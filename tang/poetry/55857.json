{"author":"李白","id":55857,"strains":["平平仄仄仄，平仄平平平。","仄仄仄仄平，平平仄平平。","仄平○平仄，平仄平平平。","平仄仄仄平，平平仄平平。","平平仄平仄，仄仄○平平。","仄仄仄平平，平平仄平平。","仄平仄平仄，仄仄仄平平。","仄仄仄仄平，仄平仄平平。","平平仄平仄，仄仄平平平。","仄平仄平平，平仄仄○平。","仄仄仄平仄，平平仄平平。","仄平○仄平，平仄仄仄平。","仄仄平平仄，平平平仄平。","平仄○仄平，平平仄平○。","平平仄仄仄，仄仄○平平。","仄仄仄平仄，平平仄平平。","仄仄仄平平，平平仄○平。","仄平仄平仄，仄仄仄仄○。","平仄仄平仄，仄仄仄○平。","平仄仄仄平，平平平仄平。","平平平平仄，平仄仄○平。","平仄仄仄平，○平仄平○。","平平平仄○，平仄仄平平。","仄○仄○仄，○仄仄平平。"],"paragraphs":["尝高谢太傅，携妓东山门。","楚舞醉碧云，吴歌断清猿。","𫏐因苍生起，谈笑安黎元。","余亦爱此人，丹霄冀飞翻。","遭逢圣明主，敢进兴亡言。","白璧竟何辜，青蝇遂成冤。","一朝去京国，十载客梁园。","猛犬吠九关，杀人愤精魂。","皇穹雪冤枉，白日开氛昏。","泰阶得夔龙，桃李满中原。","倒海索明月，凌山采芳荪。","愧无横草功，虚负雨露恩。","迹谢云台阁，心随天马辕。","夫子王佐才，而今复谁论。","层飙振六翮，不日思腾骞。","我纵五湖櫂，烟涛恣崩奔。","梦钓子陵湍，英风缅犹存。","彼希客星隐，弱植不足援。","千里一回首，万里一长歌。","黄鹤不复来，清风愁奈何。","舟浮潇湘月，山倒洞庭波。","投汨笑古人，临濠得天和。","闲时田亩中，搔背牧鸡鹅。","别离解相访，应在武陵多。"],"title":"书情题蔡舍人雄"}
