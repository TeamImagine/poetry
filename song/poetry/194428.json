{"author":"苏轼","id":194428,"strains":["？平仄平平，仄仄平仄仄。","平平仄仄仄，仄仄平平仄。","仄平仄仄仄，平平平仄仄。","平平平平仄，平仄平仄仄。","仄平平仄仄，平平平仄仄。","平平仄仄平，平仄仄平仄。","仄平平仄平，仄平平仄仄。","仄平平仄仄，平仄平○仄。"],"paragraphs":["酴醾不争春，寂寞开最晚。","青蛟走玉骨，羽盖蒙珠幰。","不妆艳已绝，无风香自远。","凄凉吴宫阙，红粉埋故苑。","至今微月夜，笙箫来翠𪩘。","余妍入此花，千载尚清婉。","怪君呼不归，定为花所挽。","昨宵雷雨恶，花尽君应返。"],"title":"杜沂游武昌以酴醾花菩萨泉见饷二首  其一"}
