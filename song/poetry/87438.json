{"author":"韩淲","id":87438,"strains":["仄仄平平平仄仄，平平仄仄仄平平。","仄平平仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["老觉年光秋更好，人间从昔易纷纭。","漫将诗酒供闲客，常喜山林对隠君。","话到忘言清似水，思之何事懒于云。","相逢得醉茱萸盏，一段高风信不群。"],"title":"次韵徐子颜丈"}
