{"author":"章甫","id":64773,"strains":["平平仄○平平仄，仄仄平平仄平仄。","平平仄仄平仄平，仄仄平平仄平仄。","平平仄仄仄仄○，仄平仄仄平平○。","平仄平平仄平仄，平仄平平仄平仄。"],"paragraphs":["江头雨过凉风早，落叶纷纷费人扫。","钩帘日暮无所为，把酒悠然送归鸟。","佳人可望不可亲，草根唧唧秋虫吟。","家本江南客江北，须发新添数茎白。"],"title":"早凉"}
