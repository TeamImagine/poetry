{"author":"郭印","id":249596,"strains":["平○平平仄，平平仄仄平。","平平仄平仄，仄仄仄○平。","平平仄仄平，平仄仄平平。","平平仄仄仄，仄仄仄平平。","平平仄平仄，仄仄仄○平。","平○平平平，仄仄平平平。","○平仄平仄，仄仄平平平。","仄仄平平○，仄○○仄○。"],"paragraphs":["房相风流远，寥寥四百年。","西湖有陈迹，水竹尚苍然。","公来刺是邦，鱼鸟亦安全。","官闲得放旷，乐事踵前贤。","亭台一增饰，草木发夭妍。","瓜期秋风来，歳月惊翩翩。","长桥淡孤月，老树含愁烟。","赖有庞眉叟，送行赍百钱。"],"title":"送董守"}
