{"author":"韩维","id":157847,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["看山日日上孤城，不问云昏与雪晴。","六六高峰长秀色，双双啼鸟忽春声。","心惊流水光阴逝，身慕冥鸿羽翼轻。","方促吏文严指使，不知诗兴坐中生。"],"title":"奉和运判朝散登乐山亭"}
