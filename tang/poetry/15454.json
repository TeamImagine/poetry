{"author":"白居易","id":15454,"strains":["平平平仄仄，仄仄平平○。","仄仄平仄仄，仄仄仄平平。","仄仄仄平仄，○平平仄平。","仄仄○○仄，仄平仄○平。","仄仄平仄仄，仄仄○仄平。","○仄平仄平，平仄平平○。","仄仄仄○仄，仄平仄平平。","○仄仄平仄，仄平仄平平。","平平仄平平，仄平平仄平。","平平仄平仄，仄仄平平平。","平仄平仄仄，仄仄平仄平。"],"paragraphs":["东坡春向暮，树木今何如。","漠漠花落尽，翳翳叶生初。","每日领童仆，荷鉏仍决渠。","刬土壅其本，引泉溉其枯。","小树低数尺，大树长丈余。","封植来几时，高下随扶疏。","养树既如此，养民亦何殊。","将欲茂枝叶，必先救根株。","云何救根株，劝农均赋租。","云何茂枝叶，省事宽刑书。","移此为郡政，庶几甿俗苏。"],"title":"东坡种花二首 二"}
