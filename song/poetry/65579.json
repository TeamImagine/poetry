{"author":"廖行之","id":65579,"strains":["仄仄平平仄仄平，平平仄仄仄平平。","仄平平仄平平仄，仄平平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["怪底微禽似有知，区区舌吻竟奚为。","欲将终日能鸣巧，深为当时远害思。","布谷尚应勤播种，春畦何事较公私。","谁如独占催科考，无复阳城恨拙迟。"],"title":"有禽声急而似可晓乡人以催税目之其声亦颇类焉因感而成诗"}
