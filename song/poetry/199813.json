{"author":"林逋","id":199813,"strains":["仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["数年闲作园林主，未有新诗到小梅。","摘索又开三两朵，团栾空绕百千回。","荒邻独映山初尽，晚景相禁雪欲来。","寄语清香少愁结，为君吟罢一衔杯。"],"title":"又咏小梅"}
