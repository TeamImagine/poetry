{"author":"韩淲","id":86006,"strains":["仄仄平仄平，平仄仄平仄。","平平仄仄仄，仄仄仄仄仄。","仄仄仄仄○，仄仄仄仄仄。","仄仄平仄平，平仄仄平仄。","平平仄平仄，平平平仄仄。","仄平平○平，仄仄平仄仄。","平仄平○○，○仄平平仄。"],"paragraphs":["所贵知者希，初不与人事。","飘风击坠瓦，彼岂有本意。","百尔我所思，岂必待熟醉。","烈士徒殉名，归洁似图易。","鳣鲸困蝼螘，兰苕巢翡翠。","广心之昭融，巽语之极至。","何若于燕闲，相与谈仁谊。"],"title":"三月八日  其三"}
