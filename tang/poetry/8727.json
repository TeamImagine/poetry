{"author":"于鹄","id":8727,"strains":["仄仄○仄平，平平仄○平。","仄○仄平仄，○仄仄仄○。","○仄平仄平，仄仄仄仄平。","平仄平仄○，○仄仄仄平。","平○仄○平，平仄平平平。","仄仄平平平，仄仄仄仄平。","○平仄○平，○仄仄仄○。","仄平平仄仄，仄○仄平平。","仄平○○平，仄仄仄仄平。","仄仄仄仄仄，仄仄○○○。"],"paragraphs":["寄远空以心，心诚亦难知。","箧中有秋帛，裁作远客衣。","缝制虽女功，尺度手自持。","容貌常目中，长短不复疑。","斜缝密且坚，游客多尘缁。","意欲都无言，澣濯耐岁时。","殷勤托行人，传语慎勿遗。","别来年已老，亦闻鬓成丝。","纵然更相逢，握手唯是悲。","所寄莫复弃，愿见长相思。"],"title":"寄卢俨员外秋衣词"}
