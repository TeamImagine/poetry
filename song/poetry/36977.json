{"author":"陆游","id":36977,"strains":["仄仄仄平仄，仄仄平仄○。","仄仄仄仄仄，平平○仄平。","平平仄仄仄，平仄仄平平。","仄仄仄平平，平仄○仄平。","仄仄仄仄仄，仄仄平平○。","仄平○平○，仄仄仄仄平。","仄平○仄仄，仄仄平平平。","仄仄仄仄仄，仄平仄○平。","仄仄○仄仄，仄仄仄仄平。","平平仄仄仄，仄平平平平。"],"paragraphs":["昔者戍梁益，寝饭鞍马间。","一日岁欲莫，扬鞭临散关。","增冰塞渭水，飞雪暗岐山。","怅望钓璜公，英槩如可还。","挺剑刺乳虎，血溅貂裘殷。","至今传军中，尚愧壮士颜。","岂知堕老境，槁木蒙霜菅。","泽国气候晚，仲冬雪犹悭。","曩事空梦想，拥褐自笑孱。","烽烟尚未靖，大弓何时弯。"],"title":"怀昔"}
