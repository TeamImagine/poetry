{"author":"白玉蟾","id":121023,"strains":["仄平仄仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["半天突出一奇峰，小小茅檐滋味浓。","夹道新松招夜月，满林幽竹唤秋风。","迎人野鸟间关语，恼客岩花烂熳红。","策杖且随流水去，柴门时倩白云封。"],"title":"天谷庵"}
