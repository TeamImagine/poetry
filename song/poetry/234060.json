{"author":"张扩","id":234060,"strains":["仄仄○仄仄，平平○平平。","平平平平平，仄仄仄仄平。","平平○仄仄，平仄平平平。","仄仄仄仄平，仄○仄仄平。","仄仄仄平平，平仄平仄平。","平平仄仄仄，仄仄平平平。"],"paragraphs":["昨日犹苦雨，高檐如悬麻。","今朝阴云开，闪闪见日花。","孤城如斗大，篱落无千家。","共迫口腹营，不如市井哗。","日暮计锥刀，辛苦良可嗟。","吾侪岂达者，亦是蚿怜蛇。"],"title":"括苍官舍夏日杂书五首  其二"}
