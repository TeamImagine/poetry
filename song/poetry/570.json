{"author":"徐铉","id":570,"strains":["仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄平。","平平平仄平，平仄仄平平。"],"paragraphs":["旧眷终无替，流光自足悲。","攀条感花萼，和曲许埙箎。","前会成春梦，何人更己知。","缘情聊借喻，争敢道言诗。"],"title":"太傅相公以庭梅二篇许舍弟同赋再迂藻思曲有虚称谨依韵奉和庶申感谢"}
