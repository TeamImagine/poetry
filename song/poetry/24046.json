{"author":"宋祁","id":24046,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["回望三条接上兰，野霏山秀似堪餐。","冰翻断影回鱼暖，云作轻阴借雁寒。","即席缥清宜玉斝，何人苏合费金丸。","风长麦浅如皋路，雉子斑斑锦羽干。"],"title":"早春出近郊"}
