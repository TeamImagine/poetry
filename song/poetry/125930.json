{"author":"宋伯仁","id":125930,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["芝书催觐已多时，底事归班似懒归。","诸老正缘无定说，先生只得暗知机。","柳花樽俎春千点，竹屋云山绿四围。","东甽东边行乐遍，不妨款曲上黄扉。"],"title":"寄呈东甽先生曹侍郎"}
