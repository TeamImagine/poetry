{"author":"赵抃","id":101428,"strains":["仄平仄仄仄，平仄仄平平。","仄仄平平仄，平平仄仄平。","平○平仄○，平仄仄平平。","仄仄平平仄，平○仄仄平。","仄平平仄仄，○仄仄平平。","仄仄平平仄，平平仄仄○。","平平仄平仄，仄仄仄平平。","仄仄平平仄，平平仄仄平。"],"paragraphs":["火官施酷令，曦驭肆炎威。","魃虐诗尝刺，巫焚礼旧讥。","神将明德应，人用至诚祈。","有幸真天与，先期不汝违。","四郊云叆叆，三日雨霏霏。","色动田园喜，声无里巷欷。","终图实仓廪，已足贱珠玑。","报彼民咨者，恩斯帝力归。"],"title":"喜雨"}
