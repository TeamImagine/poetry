{"author":"曹唐","id":29414,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["天上人间两渺茫，不知谁识杜兰香。","来经玉树三山远，去隔银河一水长。","怨入清尘愁锦瑟，酒倾玄露醉瑶觞。","遗情更说何珍重，擘破云鬟金凤皇。"],"title":"玉女杜兰香下嫁于张硕"}
