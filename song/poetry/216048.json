{"author":"张耒","id":216048,"strains":["平平仄仄平平仄，仄仄○平仄平仄。","平平仄仄仄平平，平平仄仄平平仄。","仄平○仄仄仄仄，仄平仄仄平○仄。","平平仄仄平平平，平仄平平○仄仄。"],"paragraphs":["茫茫梦泽连禾黍，断垅横冈散平楚。","登高试望竟陵城，孤烟落日知何处。","旧游如梦去莫挽，客愁冉冉还如故。","他年若问鸿轩人，堂下蔷薇应解语。"],"title":"将至官坡登一土冈望复州作"}
