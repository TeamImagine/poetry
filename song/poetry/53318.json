{"author":"项安世","id":53318,"strains":["平平平仄仄平平，平仄平平仄仄平。","仄仄仄平平平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["铜梁天汉一轺新，红芰清波去及辰。","顾我索居谁为友，与君难别岂关亲。","飞书上陇催庚癸，闭息匡床候子寅。","出处虽殊心事一，濂溪风月舞雩春。"],"title":"用韵送任以道入四川总领幕府二首  其一"}
