{"author":"黄庭坚","id":206226,"strains":["○平平○平仄仄，平仄平仄仄平平。","仄平平平平仄仄，仄平仄仄平仄平。","平仄仄平平仄平，平平仄仄仄○○。","仄○平仄平仄平，平仄○仄仄仄平。","仄平平平仄平仄，仄平仄平仄仄平。","仄平仄仄仄平仄，仄仄平仄平平平。","仄平仄平平仄仄，平平仄仄平仄平。","仄平仄平平仄仄，平平仄仄○仄平。","仄仄仄○仄○仄仄，仄平仄○仄○仄仄。","平仄仄仄仄仄平，仄○平○平仄仄。","仄平○○仄仄平，仄仄仄仄平平平。","平平仄仄仄○平，平平仄仄仄○平。"],"paragraphs":["张侯温如邹子律，能令阴谷黍生春。","有齐先君之季女，十年择对无可人。","箕帚扫公堂上尘，家风孝友故相亲。","庙中时荐南涧蘋，儿女衣袴得补纫。","两家俱为白头计，察公与人意甚真。","吏能束缚老奸手，要使鳏寡无颦呻。","但回此光还照己，平生倦学皆日新。","我提养生之四印，君家所有更赠君。","百战百胜不如一忍，万言万当不如一默。","无可简择眼界平，不藏秋毫心地直。","我肱三折得此医，自觉两踵生光辉。","团蒲日静鸟吟时，炉薰一炷试观之。"],"title":"赠送张叔和"}
