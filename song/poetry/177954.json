{"author":"刘隲","id":177954,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["彊弩当年讨不庭，功成身退炳丹青。","囊沙泽畔知兵法，聚米山前识阵形。","骥老未甘秋伏枥，剑闲犹觉夜冲星。","分茅锡土传家牒，钟鼎还须为勒铭。"],"title":"旧将"}
