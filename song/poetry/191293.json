{"author":"韦骧","id":191293,"strains":["平○平平仄仄仄，仄仄仄仄平平平。","仄平○平平仄仄，平仄平仄○平平。","仄平平仄仄○仄，仄仄仄仄仄平平。","○○仄仄平仄仄，平仄仄仄平仄平。","平平仄仄仄平仄，仄仄仄仄○平平。","平平仄仄仄平仄，平仄仄仄平平平。","仄平仄仄仄仄仄，○仄仄仄平○平。","仄平仄仄平仄仄，仄仄平仄○平平。","平平平平仄平仄，仄仄平仄平平○。","平仄仄平平仄平，仄仄仄仄平平平。","平平仄仄仄平仄，仄仄平仄平平平。","仄平平仄仄仄○，平平仄仄平仄○。","仄○平仄仄平○，平仄仄仄平平○。","仄平平仄仄平仄，仄仄平仄○平平。","仄平仄仄仄仄仄，平仄仄仄平平○。","○平平平仄平仄，○仄平仄平平平。","平平平平平仄仄，仄仄仄仄平○平。","仄平仄仄仄仄仄，仄仄仄仄平○○。","仄平仄仄平仄仄，平平仄仄平仄平。","平平仄仄仄平仄，仄仄仄仄○平平。"],"paragraphs":["天王峰南石室洞，怪特不与寻常同。","石门巉岩天所凿，门内夷旷驱车通。","偃然灵穴邃且广，步履出没忘西东。","其间异状多所类，悬乳往往成鼓锺。","龟头俯视露岩腹，寿与岁月应无穷。","团团一窍透千尺，天使日月光来容。","洞前佛氏殿阁峻，相直气象增其雄。","我为俗吏虽跼蹐，所至安肯遗幽踪。","金华灵岩著于婺，每越疆境为游从。","尝恨昔年之富川，便道不得寻龟峰。","尘怀不惬十余载，每见图画加忡忡。","去春来此路复过，篮舆暮触烟霭重。","纵观虽未尽吾兴，聊塞所欲平饥空。","到官萍邑已逾岁，坐拥民事劳颛蒙。","滞祛敝革固用日，佳趣不暇先牢笼。","称来公余得兹洞，疏爽为我开情悰。","金华龟峰虽未及，此地有此为难逢。","谩拈秃笔写白石，但记姓字于其中。","却登净宇祇独宿，蒲牢压旦还撞舂。","归鞭遽去有余约，后会结客临春风。"],"title":"石室洞"}
