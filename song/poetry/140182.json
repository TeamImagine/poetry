{"author":"吴锡畴","id":140182,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["小隠生涯无别事，护持蓑笠傍鸥沙。","清泉频注吟边砚，活火随煎饭后茶。","趁早须来添鹤料，便忙也去看梅花。","焚香扫地齐书帙，客到邻墙有酒赊。"],"title":"僮谕"}
