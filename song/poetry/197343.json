{"author":"苏辙","id":197343,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["千叶团团一尺余，扬州绝品旧应无。","赏传莒国迁钟虡，移忆胡僧置钵盂。","丛底留连倾凿落，瓶中捧拥照浮屠。","强将绛蜡封红萼，憔悴无言损玉肤。"],"title":"和子瞻玉盘盂二首  其一"}
