{"author":"刘攽","id":184195,"strains":["平平平仄仄平平，平仄平平仄仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["千灯光影彻春宵，红日明霞晃绮寮。","上客欢娱得惊坐，佳人歌笑敌蓝桥。","雪花带雨尘都埽，寒色兼风酒易消。","一去章街尽眉妩，臂围犹怯月边朝。"],"title":"灯夕陈大夫来会张承议以病不出有诗赠陈次韵和之"}
