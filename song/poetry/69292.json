{"author":"王炎","id":69292,"strains":["平平仄仄仄，仄仄平仄仄。","平平平仄平，仄仄仄平仄。","仄平仄平仄，仄仄仄○仄。","仄仄平仄平，平平仄平仄。","仄仄仄仄仄，平○仄仄仄。","仄平仄仄平，仄平平仄仄。"],"paragraphs":["春阳竞妩媚，百卉颜色好。","凉秋风露来，往往竞枯槁。","一朝受霜雪，脱落遽如扫。","特立金石姿，青青未尝老。","下视软美辈，摧折不自保。","古人几失言，疾风知劲草。"],"title":"吕待制所居八咏 岁寒"}
