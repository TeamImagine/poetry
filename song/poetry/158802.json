{"author":"张璹","id":158802,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["结构华亭岁月深，形如竹节俯山阴。","规模自壮中山色，基业犹存万古心。","窗外岂无猿鹤唳，檐前时有凤凰吟。","夜深神鬼惊闻处，月下谁弹一曲琴。"],"title":"竹节亭"}
