{"author":"袁说友","id":70632,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["雷风一息到山西，欹侧村花不自持。","际晚甘霖如倒峡，今年香雪可翻匙。","绿秧蘸脚元非揠，白水齐腰不恨迟。","浪说随车夸故事，但知忧国愿无饥。"],"title":"大风雷雨"}
