{"author":"方回","id":149246,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["已近江南煮酒天，单衣时节更重绵。","女郎鬬草频呵手，老子看花剩耸肩。","归燕迎风帘外语，新鹅怯水岸间眠。","雪如柳絮絮如雪，醉眼难禁故放颠。"],"title":"再赋春寒"}
