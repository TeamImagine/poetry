{"author":"杨亿","id":210760,"strains":["仄仄○平仄，○平仄仄○。","仄平○仄仄，平仄仄○平。","平仄平○仄，平平仄仄平。","仄平平仄○，仄○仄平平。","仄仄平平仄，平平仄○○。","仄平平仄仄，平仄仄平平。"],"paragraphs":["绝岸疏烟合，回塘夕照和。","水仙犹度曲，川后自收波。","银汉桥横鹊，蘅皋袜溅罗。","玉杯承露重，钿扇起风多。","翠羽芳洲近，青丝快骑过。","石城秋信断，搔首奈愁何。"],"title":"荷花"}
