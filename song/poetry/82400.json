{"author":"孙应时","id":82400,"strains":["平平仄仄仄平平，仄仄平平仄仄平。","平仄平平仄平仄，仄仄平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["平生画餠复炊沙，空有饥肠不受嗟。","多谢殷勤饷时节，顿忘憔悴客京华。","卖书未卜来同往，厚意何时报有加。","为说痴人不堪饱，更思春酌对檐花。"],"title":"范叔刚以诗送豆粥次韵答之"}
