{"author":"许及之","id":60911,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["簿书抛罢一登临，恰有黄鹂送好音。","溪涨未消知雨近，林疏顿密见春深。","诗源久废如枯井，宦况多磨似炼金。","手种故围三四竹，新梢拂拂想成阴。"],"title":"春晚登钤冈"}
