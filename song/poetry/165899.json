{"author":"陆文圭","id":165899,"strains":["平仄仄平仄，平平平平平。","仄仄平仄仄，平仄平平平。","平仄仄平平，平平仄○平。","仄平○仄平，平仄平仄○。","仄仄平仄平，仄仄仄平平。","仄仄仄平仄，○仄仄平平。","仄仄仄平仄，仄平仄平平。","仄平仄仄仄，仄仄仄仄平。","平仄仄○仄，平仄平仄平。","平平仄仄仄，平仄平平平。","仄平平仄仄，仄仄仄仄○。","仄平仄仄仄，仄仄仄平平。"],"paragraphs":["山上有佳木，春风抽新萌。","勿纵羊与斧，条叶随敷荣。","山下有流泉，涓涓滴深清。","勿投泥与沙，支派任纵横。","物尔人亦然，习与性俱成。","位可望贤圣，教乃始孩婴。","五典叙千古，一编粹群英。","属辞不厌巧，立义不厌精。","金玉二三子，源委诸老生。","寒灯读未竟，眵眼开双明。","惜哉书晚出，会使世盛行。","价知贵洛纸，报愧乏齐琼。"],"title":"谢詹中美惠五典毓蒙书"}
