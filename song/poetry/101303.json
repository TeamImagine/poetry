{"author":"赵抃","id":101303,"strains":["仄平平仄平仄平，平仄仄仄平平平。","平平平平平○仄，仄○平仄平仄平。","仄平平平仄○仄，○仄仄仄平平平。","仄○○平仄仄仄，仄平仄仄平仄仄。","平仄平仄仄仄仄，平平仄仄仄仄○。","平○仄仄平平○，仄平○仄平平平。","仄平仄仄仄仄仄，平平仄仄平仄平。","仄平平仄仄平仄，仄仄仄仄平平平。","平平平仄仄仄仄，平平仄仄平平平。","仄平仄○仄平仄，○仄仄仄平仄平。"],"paragraphs":["阆州之景天下奇，尝见老杜城南诗。","嘉陵江湍清且洁，锦屏山叠雄复巇。","醉翁生钟大峩秀，收拾气象为文词。","自从屏星副郡治，讼平事简奚设施。","幽潜穹大极所有，搜罗咏赋一不遗。","州僚俊集嘉酬和，海涛汹涌洪波随。","顾余不鄙可语者，联编累轴缄以贻。","寸珠盈掬破冥晦，尺璧入手无瑕疵。","穷搜囊箧暴侈富，开窥秘啬心惊嬉。","竟微一毫报佳况，临纸复辍惭久之。"],"title":"答阆州通判吴师孟职方"}
