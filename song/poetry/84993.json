{"author":"崔与之","id":84993,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["卿月高华照楚墟，澄清雅意见登车。","星分屯垒云中戍，风引艅艎塞下储。","十二聚民行惠政，三千议狱谨刑书。","最声烜赫流聪纩，圣诏今朝下玉除。"],"title":"送时漕大卿淮西检法  其一"}
