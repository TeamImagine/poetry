{"author":"冯时行","id":16448,"strains":["仄仄仄仄平平平，平平仄仄○平平。","仄平平仄仄平仄，平平平仄平平○。","仄平仄仄○仄仄，仄仄仄仄平平○。","平平仄○仄仄仄，仄仄仄仄平平平。","平平平仄仄平仄，平仄仄仄平平平。","平○平仄仄仄仄，仄平仄仄平平平。","仄仄平平仄平仄，平平仄仄仄平平。","仄平仄仄仄平仄，平仄仄仄○平平。","仄仄仄仄仄仄仄，仄仄仄仄平平○。"],"paragraphs":["屋角锦树风飞扬，阴岑夜色凝清霜。","结庵云窦谢尘俗，危然搔首忧偏长。","背灯顾影空寂閴，亦复自怪何昂藏。","人生百虑已大瘦，顾我耿耿无他肠。","年来戎马暗河朔，宵旰十载烦吾皇。","时将朝事问府主，藁街未见枭狼羊。","我亦乾坤一穷士，痴心未肯老为郎。","浩歌慷慨拟投笔，门外太白空煌煌。","愿学北地傅介子，一节出斩楼兰王。"],"title":"安清洞夜坐有怀"}
