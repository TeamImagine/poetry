{"author":"陆游","id":41853,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["两扇荆扉数掩篱，幽人浴罢得娱嬉。","南临大泽风来远，东限连山月出迟。","沙上无泥藤屦健，水边弄影葛巾欹。","径归却就东窗卧，要及蝉声未歇时。"],"title":"浴罢闲步门外而归"}
