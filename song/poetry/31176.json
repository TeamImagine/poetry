{"author":"洪迈","id":31176,"strains":["平仄平仄平，平仄○平仄。","仄平平仄平，平○仄平仄。","○平○仄仄，仄仄仄○○。","平平仄平平，仄仄仄平仄。","仄平仄平平，○仄平仄仄。","仄仄平仄平，仄平平仄仄。","仄平平仄仄，仄仄仄平仄。","○○仄仄平，平仄仄仄仄。","○平仄平平，平仄平仄仄。","○平○仄仄，平仄仄仄仄。"],"paragraphs":["嗟予身百忧，佳节过倥偬。","客愁随线增，归思与灰动。","当年从子日，未觉百虑重。","高堂遶床呼，一掷有余勇。","那知客天涯，相对寒骨耸。","岁月曾几何，鬓丝今种种。","忍饥山药煮，附煖地炉拥。","深藏断往还，衰病脱拜拱。","兴言望乡关，云物方郁滃。","空余相属意，杯酒久不捧。"],"title":"至节日建州会詹士元"}
