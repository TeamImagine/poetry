{"author":"雍陶","id":21096,"strains":["平仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["尘路谁知蹋雪踪，到来空认出云峰。","天晴远见月中树，风便细听烟际钟。","阅世数思僧并院，忆山长羡鹤归松。","新愁旧恨多难说，半在眉间半在胸。"],"title":"忆山寄僧"}
