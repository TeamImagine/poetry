{"author":"李昭玘","id":225529,"strains":["仄仄仄○平，仄仄平○平。","？平仄平○，仄仄平○○。","平平仄平仄，仄仄平平平。","仄仄仄仄仄，平平平仄平。","平平仄平仄，仄仄平平平。","平平仄平仄，仄仄○平平。","平平平仄仄，仄仄仄仄平。","平平仄平仄，仄仄平平平。","○平仄平仄，仄仄平平平。","仄平仄○仄，平仄○平？。"],"paragraphs":["泛泛水中凫，上下声相呼。","徜徉信波浪，澡濯羞泥污。","晴洲漾蘋荇，雨岸眠菰蒲。","饮啄亦自足，飞游谁我拘。","侯门大池籞，富屋夸庖厨。","何惭久垂翅，未愿轻投躯。","虽非黄鹄举，幸与白鹭娱。","逃烹笑穷雁，啄腐嗟饥乌。","三秋熟粱稻，万里开江湖。","寄言泽中子，何用张罗□。"],"title":"泛泛水中凫"}
