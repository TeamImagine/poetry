{"author":"刘克庄","id":111609,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["老畏春寒紧闭关，群龙应笑一蛇蟠。","茆茨掩翳三家聚，桑柘依稀十亩间。","茇蔽芾棠公自爱，食支离粟我何颜。","人生安稳惟田舍，归晚犹胜死不还。"],"title":"又和八首  其四"}
