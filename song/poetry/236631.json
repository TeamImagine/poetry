{"author":"汪藻","id":236631,"strains":["平平仄平仄，平仄○仄○。","平平仄○平，平仄仄仄平。","仄仄平仄平，仄仄仄仄○。","平平仄仄仄，平○仄平平。","平平仄平平，仄仄仄仄平。","仄仄仄仄平，仄仄○平平。","平平仄○仄，平平仄平平。","平平仄平仄，仄仄平平平。","仄仄仄仄平，仄○○平○。","仄○仄平仄，平仄平仄平。","平平平仄○，○仄平平平。"],"paragraphs":["端居有何好，名与胜会并。","人生岂长闲，天宇不屡晴。","邂逅风日佳，一醉万事轻。","君家大父客，诗如九韶鸣。","浮春散无垠，揽取造物惊。","坐令绿野堂，岌嶪睢阳城。","风流被三世，诸郎未惭卿。","开轩著尊酒，报答千花明。","饮罢遣客休，仰空看云行。","是中有佳处，遑恤身后名。","宁为秋雨叹，更作秋虫声。"],"title":"题张公明赏晴轩"}
