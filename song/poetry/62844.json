{"author":"薛季宣","id":62844,"strains":["平平仄平仄，平平仄平平。","仄仄平平平，平○平仄平。","平○仄平平，仄仄平仄平。","仄仄平平仄，平平仄平平。","仄仄仄仄○，仄仄平平平。","平○○平○，平平仄平平。","平平○平仄，平平○平平。"],"paragraphs":["开渠引檐溜，涓涓遶茅楹。","政尔江河流，锵如环佩声。","澄澜漾沦漪，曲甃随浅清。","上有翔飞蚋，无殊化抟鹏。","广狭讵易量，大小终强名。","何从泛天潢，同归在寰瀛。","吾惭论齐物，扬波叹平生。"],"title":"开渠"}
