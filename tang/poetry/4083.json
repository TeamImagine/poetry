{"author":"钱起","id":4083,"strains":["○平仄平仄仄仄，平仄平平平仄仄。","平平平仄仄平平，仄○平平仄仄平。","仄仄仄平平仄仄，平○平仄仄平平。","仄仄平平○仄仄，平平仄仄○平仄。","仄仄平平仄仄平，○仄平平○仄平。","仄仄仄平平仄仄，平○仄仄仄○平。"],"paragraphs":["长安少年唯好武，金殿承恩争破虏。","沙场烽火隔天山，铁骑征西几岁还。","战处黑云霾翰海，愁中明月度阳关。","玉笛声悲离酌晚，金方路极行人远。","计日霜戈尽敌归，回首戎城空落晖。","始笑子卿心计失，徒看海上节旄稀。"],"title":"送张将军征西"}
