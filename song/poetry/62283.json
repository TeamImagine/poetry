{"author":"虞俦","id":62283,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["天教三白瑞来麰，黄竹歌声浪自愁。","未问骑馿游霸上，行将跨鹤上扬州。","桥横忽度行天马，帘卷何须压海牛。","鼓吹从来杀风景，丁宁江上莫惊鸥。"],"title":"和吴守拜上方历日之赐已而雪作约同僚登俯江楼见怀之作  其二"}
