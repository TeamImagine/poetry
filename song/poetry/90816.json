{"author":"韩琦","id":90816,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["元日难逢是立春，普天谁不喜佳辰。","一年气候均诸节，万卉芳菲实九旬。","柏叶始倾为寿酒，土牛随示力耕人。","故阴尽革无余腊，端朔阳来庆共新。"],"title":"至和乙未元日立春"}
