{"author":"葛胜仲","id":231233,"strains":["仄仄平平仄平平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["赐肉归来命支生，共惊至日已三庚。","巧遮畏景槐阴重，轻送微凉竹影情。","坐局阻陪河朔饮，交锋空想汝南评。","紫云的是尊前物，御史无缘问姓名。"],"title":"伏日不预诸僚饮会"}
