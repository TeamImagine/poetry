{"author":"张方平","id":90123,"strains":["仄仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["上第西归即弃官，此人趣味亦堪怜。","风波常自庙堂起，云壑不随朝市迁。","野叟馈浆羞客气，山僧投拂悟尘缘。","青城山下空堂在，留入华阳续旧编。"],"title":"题代祠部书院"}
