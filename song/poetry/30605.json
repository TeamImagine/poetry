{"author":"李流谦","id":30605,"strains":["仄平仄平平，仄平仄平仄。","仄仄仄平平，仄仄仄平仄。","平仄仄平仄，仄○○平仄。","仄平仄仄仄，平平仄平仄。","仄平平仄平，仄平仄仄仄。","平平平仄○，○仄仄平仄。","仄平平平平，仄仄平平仄。","仄仄平仄平，仄仄仄仄仄。","平仄平平仄，平仄仄平仄。","○仄仄仄仄，平仄○仄仄。","○平平平平，平仄仄平仄。","平平仄仄仄，仄仄仄平仄。","平平平○平，仄仄平平仄。","仄平平○平，仄仄仄仄仄。","平平仄平○，○平仄平仄。"],"paragraphs":["二年客殊方，送君我乡邑。","岂不念家山，对此好风月。","何以慰羁旅，眼穿离鸿翼。","寄声贺父老，壶浆迓郊陌。","令君台阁人，九霄帝不隔。","新书严入县，驱骥就辕轭。","手持朱丝弦，欲奏南风律。","此意宁不佳，此事未易得。","姑置驯桑雉，先办绕床物。","相顾一大笑，浮我当举白。","长鱼随鳅𫚥，枯泽未容尺。","惊雷忽破地，起视已无迹。","春湖波如天，酒作鹅儿色。","映君眉间黄，领此醉勿惜。","明朝出门看，扁舟大江侧。"],"title":"以春草碧色分韵送朱师古知雒县得色字"}
