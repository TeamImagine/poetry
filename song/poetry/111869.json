{"author":"刘克庄","id":111869,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["拂拂东风欲辨晨，新晴和气满郊闉。","未妨吹雅存豳俗，何必沉巫怖邺民。","田父扶携问鸡卜，村姑呼唤祭蚕神。","柴门不识征租吏，便是尧时击壤人。"],"title":"次韵三首  其三"}
