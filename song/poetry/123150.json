{"author":"吴潜","id":123150,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。","平仄仄平平仄仄，平平仄仄仄平平。"],"paragraphs":["神虬卷水向空喷，沟浍充盈到盎盆。","天上只消些少力，人闲知受几多恩。","江沱乐意鱼夫妇，淇澳生涯龙子孙。","无限槁枯皆被泽，阿香一击尚惊魂。"],"title":"再用前韵各赋三解  其二"}
