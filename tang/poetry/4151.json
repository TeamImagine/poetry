{"author":"钱起","id":4151,"strains":["仄平平仄平，平仄仄平仄。","平平仄平仄，平仄○仄仄。","平仄○平仄，平平仄平仄。","平平仄仄仄，仄仄平平仄。","平平仄平仄，仄仄平○仄。","仄仄平仄平，平平仄○仄。","平平仄平仄，平○平平仄。","仄仄仄平平，平平仄平仄。"],"paragraphs":["子陵江海心，高迹此闲放。","渔舟在溪水，曾是敦夙尚。","朝霁收云物，垂纶独清旷。","寒花古岸傍，唳鹤晴沙上。","纷吾好贞逸，不远来相访。","已接方外游，仍陪郢中唱。","欢言尽佳酌，高兴延秋望。","日暮浩歌还，红霞乱青嶂。"],"title":"同严逸人东溪泛舟"}
