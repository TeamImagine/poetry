{"author":"包恢","id":105356,"strains":["平○仄仄平，仄仄仄○仄。","仄平平平仄，仄仄仄仄仄。","○平平仄仄，仄平仄平仄。","仄仄平仄○，仄仄平仄仄。","仄○仄仄平，仄平仄仄仄。","○仄仄仄平，○仄仄仄仄。","平○仄仄仄，仄仄仄仄仄。","仄平仄仄平，○仄平仄仄。","仄仄仄仄平，平仄仄○○。","平平仄仄平，仄仄平仄仄。","仄仄仄仄平，平平仄平仄。","平仄仄○仄，仄仄仄平仄。","仄仄仄仄仄，○平仄平仄。","仄仄○仄仄，平平○仄仄。","仄仄平仄平，平仄○仄仄。"],"paragraphs":["尝闻魏仲英，谓仕欲行志。","后宫权豪等，损去志乃遂。","如云皆不可，隠身是为智。","此志虽可称，一节非道备。","不闻政适人，格心第一义。","如未可与权，当道岂易致。","齐王好货色，孟子不少刺。","导之百姓同，王道真易易。","自实学不明，言与实难离。","何能格一非，适以滋众伪。","最是讲说多，虚文只成赘。","经或不如史，祸福可趋避。","下至不害伯，犹能救时弊。","此可观世变，言之横涕泪。","道本无不通，君子当不器。"],"title":"送蒙斋赴召六首  其五"}
