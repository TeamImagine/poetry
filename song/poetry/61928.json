{"author":"虞俦","id":61928,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["宦游霜宿与风餐，环郭青山岂曰盘。","余暇每思亲丈席，新凉政喜入中单。","交情老去才方见，世事年来亦饱看。","颜色想君如李白，却疑明月满重栾。"],"title":"有怀广文俞同年  其一"}
