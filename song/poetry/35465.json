{"author":"梅尧臣","id":35465,"strains":["平平仄仄平，○仄平平仄。","仄仄平仄平，仄平平仄仄。","平平平仄仄，仄仄平平仄。","仄仄仄平平，平平○仄仄。","平仄仄平仄，平仄仄平仄。","平仄仄平○，○○仄平○。"],"paragraphs":["来寻谷口春，正值阴云结。","日暮冰霰繁，宿亭孤饭设。","侵晨登垅去，始见群峰列。","草冻未抽心，松枯犹抱节。","川傍认飞鹭，林上坠残雪。","何意待芳菲，迟留未堪折。"],"title":"和师直早春雪后五垅道中作"}
