{"author":"裴良杰","id":95225,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["顾我江湖旧壮怀，家林终是事尘埃。","登临直到秋方好，行乐只因山远来。","剑石池边须笑适，花亭月下约徘徊。","自惭俗驾非名胜，窃恐山灵为勒回。"],"title":"游虎丘"}
