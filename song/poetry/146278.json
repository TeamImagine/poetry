{"author":"陆经","id":146278,"strains":["平平平仄仄，仄仄仄平仄。","仄仄仄平○，仄仄仄平仄。","仄平仄○○，仄仄仄○仄。","平平平平平，仄仄平仄仄。","平仄仄平平，平仄平仄仄。","仄平○仄○，仄仄平仄仄。","平仄平○平，仄平平仄仄。","仄仄仄平平，平平○平仄。","仄平仄○○，仄平仄平○。","平○○仄平，○平平仄仄。"],"paragraphs":["寒窗明夜月，散帙耿灯火。","破砚裂冰澌，败席荐霜笴。","废书浩长吟，想子实劳我。","清篇追曹刘，苦语侔岛可。","酣饮每颓山，谈笑工炙輠。","驾言当有期，岁晚何未果。","幽梦辞如云，别愁牢若锁。","雪水渐涟漪，春枝将婀娜。","客心莫迟留，苑葩即纷堕。","何当迎笈前，相逢嘲饭颗。"],"title":"冬夕小斋联句寄梅圣俞"}
