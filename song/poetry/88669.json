{"author":"卫泾","id":88669,"strains":["○仄仄平仄，仄平仄平○。","○平仄平仄，仄○仄平平。","仄仄仄平平，平平平平平。","平平○平平，仄平仄○○。","仄仄平仄仄，仄平仄平平。","仄仄仄仄仄，仄仄平平平。","平平仄仄仄，○仄仄仄○。","仄仄仄仄平，仄平平仄平。","仄平仄平仄，仄仄○平平。","平平平平○，平平仄平平。","平平仄平仄，○仄平仄平。","？平仄平平，仄仄平○平。","平平○仄平，仄仄平平○。","仄平平平仄，○仄平仄平。","仄平仄仄仄，仄仄平仄平。","平平仄平平，平仄○仄平。","仄平仄平仄，仄仄平平平。","仄平仄平仄，仄仄仄○仄。","○平仄仄平，平仄仄平平。","平平仄平平，仄仄平平平。","平平仄平仄，平平仄平○。","仄仄仄平仄，仄○平仄平。","仄仄仄平仄，仄平仄平平。","仄仄仄仄仄，仄平仄○平。","仄仄平仄仄，仄仄仄仄平。","仄仄仄平平，仄平仄平平。"],"paragraphs":["三釜果何乐，万锺岂云轻。","当知昔贤士，及亲乃为荣。","忆昨使东淮，循陔兰芳馨。","维先司徒公，大篇宠其行。","喜我谐禄养，劝之力身名。","俛仰四十载，岁月何峥嵘。","髯卿世济美，中外稔践更。","勇退甫宴娱，起家俄诏征。","秩真二千石，选授参陪京。","时哉春阳中，光风助严程。","歌廉盛襦袴，迎伋森旆旌。","矧伊太夫人，九十颜如婴。","朱轓从板舆，此乐谁能并。","缅怀平生好，相友真弟兄。","我今抱永慕，抚旧祇怆情。","涂山古名邦，官府号太平。","故秋适淫潦，所至多疲氓。","政须事安集，未可施敲榜。","长江戍水犀，形势足干城。","时虽急规恢，不用邀功能。","君年壮于我，宏图在南溟。","报国岂忧晚，事亲宜竭诚。","道院日余暇，北堂庆方增。","戏彩供笑粲，捧觞寿期龄。","孝立忠亦遂，俗美政易成。","奏最亟归来，勿云厌承明。"],"title":"送盖少卿晞之赴太平州"}
