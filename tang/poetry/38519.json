{"author":"严维","id":38519,"strains":["平仄○仄平仄仄仄仄平平平仄平仄仄仄平平平平平平平仄仄仄○平平仄平平仄仄，○仄仄平平。","仄仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄○平平。","仄仄○平仄，平平仄仄平。","仄平平仄仄，仄仄仄平平。","○仄平○仄，平平仄仄平。","仄○平仄仄，平仄仄平平。","平仄平平仄，平平仄仄平。","平平仄仄仄，仄仄仄平○。","仄仄○平仄，平平仄仄平。","仄平平仄仄，平仄仄平平。","平仄平平仄，平平仄仄平。"],"paragraphs":["维鲍防谢良辅杜弈李清刘蕃谢良弼郑概陈元初樊珣丘丹吕渭范淹吴筠道流为柱史，教戒下真仙。","共契中元会，初修内景篇。","游方依地僻，卜室喜墙连。","宝笥开金箓，华池漱玉泉。","怪龙随羽翼，青节降云烟。","昔去遗丹灶，今来变海田。","养形奔二景，炼骨度千年。","骑竹投陂里，携壶挂牖边。","洞中尝入静，河上旧谈玄。","伊洛笙歌远，蓬壶日月偏。","青骡蓟训引，白犬伯阳牵。","法受相君后，心存象帝先。","道成能缩地，功满欲升天。","何意迷孤性，含情恋数贤。"],"title":"中元日鲍端公宅遇吴天师联句"}
