{"author":"黄希旦","id":189880,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["唐末高僧号贯休，篇章激切近诗流。","烟华雪月何妨咏，水竹云林不碍游。","蜀国至今名籍甚，兰溪当日迹淹留。","此心弹指虽云妙，争奈阇黎未点头。"],"title":"读禅月集"}
