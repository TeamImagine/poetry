{"author":"刘克庄","id":116300,"strains":["平平仄仄平，仄平平仄平。","平平仄仄平，仄仄平○平。","平平仄平仄，平仄仄仄○。","○○仄仄仄，○仄平仄平。","仄平仄仄仄，仄○平平平。","平仄仄平平，仄平仄○○。","平平仄平平，平仄○○平。","平○平平仄，仄仄平平平。","仄仄仄仄平，平仄平仄平。","仄仄平平平，仄仄仄仄○。","仄仄平○平，仄仄仄仄平。","○仄平平平，仄仄平平平。","仄仄平平仄，仄仄平仄○。","仄平平平仄，平平仄○平。"],"paragraphs":["嘉平至孟陬，丽谯春再颁。","齐民拨不开，杂遝来如山。","农家卜休咎，多以觳觫观。","颇闻举体赤，其咎为燥干。","又云尾角白，亦虑冬祁寒。","吾惫不能耕，对之发长叹。","平生愿丰心，虽老犹如丹。","方兴西畴务，稍觉南船悭。","展转夜少眠，呕噎晨废餐。","敢望余粮栖，渐恐拾穗难。","陛下仁如天，役简税赋宽。","临遣皆循良，黜削先饕残。","一丽丹书内，孰若青史间。","仆方侪民伍，谁为语县官。"],"title":"立春十四韵"}
