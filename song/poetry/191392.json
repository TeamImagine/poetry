{"author":"冯山","id":191392,"strains":["平平平仄仄，平仄仄平平。","○仄平平仄，平平○仄平。","平平平仄仄，○仄仄平平。","仄仄平平仄，○平仄仄○。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","平平平仄仄，仄仄仄○平。","○仄平平仄，○平仄仄○。"],"paragraphs":["妖氛凭绝塞，皇武慰群情。","并命儒臣起，同谋将略明。","前锋殱丑虏，降仗委高旌。","拓境新图展，收功寸草横。","投戈宜偃息，奠枕觉澄清。","广榭宏经构，群公共落成。","唱酬风月冷，谈议鬼神惊。","锦绣移将合，琅玕种即生。","南方天外阔，北斗坐间倾。","且享忧勤乐，除书恐再更。"],"title":"和梓漕陈帨诚伯弭节堂"}
