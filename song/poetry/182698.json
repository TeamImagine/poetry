{"author":"强至","id":182698,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["楼倚秋风引兴长，龙山吹帽忆前良。","帘虚霜气清逾逼，叶脱天形远更详。","巧送四筵双舞袖，坐收万景一诗囊。","登高且醉铜台酒，黄合多年望衮章。"],"title":"辛亥九日晚登骑山楼"}
