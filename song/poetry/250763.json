{"author":"刘才邵","id":250763,"strains":["平平仄平平，平仄平仄仄。","○○平仄○，仄仄仄仄仄。","平平仄平仄，仄仄仄平仄。","平平仄仄平，○仄平○仄。","仄仄平平平，平仄平平仄。","仄○平仄仄，仄仄仄平仄。","平平仄○仄，仄仄平平仄。","○仄仄平平，仄仄仄平仄。","仄平平仄平，平仄仄○仄。","平平仄平仄，平平仄平仄。","平平平仄仄，仄仄平仄仄。","平仄仄平平，平平平仄仄。","平仄○平平，平平仄平仄。","平平仄平仄，平仄仄平仄。","平平平平平，平平仄？仄。","仄仄平平平，平平仄仄仄。","平平仄平平，仄仄平平仄。","仄○仄仄平，○仄仄仄仄。","仄仄平平平，仄仄仄平仄。","仄仄平仄仄，仄仄仄平仄。","○平○仄仄，平○仄仄仄。"],"paragraphs":["清晨出城西，车马纷飒沓。","行行岩壑深，漠漠雾雨杂。","云阴忽披豁，海色共萧飒。","幽寻浩莫穷，空响时相答。","地籁笙竽真，材缬丹青合。","潦收猿涧浄，寺遶鹫峰匝。","檐牙向空啄，殿脚依山插。","空翠扑轩窗，乳洞敞闺合。","泄云无定姿，欹石半相磕。","珠灯吐光焰，香龙振鳞甲。","啼烟禽念佛，掇蘂蜂供蜡。","丹井涨灵泉，嵒松披艾衲。","萝径劳跻攀，风扉自开阖。","龙天想奔凑，飞走亦驯狎。","同游今渊云，驰声久鞺鞳。","逸骥谁能追，流风不受闸。","家山富岷峨，水驿经夔峡。","不应得未曾，犹若济所乏。","欲去还停驺，就石屡移榻。","共笑香积供，未脱腐儒粝。","重来当一洗，寻盟忽忘歃。"],"title":"游天竺灵隐寺诗"}
