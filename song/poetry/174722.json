{"author":"刘敞","id":174722,"strains":["平平仄平仄，仄平平仄平。","平平仄平仄，平仄平仄平。","平仄平仄仄，仄平仄仄平。","平仄平仄仄，平平仄平平。","仄平仄仄仄，平仄平仄平。"],"paragraphs":["商丘有奇树，厥生非一朝。","修根走灵社，腾干拏赤霄。","拳局无大用，液𣗊不可雕。","谁谓非世器，终焉托逍遥。","致身适有遇，松桂宁免樵。"],"title":"读庄子三首  其三"}
