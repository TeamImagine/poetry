{"author":"朱松","id":10471,"strains":["平平仄○仄，仄仄仄平仄。","仄平平仄平，仄仄仄○仄。","仄平仄平仄，○仄仄平○。","仄仄平仄平，仄仄仄平仄。","仄平平平仄，平仄仄平仄。","平平仄仄仄，○仄仄○仄。","仄平平仄仄，仄仄仄平仄。","仄平仄平○，仄仄○平仄。","平平仄○○，仄仄平仄仄。","仄平仄平仄，仄仄仄平仄。","仄平平平平，仄仄仄平仄。","平平仄仄平，平仄仄平仄。","○平仄○平，○○平仄仄。","○平平仄仄，平仄仄仄仄。","平平仄平仄，○仄平仄仄。","仄仄仄仄○，○仄平平仄。"],"paragraphs":["阿游陆沈久，亦复太痴绝。","未成安一枝，况乃办三穴。","唯余爱山意，如水必东折。","首鼠今几年，顾影愧琼玦。","那知龙门客，尘底抱关𫔶。","虚檐日偃仰，苍壁对横{土臬}。","拄藤危蹬响，濯足细泉洁。","束薪取奇观，滴乳当嘉设。","摩挲石蜿蜒，信矣耆旧说。","欻疑卷风雨，凛若践冰雪。","远追神清游，复作武陵别。","能诗有老休，联句媲前哲。","相逢快吟哦，亹亹霏锯屑。","三山今入手，瀛海仅可啜。","崎岖走林谷，王事烦此杰。","拟结汗漫期，更待搀枪灭。"],"title":"求道人自尤溪来三山出示同徐侯游龙门洞长篇因次其韵送之时以檄走诸隘"}
