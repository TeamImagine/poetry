{"author":"胡寅","id":11757,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["去年已向爆声残，晓气絪缊雨不寒。","玉佩想闻趋桂殿，彩衣遥祝献椒盘。","千龄帝运方更始，一统王春正履端。","不与时光共流转，此心那更觅人安。"],"title":"癸丑元日文定时留丰城今归青湘唁家"}
