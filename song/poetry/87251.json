{"author":"韩淲","id":87251,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["腊后春归草木初，谁知芳树遶吾庐。","风前有恨香仍远，月下无人影自虚。","可是酒杯能慰藉，尚须诗句与消除。","西湖东阁今何似，愁绝飞花过眼疏。"],"title":"梅  其六"}
