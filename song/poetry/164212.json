{"author":"仇远","id":164212,"strains":["仄平仄仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["素琴挂壁已多时，政尔难逢锺子期。","腹有精神方学道，面无尘土始言诗。","山童隔壁沽村酝，田叟登门送墓碑。","小市饥氓争籴米，青州太守可能知。"],"title":"子野雪后寄和却寄廷玉  其四"}
