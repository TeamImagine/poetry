{"author":"赵汝腾","id":130206,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄平平平平平仄，仄平平仄仄平平。"],"paragraphs":["谁云姑蔑远无诸，梦绕柯仙抱膝庐。","我得闲中翻鲁语，公应静里玩羲图。","雷犹地伏阳新复，云向天升雨可需。","好倡诸贤为时出，只容衰懒老西湖。"],"title":"梦徐径坂"}
