{"author":"陆游","id":37956,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["志士逢秋已自伤，老人况复惜年光。","正看溪碓舂粳滑，又见山坡下麦忙。","桐落井床多槁叶，菊残衫袂尚余香。","读书有课真当勉，剩贮明膏伴夜长。"],"title":"初冬"}
