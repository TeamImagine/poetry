{"author":"陆游","id":36355,"strains":["仄仄平平仄仄平，仄平仄仄仄平平。","平平仄仄仄仄仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["好雨疏踈压暮埃，断云漠漠带春雷。","离黄穿树语断续，翠碧衘鱼飞去来。","生菜入盘随冷饼，朱樱上市伴青梅。","狂吟不是夸强健，老气如山未许摧。"],"title":"小雨云门溪上"}
