{"author":"释心月","id":122129,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["赤心报国丈夫儿，进退存亡己自知。","盖世英雄宁畏死，一时忠勇更无谁。","冶城夜月将军墓，蒋岳春云武帝祠。","从此龙光山下寺，龟哥也著载丰碑。"],"title":"偈颂一百五十首  其五○"}
