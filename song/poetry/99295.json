{"author":"朱复之","id":99295,"strains":["平仄仄平平平平仄平仄，平仄平平○仄○。","仄仄仄平平仄仄平平平，平平仄仄仄仄平。","平平平平仄平仄，平平平平仄平仄。","平平平仄仄平平，仄仄○平仄平仄。","仄仄仄仄平，平仄仄仄平。","仄仄平平平，仄仄平平平。","平平平仄平仄○，仄平平平仄平仄。","仄平平平平仄平平平，平仄平平仄仄仄仄平。"],"paragraphs":["君不见莱公酣歌彻清晓，银蜡成堆烧不了。","又不见齐奴帐下环佳人，平生爨蜡不爨薪。","南园花蜂巧心计，祇为渠侬照珠翠。","生憎诗客太酸寒，略不分光到文字。","欲学凿壁衡，邻火夜不明。","欲学囊萤车，十月霜无萤。","人生穷达真有分，大钧高高不须问。","起来摩挲莲叶真人图，还有青藜老杖照我无。"],"title":"冬夜读书无油歌"}
