{"author":"元结","id":4696,"strains":["仄平仄平平，仄仄平仄○。","平平仄仄仄，仄仄仄平平。","○平仄仄仄，平仄平平平。","平仄仄平仄，平平平仄平。","仄平平仄平，平平平仄平。","平平平仄仄，平仄平仄平。","仄仄平仄○，仄仄平平平。","平仄仄平仄，平平○仄平。","平平仄平平，仄仄○仄仄。","仄仄仄平○，平平平仄平。"],"paragraphs":["出门见南山，喜逐松径行。","穷高欲极远，始到白云亭。","长山绕井邑，登望宜新晴。","州渚曲湘水，萦回随郡城。","九疑千万峰，嵺嵺天外青。","烟云无远近，皆傍林岭生。","俯视松竹间，石水何幽清。","涵映满轩户，娟娟如镜明。","何人病惛浓，积醉且未醒。","与我一登临，为君安性情。"],"title":"登白云亭"}
