{"author":"戴表元","id":161248,"strains":["仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["莫轻数尺黄泥壤，埋却斯人后更无。","山上自难生毒草，树间长见聚慈乌。","樵耕可免凭乡俗，洒埽能来是学徒。","后有宣尼须痛惜，待将墓额写呜呼。"],"title":"家西十里外茅洋小山中土冢累然初不封树乡先生舒文靖公墓也"}
