{"author":"汪炎昶","id":167558,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["两鬓宁逃雪色明，何须种种即关情。","故应弱质生来早，未信穷愁染得成。","偶脱乱离真已幸，更添憔悴亦休惊。","镜中幸有朱颜在，尚用孤怀起不平。"],"title":"余年二十余即有二毛盖乱离间关所致感而有作"}
