{"author":"仇远","id":164519,"strains":["平平平仄平平仄，○仄平○仄平仄。","仄仄平仄仄平平，仄仄平平仄平仄。","平平○仄仄仄平，平仄平平仄平仄。","平平仄平平仄仄，平平平仄平○仄。","仄平○平仄○仄，仄仄平平仄仄仄。","仄平仄仄平平平，平仄仄仄平仄平。","平仄○平平○仄，仄仄仄仄○平平。","平平平平仄平平，平平仄平仄平平。","○仄仄仄仄仄仄，？○平平平仄平。"],"paragraphs":["吴侬曾在山村住，听得村中老人语。","六月祈雨不祈晴，十月祈晴不祈雨。","今年三伏雨水多，官吏祈晴救禾黍。","祈晴得晴虽可喜，农夫车水方劳苦。","汗流如浆面如铁，但要田干那畏暑。","黑云一片来何忙，心怕雨作身愿凉。","安得长风为吹散，乍可赤体当秋阳。","东桥西桥日荒荒，南圩北圩水茫茫。","中熟下熟亦足饱，尽胜淮头争捕蝗。"],"title":"村中语"}
