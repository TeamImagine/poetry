{"author":"陈著","id":139405,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["住世光阴晓日霜，浮生谁弱又谁强。","干戈时节贫差稳，诗礼人家话亦香。","何用移文来北陇，可能把酒博西凉。","妻无愠见儿堪教，门外从他沸一铛。"],"title":"用弟观韵二首  其一"}
