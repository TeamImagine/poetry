{"author":"李纲","id":242920,"strains":["仄平平平仄平仄，平平平平仄平仄。","仄平仄仄平仄平，仄仄○平○平仄。","平平仄仄仄平○，○仄○平仄仄平。","平仄平平仄平仄，仄平仄仄仄平平。"],"paragraphs":["去年游仙满溪雪，今年游仙一船月。","武夷已擅天下奇，雪月相辉更幽绝。","前生定在此山中，缘熟重游六六峰。","惭愧真仙借光景，恨无道骨与仙风。"],"title":"泛游仙溪"}
