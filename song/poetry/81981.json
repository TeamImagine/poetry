{"author":"孙应符","id":81981,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["生憎世俗迭相陵，反己工夫有度程。","大学在先知本末，中庸当务造诚明。","谆谆自昔承严训，默默终年愧令声。","至道不须由外索，事亲友弟及从兄。"],"title":"恭次家大人初抵季弟海陵官舍之韵  其三"}
