{"author":"方岳","id":127426,"strains":["平平平仄仄平平，平仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["山家凫鹜散平田，沙路云深屐屡穿。","半醉半醒寒食酒，欲晴欲雨杏花天。","春能酝藉如相识，柳自风流未肯眠。","野老不知诗思好，但言啼鸟亦欣然。"],"title":"次韵徐宰集珠溪  其一"}
