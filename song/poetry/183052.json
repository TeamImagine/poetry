{"author":"刘攽","id":183052,"strains":["平○仄平仄，仄平平仄○。","平平仄平仄，平仄平仄平。","仄仄平平○，平平仄平平。","平仄仄仄仄，平仄平仄平。","平平仄○平，仄○平仄平。","仄仄仄仄平，仄仄平仄平。","仄仄平仄仄，仄仄○平平。","仄仄仄仄仄，平平仄平平。","仄平仄仄仄，平仄仄平平。","仄平平仄仄，仄仄平仄平。","仄○平平○，仄仄平平○。","○平仄平平，○仄平仄平。"],"paragraphs":["生长自吴会，北游逾十期。","来还遂衰老，衰老何用知。","六月江湖间，烦炎若蒸炊。","畴昔不惮暑，今者殊畏之。","纤𫄨置如仇，羽扇常自随。","对案不得餐，脍炙成蒺藜。","忆我童稚岁，烈日犹奔驰。","斗草出百品，承蜩睨乔枝。","磵颜不待濯，流汗始为嬉。","自怜筋力便，岂谓天序移。","往闻终南间，盛夏含冰澌。","将家就高寒，长与卑湿辞。"],"title":"苦热"}
