{"author":"孙应时","id":82008,"strains":["仄○仄平仄，平仄仄平平。","○仄平仄平，○仄仄平平。","平平仄平仄，仄仄仄平平。","仄仄仄仄○，平平仄平平。","仄仄仄仄仄，平仄平仄平。","平平○平仄，仄平平仄仄。","仄平仄平仄，平平仄平平。","平平仄平仄，仄仄平仄○。","○平仄仄仄，平平仄平平。","平平仄平仄，仄仄平平平。","平平仄平仄，仄仄仄平平。","平平仄平仄，仄仄平平平。","仄仄仄仄仄，平仄平仄平。","平平仄平仄，仄仄平仄平。","平仄仄仄平，仄仄平仄○。","仄平仄平仄，平仄平平平。"],"paragraphs":["别离一何久，迢递阻音形。","重上君子堂，相见眼终青。","君颜尚冰玉，我鬓已星星。","借问十载间，风波两蓬萍。","岭剑各万里，心目多所经。","归来且强健，恍然真梦醒。","可怜万修竹，清音玉珑玲。","萧条媚寒日，约略环翠屏。","相携复一笑，芝兰有余馨。","孤云自舒卷，野鹤来青冥。","平生阅群彦，十八九雕零。","吾徒亦何愿，毕景依林坰。","种秫令可酿，储粟常满缾。","琴书奉娱玩，足以陶性灵。","千载伐木篇，此意神所听。","往来亦奚惮，江浦堪扬舲。"],"title":"答潘文叔见寄予十月尝访文叔文叔许来而犹未也"}
