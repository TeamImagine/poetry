{"author":"张嵲","id":8748,"strains":["平平平仄仄，仄仄仄仄平。","仄平平仄平，仄仄仄平平。","仄○平仄平，仄仄仄仄平。","仄平仄平仄，仄仄平平平。","仄平仄仄平，平平仄仄仄。","○平仄仄仄，仄仄仄平○。","仄○仄平？，平○仄平平。","仄仄仄平仄，仄平仄仄平。","仄平○仄仄，平平平仄平。","仄平平仄仄，仄仄仄平平。","仄仄仄仄仄，仄平平平平。","仄平仄仄平，仄仄仄仄○。","平○仄仄平，仄仄平平平。"],"paragraphs":["秋风来万里，草木日夜凋。","属兹憀栗时，执别在今朝。","乱离多苦辛，况乃道路穷。","若人抱奇节，劲气干云霄。","结交二十年，途穷识久要。","间闗复会面，益若漆投胶。","感深念存殁，投分忘顽嚣。","汝海昔为别，盛年意气豪。","及兹分手日，星星悲二毛。","壮心随遇尽，曩志与时消。","别夜月皎皎，首途方迢迢。","故园不足怀，令德乃所操。","君其爱尔躯，努力熙皇朝。"],"title":"送冯贯道之东川转而之行在"}
