{"author":"魏了翁","id":102824,"strains":["平仄仄平仄，仄平仄○○。","○平仄平仄，○仄平平平。","仄仄仄平仄，仄仄○平平。","○○仄仄平，平仄平平平。","平仄平仄仄，仄仄○仄○。","仄仄仄平仄，○仄平仄平。","仄平仄仄○，仄平仄平平。","仄平平平仄，仄○平平平。","平仄平仄平，仄仄平平平。","平仄仄平仄，平仄平仄平。","仄仄仄平仄，仄仄平○平。","仄平仄○平，仄○仄○平。"],"paragraphs":["炎炜烁穹昊，火云助其烝。","冠巾拂尘土，庭户喧蚊蝇。","便面不停举，况欲填吾膺。","其间寂寞人，随念生凉冰。","凉意方未透，一夕三四兴。","造物解人意，如叫呼得譍。","越乡万里回，令名作先登。","固知栖栖者，得丧初何曾。","贤者于本朝，晓宿垂觚棱。","今日送枢掾，明日辞礼丞。","采采不盈掬，引去何如陵。","百忧结中肠，坐挑短檠灯。"],"title":"送赵编修知眉州分韵登字"}
