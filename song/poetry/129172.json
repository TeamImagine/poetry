{"author":"李曾伯","id":129172,"strains":["仄平仄平仄，○仄仄平平。","仄仄仄仄平，平平平仄平。","○平仄平平，仄仄平仄平。","仄仄○平平，平仄平平平。","平○平仄仄，○仄平平平。","仄仄仄○平，平平仄平平。","○仄平仄平，仄仄平平平。","平仄仄仄仄，仄仄○平平。","平平仄平仄，仄仄平平○。","仄仄平仄平，○仄○○平。","仄仄仄平仄，仄仄○○○。","平平仄○平，仄仄平仄○。","平仄仄仄平，平仄仄仄平。","仄平仄平平仄仄平仄，仄仄平仄○平○。","平○平仄平仄仄，仄仄仄仄仄仄平平○。"],"paragraphs":["老蟾窃灵药，堕魄下尘寰。","迹误采石江，名虚巫峡山。","长风送之来，寄影千丈岩。","列壁当层云，虚白生光寒。","婆娑仙桂影，中著孤根蟠。","宛宛学扇初，盈盈一钩弯。","如出沧海头，半揭烟霄端。","风雨不改度，晦朔从循环。","山灵夺天目，作此奇哉观。","阅尽来去人，了不苍其颜。","所欠断鳌始，一阙难磨镵。","凭谁驾长梯，取置怀袖间。","为施玉斧工，修作宝鉴团。","岂无女娲之手吕翁指，运此神造应非难。","何如存我真面目，妩媚一笑只作青山看。"],"title":"己酉夏咏月岩"}
