{"author":"杨公远","id":151282,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["话别匆匆二月天，回眸两见月亏圆。","数声乾鹊才闻后，一幅鸾笺忽堕前。","风雨对床何日遂，雁鱼传信几时还。","每逢骚客论心处，说着山中意悄然。"],"title":"黄山中用省斋韵见寄次韵谢  其一"}
