{"author":"陈陶","id":36631,"strains":["仄平？平仄平仄，平仄？平平仄仄。","平仄平平仄仄平，仄平平仄平平仄。","仄仄平平仄平仄，平平仄仄平平仄。","仄平○○仄仄平，平平仄仄平平仄。","仄仄平平仄平仄，平平仄仄平平仄。","仄仄○○平仄平，平平仄仄平平仄。"],"paragraphs":["昔年嫖姚护羌月，今照嫖姚双鬓雪。","青冢曾无尺寸归，锦书多记穷荒骨。","百战金疮体沙碛，乡心一片悬秋碧。","汉城应期破镜时，胡尘万里婵娟隔。","度碛冲云朔风起，边笳欲晚生青珥。","陇上横吹霜色刀，何年断得匈奴臂。"],"title":"关山月"}
