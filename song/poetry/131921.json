{"author":"萧立之","id":131921,"strains":["平平仄平平仄平，平平仄仄○平平。","仄○仄仄仄○仄，仄仄仄仄○平平。","仄平仄仄仄平仄，平平仄仄仄平仄。","平平平平平仄平，平平○平平仄仄。","仄平仄平○仄平，仄仄仄仄○○平。","仄平仄仄仄平仄，仄仄仄仄平平○。","平平平平仄平仄，仄仄平平平仄仄。","○平平仄仄平平，○仄○○仄平仄。"],"paragraphs":["平生爱莲无极翁，而孙爱竹将无同。","岂期野鹜有遗憾，善学下惠犹家风。","问君竹亦有何好，蟠胸世好百无有。","黔娄先生生不邪，西山遗民穷得瘦。","向来结交王子猷，一日不见如三秋。","叩门不共主人语，往往竟日肩舆留。","先生河阳种花手，耿耿冰霜含宇宙。","从渠红紫竞春阳，留眼相看岁寒后。"],"title":"赋周斗祥爱竹"}
