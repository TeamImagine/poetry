{"author":"王令","id":188044,"strains":["仄仄平平仄仄平，仄平平仄仄平平。","仄平仄仄平平仄，仄平平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["矻矻雕镌役俗儿，六经尘土有谁吹。","我追往圣思前躅，子苟安行即后时。","大遇定为当世福，不逢犹作后来师。","思量最是男儿事，此外吾曹不足期。"],"title":"招夏和叔"}
