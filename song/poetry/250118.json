{"author":"郭印","id":250118,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["振羽曾参上国鸿，偶飞不到广寒宫。","诗书教子心尤切，孝友承家德自丰。","一命未酬耽学志，半途何负摄生功。","新阡郁郁今埋骨，想见哀吟万国风。"],"title":"宋正纪挽词二首  其一"}
