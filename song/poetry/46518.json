{"author":"梅尧臣","id":46518,"strains":["平平仄平仄，仄仄仄平平。","○平仄仄○，仄仄仄仄平。","平仄平仄仄，仄○平平平。","平平仄仄○，仄仄平平平。","仄仄平仄仄，仄○○仄平。","仄平平仄仄，○仄平平平。","仄○仄平平，平仄○仄平。","平仄仄仄平，仄仄仄仄平。","仄○仄仄仄，○仄平仄○。","仄平仄仄仄，仄仄仄仄平。","仄仄仄仄仄，仄仄平仄仄。","仄仄仄仄仄，○仄仄仄平。","仄○仄仄仄，仄仄平仄平。","平平仄仄平，平平平仄平。","平平仄仄仄，仄仄仄仄平。","○○平仄○，仄仄平○平。"],"paragraphs":["韩侯出持节，志在抚黔黎。","县官负弩迎，刺史跃马随。","千里宣德泽，煦如春风驰。","寒潮不起浪，怗怗威冯夷。","借问何致耳，试听将所为。","立车呼父老，劳以哀矜词。","我从大明宫，天子亲谕之。","忧汝岁屡凶，吏不恤汝疲。","已输又索籴，囷橐无孑遗。","此非陛下意，恐使汝辈疑。","疾苦汝告我，不惮为汝治。","父老必喜拜，如馁得饲麋。","我称此大是，一一无不宜。","南方二十州，欢声无幼耆。","壶浆拥大道，妇女闯短篱。","行闻江汉间，复有宣王诗。"],"title":"韩子华江南安抚"}
