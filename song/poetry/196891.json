{"author":"朱长文","id":196891,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["幅巾短褐对江云，闲把群经自讨论。","鲁泮未能开后学，虞庠岂称讲微言。","羸驹久绝腾骧望，病木犹霑化育恩。","蒋径虽荒陶菊在，徘徊惟恐去吴门。"],"title":"答人见庆除博士"}
