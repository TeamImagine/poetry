{"author":"陆游","id":39564,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平平仄平平。","平平仄仄平平仄，平仄平平仄仄平。"],"paragraphs":["乞得身归荷圣时，登临筋力未全衰。","楚祠草合三叉路，隋寺苔侵半折碑。","孤店不妨乘月宿，扁舟频为看山移。","红尘冠盖真堪怕，还我平生白接{罒离}。"],"title":"避暑近村偶题"}
