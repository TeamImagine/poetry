{"author":"程公许","id":106564,"strains":["仄平平仄仄平平，仄平平平仄仄平。","平仄平平平仄仄，仄平仄仄平平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["未饶风伯怒吹云，且为仙翁荐宝熏。","光夺锺山耕父室，令传古道阿香坟。","流膏泫泫沟塍溢，喜气酣酣麹糵醺。","太守同忧亦同乐，兵厨余沥不难分。"],"title":"久旱祷雨罗仙有应使君再赋索和"}
