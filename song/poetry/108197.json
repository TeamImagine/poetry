{"author":"赵汝回","id":108197,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["木叶新时雨亦晴，山中少驻不妨程。","童嫌路峻频痴坐，僧喜岩幽每促行。","草荡春深无雁到，松林月上有猿声。","石屏一带三千丈，可惜题诗又不成。"],"title":"雁山"}
