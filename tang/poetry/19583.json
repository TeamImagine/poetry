{"author":"姚合","id":19583,"strains":["平平仄仄平，仄仄仄平平。","仄仄○平仄，平平仄仄平。","仄平○仄仄，仄仄仄平○。","仄仄平平仄，平平平仄平。","仄平平仄仄，仄仄○○平。","仄仄平平仄，平平仄仄平。"],"paragraphs":["慈恩塔上名，昨日败垂成。","赁舍应无直，居山岂钓声。","半年犹小隐，数日得闲行。","映竹窥猿剧，寻云探鹤情。","爱花高酒户，煮药污茶铛。","莫便多时住，烟霄路在城。"],"title":"送狄兼謩下第归故山"}
