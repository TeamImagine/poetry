{"author":"栖白","id":40434,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["终日河声咽暮空，烟愁此地昼蒙蒙。","锦帆东去沙侵苑，玉辇西来树满宫。","鲁客望津天欲雪，朔鸿离岸苇生风。","那堪独立思前事，回首残阳雉堞红。"],"title":"经废宫"}
