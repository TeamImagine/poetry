{"author":"李曾伯","id":129674,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄平仄平平。"],"paragraphs":["高亭俯瞰蓼蘋洲，人老香山月自秋。","过耳好音堪一笑，伤心往事只轻沤。","休嗟塞上明妃调，且送江头过客舟。","壮士肯为儿女泪，柔肠一任恼苏州。"],"title":"和疏轩琵琶亭韵"}
