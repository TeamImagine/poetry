{"author":"韩偓","id":32085,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄平仄平平。"],"paragraphs":["惜春连日醉昏昏，醒后衣裳见酒痕。","细水浮花归别涧，断云含雨入孤村。","人闲易有芳时恨，地胜难招自古魂。","惭愧流莺相厚意，清晨犹为到西园。"],"title":"春尽"}
