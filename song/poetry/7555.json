{"author":"王之道","id":7555,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["独殿群芳占晚春，对花犹幸有斯人。","宓妃正自须曹赋，楚女何妨与宋邻。","醉著午风浓似酒，妆融朝雨细如尘。","邉城正藉诗书帅，爼豆于今识祭遵。"],"title":"次韵周运判彦约芍药"}
