{"author":"王迈","id":107600,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["每爱君家玉满阶，仙宫今又见琨台。","父兮定得铃旗梦，母也须怀磬石胎。","羯末封胡知有种，复临泰壮看朋来。","林家络秀如闻此，好好来求依样杯。"],"title":"贺谢景芳得第四男"}
