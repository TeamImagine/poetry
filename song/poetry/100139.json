{"author":"洪咨夔","id":100139,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["窣波影里诵陀伽，古佛灯笼护绛纱。","智慧竭罗虽正果，慈悲妙善亦空花。","怕寒婉娈初拳蕨，望雨醒松细舌茶。","节物感人还自解，有儿何用女当家。"],"title":"老人晚得女真真又曾孙女金华皆再周而殇葬塔院后今春焚化用前韵赋诗谨和"}
