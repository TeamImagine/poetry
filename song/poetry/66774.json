{"author":"楼钥","id":66774,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["谁云宦路足岖嵚，送子之官独放心。","廉介有余无矫亢，谦恭已甚自崇深。","安舆何用资三釜，庆问时能抵万金。","公退读书三子侍，县斋松竹已成林。"],"title":"送从子渊宰浦江"}
