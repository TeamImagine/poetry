{"author":"韦应物","id":57018,"strains":["仄仄平平平，平仄仄仄平。","平平仄平仄，平仄平仄平。","仄仄平仄仄，仄○仄仄平。","仄仄仄平仄，仄？仄平平。","平仄仄平仄，平平仄平平。","仄仄○平仄，仄仄仄○○。","平平仄仄仄，仄平平仄平。"],"paragraphs":["好读神农书，多识药草名。","持缣购山客，移莳罗众英。","不改幽涧色，宛如此地生。","汲井既蒙泽，插楦亦扶倾。","阴颖夕房敛，阳条夏花明。","悦玩从兹始，日夕绕庭行。","州民自寡讼，养闲非政成。"],"title":"种药"}
