{"author":"莫若冲","id":77501,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["平绿题诗四十年，寻幽不厌水云边。","一犂还又耕春后，三白曾来醉腊前。","自笑挂冠林下客，获陪挥麈坐中贤。","绝嫌幻色撩人思，快睹晴川远接天。"],"title":"赵仁父宴邑官平绿见招"}
