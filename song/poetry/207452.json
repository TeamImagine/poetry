{"author":"黄庭坚","id":207452,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["宣城变样蹲鸡距，诸葛名家捋鼠须。","一束喜从公处得，千金求买市中无。","漫投墨客摹科斗，胜与朱门饱蠹鱼。","愧我初非草玄手，不将闲写吏文书。"],"title":"谢送宣城笔"}
