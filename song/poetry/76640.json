{"author":"赵蕃","id":76640,"strains":["仄仄平平仄仄平，仄平平仄仄平平。","平平仄仄平平仄，仄仄平仄仄仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["梦向清江不见涯，觉来身乃太行车。","新居寄我山中集，倦枕浑忘午后茶。","爱此好风当北牖，待来明月望西斜。","但怜独鹤归何晚，不问满林先暝鸦。"],"title":"筋竹之新居僧居邠录寄寺中留题次孙温叟所用赵南雄韵寄邠"}
