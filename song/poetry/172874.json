{"author":"蒋时中","id":172874,"strains":["平仄平○平仄○，平仄平平仄平仄。","平平仄仄平平平，平仄平平仄平仄。","仄○仄仄平仄平，仄平平平平平平。","平平仄仄仄仄仄，○平仄仄平平平。"],"paragraphs":["黄鹤山中黄鹤观，黄鹤仙人此修炼。","功成羽化归丹丘，环佩珊珊度遥汉。","昔闻有鸟名令威，去家千年今来归。","仙人一去不复返，长松落雪秋霏霏。"],"title":"黄山观"}
