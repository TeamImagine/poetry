{"author":"苏轼","id":195373,"strains":["平平平平仄平平，平平仄仄仄仄平。","平仄仄仄○仄○，平○仄仄仄平平。","平○？平仄仄平，平平仄仄平平平。","仄仄平仄仄仄平，平平平平仄仄平。","仄○仄仄仄仄平，仄仄仄仄平仄平。","仄仄仄仄○平平，平平仄仄仄仄平。","平仄平平仄仄○，仄○平平仄平平。","平平仄仄○仄平，仄仄仄平仄平平。","平平仄仄○平平，○平平仄平仄平。","仄仄○仄仄仄平，平平仄仄○平平。","仄平平仄平平平，仄仄仄平仄平平，仄平仄仄仄仄平。"],"paragraphs":["春云蒙蒙雨凄凄，春秧欲老翠剡齐。","嗟我妇子行水泥，朝分一垅暮千畦。","腰如箜篌首啄鸡，筋烦骨殆声酸嘶。","我有桐马手自提，头尻轩昂腹胁低。","背如覆瓦去角圭，以我两足为四蹄。","耸踊滑汰如凫鹥，纤纤束藁亦可赍。","何用繁缨与月题，却从畦东走畦西。","山城欲闭闻鼓鼙，忽作的卢跃檀溪。","归来挂壁从高栖，了无刍秣饥不啼。","少壮骑汝逮老黧，何曾蹶轶防颠隮。","锦鞯公子朝金闺，笑我一生蹋牛犁，不知自有木𫘝𫘨。"],"title":"秧马歌"}
