{"author":"王之道","id":7571,"strains":["仄仄平平仄仄平，平平仄仄平平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["古木参天翠作堆，云中石栈为谁开。","楼台正倚双峰起，香火曾瞻四祖来。","霜重静闻秋子落，风高愁听晓猿哀。","当年松上花何似，五叶依然映紫苔。"],"title":"次韵秦寿之题四祖"}
