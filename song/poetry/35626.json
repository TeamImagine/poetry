{"author":"梅尧臣","id":35626,"strains":["仄平仄仄平仄平，平平○平平仄平。","仄仄平平仄平仄，仄平仄仄平○平。","平平仄仄仄平仄，平仄仄平平仄平。","平平仄仄仄平仄，仄仄平平平仄平。","平平仄仄仄○仄，平平仄仄平平平。","平仄仄平平仄仄，仄平○○仄平○。"],"paragraphs":["去年五月君到官，红渠正开湖水宽。","共酌汀洲不知暮，扣舷月露霑衣寒。","今年我罢欲归去，朋酒久来无此欢。","移舟不忍便为别，竞挈杯肴情未阑。","城堙欲闭各分散，溪云暗澹生悲端。","明日抱酲风雨急，野莲空看寄君难。"],"title":"涂次寄罗道济"}
