{"author":"白居易","id":15013,"strains":["○平仄平仄，仄仄仄仄○。","○平仄平仄，平仄仄平平。","仄仄仄仄平，仄仄平仄平。","○平仄仄平，仄仄仄仄平。","仄平仄平仄，仄仄平仄平。","仄平仄仄○，仄仄仄○平。","仄平仄仄平，平平○平平。","仄仄○○仄，仄仄仄仄○。","仄平仄仄仄，仄仄平平平。","平仄仄仄仄，平仄平仄平。","仄仄平平仄，仄仄仄仄平。","仄平平仄仄，仄仄仄平平。","平平仄仄仄，仄仄仄平平。","仄平平仄仄，仄仄仄平平。","仄平平仄仄，仄仄仄平平。"],"paragraphs":["吟君雉媒什，一哂一复叹。","和之一何晚，今日乃成篇。","岂唯鸟有之，抑亦人复然。","张陈刎颈交，竟以势不完。","至今不平气，塞绝泜水源。","赵襄骨肉亲，亦以利相残。","至今不善名，高于磨笄山。","况此笼中雉，志在饮啄间。","稻粱暂入口，性已随人迁。","身苦亦自忘，同族何足言。","但恨为媒拙，不足以自全。","劝君今日后，养鸟养青鸾。","青鸾一失侣，至死守孤单。","劝君今日后，结客结任安。","主人宾客去，独住在门阑。"],"title":"和荅诗十首 和雉媒"}
