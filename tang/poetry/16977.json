{"author":"白居易","id":16977,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["樱桃厅院春偏好，石井栏堂夜更幽。","白粉墙头花半出，绯纱烛下水平流。","闲留宾客尝新酒，醉领笙歌上小舟。","舞袖飘飖櫂容与，忽疑身是梦中游。"],"title":"府中夜赏"}
