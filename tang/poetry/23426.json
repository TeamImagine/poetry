{"author":"崔湜","id":23426,"strains":["仄仄平平仄，平平仄仄平。","仄平平○仄，平仄仄平平。","仄仄平○仄，平○仄仄平。","仄平平仄仄，平仄仄平平。","仄仄○平仄，平平仄仄平。","平平○仄仄，平仄仄○平。"],"paragraphs":["落日啼连夜，孤灯坐彻明。","卷帘双燕入，披幌百花惊。","陇上寒应晚，闺中织未成。","管弦愁不意，梳洗懒无情。","去岁闻西伐，今年送北征。","容颜离别尽，流恨满长城。"],"title":"同李员外春闺"}
