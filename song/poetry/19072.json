{"author":"陈棣","id":19072,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["诗魔大抵解穷人，到得人穷句益新。","笔下自惭无好语，眼前底事最清贫。","草玄天禄书窗冷，涤器临邛酒市春。","自古才高多命薄，区区何必论钱神。"],"title":"偶书"}
