{"author":"归处讷","id":47537,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["草头灰面恶形仪，尽是军容表里儿。","昔日水牛攀角上，而今细马劈腰骑。","钱多内藏犹嫌少，位等三公尚厌卑。","更有一般堪笑处，镀金牙齿咬银匙。"],"title":"咏虺汉（黄巢犯京后，守亮、守信等悉为杨军容复恭义儿，势夺诸侯，亦一时之威也。归有不平之色咏虺汉以刺之曰：）"}
