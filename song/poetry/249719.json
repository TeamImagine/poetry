{"author":"郭印","id":249719,"strains":["○平平平平，仄仄仄平仄。","仄仄仄平平，仄仄平平仄。","平平仄仄平，仄仄仄○仄。","平平○○平，○仄平仄仄。","○平仄平平，平仄仄平仄。","仄仄仄平仄，平仄平平仄。","平仄平仄仄，仄仄仄平○。","仄仄仄仄平，平平仄平仄。","平仄仄平○，平仄平仄仄。","平仄平仄平，○平仄○仄。","仄○仄仄平，仄○仄平仄。","平仄仄○平，仄仄○平仄。"],"paragraphs":["三苏皆天人，著作浩篇简。","少读鬓成丝，苦恨生何晚。","人言筦库卑，我自得疏散。","春风牵衣裾，兴发无近远。","禅堂俨真容，光炯破昏眼。","父子也而处，天畀岷峨产。","扬马争轨躅，孔孟发关键。","日月有尽时，斯文未埋铲。","邪说入人深，风俗颓莫返。","招得戎马来，中原恣蹂践。","缅思药石言，祸患已先见。","安得起其灵，一副苍生愿。"],"title":"治平院三苏像"}
