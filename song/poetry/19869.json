{"author":"史浩","id":19869,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["浙右风烟属舜亭，几年才此萃群英。","棠敷灵荫连天阔，湖泛恩波彻底清。","醉吸霞光金盏窄，笑扶花影玉山倾。","定知太史先占瑞，天外祥星一处明。"],"title":"余姚待县官致语口号"}
