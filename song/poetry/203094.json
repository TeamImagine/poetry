{"author":"释道潜","id":203094,"strains":["仄平仄仄平平平，仄仄平○仄平仄。","平平仄仄仄仄平，仄仄○平平仄仄。","仄平仄平仄○平，平平仄○平仄平。","平○仄仄仄平仄，仄仄平○平平平。","平平仄仄平仄仄，仄仄平平仄平仄。","仄仄○○仄仄平，仄仄平平仄○仄。"],"paragraphs":["道人出处孤鸿俦，讵肯低回受羁绊。","飘风转日历九州，不羡骑鲸游汗漫。","我生与君几相逢，穷幽摘胜时乃同。","胸中妙道未容扣，又引高兴辞秋风。","君家住在孤屿侧，此别何时见颜色。","欲识相思一寸心，冷月依依挂空碧。"],"title":"送严上人还永嘉"}
