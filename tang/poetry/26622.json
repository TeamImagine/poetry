{"author":"刘沧","id":26622,"strains":["平仄平平平仄仄，平平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["珠翠香销鸳瓦堕，神仙曾向此中游。","青楼月色桂花冷，碧落箫声云叶愁。","杳杳蓬莱人不见，苍苍苔藓路空留。","一从凤去千年后，迢遰岐山水石秋。"],"title":"题秦女楼"}
