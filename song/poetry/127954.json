{"author":"方岳","id":127954,"strains":["仄仄平平仄仄平，平平平平仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["昨夜长庚烂瑞光，间生贤于应明昌。","风云际会当千载，天地交通复一阳。","曾播声名题雁塔，暂时文柄坐鳣堂。","庆闱雅燕笙歌彻，紫诏催归侍玉皇。"],"title":"寿教授  其一"}
