{"author":"李新","id":223130,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["平生和气满襟春，往事飞凫自在身。","风伯已驱天上雾，鳯书仍起汉滨人。","一鞭草色吟青嶂，几刻花阴梦紫宸。","从此唐衢哀世泪，为公无复更霑巾。"],"title":"送知府王大夫  其二"}
