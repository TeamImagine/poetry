{"author":"李复","id":212727,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["溪流古堞带林高，林下行通小水桥。","但有春风催载酒，更无仙凤伴吹箫。","花间鸟散惊藜杖，沼际波回转桂舠。","尘迹寻余思一吊，楚魂飞尽不能招。"],"title":"和人游千金公主园池"}
