{"author":"李光","id":236076,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["里巷萧条户半扃，更无冷月挂山城。","荧荧小市唯渔火，耿耿幽窗但雪声。","海国此时瞻气象，端门何日睹升平。","会须一扫阴霾尽，尽放冰轮彻夜明。"],"title":"今岁遇元夕于五松连日大雪巷陌萧然孚先兄有诗诧灯火之盛因成四韵"}
