{"author":"郭祥正","id":192662,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["子陵独往已千年，处士重来把一竿。","治乱不同非我计，文章聊许后人看。","璞中美玉谁雕琢，潭底神龙会屈盘。","七世有孙方遇主，风流长在泻惊湍。"],"title":"题方处士卷尾"}
