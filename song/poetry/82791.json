{"author":"刘过","id":82791,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["出门虽是欠陶朱，便使关门亦可居。","物价甚廉常食肉，佣赀极省易钞书。","已安栎社如无用，若比丛林似有余。","归与未归天上事，只消如此看何如。"],"title":"春日即事  其二"}
