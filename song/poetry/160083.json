{"author":"林景熙","id":160083,"strains":["平平平仄仄，平平仄○平。","平平仄仄仄，平仄○平平。","○平仄仄仄，仄仄平平○。","仄○平仄仄，仄仄平平平。","仄仄仄平仄，仄仄平平平。","仄平仄仄平，仄仄平平平。","平平平仄仄，仄平平平平。","仄○平仄平，仄仄平仄平。","平平平平平，仄仄仄仄平。","仄仄仄仄仄，平仄平仄平。","平平仄平平，○平仄平平。","仄平仄平仄，仄仄平平平。"],"paragraphs":["风流怀二陆，才名动三吴。","斯人不可作，千载空烟芜。","当时骋俊笔，万象争先驱。","有如明月璧，美价倾鸿都。","世运有翻覆，韫匵真良图。","惜哉去就乖，毁此千金躯。","人生皆有死，百年同须臾。","独遗文字芳，乃与天壤俱。","凄凄昆山寒，冉冉谷水枯。","白鹤久已寂，黄犬谁复呼。","荒祠挂残阳，扁舟入菰蒲。","采莼荐秋水，庶以明区区。"],"title":"访二陆故居"}
