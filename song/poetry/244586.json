{"author":"李纲","id":244586,"strains":["仄仄平平仄仄平，平平仄仄仄平平。","平平仄仄仄平仄，平仄仄平仄平平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["五月炎方气郁蒸，安流鼓櫂水风清。","江鱼入馔有余美，山果满盘难强名。","醉里讴吟聊自适，梦中来往本无惊。","庙堂早定安边策，遂我山林幽遁情。"],"title":"江行即事八首  其二"}
