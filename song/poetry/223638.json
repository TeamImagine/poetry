{"author":"吴则礼","id":223638,"strains":["仄平平仄平仄○，仄平仄仄平仄平。","平平仄仄仄平仄，仄仄仄平平仄○。","仄平仄仄仄仄仄，仄仄仄平平仄仄。","平仄平平平仄平，仄平○仄平平仄。","仄平平平○仄仄，平平平平平仄仄。","平平仄仄平仄平，平平仄仄平平仄。","仄平平平仄平仄，○仄平平仄平仄。","仄平仄仄仄平平，仄仄平平仄○仄。"],"paragraphs":["眼边寒策良可亲，我曹龊龊渠笑人。","青鞋布袜有能事，唤取子西来细论。","老夫个里得妙解，挈挈独提弥勒袋。","他日还炊何许糜，只今且煮南徐菜。","八年吴头并楚尾，痿痿羸羸饥不死。","端无一物娱此生，天公乞与毛锥子。","莫嗔朱颜渐殊故，且以粗言作依处。","几时雪片似车轮，著屐梅花海中去。"],"title":"怀子西"}
