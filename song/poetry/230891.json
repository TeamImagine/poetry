{"author":"葛胜仲","id":230891,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["霜毛垂领病摧颓，岁晚流年四秩催。","一自贬官瞻日远，两经除夕叹星回。","梅吹画角余寒尽，柏欲飞觞暖律来。","岁莫日斜还隐几，心同白傅守寒灰。"],"title":"次韵工部兄除夕见寄三首  其二"}
