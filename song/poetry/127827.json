{"author":"方岳","id":127827,"strains":["仄仄仄仄平平平，平仄仄仄平平○。","仄○平仄仄仄仄，仄仄○仄仄仄○。","○○仄仄仄平仄，仄○仄仄平仄仄，○平平平○。","平平平仄平平○，平○仄○平？平。","仄平仄○平平平，仄仄仄仄平平○。","仄平仄仄平平平，仄仄平○○平平○○。","仄仄平平仄平，仄仄仄平。","仄平仄仄平仄仄，仄仄仄仄仄仄平。","平○平平仄仄仄平○，仄○仄平仄平仄。","仄平仄仄仄平平，○平平平平仄仄。","平平仄平仄平仄，仄○仄平平仄仄。","平平仄仄平仄○，仄平仄○平平仄。"],"paragraphs":["有客夜鼓龙门琴，风露漠漠侵秋庭。","妙弹幽响落指外，此意难以两耳听。","参横斗转四山寂，但闻别鹤之夜怨，离鸾之晨吟。","挐音谁适鸣沧浪，寅缘苇间情衋伤。","忽然浩叹声轩昂，二十八宿俱韬藏。","少焉月出流寒光，但见山苍苍兮江泱泱。","尔乃舂容大篇，寂寞短章。","谬攸一笑天所吝，亦恐此乐不可常。","吾当为君谱入渭阳操，莫弹履霜似伤孝。","碧桐翠竹夜生寒，折杨皇华何足道。","人生百年几今夕，我思古人心忽忽。","黄金拟铸锺子期，此言每堕槐安国。"],"title":"次韵曹宰听舅氏弹琴"}
