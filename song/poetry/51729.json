{"author":"喻良能","id":51729,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["何年玉斧巧修成，半似明生半魄生。","易使飞乌来匝绕，难将老蚌较亏盈。","桂枝不逐秋风老，水影长随夜气清。","曾是广寒宫里客，旧游重访更含情。"],"title":"咏月"}
