{"author":"文彦博","id":68628,"strains":["仄仄仄平○，平平仄仄平。","仄平平仄仄，平仄仄平平。","平仄平○仄，○平仄仄平。","○平仄仄仄，仄仄仄○平。","仄仄平平仄，平平仄仄平。","○平仄平仄，○仄仄平平。","平仄平○仄，平平仄仄平。","平平仄平仄，仄平○平平。"],"paragraphs":["一径极幽深，清泉响竹阴。","昔人曾隐雾，衰世偶为霖。","谋国无长策，论兵肆褊心。","王师遂不振，物议愈难任。","仰药身虽殒，攻关盗转侵。","传家绝诸藐，遗业变双林。","僧朴俱难问，碑昏尚可寻。","徘徊念陈迹，不为叹人琴。"],"title":"游卢溪"}
