{"author":"张祜（四）","id":46793,"strains":["平仄仄平仄，仄平平仄平。","平平仄平仄，仄仄平平平。","平仄仄平平，仄平平仄平。","平平仄平仄，仄仄仄？？？？？平平。","平○仄平平，平仄仄○平。","○平仄平仄，仄平平平平。","仄仄仄平平，仄平仄平平。","仄平仄平仄，仄仄平平平。","平仄仄○平，平平仄仄平。","平○仄仄平，仄仄平仄平。","仄仄仄平○，仄仄平仄○。","平○仄仄仄，仄○平平平。","仄仄仄○平，仄仄平○平。","仄仄仄仄○，仄仄仄仄平。","仄平仄平仄，仄仄仄平平。","仄仄仄仄平，仄平仄平平。","仄仄仄平平，仄平仄○平。","平仄仄平平，○平仄平平。","仄平平平平，平仄仄平平。","仄平仄仄仄，仄仄仄平平。","仄平仄仄仄，仄仄仄仄○。","平平仄平仄，仄仄平平平。"],"paragraphs":["东野小臣祜，圣朝垂泪言。","微尘岂裨助，永负丘山恩。","箕子昔为奴，所悲逢世昏。","明时便钳舌，切恐负-217-乾坤。","臣当涉黄河，心目日且烦。","分明在人世，不喻波浑浑。","愿以所支流，却寻到昆仑。","但穷此生感，没齿宁为冤。","臣读帝王书，粗知治乱源。","文思茍未安，讵得宾四门。","陛下欲垂衣，一与夔契论。","成汤事不尽，勿更随波翻。","直者举其材，曲者寻其根。","直固不可遗，曲亦不可焚。","用材茍端审，帝道即羲轩。","陛下复土阶，四方敢高垣。","陛下喜雕墙，四方必重藩。","畋猎岂无娱，汤泉岂无温。","始知尧为心，清净自成尊。","比干不惮死，谏道久而存。","许由不务策，志士亦所敦。","兢兢小臣祜，万死甘词繁。"],"title":"元和直言诗"}
