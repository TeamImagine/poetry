{"author":"周必大","id":50580,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["雪茧冰丝结素华，天孙初织费缫车。","花开金谷空千种，蕊叠瑶英自一家。","下比山矾谁薄相，上攀琼木客雄夸。","集仙翰苑须公等，归继唐贤植此花。"],"title":"次杨子直使君韵"}
