{"author":"魏了翁","id":103022,"strains":["平仄平平仄仄平，仄平仄仄仄平平。","平平平仄仄仄仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["朱枣离离实已稀，白云闲傍陇头飞。","囝思郎罢那得见，父曰子行胡不归。","树静风号终莫待，桂芳椿老苦相违。","舍南舍北寻遗响，衰草寒烟夕照晞。"],"title":"题袁追远亭  其一"}
