{"author":"文同","id":173391,"strains":["平平仄平平仄平，仄平平仄平仄平。","平平平○仄仄仄，仄仄仄仄○平平。","平○仄仄仄仄仄，平仄平仄平平平。","仄平仄仄仄仄仄，仄仄仄仄仄平平。"],"paragraphs":["峨峨守居城上楼，最宜登览群物秋。","层檐高搴碍翠岭，采槛直出横清流。","烟中岛屿远历历，风外岩壑寒飕飕。","主人好事客意乐，日夕幸此忘幽忧。"],"title":"彦思有北楼见寄之作依韵和答"}
