{"author":"吴芾","id":18198,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["故人平日号推诚，然诺应当作世程。","已是赏花频爽约，若为把菊又渝盟。","诗成本拟君相和，酒熟当怜我独倾。","惆怅死生犹未隔，如今先已见交情。"],"title":"江朝宗许重阳见过候终日竟不闻车音使人怅然因成拙句以诮之"}
