{"author":"方回","id":149547,"strains":["平？仄，平仄仄。","仄仄平平，平仄仄仄。","平平仄仄仄平仄，仄平仄平仄平仄。","平仄平平，平仄仄仄。","仄仄仄平，仄平仄仄。","仄平仄仄平平仄，平仄仄平仄平仄。","仄仄平平仄仄仄，平平平平仄仄仄。","仄仄平仄仄平仄，平仄平平平仄仄。","仄仄仄平○平仄，平仄平平平○仄。","仄平平平○仄仄，○平仄仄平平仄。","平仄仄平仄仄仄，平仄仄仄仄平仄。","平仄仄仄仄，○仄仄仄仄。","仄○仄仄仄仄平，平平仄仄平平仄。","仄○仄仄平仄平，平○仄仄仄平平。","仄平平平○仄仄，平仄仄○平平平。","平仄平平平仄仄，仄仄仄平平仄仄。","平平平仄仄仄仄，平○仄平平仄仄。","平平仄仄仄平仄，仄仄平平仄平仄。","平平仄仄平仄平，仄仄平平平○仄平仄。","平仄仄仄平，平平仄仄平，仄仄平平平仄仄平平平平。","平仄平仄仄，平仄平平仄，仄仄平平仄仄仄仄平平仄。","平平平仄仄仄平平平，平平仄仄仄平仄仄平。"],"paragraphs":["车𫐆辘，牛觳觫。","积雪皑皑，飞雪{艹敕}{艹敕}。","前车上岭后车续，老牛服箱顾寒犊。","高雪弥山，低雪满谷。","戴笠执鞭，冻腰跼曲。","画师画此何年事，关塞远征挽刍粟。","莫道牛疲项领秃，人疲于牛痛欲哭。","峻岭之下旧村落，萧洒人烟知几簇。","莫道饷车过门外，门内田家眠正熟。","百车千车过不已，敲门乞索何时足。","牛岂不需藁一束，人岂不取一匙粥。","鸡犬不可保，妻子或窜伏。","画中水阁尔整齐，焉知不是逃亡屋。","我闻造化心至公，人间乃有两般风。","庶民雌风扇臭秽，何独楚王之风雄。","天地山川同一雪，眼见雪同心各别。","梁园才子简欲授，栘监老臣毡自啮。","贫人闭户洛阳卧，壮士衔枚蔡州灭。","红炉锦帐羔酒斟，岂识盘车图中意愁绝。","春日陌上花，同遨掷果车，不尔鳏翁嫠妇对花成咨嗟。","秋夜楼上月，同醉生尘袜，不尔羁臣逐客对月翻凄咽。","呜呼身在雪岭盘车图，还知世有子猷访戴无。"],"title":"题译学张提举乃尊开封府尹张彦亨所藏郭熙盘车图"}
