{"author":"王维","id":45841,"strains":["○○仄仄平，平仄平仄仄。","仄仄平仄平，仄平仄平仄。","仄平平仄仄，平仄仄平仄。","平平平平仄，仄仄平平仄。","仄仄平仄仄，仄仄平○仄。","仄平仄平仄，平仄仄仄仄。","仄仄仄仄○，平○仄平仄。","平仄仄仄平，平仄仄仄仄。","平仄仄平仄，平平仄仄仄。","平仄平平仄，？○仄仄仄。","平平仄仄仄，仄○○仄仄。","平平仄仄仄，○仄平平仄。"],"paragraphs":["了观四大因，根性何所有。","妄计苟不生，是身孰休咎。","色声何谓客，阴界复谁守。","徒言莲花目，岂恶杨枝肘。","既饱香积饭，不醉声闻酒。","有无断常见，生灭幻梦受。","即病即实相，趋空定狂走。","无有一法真，无有一法垢。","居士素通达，随宜善抖擞。","床上无毡卧，镉中有粥否。","斋时不乞食，定应空漱口。","聊持数斗米，且救浮生取。"],"title":"胡居士卧病遗米因赠"}
