{"author":"项安世","id":53416,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["柴门密掩但如孙，白榻高悬偶似陈。","皮骨久将梅共瘦，鬓毛难与柳争新。","却思二十三年上，曾醉千岩万壑滨。","蘋月蓼风如昨日，尧天依旧满怀春。"],"title":"次韵和谢江陵杨县丞投赠四首  其一"}
