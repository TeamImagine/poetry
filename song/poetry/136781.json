{"author":"胡仲弓","id":136781,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["雨晴郊外共寻芳，细水交流注野塘。","花欲恋枝风不肯，柳才舞影日还藏。","转添老态难于健，看得闲时少似忙。","拟访一僧共茶话，禅房扃锁出游方。"],"title":"郊行同张宰"}
