{"author":"洪适","id":28126,"strains":["仄平仄仄平平平，仄仄仄仄平平平。","平仄仄仄平平仄，仄仄平平平仄○。","平平仄平○仄仄，仄平仄仄○平仄。","仄平平仄仄平平，仄仄平平仄平仄。"],"paragraphs":["太湖九月霜波寒，郭索不幸逢渔蛮。","谁令骨醉糟丘里，使我涎流书卷间。","黄堂丈人思幼玉，耳边不复亲丝竹。","一杯聊使破愁颜，要遣诗情踵山谷。"],"title":"以糟蟹送曾守"}
