{"author":"邵雍","id":124265,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["临溪拂水正依依，更被狂风来往吹。","薄暮不胜烟羃羃，深春无柰日迟迟。","谁家缥缈青罗帔，何处蹁跹金缕衣。","犹恐离人肠未断，满天仍著乱花飞。"],"title":"垂柳短吟"}
