{"author":"毛滂","id":222819,"strains":["平平平仄仄，仄仄○○平。","仄平平○平，平仄仄仄平。","平○平平平，仄仄仄○平。","平平仄平仄，仄仄平平平。","○平平仄仄，仄仄平仄○。","仄仄○○平，仄仄平仄平。","仄平仄平平，平平仄平平。","平平仄仄平，平仄○仄平。","仄平平○平，○平仄平平。","平平仄平平，○仄平平平。","仄仄仄仄仄，仄平仄平平。"],"paragraphs":["江南卑湿地，往往如长沙。","薄寒能中人，毛立噤齿牙。","初犹遭蒸炊，又似缚且檛。","淫祠乱昏俗，祸福专群鸦。","参军支病骨，抱案随吏衙。","鬼盖乘其穷，屡以寒热加。","定知鬼非人，吾谁彼疵瑕。","乌饥集屋梁，聊试弹以笯。","手摩田中丹，三关气成霞。","房图引芸蒿，相与排阴邪。","此鬼不足施，霍然促脂车。"],"title":"比得寒疾用道士养生法治其内郡幕徐天隐遗以柴胡桔梗教作汤服之疾间作小诗以寄"}
