{"author":"陆佃","id":202520,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["𫄸帛升龙日月章，平明鸾辂幸胶庠。","侍臣独恨身千里，邸报空看字数行。","故事一遵皇考庙，余波仍及武成王。","谁知玉尺横经处，犹是当时旧讲堂。"],"title":"依韵和门下吕相公从驾视学"}
