{"author":"刘禹锡","id":11233,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["去国十年同赴召，渡湘千里又分岐。","重临事异黄丞相，三黜名惭柳士师。","归目并随回雁尽，愁肠正遇断猿时。","桂江东过连山下，相望长吟有所思。"],"title":"再授连州至衡阳酬柳柳州赠别"}
