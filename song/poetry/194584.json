{"author":"苏轼","id":194584,"strains":["仄平平○仄，仄仄仄平仄。","仄平仄○平，平仄仄平仄。","平平仄平仄，○○仄平仄。","○平仄平平，○仄仄仄仄。","仄仄平平仄，○平仄○仄。","仄仄平仄仄，平平仄○仄。","仄仄○仄仄，仄仄平仄仄。","平平仄○平，○仄平仄仄。","平平仄平仄，平仄仄仄仄。","仄仄平平平，仄仄平仄仄。","平平仄平仄，仄仄仄仄仄。","仄平○仄仄，仄仄平○仄。","平平仄仄平，平平平仄仄。"],"paragraphs":["我哀篮中蛤，闭口护残汁。","又哀网中鱼，开口吐微湿。","刳肠彼交病，过分我何得。","相逢未寒温，相劝此最急。","不见卢怀慎，烝壶似烝鸭。","坐客皆忍笑，髠然发其羃。","不见王武子，每食刀几赤。","琉璃载烝{犭屯}，中有人乳白。","卢公信寒陋，衰发得满帻。","武子虽豪华，未死神已泣。","先生万金璧，护此一蚁缺。","一年如一梦，百岁真过客。","君无废此篇，严诗编杜集。"],"title":"岐亭五首  其二"}
