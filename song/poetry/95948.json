{"author":"苏泂","id":95948,"strains":["仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三伏回头梦欲醒，五更风露月逾清。","病余似鹤精神爽，老去如僧念虑轻。","边面只今多勇战，人间从昔少闲行。","何当封事天皇殿，乞借秋霖洗甲兵。"],"title":"和十二弟韵"}
