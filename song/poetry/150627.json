{"author":"牟𪩘","id":150627,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["绕屋清波隔翠绡，鱼鳞发发鸟翛翛。","画阑影漾清涟动，书几阴来绿雨摇。","文采巧当鲛杼薄，秋声微度玉笙娇。","岂惟钓艇终堪系，况是佳人不待招。"],"title":"题水竹居"}
