{"author":"韩琦","id":90695,"strains":["仄仄平平仄，平○仄仄平。","平平平仄仄，仄仄仄平○。","仄仄平○仄，平平仄仄平。","仄○平仄仄，仄仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄○平仄，平平仄仄平。","平平平仄仄，仄仄仄平仄。","平仄平○仄，平○仄仄仄。","平平平仄仄，仄仄仄平○。","○仄○平仄，平○○仄仄。","平平平仄○，平仄仄平○。"],"paragraphs":["朔雪飞残腊，融和变凛严。","徐来花出在，骤急霰声兼。","数住天应惜，争繁酒易添。","积深函久润，济大略微嫌。","雅意明书幌，多情入宴帘。","舞腰难学转，峰顶尚饶尖。","露蕊仙盘挹，风毛鬣囿燖。","宫墙胡粉画，梅梗蜀酥黏。","影澹三春絮，光寒八月蟾。","垣涂谁复辨，巨壑有何厌。","狂助诗毫逸，清驱厉气潜。","欢谣腾紫塞，喜色上彤幨。","凝霤收冰乳，堆庭镂虎盐。","吾民无足虑，丰岁可前占。"],"title":"喜雪"}
