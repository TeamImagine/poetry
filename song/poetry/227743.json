{"author":"释德洪","id":227743,"strains":["平平仄仄○○平，仄仄平○平仄平。","平○仄平仄仄仄，平仄平平平仄○。","平○仄仄平○仄，仄平仄仄仄仄仄。","仄仄仄平平仄平，仄平仄仄平平仄。","仄平仄平平仄平，仄平仄仄平○平。","仄平仄仄○平仄，平仄平仄平平平。","仄平仄仄仄平仄，○平仄○平仄仄。","仄平平仄平平平，仄仄平平平仄仄。","仄仄平平仄仄平，仄平仄仄仄仄平。","平平仄仄仄平仄，仄仄仄仄○平○。","平○平平仄平○，平仄平平仄平仄。","仄仄平平平仄平，仄平○仄平平仄。","仄平仄仄平平平，仄○○仄平仄平。","仄平仄仄仄平仄，仄仄平平仄仄平。","仄平仄平平仄仄，仄平平仄仄仄仄。","平平仄仄仄平平，仄平仄平仄平仄。"],"paragraphs":["风埃九陌吹冠巾，冻蚁旋磨无富贫。","忧患着人骨肉隔，奔势熏天吴楚亲。","何妨社栎神其拙，壑舟不暇供岁月。","句法不医霜鬓秋，迩来览镜茎茎雪。","蔡侯大家言不诬，笔端五色图空虚。","酒阑耳热题诗处，豪放超逸先锋车。","古来百局坐奇智，并头暗中争射利。","对人含笑真含沙，幻影浮屠同一世。","世味甘于涴蜜刀，舐之割利那可逃。","痴儿坐守忘啼哭，乃欲避就空勤劳。","君看秋风秀江叟，枯木形骸外尘垢。","屋下沙鸥交友同，耳边胜利蚊雷吼。","水光绿静山青葱，意行回反遭路穷。","莞然一笑答山谷，忽见幽林小径通。","我诗赠君无杰句，碧湾明月不可取。","游人欲上忘机堂，请哦蔡侯醉时语。"],"title":"王表臣忘机堂次蔡德符韵"}
