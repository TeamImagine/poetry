{"author":"殷尧藩","id":19213,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["楼居溪上凉生早，坐对城头起暮笳。","打鼓泊船何处客，捣衣隔竹是谁家。","玉绳低转宵初迥，银烛高烧月近斜。","得意引杯须痛饮，好怀那许负年华。"],"title":"夜酌溪楼"}
