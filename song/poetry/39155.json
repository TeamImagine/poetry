{"author":"陆游","id":39155,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["汤沐身轻念出游，近春原野霁烟浮。","楼阴雪在玉三寸，云罅月生银一钩。","穷巷客稀常足睡，暮年诗退不禁愁。","乡邻无事冬耕罢，独倚篱门数过牛。"],"title":"晚晴闲步邻曲间有赋"}
