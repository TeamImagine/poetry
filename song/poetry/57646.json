{"author":"梅尧臣","id":57646,"strains":["仄平仄仄平，平平仄仄仄。","仄仄仄平平，仄平平仄仄。","仄平仄平平，平仄仄平仄。","仄仄○仄○，仄平○仄仄。","○○仄平平，平仄仄平仄。","平平仄平平，仄仄平平仄。","仄仄仄平平，平平仄平仄。","平○平仄平，仄仄平平仄。","平○仄仄平，仄仄仄仄仄。","仄仄平平平，仄仄仄平仄。","仄仄仄平仄，平仄仄仄仄。","仄平○平平，仄仄平仄仄。","仄仄○仄平，仄仄○平仄。","平平平仄平，平平平仄仄。","平○平仄仄，仄仄仄○仄。","仄仄平仄平，仄仄仄○仄。","仄平平平仄，○仄仄仄仄。"],"paragraphs":["洛阳卖牡丹，江都买芍药。","卖与富人欢，买为游子乐。","万丝必同心，千叶必同萼。","五色相浅深，百金相厚薄。","栽培动经年，风雨便成昨。","萧条洛阳城，索寞江都郭。","赖有一春花，能无十千酌。","朝看门拥车，暮见门罗雀。","尝闻月底人，欲把月桂斫。","要使清光多，四海意开廓。","我亦爱明月，常满不愿落。","上弦过杨侯，乃值寒雨作。","共饮三四人，不觉传鸣柝。","持葩金谷豪，朱黄何灼烁。","还思溱洧上，士与女相谑。","实此香草芳，请我赋其略。","酒阑为追咏，思拙笔屡阁。"],"title":"杨乐道留饮席上客置黄红丝头芍药"}
