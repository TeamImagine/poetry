{"author":"刘敞","id":174268,"strains":["仄仄仄仄仄，平平仄平平。","仄平仄仄仄，仄仄平平平。","仄仄平仄平，平平○平平。","平平平平仄，平仄平○平。","仄仄仄仄平，平仄平○平。","○仄仄仄仄，平仄仄平平。"],"paragraphs":["日出百事集，人生亦多忧。","曲肱试少息，乃得逍遥游。","圉圉为潜鱼，因之乘波流。","翻翻为飞鸟，爰以凌空游。","在己孰是非，于物任沈浮。","观化悟独乐，真伪竟悠悠。"],"title":"昼寝三首  其一"}
