{"author":"林元晋","id":133331,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["师帅勤民众务修，挟晴领客过仙洲。","不缘感召丰年好，安得从容暇日游。","人在湖山皆自得，政先仓廪百无忧。","老农不解君王意，却要朝辀为少留。"],"title":"登十洲之一亭"}
