{"author":"黄介","id":31275,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["薄妆自叙老深宫，一曲悲歌听不终。","黑发尚沾梁苑雪，素衣还带上林风。","残春柳叶萧条绿，破国桃花冷落红。","收拾琵琶蹙眉黛，教人同在泪痕中。"],"title":"老妓自称汴京宫人泣而赠之"}
