{"author":"刘弇","id":209316,"strains":["平平仄仄平平仄，仄仄平平仄仄平。","仄仄平平仄平仄，平平仄○平仄平。","仄仄仄平○仄平，平仄仄平平仄平。","平平平仄仄平仄，仄仄○平平仄平。","平平仄仄仄仄仄，仄仄平仄平平平。","平平平，仄仄平，平平平平仄仄平。","平平仄平平仄仄，平平○仄仄平平。","平平仄平仄平仄，仄仄仄仄平○仄。","仄○平仄仄仄仄，仄仄平仄平仄平。","仄仄仄平仄平仄，平仄○平仄仄平。","仄平平平平，平仄平仄平。","平仄仄仄仄，平平仄平○。","平平仄○仄，仄仄仄平平。","平平仄○仄，○仄平平平。","平平仄仄仄，平仄平○平。","仄平仄平仄，仄仄仄平平。","平平仄○平平仄，平仄○○仄仄平。"],"paragraphs":["东风日作催花计，减去年来大半春。","未省春归向何许，真成等闲愁杀人。","我欲揖君空酒樽，君刺野航朝涉津。","翩然挥手谢春去，我欲留之良苦辛。","沙堤漫漫失故处，下有清海涛头奔。","涛头奔，可奈何，江淮由来水事多。","田家遣丁才取具，吴歈行劝不烦诃。","蜗牛小庐乱云锸，梓土把草夷陂阤。","我闻神禹乂九土，息壤能蛰千丈波。","独坐败堤去民吏，翻笑王尊御浊河。","李侯方精强，程督宜有科。","民事不可缓，田畴久滂沱。","嗷嗷老将稚，意在却蛟鼍。","无为坐叹息，劳事非蹉跎。","山肤杂水豢，强饭时吟哦。","暮归泊烦促，不厌玉颜酡。","他时解看官门北，千里长虹卧软莎。"],"title":"送李令如堤上部夫"}
