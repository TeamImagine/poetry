{"author":"王奕","id":139994,"strains":["平平平仄仄，平仄仄平平。","平平仄平平，仄仄平平平。","平平仄仄仄，仄平仄平平。","仄平仄○仄，平仄仄仄平。","平○仄平仄，仄仄仄仄平。","平平仄仄仄，平仄平○平。","仄仄仄仄仄，仄仄○平平。"],"paragraphs":["高垣门十一，云是鲁城基。","浮浮化荆榛，孔庙存威仪。","奎门出浩荡，杏坛历逶迤。","古今帝王所，形仆影即随。","人间此天阙，可望不可跻。","诗书寿老壁，孙子绵遗规。","杲杲不可尚，百世当前知。"],"title":"金余元遗山来拜祖庭有纪行十首遂倚歌之先后殊时感慨一也 和元遗山二首"}
