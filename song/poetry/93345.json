{"author":"戴复古","id":93345,"strains":["平平仄仄平，仄仄平平仄。","平平仄仄平，仄平平仄仄。","平平仄仄平，仄平平仄仄。","平平仄仄仄，仄平仄平仄。","平平平仄平，仄仄平平仄。","仄○仄平平，仄平平○○。","平○仄○仄，仄仄平仄○。","○仄仄仄平，平仄仄平仄。","仄平仄仄平，平平仄平仄。","平平仄平平，平平仄仄仄。","仄仄仄仄平，平仄仄平仄。","平○仄平平平○仄平仄○，平○仄仄平平仄。"],"paragraphs":["呜呼杜少陵，醉卧春江涨。","文章万丈光，不随枯骨葬。","平生稷契心，致君尧舜上。","时兮弗我与，屹然抱微尚。","干戈奔走踪，道路饥寒状。","草中辨君臣，笔端诛将相。","高吟比兴体，力救风雅丧。","如史数十篇，才气一何壮。","到今五百年，知公尚无恙。","麒麟守高阡，貂蝉入画像。","一死不几时，声迹两尘莽。","何如耒阳江头三尺荒草坟，名如日月光天壤。"],"title":"杜甫祠"}
