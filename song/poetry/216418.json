{"author":"张耒","id":216418,"strains":["仄平平仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平仄仄，仄仄平平仄仄平。","仄仄平平仄平仄，仄平平仄仄平平。"],"paragraphs":["少年居士正安禅，法是怀公门下传。","已解出尘金里矿，何妨离欲火中莲。","苦心参道嗟予晚，极口随机恃子怜。","若许维扬傍仁里，一廛须买许行田。"],"title":"自海至楚途次寄马全玉八首  其五"}
