{"author":"刘克庄","id":111626,"strains":["仄平仄仄平平仄，仄仄平平仄仄平。","仄仄平平仄平仄，平平平仄仄平平。","仄平平仄仄平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["绝无上足担簦至，仅有长须荷锸从。","乍可沙边狎虫鸟，谁能池上送夔龙。","入耆英社老能几，举力田科今不逢。","翠管檀槽方迭奏，未应考击到编钟。"],"title":"用强甫蒙仲韵十首  其二"}
