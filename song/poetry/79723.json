{"author":"欧阳修","id":79723,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["晴原高下细如鳞，树转城回路欲分。","望月西楼人共远，跃鞍南陌草初薰。","短亭山翠偏多叠，送目鸿惊不及群。","一驿赋成应援笔，好凭飞翼寄归云。"],"title":"送窦秀才"}
