{"author":"李洪","id":52621,"strains":["平平○仄仄仄平，○○仄仄平平平。","仄○平仄仄○平，平平仄仄仄仄○。","仄仄平平仄仄平，仄仄仄平仄仄平。","仄○○仄平平平，平平平仄平仄平。","仄仄仄仄平仄平，仄平仄仄平○○。","平平仄仄仄仄平，仄平仄平仄仄平。","仄平平平仄仄平，平平仄仄平○平。","○平仄仄仄仄○，仄平○平仄仄平。","仄平仄仄平仄平，仄平仄仄○仄平。"],"paragraphs":["南山长鬣五大夫，峩冠织翠华襟裾。","老藏山泽骨相臞，捐躯鼎鼐计不踈。","偶向寒窗伴腐儒，坦腹耸身止坐隅。","鼻观如与芝兰俱，非烟非雾时有无。","愧尔不及清庙瑚，窃蒙顾盼承吹嘘。","弥明不解世俗书，哑然尚能赋此乎。","我惭刘侯敢诋渠，明窗昼永勤三余。","三生结习痛扫除，尚余闻熏六凿俱。","篆烟起灭凌太虚，嗒然隠几兼忘吾。"],"title":"松皮香鼎"}
