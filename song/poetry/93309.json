{"author":"戴复古","id":93309,"strains":["仄○平仄平，仄○平仄平。","仄○平仄平，仄○平仄仄。","○○平仄平，平平仄仄仄。","仄平平仄平，○仄平仄仄。","仄平○仄仄，仄仄仄仄仄。","仄仄平○平，仄平仄仄仄。"],"paragraphs":["客行河水东，客行河水西。","客行河水南，客行河水北。","行行无已时，朱颜变老色。","至人栖一方，庭户罗八极。","保心如止水，不受万物役。","有道肥其躯，故能适所息。"],"title":"客行河水东"}
