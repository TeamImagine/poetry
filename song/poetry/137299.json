{"author":"柴望","id":137299,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["风沙万里梦堪惊，地老天荒只此情。","世上但知王蠋义，人间惟有伯夷清。","堂前归燕春何处，花外啼鹃月几更。","莫话凄凉当日事，剑歌泪尽血霑缨。"],"title":"和通判弟随亨书感韵"}
