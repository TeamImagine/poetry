{"author":"陆游","id":40856,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["三三两两市船回，水际柴门尚未开。","垂绿笋梢风正恶，弄黄梅子雨初来。","红螺杯小倾花露，紫玉池深贮麝煤。","领取林间闲富贵，向来误计伴邹枚。"],"title":"林间书意二首  其一"}
