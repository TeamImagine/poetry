{"author":"白居易","id":17180,"strains":["仄仄平平仄平仄，仄平平仄仄平平。","平○仄仄○平仄，仄仄平平仄仄平。","仄○○平仄仄仄，平平○仄仄平平。","仄平仄仄平平仄，仄仄平平仄仄平。","仄仄仄平平仄仄，○○仄仄仄平平。"],"paragraphs":["玉珮金章紫花绶，纻衫藤带白纶巾。","晨兴拜表称朝士，晚出游山作野人。","达磨传心令息念，玄元留意遣同尘。","八关净戒斋销日，一曲狂歌醉送春。","酒肆法堂方丈室，其间岂是两般身。"],"title":"拜表回闲游"}
