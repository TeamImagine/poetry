{"author":"刘敞","id":175359,"strains":["平平平仄仄平平，平仄平平仄仄平。","平仄平平仄平仄，平仄平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["昭回云汉丽清秋，曾看星槎历斗牛。","归去还为竹林会，相望宁减赤松游。","达人轩冕都如梦，尘世功名不自谋。","闻道东山多逸赏，从君欲具五湖舟。"],"title":"寄致政张大卿"}
