{"author":"陆游","id":37479,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["身似蜗牛粗有庐，却缘无用得安居。","地炉封火欺寒雨，纸阁油窗见细书。","荞熟山僧分馎饦，船来溪友饷薪樗。","闭门莫笑衰颓甚，读易论诗亦未疏。"],"title":"题庵壁二首  其二"}
