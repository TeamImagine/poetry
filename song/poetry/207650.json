{"author":"黄庭坚","id":207650,"strains":["仄仄仄○仄，仄平仄平○。","○平仄○仄，平仄○仄平。","平仄仄平仄，仄平仄平平。","仄平平仄平，○仄平仄平。","○仄仄平平，仄平平仄平。","平仄仄仄平，平仄仄仄○。","仄仄平仄仄，仄平仄○平。","仄仄仄仄平，○仄仄仄平。","平平平仄仄，仄仄仄仄平。","平仄平平平，平平○仄平。","平平仄仄仄，平仄仄仄平。","仄平平仄仄，仄仄仄仄平。","仄仄仄仄平，仄平仄平平。","平平仄仄○，平仄仄仄平。","○仄仄仄仄，平平仄平○。","仄仄仄仄仄，仄平○仄平。","仄○仄仄仄，仄仄仄平平。"],"paragraphs":["落叶不胜扫，月明树阴疏。","亲邻二三子，樽酒相与俱。","霜栗剥寒橐，晚菘煮青蔬。","解官方就门，敦薄无简书。","纯益气萧萧，未羁天马驹。","元礼喜作诗，豪气小未除。","大薛知力学，日来反三隅。","小薛受善言，如以柳贯鱼。","天民尝逸驾，近稍就橛株。","知命虽畸人，清谈颇有余。","阿卢快犊子，规矩尚小殊。","不材于用少，我则涧底樗。","会合只偶然，等闲异秦吴。","人生一世闲，何异乐出虚。","过耳莫省领，披怀使恢疏。","买网尚可鲙，倒壶更遣沽。","不当爱一醉，倒倩路人扶。"],"title":"即席"}
