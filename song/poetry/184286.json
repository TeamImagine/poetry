{"author":"蒲宗孟","id":184286,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["失却湖山恨去舟，新年无意作春游。","东风昨夜思龙井，晓雨全家入虎丘。","望见远峰疑石衖，误寻归路认花楼。","明朝一出阊门去，清梦遥知在两州。"],"title":"游虎丘因书钱塘旧游"}
