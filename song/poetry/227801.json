{"author":"释德洪","id":227801,"strains":["平○仄○平，平仄仄○仄。","仄平仄平平，仄仄平仄仄。","仄仄仄○平，仄仄仄仄仄。","仄平○平仄，仄○仄平仄。","平平仄仄仄，平仄仄仄仄。","仄平平○仄，平仄○仄仄。","仄平平仄仄，平○仄平仄。","平仄仄平平，仄仄平平仄。","平平仄平仄，平仄仄平仄。","仄○平平平，仄仄仄○仄。"],"paragraphs":["单衣喜和风，诗眼爱空翠。","野亭亦翛然，散坐聊倦倚。","坐久忽闻樵，见视一笑喜。","那知深林外，曲折见流水。","幽光弄绀碧，春色泼秀气。","去为千顷泽，堤柳相妩媚。","月光方下彻，浮空见頳尾。","投砾戏惊之，扑摝沙禽起。","归途望林壑，烟霭隔山寺。","便如斜川游，岁月亦相似。"],"title":"奉陪王少监朝请游南涧宿山寺步月二首  其二"}
