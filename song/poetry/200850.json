{"author":"范祖禹","id":200850,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十五年前宿殿庐，伊川一纪卧岩居。","雕虫尚忆长杨赋，汗简犹残太史书。","日月当天瞻法座，烟霞落纸看华裾。","品题幸预诸公末，更许追随侍玉除。"],"title":"殿试覆考和子由侍郎"}
