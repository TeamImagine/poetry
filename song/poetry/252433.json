{"author":"郑刚中","id":252433,"strains":["平平仄仄平平仄，仄仄平平仄仄仄。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["安居岂是安居地，木偶漂来且庶几。","日向柳邉回晚照，雨随云去敛余扉。","相逢又说分新火，孤坐谁怜尚袷衣。","试破泥头开煮酒，菖蒲香细蜡花肥。"],"title":"寒食杂兴二篇  其一"}
