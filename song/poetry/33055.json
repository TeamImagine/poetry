{"author":"陆游","id":33055,"strains":["仄仄仄平平，仄仄仄平平。","仄仄仄仄仄，仄仄○平平。","仄仄平平○，平平仄平平。","仄仄平仄仄，仄仄仄仄平。","平平平平平，平仄平仄平。","○仄平仄仄，平仄平平平。","平仄○○平，仄仄○平平。","平平仄平仄，仄仄平平平。","仄仄仄○仄，仄仄平平平。","平○平仄仄，仄仄仄仄平。","平平仄仄仄，平平○仄平。","仄仄仄平平，仄○○○平。","仄平仄仄仄，仄仄平仄平。","仄仄仄平○，仄仄○仄平。"],"paragraphs":["上马击狂夫，下马草军书。","二十抱此志，五十犹癯儒。","大散陈仓间，山川郁盘纡。","劲气锺义士，可与共壮图。","坡陀咸阳城，秦汉之故都。","王气浮夕霭，宫室生春芜。","安得从王师，汛扫迎皇舆。","黄河与函谷，四海通舟车。","士马发燕赵，布帛来青徐。","先当营七庙，次第画九衢。","偏师缚可汗，倾都观受俘。","上寿大安宫，复如正观初。","丈夫毕此愿，死与蝼螘殊。","志大浩无期，醉胆空满躯。"],"title":"观大散关图有感"}
