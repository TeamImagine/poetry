{"author":"韩维","id":168032,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["光禄新堂指顾成，非奢非俭称高情。","春风为我开朱户，晴日从公驻彩旌。","庭下早梅惊喜客，门前垂柳欲啼鶑。","追攀梦境终何得，识取家乡旧路行。"],"title":"陪范尧夫之北第饮彝叟新堂"}
