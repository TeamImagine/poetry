{"author":"张纲","id":245272,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。","平仄平平仄平仄，仄平仄仄仄平平。"],"paragraphs":["太丘道广固难周，自有良朋结胜游。","莫使弹琴防性气，只堪寻竹占清幽。","三篇解索诗偿债，一醉那无酒唤愁。","贫甚渊明在环堵，忍教空负菊花秋。"],"title":"九日陈少阳同戴国衡王虞章游天清寺菊坡不蒙践约次韵少阳"}
