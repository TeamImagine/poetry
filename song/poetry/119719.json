{"author":"林希逸","id":119719,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["柴门四壁愧贫居，惜别殷勤不可虚。","铜雀瓦存聊赠子，金銮坡去好同渠。","掉头莫惜题新句，敏手还看草赞书。","若见薇花烦寄语，前朝学士已为渔。"],"title":"别梯飚  其三"}
