{"author":"廖刚","id":229663,"strains":["仄仄平平仄仄平，平平平仄仄平平。","仄平平仄平平仄，仄平平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["薄宦虚名岂所夸，千金归去旧生涯。","百龄慈氏颜犹渥，三任仙郎髩未华。","雁信巳传芳字锦，鹊声应傍小窗纱。","后园春色浓如酒，明日输君即到家。"],"title":"送张曼伯少府归长垣"}
