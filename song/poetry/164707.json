{"author":"谢翱","id":164707,"strains":["平平平平仄仄仄，仄仄平平○仄仄。","平平平仄平仄平，仄仄平平仄○仄。","○平仄平仄○仄，仄○○仄平平仄。","仄平平仄平○平，平平平平仄平仄。","仄平平仄仄平平，仄仄平平仄仄仄。","仄平平仄平平平，仄平平仄仄○○。"],"paragraphs":["春光摇摇一万里，野粉残英空蜀水。","天人愁湿红锦窠，万里移根泪如洗。","苍苔裹枝雪堕地，雨中闻有西南使。","化为黄鹄凌空青，开时衔花落衔子。","绿章青简下蓬莱，滞魄游魂恨未已。","至今鹦鹉啼猩红，不随明月葬空中。"],"title":"雨后海棠"}
