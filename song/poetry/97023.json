{"author":"陈宓","id":97023,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["古县公庭二百春，聊因风雨一番新。","恨无尺寸堪酬主，敢有丝毫更扰民。","方叹闾阎惊脱水，却惭梁栋欲超尘。","年丰俗美多余暇，雁鹜行中看雀驯。"],"title":"县治登梁和寄居余叔济韵  其一"}
