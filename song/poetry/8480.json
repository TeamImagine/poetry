{"author":"李处权","id":8480,"strains":["平平仄仄仄平仄，仄仄平平仄平仄。","仄仄仄仄平仄平，仄平仄平○仄仄。","仄○平仄仄仄平，仄仄仄平平仄仄。","仄○平○平仄仄，平仄平仄平仄仄。","平仄平仄仄仄平，平仄仄平平仄仄。","○平仄平仄仄仄，平仄○平仄○仄。","平平仄仄平仄平，仄平仄仄平仄仄。","仄平仄仄仄平仄，仄平仄仄○平仄。","仄仄平平仄仄平，仄平仄仄仄仄平。","仄○仄仄平平平，仄仄仄仄平平平。","平平仄○仄仄仄，仄平平平仄仄平。"],"paragraphs":["贤哉令尹出名胄，百里歌谣不容口。","岂弟父母今信之，视民恐伤如足手。","讼庭端可置雀罗，若网在纲无杂糅。","万顷之陂黄叔度，云梦何止吞八九。","潘岳无事只种花，陶潜有巾惟漉酒。","三公九卿唾不取，金印从渠大如斗。","刘君语默端可人，固知十室忠信有。","五经腹笥贯今古，决疑索隠如瓜剖。","小圃风烟似洛阳，翠微不减绿野堂。","会闻激烈歌时康，不负抵掌工雌黄。","何时赠扇乃有语，向来仁风已奉扬。"],"title":"次韵端礼谢郭宰载酒相访之什"}
