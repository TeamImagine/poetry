{"author":"陆游","id":33585,"strains":["○平平○○仄仄，平平仄仄○平仄。","平平仄平平仄仄，平仄平平仄○○。","平平平仄平仄平，仄平仄平仄平平。","仄○仄仄仄仄仄，平仄仄仄平平平。","平平仄仄仄仄仄，仄仄○○仄平仄。","平○平仄仄平仄，仄仄平平仄平仄。","仄平仄仄平平○，仄平仄仄平平平。","平○仄仄仄○仄，平仄平平仄平仄。"],"paragraphs":["长安城中三日雪，潼关道上行人绝。","黄河铁牛僵不动，承露金盘冻将折。","虬须豪客狐白裘，夜来醉眠宝钗楼。","五更未醒已上马，冲雪却作南山游。","千年老虎猎不得，一箭横穿雪皆赤。","拏空争死作雷吼，震动山林裂崖石。","曳归拥路千人观，髑髅作枕皮蒙鞍。","人间壮士有如此，胡不来归汉天子。"],"title":"大雪歌"}
