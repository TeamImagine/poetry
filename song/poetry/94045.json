{"author":"戴复古","id":94045,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["片帆飞过洞庭来，百尺巍巍水面开。","疑泛灵槎上河汉，如从弱水到蓬莱。","钧天广乐无闻矣，袖剑仙人安在哉。","物物尽随波浪去，君山一点独崔嵬。"],"title":"陪虞使君登岳阳楼"}
