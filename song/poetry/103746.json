{"author":"梁佐","id":103746,"strains":["平平平仄仄平平，仄仄平平仄仄仄。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["巍巅层阁倚云平，一凭阑干醉魄醒。","霁雨乱山生淡碧，带风寒竹有余青。","孤猿傍石来深磵，幽鸟冲烟入画屏。","却重高僧仙景象，蓬莱不独在沧溟。"],"title":"高山堂"}
