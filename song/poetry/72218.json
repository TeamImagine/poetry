{"author":"曾丰","id":72218,"strains":["平仄平仄仄平仄，仄平平仄平平仄。","仄仄平○平仄平，平平仄仄平○仄。","平平仄仄平○平，仄平仄仄○仄平。","仄仄仄平仄仄仄，平平平仄平平平。","仄平仄仄仄平仄，仄仄平平○仄仄。","平仄仄平○仄仄，○平仄仄平平仄。"],"paragraphs":["何命之薄彼哉柏，岂无生处生于石。","老去根犹强自争，春来石岂能相厄。","蛟龙拔入盘重渊，雪霜放出参九天。","至大至刚劫火后，弥高弥邵妖风前。","道人澹咽得吾味，久驭清风骑紫气。","吾骨到今犹未蜕，庭前自适西来意。"],"title":"豫章上游生米市前江中洲上至德观侧柏树甚老"}
