{"author":"程公许","id":106362,"strains":["仄平平平○，○仄仄平仄。","平平仄平平，平仄平平仄。","仄平仄平仄，平仄仄平仄。","仄仄仄平平，仄仄仄平仄。","仄平仄平平，仄仄平仄仄。","仄平仄平仄，仄○平仄仄。","仄仄平仄平，仄仄平平仄。","仄仄平仄○，○仄仄平仄。","仄仄仄○○，平仄平仄仄。","平平仄仄平，仄仄平仄仄。","平平仄仄○，○仄仄仄仄。","平平○○仄，仄仄仄仄仄。","平仄仄仄平，平仄○平仄。","仄仄仄平○，平仄仄平仄。","平平平仄平，平平仄仄仄。","仄○平平仄，平仄仄平仄。","仄平平平仄，平仄仄平仄。","平平仄平○，仄平仄仄仄。","仄平○仄平，平○平仄仄。","仄仄仄平平，平仄仄平仄。","平○仄平平，仄仄平平仄。"],"paragraphs":["孔山高嵯峩，其下一区宅。","敷床万牙签，宁取籯金积。","委身事君子，星驾莫遑息。","岂不念林岩，政尔柄枢极。","巨川尔杭之，陛下心以怿。","累章拜俞旨，告廷敭显册。","一笑堂印抛，我友浮丘伯。","士以名德重，如护万金璧。","受宠惕临深，持满常惧溢。","恭惟学古胸，富有经世策。","探怀取二三，兴运际五百。","贤人如参术，足以壮国脉。","兹理要密庸，宁复胶于迹。","肘后可无传，能使寿金石。","先生还孔山，宸奎揭素壁。","似胜平泉墅，林立万株石。","向来翘材馆，楹桷富山积。","终焉愧轮囷，可能补寸尺。","浙潮浪拍天，归帆风借力。","百拜寿斯文，华皓配南极。","何当脱拘挛，日侍维摩室。"],"title":"送平章解机政以保宁之节荣还里第"}
