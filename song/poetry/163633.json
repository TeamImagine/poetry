{"author":"熊禾","id":163633,"strains":["仄仄平平平仄平，平平平仄平平平，平仄平仄平平平。","平仄○仄平平平，仄仄平平仄平○，仄仄○仄○平平。","仄仄仄仄平平平，平平仄仄平○○，平平仄仄平○平。","仄○仄仄平平平，仄平仄平仄○○。","仄○？平平平平，平平仄仄平平平。"],"paragraphs":["弱水流西河水东，瞻乌爰止谁雌雄，天地方闭何时通。","颠倒溷室成仙宫，我羡仙人在高空，绝粒轻举乘天风。","豢养不及真神龙，人生剪羽樊笼中，名尤利怨方相攻。","忽闻海上蓬莱翁，却来幔亭跨长虹。","愿留徜徉群仙峰，尘寰渺渺知何穷。"],"title":"上刘治中"}
