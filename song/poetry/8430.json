{"author":"李处权","id":8430,"strains":["仄仄平仄仄，仄仄平仄平。","平平平平○，仄○仄平○。","仄平仄平仄，仄仄平仄平。","○仄平仄仄，平平○仄平。","仄仄仄仄仄，○仄仄仄平。","平平○平平，平仄仄仄○。","仄平仄平仄，平仄○平平。","仄平平平平，○仄仄仄平。","仄平仄平平，仄仄平仄平。","仄仄平平仄，仄仄仄仄平。","○平仄○仄，○仄平○平。","仄平平仄仄，仄仄仄仄平。","仄平平○平，平仄平平○。","○仄仄平平，仄仄平仄平。"],"paragraphs":["恨我生不早，不拜苏范岑。","伥伥斯文中，永叹一何深。","世家颍川上，万卷修竹林。","相望群玉府，清风犹至今。","合好一大事，遗训敢弗钦。","求之且弥年，齐大肯见临。","侍郎著清德，温厚如球琳。","吐而为文章，中有太古音。","嗣孙固多贤，玉立俱及寻。","近坦东床腹，执礼不免簪。","留连岁将晏，离索秋正阴。","往崇丘索志，用壮爵禄心。","一杯须重持，为子商声吟。","当复记衰懦，病懒何可箴。"],"title":"送岑婿归许昌"}
