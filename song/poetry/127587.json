{"author":"方岳","id":127587,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["南枝寒尽着花迟，入我新年第一诗。","明月向人应有语，老天于物本无私。","自逋之后谁相得，未雪以前春不知。","尽让世间凡草木，再三守此岁寒姿。"],"title":"正月尽山间梅花犹有未放者"}
