{"author":"许及之","id":61066,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["自思堪笑亦堪怜，懒与顽兼不可镌。","两纸书成大功业，三杯酒罢小神仙。","每当静处常追悔，何似闲时旋补填。","害性苦心从古病，不如归去乐残年。"],"title":"书债山积久逋余丞相报缄连发二书毕喜作口号"}
