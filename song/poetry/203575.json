{"author":"孔平仲","id":203575,"strains":["仄平仄仄平平平，平平仄仄仄仄平。","平平仄仄仄仄仄，仄仄仄仄平仄平。","仄仄仄仄仄平仄，○平仄仄平平平。","平平平仄仄平仄，平仄平平平仄平。","○平仄仄仄仄仄，平仄平仄平平平。","仄平○仄平仄仄，平仄仄仄平平平。","仄平○仄平仄○，仄仄仄平平平平。","平平仄平仄仄仄，仄仄平仄○平平。","仄平仄平平仄仄，仄平平仄○平○。"],"paragraphs":["卓哉太白诗家徒，天然俊逸不可拘。","豪文脱去刻削巧，远意得自浑沌初。","酒醒落笔洒风雨，当时所就皆须臾。","骅骝驰骤日千里，鸿鹄轩腾凌九虚。","蹇馿尺鷃不足道，徐步低翥何区区。","后人吟咏多自蔽，锼句炼字为良图。","撞金拊石皆可听，未若霹灵轰天衢。","公之大材不小到，俗议何者相加诬。","贱生仰公风格美，未能仿佛空踌躇。"],"title":"李太白"}
