{"author":"杨亿","id":210573,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["锁闱聊辍皂囊封，昼锦还乡意气雄。","别墅挥金延父老，近郊骑竹见儿童。","蒲卢善化终成政，蟋蟀深思未变风。","更待出师平黠虏，戎衣献捷大明宫。"],"title":"并州王谏议"}
