{"author":"郭祥正","id":192238,"strains":["平仄仄仄平，仄○平仄平。","仄仄仄○平，平仄仄平平。","平平仄平仄，仄仄平仄平。","仄仄平仄平，平平仄平○。","仄平平○仄，平平仄平平。","仄平仄○○，仄仄平仄○。","平仄仄仄仄，○仄仄仄平。","○平平仄平，仄仄○平平。","仄○平○仄，仄仄平○平。","仄仄仄平仄，平平仄平平。","仄平仄仄仄，仄仄平平平。","仄仄仄仄平，仄仄平仄平。","仄仄仄仄仄，仄仄平○平。","仄平仄仄平，仄仄平仄平。","仄仄平仄○，平仄仄仄平。","仄仄仄仄仄，○平仄○平。","仄○仄仄仄，平平○平平。","平平仄仄平，仄仄○平平。","仄○仄平○，仄平平仄平。","仄仄仄仄平，仄仄平仄平。"],"paragraphs":["嗟我老已疲，挂冠归旧庐。","素乏二顷田，无可把犁锄。","穷年小山下，独伴千卷书。","作止随古人，襟怀稍欣如。","又无樽中酒，能延故人车。","感君数相过，气豁眉宇疏。","天马出月窟，回薄万里余。","其才无不宜，禄仕犹拘拘。","忽闻明廷诏，一节驰轻舆。","往必陟台省，公言壮皇图。","潜心救世弊，肯意为身谟。","法密吏愈偷，食众财益虚。","末大本渐弱，岂在专防胡。","指瑕一二人，此事尤可吁。","细碎何足论，纲举网不逾。","譬彼脉已病，其身尚膏腴。","要当速内究，珍丸应时须。","良医望数公，润泽回焦枯。","愿如范文正，挺持真丈夫。","老死见太平，委弃甘路衢。"],"title":"送胡与几被召赴阙"}
