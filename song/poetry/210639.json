{"author":"杨亿","id":210639,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["作藩南越古称雄，五管皆归节制中。","腰佩金龟三品绶，船开画鹢一帆风。","橘官手版趋尘远，梅使星车附信通。","暂阻螭头夹香案，清宵应梦未央宫。"],"title":"高起居知广州"}
