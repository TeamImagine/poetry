{"author":"刘长卿","id":54917,"strains":["仄仄平○仄，平平仄○平。","平○平仄○，平仄仄平○。","仄仄平平仄，平平仄仄○。","平平平仄仄，仄仄○平平。","仄仄平平仄，平平仄仄平。","仄平○仄仄，○仄仄平平。","平仄平平仄，平平仄仄平。","仄平平○仄，仄仄仄平平。"],"paragraphs":["昔种梁王苑，今移汉将坛。","蒙笼低冕过，青翠卷帘看。","得地移根远，经霜抱节难。","开花成凤实，嫩笋长鱼竿。","蔼蔼军容静，萧萧郡宇宽。","细音和角暮，疏影上门寒。","湘浦何年变，山阳几处残。","不知轩屏侧，岁晚对袁安。"],"title":"同郭参谋咏崔仆射淮南节度使厅前竹"}
