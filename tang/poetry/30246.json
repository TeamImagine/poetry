{"author":"方干","id":30246,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["常思旧里欲归难，已作归心即自宽。","此日早知无爵位，当时便合把渔竿。","朝昏入闰春将逼，城邑多山夏却寒。","不是幽愚望荣忝，君侯异礼亦何安。"],"title":"初归故里献侯郎中"}
