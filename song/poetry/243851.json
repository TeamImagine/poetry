{"author":"刁约","id":243851,"strains":["平平平仄仄平平，平仄平平仄仄平。","仄仄平平平仄仄，平平平仄仄仄平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["松陵江上峻裁基，危岫前瞻小四围。","张翰鲈鱼闲适兴，庄周鸥鸟尽忘机。","檐牙高啄千家绕，舟尾相衔数桨飞。","倦客登临聊永日，豁开杂思信如归。"],"title":"如归亭"}
