{"author":"赵蕃","id":74957,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老屋支风政觉疏，况堪急雪堕空虚。","黑甜颇念华胥去，白战仍牵故事余。","雀噪还喑家立壁，鼠窥欲下粟无储。","江天快阁相萦带，曳履明朝不命车。"],"title":"呈明叔且约诘朝过买江天阁"}
