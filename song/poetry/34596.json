{"author":"陆游","id":34596,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["地僻林深客到稀，高舂未起闭柴扉。","新松郁郁三千本，密竹萧萧一尺围。","溪叟旋分菰米滑，山童新采蕨芽肥。","因君更作长闲想，麟阁云台竟是非。"],"title":"赠石帆老人"}
