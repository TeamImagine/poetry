{"author":"朱熹","id":55475,"strains":["仄平仄仄平平平，仄平仄仄平平平。","平平仄仄仄平仄，仄仄仄仄平平平。","○平仄仄平仄仄，仄仄仄仄平平平。","平平平仄平仄仄，仄○平仄平平平。","平平仄平仄○仄，○○平仄○○○。","仄○平○仄平仄，仄仄平仄平平平。","仄平平仄仄仄仄，仄平平仄平平平。","平○仄仄○○仄，仄平○仄平平平。","平平○仄仄平仄，仄○仄仄平平平。","○平仄仄○仄仄，仄仄仄仄平平平。","平平平平仄平仄，仄仄仄仄平○平。","平平仄仄平○仄，平平仄仄平平平。","仄○平平仄仄仄，仄仄平仄平平○。","平○仄仄仄仄仄，仄仄仄仄平平平。","平平平仄仄平仄，仄仄仄仄平平○。","仄○平仄仄平仄，仄仄仄仄平平平。","仄平平平仄平仄，仄○仄仄平○平。","平平仄仄○仄仄，仄仄仄仄平平平。","平平○仄平仄仄，仄仄○仄平平平。","平平仄仄平仄仄，仄仄仄○平平平。"],"paragraphs":["向来灭迹东山东，闭门不问乌雌雄。","门前有路向尘土，两足未举心先慵。","当时亦有车马客，此意欲说嗟谁同。","穷居聊复追仲蔚，笃论何必须刘龚。","平生故人子张子，相思安得长相从。","每劳书疏问生死，坐想星宿罗心胸。","几年持节汉水上，木牛流马旌旗红。","君王辍馈思颇牧，外庸且讫来朝宗。","因能过我紫霄下，后乘载得珠帘栊。","苍颜白发应笑我，曷不饱卧陶窗风。","开樽鹅池水清激，下马醮石烟空蒙。","须臾路转山更好，摩天巨刃排双峰。","少看银河忽倒挂，直欲跳下清泠中。","南临汇泽共指点，缥缈贝阙浮珠宫。","公言平日爱登览，到此一洗群山空。","坐间为我出奇句，不用远寄南飞鸿。","上言云泉足奇赏，下叹契阔欢相逢。","纷吾失脚堕世网，乃有此会宁天穷。","流光过眼惊昨梦，旧约回首羞尘容。","明朝却上烟艇去，灭没万顷追凫翁。"],"title":"伏蒙秘阁张丈宠顾下邑并以长篇为贶降叹之余牵勉继韵仰求斤削僭率皇恐"}
