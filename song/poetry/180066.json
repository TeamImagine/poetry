{"author":"王安石","id":180066,"strains":["平平仄仄仄，仄仄仄○平。","仄平仄平平，平仄○仄平。","仄仄平仄平，仄仄仄平平。","平平仄○仄，仄仄平平平。","平平平平平，仄仄仄仄○。","平平仄仄平，平仄平平平。","平仄仄仄仄，平平平仄平。","仄仄平仄仄，平平仄平平。","仄仄○平仄，仄平仄平平。","平平仄仄仄，仄仄○○平。","仄仄仄仄平，仄平平平平。","仄平仄仄○，平仄仄○平。","平仄仄平仄，平平仄平平。","仄仄○仄仄，仄平仄平平。","仄平平仄平，○仄仄仄平。","○平仄平仄，仄仄仄○平。"],"paragraphs":["逢原未熟我，已与子相知。","自吾得逢原，知子更不疑。","把手湖上舟，望子欲归时。","茫然乃分散，独背东南驰。","寥寥西城居，邂逅与子期。","鸡鸣入省门，朱墨来纷披。","含意不自得，强颜聊尔为。","会合常在夜，青灯照书诗。","往往并衾语，至明不言疲。","匆匆舍我去，使我当从谁。","送子不出门，我身方羁縻。","我心得自如，今与子相随。","随子至湖上，逢原所尝嬉。","想见荷叶尽，北风卷寒漪。","已怀今日愁，更念昔日悲。","相逢亦何有，但有镜中丝。"],"title":"别孙莘老"}
