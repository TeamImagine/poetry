{"author":"陈杰","id":144741,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。","平平平仄平平仄，平仄平平仄仄平。"],"paragraphs":["十载纷纷死乱离，如君清苦独堪悲。","医余书眼犹评史，瘦尽吟肩正琢诗。","李涉空哦绿林夜，阿先竟厄白波时。","还胜罹难天涯者，荒冢无人酹一卮。"],"title":"挽范安仲死寇"}
