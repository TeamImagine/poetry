{"author":"叶寘","id":100905,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["世无羔雁到林泉，惟有登科路坦然。","我亦门阑多喜色，君今衣钵得家传。","龙旗方照三千字，虎榜争趋五百仙。","莫道中年情态薄，华涂名节尽加鞭。"],"title":"贺王伯愚登第  其二"}
