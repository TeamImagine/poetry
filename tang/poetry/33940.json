{"author":"徐夤","id":33940,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄平仄平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["耨水耕山息故林，壮图嘉话负前心。","素丝鬓上分愁色，络纬床头和苦吟。","笔研不才当付火，方书多诳罢烧金。","同年二十八君子，游楚游秦断好音。"],"title":"新葺茆堂 二"}
