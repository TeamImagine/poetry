{"author":"苏轼","id":193567,"strains":["仄仄仄平仄，平平平仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["翠壁下无路，何年雷雨穿。","光摇巌上寺，深到影中天。","我欲然犀看，龙应抱宝眠。","谁能孤石上，危坐试僧禅。"],"title":"自清平镇游楼观五郡大秦延生仙游往返四日得十一诗寄子由同作 仙游潭"}
