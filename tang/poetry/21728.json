{"author":"杜牧","id":21728,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["眼前迎送不曾休，相续轮蹄似水流。","门外若无南北路，人间应免别离愁。","苏秦六印归何日，潘岳双毛去值秋。","莫怪分襟衔泪语，十年耕钓忆沧洲。"],"title":"赠别"}
