{"author":"陆游","id":33377,"strains":["仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄平平平仄，仄仄平平仄仄平。"],"paragraphs":["久矣云衢敛羽翰，退飞更觉一枝安。","七千里外新闲客，十五年前旧史官。","花底清歌春载酒，江邉明月夜投竿。","痴顽直为多更事，莫怪胸怀扺死寛。"],"title":"闲中偶题二首  其二"}
