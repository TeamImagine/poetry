{"author":"晁补之","id":214398,"strains":["仄仄仄仄平，平○仄平仄。","平平仄平仄，平○仄○仄。","○平平仄仄，仄仄仄平仄。","平平仄仄仄，平仄仄仄仄。","平○仄仄仄，○仄仄平仄。","平平仄○仄，仄仄平仄仄。","平平仄仄仄，仄仄平仄仄。","○平仄平○，仄仄平仄仄。","平平平○仄，仄仄仄○仄。","平○仄平○，平仄平仄仄。"],"paragraphs":["与可画竹时，胸中有成竹。","经营似春雨，滋长地中绿。","兴来雷出土，万箨起崖谷。","君今似与可，神会久已熟。","吾观古管葛，王霸在心曲。","遭时见毫发，便可惊世俗。","文章亦技尔，讵可枝叶续。","穿杨有先中，未发猿拥木。","词林君张舅，此理妙观烛。","君从问轮扁，何用知圣读。"],"title":"赠文潜甥杨克一学文与可画竹求诗"}
