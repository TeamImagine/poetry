{"author":"陆游","id":34359,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["樵风溪上弄扁舟，濯锦江边忆旧游。","豪竹哀丝真昨梦，爽砧繁杵又惊秋。","坠枝橘熟初堪剪，浮瓮醅香恰受𥬠。","莫道身闲总无事，孤灯夜夜写清愁。"],"title":"秋兴"}
