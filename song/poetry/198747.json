{"author":"苏辙","id":198747,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["早岁南迁恨舳舻，归来平地忆江湖。","半篙春水花千片，八尺轻船酒一壶。","徐转城阴平野阔，稍通竹径小亭孤。","前朝宰相终难得，父老咨嗟今亦无。"],"title":"泛潩水"}
