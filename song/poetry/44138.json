{"author":"范成大","id":44138,"strains":["仄仄平平仄，平平仄仄○。","仄平平仄仄，平仄仄平平。","仄仄○○仄，平○仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。","○仄平平仄，平平仄仄平。","仄平平仄仄，平仄仄○平。","？仄平平仄，仄平仄仄平。","平平平仄仄，平仄仄平平。","仄仄平○仄，平平仄仄○。","仄平平仄仄，仄仄○仄○。","○仄○平○，平平仄仄平。","平平平仄仄，平仄仄平平。","仄仄○○仄，平平仄○平。","仄平平仄仄，仄仄仄○平。","平仄平平仄，平平仄仄平。","仄○平仄仄，仄仄仄平平。","○仄平○仄，平平平仄○。","平平平仄仄，平仄仄平○。","平仄平平仄，平平仄仄平。","仄平平？仄，平仄仄平平。","仄仄平平仄，平平仄仄平。","平平平仄仄，平仄仄○平。","仄仄仄平仄，平平仄仄平。","平○平仄仄，仄仄仄○平。","仄仄○平仄，平平○仄○。","仄平平仄仄，仄仄仄○平。","仄仄平○仄，平平仄仄○。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平○。"],"paragraphs":["斗野丰年屡，吴台乐事并。","酒垆先叠鼓，灯市蚤投琼。","价喜膏油贱，祥占雨雪晴。","筼筜仙子洞，菡萏化人城。","樯炬疑龙见，桥星讶鹊成。","小家厖独踞，高闬鹿双撑。","屏展辉云母，帘垂晃水精。","万窗花眼密，千隙玉虹明。","薝卜丹房挂，葡萄绿蔓萦。","方缣翻史册，圆魄缀门衡。","掷烛腾空稳，推球滚地轻。","映光鱼隠见，转影骑纵横。","轻薄行歌过，颠狂社舞呈。","村田蓑笠野，街市管弦清。","里巷分题句，官曹别扁门。","旱船遥似泛，水儡近如生。","钳赭装牢户，嘲嗤绘乐棚。","堵观瑶席隘，喝道绮丛争。","禁钥通三鼓，归鞭任五更。","桑蚕春茧劝，花蝶夜蛾迎。","凫子描丹笔，鹅毛剪雪英。","宝糖珍粔籹，乌腻美饴饧。","撚粉团栾意，熬稃腷膊声。","筳篿巫志怪，香火婢输诚。","帚卜拖裙验，箕诗落笔惊。","微如针属尾，贱及苇分茎。","末俗难诃止，佳辰且放行。","此时纷仆马，有客静柴荆。","幸甚归长铗，居然照短檠。","生涯惟病骨，节物尚乡情。","掎摭成徘体，咨询逮里甿。","谁修吴地志，聊以助讥评。"],"title":"上元纪吴中节物俳谐体三十二韵"}
