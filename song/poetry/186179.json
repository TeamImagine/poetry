{"author":"吕陶","id":186179,"strains":["仄平仄仄平平○，仄仄仄仄○平平。","平平仄仄○平仄，平仄平仄仄仄平。","平平仄仄平平仄，仄仄平平平仄仄。","平平仄仄仄平仄，仄仄平平仄平仄。","仄仄仄平平仄仄，仄仄仄平平仄仄。","平平平仄仄平平，仄仄平平平仄仄。","仄平平仄○平平，平仄仄仄平仄平。","仄平仄仄仄平仄，仄仄平平平仄平。"],"paragraphs":["去年十月青蝇藏，不见一点临盘觞。","高堂小会颇清洁，肴有余味酒有香。","今年四月青蝇出，竞逐腥膻夸羽翼。","才能扰扰上樽俎，又欲营营污圭璧。","四月盛阳群物秀，十月积阴寒气候。","天时于尔本无私，尔自知时能避就。","畏途荣悴如寒暄，流俗早夜趋贵权。","一朝势去即消散，可与青蝇同日言。"],"title":"青蝇"}
