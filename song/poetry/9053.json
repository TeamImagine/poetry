{"author":"张嵲","id":9053,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["荒山荦确倦征行，溪畔逢梅照眼明。","枝袅霜天寒日薄，影沉碧涧晚流清。","最怜雪后开来痩，可忍风前落去轻。","却悔折归无可赠，旧游千里但凝情。"],"title":"溪梅初放"}
