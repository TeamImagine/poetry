{"author":"杨时","id":215189,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["扁舟乘兴漫追寻，路转河回入柳阴。","拂面落花春事尽，避人幽鸟野情深。","惭无健思供吟笔，赖有寒光映客心。","日暮倚风归棹急，一钩新月挂瑶岑。"],"title":"颍昌西湖泛舟  其一"}
