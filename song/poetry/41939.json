{"author":"陆游","id":41939,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白首还乡厌蕨薇，伥伥自叹欲畴依。","门庭不扫稀迎客，砧杵无声未赎衣。","达士共知生是赘，古人尝谓死为归。","耕畴幸可期中熟，又报残蝗接翅飞。"],"title":"寓叹二首  其一"}
