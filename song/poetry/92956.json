{"author":"刘宰","id":92956,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一读新诗一解颜，天孙机杼锦斓斑。","致师自昔能无语，瞥眼君宜付等闲。","风定波涛收万壑，云归紫翠出千山。","论交早岁今华发，少有猜疑愧两间。"],"title":"再用韵戏答陈仲思"}
