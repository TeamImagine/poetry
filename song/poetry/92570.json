{"author":"林夔孙","id":92570,"strains":["平平仄○平，仄仄平仄仄。","平平仄仄平，平平仄平仄。","平平仄○○，仄仄○○仄。","平平仄仄平，仄仄仄仄仄。","○平仄平仄，平平仄平仄。","平平平仄平，仄仄平仄仄。","仄平平仄○，仄仄平平仄。","仄仄仄平仄，平平平仄仄。","仄○仄仄平，仄○平仄仄。","仄平平仄平，平仄仄仄仄。","平平仄平仄，平平仄仄仄。","仄○平仄平，仄仄平○仄。","平平仄平仄，平仄仄仄仄。","平仄仄平仄，平○平平仄。","仄仄仄平平，仄仄平仄仄。","平平仄平平，平仄仄平仄。"],"paragraphs":["华峰跨苍穹，下有云一壑。","翚飞二百秋，蜂巢几千落。","灵泉际空留，宿雾临除薄。","山呈万古姿，竹陨六月箨。","当年有贤令，神交契冥漠。","怀哉精魄归，永矣香火托。","至今书壁间，读者为嗟愕。","好事继前志，刳岩成此阁。","仰看斗插椽，俯听泉入铎。","晤言千载心，英气凛欲作。","西崖望蒙顶，跻攀计已昨。","忽闻良友同，共写襟期乐。","遐登破嵘屼，幽讨待绰约。","磅礴富蒸郁，阴衣茫纷错。","再拜五华君，许莅他日约。","霜威净余氛，晴宇洞寥廓。"],"title":"资圣寺"}
