{"author":"华岳","id":98956,"strains":["仄仄平平仄仄平，仄平仄仄仄平平。","仄平平仄仄平仄，平仄仄平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["客子东南不着家，主人北里恣豪奢。","夜深常倩月移竹，春老不烦风扫花。","暮雨送凉归枕簟，夕阳留客赋烟霞。","何时执手阑干外，同把功名誓镆铘。"],"title":"西爽"}
