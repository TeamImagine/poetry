{"author":"徐积","id":185539,"strains":["仄仄平仄仄，○平仄○平。","平平仄仄仄，平仄仄平平。","仄平仄平仄，仄仄平仄○。","平平平仄○，仄仄平仄○。","平○仄仄平，仄仄仄仄○。","平○仄仄仄，仄平○仄平。"],"paragraphs":["自笑陶潜辈，相逢却论兵。","谁知阵上客，时访郭西生。","喜公抱忠义，顾我非纵横。","今来求笃论，古事聊一评。","奇正要两存，众寡不可轻。","兵间有万变，所惭思弗精。"],"title":"赠张才父"}
