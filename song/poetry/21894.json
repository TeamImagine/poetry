{"author":"员兴宗","id":21894,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["旅愁不放上双眉，倚杖长吟李杜诗。","虎胆狼心须畏伏，凤肌鹤骨恣诙奇。","章非索海无成日，句想穿天有得时。","珍重公孙才力健，着鞭努力看追随。"],"title":"云安赠张殿直"}
