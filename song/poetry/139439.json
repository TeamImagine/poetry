{"author":"陈著","id":139439,"strains":["仄平平仄仄平平，仄仄平平平仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["卷收湖海入高怀，勘破人闲蛇影杯。","老骨耐看寒后柏，古心相沃渴中梅。","何妨风日同清美，不怕山云碍往来。","多少诗香播牙颊，夕阳移酒坐兰苔。"],"title":"次韵竹石亭"}
