{"author":"陆游","id":33305,"strains":["平平仄仄○平平，平○仄仄○平平。","仄平仄仄仄○仄，平仄平平平仄平。","仄平平平仄仄仄，○仄仄仄平平平。","平平仄仄仄仄仄，仄平仄仄平平○。","平○平仄仄平○，平平仄○平○平。","平平仄平仄仄仄，仄平仄仄平○○。","平平仄仄仄仄仄，仄仄仄仄平平平。","仄平仄仄平平仄，平仄仄○平平平。"],"paragraphs":["阑干斗柄摇天东，人间一夜回春风。","注桃染柳岁相似，惟我衰颜非昔红。","可怜逢春不自感，更欲使气惊儿童。","烟郊射雉锦臆碎，水亭供鲙金盘空。","归穿南市万人看，流星突过连钱骢。","高楼作歌醉自写，墨光烛焰交长虹。","人生未死贵适意，万里作客元非穷。","故人夜直金銮殿，僵卧独听宫门钟。"],"title":"醉中长歌"}
