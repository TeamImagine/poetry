{"author":"王安中","id":233796,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["陈桥陪乘五人同，剑铗休弹礼过丰。","骥足争先长策下，蛇脂干尽旧山中。","敢将野句酬明月，但记宸章起大风。","默对短檠悲晼晚，绨袍恩重报全空。"],"title":"次韵和梁才甫上元诗二首  其二"}
