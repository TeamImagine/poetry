{"author":"张扩","id":234061,"strains":["仄仄平平仄，仄仄仄仄平。","平平仄平平，平仄仄仄平。","仄平仄平仄，仄仄平仄○。","平平仄仄平，平○仄仄平。","平○○仄仄，仄仄平仄平。","仄仄仄平仄，平仄仄仄平。"],"paragraphs":["富者余金玉，所畏盗贼攻。","贫人迫饥寒，无奈四壁穷。","我今仰官给，政在贫富中。","虽无两者忧，归兴忽已浓。","同僚相掩覆，幸此东郭踪。","独念素餐者，幽暗弗汝容。"],"title":"括苍官舍夏日杂书五首  其三"}
