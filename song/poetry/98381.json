{"author":"饶鲁","id":98381,"strains":["仄平平仄○仄仄，○仄平平仄平仄。","○平仄仄仄○平，平仄平平仄平仄。","○平仄仄仄仄○，平？平仄平平平。","平平仄仄仄仄仄，仄仄仄仄平平平。","平平平仄仄平仄，仄仄平平仄平仄。","平仄○平仄仄○，平○仄仄平平仄。","平平仄平仄○仄，仄仄平平仄○仄。","仄仄平平仄仄平，平仄平平仄平仄。"],"paragraphs":["乱山堆翠如削玉，中有幽人结茅屋。","柴扉寂寂掩苍苔，书院萧萧倚修竹。","闲云满堑白日长，咿唔朝暮声琅琅。","芸窗纸破漏月影，石砚水满涵天光。","风尘频动遍丘壑，此处怡然有真乐。","门静应无俗客过，茅深不怕秋风恶。","高人有才济当路，会见征贤日三顾。","愧我飘蓬石洞人，茅屋青山在何处。"],"title":"稠山茅屋"}
