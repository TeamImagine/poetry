{"author":"华岳","id":99023,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["闽藩齐指右参军，玉骨清无半点尘。","一味恤刑常召祸，十年游宦只忧贫。","圜扉月照金波夜，寒谷花开玉树春。","客子与君虽素昧，一时聊记子张绅。"],"title":"送赵右秋  其二"}
