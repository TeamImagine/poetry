{"author":"释慧空","id":10032,"strains":["平平平平？仄，平平仄仄平平。","平仄仄平平仄，○平仄仄平平。","仄仄○平仄仄，仄平仄仄平平。","仄仄平平仄仄，平平仄仄平平。","仄仄平平仄仄，仄平仄仄平平。","平仄平平仄仄，平平仄仄○平。","仄仄平平平仄，仄○平仄○平。","○○平平仄仄，○平仄仄平平。"],"paragraphs":["优昙惟时迺现，余芳得暖争抽。","谁肯不萌枝上，折来一洗春柔。","小智劳乎刻画，钝根溺在熏修。","纵是根同体一，皆为蝶戏蜂游。","所以南泉一指，顿开陆子双眸。","披秀因斋庆赞，东山助出茶瓯。","不是云居安乐，绝胜黄蘗中洲。","更看年年二月，扁舟逆上春流。"],"title":"和刘天启对牡丹歠茶"}
