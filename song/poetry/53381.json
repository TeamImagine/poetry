{"author":"项安世","id":53381,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["只怜久病刘公干，不羡多驺邓仲华。","解寄长年新句法，颇思前夜好灯花。","自离窗外千秋雪，长看天西一色霞。","想见疏桐凉月下，幽鸿无伴立寒沙。"],"title":"次韵答蜀人薛仲章"}
