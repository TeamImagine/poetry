{"author":"舒岳祥","id":143540,"strains":["仄平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。","平仄仄平仄，平平仄仄平。"],"paragraphs":["篆畦今夜月，涌海出初更。","溪寺鸣钟罢，山城禁火明。","梅光初点滴，鹤睡自凄清。","还念故人远，灯花结未成。"],"title":"正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其二"}
