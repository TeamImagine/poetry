{"author":"释遵式","id":199256,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["无象无名杳莫寻，强将名象测幽深。","凭斯会解还相背，舍此他求转自沉。","鹫岭殷勤亲付嘱，龙门恺悌好知音。","仍闻挂在高堂上，误杀来人错认心。"],"title":"上王丞相十界心图颂"}
