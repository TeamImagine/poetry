{"author":"李商隐","id":22802,"strains":["仄仄平平仄仄平，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["罢执霓旌上醮坛，慢妆娇树水晶盘。","更深欲诉蛾眉敛，衣薄临醒玉艳寒。","白足禅僧思败道，青袍御史拟休官。","虽然同是将军客，不敢公然子细看。"],"title":"天平公座中呈令狐令公时蔡京在坐京曾为僧徒故有第五句"}
