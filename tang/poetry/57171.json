{"author":"岑参","id":57171,"strains":["平仄仄平○，仄平仄平平。","平平仄仄仄，仄仄平平平。","仄仄平平平，仄平仄平平。","仄仄仄平平，仄仄仄平平。","平平仄平仄，仄仄○平平。","仄仄仄仄平，平平平平平。","仄仄仄○仄，仄平仄仄平。","○○仄○○，平仄仄仄平。","平仄仄平○，仄平仄仄平。","仄仄仄仄平，仄仄仄仄平。","仄仄平平平，○平仄平平。","平平平仄仄，仄仄○？平。","仄仄仄平平，仄仄仄○平。","仄平仄○仄，仄仄○○○。","平平平平仄，平仄○平平。","平○仄○平，仄仄仄平平。"],"paragraphs":["夫子傲常调，诏书下征求。","知君欲谒帝，秣马趋西周。","逸足何骎骎，美声实风流。","学富赡清词，下笔不能休。","君家一何盛，赫奕难为俦。","伯父四五人，同时为诸侯。","忆昨始相值，值君客贝丘。","相看复乘兴，携手到冀州。","前日在南县，与君上北楼。","野旷不见山，白日落草头。","客舍梨花繁，深花隐鸣鸠。","南邻新酒熟，有女弹箜篌。","醉后或狂歌，酒醒满离忧。","主人不相识，此地难淹留。","吾庐终南下，堪与王孙游。","何当肯相寻，澧上一孤舟。"],"title":"冀州客舍酒酣贻王绮寄题南楼"}
