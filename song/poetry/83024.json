{"author":"敖陶孙","id":83024,"strains":["仄平仄平平，仄仄○仄仄。","仄平平仄仄，仄仄仄仄仄。","平○仄平仄，平仄仄平仄。","仄○仄平仄，平平○仄仄。","平平仄仄平，○平仄平仄。","平平仄平仄，仄平仄平仄。","平平平仄平，仄仄仄仄仄。","仄○平仄仄，平仄平仄仄。","仄○仄平仄，平仄平仄仄。","平○平仄平，平仄仄仄仄。","平平仄平仄，仄平仄仄仄。","仄平仄仄○，平仄？仄○。","仄平平仄仄，仄仄仄仄○。","平平仄平仄，仄仄仄仄仄。","平平平仄仄，仄仄仄仄仄。","平平仄平平，仄仄平仄仄。","平平平仄仄，仄仄仄○仄。","平平平仄仄，仄仄平仄仄。","仄平仄平仄，仄仄仄平仄。","平平平仄仄，仄仄仄平仄。"],"paragraphs":["力田望逢年，倚市胜刺绣。","十年丘里语，失火要自救。","君行半天下，何处得耆旧。","请从老庞说，龙风相赴凑。","全家隠鹿门，遗安不求富。","常时拜床下，大钟尽徐扣。","男儿惟一身，用在百岁后。","譬如营屋室，宗庙先库厩。","不闻买山隠，而有居巷陋。","君看锺鼎家，粱肉或墨瘦。","宁为卖文活，一经老学究。","出身即九折，时命迺大缪。","向来尸裹革，口语困逗留。","居然齿编贝，月粟供赁僦。","何知山涧底，鹿豕对饭糗。","文章忌随人，谨勿夸客右。","书林无浅植，笔耒有深耨。","纷纷青紫楦，后进渠领袖。","结交两任昉，设客一阴就。","卑官惭处赠，俚语致公寿。"],"title":"次韵萍乡文叔章访别"}
