{"author":"王禹偁","id":177377,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["出处升沉不足悲，羡君操履是男儿。","左迁郡印辞纶阁，直谏书囊在殿帷。","未有佥谐征贾谊，可无章疏雪微之。","朝行孤立知音少，闲步苍苔一泪垂。"],"title":"寄田舍人"}
