{"author":"梅尧臣","id":57737,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["文章世德已能传，得桂高枝二十年。","持节欲同苏武劲，下帷曾似董君贤。","衣裘衽领无嫌左，饮食杯盂暂厌膻。","一过范阳应感槩，归来图画彼山川。"],"title":"重送祖择之北使"}
