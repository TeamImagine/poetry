{"author":"韩琦","id":90866,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["新岁斋前寂讼铃，不妨诹日展先茔。","遥知陇树春方到，一见家山眼又明。","孝弟少期为俗劝，里闾乌足语吾荣。","此行犹苦圭符累，名遂归来更尽诚。"],"title":"新岁拜坟二首  其二"}
