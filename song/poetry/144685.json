{"author":"陈杰","id":144685,"strains":["仄平平仄仄平平，平仄平平仄仄平。","仄平平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["与君生共一雌辰，枌社相违整十春。","肯为江山轻万里，不嫌风雨住兼旬。","携书又作鹦洲客，有弟能娱鹤发亲。","岂不劝君归去好，回头我自愧鲈莼。"],"title":"黄孟博辞往鄂渚赠别"}
