{"author":"陆游","id":37604,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["身外寥寥扫怨恩，胸中浩浩纳乾坤。","饱经世事常高枕，惯见人情不署门。","孤日夜分生海底，百川秋涨溯河源。","珥貂碧落从来事，东访蓬莱不足言。"],"title":"宴坐自午至暮"}
