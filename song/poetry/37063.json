{"author":"陆游","id":37063,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["东轩嫩日上疏棂，吹尽浮云作意晴。","林暖墙头双鹊语，水清池面小鱼行。","畦添药品谁能别，架引藤阴忽已成。","倚杖怡然便终日，老夫那复不平鸣。"],"title":"新辟小园六首  其五"}
