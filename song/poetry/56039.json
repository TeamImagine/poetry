{"author":"朱藻","id":56039,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["孤峰独立耸巑岏，辙迹苔封晕未干。","秀拔山川清气上，直冲星斗夜光寒。","东南拟作擎天柱，今古称为压地盘。","上有鼎湖风雨隔，宝莲吹下碧云端。"],"title":"鼎湖"}
