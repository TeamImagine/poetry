{"author":"徐璹","id":187618,"strains":["平平仄仄平平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["岩僧结栋何勤勤，殿合岧峣势欲奔。","秋洗江光浮绀瓦，山盘树影入青轩。","相逢未免同尘眼，何日安禅慰病魂。","欲借上方留一枕，梦随寒磬过天门。"],"title":"崇教院"}
