{"author":"陆游","id":32803,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["腊尽春生白帝城，俸钱虽薄胜躬耕。","眼前但恨亲朋少，身外元知得丧轻。","日映满窗松竹影，雪消并舍鸟乌声。","老来莫道风情减，忆向烟芜信马行。"],"title":"雪晴"}
