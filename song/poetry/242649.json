{"author":"李纲","id":242649,"strains":["平平仄仄平仄平，○仄平平平仄平。","平平平仄仄平仄，仄仄仄仄平平平。","平平仄仄仄仄仄，仄仄仄仄平平平。","仄○平仄仄平仄，○仄仄仄平平平。","平平仄仄平仄仄，平仄仄仄平平平。","平平平仄仄平仄，平仄平仄平平仄。"],"paragraphs":["闽山气候真不常，浪蘂浮花浑欲狂。","团团岩桂著春雨，擢秀不待秋风凉。","微舒嫩叶玉剪碧，巧缀碎颗金排黄。","木如犀理自坚致，喷作十里旃檀香。","沙阳满眼皆此树，安得白露零清商。","芳根端可伴真隐，他日移植梁谿傍。"],"title":"岩桂"}
