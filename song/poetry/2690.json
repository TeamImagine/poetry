{"author":"宋庠","id":2690,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄仄。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["冠剑中休会禁扃，暂欹孤枕拂云屏。","汉臣责重非真醉，楚客秋高恨独醒。","宝墨喜窥前赐榜，华绦犹记旧呼铃。","诏催终宴箫韶动，更学鶢鶋子细听。"],"title":"季秋侍宴中阙与诸公憩学士院作"}
