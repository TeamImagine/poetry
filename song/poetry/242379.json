{"author":"张{车}","id":242379,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["暝云竹迳湿苍苔，岩顶珠宫绝点埃。","涧水远分山色断，林猿时带笛声来。","唐朝百载惟诗在，汉事千年若梦回。","湖鲤犹传灵异迹，无人不道是天台。"],"title":"游鲤湖"}
