{"author":"苏颂","id":179338,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["不见山翁住翠微，空传金刹自前齐。","晓猿夜鹤休惊恐，泽雉林乌自雊啼。","客到上方思寄傲，僧携素板乞留题。","重寻黄鹄飞翔处，尽日无人为指迷。"],"title":"又同敖侄韵"}
