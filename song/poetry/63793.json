{"author":"王质","id":63793,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["搀天高柳意堂堂，柳外山长水亦长。","百尺冰壶清彻底，一川云锦烂生光。","暂看属玉摇波影，速驾麒麟入帝乡。","宣曲宜春骖辇路，上林风味薄沙棠。"],"title":"次通守韵题和政堂"}
