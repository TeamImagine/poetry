{"author":"金真德","id":38738,"strains":["仄平平平仄，平平平平平。","仄平平○仄，平平仄仄○。","仄平平仄仄，仄仄仄平平。","○平平仄仄，仄仄仄平平。","平平仄仄仄，平仄平平平。","仄平平仄仄，仄仄仄仄平。","○平○仄仄，平仄仄平平。","仄平○仄仄，仄仄平仄平。","平仄○仄仄，平仄仄平平。","○仄平仄仄，○仄平平平。"],"paragraphs":["大唐开鸿业，巍巍皇猷昌。","止戈戎衣定，修文继百王。","统天崇雨施，理物体含章。","深仁谐日月，抚运迈时康。","幡旗既赫赫，钲鼓何锽锽。","外夷违命者，翦覆被大殃。","和风凝宇宙，遐迩竞呈祥。","四时调玉烛，七曜巡万方。","维岳降宰辅，维帝用忠良。","三五咸一德，昭我皇家唐。"],"title":"太平诗"}
