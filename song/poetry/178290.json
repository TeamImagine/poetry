{"author":"司马光","id":178290,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["灵台无事日休休，安乐由来不外求。","细雨寒风宜独坐，暖天佳景即闲游。","松篁亦足开青眼，桃李何妨插白头。","我以著书为职业，为君偷暇上高楼。"],"title":"和邵尧夫安乐窝中职事吟"}
