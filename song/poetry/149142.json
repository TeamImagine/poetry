{"author":"方回","id":149142,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄仄平。","仄平仄仄平平仄，平仄平平仄仄平。"],"paragraphs":["笔法君追宝晋斋，禅机我愧老蒲鞋。","尝僚台阃相知旧，得友江山到处佳。","铁马尘高频极目，锦鳞音断岂忘怀。","亦思竹底陪溪逸，人品终疑未易侪。"],"title":"次韵方去言用予喜归韵见寄三首  其二"}
