{"author":"范纯仁","id":184690,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["东郊行乐冠西州，古寺岧峣翠岭头。","化俗文翁传岂弟，寻山谢傅继风流。","天涯尊酒欣相遇，剑外三春得共游。","雅兴直须穷胜赏，年光难使隙驹留。"],"title":"和吴仲庶晚春游海云"}
