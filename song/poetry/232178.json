{"author":"李彭","id":232178,"strains":["平平平仄平平○，仄仄平平平仄平。","平平仄仄仄仄仄，仄仄○仄平平平。","仄○平平仄仄仄，仄仄仄仄平平仄。","平○平仄平仄平，仄○平仄平平仄。","仄平仄仄仄仄平，仄仄仄仄平仄平。","仄平平仄平平平，仄仄仄仄仄平平。","仄平仄仄仄平仄，仄仄仄平平仄平。","仄平仄平○仄仄，平平仄仄仄平仄。","仄仄平平仄平仄，平○平仄仄仄仄。","仄仄仄仄仄平平，仄仄仄仄○平平。","平○○平平仄仄，仄仄平仄平仄平。","仄平仄仄仄平仄，仄仄仄○平仄仄。","仄仄仄仄仄仄平，○仄平平仄平仄。","平平仄平○仄平，平平仄仄仄仄平。","仄○仄○平仄平，仄仄○仄○平平。"],"paragraphs":["西风鏖暑功夫深，老火由来欺稚金。","蛮花缺月午梦短，伐翳正尔开遥岑。","忽看僧珍五字句，妙想寔与神明聚。","清如明月东涧泉，壮如玄豹南山雾。","抑扬顿挫百态随，鸷鸟欲举风迫之。","莫言持此黄初诗，直恐竟亦不能奇。","老怀凛凛受霜气，想见此郎冰雪姿。","鄙夫好诗如好色，嫣然一笑可倾国。","击节歌之侑欢伯，杯中安得着此客。","此客不肯绁尘羁，况复世网如蛛丝。","秋空横河雕鹗上，不许蜂蝶同所归。","汉家太尉死宗社，大鸟泣坟天所借。","谢傅未吐活国谋，赍恨怀奇赴泉下。","僧珍向来期此人，颓波砥柱妙入神。","要当叠些湘水滨，唤起犹足张吾军。"],"title":"观吕居仁诗"}
