{"author":"刘攽","id":183703,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["蘧公四十九年非，万事当须向老知。","材者不如愚者乐，前人多作后人资。","羡君黄发初倾盖，矜我迷津数赠诗。","听话朱陵仙府事，慨然清啸一伸眉。"],"title":"酬黄朝议  其二"}
