{"author":"韩淲","id":87234,"strains":["仄仄平平仄仄平，仄平平仄仄平平。","仄平平仄仄平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["石磴阴阴长薜萝，断崖飞练泻鸣波。","雨收林麓翠光合，云净峰峦爽气多。","万事身心毋固必，此时诗句欲如何。","萧然便合归林去，已办犁鉏著钓蓑。"],"title":"广修寺"}
