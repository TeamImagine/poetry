{"author":"王庭珪","id":237898,"strains":["仄平仄仄○平仄，仄平平仄平平仄。","仄平仄仄○仄平，仄仄平仄平仄仄。","仄平平平○仄平，仄仄仄平平仄仄。","仄平平仄仄平平，仄仄○平○仄仄。","平平仄仄仄平平，○○平平仄平仄。"],"paragraphs":["乱云碾破苍龙璧，自言鏖战无勍敌。","一朝倒垒空壁来，似觉人马俱辟易。","我家文开如此儿，客欲造门忧水厄。","酒兵先已下愁城，破睡论功如破贼。","惟君盛气敢争衡，重看鸣鼍鬭春色。"],"title":"刘端行自建溪归数来鬭茶大小数十战予惧其坚壁不出为作鬭茶诗一首且挑之使战也"}
