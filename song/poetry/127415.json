{"author":"方岳","id":127415,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄仄平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["茅屋相看冷似冰，蒲团孤坐澹于僧。","数行老墨闲居赋，一炷寒灯耐久朋。","时异不供三太息，吾衰何啻百无能。","后山亦有梅花月，不复年时兴可乘。"],"title":"元夕"}
