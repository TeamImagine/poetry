{"author":"吕本中","id":247000,"strains":["平仄仄仄仄，仄仄仄仄○。","平平仄仄仄，仄仄仄仄仄。","仄平仄平仄，仄仄仄仄○。","○平○仄仄，仄仄○仄仄。","仄仄仄仄平，仄仄仄平○。","仄○平平○，○仄平仄仄。","仄仄仄仄平，仄仄仄仄仄。"],"paragraphs":["心广体故胖，意肃气自屏。","颓然万物表，乐此一室静。","念君久安坐，转觉此味胜。","疏篱过野马，破牖行日景。","但令此意真，不必费讥评。","想当溪山横，更有松竹映。","隐几得昼眠，此固可补病。"],"title":"无题"}
