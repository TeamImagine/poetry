{"author":"贯休","id":41153,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄仄仄仄仄平平。"],"paragraphs":["□雷车雨滴阶声，寂寞焚香独闭扃。","锦绣文章无路达，袴襦歌咏隔墙听。","松声冷浸茶轩碧，苔点狂吞纳线青。","唯有孤高江太守，不忘病客在禅灵。"],"title":"避地毘陵寒月上孙徽使君兼寄东阳王使君三首 三"}
