{"author":"周紫芝","id":241008,"strains":["仄仄仄仄仄，？仄平平平。","平平仄平仄，仄仄平平平。","平平○仄仄，仄平平仄平。","平平仄平平，仄仄平○平。","平平仄仄仄，仄仄仄仄平。","仄仄仄平平，平平仄平平。","仄仄仄仄仄，平平仄平平。","仄平仄平仄，仄仄仄平平。","平平仄仄平，平平仄平平。","仄仄仄仄仄，仄仄平仄平。","仄平平仄平，平仄平仄平。","仄平仄仄○，仄仄平平平。","仄仄仄仄平，平平仄平平。"],"paragraphs":["我始跨匹马，蹭蹬来东吴。","东吴亦何有，政复为西湖。","西湖如静女，婉然真彼姝。","湘娥结烟鬟，水镜涵空虚。","晴光固不恶，雨态亦自殊。","窈窕一僧窗，烟云媚朝晡。","上下数白鸟，飞翻与人娱。","只今雨鸣叶，便作破跳珠。","寒窗挂薜萝，身疑在菰蒲。","咫尺不得往，况乃千里余。","始来梅欲花，旋复春去徂。","幸兹得少留，驻我西征车。","尚可具小舟，红妆醉芙蕖。"],"title":"十日不至湖上"}
