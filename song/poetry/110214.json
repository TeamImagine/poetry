{"author":"刘克庄","id":110214,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["城里遥看雨出时，想公笔墨发雄奇。","山深龙虎飞腾变，海运鲲鹏瞬息移。","凛凛前锋如赴敌，堂堂回势似归师。","驱还始悟山灵意，怕向苍崖写恶诗。"],"title":"七月二十日自瀑上先归方寺丞遣诗夸雷雨之壮次韵一首"}
