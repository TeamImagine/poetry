{"author":"陈渊","id":248019,"strains":["仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","平平○仄仄，仄仄仄平平。","平仄平平仄，○平仄仄平。","仄平平仄仄，平仄仄○平。"],"paragraphs":["象纬祥光动，门弧瑞气纒。","秋来孤鹤徤，霜近古松坚。","邻境豺狼尽，新恩雨露偏。","轺车犹问俗，宝带独优贤。","投笔男儿志，封侯烈士年。","老成端可恃，终冀勒燕然。"],"title":"耿宪生辰"}
