{"author":"许及之","id":61059,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["百年厦屋尽良材，客位经年长紫苔。","失马塞翁翻有得，抚松陶令盍归来。","门前婀娜千行柳，墙角轮囷一树梅。","满壁图书非诧事，锦囊成箧未曾开。"],"title":"纪所见"}
