{"author":"薛季宣","id":62840,"strains":["仄仄仄○平，仄仄仄平仄。","仄仄平仄仄，平仄平仄仄。","平平仄平仄，仄仄平仄仄。","平仄平仄仄，仄仄仄平仄。","○○○平平，仄仄仄仄仄。","仄仄仄仄仄，平仄平仄仄。","仄仄平○平，平平仄○仄。"],"paragraphs":["冷冷雪中蛆，皎皎夏之日。","藉彼凌厉地，生此柔脆质。","冰山共攸远，玉箸无定匹。","安识时有暑，但保岁云栗。","中和叹何居，已热信所必。","火鼠可泽浣，朝菌宁晚出。","伯翳为更名，山经注遗逸。"],"title":"雪蛆"}
