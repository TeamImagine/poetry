{"author":"梅尧臣","id":46581,"strains":["平平仄仄○仄平，平○平仄仄仄平。","平平仄仄仄○仄，平仄仄仄○平平。","平平仄平平仄仄，○平仄仄平平平。","仄平平仄平仄仄，仄○仄仄平平平。","平平平仄仄平仄，平仄仄仄平仄平。","平○平平仄仄仄，仄○仄仄仄仄平。","平仄仄仄仄仄仄，仄仄仄仄○○平。","平平平仄仄仄仄，仄仄仄仄平平○。","平仄仄平仄平仄，平仄仄仄仄仄平。","仄平仄平平仄仄，平仄仄仄仄仄平。","仄平仄仄○平仄，仄仄仄仄平平平。","仄仄仄平○仄仄，仄○仄仄仄仄平。","仄仄平平仄仄仄，平平仄仄平平平。"],"paragraphs":["春风骋巧如翦刀，先裁杨柳后杏桃。","圆尖作瓣得疏密，颜色又染燕脂牢。","黄鹂未鸣鸠欲雨，深园静墅声嗷嗷。","役徒开汴前日放，亦将决水归河槽。","都人倾望若焦渴，寒食已近沟已淘。","何当黄流与雨至，雨深一尺水一篙。","都水御史亦即喜，日夜顺疾回轻舠。","频年吴楚岁苦旱，一稔未足生脂膏。","吾愿取之勿求羡，穷鸟困兽易遁逃。","我今出城勤送子，沽酒不惜典弊袍。","数途必向睢阳去，太傅大尹皆英豪。","试乞二公评我说，万分岂不益一毛。","国给民苏自有暇，东园乃可资游遨。"],"title":"东城送运判马察院"}
