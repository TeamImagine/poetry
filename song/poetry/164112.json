{"author":"仇远","id":164112,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["两年蒲节雨霏微，误我中山采药期。","骑马出门随所寓，看花酌酒复奚疑。","量悭未易胜金盏，臂弱犹堪系彩丝。","追忆侯家陪宴赐，素纨红葛翠交枝。"],"title":"雨坐  其二"}
