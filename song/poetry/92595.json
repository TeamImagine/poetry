{"author":"游九功","id":92595,"strains":["平平仄平平，仄仄仄平仄。","平平仄平仄，仄仄平仄仄。","仄仄仄仄平，平平仄平仄。","仄仄平仄平，仄仄平平仄。","平仄仄平平，○仄仄平平。","仄平仄○仄，平仄仄平仄。","仄平仄仄平，仄仄平平仄。","仄仄仄平平，平○仄平仄。","○○平平仄，仄平仄○仄。","平平仄仄○，仄平仄仄仄。","仄○仄仄平，○仄仄仄仄。"],"paragraphs":["冥鸿倦云飞，敛翼退遵渚。","秋虫感时至，自野来在宇。","老我久合归，溪山况延伫。","俯此沙水清，面被烟尘聚。","龙断既冲冲，澜倒亦訏訏。","岂无砥中立，而不改风雨。","忽忻远寄声，秀句盈章吐。","灿烂炯寒芒，晴空见冰柱。","颇闻词场笔，漫焉叶如土。","黄粱枕上过，得之亦不处。","独行固不移，犹在审去取。"],"title":"答黄叔旸"}
