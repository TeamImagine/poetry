{"author":"陆游","id":40538,"strains":["平平仄仄平平仄，仄仄平平仄○仄。","平○平仄仄仄仄，仄仄平平仄平仄。","平平平仄平仄仄，○平仄仄仄○仄。","○○平仄仄平仄，仄平平仄○平仄。","仄○平平平仄平，仄平仄仄平○○。","仄平仄仄仄平仄，仄○平平○仄平。"],"paragraphs":["江天雨霁秋光老，野气川云净如扫。","投空飞鸟杂落叶，极目斜阳衬衰草。","平沙争渡人鹄立，长亭下马障泥湿。","累累红果络青篾，未霜先摘犹酸涩。","客中虽云贪路程，买薪籴米常留行。","茆檐独坐待僮仆，不闻人声闻碓声。"],"title":"客中作"}
