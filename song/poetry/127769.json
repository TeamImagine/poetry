{"author":"方岳","id":127769,"strains":["仄仄仄，平平仄平平仄仄。","仄平○仄仄仄仄，仄平仄平平仄仄。","平平仄仄平平仄，仄仄平平仄平仄，仄仄仄平平仄仄。","平仄仄平平仄平仄平仄，仄平仄，仄仄仄。"],"paragraphs":["麦熟熟，黄云压肩堆满屋。","大儿烧穟事治谷，小儿撷蔬归作粥。","阿翁饱去摩挲腹，柿叶浓阴对黄犊，快活一生甘碌碌。","君不见秋崖白头守残牍，麦虽熟，饭不足。"],"title":"三禽言  其一"}
