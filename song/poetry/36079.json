{"author":"陆游","id":36079,"strains":["仄仄平平平仄仄，仄平仄仄仄平平。","平平平仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["只道文书无了日，也能摆拨上层台。","窗明山雪暮方作，露白野梅寒未开。","老病真惭天下士，穷愁强覆掌中杯。","儿曹莫怪凭阑久，得句何妨秉烛回。"],"title":"晚登千峰榭"}
