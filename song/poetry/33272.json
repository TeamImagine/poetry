{"author":"陆游","id":33272,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["浮生岁岁俱如梦，一枕轻安亦可人。","偶落山城无事处，暂还老子自由身。","啸台载酒云生履，仙穴寻梅雨垫巾。","便恐清游从此少，锦城车马涨红尘。"],"title":"别荣州"}
