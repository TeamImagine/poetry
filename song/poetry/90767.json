{"author":"韩琦","id":90767,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["此夕仙花降羯陀，万灯光里雪花和。","天心要足良农望，人世常多好事魔。","云际未应成霡霂，风前疑欲助婆娑。","阴晴况是民俱乐，无奈嘉宾惜醉何。"],"title":"灯夕遇雪席上"}
