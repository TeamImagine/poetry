{"author":"赵孟坚","id":129120,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["重到招提十七年，吟题墨色又成嫣。","蟠虬老桧枝垂舞，像刻前碑石载镌。","留赋纵然常满壁，玄机竟莫悟枯禅。","道场法子丛居盛，奚复芦花施钓船。"],"title":"题照禅师道场"}
