{"author":"杨万里","id":45073,"strains":["平平仄仄○平仄，平仄平平仄平仄。","仄平仄仄仄平平，仄仄平平○仄仄。","平平平平平仄仄，仄仄平平平仄仄。","平平仄仄仄仄仄，仄仄仄平仄平仄。","仄平仄仄仄平○，平平平仄平平仄。","平平平仄平仄平，仄○○平仄平仄。","仄平平仄仄○仄，仄仄仄仄平平仄。","仄平仄仄仄仄平，仄仄仄仄平平仄。","平平仄仄仄仄平，平仄仄平平仄仄。","仄○平仄仄○平，仄仄平平仄平仄。"],"paragraphs":["春风一夜吹滕六，旋落旋销不成簇。","只余架上万天花，照影清池三两曲。","江东诗仙花下饮，小摘繁枝𥮾醉玉。","惊飞雪片万许点，乱落酒船百余斛。","旧枝掠削自萦回，新枝奔迸无拘束。","诗仙诗满云梦胸，那更相逢此花触。","只愁毛颖倦驱使，一日屡向陶泓浴。","两章洗尽眼底尘，个字亦带花边馥。","凭谁说与柳柳州，休道一声山水渌。","愿参佳句法如何，夜雨何时对床宿。"],"title":"再和"}
