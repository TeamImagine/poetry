{"author":"欧阳修","id":79410,"strains":["平平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["相从一笑欢无厌，屡获新篇喜可涯。","自昔居前诮穅秕，幸容相倚愧蒹葭。","白麻诏令追三代，青史文章自一家。","我亦谏垣新忝命，君恩未报发先华。"],"title":"答王内翰范舍人"}
