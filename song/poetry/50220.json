{"author":"周必大","id":50220,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["病废壶觞懒废诗，渐参禅悦学希夷。","志非鸿鹄宁憎燕，路怯豺狼更畏狸。","节物匆匆愁里度，人情扰扰静中知。","已营二顷亲籉笠，何日三间看塈茨。"],"title":"次韵广东芮漕时闻其部中寇退而湖湘之民方避地来此  其二"}
