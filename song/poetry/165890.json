{"author":"黎廷瑞","id":165890,"strains":["仄仄仄仄平仄，仄仄平仄仄平。","平平平平仄仄仄，仄仄平仄平平平。","仄平仄仄仄仄仄，平平仄仄○平平。","平平平平平，○仄平平平。","○平仄仄仄平仄，平平平○平○平。","仄平平平仄仄仄，平平平仄平平平。","仄平平○平，○仄平○○。","平平仄平仄仄仄，仄仄平平平仄○。"],"paragraphs":["渴不饮盗泉水，热不栖恶木阴。","飞蚊营营蚋漫漫，掇拾余酝搜残斟。","祝融老子亦忘剧，于君大是相知音。","娱娱炎埃场，遗以清风林。","苍藤老树覆林磵，芸夫纶叟时相寻。","太虚茫茫纳宇宙，云来云去初何心。","送君盘中居，且作盘中吟。","双溪渡头一笑去，落日孤舟秋水深。"],"title":"送方此山归盘中"}
