{"author":"李处权","id":8607,"strains":["平平仄仄仄平平，仄仄平平仄仄仄。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["除书喜动荐绅颜，穏上天池刷羽翰。","诗似少陵多教化，文从太史有波澜。","王庭看折朱云槛，儒巷闻弹贡禹冠。","兄弟相知夫岂敢，会怜流落久江干。"],"title":"亨仲家兄擢居谏省诗以贺之"}
