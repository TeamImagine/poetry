{"author":"朱弁","id":247774,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["清明六到客愁边，双鬓星星只自怜。","兵气尚纒巢凤阁，节旄巳落牧羊天。","纸钱灰入松楸梦，饧粥香随榆柳烟。","北向雁来寒雾隔，音书不比上林传。"],"title":"寒食"}
