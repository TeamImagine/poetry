{"author":"刘子翚","id":15240,"strains":["仄平平○平仄平，仄仄平○仄平仄。","平平仄仄○平平，平仄平平仄平仄。","仄平仄仄仄仄平，仄仄平平仄平仄。","○平仄仄平仄平，仄仄平仄平平仄。","平平平仄仄平平，仄仄平平仄平仄。","仄○仄仄仄平平，仄仄平平平仄仄。","仄平平仄平○仄，仄平平平仄平仄。","仄平平仄平仄○，仄仄平平仄仄仄。","平平仄仄仄平平，仄仄平平仄平仄。","仄平平仄仄仄平，仄仄平○平仄仄。","仄平平仄仄仄平，仄仄○平○仄仄。","仄仄仄仄○平平，仄仄○平平仄仄。"],"paragraphs":["老坡文中哮阚声，凛凛常如对英峙。","琅然讽咏兴凌云，瞠若追攀颡流泚。","玉山妙唱久寂寥，可与言诗有之子。","裁笺远饷风露新，坐我千尺黄山底。","初挼玄縠出冰霜，小嚼清香泛窗几。","已轻魏帝昵蒲桃，肯许唐贤魁绿李。","极知人口无正味，苦谈甘酸各矜美。","不经真识为品题，此物初筵几不齿。","青菁有用拔蒿莱，白粲无酬腐糠秕。","士怀瓌玮勿自神，邂逅飞沈同一理。","子才超矣会晔然，外泽中真期是以。","味果固已驱烦邪，味道更须沦骨髓。"],"title":"行夫寄黄山榧子有诗因同来韵"}
