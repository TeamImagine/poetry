{"author":"陆游","id":34184,"strains":["平平平仄平，仄仄仄平平。","平平平仄仄，仄仄平仄平。","平○仄平仄，○仄仄仄平。","平仄仄仄仄，仄仄仄仄平。","平平○仄仄，平仄平○平。","平仄仄平平，平平仄平平。"],"paragraphs":["今年秋早凉，七月已萧然。","南轩修竹下，枕簟终日眠。","时将半残梦，听此欲断蝉。","推枕起太息，四序忽已迁。","功名堕渺莽，衰疾方沈绵。","新月独多情，窥窗澹姢姢。"],"title":"南轩"}
