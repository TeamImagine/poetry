{"author":"邹浩","id":220589,"strains":["仄平平○平，平平仄平平。","仄仄仄○仄，仄平平仄平。","仄平平平仄，仄仄平○○。","平平仄平平，仄仄平平平。","○平平仄平，仄仄平○平。","仄○仄仄平，仄仄平平○。","仄○平仄平，平仄○平平。","？仄○平仄，仄仄○○平。","仄仄仄仄仄，平仄平平平。","仄仄仄仄○，仄仄平平平。","仄平平平○，平平仄平平。","仄仄○仄仄，仄仄平平平。","仄平平平平，平仄平平平。"],"paragraphs":["此身风中蓬，飘飖洛西豪。","所向不胶漆，杜门天自高。","坐怀平生友，皎皎眉间毫。","书随鹊声来，厚我逾绨袍。","如何东野鸣，亦复追离骚。","彼苍久已均，后逸须先劳。","试看刀笔微，他日犹萧曹。","麹蘖正多事，要在𫗦其糟。","勿谓伯乐死，辕下终奇遭。","况乃掣电中，几许堪游遨。","展江涵清空，春光集渔舠。","命驾裁数驿，慰此心忉忉。","吕安何人斯，君首无徒搔。"],"title":"次韵醇中见寄"}
