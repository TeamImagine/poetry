{"author":"罗隐","id":30898,"strains":["仄仄平平平仄平，仄平仄仄仄平平。","仄平平仄仄平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["百雉摧残连野青，庙门犹见昔朝廷。","一生虽抱楚王恨，千载终为息地灵。","虫网翠环终缥缈，风吹宝瑟助微冥。","玉颜浑似羞来客，依旧无言照画屏。"],"title":"息夫人庙"}
