{"author":"章甫","id":64779,"strains":["仄仄平平平仄仄，仄仄平平仄平仄。","仄平○仄平仄平，平仄平平平仄平。","○○平平平仄仄，平仄平平仄平仄。","平平仄仄仄平平，○平○平○仄平。","平平仄○平平仄，仄仄平平仄平仄。","仄平平仄仄○平，仄仄平平平仄仄。"],"paragraphs":["落日还家聊面壁，剥啄谁来破幽寂。","语音相似桑梓同，风骨轩然双颊红。","亹亹清谈霏玉屑，多说东湖与霜杰。","江西故老已凋零，听君论诗犹典型。","君今久占宣城籍，我是江湖未归客。","客愁时事两苍茫，一醉邀君君莫惜。"],"title":"简李牧之"}
