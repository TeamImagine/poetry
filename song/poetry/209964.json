{"author":"秦观","id":209964,"strains":["平仄仄仄仄平平，平仄平平仄仄平。","仄仄仄平平仄仄，仄平○仄仄平平。","平平○仄平○仄，平○○平○仄平。","仄仄平平仄平仄，仄平平仄仄平○。"],"paragraphs":["须句别驾伟仪刑，陵谷初无见坦平。","七子建安推世艺，五经中秘擅家声。","南宫参掇端如梦，东观分携空复情。","莫爱谿堂好风月，早来龙尾道前行。"],"title":"林次中奉使契丹刘仲平出倅郓州同舍十有六人饮饯于丁氏园次少蓬韵二首 送平仲学士"}
