{"author":"韩元吉","id":29526,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["湖山秋尽作幽期，未觉浮舟菡萏衰。","怯酒自怜多病后，强歌还忆少年时。","平芜半绿烟犹接，好菊微黄雨更宜。","单父层台在何许，一樽怀古少陵诗。"],"title":"次韵中甫兄九日同集张园"}
