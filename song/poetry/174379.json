{"author":"刘敞","id":174379,"strains":["平平平仄仄，仄仄平仄仄。","仄仄仄仄平，平平仄平仄。","仄平平仄仄，平仄仄仄仄。","仄仄平仄○，仄平仄○仄。","平平仄平仄，平仄仄仄仄。","平平平平平，仄仄平仄仄。","仄仄平平平，平平仄仄仄。","平平○○平，仄仄仄平仄。"],"paragraphs":["元龙湖海士，固有湖海气。","自卧百尺楼，群儿仆诸地。","大贤资远到，高节迈一世。","四野为户庭，九河乃衣带。","灵机有时屈，英识岂独闭。","蛟龙随波游，耻与鱼鳖计。","撃剑歌商声，捐书谢俗议。","功名留当年，异代见君意。"],"title":"陈元龙"}
