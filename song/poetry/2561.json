{"author":"宋庠","id":2561,"strains":["仄仄仄平平，平平仄仄平。","平平平仄仄，仄仄仄平平。","平仄平平仄，平平仄平平。","平平平仄仄，平仄仄平平。","仄○平○仄，平平仄○平。","○平○仄仄，仄仄○平平。"],"paragraphs":["火树郁岧峣，山车切绛霄。","层楼移旦阙，复道借星桥。","花散非因雨，霞多不为朝。","声来知佩近，香去惜车遥。","遇扇还闻曲，逢台即听箫。","更筹且莫尽，彩月正飘飖。"],"title":"都下灯夕"}
