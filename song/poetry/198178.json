{"author":"苏辙","id":198178,"strains":["仄仄平平仄仄平，仄平平仄仄平平。","平平平仄平平仄，平仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["独卧绳床已七年，往来殊复少萦缠。","心游幽阙乌飞处，身在中原山尽边。","梁市朝回尘满马，蜀江春近水浮天。","枉将眼界疑心界，不见中宵气浩然。"],"title":"奉使契丹二十八首 古北口道中呈同事二首 其一"}
