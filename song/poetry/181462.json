{"author":"王安石","id":181462,"strains":["平平仄平仄，平仄仄平平。","仄仄仄平仄，仄平平仄平。","仄○仄仄仄，仄仄仄平平。","仄仄平○○，平平仄仄○。","仄平平仄仄，仄仄仄平平。","仄仄平平仄，平平仄仄平。"],"paragraphs":["天沉四山黑，池涨百泉黄。","苦湿欲千里，愿晴非一乡。","埽除供晚色，洗刷放秋光。","菊泣花犹重，秔肥穗稍长。","积阴消户牖，返照媚林塘。","想见阳台路，神归发彩凉。"],"title":"次韵张子野秋中久雨晚晴"}
