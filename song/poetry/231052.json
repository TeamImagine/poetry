{"author":"葛胜仲","id":231052,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不入城闉已十年，足音何幸听跫然。","杯觞共乐三更后，书史相从一世前。","鸟倦尚飞惭我老，鸿冥何慕觉公贤。","锱铢得失何须算，闻健惟当数撃鲜。"],"title":"赠史德谦"}
