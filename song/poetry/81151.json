{"author":"张镃","id":81151,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["{髟/监}𩭹绿柳拂垣衣，课蜜蜂忙踏蕊归。","须趁一春随意适，极知万事转头非。","添罏麝餠遮残火，拥案尘编绝故韦。","便当清欢忘肉味，况安淡泊少甘肥。"],"title":"春晴独坐次叔祖阁学韵"}
