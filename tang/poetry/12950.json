{"author":"宗楚客","id":12950,"strains":["仄○平仄仄，平○仄平平。","仄仄平平仄，平平平仄平。","仄○平仄仄，平仄仄平○。","仄仄平平仄，平平仄仄平。","仄平○仄仄，仄仄仄平平。","仄仄平平仄，平仄仄平平。"],"paragraphs":["紫庭金凤阙，丹禁玉鸡川。","似立蓬瀛上，疑游昆阆前。","鸟将歌合转，花共锦争鲜。","湛露飞尧酒，熏风入舜弦。","水光摇落日，树色带晴烟。","向夕回雕辇，佳气满岩泉。"],"title":"奉和幸上阳宫侍宴应制"}
