{"author":"卫宗武","id":133833,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["斯文一脉可传家，囊帛籯金不足夸。","须信诗书涵润泽，自今庭户发英华。","谢兰辉映方生玉，窦桂香含不断花。","不但种芳兼种德，百年之计此为嘉。"],"title":"为谢氏赋流芳"}
