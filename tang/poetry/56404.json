{"author":"李白","id":56404,"strains":["仄平○仄仄平平，仄仄平平仄○仄。","平仄平平仄仄平，平仄平平仄○仄。","平平平仄○仄平，平平平平○仄平。","仄平平仄平仄仄，仄○平仄平平平。","平仄仄，○平仄，仄○平平仄○仄。","○○仄仄平平平，仄仄○平仄平仄。","仄仄平平仄仄○，平平仄仄平平平。","平平仄仄平平仄，平仄○平仄仄○。","仄平仄仄平仄仄，平仄平平仄仄平。"],"paragraphs":["昔游三峡见巫山，见画巫山宛相似。","疑是天边十二峰，飞入君家彩屏里。","寒松萧瑟如有声，阳台微茫如有情。","锦衾瑶席何寂寂，楚王神女徒盈盈。","高咫尺，如千里，翠屏丹崖灿如绮。","苍苍远树围荆门，历历行舟泛巴水。","水石潺湲万壑分，烟光草色俱氛氲。","溪花笑日何年发，江客听猿几岁闻。","使人对此心缅邈，疑入嵩丘梦彩云。"],"title":"观元丹丘坐巫山屏风"}
