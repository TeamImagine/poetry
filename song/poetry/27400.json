{"author":"郑安恭","id":27400,"strains":["平平仄仄仄平平，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["郊坰一到眼偏明，古寺寂无钟磬声。","共上篮舆寻胜事，独先冠盖愧双旌。","探梅载酒成幽趣，纵步登山喜晚晴。","自顾遨头最衰老，不才何幸守边城。"],"title":"探梅过西湖"}
