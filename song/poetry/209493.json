{"author":"刘弇","id":209493,"strains":["仄仄平平平仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["物理相悬能几何，是非得丧了无多。","仙家日月闲庭户，人世浮沉寄唯阿。","矗橚晓声来杂珮，涟漪春脉涨青罗。","个中故有天倪在，持语流光任掷梭。"],"title":"清真观斋轩"}
