{"author":"刘敞","id":174633,"strains":["○仄平仄仄，平仄平平平。","平平仄仄仄，仄仄○平平。","仄仄○仄仄，仄仄平仄平。","仄平仄仄○，○仄平平○。","仄平平仄仄，仄仄平仄平。","平仄仄平平，平平仄○平。"],"paragraphs":["长日无与语，聊及齐谐书。","纷纭六合外，莽眇三皇初。","近既难必有，远亦非必无。","古今梦寐间，过事蚊虻如。","达生齐万物，曲士拘一隅。","苟以忘吾忧，焉能识其余。"],"title":"读杂说小书"}
