{"author":"王十朋","id":22130,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["刘郎何事久无书，梦里频频却见渠。","往事真同塞翁马，此身何异蠹书鱼。","严亲白发皆如许，吾辈青春度莫虚。","意气飘飘羡温叟，凌云词赋压相如。"],"title":"怀刘方叔兼简全之用前韵"}
