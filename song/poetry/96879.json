{"author":"陈宓","id":96879,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄仄平仄仄平。","平仄仄平平仄仄，平平仄仄仄平平。"],"paragraphs":["一时盛事擅南闽，惊世词宗幕府宾。","今日恰同当日会，道山元是鼓山人。","两年君几封囊上，百里予方束带新。","岐路不同俱自勉，何年重此拂坚珉。"],"title":"丙寅五月三日陪真秘字留校理游鼓山一别二年适同游东观缅思旧游正以是日作诗以记之"}
