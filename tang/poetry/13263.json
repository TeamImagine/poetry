{"author":"张籍","id":13263,"strains":["仄仄仄仄仄平平，仄平仄仄平仄平。","仄平○仄平○平，仄仄仄平平仄平。","平平仄仄仄仄仄，平仄平平○○仄。","平平平仄仄仄平，平仄平○仄仄仄。","平平平仄平仄仄，仄仄仄平○仄仄。"],"paragraphs":["上客不用顾金羁，主人有酒君莫违。","请君看取园中花，地上渐多枝上稀。","山头树影不见石，溪水无风应更碧。","人人齐醉起舞时，谁觉翻衣与倒帻。","明朝花尽人已去，此地独来空绕树。"],"title":"䜩客词"}
