{"author":"王十朋","id":22242,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["飞流喷沫下烟岚，肯使名同盗与贪。","莫讶来时多汩汩，定知止处却潭潭。","遥通雁荡灵湫两，巍压龙门巨浪三。","好景不烦摩诘画，尽归诗客句中含。"],"title":"次韵昌龄游白石二诗 东际"}
