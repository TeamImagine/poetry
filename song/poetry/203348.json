{"author":"孔平仲","id":203348,"strains":["仄平平平平，仄仄○仄仄。","仄平仄仄仄，仄仄仄平仄。","仄仄平仄平，平平仄○仄。","平平仄平平，仄仄仄○仄。","仄平仄平仄，平仄仄平仄。","平平仄仄仄，仄仄仄仄仄。","仄平平○仄，仄仄仄仄仄。","平平仄平○，平仄○仄仄。","仄平仄○平，仄仄仄平仄。","○平平仄仄，○仄平仄仄。","仄平○平仄，仄仄仄仄仄。","平仄仄仄平，平平平仄仄。"],"paragraphs":["我眠何由安，击鼓中夜起。","出门若秉烛，月色照千里。","屋瓦微有光，纷纷雪正委。","清寒薄驼裘，六合气如水。","既归整灯火，危坐阅书史。","羸僮拭眼睫，侍我色不喜。","问之强应对，固以噤口齿。","金壶涩冰澌，城上更屡死。","戍兵饱且昏，汗漫睡方美。","援桴虽贱事，其实关众耳。","奈何司晨夕，倒错一至此。","惟有赤帻鸡，嘐嘐鸣不已。"],"title":"宵兴"}
