{"author":"赵蕃","id":76727,"strains":["平平仄仄仄平仄，仄仄仄平平仄仄。","仄仄仄平平仄仄，平平平仄仄平平。","平平仄仄仄平仄，仄仄仄平平仄平。","平平仄仄平平仄，仄平平仄仄平平。"],"paragraphs":["重来快阁又三月，簿领不亲书得钻。","俸夺未妨衣屡典，年侵还是岁将阑。","何当酒与伯仁对，更欲石从卢肇观。","谁能放我听归去，内朝班冠长天官。"],"title":"感怀"}
