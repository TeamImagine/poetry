{"author":"林希逸","id":119911,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄仄仄仄，平仄平平仄仄平。","仄仄平平平仄仄，平平平仄仄平平。"],"paragraphs":["当年玉座语尤亲，荐士虽多不语人。","天下短长才识尽，内中方寸纸来频。","仆穷分作米盐吏，公许宜为翰墨臣。","回首摛文今梦断，长怀知己泪沾巾。"],"title":"赵大资挽诗  其二"}
