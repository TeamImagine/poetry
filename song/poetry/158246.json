{"author":"艾可叔","id":158246,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["突兀霜崖俯雪洲，时时登览唤渔舟。","溪分南北地初合，月在山间天共流。","三两可人曾此会，百千年后复谁游。","桑田不变金鳌健，祇恐吟翁白尽头。"],"title":"次韵赵绣使题金鳌稳处"}
