{"author":"罗升","id":165098,"strains":["仄平仄平平，平仄仄仄仄。","仄平○仄仄，○仄平仄仄。","平平平仄仄，平仄仄仄仄。","平平仄平仄，○仄○仄○。","仄平平仄平，平仄仄仄仄。","平平平仄仄，平仄仄仄仄。","平平○仄仄，仄仄仄平仄。","仄○仄○平，仄仄仄仄仄。","仄平仄平平，仄仄仄平仄。","仄○平平平，仄平仄平仄。"],"paragraphs":["废墟起寒烟，饥鼠意自妥。","十年行脚处，重到无一可。","乾坤锺厄会，推择乃及我。","东皋两犁手，长戟三岁荷。","治丝惭益棼，杯水不救火。","穷山高马齿，华屋实野果。","平生疏懒报，岁晚困羁锁。","有如醉行人，日暮路益左。","未须说神仙，大福在无祸。","但当求蒲团，不须梦狨坐。"],"title":"从军兴平"}
