{"author":"李白","id":56342,"strains":["仄仄平平平，仄平仄平仄。","仄仄平平平，仄仄仄仄仄。","平○仄平仄，仄仄平平仄。","仄仄平平平，平平平平仄。","仄平平仄仄，平仄平平仄。","○仄仄仄平，平平平仄仄。","平○仄平仄，仄仄平平仄。","平仄平平平，○仄平仄仄。"],"paragraphs":["昔在南阳城，唯餐独山蕨。","忆与崔宗之，白水弄素月。","时过菊潭上，纵酒无休歇。","泛此黄金花，颓然清歌发。","一朝摧玉树，生死殊飘忽。","留我孔子琴，琴存人已殁。","谁传广陵散，但哭邙山骨。","泉户何时明，长扫狐兔窟。"],"title":"忆崔郎中宗之游南阳遗吾孔子琴抚之潸然感旧"}
