{"author":"白居易","id":15896,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["故情周匝向交亲，新茗分张及病身。","红纸一封书后信，绿芽十片火前春。","汤添勺水煎鱼眼，末下刀圭搅麹尘。","不寄他人先寄我，应缘我是别茶人。"],"title":"谢李六郎中寄新蜀茶"}
