{"author":"刘筠","id":200105,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["豪家抱瓮擅风流，更燎薰𬬻白雪楼。","鲁笔休分科斗字，蜀都且换鹔鹴裘。","仰天拊髀真为乐，倒载穿肠肯易愁。","欲鲙长鲸置雕俎，愿回北斗挹东流。"],"title":"劝石集贤饮"}
