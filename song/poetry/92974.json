{"author":"刘宰","id":92974,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["底须弹铗叹无家，自有诗人赋子嗟。","平世岂应遗烛武，暮年安可傅长沙。","为邻幸赐千金诺，进德相期一篑加。","欲泛五湖观浩渺，兴来还可共浮槎。"],"title":"和汤叔永二首  其二"}
