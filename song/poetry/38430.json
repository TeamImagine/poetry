{"author":"陆游","id":38430,"strains":["仄仄平平平仄平，平平平仄仄仄平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["吹尽浮云旋作晴，郊原高下水纵横。","烟芜漫漫如添色，谷鸟关关已变声。","迨酒贱时须痛饮，得人扶处尽闲行。","隔湖遥指兰亭路，邻叟追随羡眼明。"],"title":"新晴野步"}
