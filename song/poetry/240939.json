{"author":"周紫芝","id":240939,"strains":["平平仄仄仄仄仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["门连弱水不可渡，山似妙高知几寻。","得雨僧分香积饭，行檀人施袅蹄金。","重新佛屋龙天喜，已退魔军岁月深。","老去愿随君共隐，谁能拥膝更长吟。"],"title":"次韵文殊老人题宝顶寺"}
