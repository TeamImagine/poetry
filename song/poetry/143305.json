{"author":"真山民","id":143305,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["画角声中旧岁除，新年喜气满屠苏。","阳和忽转冰霜后，元气更如天地初。","晚色催诗归草梦，春光随笔上桃符。","闭门贺客相过少，静对梅花自看书。"],"title":"岁朝"}
