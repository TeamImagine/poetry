{"author":"梅尧臣","id":35684,"strains":["平平仄○仄，仄仄平仄平。","平平平仄平，仄仄○平○。","仄仄仄仄仄，○仄仄○○。","仄平仄平仄，仄仄平平平。","平平仄仄仄，仄仄仄平平。"],"paragraphs":["明朝子当去，我若云失龙。","龙归云未归，索莫将安从。","半夜出户望，参毕已正中。","倏然变阴黑，烈烈鸣窗风。","窗鸣不得寐，拥被一悲翁。"],"title":"师厚明日归南阳夜坐有怀"}
