{"author":"刘敞","id":174404,"strains":["平平仄平仄，平仄○平平。","仄○仄○仄，平仄平仄平。","仄平平平仄，仄仄仄仄平。","平仄平仄平，仄仄○平平。","○平仄仄仄，平仄平平平。","平平仄○仄，平仄仄平平。","平平平平仄，平仄仄平平。","平仄平仄平，平平○平平。"],"paragraphs":["凉风郤炎暑，飞雨除氛埃。","旅行得兴会，珍馆为我开。","主人平生旧，上客自远来。","何异东序贤，共此中山杯。","留连恨落日，披写仍高台。","山川怆兴废，歌舞寄欢哀。","徐方多贤牧，天禄继英才。","游子悲故乡，为君更徘徊。"],"title":"阅武堂"}
