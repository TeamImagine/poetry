{"author":"陆游","id":37282,"strains":["仄仄仄仄平，仄仄○仄平。","仄平仄○仄，平平仄平平。","平仄平仄平，仄仄仄平平。","仄仄仄仄平，平仄仄仄平。","仄平仄平平，平仄仄平○。","○○仄平○，平平仄平平。"],"paragraphs":["昨暮送客归，短櫂过鲁墟。","故庐有遗趾，青山绕墙隅。","桑竹虽郁然，旧植已无余。","瓦砾不可求，而况屋壁书。","系舟问邻人，搔首久踌躇。","行当挂朝衣，躬耕返吾初。"],"title":"岁暮感怀十首以余年谅无几休日怆已迫为韵  其一"}
