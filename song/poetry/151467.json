{"author":"杨公远","id":151467,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["老来鹤发更鸡皮，计解曾无六出奇。","耕钓云烟三寸管，剪裁风月几联诗。","逢人多谢开青眼，顾我惟惭匪白眉。","世路近来虽著脚，不如退步学聋痴。"],"title":"次程南仲韵  其一"}
