{"author":"李商隐","id":22306,"strains":["仄仄○平仄，平平仄仄平。","平仄平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","○平仄平仄，仄仄仄平平。","平仄平平仄，平平仄仄平。","○平○仄仄，仄仄仄平平。","仄○○平仄，平平仄仄○。","仄平平仄仄，仄仄仄平平。","仄仄平○仄，平○○仄平。","仄平平仄仄，平仄仄平平。","仄仄平平仄，平平○仄平。","平平○仄仄，仄仄仄平平。"],"paragraphs":["此去三梁远，今来万里携。","西施因网得，秦客被花迷。","可在青鹦鹉，非关碧野鸡。","约眉怜翠羽，刮目想金篦。","瘴气笼飞远，蛮花向坐低。","轻于赵皇后，贵极楚悬黎。","都护矜罗幕，佳人炫绣袿。","屏风临烛扣，捍拨倚香脐。","旧思牵云叶，新愁待雪泥。","爱堪通梦寐，画得不端倪。","地锦排苍雁，帘钉镂白犀。","曙霞星斗外，凉月露盘西。","妒好休夸舞，经寒且少啼。","红楼三十级，稳稳上丹梯。"],"title":"和孙朴韦蟾孔雀咏"}
