{"author":"梅尧臣","id":57475,"strains":["仄平平仄平，仄仄平仄仄。","仄平仄仄仄，仄仄平仄仄。","平平仄仄仄，平仄平仄仄。","平平平平仄，仄仄仄平仄。","仄仄平仄平，仄仄平仄仄。"],"paragraphs":["尔持金错刀，不入鹅眼贯。","已遭俗弃掷，妄意堪愤惋。","他时有识别，终必为宝玩。","怀之归河朔，慎勿辄镕锻。","改作毛遂锥，颖脱奚足算。"],"title":"送甥蔡骃下第还广平"}
