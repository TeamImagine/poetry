{"author":"方回","id":148101,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["妙年曾到凤凰池，五马能临六枳篱。","量浅最难胜满酒，著低何敢抗高棋。","森严法度蚕头字，瘦硬丰标鹤膝诗。","自笑书痴了无得，文章太守是吾师。"],"title":"谢康使君见访示诗观奕庆之"}
