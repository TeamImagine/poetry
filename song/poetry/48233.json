{"author":"杨万里","id":48233,"strains":["平平平仄平，仄仄仄○仄。","仄平仄平仄，平仄平仄仄。","仄平仄平平，平仄平平仄。","平平平平仄，仄仄平平仄。","平仄平仄仄，仄平仄平仄。","仄平仄平○，平平仄平仄。","仄○平仄平，仄仄仄平仄。"],"paragraphs":["蕖仙初出波，照日穉犹怯。","密排碧罗盖，低护红玉颊。","馆之水精宫，环以瑠璃堞。","珠明浮盘戏，酒漾流杯晔。","青笔尖欲试，绿笺皱还折。","老龟大于钱，辛勤上团叶。","忽闻人履声，入水一何捷。"],"title":"玉井亭观荷花"}
