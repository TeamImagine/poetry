{"author":"李之仪","id":205300,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["涓涓水咽众山泉，隠隠雷惊二月天。","共喜春工能应候，方知节物似烹鲜。","倦途所欠无多子，胜日相逢又一年。","好是群花应竞发，不须留待柳三眠。"],"title":"次韵闻笛"}
