{"author":"宋孝宗","id":51138,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一德如公岂合闲，聊分西面欲忧宽。","不辞论道虚台席，暂假宣威筑将坛。","风教已兴三蜀静，干戈载戢万方安。","归来尚想终霖雨，未许乡人衣锦看。"],"title":"送虞丞相抚蜀"}
