{"author":"韩元吉","id":29427,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["不到仙山二十年，道人双鬓亦皤然。","却看翠岭千寻石，又泛清溪九曲船。","目极已高聊自喜，身轻欲上可无缘。","只应猿鹤遥相认，笑我归耕未有田。"],"title":"过武夷"}
