{"author":"白居易","id":17138,"strains":["仄仄平平仄，平平仄仄平。","平平仄仄仄，平仄○○平。","仄○平平仄，○平仄仄平。","仄平平仄仄，平仄仄○○。","仄仄平平仄，平○仄仄平。","仄平○仄仄，平仄仄平平。","仄仄○○仄，○平仄仄平。","平平仄○仄，仄仄仄平○。","平仄平平仄，平平仄○平。","平平平仄仄，仄仄仄平平。","仄仄平平仄，平平仄仄○。","仄○平仄仄，仄○仄平平。","平仄平平仄，平平仄仄平。","○平平仄仄，仄仄仄平平。","仄仄○平仄，平平仄仄平。","平平○仄仄，平仄仄○平。","平仄平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","平○仄平仄，仄仄仄平平。","仄仄平平仄，平平仄仄平。","仄平平仄仄，仄仄仄仄平。"],"paragraphs":["阙塞龙门口，祇园鹫岭头。","曾随减劫坏，今遇胜缘修。","再莹新金刹，重装旧石楼。","病僧皆引起，忙客亦淹留。","四望穷沙界，孤标出赡州。","地图铺洛邑，天柱倚崧丘。","两面苍苍岸，中心瑟瑟流。","波翻八滩雪，堰护一潭油。","台殿朝弥丽，房廊夜更幽。","千花高下塔，一叶往来舟。","岫合云初吐，林开雾半收。","静闻樵子语，远听棹郎讴。","官散殊无事，身闲甚自由。","吟来携笔砚，宿去抱衾裯。","霁月当窗白，凉风满簟秋。","烟香封药灶，泉冷洗茶瓯。","南祖心应学，西方社可投。","先宜知止足，次要悟浮休。","觉路随方乐，迷涂到老愁。","须除爱名障，莫作恋家囚。","便合穷年住，何言竟日游。","可怜终老地，此是我菟裘。"],"title":"重修香山寺毕题二十二韵以纪之"}
