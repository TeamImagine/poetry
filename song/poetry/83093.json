{"author":"敖陶孙","id":83093,"strains":["仄仄仄，平平平。","仄仄仄，仄平平。","仄平平仄平平仄。","平平仄平仄仄平，平○仄仄仄○平平平。","○平仄仄平平平，平○平平仄仄仄○平。","仄平仄平仄仄仄，仄平仄仄○○平。","仄○平平仄平○，平平仄仄平仄平。","仄平○仄平平○，仄平仄仄平平平。","平平仄仄平仄仄，仄平平仄平仄平。","仄平仄仄平仄平，仄平仄平平仄平。","仄平仄仄仄平仄，仄平○仄平平平。","仄仄仄，平仄仄。","○仄仄，平仄仄。","仄○仄仄○平平仄仄，仄仄平平仄平仄。"],"paragraphs":["薄薄酒，全吾天。","丑丑妇，引吾年。","败缯粗布形骸便。","辛勤著书塞屋椽，何如郭外二顷桑麻田。","折腰敛板高鸢肩，何如方床八尺供横眠。","左为剑铓右鼎耳，劝君却步行相先。","斗量明珠埒编钱，郿坞未就脐已燃。","十眉间坐争连蜎，绝缨灭烛薰腥膻。","农家丑妇眉半栉，白头惟有夫婿怜。","劝君酒薄君勿嗔，尚方赐尊能杀人。","力微覆𫗧有明诫，食鲑三九元非贫。","酒不薄，人自薄。","妻不恶，人自恶。","不如浊酒三杯呼丑妇，共作原头赛神舞。"],"title":"再赋薄薄酒"}
