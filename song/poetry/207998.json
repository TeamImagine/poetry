{"author":"黄庭坚","id":207998,"strains":["平平平平平，平仄平○平。","平平仄仄平，仄仄平仄平。","平平仄仄仄，平仄仄○平。","仄仄仄仄平，仄仄平平平。","平平平平平，仄仄仄仄平。","仄平仄仄仄，平仄○平平。"],"paragraphs":["东风何时来，堤柳芳且柔。","河冰日已销，漫漫春水流。","寒梅未破萼，芳草绿犹稠。","岁月不我还，念此人生浮。","高车无完轮，积水有覆舟。","鹿门不返者，谁得从之游。"],"title":"同宋景瞻分题汴上行"}
