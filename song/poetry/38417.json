{"author":"陆游","id":38417,"strains":["仄平仄平仄，仄仄仄仄平。","仄平仄平仄，仄仄仄仄平。","平仄○仄平，仄仄平仄平。","仄平仄平仄，仄仄平平平。","平仄○平仄，平平仄平平。","仄平○仄仄，平平仄平平。","仄仄平平○，仄仄平仄平。","○○仄仄仄，平仄○平平。"],"paragraphs":["我生本痴绝，万事不系怀。","一朝蜕形去，岂问弃与薶。","游宦三十年，所向无一谐。","偶然有天幸，自退非人排。","黄纸如鸦字，君恩赐残骸。","剡溪回雪舫，云门散青鞋。","两犊掀春泥，一钵随午斋。","更当拥布被，高枕听鸣蛙。"],"title":"初春书喜"}
