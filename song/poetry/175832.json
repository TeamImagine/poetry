{"author":"刘敞","id":175832,"strains":["○平平平平仄平，仄仄平平平○平。","仄平平平平仄平，平○？平仄○平。","平平仄仄○平平，仄平仄平平仄平。","？平仄仄仄仄○，仄仄仄仄○平仄。","仄平仄仄平仄平，平平仄平仄仄平。","仄平平仄仄仄○，仄平平平仄仄平。","仄平仄平仄仄平，平平○仄平平平。","仄平仄平仄○仄，平仄仄仄平仄平○平。","仄平仄仄仄仄仄，○仄平平○仄仄。","平○仄平○仄仄，平仄平仄平平仄。","仄平平平○平平，？仄平平仄仄仄。","平平平平平平仄，仄仄平平仄仄仄。","仄平平平仄仄平，平仄平仄○仄仄，仄仄仄○平平平。"],"paragraphs":["空林多风霜霰零，啄木朝饥悲长鸣。","口虽能呼心不平，谁弹琵琶象其声。","雌雄切直相丁嘤，欲飞未飞皆有情。","琵琶八十有四调，此曲独得传玄妙。","翠鬟小女眉目殊，能承主欢供客娱。","转关挥拨意澹如，坐人虽多旁若无。","醉翁引觞不汝余，歌诗弹铗归来乎。","两君韵高尚如此，何况枥上之马渊中鱼。","我生不晓世俗乐，顷卧江城更寂寞。","园中有时闻啄木，虽有高下无宫角。","木声梨然当人心，猋氏之风殆可学。","渊明无弦非无意，白发秋来自少乐。","得公新诗濯我愁，因问杨子更借不，我欲醉听江城楼。"],"title":"奉同永叔于刘功曹家听杨直讲女奴弹啄木见寄之作"}
