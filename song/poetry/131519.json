{"author":"朱继芳","id":131519,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["湿遍栏干欲倚休，手中团扇渐知秋。","细声合作檐间溜，大点漂成水面沤。","小小竹窗醒倦鹤，疏疏荷屋冷栖鸥。","渔翁蓑笠随身在，立到黄昏钓未收。"],"title":"次韵池上暮雨"}
