{"author":"李纲","id":242692,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雨过禅房夜气清，湿萤无数自宵行。","光穿竹树来还去，影照池塘灭复明。","飞学流星疑有意，岀因腐草本无情。","暂时熠燿休凭夜，敢傍长空晓日征。"],"title":"萤火"}
