{"author":"苏泂","id":95686,"strains":["平平平平平，仄仄平仄仄。","平平仄平仄，平仄平仄仄。","仄平平仄仄，仄仄平仄仄。","平平平仄平，平平仄仄仄。","平○仄仄仄，仄仄仄仄仄。","仄平仄平仄，平平仄仄仄。","平平○平仄，仄仄仄平仄。","平平仄○仄，仄仄仄平仄。","平平仄仄仄，仄仄仄平仄。","○平○仄仄，仄仄○仄仄。"],"paragraphs":["魂来孤山青，梦破耶水碧。","非兄孰知我，非我无此客。","一枝霜雪后，坐断春寂寂。","平生桃李场，虽邻有不觌。","人中具品藻，酝藉李太白。","岁寒得佳尚，贤贤以易色。","经年堕尘鞅，此士久乖隔。","昌原弗相见，所谓顺之逆。","无诗可报答，大叫脱巾帻。","疏花正点染，半蘂犹索摘。"],"title":"即席次韵景周梅花"}
