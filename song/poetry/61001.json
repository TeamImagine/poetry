{"author":"许及之","id":61001,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄仄平。"],"paragraphs":["试听剥啄莫寻推，竹院来过更有谁。","紫凤迎门披裋褐，小龙入臼破新规。","映空白鹭排青障，照水黄鹂点碧漪。","春去自应留物色，眼前何事不供诗。"],"title":"再用韵酬才叔"}
