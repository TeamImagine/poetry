{"author":"孙觌","id":238964,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["窗户遥开紫翠间，小桥独立听潺潺。","意谐独有清风共，兴尽聊随落照还。","但见虚童蒙白帢，且无泷吏发骍颜。","风花雨叶元无定，何必区区恋故山。"],"title":"灵泉寺"}
