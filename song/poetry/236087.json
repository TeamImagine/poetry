{"author":"李光","id":236087,"strains":["仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["烛底黄花伴独醒，小窗寒月半栊明。","满添宿火留香雾，重理残杯渍落英。","老骥自能寻旧枥，偏师暂喜解长城。","独余惠远秋莲社，怀抱时时得再倾。"],"title":"孤坐有怀"}
