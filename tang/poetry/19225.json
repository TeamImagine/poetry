{"author":"殷尧藩","id":19225,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["危楼高架泬寥天，上相闲登立彩旃。","树色到京三百里，河流归汉几千年。","晴峰耸日当周道，秋谷垂花满舜田。","云路何人见高志，最看西面赤阑前。"],"title":"和赵相公登鹳雀楼"}
