{"author":"赵蕃","id":76635,"strains":["仄平平仄仄平平，仄仄平平平仄平。","平仄仄平平仄仄，仄平仄仄仄平平。","平平仄仄仄仄仄，仄仄平平平仄平。","仄仄平平平仄仄，仄平仄仄仄平平。"],"paragraphs":["旧书零落不能收，漫说当年寒具油。","归至未成三迳扫，契深重叙百年游。","交情要是乐莫乐，世态从渠浮自浮。","雨薄云开冬似暖，一杯相与共扶头。"],"title":"次韵和答斯远见过"}
