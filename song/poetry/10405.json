{"author":"朱松","id":10405,"strains":["平平仄平平，平仄平平平。","平平平仄仄，仄仄平仄○。","仄仄仄仄仄，○平仄仄平。","仄平平平仄，平仄仄平平。","仄仄平平平，仄仄平仄平。","仄平仄平仄，仄仄平仄平。","平平平平仄，仄仄平仄○。","平平仄仄仄，○仄平仄平。","仄平平仄仄，仄仄平平平。","仄平平仄仄，仄仄平平平。","仄仄仄平平，平平仄平平。","○平仄仄仄，平仄○仄平。"],"paragraphs":["渊明乃畸人，游戏于尘寰。","南窗归徙倚，宇宙容膝间。","岂不念斗米，折腰谅匪安。","是非无今昨，飞倦会须还。","国器青云姿，逸志追孔鸾。","曲肱数椽底，尚友千载前。","规模琴书室，料理松菊缘。","心游万物表，了觉函丈宽。","念君方适越，昔至谁云然。","要知丘壑志，本出轩裳先。","琐闼丽宸居，追飞不云艰。","回车莫待远，泉石闻此言。"],"title":"寄题陈国器容膝斋"}
