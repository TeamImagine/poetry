{"author":"项安世","id":53082,"strains":["平平仄仄平仄平，平平仄仄平平平。","平平平仄平仄仄，平平仄仄平平○。","仄平仄仄仄，平仄平仄仄。","平仄平平仄平仄，仄仄平平仄平仄。","平仄仄仄仄，平仄仄仄仄。","平平平仄仄○仄，仄平仄仄平平仄。","平平○仄平平平，仄平○仄平平平。"],"paragraphs":["天公昨日为我悲，阴云惨惨风凄凄。","天公今日为我喜，朝阳晃晃融新泥。","一悲复一喜，天意良有以。","悲我东斋别心友，喜子还家奉甘旨。","心友不可别，甘旨不可阙。","人生安得两如意，故人一别今千里。","他时迎侍还东州，约君过我松溪头。"],"title":"送张升之四首  其四"}
