{"author":"陆游","id":40816,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["水边茆屋两三间，野叟幽人日往还。","两卷硬黄书老子，数峰破墨画庐山。","功名会上元须福，生死津头正要顽。","试说龟堂得力处，向来何啻半生闲。"],"title":"初夏闲居八首  其七"}
