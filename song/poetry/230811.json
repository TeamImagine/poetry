{"author":"葛胜仲","id":230811,"strains":["仄仄平平仄，平平仄仄平。","仄平仄平平，仄仄仄平平。","仄仄平仄仄，平平仄仄平。","平平○仄仄，平仄仄平平。","平○平平仄，平平仄仄○。","仄平平仄仄，平仄仄平平。","平仄平平仄，平平仄仄平。","仄平平仄仄，仄○仄平平。","仄仄平平仄，平平仄仄平。","○○平仄仄，仄仄仄○○。"],"paragraphs":["稳坐逾年矣，浑消髀肉顽。","两儿挟篮轝，十里访吴山。","佛老聊施佞，官曹未畏瘝。","烟林穿窈窈，岩溜揭潺潺。","楼观修篁外，招提翠麓间。","嶝危愁惫力，潭净怯衰颜。","身缚何因脱，心纷得暂删。","岁穷嗟俛仰，境胜彊跻攀。","腊出因休吏，晡归及闭关。","相将投此帻，永伴黑衣闲。"],"title":"十二月初四日游吴山院"}
