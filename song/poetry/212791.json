{"author":"李复","id":212791,"strains":["仄仄平平平仄平，平平仄仄仄平平。","仄平仄仄仄平仄，平仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蔼蔼长空春已归，东风犹在绿杨枝。","故人错莫送行处，流水苍茫无住时。","汾上先生能理曲，河滨退老喜论诗。","闻君此去追高躅，应忘青衫簿领卑。"],"title":"送卫奕之西河任"}
