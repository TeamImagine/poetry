{"author":"岑参","id":57478,"strains":["仄平仄仄仄平平，仄仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["迥风度雨渭城西，细草新花踏作泥。","秦女峰头雪未尽，胡公阪上日初低。","愁窥白发羞微禄，悔别青山忆旧谿。","闻道辋川多胜事，玉壶春酒正堪携。"],"title":"首春渭西郊行呈蓝田张二主簿"}
