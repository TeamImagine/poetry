{"author":"刘敞","id":174606,"strains":["平仄仄○仄，○平仄平○。","平○仄平仄，平仄仄平平。","平平仄仄仄，仄仄平平平。","仄仄平仄平，仄平○仄平。","平平平平仄，平仄仄平平。","仄平平仄平，仄仄平平平。","仄仄平平平，○平仄平平。","平平平仄平，仄仄仄仄平。","仄仄仄仄平，仄平仄仄平。","仄平仄平平，仄仄仄平平。","平平仄○○，仄仄平○平。"],"paragraphs":["生理厌漂荡，三年若栖苴。","春深感松柏，流涕望京华。","谁言数舍近，局滞成天涯。","鬓色新二毛，怅然空复嗟。","明侯平生意，虽远不云遐。","叩君金玉音，眷我需于沙。","旭日明清川，扁舟问贫家。","虽非方外游，此亦海上槎。","尽日庇短篷，不惭负舍蜗。","愧君济川才，引领隔云霞。","何由一乘兴，世累纷如麻。"],"title":"将入京得淮南王工部书及遣寿州官船以来五言寄之"}
