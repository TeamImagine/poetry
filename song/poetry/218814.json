{"author":"李廌","id":218814,"strains":["○平仄，平仄平平平仄仄。","仄仄平平仄仄平，平平仄仄平平仄。","○平平，平仄平平仄仄平。","仄仄平○仄平仄，仄仄仄平平仄平。","仄平平平仄仄平，仄○仄仄平平平。","仄平○○平仄仄，仄仄平平平仄平。","仄平仄平平仄仄，仄仄仄平平仄仄。","平○仄仄仄平平，○仄仄平平仄仄。","仄平平平平仄平，平仄仄○平平平。","平平仄仄平平仄，平平平平平仄平。","仄平平平○仄仄，平仄平平仄平仄。","仄平平平仄仄仄，仄仄平平仄○仄。","○平仄仄平平仄，○仄仄平平仄仄。","平平平仄平仄○，仄平仄仄平平仄。","平平平仄仄○○，仄平仄仄○仄平。","仄平平仄○平仄，仄平仄平仄○平。","平平仄平仄平仄，仄平仄仄平仄仄。","仄平仄仄仄仄平，仄仄○平仄平仄。","仄平平平仄仄仄，仄仄仄平平仄仄。"],"paragraphs":["中秋月，风露凄清光倍洁。","皓气澄霄万象沉，孤光散彩繁星灭。","中秋潮，江海鲸波此日高。","倒卷东溟荡平陆，逆撼九江翻怒涛。","治平初年岁执徐，越王国邸生英儒。","虎腰燕颔岩电目，凤准犀颅冰雪肤。","九天月华为爽气，识照古今窥圣秘。","胸中洞达不容尘，莹似太华无滓濊。","浙江潮头为骏声，名满宇县高峥嵘。","词源落笔波涛动，冯夷阳侯皆震惊。","裕陵求人如不足，搜选群材起岩谷。","网罗英雄至四海，晚获天麟在王族。","除书令上芸香阁，中秘校雠专笔削。","辞荣宁作卿寺僚，外迁肯入诸侯幕。","人嗟官冷久淹回，我知解养王佐才。","圣朝方欲相宗室，黑头作公坐三台。","年年特班谢明主，宝床礼物来傍午。","两军戏伎候掖门，马首迎归入公府。","我虽无能世或取，尚可与君为诏语。"],"title":"赵德麟中秋生日"}
