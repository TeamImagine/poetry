{"author":"项安世","id":54200,"strains":["平仄平平仄仄平，仄平平仄仄平平。","平平仄仄平仄仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["红锦山颠著醉眸，赤栏杆外数花头。","烟中月下看不足，叶里花间睡即休。","迷住子规疑蜀国，归来黄鹄认柯邱。","他时我与君为对，莲叶中间作钓舟。"],"title":"寄题临江徐氏海棠巢"}
