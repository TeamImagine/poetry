{"author":"韩元吉","id":29447,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["山缭重城水拍堤，雨晴秋浦静相宜。","新篁弄日千竿玉，纹簟披风八尺漪。","坐对芳洲端自乐，兴来小艇亦频移。","他年稳侍蓬莱殿，聊记高亭一笑时。"],"title":"采箬亭"}
