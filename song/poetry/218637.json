{"author":"李廌","id":218637,"strains":["仄平仄平平，平仄仄仄仄。","○○仄仄仄，○仄仄仄仄。","平平仄平平，平仄○仄仄。","平仄仄仄平，平平仄平仄。"],"paragraphs":["隠居嗣徽猷，超世得古学。","行藏合用舍，闻见守约卓。","清风激颓波，精义兴后觉。","天子不得臣，鸿飞夐何邈。"],"title":"故谏议大夫鲜于公欲作新堂以传世谱名曰卓绝内相先生题其名曰蜀鲜于氏卓绝之堂某以此八字为韵作八诗盖鲜于公顷尝俾某赋之而三子以求其诗故原其古而美其今以颂美之  其五"}
