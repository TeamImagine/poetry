{"author":"周密","id":153728,"strains":["平仄仄平仄平平仄平仄，仄仄○○仄平仄。","仄仄平平平仄平，仄仄平平平仄仄。","仄仄仄平○平仄仄仄平，平平仄仄仄仄平。","平○仄仄仄平仄，平仄平仄平平平。","仄平平平仄仄仄，平仄仄平平仄仄。","仄平仄仄○仄平，仄仄平○？仄仄。","仄○仄仄平仄平，仄平○仄平○○。","仄平仄仄平仄仄，平仄平仄○平平。","仄平平仄仄平仄，平平仄平平仄仄。","仄平平○仄仄平，仄仄仄平平仄仄。"],"paragraphs":["君不见天上妖蟆食天目，怪语空号玉川客。","万古何伤明月明，可笑妖蟆终受磔。","又不见人间痴蝶掩夜灯，焦头烂额恃己能。","烹煎不免取奇祸，亏蔽徒取人之憎。","二虫何知乃至此，飞走不能逃一死。","附炎触热正可怜，喘杀人间褦襶子。","草泥夜黑溪火明，挺矛衷甲方横行。","举烽止博褒姒笑，投阱何异长平坑。","我怜公子本无罪，人之不仁非自致。","便为移封到酒泉，唤取麹生同一醉。"],"title":"沈仁可惠看灯蟹"}
