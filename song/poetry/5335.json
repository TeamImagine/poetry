{"author":"释正觉","id":5335,"strains":["仄平仄仄，平○平仄。","仄仄仄平，仄仄○平。","仄平平仄，平平仄平。","○仄○平○仄仄，仄平平仄仄平平。","平仄仄仄，平仄○○。","○平平仄仄，仄仄仄平平。","仄○平○平仄仄，平平平仄仄平○。","仄仄仄仄，仄○平平。","平仄平仄平，平平○○。"],"paragraphs":["是真是假，谁相描画。","似我似谁，莫入思惟。","地方成矩，天圆自规。","三界更无些法剩，一身还与十方宜。","眉目炯炯，须发苍苍。","疏林霑野雪，古涧湛秋光。","锦缝谁分梭路细，针关初透线芒长。","鹤梦未晓，鸟行无章。","平买平卖兮，还他当行。"],"title":"禅人并化主写真求赞  其七七"}
