{"author":"王安石","id":180502,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["青发朱颜各少年，幅巾谈笑两欢然。","柴桑别后余三径，天禄归来尽一廛。","邂逅都门谁载酒，萧条江县去鸣弦。","犹疑甫里英灵在，到日凭君为舣船。"],"title":"送裴如晦宰吴江"}
