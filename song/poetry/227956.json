{"author":"释德洪","id":227956,"strains":["仄平平平平，仄仄○平仄。","仄平○仄仄，平平仄平仄。","仄仄仄平平，仄仄平平仄。","仄平平平平，？仄平仄仄。","平仄仄仄平，仄仄仄平仄。","仄仄仄○平，○仄平○仄。","平平仄○仄，仄仄平仄仄。","仄○仄仄○，○仄仄平仄。","？？？？平，平仄平仄仄。","仄○○○平，○仄平○仄。"],"paragraphs":["道人江南来，快作临川语。","立谈当夕照，乡闾问安否。","坐令十年心，想见西津渡。","少年游诸方，迺欲追佛祖。","清韵不可摹，髣髴见眉宇。","岂止义中龙，当作文中虎。","西风健行李，暂会还径去。","我如社后燕，并立理归羽。","□□□□云，风约聊复住。","勿长应深谿，当作人间雨。"],"title":"瑀上人求诗"}
