{"author":"岑参","id":57153,"strains":["平仄○平平，平平○○○。","平平仄仄仄，仄仄○平平。","平平仄平○，仄仄仄平平。","平仄仄仄仄，仄仄平仄平。","仄○仄平平，平平平仄平。","平平仄平仄，仄仄平平平。","平仄平仄○，平仄仄平平。","平仄平仄仄，仄○平仄○。","平仄仄平○，仄平仄仄平。","平仄○仄仄，仄平仄仄○。","平仄○仄平，平仄仄仄仄。","平平平平仄，仄仄平平○。","平仄平仄平，平平仄○平。","平○仄平仄，仄仄平平平。"],"paragraphs":["常爱张仪楼，西山正相当。","千峰带积雪，百里临城墙。","烟氛扫晴空，草树映朝光。","车马隘百井，里闬盘二江。","亚相自登坛，时危安此方。","威声振蛮貊，惠化锺华阳。","旌节罗广庭，戈铤凛秋霜。","阶下貔虎士，幕中鹓鹭行。","今我忽登临，顾恩不望乡。","知己犹未报，鬓毛飒已苍。","时命难自知，功业岂暂忘。","蝉鸣秋城夕，鸟去江天长。","兵马休战争，风尘尚苍茫。","谁当共携手，赖有冬官郎。"],"title":"陪狄员外早秋登府西楼因呈院中诸公"}
