{"author":"张宰","id":236982,"strains":["仄仄平平仄仄平，平平仄仄仄平平。","仄平仄仄平平仄，仄平平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平平仄平。"],"paragraphs":["澹澹秋林挂夕晖，红尘扫尽白云飞。","不嫌月到常开牖，一任风来自掩扉。","啸木山猿如唤梦，衔花石鹿总忘机。","何人参透其中味，野鹤舒翎天际归。"],"title":"秋日陪郡侯游贤山和眼听和尚韵"}
