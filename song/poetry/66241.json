{"author":"陈傅良","id":66241,"strains":["仄平平仄仄仄平，平仄平平仄仄仄。","平仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["向来诸老独岿然，羸不胜衣万事便。","灯下细书批敕字，雪边先著趁朝鞭。","岂应无故令身健，却止功名与世传。","遗奏定留封禅藁，凭谁吹送九重天。"],"title":"挽尤延之尚书  其三"}
