{"author":"郑刚中","id":252369,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["海风吹屋乱疏更，花结灯昏背短檠。","暑避新凉知有渐，酒扶孤梦未曾成。","满帘都作芭蕉响，四壁时兼络纬声。","晓起茅檐落余滴，炉香痴坐不妨清。"],"title":"秋夜闻雨"}
