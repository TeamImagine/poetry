{"author":"王安石","id":180399,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["周南麟趾圣人风，未有驺虞系召公。","雅颂兼陈为四始，笙歌合奏以三终。","讨论诏使成书上，休澣恩容着籍通。","墙面岂能知奥义，延陵听赏自为聪。"],"title":"次韵吴冲卿召赴资政殿听读诗义感事"}
