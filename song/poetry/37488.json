{"author":"陆游","id":37488,"strains":["仄仄平仄仄，平平平仄平。","平平仄仄仄，仄仄平平平。","平平仄仄仄，仄仄仄仄平。","平仄平仄平，仄仄平仄平。","仄仄平仄仄，仄平仄平仄。","○仄仄仄仄，平仄仄平仄。","仄平仄平仄，平仄仄仄仄。","仄仄仄仄平，平平仄○仄。"],"paragraphs":["烈士生不遇，栖栖为旅人。","英魂死不没，凛凛为明神。","明神受帝命，庙食福我民。","牲酒何足言，压抑姑少伸。","火旱千里赤，与人下雷雨。","洚水不反壑，谈笑出平土。","善人锡之福，奸伪亦击汝。","岂若世上人，吞声气如缕。"],"title":"过张王行庙"}
