{"author":"张耒","id":217385,"strains":["仄平仄仄仄，○仄平仄平。","平平仄平仄，仄仄仄平平。","○○仄仄仄，仄仄○平平。","平平仄平仄，平仄仄平平。","平平仄仄仄，平仄仄○平。","仄平仄平仄，平平平仄平。","平仄仄平仄，仄平平仄平。","平平仄平仄，仄仄○平平。"],"paragraphs":["仲春乃积雨，和景良未舒。","园林阻幽步，块坐守温炉。","中庭下水鸟，隙地长寒芜。","流红委花外，渟碧涨池余。","商羊未悔祸，椒醑屡传巫。","岂惟政无补，多惭诚未孚。","农事滞南亩，土功隳败圩。","悠哉欲何奈，浊酒且为娱。"],"title":"仲春苦雨"}
