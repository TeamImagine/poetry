{"author":"方回","id":150179,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["细读来诗窥所学，忘机忍事用功深。","远同随笔洪公号，妙得吟窝邵子心。","怀抱春浓重酝酒，语言渊嘿绝弦琴。","我能容物天容我，无是无非镇似今。"],"title":"次韵邵君以容名斋二首  其一"}
