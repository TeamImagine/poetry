{"author":"谢翱","id":164739,"strains":["仄平平平○，仄仄仄平仄。","仄仄平仄○，平仄仄仄仄。","仄平平○平，仄仄仄平仄。","○平仄仄平，仄仄仄仄仄。","○平仄平仄，仄仄平仄仄。","平仄仄平平，○平仄仄仄。","仄平平平平，平仄仄仄仄。","平仄仄仄仄，平平仄仄仄。","仄平○仄○，○仄仄○仄。"],"paragraphs":["曳舟来山中，出郭税吾驾。","独{艹暴}忻众胜，晨发乃及夜。","岂无城中山，爱此足幽野。","横陈玉几峰，隠护碧殿瓦。","并州古男子，礼塔于此舍。","而我饮冰人，犹为内热者。","拟携桃枝笙，舒卷得饷暇。","明席织海草，因之一枕藉。","冷风吹雪空，相与坐其下。"],"title":"夏日游玉几山中"}
