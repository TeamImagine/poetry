{"author":"曾几","id":249256,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["岂无重碧实瓶罍，难得轻红荐一杯。","千里人从闽岭出，三年公送荔枝来。","玉为肌骨凉无汗，云作衣裳皱不开。","莫讶关情向尤物，厌看绿李与杨梅。"],"title":"福帅张渊道送荔子"}
