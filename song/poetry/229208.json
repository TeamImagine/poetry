{"author":"释德洪","id":229208,"strains":["仄仄平平仄？平，仄平平仄仄平平。","仄平仄仄平平仄，仄仄○平仄仄平。","平平仄平仄平仄，仄仄仄仄平平平。","平平仄仄平仄仄，仄仄平仄平平平。","○平仄仄仄平仄，○平仄仄平平平。","平平仄仄仄仄仄，平平仄仄平○平。","平平○仄仄平仄，仄仄平平仄○平。"],"paragraphs":["不见丛林老陕西，铁牛生得石牛儿。","泐潭扑面红尘起，四海禅流满地疑。","沩山作人热心肺，冷处着火人方知。","龙山说偈聊戏耳，万象惊叫天魔悲。","三生大士视云汉，和倡四座知为谁。","南台拱读万寿笑，生机妙语皆临时。","诸方传诵著精彩，不是龙山唱和诗。"],"title":"云庵生日空印设供作偈福严南台万寿三老与焉次韵"}
