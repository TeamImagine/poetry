{"author":"林季仲","id":6092,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["杖藜谷口伫归云，生理萧条一葛巾。","未敢轩眉焚芰制，更期晚节伴霜筠。","江山约我盟犹在，风月于人意自新。","木落寒林水清浅，小桥共看雪梅春。"],"title":"用前韵酬高仲贻见赠"}
