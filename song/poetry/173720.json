{"author":"曾巩","id":173720,"strains":["平平平○仄仄仄，平○仄仄平平平。","○平仄仄仄平仄，仄仄仄仄平平平。","仄仄平平仄平仄，平平仄平○仄平。","仄平仄仄仄仄仄，○仄仄仄仄平○。","平平仄平仄仄仄，○仄仄仄平仄平。","平平仄仄○平仄，仄仄仄仄平平平。"],"paragraphs":["家林香橙有两树，根缠铁钮凌坡陀。","鲜明百数见秋实，错缀众叶倾霜柯。","翠羽流苏出天仗，黄金戏球相荡摩。","入苞岂数橘柚贱，芼鼎始足盐梅和。","江湖苦遭俗眼慢，禁籞尚觉凡木多。","谁能出口献天子，一致大树凌沧波。"],"title":"橙子"}
