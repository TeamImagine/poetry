{"author":"李绅","id":18845,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平平仄平平仄仄，仄平平仄仄平平。"],"paragraphs":["菊芳沙渚残花少，柳过秋风坠叶疏。","堤绕门津喧井市，路交村陌混樵渔。","畏冲生客呼童仆，欲指潮痕问里闾。","非为掩身羞白发，自缘多病喜肩舆。"],"title":"入扬州郭"}
