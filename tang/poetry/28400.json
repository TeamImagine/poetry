{"author":"陆龟蒙","id":28400,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["明时非罪谪何偏，𫛳鸟巢南更数千。","酒满椰杯消毒雾，风随蕉叶下泷船。","人多药户生狂蛊，吏有珠官出俸钱。","祗以直诚天自信，不劳诗句咏贪泉。"],"title":"奉和袭美寄琼州杨舍人"}
