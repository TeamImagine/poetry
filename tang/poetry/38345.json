{"author":"懿宗朝举子","id":38345,"strains":["平平仄仄仄，仄仄平仄仄。","平平○仄平，仄仄平仄仄。","平仄仄仄仄，仄仄平仄仄。","平平仄平仄，仄○平平仄。","仄仄平平平，○平仄仄仄。","平平仄平平，平仄○○仄。","仄平仄○平，仄平仄平仄。","平仄平仄平，平平仄仄仄。","平平仄平仄，仄仄平平仄。","平平○仄平，仄仄○平仄。","仄仄平仄平，平平仄平仄。"],"paragraphs":["南荒不择吏，致我交趾覆。","联绵三四年，致我交趾辱。","儒者鬬则退，武者兵益黩。","军容满天下，战将多金玉。","刮得齐民疮，分为猛士禄。","雄雄许昌师，忠武冠其族。","去为万骑风，住为一川肉。","时有残卒回，千门万户哭。","哀声动闾里，怨气成山谷。","谁能听鼓声，不忍看金镞。","念此堪泪流，悠悠颍川绿。"],"title":"刺安南事诗"}
