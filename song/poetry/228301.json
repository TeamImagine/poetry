{"author":"释德洪","id":228301,"strains":["平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["人生聚散等儿戏，梦境纷然此一时。","老去渐知为客味，秋来长作送人诗。","感君义色分心曲，慰我年华两鬓丝。","想见故乡霜菊后，屋头千树橘累垂。"],"title":"送隆上人"}
