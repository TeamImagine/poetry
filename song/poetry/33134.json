{"author":"陆游","id":33134,"strains":["仄平平仄平仄仄仄平，仄平仄仄平仄平仄仄。","平仄平平平平平仄仄仄平，仄平仄平平仄仄。","仄仄仄○平平○仄平，平平仄仄平仄仄。","仄仄平仄○平仄平仄，仄平○平仄平仄。","平仄仄仄平，仄仄平仄仄。","平平○仄○仄仄，仄仄平平仄平仄。","仄平仄仄仄平平，仄仄平平○仄仄。","平仄平仄仄，仄仄仄仄平。","仄平仄平仄，仄仄仄平平。","仄平仄仄仄仄仄，平仄○平仄平仄。","仄平仄仄仄平平，平平仄仄平平仄。"],"paragraphs":["镜虽明不能使丑者妍，酒虽美不能使悲者乐。","男子之生桑弧蓬矢射四方，古人所怀何磊落。","我欲北临黄河观禹功，干戈不息尘漠漠。","又欲南适苍梧吊虞舜，九疑难寻眇聨络。","惟有一片心，可受生死托。","千金轻掷重意气，百舍孤征赴然诺。","或携短剑隠红尘，亦入名山烧大药。","儿女何足顾，岁月不贷人。","黑貂十年弊，白发一朝新。","半酣耿耿不自得，清啸长歌裂金石。","曲终四座惨悲风，人人掩泪无人色。"],"title":"对酒叹"}
