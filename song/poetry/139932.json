{"author":"徐集孙","id":139932,"strains":["仄平○仄平平○○，仄平平平平仄○平。","平平仄仄平平仄平，仄仄○平平仄仄平。","仄仄平平仄平平仄平，平仄平仄仄平平平仄平。","○○仄仄平平仄平，仄○仄仄平仄平仄平。","平仄○仄平仄仄平平平仄平，平仄平仄平仄仄平，仄仄仄平仄平平。"],"paragraphs":["五年行迈兮归迟迟，采桑山阴兮奉亲慈。","冰霜自洁兮清节持，有客遗金兮志不移。","橐有金兮盍专为母驰，心悦桑女下车兮人可知。","庭中见妾兮徒忸怩，载思往事兮妾心孔悲。","君不如妾之有节兮言姑已而，君不知孝兮世道衰，妾不死兮欲何为。"],"title":"秋胡行"}
