{"author":"刘子翚","id":15281,"strains":["仄平平仄仄平平，仄仄仄平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["六花初逐晓风繁，五袴那忧岁晚寒。","杖屦客迷村径远，笙歌人在小楼看。","也知近郭梅将动，只恐行春路未干。","授简梁园休惜醉，银台列烛妓围宽。"],"title":"次韵卢赞元喜雪"}
