{"author":"冯山","id":191358,"strains":["仄平平平平，○仄仄平仄。","仄平仄○仄，仄仄○仄仄。","平○仄仄○，仄仄平仄仄。","平仄仄仄仄，平平仄○仄。","平平仄仄仄，○平仄○仄。","○平仄仄仄，仄仄仄仄仄。","仄仄平仄平，平○仄平仄。","？平仄平仄，仄仄仄仄仄。","仄平仄○仄，平平仄平仄。","平平仄仄仄，仄仄仄仄仄。","平仄仄仄平，平平仄平仄。","平平平仄仄，平仄○仄仄。","仄仄平仄○，○平仄平仄。"],"paragraphs":["故人山东来，遗我数丸墨。","握丸大如指，盥手重拂拭。","浓磨向日看，古瓦增润泽。","经屑不见纸，清光隐深墨。","书云旧所秘，闻今已难得。","庭珪死已久，至宝世罕识。","御府徒仅存，人间万金直。","兖州擅高价，比歙固少抑。","古松亦将尽，神奇渐衰息。","文章不见贵，笔砚岂可掷。","牢落况此君，虽精淡无色。","怜君情好古，投赠兼以臆。","世事持此观，噫嗟共冥默。"],"title":"谢人惠兖墨"}
