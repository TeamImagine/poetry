{"author":"赵蕃","id":75160,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["忆昨题诗岁且更，路长谁与附书行。","登楼见说同王粲，为赋悬知似贾生。","杜老性非真傲诞，元龙气自旧峥嵘。","天寒万物皆收敛，惟有孤松独向荣。"],"title":"寄怀畏知二首  其一"}
