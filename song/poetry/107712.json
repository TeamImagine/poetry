{"author":"王迈","id":107712,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["君臣大义等乾坤，兄弟何曾系大伦。","齐霸分明诛子纠，唐宗决裂用雠臣。","向时诸老空饶舌，何物狂生又犯鳞。","一自蒋坡新语出，斯知世有读书人。"],"title":"嘲解十首  其九"}
