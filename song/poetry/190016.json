{"author":"袁默","id":190016,"strains":["平仄仄平平仄平平仄平，平平平仄平平平。","平平仄仄平仄仄，仄平平仄○平○。","仄仄仄仄平仄仄平平仄，仄仄平平仄平仄。","平平仄仄平平平，仄平平仄平○仄。","仄平仄仄仄○仄，仄仄仄仄○仄仄。","平平平仄仄仄仄，平平仄仄平平仄。","平平平仄平仄平，仄仄○平仄平○。","仄平仄仄平仄平，平平平平仄平平，平平平仄平平平。"],"paragraphs":["君不见湘江不流湘水清，悲风愁雨能无情。","灵妃宝瑟声未绝，九疑云锁苍梧深。","又不见霸陵路入新丰道，顾念邯郸意凄恼。","夫人鼓瑟君为歌，北山为椁吾将老。","古来死者不胜计，历历道旁犹可记。","人言梁女好鼓瑟，琴心未许人知意。","高山流水声已虚，想像当时足幽思。","九原可作谁与归，秋风萧萧草凄凄，邱墟之下多狐狸。"],"title":"石女冢"}
