{"author":"冯山","id":191499,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["此品何尝下小团，分甘仍值雪霜寒。","恐尘竹叶微蒸过，要细银杆旋碾看。","紫盏烘时愁俗客，清风来处属仙官。","平江一啜吟佳句，起舞不知天地寛。"],"title":"再和"}
