{"author":"沈遘","id":185213,"strains":["仄仄仄平平，仄平仄○仄。","○平仄仄平，平仄仄○仄。","仄仄仄平仄，仄平仄○平。","仄平仄仄平，仄仄平○平。","仄平平平平，仄平仄平仄。","仄平平平平，仄○仄平仄。","平平平仄仄，平仄仄平平。","平仄仄平仄，平平平仄○。","平平平平平，仄仄○平仄。","仄仄仄仄平，○平仄平仄。"],"paragraphs":["我昔剡谿游，道人亦相遇。","重来十岁余，颜色宛如故。","顾我病衰早，鬓毛已苍然。","乃知世上荣，讵若山中闲。","道人家东都，问胡不归北。","北方多风尘，素衣化为黑。","斯言吾所信，吾志亦江湖。","潇洒会稽守，平生欣莫如。","君恩容苟安，顾奉三年计。","幸尔数到城，闲谈北方事。"],"title":"赠剡县桃源宫王道士"}
