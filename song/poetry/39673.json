{"author":"陆游","id":39673,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["度堑穿林脚愈轻，凭高望远眼犹明。","霜凋老树寒无色，风掠枯荷飒有声。","泥浅不侵双草屦，身闲常对一棋枰。","茆檐蔬饭归来晚，已发城头长短更。"],"title":"游近村"}
