{"author":"谢薖","id":231646,"strains":["仄平仄仄仄平仄，平仄平平平仄平。","仄仄仄平平仄仄，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["十年不见令兄弟，眉宇长怀元紫芝。","栩栩梦魂成独往，翩翩书札慰相思。","求船货马事应速，酌醴焚鱼吾岂辞。","政恐孟公投辖饮，惜君高论解人颐。"],"title":"招李商老兄弟时闻权守陈公留之未听其来"}
