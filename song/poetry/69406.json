{"author":"王炎","id":69406,"strains":["仄○仄仄仄仄平，仄平仄仄○平平。","平平仄仄仄平仄，○平○仄仄仄平。","平○平仄仄平仄，仄仄仄仄平平平。","平平平仄仄仄仄，仄仄仄仄仄仄○。","平平仄仄仄仄仄，仄仄仄仄平平○。","仄平仄仄○仄○，平○平仄平平平。","平平仄仄平仄平，仄平平仄平○平。","仄平仄仄仄平仄，平仄仄仄平仄平。","平平仄仄仄仄仄，仄仄仄仄平仄○。","平平平平仄平仄，仄仄仄平平仄平。"],"paragraphs":["昔闻幕阜古洞天，偶驰瘦马行山前。","诸峰却立一峰出，苍龙堕地走复蟠。","谁烧丹灶汲丹井，绝顶万丈巢飞仙。","扪萝攀磴敢惮险，欲往未有一日闲。","仙翁见我定拍手，笑我诘曲来人间。","雨淋日炙行路难，何如鸾鹤游云端。","人生不比金石坚，向来青鬓今苍颜。","百年富贵草头露，何乃自苦縻一官。","虽无道骨可不死，亦欲早挂头上冠。","南山之南北山北，筑屋翠微高枕眠。"],"title":"过幕阜山"}
