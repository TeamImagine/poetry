{"author":"杨亿","id":210787,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["日上三竿宿雾披，章台走马帽檐欹。","祗传祖席觞无算，肯顾尚书对有期。","芸省翻经终寂寞，柳堤飞鞚好追随。","灵均不醉真何益，千古离骚怨楚词。"],"title":"劝石集贤饮"}
