{"author":"陈埙","id":81961,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["贡余自合到侯王，谁遣甘芳入苋肠。","野客惊看龙凤銙，家人学试蟹鱼汤。","题来谏议三封印，分到尚书八餠纲。","尽洒从前腥腐气，时时浇取简编香。"],"title":"谢赵宪副使惠建茶"}
