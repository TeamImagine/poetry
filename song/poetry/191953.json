{"author":"郭祥正","id":191953,"strains":["仄仄平平仄平仄，仄仄平平仄仄仄。","仄○平仄仄平平，仄仄○平平仄仄。","仄平平仄平平平，平平仄仄平平平。","仄平平仄仄仄仄，仄仄仄仄平○平。","平平仄仄平平仄，平平○仄平平仄。","平○仄○平○平，○平仄仄○○仄。","平平○仄平平平，平平仄仄平平平。","仄平仄平平仄平，平仄仄○平仄平。"],"paragraphs":["虎踞龙盘古名郡，势欲凌波予未信。","偶摇双桨下天门，白鹭三山随一瞬。","舍舟登岸青溪滨，蒙蒙柳眼初含春。","感君携酒唤小妾，要我一饮颓冠巾。","开怀猛酌宁辞醉，明朝且入梁朝寺。","刀裁赤量非扇迷，兴来欲跨横空使。","南风更送琳琅篇，明珠十斛投归船。","与君定交增浩然，谁谓此行垂槖还。"],"title":"即席和酬金陵狄倅伯通"}
