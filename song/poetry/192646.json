{"author":"郭祥正","id":192646,"strains":["仄仄平平仄仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平仄仄仄平平仄，仄仄平平仄仄平。"],"paragraphs":["碧瓦周遭映佛幢，更穷眼界敞轩窗。","山光半拥初生日，天影寛围不尽江。","诗思未容秋色乱，酒醺能使客愁降。","陶潜肯忆东篱菊，且倚栏干倒一缸。"],"title":"贵池寺照远轩"}
