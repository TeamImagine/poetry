{"author":"范成大","id":43585,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["南郭河桥市井喧，绿荷香处有江天。","一帘梅雨炉烟外，三叠阳关烛泪前。","马耳西风君并海，船头北渚我归田。","后期只恐参商似，且醉金槽四十弦。"],"title":"水乡酌别但能之主管能之将过石康"}
