{"author":"楼钥","id":67536,"strains":["平平平○仄仄○，仄平仄仄平平平。","仄平仄仄仄平仄，仄仄平仄平平○。","仄平仄仄平平仄，平平仄平平○仄。","平○仄仄仄○平，仄仄仄平○仄仄。","平平仄仄平○平，平仄仄平平仄平。","平平仄仄仄仄仄，仄仄平仄平平平。","仄平○平平仄仄，仄仄平平仄平仄。","平平平仄仄仄平，仄仄○平仄○仄。"],"paragraphs":["槐花忙过举子闲，旧游忆在夷门山。","玉堂会见郭熙画，拂拭缣素尘埃间。","楚天极目江天远，枫林渡头秋思晚。","烟中一叶认扁舟，雨外数峰横翠𪩘。","谁安客宦逾三霜，云梦泽连襄汉阳。","平生独不见写本，惯饮山绿餐湖光。","老来思归真日月，梦想林泉对华发。","丹青安得此一流，画我横筇水中石。"],"title":"郭熙秋山平远用东坡韵"}
