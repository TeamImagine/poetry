{"author":"周紫芝","id":240104,"strains":["仄仄平平平仄○，仄平仄仄平仄平。","仄仄平平仄仄仄，仄仄○仄平仄平。","平○仄仄仄仄仄，平平仄仄仄平平。","仄平仄平平仄仄，平仄○平平仄平。","平平仄仄平仄仄，仄仄仄平○仄平。","平平仄仄仄平仄，仄仄平平仄平仄。","平平仄仄平平平，平平仄仄平仄平。","仄仄○○仄平仄，仄平平仄平○平。"],"paragraphs":["忆昔江乡遭乱离，两翁避地双鹄飞。","一鹄南翔一鹄北，北鹄堕地南鹄栖。","天长地远去不返，巢倾卵覆令人悲。","去年贼兵初聚党，今岁王师方解围。","舂陵万户才有几，骆谷一家空独归。","归寻故里不知处，白骨支撑满涂路。","城西有屋无人居，城东有地无屋庐。","仿佛相从旧游处，泪栖双睫还欷歔。"],"title":"双鹄飞行"}
