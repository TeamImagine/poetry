{"author":"赵汝鐩","id":98158,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["北固危登最上层，身浮霄汉手扪星。","江连淮海东南胜，山出金焦左右青。","天水精神清雁骨，风烟图画入秋屏。","萧萧古意凭栏久，目尽斜阳没远汀。"],"title":"多景楼"}
