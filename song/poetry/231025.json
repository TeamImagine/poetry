{"author":"葛胜仲","id":231025,"strains":["仄平平仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["遍游湖寺棹舟还，重理残书逼小寒。","衰鬓迎风似蒲柳，贫炉无火取槐檀。","毫铢利禄回头笑，翻覆人情洗眼看。","痴钝老人堪底用，故应衡宇自偷安。"],"title":"次韵中散兄二首  其二"}
