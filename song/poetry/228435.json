{"author":"释德洪","id":228435,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平平仄，平平平仄仄平平。","平平仄仄平平仄，仄仄平平仄仄平。"],"paragraphs":["无计遮拦岁月飞，岁除江寺老垂垂。","自围红火堆危坐，熟读黄沙感叹诗。","已笑因山论肥瘠，更惊逢水说分离。","重湖去国三千里，想见残缸梦断时。"],"title":"次韵宿黄沙"}
