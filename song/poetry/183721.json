{"author":"刘攽","id":183721,"strains":["平平仄仄仄平平，平仄平平仄仄平。","平仄平平仄平仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["乌衣里巷接城隅，东第名园冠上都。","家事从前贵公子，宦游当世执金吾。","旧蹊桃李春相续，满地芝兰德不孤。","故有鼎彝传盛烈，况闻图史自为娱。"],"title":"题王金吾园亭"}
