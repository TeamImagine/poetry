{"author":"李白","id":56263,"strains":["平○仄平仄，仄仄仄仄平。","仄平○平仄，仄仄平平平。","平平平仄平，平仄仄仄仄。","仄平平平平，平仄仄平仄。","平仄平仄仄，仄仄平平平。","仄仄仄平仄，仄○○平平。","平平仄仄平，平仄仄平仄。","仄平平○平，仄仄仄平仄。","平平平平仄，仄仄平仄平。","仄仄仄○仄，平平平平平。","平平○仄平，平仄仄仄仄。","平平仄平平，平○仄仄仄。","仄仄平平平，平平仄平平。","平平仄仄○，平仄平平平。"],"paragraphs":["江行几千里，海月十五圆。","始经瞿唐峡，遂步巫山巅。","巫山高不穷，巴国尽所历。","日边攀垂萝，霞外倚穹石。","飞步凌绝顶，极目无纤烟。","却顾失舟壑，仰观临青天。","青天若可扪，银汉去安在。","望云知苍梧，记水辨瀛海。","周游孤光晚，历览幽意多。","积雪照空谷，悲风鸣森柯。","归途行欲曛，佳趣尚未歇。","江寒早啼猿，松暝已吐月。","月色何悠悠，清猿响啾啾。","辞山不忍听，挥策还孤舟。"],"title":"自巴东舟行经瞿唐峡登巫山最高峰晚还题壁"}
