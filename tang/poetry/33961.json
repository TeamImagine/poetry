{"author":"徐夤","id":33961,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["骨鲠如君道尚存，近来人事不须论。","疾危必厌神明药，心惑多嫌正直言。","冷眼静看真好笑，倾怀与说却为冤。","因思周庙当时诫，金口三缄示后昆。"],"title":"上卢三拾遗以言见黜"}
