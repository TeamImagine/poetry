{"author":"储光羲","id":54142,"strains":["仄仄仄○平，仄仄○仄○。","平平仄平仄，仄平平平平。","仄仄平平平，仄仄仄平平。","平平平仄仄，平仄仄○平。","平○仄平仄，平仄仄平○。仄○平仄平，○仄平平平。","平仄○仄平，仄仄仄平平。"],"paragraphs":["仲夏日中时，草木看欲燋。","田家惜工力，把锄来东皋。","顾望浮云阴，往往误伤苗。","归来悲困极，兄嫂共相𫍢。","无钱可沽酒，何以解劬劳？夜深星汉明，庭宇虚寥寥。","高柳三五株，可以独逍遥。"],"title":"同王十三维偶然作十首 一"}
