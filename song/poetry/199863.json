{"author":"林逋","id":199863,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄平，仄平平仄仄平平。","仄平平仄平平仄，平仄平平仄仄平。"],"paragraphs":["治世谁能吊屈平，且披湘帙散幽经。","春阳尽吐芊芊草，霄极长垂两两星。","半壁烟岚图太华，一筇风雪访支硎。","雅吟为惠将何比，明月珊瑚海气腥。"],"title":"和酬周启明贤良见寄"}
