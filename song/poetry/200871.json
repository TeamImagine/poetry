{"author":"范祖禹","id":200871,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["洛社曾陪祭酒闲，承明复接侍臣班。","论交晚见松筠操，驻景长思冰雪颜。","华岳闭门穷简册，邵堂隠几看河山。","相逢一笑知何日，心逐飞云出故关。"],"title":"寄华州提举崇福李侍郎"}
