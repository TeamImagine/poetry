{"author":"王迈","id":107624,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["曾向瑶池稳泛槎，眼看西母佩飞霞。","定分天地冲和气，来匹公侯富贵家。","熊胆课儿心苦淡，鱼轩锡命世荣华。","樽前何物堪为寿，笑指蟠桃几度花。"],"title":"为余君肃曰严母夫人寿"}
