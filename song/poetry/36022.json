{"author":"陆游","id":36022,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["横林吹叶水生洲，身落穷山古睦州。","到枕雨声酣旅梦，背窗灯影动清愁。","气冲星斗有孤剑，力挽栋梁无万牛。","未灭匈奴身已老，此生虚负幄中筹。"],"title":"初寒在告有感三首  其三"}
