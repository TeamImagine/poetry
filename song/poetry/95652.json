{"author":"苏泂","id":95652,"strains":["平平平仄平，仄仄平仄平。","平平仄○仄，平仄平仄平。","仄仄仄平平，仄仄仄仄平。","平平仄平仄，仄○平平平。","仄○仄○○，仄仄仄仄平。","仄○平平仄，平仄仄仄仄。","平平仄平仄，平仄平仄平。","仄平平仄平，仄仄仄仄平。","○仄仄平仄，仄仄仄○平。","仄仄仄○平，○仄仄仄平。","仄仄仄仄平，仄仄仄仄平。","仄平仄仄仄，仄仄平仄平。","仄仄仄仄平，平平仄○平。","仄平平仄仄，仄仄仄平平。","仄平仄仄平，○仄仄仄平。","平平仄平仄，平仄仄仄平。","平平仄平仄，仄仄平平平。","仄平仄仄仄，仄仄仄平○。","平平仄仄仄，○仄平平平。","仄仄仄平○，平仄平仄平。","平平仄仄平，仄仄仄仄平。","？平仄仄仄，仄○平仄平。","平平仄平仄，平平仄平平。","平平仄仄仄，仄仄仄仄平。"],"paragraphs":["先生天下名，有耳谁不知。","区区以蠡测，于海徒赘辞。","弟子事先生，丱角以至斯。","文章起婴慕，德行随萧规。","昨闻挂衣冠，固共识者疑。","岂期平生学，终郁不得施。","先生健而武，神志元未衰。","每登渔隠堂，再拜奉履綦。","留我坐终日，诲我忘其疲。","送我出重门，行步又若飞。","或捉笔大书，或脱口赋诗。","或时几酌我，自倒金屈卮。","我出谓客言，先生寿期颐。","上为天下贺，下以贺吾师。","在郊一角麟，藏六五总龟。","先生固高世，而世肯我违。","情知渭滨载，谩道渊明归。","果然一札下，未觉十年迟。","堂堂孝庙史，当代谁宜为。","二十八年间，凡事公见之。","英灵果在天，笔削讵敢私。","矧惟陛下圣，益重黄发咨。","湖山晚无用，遭逢乃今兹。","先生顾谓我，万物各有时。"],"title":"送陆放翁赴落致仕修史之命"}
