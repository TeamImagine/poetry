{"author":"程俱","id":235532,"strains":["平平平平平，仄仄仄仄仄。","仄平平仄仄，仄仄仄平仄。","仄平平平○，仄仄平仄仄。","仄平平平平，仄仄仄平仄。","平平平仄仄，平仄仄平仄。","平平仄平平，平○仄○仄。","仄○仄平平，仄仄仄仄仄。"],"paragraphs":["皇天非无知，伯道固有后。","百年能复几，仅比一昏昼。","久知彭篯夭，不及殇子寿。","向来箪瓢生，庙食至今侑。","东陵虽饱死，千载有余臭。","枭藩得刳肠，苕折谩遗鷇。","试当问玄夫，此理或可究。"],"title":"自仲嘉云亡未始见梦舟行夜入吴兴境有梦如平生感而赋诗四首  其四"}
