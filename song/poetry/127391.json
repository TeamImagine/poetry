{"author":"方岳","id":127391,"strains":["平仄平平平仄平，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。","平仄仄仄平平仄，仄仄平平仄仄平。"],"paragraphs":["春不多寒风已柔，数君到日正红稠。","庵藏澹叟诗成集，山护醉翁书满楼。","岸柳欲眠维鹢首，幕莲俱起看鳌头。","无忘晓殿三千字，一洗公孙富贵羞。"],"title":"送蔡子奇节推之官庐陵"}
