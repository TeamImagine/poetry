{"author":"陈深","id":167451,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["岿然高阁镇吴州，妙手应烦玉斧修。","万叠红云凝宝座，一轮白日抱璚楼。","蒙蒙灏气疑浮蜃，炯炯神光远射牛。","终待留侯辞富贵，还来相伴赤松游。"],"title":"澄虚观玉皇阁次韵"}
