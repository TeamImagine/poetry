{"author":"姜特立","id":32261,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，平仄平平仄仄平。"],"paragraphs":["一见便非凡世界，恍然兜率化成宫。","未分混沌天无巧，已凿谽谺鬼有功。","百尺飞泉晴亦雨，四时阴穴夜吹风。","莫将俗驾污仙境，明日红尘在眼中。"],"title":"游三岩"}
