{"author":"陈渊","id":248010,"strains":["仄仄平平平仄仄，仄平平○○平仄。","平○仄○仄仄平，仄仄平平平仄仄。","平平仄仄平平平，仄仄仄仄平○平。","仄平平仄仄仄仄，仄○平平平仄平。","○平平仄○平仄，仄仄平平平仄仄。","平平仄仄仄仄平，仄仄仄平平仄仄。"],"paragraphs":["石马祠门余只耳，梦魂先过瞿塘水。","人间得丧岂偶然，可笑纷纷夸夺子。","文章自古多穷人，妙夺造化天应瞋。","谩言勤苦得富贵，见弹求鸮何日真。","张罗门巷行人绝，岁晏谁怜生事拙。","穷通有数勿复言，已办此心坚似铁。"],"title":"再和邓志宏二首  其一"}
