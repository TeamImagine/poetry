{"author":"文天祥","id":156130,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["名花韵在午晴初，雨沁胭脂脸更敷。","蒲驿莫妨娱刺史，锦坊岂不胜中书。","时无艳曲临轩纵，公莫巍坛韫匮沽。","春老绿阴青子近，东风来往一吹嘘。"],"title":"次约山赋杏花韵"}
