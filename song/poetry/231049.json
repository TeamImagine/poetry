{"author":"葛胜仲","id":231049,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["小鲜无数命临危，邂逅云庄扩大悲。","巨浸何劳长者水，亲临尤胜校人池。","依蒲俯视还真乐，贯柳充庖那复知。","圉圉介鳞俱得所，道人因得一伸眉。"],"title":"次韵边公明放鱼"}
