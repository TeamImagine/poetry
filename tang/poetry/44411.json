{"author":"牛希济","id":44411,"strains":["仄○平○仄平平，平平仄仄○平。","仄○平仄仄平平。","仄平平仄，○仄仄平平。","仄仄平平平仄仄，平平平仄○平。","仄平平○○平○。","平平平仄，仄仄仄○平。"],"paragraphs":["洞庭波浪飐晴天，君山一点凝烟。","此中真境属神仙。","玉楼珠殿，相映月轮边。","万里平湖秋色冷，星辰垂影参然。","橘林霜重更红鲜。","罗浮山下，有路暗相连。"],"title":"临江仙 七"}
