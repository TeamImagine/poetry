{"author":"赵鼎","id":248284,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["百年遗恨了难平，只有南山不改青。","桥下温波秋渺渺，楼头霏雾晚冥冥。","祥锺福地衣冠盛，气润中天草木灵。","那得丹青绘缣素，烦君妙语写无形。"],"title":"次韵张与之登巽亭  其一"}
