{"author":"黄庚","id":160590,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["云深红日出林迟，晞发檐前力未衰。","老爱归田追靖节，狂思入海访安期。","春风巷陌杨花后，故国江山杜宇时。","一种闲愁无着处，倚窗重读寄来诗。"],"title":"次郑朴翁国正见寄"}
