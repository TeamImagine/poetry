{"author":"韦骧","id":190433,"strains":["仄平○仄仄，仄仄○平仄。","仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平仄。","仄仄○○仄，平平仄仄○。","平平仄○仄，仄仄仄○○。","仄仄平平仄，平平仄仄平。","平○○仄仄，平仄仄平平。","平仄平平仄，平○仄仄平。","仄平平仄仄，平仄仄平平。","仄○平平仄，平平仄仄平。"],"paragraphs":["比来庭讼少，拙令称幽潜。","爱日开朝幌，看云卷画帘。","澄神烹茗粥，忆古检书签。","菽水清多乐，溪山意自恬。","韬光异耕钓，苦志念渔盐。","骥足空思展，牛刀敢谓淹。","民心久当信，佐局美相兼。","笑傲言祛隘，赓酬韵鬭严。","囊钱如未乏，樽酒尚能添。","园笋新成绿，池荷半露尖。","共谋怀坦坦，毋恤远炎炎。","此兴欢无敌，逢人语必箝。"],"title":"县斋即事"}
