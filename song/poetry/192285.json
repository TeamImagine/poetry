{"author":"郭祥正","id":192285,"strains":["平○仄平仄，○仄○平仄。","平○平仄平，平仄平平仄。","仄平仄○仄，平平平仄仄。","平平仄平仄，平仄仄平仄。","仄仄仄○平，平平仄平仄。","平仄平仄平，平平仄平仄。"],"paragraphs":["天潢转斜白，庭菊泛团露。","纨扇辞玉纤，云幄含幽素。","湿萤递疏牖，寒螀鸣外户。","南邻发砧响，凉夕敢虚度。","不作舞衣裳，为君理缯絮。","边碛多苦寒，先秋寄征戍。"],"title":"闻砧"}
