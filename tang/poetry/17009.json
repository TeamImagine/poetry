{"author":"白居易","id":17009,"strains":["仄仄平平仄，平平仄仄平。","平○○仄仄，○仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平○，平平仄仄○。","平○○平仄，平仄仄平平。"],"paragraphs":["老伴知君少，欢情向我偏。","无论疏与数，相见辄欣然。","各以诗成癖，俱因酒得仙。","笑回青眼语，醉并白头眠。","岂是今投分，多疑宿结缘。","人间更何事，携手送衰年。"],"title":"醉后重赠晦叔"}
