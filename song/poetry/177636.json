{"author":"王禹偁","id":177636,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["壁上时牌催昼夜，案头朝报见存亡。","悬车又丧司空相，延阁新薨贾侍郎。","陶铸官资经化笔，品题名姓在文场。","穗帷一恸无由得，徒洒春风泪数行。"],"title":"有伤"}
