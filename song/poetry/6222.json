{"author":"曹组","id":6222,"strains":["仄仄平平平仄平，仄平平仄仄平平。","平平仄仄仄平仄，平仄仄仄平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["白鹭洲边芦叶黄，石头城下水茫茫。","江山不管事兴废，今古坐令人感伤。","六代豪华空处所，千秋城阙委荒凉。","空余眼外无穷景，助我凭栏到夕阳。"],"title":"赏心亭"}
