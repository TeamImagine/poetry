{"author":"李正民","id":242072,"strains":["仄平平平平，平仄平仄仄。","平仄仄平平，仄仄平平仄。","平平○平仄，平仄仄平仄。","平○仄平○，仄平平仄仄。","平平仄仄仄，仄仄○仄仄。","仄平○仄平，仄仄仄仄仄。","仄平仄○仄，仄仄仄平仄。","平仄平○平，平平仄平○。","仄平仄平仄，仄平仄平仄。","平仄平仄平，平平仄平仄。"],"paragraphs":["陇头飞浮云，山色时隐蔽。","曦驭转层霄，渐减炎歊炽。","商飇折蒲苇，清露泣兰蕙。","梁燕话归期，塞鸿怀远志。","畸人感物化，阅世如梦寐。","滴阶闻雨声，嚼蜡忘世味。","故园久离阻，浩荡起归意。","髙咏秋兴篇，安仁有佳思。","自怜守幽独，壮怀日憔悴。","聊撷秋菊英，衔杯玩浮世。"],"title":"和元叔秋怀"}
