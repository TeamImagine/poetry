{"author":"夏竦","id":232757,"strains":["平仄平平仄仄平，平平仄仄仄平○。","平平仄仄平平仄，平仄平平仄仄平。","平仄平平平仄仄，平平仄仄仄○平。","○平仄仄平平仄，平仄平平仄仄平。","仄仄仄平平仄仄，平平平仄仄○平。","平平仄仄平平仄，仄仄平平○仄平。"],"paragraphs":["渊圣钦明抚庶氓，斋居励翼御彤庭。","天田播种勤农事，云稼流祥耀国经。","琼粒蕃滋争结穟，龙枝屈曲竞分形。","摇风秀色交卿霭，垂颖余光近帝星。","茂遂岂同蕖叶异，殊尤全掩凤冠灵。","连茎五七逾成数，实表皇穹鉴德馨。"],"title":"奉和御制内苑嘉谷"}
