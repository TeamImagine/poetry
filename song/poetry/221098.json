{"author":"邹浩","id":221098,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄仄平平仄平。"],"paragraphs":["几日江云凝不流，欲将胜事一齐收。","乾坤破夜端为昼，草木留春不复秋。","黄竹作歌君得意，素娥行酒我消愁。","须知身世尘埃尽，直到广寒宫里游。"],"title":"次韵和永守丁葆光大夫对雪"}
