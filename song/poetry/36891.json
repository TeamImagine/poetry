{"author":"陆游","id":36891,"strains":["仄仄仄平仄仄平，仄平仄仄仄平平。","平平仄仄平平仄，平仄仄平平仄平。","平仄仄平平仄仄，平平平仄仄仄平。","仄平仄仄平平仄，平仄平平仄仄平。"],"paragraphs":["岁晚茆茨劣自容，齿揺将脱发将童。","心游万里关河外，身卧一窗风雨中。","医不可招惟忍病，书犹能读足忘穷。","夜阑睡觉蛩声里，时见灯花落碎红。"],"title":"雨夜"}
