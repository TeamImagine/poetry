{"author":"孟郊","id":11810,"strains":["平仄仄平仄，仄平平仄○。","平平平○仄，平仄平平平。","平仄仄平仄，○平平仄○。","仄平仄仄仄，平仄○？平。","平平仄仄仄，平○仄○○。","平仄仄平仄，仄平平仄平。","仄平仄仄平，仄仄平仄平。","仄平平平平，平仄平仄平。","仄仄仄仄○，仄平仄仄平。","仄平仄仄平，仄仄平仄○。","仄○仄仄仄，平仄平仄平。","平○平平○，仄仄平仄平。"],"paragraphs":["冬至日光白，始知阴气凝。","寒江波浪冻，千里无平冰。","飞鸟绝高羽，行人皆晏兴。","荻洲素浩渺，埼岸澌碐磳。","烟舟忽自阻，风帆不相乘。","何况异形体，信任为股肱。","涉江莫涉凌，得意须得朋。","结交非贤良，谁免生爱憎。","冻水有再浪，失飞有载腾。","一言纵丑词，万响无善应。","取鉴谅不远，江水千万层。","何当春风吹，利涉吾道弘。"],"title":"寒江吟"}
