{"author":"明皇帝","id":179,"strains":["平仄平平，平仄平平。","仄平平平，仄平平仄，仄仄仄仄。","仄仄平平，平平平平，仄仄平平。","仄平平平，仄○仄仄，平仄平仄。","仄平平平，仄平平仄，仄仄仄仄。","平○平平，○○平平，仄○仄平。","平仄平平，仄平仄平，仄仄平平。","平仄○平，仄平仄○，仄平仄仄。","仄仄仄平，平平平仄，仄仄○仄。","○平平平，平平平仄，平仄平仄。","平○○平，○仄平平，仄仄仄平，平仄平平。"],"paragraphs":["伊我轩宫，奇树青葱。","蔼周庐兮，冒霜停雪，以茂以悦。","恣卷舒兮，连枝同荣，吐绿含英。","曜春初兮，蓐收御节，寒露微结。","气清虚兮，桂宫兰殿，唯所息宴。","栖雍渠兮，行摇飞鸣，急难有情。","情有余兮，顾惟德凉，夙夜兢惶。","惭化疏兮，上之所教，下之所效。","实在予兮，天伦之性，鲁卫分政。","亲贤居兮，爰游爰处，爰笑爰语。","巡庭除兮，观此翔禽，以悦我心，良史书兮。"],"title":"鹡鸰颂"}
