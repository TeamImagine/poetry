{"author":"强至","id":182425,"strains":["仄仄平平仄仄平，仄平仄仄仄平平。","仄平仄仄仄仄仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["作邑穷山奈拙何，簿书期会损天和。","却缘众醉独醒甚，翻觉同舟敌国多。","岂顾有人张巧舌，第忧无术拯颓波。","偏亲垂老妻孥少，独愧渊明归去歌。"],"title":"邑斋偶书"}
