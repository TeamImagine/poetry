{"author":"彭汝砺","id":201829,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["陋迹迟回寂寞滨，欲闻高谊叹无津。","声华未及膺门客，揖让犹皆蜀守民。","白日忽收千里诏，清风长挟万家春。","穷途倾眷陶钧力，吟尽肝肠一惨神。"],"title":"送太守舒郎中赴阙  其二"}
