{"author":"许及之","id":60668,"strains":["仄平仄仄平平平，仄仄平平平仄平。","平平仄平仄平仄，仄仄平仄平仄平。","○仄仄平平仄仄，仄仄平○平仄仄。","仄平○仄仄仄仄，平仄平平仄平仄。","平仄平仄平平平，平平平仄仄仄平。","仄平平○仄仄仄，仄仄仄仄平○平。","仄平平平仄平仄，仄仄○平仄平仄。","平仄○平平仄○，仄仄平仄仄平仄。","平平平平仄仄平，仄○平仄平平平。","仄平仄仄仄平仄，平仄○平平仄○。","平平平平仄○仄，仄平平仄平仄仄。","仄仄○仄仄仄○，平仄平○仄○仄。","仄平仄仄平平仄，○平仄仄平仄○。","仄仄平平仄平仄，仄仄仄平平○平。","○仄平平平仄仄，○仄平平平仄仄。","仄仄○平仄○仄，仄仄平平平仄仄。"],"paragraphs":["赵君派自天源来，细考衡茅无此才。","文章决科特余事，幕府官业何壮哉。","论事不愁开口屡，直道驰驱羞诡遇。","尺伸如可寸枉施，宁脱青衫故园去。","宗庙之宝森玙璠，诸公争欲出我门。","极知胸中有定力，未肯叱驭随王尊。","楚狂凉凉莫宜世，一笑相逢有初契。","尊酒论文情益亲，但不同姓实兄弟。","文昌堂前汝水东，万顷烟雨时蒙蒙。","向来簇坐觅新句，多少行人图画中。","君今胡为事行李，著身翻在图画里。","捧檄王事不可迟，何况堂中老亲喜。","喜君问道康庐旁，过家上冢还不妨。","再拜松楸有心事，孟母卜邻今更良。","了却痴儿纷案牍，回首庐山真面目。","唤起三年梦中意，想见诗成清可掬。"],"title":"送赵推官持檄之兴国"}
