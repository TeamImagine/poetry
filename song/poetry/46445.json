{"author":"梅尧臣","id":46445,"strains":["平仄平仄仄，仄仄平仄仄。","仄平平仄平，平仄平仄仄。","仄仄○仄仄，平仄仄平仄。","仄○仄仄仄，平仄平仄仄。","仄平仄仄仄，仄仄仄仄仄。","平平仄平仄，仄仄仄平仄。","平平仄平仄，仄仄平平仄。"],"paragraphs":["前日秋水涨，昨日秋水落。","偶来寻隠居，曾未乖宿诺。","竹底除旧径，藤蔓系新彴。","马留岸傍树，风扫林下箨。","既能置鲁酒，又复饷楚𫗢。","谁知北南涧，照影似清洛。","平生爱幽旷，敛迹诚非错。"],"title":"访石子涧外兄林亭"}
