{"author":"潘大临","id":217975,"strains":["仄仄○平平仄平，仄仄平平仄仄平。","平平仄仄仄平仄，○仄仄仄平平平。","仄平仄仄仄仄○，平○平仄平平平。","仄平仄○平平仄，平仄仄仄平平○。","仄平平平平仄仄，○仄仄仄仄仄平。","○平平平○平仄，○平仄仄平仄平。","仄平仄平平仄仄，○○仄平平○平。","平○仄仄仄仄仄，仄○平仄平○平。","○平仄仄仄平仄，仄仄仄仄平平平。","仄仄平平仄仄平，平平平平仄仄平。","平平仄仄仄平仄，仄平仄仄平平平。","仄平○仄仄平仄，仄仄○平仄平仄。"],"paragraphs":["我昔骑鲸游九州，上扣天关望冕旒。","群公侍旁好颜色，将顺帝旨成刚柔。","抱持日月不自献，蒙茸尘土归家丘。","结茅竹间今休已，炎暑避舍清飙留。","屋头清溪鸣昼夜，当户古木蔽马牛。","苍头卢儿从高盖，传呼不到门巷幽。","两公忘言儿袖手，驱除睡魔须茶瓯。","谁传此意到旁郡，解衣槃礴烦张侯。","张侯落笔妙天下，未坠学士之风流。","欲见柯山入画图，丹青知君百不忧。","黄公不肯直南省，一麾已具东南舟。","请君援笔待公至，画我迎公竹阴里。"],"title":"赠张圣言画柯山图"}
