{"author":"刘克庄","id":115527,"strains":["○平仄仄仄，仄仄平仄平。","仄○平平平，仄仄仄平平。","仄仄平○仄，仄仄仄仄○。","仄平仄仄平，仄平仄平平。","仄○仄平仄，仄仄仄平平。","仄平仄○平，仄平仄仄平。","平平仄平仄，仄仄平仄平。","仄仄仄平仄，仄仄○平○。","平仄仄平仄，平仄○○仄。","仄平仄平仄，仄仄平平平。","平○仄仄仄，仄仄平平平。","仄仄仄仄仄，平仄仄仄平。","平平平仄仄，仄仄仄仄平。","仄○仄平平，平仄平仄平。","仄○仄仄平，仄○仄仄平。","仄平平仄平，仄○仄平平。","仄仄仄平平，平仄平平平。","仄仄仄仄平，仄仄平平○。","平仄平平平，仄仄平仄平。","平仄仄平仄，平平平平○。"],"paragraphs":["中年别作恶，大老何以堪。","我如安昌侯，爱女甚于男。","念汝明当发，一夕起再三。","绝怜汝父贫，练裳与蒿簪。","不量此蓝缕，遣嫁彼槐潭。","古云妇难为，采桑自𫗪蚕。","冰鱼或冬笋，旦旦营旨甘。","亦有嗜江水，远汲劳肩担。","今汝一何幸，琴瑟和且湛。","虎符舅光宠，象服姑尊严。","亭传盛供帐，吏士罗騑骖。","汝但谨内则，毋使妇德惭。","晨昏躬定省，富贵勿豢酣。","百行孝为先，彤管垂美谈。","汝当法淑人，倩当肖铁庵。","汝翁虽在家，譬如住精蓝。","不下赵州床，常共弥陀龛。","愿汝福惠全，早叶维熊占。","它日来归宁，伴我村北南。","庞老与灵照，安知非同参。"],"title":"五言二十韵别方氏长孙女"}
