{"author":"武衍","id":130812,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["路接官河柳行斜，蹇馿冲暑憩田家。","雨余天迥云生叶，日午风轻稻放花。","袯襫已悬黄犊睡，桔槔不动绿阴遮。","老翁相见如相识，命坐藜床自析瓜。"],"title":"枫桥道中"}
