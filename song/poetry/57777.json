{"author":"梅尧臣","id":57777,"strains":["○仄仄平仄，平平仄平平。","仄平○仄○，○平仄仄平。","平仄仄？仄，平○仄平平。","仄平仄平仄，平仄平仄平。","平仄仄平平，平平仄平平。","仄仄平仄平，平仄仄仄平。","平仄仄仄仄，平平仄○平。","仄仄仄仄仄，仄仄仄平○。","仄平仄仄仄，平仄仄○平。"],"paragraphs":["衣上大梁雪，门前武昌车。","使君行有期，将逢鸟隼旟。","车动自𫐆辘，旟轻自舒舒。","去都越千里，城在江上居。","黄鹤有高楼，楼头挂蟾蜍。","下见鹦鹉洲，葭茁可以菹。","为吊祢处士，沉踪异三闾。","忆昔我仲父，五马立踌躇。","愿君访旧迹，因报八行书。"],"title":"送辛都官知鄂州"}
