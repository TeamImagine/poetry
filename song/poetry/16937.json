{"author":"王之望","id":16937,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["彩衣方喜奉安舆，丹旐俄惊返故居。","已作善人称里闬，固宜阴德大门闾。","悟超庭柏心无碍，香茁阶兰庆有余。","哀挽一声寒日外，萧萧风树锁郊墟。"],"title":"挽王教授子节父"}
