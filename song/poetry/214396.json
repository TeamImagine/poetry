{"author":"晁补之","id":214396,"strains":["仄仄平平仄，○○平仄平。","平平仄仄仄，仄仄仄○平。","仄仄○仄仄，平平仄平○。","平○仄○平，仄仄仄仄○。","平仄仄仄仄，仄平仄平○。","仄仄仄平平，仄平仄平平。","仄平○仄平，仄平仄平平。","仄仄○仄仄，仄平平仄○。"],"paragraphs":["二十年糠秕，相从无腼颜。","尊公抱至痛，白玉掩深菅。","送子三百里，西风涕汍澜。","邻丧罢相舂，况我五服间。","怜子一女子，忘身赴忧患。","但恨莫攀輀，贱生守微官。","勿为掺执悲，我居不求安。","送死当大事，丈夫良独难。"],"title":"永嘉县君赴颍昌杜丈之丧送至鹿邑境上赠别"}
