{"author":"刘克庄","id":110331,"strains":["仄仄○平仄，仄仄平平平。","○平仄○仄，仄仄仄仄平。","平平仄平仄，平仄平仄平。","平平仄仄○，仄仄平平平。","平仄仄仄○，平○仄仄仄。","仄平○仄仄，仄仄平仄平。","仄仄仄仄○，仄仄仄仄平。","○平仄平仄，仄仄仄仄平。","仄平仄○平，平仄仄仄平。","平平○平仄，仄仄○平平。","仄仄○平平，仄仄○平平。","平○仄仄仄，仄仄仄仄平。","仄平仄仄仄，平平○平平。","平平仄平仄，仄仄平仄平。"],"paragraphs":["执热屏人事，偃卧慵巾裳。","过门二三友，失喜跣下床。","鸣驺出华陌，联辔遵野塘。","崇轩俯万荷，濯濯涵波光。","都忘瘴海中，疑堕玉井傍。","远无膏粉气，近有冰雪凉。","制叶可以衣，采菂可以尝。","离骚谱灵草，品尔列众芳。","似曾识三闾，安肯肖六郎。","词人更儇薄，比咏犹妃嫱。","曷不观兹华，意色和而庄。","风吹月露洗，岂若冶与倡。","众方慕绝艳，谁能参微香。","余诗纵枯淡，一扫时世妆。"],"title":"癸水亭观荷花一首"}
