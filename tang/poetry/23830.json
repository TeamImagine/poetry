{"author":"宋璟","id":23830,"strains":["平○平平○，平平仄仄平。","仄平平○仄，平仄仄○平。","仄仄平平仄，平平仄仄○。","仄平平仄仄，○仄○平平。","仄仄平平仄，平平仄仄平。","仄平平仄仄，平仄仄○平。","仄○平平仄，平平仄仄平。","仄平平仄仄，平仄仄平○。"],"paragraphs":["丞相邦之重，非贤谅不居。","老臣慵且惫，何德以当诸。","厚秩先为忝，崇班复此除。","太常陈礼乐，中掖降簪裾。","圣酒山河润，仙文象纬舒。","冒恩怀宠锡，陈力省空虚。","郭隗惭无骏，冯谖愧有鱼。","不知周勃者，荣幸定何如。"],"title":"奉和御制璟与张说源乾曜同日上官命宴都堂赐诗应制"}
