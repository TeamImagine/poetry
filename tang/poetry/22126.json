{"author":"许浑","id":22126,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["长剑高歌换素衣，君恩未报不言归。","旧精鸟篆谙书体，新授龙韬识战机。","万里往来征马瘦，十年离别故人稀。","生平志气何人见，空上西楼望落晖。"],"title":"赠河东虞押衙二首 一"}
