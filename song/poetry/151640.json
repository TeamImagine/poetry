{"author":"何梦桂","id":151640,"strains":["平仄平，仄平平仄仄。","仄仄平，仄平平仄仄。","仄平仄仄平仄平，平仄平平平仄○。","平平仄仄仄仄平，平仄仄平平仄仄。","仄平仄仄仄○仄，平仄仄平仄平仄。","仄平平仄平仄平，仄仄仄○平仄仄。","平仄仄平平仄，○仄仄平平仄仄。","仄仄仄仄仄○平，仄仄仄平平平仄。","仄仄仄仄仄平仄仄平，仄仄仄平平仄平。","平平仄仄仄仄平，平仄仄平仄平平。","仄平○平仄平仄，仄仄仄平平仄仄。","仄仄平○○○○，平仄仄平平仄仄。","平平仄仄仄平平，仄仄平○平仄仄。"],"paragraphs":["朝饭牛，饭牛原上草。","夜饭牛，饭牛霜下藁。","草香藁软牛饱肥，黄犊跳梁犍卧噍。","烟蓑雨笠犊鼻裈，髫龀饭牛今已老。","有时扣角苦劳碌，人世触蛮等双角。","古今名利成战场，不似倒骑牛背乐。","君不见齐宁戚，长夜饭牛歌白石。","漫漫待旦骭衣单，待旦未明何嗟及。","又不见百里奚未遇时，未遇饭牛人不知。","平生爵禄不入心，何故要秦五羊皮。","老翁牵牛傍流水，水不饮牛宁洗耳。","入去山中深更深，芦管一声千古意。","乾坤旦暮不曾知，那问人间荣辱事。"],"title":"饭牛歌为胡子徽作"}
