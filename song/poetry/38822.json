{"author":"陆游","id":38822,"strains":["仄平仄仄平平仄，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["断虹不隔江郊雨，一盏昏灯夜半时。","多感生悲那为酒，积衰成瘦错冤诗。","空阶点滴何由止，倦枕凄凉只自知。","平日故人零落尽，寄书谁与叙睽离。"],"title":"夜雨有感"}
