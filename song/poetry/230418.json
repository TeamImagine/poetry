{"author":"许景衡","id":230418,"strains":["仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平平仄，平平平仄仄平平。","平平仄仄平平仄，仄仄平平仄仄平。"],"paragraphs":["往在横塘诗酒社，而今不忍重寻思。","时人狂简无如我，县尹风流更有谁。","塞上尘沙长冥寞，江南梅柳正葳蕤。","人生闲健须行乐，莫学安仁鬓早衰。"],"title":"寄张宰几仲"}
