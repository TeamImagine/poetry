{"author":"舒岳祥","id":143371,"strains":["仄仄仄平平，平平仄平仄。","仄平仄平平，仄仄仄仄仄。","平平平仄平，○仄平平仄。","平仄仄平平，平平平仄仄。","仄平仄平仄，仄平仄平仄。","平○仄仄平，仄仄平仄仄。","平仄○平平，仄○平仄仄。","仄平○仄平，仄平○仄仄。","仄平平仄平，仄仄平仄仄。","仄○平仄平，平平仄平仄。"],"paragraphs":["白发美青阳，新年试新浴。","小窗洁而明，板阁密以燠。","帘垂风绝蹊，汤煖云升屋。","探手酌温凉，微微浇背腹。","上盆颒吾面，下盆濯吾足。","初如马释鞿，渐觉蝉蜕壳。","周浃更融怡，味如书熟读。","澡身当去尘，洗心当脱俗。","湛然清浄源，不遣生恶浊。","振衣聊出门，篝烟度修竹。"],"title":"春日新浴"}
