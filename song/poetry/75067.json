{"author":"赵蕃","id":75067,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["越国春芽旧有闻，换来佳句益堪珍。","主张品格曾无过，吟写工夫直有神。","鸿渐烹煎应巧密，玉川才调本清新。","索居海角凄凉甚，时得吟哦慰此身。"],"title":"和青田刘令同年见答寄茶之作"}
