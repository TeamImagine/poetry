{"author":"梅尧臣","id":46950,"strains":["仄平平平平，平仄平平平。","仄平仄平仄，平仄仄平平。","平平平平平，仄仄平仄平。","仄仄仄仄仄，仄仄平仄平。","仄平仄仄仄，仄仄平仄○。","平平平平仄，仄仄平平平。","仄平○平平，仄仄仄仄○。","仄仄仄仄仄，平仄仄仄平。","仄平平仄平，○○○仄平。","平○仄仄平，仄平平仄平。","仄仄仄仄仄，平仄仄○平。","○仄仄仄仄，仄仄○仄平。","仄平○平仄，仄仄平仄平。"],"paragraphs":["小人贫于资，君子贫于时。","小人富于货，君子富于辞。","贫虽同寒饥，富不同路岐。","彼富殁则已，此富名不移。","丈夫事百变，未死安可期。","明明趋财利，莫恤前人嗤。","举家如春蚕，仰食不可迟。","况念宿债窘，何愧贱士为。","买臣尝负薪，相如犹涤卮。","君思此二人，信吾言不欺。","迩者有赵壹，穷愤自兴诗。","乘骥抱美玉，乐与和未知。","古来鲜逢遇，后世无苦悲。"],"title":"送李南玉"}
