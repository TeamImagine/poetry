{"author":"晁公溯","id":20949,"strains":["平平平仄○平平，仄平仄仄平平平。","仄仄仄平○仄平，平平仄仄○平平。","平○仄平○仄仄，平平仄仄平○平。","平平平平仄仄平，仄仄仄仄平平○。","仄平仄仄仄平仄，仄仄仄平平仄平。","平仄○平仄平仄，平仄仄仄平平平。","平平仄仄仄仄仄，平平平仄平平平。","仄平○仄仄平仄，仄仄仄○○平平。","仄○仄仄仄○仄，仄仄仄仄平平平。","平仄仄仄平平仄仄，平仄仄仄○仄○。","仄平平平平仄仄，仄仄仄仄平平平。"],"paragraphs":["吾家文物如崔公，向来世学工雕龙。","侧理固尝收会稽，陶泓不独称洪农。","徂徕取煤如点漆，宣城束颖能藏锋。","焉知于今一秃翁，四宝委弃文房空。","近时稍稍复寻访，嗜好亦须随土风。","磁洞疏波凿山骨，沙陇剔薮求毛宗。","昌溪万碓𢭏白楮，涪江千炬焚椅桐。","不须更问在何记，已作僰叟从巴童。","但看所有乃如此，亦足验我良羁穷。","君不见昔年平御史，初得巨璞三硖中。","少陵酸寒真可笑，欲使起草明光宫。"],"title":"入硖行"}
