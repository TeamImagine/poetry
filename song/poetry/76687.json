{"author":"赵蕃","id":76687,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄仄平仄仄平。","仄仄仄平平仄仄，仄平仄仄仄平平。"],"paragraphs":["春风吹雨又吹晴，柳树能青桃树明。","细履野蹊初见蝶，却行幽径未闻鶑。","布衾虽破犹堪典，菜甲纵稀亦可羹。","政拟远同嵇叔夜，一尊浊酒话平生。"],"title":"书怀"}
