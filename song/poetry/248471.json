{"author":"赵鼎","id":248471,"strains":["仄平仄平仄，○仄○平平。","仄平平仄仄，仄仄平平平。","平平仄平仄，仄○平仄平。","仄仄仄平仄，仄仄仄平平。","平平仄平平，○仄平平平。","仄仄平平仄，仄仄平○平。","平○仄平平，仄仄平仄平。"],"paragraphs":["放舟越淮楚，更作三吴游。","尚余魂梦怖，敢动乡邦愁。","湖山自清绝，鉴中螺髻浮。","况复得夫子，一笑忘幽忧。","时时作清言，中有湖山秋。","却念无家客，坎止而乘流。","何当与俱归，岁晚邻一丘。"],"title":"和郑有功游西湖二首  其一"}
