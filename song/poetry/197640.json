{"author":"苏辙","id":197640,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一纸新诗过雁衔，醒然何异接君谈。","奉亲鱼蟹兼临海，退食琴书定有庵。","一别经年真似梦，多忧不饮亦如酣。","共君友契非今日，蔽芾棠阴自剑南。"],"title":"次韵毛国镇赵景仁唱和三首一赠毛一赠赵一自咏  其二"}
