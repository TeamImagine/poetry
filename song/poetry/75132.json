{"author":"赵蕃","id":75132,"strains":["仄平平仄仄平平，仄仄平平仄仄平。","平仄平平仄仄仄，仄平仄仄仄平平。","仄平平仄平平仄，仄仄仄平平仄平。","平仄平平仄平仄，平平仄仄仄平平。"],"paragraphs":["旧诗零落似前生，岂意公能识姓名。","青眼何堪辱如故，白头自觉已无成。","普天无复归耕处，薄禄谩为糊口营。","今日违离定何往，壶头路险更秦城。"],"title":"别赵常德"}
