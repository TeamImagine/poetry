{"author":"陈造","id":59658,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["落手新诗吮复吟，自甘壁角挂枯琴。","祈光已吸金茎露，张野俄聆帝乐音。","疗我平生风雅渴，放君高步隽英林。","人间梦想珊瑚树，龙护灵湫万仞深。"],"title":"次韵王编修二首  其一"}
