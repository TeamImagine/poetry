{"author":"元结","id":4681,"strains":["仄平平仄平，仄仄仄仄仄。","仄平平○仄，○仄仄仄仄。","仄仄平仄平，仄仄平仄仄。","仄平仄平仄，平仄○平仄。","平○仄仄平，仄仄平○仄。","○平仄○平，○仄仄平仄。","仄仄仄平平，平仄平仄仄。"],"paragraphs":["漫游樊水阴，忽见旧部曲。","尚言军中好，犹望有所属。","故令争者心，至死终不足。","与之一杯酒，喻使烧戎服。","兵兴向十年，所见堪叹哭。","相逢是遗人，当合识荣辱。","劝汝学全生，随我畬退谷。"],"title":"喻旧部曲"}
