{"author":"周焘","id":220116,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["共思赤脚踏层冰，聊适江皋兴自清。","昨夜雨云驱浊暑，晓来烟水快新晴。","山疑九叠张云势，滩激千岩落布声。","巾履从来在丘壑，愿陪闲日此间行。"],"title":"合江亭  其一"}
