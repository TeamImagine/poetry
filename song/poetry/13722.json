{"author":"宋祁","id":13722,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["孑孑归樯五两斜，浮云尽处是京华。","不随东鲁人浮海，正似新丰犬识家。","笏首新荷寻珥笔，腰间故印解垂緺。","多年蹇足蹒跚甚，却畏丹泥九墄赊。"],"title":"离宛丘舟中作"}
