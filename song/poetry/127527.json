{"author":"方岳","id":127527,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄仄平仄仄平。","仄仄仄平平仄仄，仄平仄仄仄平平。"],"paragraphs":["摩挲倦眼风烟上，万木归根叶已零。","衰发不知何事白，遥岑只是旧时青。","功名一梦屈伸肘，身世百年长短亭。","莫向夕阳多感慨，夜寒重勘相牛经。"],"title":"晚眺"}
