{"author":"白玉蟾","id":121217,"strains":["平平仄平平仄仄，仄仄○平仄仄仄。","仄仄平○仄仄平，平平平仄平平平。","平平仄仄平平仄，平平仄仄平平仄。","仄仄平仄平○平，平仄仄仄平○平。","仄平仄仄平平仄，平平仄平平仄仄。","仄仄仄仄平○平，平平仄仄平平平。","仄仄仄平平仄仄，平仄仄仄仄平仄。","平平仄平平平平，平平仄仄平平平。","平仄仄仄平仄仄，仄仄仄平平仄仄。","仄○仄平平仄○，仄○平仄平仄平。"],"paragraphs":["春风夜飞招月檄，檄月司花月供职。","月落千娇百媚丛，诸花为月妍为容。","楼东月照楼西皎，楼西月向楼东笑。","月与花戏天中流，花与月浴江中浮。","月皆不管春风怒，花为月歌为月舞。","舞者媚绿歌娇红，争怜妒宠惊春风。","出有入无多变异，花竟不晓月之意。","江花恼天天花愁，东楼月掩西楼羞。","花亦自睡花自醉，月倦欲归归未至。","却缘晓锺呼月回，月回花醒花不知。"],"title":"永州花月楼"}
