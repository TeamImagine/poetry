{"author":"李伯玉","id":132657,"strains":["仄仄平平仄仄平，仄平仄仄仄平平。","平平平仄平平仄，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["吏隠先寻一著高，尽输酒圣与诗豪。","君方无事同犀首，我纵有官如马曹。","把似啜茶看孟子，何如痛饮读离骚。","胸中磊落浇三椀，倩得麻姑痒处搔。"],"title":"吏隠堂"}
