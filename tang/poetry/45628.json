{"author":"孙逖","id":45628,"strains":["平仄平平平仄平，平平仄仄仄平平。","平平仄平仄仄仄，平平平仄仄平平。","平平仄仄平平仄，平○平○仄○仄。","仄仄平平○仄平，仄平平○平平仄。"],"paragraphs":["春路逶迤花柳前，孤舟晚泊就人烟。","东山白云不可见，西陵江月夜娟娟。","春江夜尽潮声度，征帆遥从此中去。","越国山川看渐无，可怜愁思江南树。"],"title":"春日留别"}
