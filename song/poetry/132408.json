{"author":"罗椅","id":132408,"strains":["仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平平仄，平平仄仄仄平平。","平平仄仄平平仄，仄仄平平仄仄平。"],"paragraphs":["百尺楼头山雨长，梦提白发濯沧浪。","从渠金带花成簇，何处鱼羹饭不香。","语妙囊中了今古，骚成肘后系潇湘。","山寒岁晚兰苗盛，欲当包茅献草堂。"],"title":"寄危骊塘赠以古鉴二首  其一"}
