{"author":"刘学箕","id":89476,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["梅花端的记年芳，每到开时趁一阳。","绿水湖边和靖句，含章檐下寿阳妆。","昏昏澹月疏疏影，缓缓清风细细香。","不比芳春万红紫，荡人狂思费思量。"],"title":"与政仲山行见梅偶成并和其诗二首  其二"}
