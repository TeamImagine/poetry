{"author":"张嵲","id":8849,"strains":["平平平仄仄，平平仄平仄。","平仄仄平○，仄平平仄○。","仄平平仄平，平平仄平○。","平仄仄平平，平平仄平仄。","平仄仄平平，平平平平仄。","仄仄平仄平，平平仄○仄。"],"paragraphs":["幽泉清见石，停停映山树。","风定绝漪澜，雨余多沮洳。","适谐尘外心，时来澹吾虑。","灵窦几年开，何由讯源委。","泉上木阴稠，交柯存清泚。","忆昔游杏山，蒙泉政如此。"],"title":"醒心泉"}
