{"author":"张嵲","id":8758,"strains":["仄仄平仄仄，平平平仄平。","仄平平仄仄，仄仄仄平平。","仄仄仄平仄，仄平仄平○。","平○平仄仄，平仄仄平平。","仄仄平仄仄，平仄仄○平。","仄平仄平仄，仄仄平平平。","平仄平平仄，平平仄仄平。","○平平仄仄，平平仄仄平。","仄平平平平，仄仄仄平平。","平仄仄平仄，平平平仄平。"],"paragraphs":["月淡云始合，沉沉山树清。","露濡幽气馥，涧草不知名。","既念上庸隠，复怀鹿门行。","暌离驰岁月，南北异平生。","况抱怀昔念，存没感中情。","缅怀故园月，亦傍山河明。","花发因风散，溪流度石平。","当时游瞩地，何人复再经。","客心徒搔搔，夜色自冥冥。","萧散讵为适，祗今悲愤盈。"],"title":"山中月夜草色香烈颇如昔年上庸鹿门之游感而为诗"}
