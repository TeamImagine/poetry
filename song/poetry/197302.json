{"author":"苏辙","id":197302,"strains":["平平○平仄，平仄仄平仄。","仄仄平平平，仄仄平平仄。","平平仄平仄，仄仄仄平仄。","平平平平平，仄仄仄仄仄。","仄○仄平平，仄仄仄仄仄。","平平仄仄仄，平仄仄平仄。","仄仄仄平平，平平仄平仄。","仄仄平○平，平平平仄仄。"],"paragraphs":["山前三秦道，车马不遑息。","日出红尘生，不见青山色。","峰峦未尝改，往意自奔迫。","谁言幽堂居，近在使者宅。","俯听辨江声，却立睨石壁。","藤萝自太古，松竹列新植。","暑簟卧清风，寒樽对佳客。","试问东行人，谁能同此适。"],"title":"和鲜于子骏益昌官舍八咏 巽堂"}
