{"author":"李白","id":56044,"strains":["平平平平仄，○仄仄平平。","仄平仄仄仄，仄仄平平平。","平仄仄平平，平平平仄○。","平平○平仄，仄仄平平平。","平平仄平平，仄仄平○平。","仄平○仄仄，平仄平平平。"],"paragraphs":["吾家青萍剑，操割有余闲。","往来纠二邑，此去何时还。","鞍马月桥南，光辉岐路间。","贤豪相追饯，却到栖霞山。","群花散芳园，斗酒开离颜。","乐酣相顾起，征马无由攀。"],"title":"送族弟单父主簿凝摄宋城主簿至郭南月桥却回栖霞山留饮赠之"}
