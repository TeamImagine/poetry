{"author":"郭印","id":249728,"strains":["仄平平仄仄，仄仄平仄仄。","平平仄平平，仄仄○○仄。","平平平仄平，仄仄平○仄。","仄仄○平平，仄○○平仄。","平平仄平平，仄仄平平仄。","平平仄平仄，平○平仄仄。","○平仄○平，仄○平平仄。","平平平仄平，○仄仄平仄。"],"paragraphs":["吏涂牛马走，未老颜色槁。","归来隐林坰，富贵轻毫杪。","前村梅树芳，点萼红犹小。","问讯疏篱边，侧听迎春鸟。","春工有先驰，一浣忧心悄。","寒梢未粘玉，攀折嫌太早。","吹香定重来，宿留严冬后。","明朝韶景妍，更不齿花柳。"],"title":"师吉甫探梅二首  其二"}
