{"author":"释慧空","id":9700,"strains":["○○平仄仄，○平仄平仄。","仄平○仄平，仄平○仄仄。","平仄仄仄○，仄仄平仄仄。","○平仄仄仄，仄仄仄仄仄。","仄仄仄平平，平平仄○仄。","平仄仄○平，仄○○○仄。","平平仄仄仄，○平平仄仄。","仄仄仄仄平，仄平仄仄仄。"],"paragraphs":["参禅无悟处，如何得安乐。","置之空劫前，即为空劫缚。","任运日用中，拶著无不错。","懵然百不理，奈此一络索。","勇猛积勋修，翻成大过恶。","端坐审思惟，不如更行脚。","东山老病汉，闻之为喜跃。","愿尔发足时，出门便蹈著。"],"title":"与沔上人"}
