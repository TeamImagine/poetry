{"author":"杨亿","id":210505,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平平仄仄平仄，平仄平平仄仄平。"],"paragraphs":["宴坐禅林度几秋，忽思归养指营邱。","遥知北海孔文举，应重江南汤惠休。","畏日流金征路远，长松偃盖旧房幽。","庭闱晨夕供甘外，高论弥天不易酬。"],"title":"慧初道人归青州养亲"}
