{"author":"陆游","id":36845,"strains":["仄仄平平仄仄平，仄平仄仄仄平平。","仄平仄仄仄平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["药裹关心百不知，可怜笔砚锁蛛丝。","倒壶犹有莫春酒，开卷遂无初夏诗。","户外逢人惊隔阔，灯前顾影叹支离。","痴顽未伏常愁卧，鼓缶长谣乐圣时。"],"title":"春夏之交衰病相仍过芒种始健戏作"}
