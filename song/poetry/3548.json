{"author":"陈与义","id":3548,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。"],"paragraphs":["百年如寄亦何为，散发清狂未足非。","南涧题诗风满面，东桥行药露霑衣。","松花照夏山无暑，桂树留人吾岂归。","藜杖不当轩盖用，稳扶居士莫相违。"],"title":"散发"}
