{"author":"邹极","id":204211,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["宅畔池台景自幽，御风更作赤松游。","岚光浓丽经梅雨，天气凄清正麦秋。","插稻农夫晨赤脚，缫丝蚕妇昼蓬头。","闲身免赴公家急，饱食无心为汝谋。"],"title":"赤松寺书事"}
