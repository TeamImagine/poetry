{"author":"吴融","id":32407,"strains":["平仄平平仄，平平仄仄平。","仄平平○仄，平仄仄平平。","仄仄平仄仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄○○仄仄，○仄仄平平。","平仄平平仄，平平仄○平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄○平平仄，平平仄仄平。","仄平○仄仄，仄仄仄平平。"],"paragraphs":["珠佩元消暑，犀簪自辟尘。","揜灯容燕宿，开镜待鸡晨。","去懒都忘旧，来多未厌新。","每逢忧是梦，长忆故延真。","杏小双圆压，山浓两点嚬。","瘦难胜宝带，轻欲驭飙轮。","箆凤金雕翼，钗鱼玉镂鳞。","月明无睡夜，花落断肠春。","解舞何须楚，能筝可在秦。","怯探同海底，稀遇极天津。","绿柰攀宫艳，青梅弄岭珍。","管纤银字咽，梭密锦书匀。","厌胜还随俗，无疑不避人。","可怜三五夕，娬媚善为邻。"],"title":"和韩致光侍郎无题三首十四韵 一"}
