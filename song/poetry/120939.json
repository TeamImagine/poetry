{"author":"白玉蟾","id":120939,"strains":["仄平平平平，仄仄仄平仄。","平平平仄平，仄仄仄仄仄。","○平仄平仄，仄仄○仄仄。","平仄仄平平，仄仄平仄仄。","平平仄平○，平仄平○仄。","仄平平仄平，○仄○平仄。","平○仄○仄，平平○仄仄。","仄平仄平平，仄仄仄仄仄。","仄仄○仄平，平仄仄仄○。","平平平仄仄，仄平平仄仄。","仄仄仄○平，平平平仄仄。","○平仄平○，平平○平仄。","○仄仄平平，仄仄平平仄。","平平仄平仄，仄仄仄仄仄。","○平仄仄平，仄仄平平仄。","仄仄仄平平，仄仄○平仄。","平平仄仄平，平仄仄仄仄。","仄○仄仄平，仄仄平平仄。","平平平仄○，平仄平平仄。"],"paragraphs":["悄然无人声，但有一杯月。","谁家鸣乳厖，万籁静不发。","苍须指前路，满地铺翠樾。","清露滴秋衾，夜气飞霰屑。","遥岑有无中，烟渺天空阔。","剑光冲斗牛，长啸苍崖裂。","山行二三里，诗肠思酒渴。","冷云曳山腰，暗水洗石骨。","勒马过断桥，枯木冻欲折。","枝头惊鸟鹊，草根鸣蟋蟀。","试问夜如何，孤猿啼不歇。","柴门自推敲，残灯更明灭。","回首古招提，地僻居穷发。","红裳照经幢，紫殿闭锁闼。","题名墨未干，壁上龙蛇活。","秉烛出云房，古径苍苔滑。","归来倦拂床，联句鬭击钵。","老苍拥地炉，坐把寒灰拨。","黄鸡啼四更，惊破梅花雪。"],"title":"戴月游西林"}
