{"author":"李吕","id":30319,"strains":["平平仄仄仄平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["生平雅不乐城市，背郭开轩喜再来。","烟淡山屏青未了，晴曛荷盖翠相挨。","倚风柔弱休栽柳，照水横斜剩种梅。","乘兴祇应清坐好，此怀难向俗人开。"],"title":"绝尘轩"}
