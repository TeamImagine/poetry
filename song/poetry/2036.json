{"author":"胡宿","id":2036,"strains":["仄仄仄平仄，平平仄仄平。","平平○仄仄，平仄仄平平。","仄仄平○仄，平平仄仄平。","平平平仄仄，仄仄仄平平。","平仄平○仄，平○仄仄平。","平○平仄仄，平仄仄○平。","平仄平○仄，平平仄仄平。","平○○仄仄，仄仄仄平平。"],"paragraphs":["楚地五千里，扬州独一株。","香名从此贵，芳格洒然殊。","国艳何劳粉，天姿不掩瑜。","浓薰霏麝气，细蕊列蜂须。","云朵垂三素，仙衣着六铢。","吴中休插柰，天上枉栽榆。","神物疑长拥，灵根此未枯。","人间如定价，百琲睡龙珠。"],"title":"后土观琼花"}
