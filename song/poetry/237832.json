{"author":"王庭珪","id":237832,"strains":["平平仄仄仄，平○仄平平。","仄仄仄仄仄，平仄仄仄平。","平○平仄仄，仄仄平平平。","平平仄平仄，仄仄○○○。","仄仄○仄仄，○○平仄平。","平平平仄仄，平仄平平平。","平仄平仄仄，平平仄平平。","平平平仄仄，○平仄平平。","仄仄平仄仄，仄仄平平平。","平○仄平仄，○平仄平平。","平仄仄平仄，平平仄○○。","○仄仄平仄，仄平仄仄平。"],"paragraphs":["斯文久寂寞，谁应擅雕龙。","万事问伯始，今复得此公。","涛澜翻笔舌，锦绣蟠心胸。","平时吐佳句，逸气如长虹。","制策收俊异，行当推选锋。","元龙湖海士，江夏无双童。","词彩俱秀出，春葩发青红。","铿锵排律吕，纯音玉琤琮。","草木吾臭味，坐隔神螺峰。","遥闻玉荆产，长松想清风。","安得奋余勇，提戈噪其中。","且愿试音响，径须撞巨钟。"],"title":"寄胡邦衡兼简陈佥判黄书记"}
