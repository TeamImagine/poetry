{"author":"赵嘏","id":24345,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["塞垣从事识兵机，只拟平戎不拟归。","入夜笳声含白发，报秋榆叶落征衣。","城临战垒黄云晚，马渡寒沙夕照微。","此别不应书断绝，满天霜雪有鸿飞。"],"title":"送李裴评事"}
