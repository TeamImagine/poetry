{"author":"蔡襄","id":135932,"strains":["仄仄仄仄仄，仄平平仄平。","平平仄仄仄，仄仄仄平平。","仄仄仄平仄，平平平仄平。","仄平平仄仄，平仄仄平平。","平仄○平仄，平平仄仄平。","平平平仄仄，○仄仄平平。"],"paragraphs":["仕宦晚益困，忽惊朝露晞。","嗟嗟命不偶，事事志多违。","直节未尝屈，英魂何所依。","有材真国器，无闷即天机。","前日犹言笑，今亡果是非。","城南春满路，空见素旌归。"],"title":"哭石曼卿"}
