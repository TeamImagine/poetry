{"author":"周麟之","id":28787,"strains":["仄仄仄仄仄仄平，平平平仄仄仄平。","仄仄平仄仄仄平，仄平仄仄平○平。","仄仄仄仄仄仄○，○平仄仄○仄○。","平平仄仄仄仄平，仄仄仄仄平仄平。","仄○○仄仄平平，仄仄仄仄平平平。","仄平仄仄平○平，○仄仄○○仄平。","仄仄仄仄○平○，○平仄仄仄仄仄。","仄平仄仄平平平，仄仄仄仄平平平。","仄平仄仄仄仄平，仄平仄仄仄？平。","平仄○仄仄仄平，平平仄仄平仄平。","仄仄仄仄平平○，仄仄仄仄平平平。","仄平仄仄仄仄平，平仄○仄平仄平。","？仄仄仄平仄平，仄仄平仄平平平。","○平仄仄平仄平，仄○仄平平仄平。","平平仄仄仄仄○，平平○仄○仄平。","仄平仄仄平平平，平平仄仄仄仄平。","平仄仄仄平平平，平平平仄○平平。"],"paragraphs":["冀北百马一𫘝𫘨，沅江之鳖九肋稀。","海邑千室士半之，异材杰出今其谁。","有客有客气吐霓，行年五十缝掖衣。","青鞋白帽鬓未摧，笔下妙绝黄绢碑。","句中参彻后山诗，邂逅一见秋云披。","立谈展尽胸中奇，如刮眼膜如起痿。","便许握手论交期，看君有蕴未一施。","杜门却扫甘幽栖，草树薿薿含奇姿。","两堂对启白板扉，我时剥啄叩扊扅。","君出迎笑喜见眉，晴窗坐隠花影移。","茗椀未尽炉香迟，手弄麈尾风飔飔。","主人得意客忘归，嗟予懵学安所师。","矧复少也逢百罹，尚赖先德流余滋。","遗编烂烂星斗垂，墨犹未干吾忍窥。","梅花一咏偶弗遗，君能鉴赏了不疑。","惜哉不与君同时，生前未免俗子嗤。","身后有此名流知，呜呼吾意其何悲。"],"title":"答宋子闲"}
