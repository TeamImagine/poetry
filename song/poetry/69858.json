{"author":"王炎","id":69858,"strains":["平平平仄仄仄仄，平仄○○仄平仄。","仄平仄仄仄○平，仄仄平平仄平仄。","仄仄平平平仄平，仄仄仄平平仄仄。","仄平平仄仄平○，仄仄平平平仄平。","仄平平○平仄仄，平仄仄平平仄平。","仄○仄仄○平仄，○仄仄○平仄仄。"],"paragraphs":["人生昏宦只二事，忧喜相缠不知几。","我今岂可老更痴，颊有霜髭口无齿。","举案齐眉安在哉，独自饭蔬而饮水。","半生同住不同行，稍感伤悲心亦清。","雉鸣雌应春日暖，鸠唤妇归天雨晴。","断除此念如尸坐，调护坎离交水火。"],"title":"用元韵答秀叔  其二"}
