{"author":"杨公远","id":151272,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["家世桃源越几年，蓦携书卷觅安全。","来寻竹所山房处，为结梅花纸帐缘。","白鹤词歌明月下，黄庭经勘晚风前。","他时九转功成后，稳驾真人莲叶船。"],"title":"次乾明观汪新恩"}
