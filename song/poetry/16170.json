{"author":"仲并","id":16170,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["清风孤映紫宸班，平立伊周伯仲间。","几岁苦心扶国步，今年喜色到天颜。","羽书已静淮西报，翟辂初从塞北还。","式廓中原断无事，从容廊庙有余闲。"],"title":"代人上师垣生辰  其三"}
