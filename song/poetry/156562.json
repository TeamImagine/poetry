{"author":"文天祥","id":156562,"strains":["仄平平仄仄○仄，仄仄平仄平仄仄。","平平仄平仄平○，仄平仄仄平○仄。","○平仄○仄，平平仄仄仄。","仄仄仄平平，仄仄仄平仄。","仄平○仄仄平平，○○平仄仄平平。","仄仄仄平平仄平，○仄仄仄平平平。"],"paragraphs":["乃知贫贱别更苦，况我飘转无定所。","心怀百忧复千虑，世人那得知其故。","娇儿不离膝，哀哉两决绝。","也复可怜人，里巷尽呜咽。","断肠分手各风烟，中间消息两茫然。","自断此生休问天，看射猛虎终残年。"],"title":"胡笳曲 十六拍"}
