{"author":"戴应魁","id":160823,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平仄平仄，平平平仄仄平平。","平平仄仄平平仄，仄仄平平平仄平。"],"paragraphs":["谁把巉岩巧凿开，分明幻出小蓬莱。","风迎蜃气楼台起，浪涌蟾光宫阙来。","海阔鱼龙自吞吐，云深鸾鹤共徘徊。","禅师九座经游处，一访遗踪为拂埃。"],"title":"海月岩"}
