{"author":"萧灼","id":163527,"strains":["仄平仄仄平平平，平平仄仄平平平。","○平仄仄仄○仄，平平仄仄平平平。","平平仄仄平○仄，仄仄平平仄平仄。","平○仄仄○平平，仄仄仄平平仄仄。","仄平平平仄仄平，仄仄平仄仄仄平。","平平○平仄仄平，仄平○仄仄仄平。","仄仄仄仄仄平仄，仄平平仄平仄平。","仄平仄仄平仄仄，仄平仄仄平平仄。","平平仄仄平仄○，平平仄仄平○平。"],"paragraphs":["朔风卷雨东南昏，铜仙泪洒辞吴门。","间关万里踏燕月，埃沙扑面愁人魂。","携琴早晚随王母，不似瑶池旧歌舞。","南冠岌岌操南音，此意此心千万古。","十年归来两鬓霜，袖有诗史继草堂。","西游苍梧北太华，笔端传入古锦囊。","甫也再拜杜鹃血，颍乎冥入冰炭肠。","一朝访我茅屋下，朔风易水为余写。","黄金好铸锺子期，知君不是黄冠师。"],"title":"题汪水云诗卷"}
