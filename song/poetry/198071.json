{"author":"苏辙","id":198071,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["早岁相从能几时，淮阳花发正游嬉。","鸣弓矍相人如堵，席地沧浪柳作帷。","十载旧游真是梦，一时佳客尚存谁。","遥闻葬日车千两，渍酒绵中寄一悲。"],"title":"黄几道郎中同年挽词二首  其二"}
