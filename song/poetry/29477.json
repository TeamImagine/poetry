{"author":"韩元吉","id":29477,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["山下清溪溪上亭，竹阴芳径眼增明。","已知数日逢寒食，賸喜今朝作好晴。","酒美故应容客醉，歌长不自觉诗成。","春深准拟多行乐，却作花前送我行。"],"title":"过赵仲缜"}
