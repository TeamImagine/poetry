{"author":"何梦桂","id":151627,"strains":["平平仄平平，仄仄平平平。","平平○仄平，平仄仄平○。","仄仄仄○○，仄仄仄仄平。","仄仄仄仄平，仄仄仄平○。","○平仄平平，仄仄仄仄平。","仄平仄○仄，仄仄平平平。","平平仄仄平，○仄平平平。","仄平仄仄平，平平仄○○。"],"paragraphs":["琼楼藐层云，绝栋天风寒。","阿谁吹玉龙，哀响落云间。","插羽欲相从，百尺那可攀。","脉脉隔绮窗，欲语两俱难。","当年古铜人，夜半失露盘。","露寒湿如水，见者为悲酸。","谁能铸铁关，镵石为肠肝。","已夫已矣夫，无言付长叹。"],"title":"三用韵  其二"}
