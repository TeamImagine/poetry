{"author":"陆游","id":34715,"strains":["仄平仄仄平平仄，平仄平平仄仄平。","仄仄仄平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["绿阴翳翳连山市，丹实累累照路隅。","未爱满盘堆火齐，先惊探颔得骊珠。","斜簪宝髻看游舫，细织筠笼入上都。","醉里自矜豪气在，欲乘风露摘千株。"],"title":"六峰项里看采杨梅连日留山中"}
