{"author":"刘宰","id":92947,"strains":["仄仄平平仄仄平，平平仄仄仄平平。","平平仄仄平平仄，平仄平仄仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["四海论交二十年，知心一见似前缘。","情亲尚记通宵语，忠告难忘送别篇。","梦入蓬壶重会面，座看书史尚堆前。","应怜废学从农圃，要使留心在简编。"],"title":"怀林维国二首  其一"}
