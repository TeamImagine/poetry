{"author":"高适","id":2521,"strains":["平仄仄平仄，平平○仄平。","○平仄○仄，平仄仄平平。","仄仄平仄仄，仄平平仄平。","平平仄仄仄，○仄仄○平。","平仄仄○仄，平平平仄平。","仄平平仄仄，仄仄仄○平。","仄仄平仄仄，平平平仄仄。","平平仄仄仄，○仄仄平平。"],"paragraphs":["携手望千里，于今将十年。","如何每离别，心事复迍邅。","适越虽有以，出关终耿然。","愁霖不可向，长路或难前。","吴会独行客，山阴秋夜船。","谢家征故事，禹穴访遗编。","镜水君所忆，莼羹余旧便。","归来莫忘此，兼示济江篇。"],"title":"秦中送李九赴越"}
