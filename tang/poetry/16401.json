{"author":"白居易","id":16401,"strains":["仄○仄平平，仄仄平平仄。","平平仄仄○，平仄○仄仄。","平平仄平仄，平仄平平仄。","仄仄平仄平，仄平仄仄仄。","仄平仄仄仄，○仄平平仄。","平仄平仄平，平○仄平仄。"],"paragraphs":["日长昼加餐，夜短朝余睡。","春来寝食间，虽老犹有味。","林塘得芳景，园曲生幽致。","爱水多櫂舟，惜花不扫地。","幸无眼下病，且向樽前醉。","身外何足言，人间本无事。"],"title":"日长"}
