{"author":"姚勉","id":140647,"strains":["仄平仄仄仄平平，平仄平平仄仄仄。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["四州八邑此同窗，铿石锵金日击撞。","鹏翼相将抟北海，龙头更夺过西江。","蒿苹是日开先宴，萸菊他时捷各邦。","横浦自期吾岂敢，玉山对策又无双。"],"title":"乙卯七月庚子魁祀礼成同舍诸新元相与宴拟鹿鸣也故敢亦拟劝驾诗呈幸领此意"}
