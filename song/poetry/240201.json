{"author":"周紫芝","id":240201,"strains":["平平平仄仄，仄仄平仄平。","仄仄○平平，仄仄平仄平。","仄平仄平平，平仄○平平。","仄平仄平仄，仄平仄平平。","平平仄平仄，仄仄平仄○。","平平平平平，仄仄○平平。","○○仄仄仄，仄仄仄仄平。","平仄仄仄平，仄平平仄平。","仄仄仄平仄，仄仄仄仄平。","平仄仄仄平，○仄仄仄平。"],"paragraphs":["人生殊臭味，不异莸与薫。","岁晚期金兰，矫矫惟此君。","缅怀古招提，修竹如云屯。","道人淡无与，所居竹为群。","余阴满窗户，肯惜为我分。","他年蜗牛庐，浄几横清芬。","疏疏便可意，霭霭亦足欣。","千亩不足侯，万夫宁是军。","客问有何好，仰屋不必言。","幽径傥可开，迟子日款门。"],"title":"与松林道人求竹栽"}
