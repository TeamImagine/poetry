{"author":"赵蕃","id":74275,"strains":["平仄仄平仄，仄平平仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["晨起不为晚，所期安在哉。","如言屐上下，复道手敲推。","久立酴醿架，频怜玉雪堆。","睇瞻殊莫及，欹帻屡裴回。"],"title":"夙约签判丈运属丈同迓客于玉田比出郊侧闻二丈已先行及抵所期二丈元未到也因成此四十字"}
