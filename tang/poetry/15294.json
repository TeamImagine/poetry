{"author":"白居易","id":15294,"strains":["平平○仄仄，平平仄仄平。","○平仄仄仄，仄仄○平平。","仄平平平仄，○仄仄仄平。","仄平仄仄仄，仄仄仄○平。","平仄仄仄仄，○平○仄平。","平平仄仄仄，仄仄仄平平。","平仄仄仄仄，平平仄平平。","平平仄仄仄，仄仄平平平。","仄仄仄仄仄，仄○平仄○。","仄○仄平仄，仄仄平仄平。"],"paragraphs":["江州司马日，忠州刺史时。","栽松满后院，种柳荫前墀。","彼皆非吾土，栽种尚忘疲。","况兹是我宅，葺艺固其宜。","平旦领仆使，乘春亲指挥。","移花夹暖室，徙竹覆寒池。","池水变绿色，池芳动清辉。","寻芳弄水坐，尽日心熙熙。","一物茍可适，万缘都若遗。","设如宅门外，有事吾不知。"],"title":"春葺新居"}
