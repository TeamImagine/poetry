{"author":"洪适","id":28373,"strains":["仄仄仄○平，仄仄平平仄。","平仄仄平平，仄仄○平仄。","平仄仄平平，仄仄○平仄。","平仄仄平○，○仄平平仄。","仄仄仄平平，平仄平平仄。","仄仄仄○平，平仄仄○仄。","仄仄仄平平，平仄平平仄。","平仄仄平平，平仄平平仄。","仄仄仄平平，仄平平平仄。","○○仄平平，仄仄平平仄。","仄仄仄平平，○仄平平仄。"],"paragraphs":["忆昔采茶时，雨后山蹊湿。","鹰爪喜盈襜，蟹眼思朝汲。","归路取盘洲，下昃行踪急。","珠汗透裳衣，更换登梯级。","徙倚曲栏竿，鸣雁圆沙集。","晚景不胜春，寒气潜相袭。","诘旦傍装台，欹侧人扶立。","舆疾望医来，谁煮青黏汁。","举案念齐眉，幻泡何嗟及。","重过故园门，不忍携筇入。","引领顾前丘，空对旗枪泣。"],"title":"庚子山居采茶有感"}
