{"author":"方回","id":148659,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["南来藉藉已声先，遥挹清扬意谓然。","果见新诗金掷地，始知余子管窥天。","三书光范门前拜，一斗长安市上眠。","旧日猖狂俱已矣，输君衡鉴政高悬。"],"title":"见李提学所和诗次韵"}
