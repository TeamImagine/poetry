{"author":"孔平仲","id":204135,"strains":["仄仄平仄仄，仄平平○平。","平平平平仄，平仄仄平平。","仄平平仄仄，平仄仄○○。","平平平仄仄，仄仄仄平平。","仄仄仄平仄，平○仄平平。","仄平仄仄仄，平仄平平平。","平平仄仄仄，仄仄○平平。","仄仄仄仄仄，仄平仄平平。","仄平仄平平，仄仄平平平。","○仄仄平仄，平平仄平平。"],"paragraphs":["日影秋渐薄，月华寒更清。","光生含江水，天色晚来晴。","德微惭郡绂，山野拙将迎。","河流弥浅峻，壮木亦凋零。","帝子閟瑶瑟，居闻鹗鹏声。","太刚每忤俗，平进谁提衡。","何为尚录录，以此思归耕。","报使扫旧荜，愿言嘿余龄。","上楼想羌庐，一望烟冥冥。","封壤邈千里，书之寄余情。"],"title":"偶作"}
