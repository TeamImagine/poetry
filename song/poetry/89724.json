{"author":"赵汝譡","id":89724,"strains":["仄仄仄○仄，平平仄平平。","平○仄平仄，仄仄平平○。","仄仄平仄平，仄仄平仄平。","仄平仄平仄，仄仄平仄平。","平仄仄平仄，仄平仄平平。","仄仄仄平平，仄平平仄平。","平平平平仄，平仄平仄平。","平平仄仄仄，平仄○仄平。","平平仄平平，仄仄平仄平。","平平平平仄，仄仄○○○。"],"paragraphs":["霁景映苍麓，岚光泛层峦。","清和惬幽步，窈缭穷遐观。","偶与文会俱，未觉心赏阑。","一窗奥明具，万象高下宽。","城郭隠沙际，庙宫见林端。","引涧日流厨，取泉时出山。","摩挲云杉去，惆怅烟竹寒。","嘤鸣感伐木，肥遁思考槃。","邹公有荒台，百世名不刊。","悠悠湘波去，使我空长叹。"],"title":"岳麓寺"}
