{"author":"徐铉","id":37262,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["先生曾有洞天期，犹傍天坛摘紫芝。","处世自能心混沌，全真谁见德支离。","玉霄尘闭人长在，全鼎功成俗未知。","他日飙轮谒茅许，愿同鸡犬去相随。"],"title":"赠奚道士"}
