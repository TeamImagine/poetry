{"author":"金君卿","id":146437,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["坛宇榛芜几十年，遗基重葺控长川。","羽人便是双飞鹤，仙籍须增一洞天。","蓝峤逢秋无败叶，龟池经夏有甘泉。","操舟过客宜停棹，暂到尘襟自洒然。"],"title":"重修龙兴观寄呈江吴二尊师  其一"}
