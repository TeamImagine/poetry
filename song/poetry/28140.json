{"author":"洪适","id":28140,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","仄平仄平平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["翩翩画戟对春光，命客重登千仞冈。","坐上行人倾别酒，花前小雨伴啼妆。","雪肤不为轻寒瘦，玉骨何如昨夜香。","丽句竞传新乐府，谁夸何逊在维扬。"],"title":"宏父见招赏梅时范子芬欲行"}
