{"author":"夏竦","id":232692,"strains":["○仄平○仄，平平仄仄平。","仄平平仄仄，平仄仄平仄。","仄仄平平○，平平仄○平。","平平平○仄，○仄仄平平。","仄仄平平仄，平平仄仄○。","平○○平仄，○仄○平平。"],"paragraphs":["禁籞阳和异，华丛造化殊。","两宫方共治，双花故联跗。","向日檀心并，承烟翠干孤。","游蜂须并翼，凝露亦骈珠。","晓槛香俱发，晴阶影对铺。","君王重天贶，临写冠珍图。"],"title":"延福宫双头牡丹"}
