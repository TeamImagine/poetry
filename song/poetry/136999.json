{"author":"薛嵎","id":136999,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["春渚微茫碧草连，千花飞尽柳飞绵。","孤云野鹤生遥思，明月清风共一船。","破褐还寻栖隠地，空囊唯乞送行篇。","先生自有修真诀，不倚丹砂驻少年。"],"title":"送潘道士"}
