{"author":"刘摰","id":186960,"strains":["仄平平○平○仄，平○平仄○平平。","仄○○仄平仄仄，平平仄仄平仄○。","仄平仄仄仄平仄，仄仄平仄平平平。","平平仄仄仄平仄，仄仄平仄平平平。","平○仄仄仄仄仄，仄仄仄仄平平平。","平平仄平平仄仄，仄平仄仄平仄平。","仄平仄仄平仄仄，仄仄平仄○平平。"],"paragraphs":["道卿诗思清如水，披衣霜夜吟寒星。","意深调苦悲万古，平明寄与锺子听。","北窗病客爽心骨，若饮甘露枯肠盈。","嗟夫世故玩形器，智者营役奔风霆。","区畛大小各尔志，不可慕者鸿冥冥。","吾于世珍粗有觉，未逢烛理喑不鸣。","短篇讲好聊写意，弱赵安敢当秦兵。"],"title":"次韵晋陵吴秀才传见贶"}
