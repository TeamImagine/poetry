{"author":"文天祥","id":156241,"strains":["平平平仄平，仄仄仄○○。","仄平仄平仄，仄仄平平平。","仄○平仄平，平仄平平平。","平平仄平平，仄仄仄平平。","仄平平平仄，平平平仄平。","○平平平平，仄仄仄平○。","平平仄平仄，平平平仄平。","仄平仄仄平，平平平平平。"],"paragraphs":["秋风凄已寒，蜀道阻且长。","虎狼伏原野，欲济川无梁。","客从何处来，云我之西方。","萧萧骕骦鸣，熠熠湛卢光。","昔时荣华地，今为争战场。","将军扬天戈，壮士发戎行。","江南有羁鸟，悠悠怀故乡。","驾言与子游，云天何茫茫。"],"title":"送刘其发入蜀"}
