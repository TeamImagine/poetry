{"author":"洪迈","id":31183,"strains":["仄仄平仄平，仄仄仄平仄。","平○仄平仄，平仄仄○仄。","平平仄平仄，平仄○仄仄。","仄平仄平平，仄仄平仄仄。","仄○平平○，平仄平平仄。","平平仄平仄，仄仄仄平仄。","平平仄平平，仄仄平仄仄。","○平平仄平，○○平平仄。"],"paragraphs":["灼灼桃吐华，濯濯柳垂缕。","芳菲挽人出，春力乃如许。","嗟余闭门客，佳节过不数。","不因可人呼，那得幽步举。","客如山阴胜，诗作斜川语。","谁言一尊酒，妙处合千古。","归来读残书，耿耿霜月苦。","空余流落心，三叹非吾土。"],"title":"春日与卓民表陈国器步出北郊"}
