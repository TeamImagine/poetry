{"author":"释德洪","id":228240,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["东山重到读题名，胜践清游此合并。","雾雨开晴秋满眼，暮云欲合句先成。","走禅璧月寒林静，来客兰丛玉树清。","我老吐词如朽木，蒸成芝菌报升平。"],"title":"同吴家兄弟游东山约仲诚不至"}
