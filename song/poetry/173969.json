{"author":"曾巩","id":173969,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["湖面平随苇岸长，碧天垂影入清光。","一川风露荷花晓，六月蓬瀛燕坐凉。","沧海桴浮成旷荡，明河槎上更微茫。","何须辛苦求人外，自有仙乡在水乡。"],"title":"西湖二首  其二"}
