{"author":"张伯玉","id":135595,"strains":["平平仄平仄，仄仄仄平仄。","平平仄平平，仄仄平仄仄。","仄平平仄仄，仄仄平平仄。","平仄平仄平，仄仄平仄仄。","平平仄平仄，平平平仄仄。","仄仄仄○平，○仄平仄仄。"],"paragraphs":["南州富潨射，万壑纵奔濑。","兹泉一何高，夐与寥廓对。","邈非猿鸟到，迅恐岩磝碎。","霜落天地清，玉立江海外。","人区未蒙泽，蛟龙兹有待。","浅石谅难渟，当与云涨会。"],"title":"玉泉祈雨"}
