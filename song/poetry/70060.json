{"author":"王炎","id":70060,"strains":["仄仄平平仄平仄，平平仄仄○平仄。","仄平仄○平？平，仄仄平平平○○。","仄平仄仄平平平，仄○○○○平平。","仄仄平仄平仄仄，仄仄○平平仄平。","平平仄○平平仄，仄○仄仄平仄仄。","仄平仄仄仄仄平，仄○○○平平仄。"],"paragraphs":["欲上青云却垂翅，归来扫轨空山里。","道人说相来叩关，酒半醺酣谈亹亹。","我今布褐终余年，岂论燕颔并鸢肩。","谓予形是朱顶鹤，两眼藏神高颊颧。","彭殇寿夭谁无死，不将动目摇湛水。","道人去后若复来，定应难相壶邱子。"],"title":"与赵道人"}
