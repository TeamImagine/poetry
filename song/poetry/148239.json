{"author":"方回","id":148239,"strains":["○仄仄平平，仄仄仄仄○。","○仄平仄平，仄平仄仄仄。","平平仄○仄，○平仄平仄。","仄平仄仄仄，平平仄平仄。","平平仄仄平，仄仄仄平仄。","○平○平仄，仄仄仄仄仄。","仄平仄仄平，仄平仄平仄。","仄平仄仄平，仄○仄平仄。","平仄平仄○，平仄仄仄仄。","平仄平仄平，○仄平仄○。","仄平平仄平，平仄平仄○。","仄仄平平平，平仄仄平仄。"],"paragraphs":["长女近归宁，念母省所患。","临别无可烹，仅余一老雁。","兹辰遂重九，空庖绝刍豢。","伏雌劣足膳，时醪靡由办。","平生万卷肠，半世饫藜苋。","中尝长军府，岂不䜩集惯。","晚年畏祸机，弃官老林涧。","卖书辍架签，典衣解袍襻。","佳节无一钱，终不羡朽贯。","瓶罄何耻为，更用奴隶讪。","但甘颜乐瓢，宜免周誓轘。","粲粲东篱英，聊与岁同晏。"],"title":"九日烹二鸡终不得酒"}
