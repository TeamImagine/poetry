{"author":"崔元翰","id":8785,"strains":["仄仄仄平○，仄平平仄仄。","仄平平仄仄，仄仄平平仄。","仄仄仄平平，平○仄平仄。","○平仄平仄，仄仄○平仄。","仄仄仄平平，平平仄平仄。","平平○仄仄，仄仄平平仄。","平仄仄平平，平平仄平仄。","平平仄平仄，仄仄平平仄。","平仄仄平平，平平平仄仄。","仄○○平仄，○仄平平仄。"],"paragraphs":["偶圣睹昌期，受恩惭弱质。","幸逢良宴会，况是清秋日。","远岫对壶觞，澄澜映簪绂。","炮羔备丰膳，集凤调鸣律。","薄劣厕英豪，欢娱忘衰疾。","平皋行雁下，曲渚双凫出。","沙岸菊开花，霜枝果垂实。","天文见成象，帝念资勤恤。","探道得玄珠，斋心居特室。","岂如横汾唱，其事徒骄逸。"],"title":"奉和圣制重阳旦日百寮曲江宴示怀"}
