{"author":"陆游","id":39868,"strains":["仄平仄仄仄平平，平仄平平平仄平。","平仄仄平平仄仄，仄平平仄仄平平。","仄平仄仄仄平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["破裘百结鬓垂蓬，旋过流年旋已空。","魔眷属如云尽散，性光明似日方中。","极知万事不劳问，欲住一庵谁与同。","会向巢居明月夜，五弦横膝写松风。"],"title":"欲卜庵居未有胜地作诗识之"}
