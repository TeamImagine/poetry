{"author":"方回","id":148307,"strains":["平平仄仄仄平平，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["贫何所恶贱何羞，寓物无心任去留。","尚有可人同臭味，足相闲处与交游。","衔杯痛饮真吾事，插架多书不外求。","颇欲买邻今已晚，石田茅屋仗谁谋。"],"title":"遇仇仁近出斋小饮次前韵五首  其一"}
