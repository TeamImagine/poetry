{"author":"周必大","id":50337,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["讲席人期相郑覃，石渠我忝继齐堪。","碧琳殿邃同宣召，白玉堂深接笑谈。","寓直敢陪东道主，登高尚想北山南。","洞岩胜集空回首，何日芒鞋许再探。"],"title":"与馆中同僚会邦衡侍郎于南山真珠园后两日翰苑作开讲会予不赴邦衡有诗见怀次韵"}
