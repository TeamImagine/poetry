{"author":"章甫","id":64750,"strains":["仄平平仄○，仄仄仄平○。","平○○仄平，平仄○仄平。","平平平仄平，○仄平平平。","平平平仄仄，平仄仄○平。","仄○平仄平，平仄平平平。","仄仄平仄平，平仄平平平。","平平仄仄仄，仄仄平平平。","仄平仄仄仄，仄仄仄仄平。","仄平仄平仄，○仄平仄平。","仄仄○○平，仄仄仄平平。"],"paragraphs":["蜀人多巧思，组绣用功深。","生绡三尺余，成此观世音。","慈悲欢喜容，如出旃檀林。","莲花随步武，缨络缦衣襟。","手中杨柳枝，时布慈云阴。","誓度诸有情，能以音声寻。","由兹善幻力，使我生恭钦。","仰瞻大自在，本以一寸针。","众生与诸佛，其实同此心。","愿学闻思修，苦海脱浮沉。"],"title":"绣观音"}
