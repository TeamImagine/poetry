{"author":"陆游","id":42636,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["蓍草晨占大易爻，松肪夜借隠书抄。","饥时每就猿分果，宿处时从鹤寄巢。","旋卖荆薪持取醉，偶逢野叟即论交。","颓然坐阅人间事，耐辱禁愁却自嘲。"],"title":"野兴"}
