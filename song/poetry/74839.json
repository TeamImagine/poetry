{"author":"赵蕃","id":74839,"strains":["仄平仄仄仄平平，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["忆公典选继昌黎，是我学人行卷时。","香火奉祠虽觖望，簿书栖邑尚淹期。","长年敢有飘零恨，末路欣逢陶冶私。","自度才能不堪举，直思求地勉寒饥。"],"title":"送韩建宁赴召二首  其二"}
