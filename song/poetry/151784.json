{"author":"何梦桂","id":151784,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["东风吹雨湿平芜，三叠阳关醉唾壶。","往事尽随尘世界，新来祇怪老头颅。","百年祖父留汤沐，千里儿孙有饭盂。","目断长亭休折柳，斜阳山外是西湖。"],"title":"送平石侄孙还杭"}
