{"author":"释德洪","id":227971,"strains":["平平平平仄仄仄，平仄仄平平仄仄。","平○仄仄仄平平，仄○平平仄仄仄。","平平仄仄平仄平，仄○仄仄仄仄平。","○○仄仄仄○仄，仄仄仄仄平平平。","平○仄平○平仄，仄仄平平仄○仄。","○平仄仄仄仄仄，仄仄仄平○仄仄。","○仄平平○仄平，平平仄平平仄平。","仄平仄平仄仄仄，仄仄仄仄平平平。","仄平仄平平仄仄，仄平仄仄平平仄。","平平仄仄仄仄平，平平仄仄平仄仄。","仄仄○○平仄平，平仄平○平仄平。","仄○平平仄仄仄，仄仄平平仄仄平。","仄仄平平平仄仄，平仄平平仄○仄。","仄仄仄平平仄仄，○仄平平仄平仄。","○平仄仄平○平，仄仄平○仄仄平。","平平平仄仄仄仄，仄仄平仄○仄平。"],"paragraphs":["清狂平生笑李赤，诗慕谪仙名烜赫。","尤胜曲影傍权门，爱其炎炎手可炙。","袁丝若至晁错逃，热中未老嗾与嗷。","犹胜怒及水中蟹，不合郭索持双螯。","何如一庵听松雨，泼眼晴窗发茶乳。","更无俗子作白眼，但有水沉横碧缕。","长爱朱生论不卑，神明不欺宁自欺。","买金赏诬岂不美，尚笑世俗今浇漓。","玉川作诗曾救月，退之抵掌夸奇绝。","公今又赋喜雨诗，诗成肯寄甘露灭。","气吐虹蜺辞吐云，才大端如梁与棼。","丽如宫华蜀锦色，骏却千樯万马犇。","屈宋宗枝君得髓，江左风流复兴起。","试手作诗君勿笑，毫忽增之至弓秭。","长哦月出湘淹东，翰墨场中久策功。","千篇翻水不足道，绝爱风味如醉翁。"],"title":"和曾倅喜雨之句"}
