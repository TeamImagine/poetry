{"author":"方回","id":149255,"strains":["仄仄仄平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["薄有盐酰胹竹孙，夜寒城郭似荒村。","远更已觉逾三鼓，独酌无聊罄一樽。","此道粗闻元自少，众人欲杀幸犹存。","盲风怪雨青灯暗，庄蝶难凭入梦魂。"],"title":"三月十七夜大雷雨用韵酬俞好问四首  其三"}
