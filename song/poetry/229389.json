{"author":"释德洪","id":229389,"strains":["○平仄仄，○仄仄平。","平○仄平，平仄仄平。","仄平仄平，○平平仄。","仄平仄平，仄仄平仄。","○平仄○，仄○平仄。","仄平仄平，仄○仄仄。","仄平平仄，仄仄仄平。","仄仄仄仄，仄仄平平。","仄平仄平，平平仄仄。","仄○仄平，仄平平仄。"],"paragraphs":["三支习气，其毒炽然。","熏烝识心，盘屈纠纒。","众生不明，横生疑怖。","忽然见之，辄自惊仆。","空花世间，本离生灭。","廓然十方，露其窘冗。","唯矬师叔，是大幻师。","与夺万法，自在娱嬉。","乃知大千，皆公戏具。","手中木蛇，是曹家女。"],"title":"疏山仁禅师赞"}
