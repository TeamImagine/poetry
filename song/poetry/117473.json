{"author":"徐鹿卿","id":117473,"strains":["平平仄平平，仄平仄平仄。","仄仄平平平，○仄仄○仄。","平仄仄平仄，仄仄○平仄。","平平仄○平，仄仄平仄仄。","平平平仄仄，平仄仄平仄。","平仄仄仄仄，平平仄平仄。"],"paragraphs":["丛兰抱幽姿，结根托山壤。","所据良孤高，其下俯深广。","云气接清润，雨露从资养。","虽然翳深林，未肯群众莽。","轮蹄纷紫陌，谁此事幽赏。","幽赏纵不及，香风自来往。"],"title":"咏兰"}
