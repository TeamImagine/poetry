{"author":"张九成","id":6250,"strains":["平仄仄仄仄，仄平平仄平。","平平仄仄平，仄仄仄平平。","仄仄仄仄平，平平仄仄平。","仄平仄平仄，平仄平仄○。","仄平仄○平，平仄平平平。","平平平仄仄，仄平平仄平。","平平仄仄仄，平仄○平平。","平仄平○仄，平平仄○平。","仄○仄仄仄，平平仄仄平。","仄平仄仄仄，平○仄仄平。","仄仄平仄平，平仄○平平。"],"paragraphs":["春雨止复作，闭门无与居。","童奴告予言，有客叩吾庐。","束带出见之，颀然一丈夫。","手携一尊酒，辞气何晏如。","谓言久闻名，曾未瞻簪裾。","天寒宜饮酒，一杯聊以娱。","盘飧亦草草，蔬果间溪鱼。","颜色温胜玉，言谈贯如珠。","岂期有道者，而来警我愚。","酒酣意两适，心闲乐有余。","四海元有人，君勿轻荒区。"],"title":"有客"}
