{"author":"苏颂","id":179580,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["畴昔逍遥曳杖时，銮舆临哭从官悲。","三朝弼亮推公望，一品哀荣厚葬仪。","陪幄谋猷存故事，出藩慈惠有余思。","伯喈辞刻虽无愧，还作乡人堕泪碑。"],"title":"知枢密院孙温靖公挽辞二首  其二"}
