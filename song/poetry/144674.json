{"author":"陈杰","id":144674,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["冷云初雁水明霞，遥见星躔动汉槎。","咫尺江淮分表里，一番礼乐又光华。","水通建业宁迂道，天近城南且过家。","忙处得闲应更好，故园秋色上黄花。"],"title":"送淮漕洪监移节江东暂回天目"}
