{"author":"吴融","id":32361,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夹巷重门似海深，楚猿争得此中吟。","一声紫陌才回首，万里青山已到心。","惯倚客船和雨听，可堪侯第见尘侵。","无因永夜闻清啸，禁路人归月自沈。"],"title":"长安里中闻猿"}
