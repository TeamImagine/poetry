{"author":"陆游","id":37673,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["春风忽已遍天涯，老子犹能领物华。","浅碧细倾家酿酒，小红初试手栽花。","野人易与输肝肺，俗语谁能挂齿牙。","更欲世间同省事，勾回蚁战放蜂衙。"],"title":"睡起至园中"}
