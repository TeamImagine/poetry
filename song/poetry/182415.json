{"author":"强至","id":182415,"strains":["仄仄平平仄仄平，平平平仄仄平平。","仄平仄仄仄仄仄，仄仄仄平平仄平。","平仄平平平仄仄，平平平仄仄平平。","仄仄平仄平平仄，仄仄仄平平仄平。"],"paragraphs":["泗上风宜旧罕传，邦人谁说贡鳞鲜。","隔淮小市若古画，接楚远山疑宿烟。","民舍卑漥多困水，农畴硗瘠少逢年。","顾予居里号繁胜，举目只为乡思牵。"],"title":"次韵礼之淮上吟"}
