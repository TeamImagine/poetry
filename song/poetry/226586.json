{"author":"谢逸","id":226586,"strains":["仄平○仄平○平，仄平平仄仄仄平。","平○仄仄平仄仄，仄仄平仄平平平。","仄仄仄仄仄平仄，仄平仄仄平平平。","仄平平仄仄仄仄，平平仄仄平平平。","仄○○平仄仄仄，仄平○仄○仄平。","仄平仄仄仄仄仄，仄平○仄平平平。","平平仄仄仄仄仄，仄平仄仄平平平。","仄平平平仄平仄，仄平仄仄平平平。","仄平仄平仄仄仄，仄仄仄仄平○平。"],"paragraphs":["鲁公虹气胸中蟠，发为心画妙笔端。","严如礼乐陈太庙，肃若朝会罗千官。","想见诮杞叱希烈，不忧米罄无晨餐。","曩凭熊轼守此土，浮屠受戒升高坛。","手磨苍珉纪岁月，大书深刻期不刓。","至今父老见必拜，尚余堕泪碑斓斑。","争摹墨本走四海，购求不惜千金殚。","挂之虚堂拂尘壁，凛然六月阴风寒。","岂惟贼臣敛衽避，厉鬼不得神其奸。"],"title":"游宝应寺分咏古迹探得颜鲁公戒坛碑以坛字为韵"}
