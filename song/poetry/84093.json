{"author":"姚寅","id":84093,"strains":["平平仄平平仄仄，仄仄平平仄平仄。","仄○○仄仄仄平，仄仄平平平仄仄。","仄平仄仄仄平平，仄仄仄平仄平仄。","仄○仄仄仄平仄，平仄仄仄○平平。","仄平仄平仄仄仄，仄仄○平仄○仄。","仄○平仄仄仄平，仄仄平平仄平仄。","仄○仄仄平○平，仄○仄仄○平平。","仄平平仄平仄仄，仄仄仄仄仄○平。","平平仄仄○平仄，仄仄平平仄○仄。","仄平仄○平仄平，平平仄仄平平仄。","仄平仄仄仄仄平，仄仄仄平平仄平。","平平仄仄仄仄仄，仄仄仄平○○平。","平仄仄○平仄平仄○仄，仄仄仄仄○平仄。","仄平平仄平仄仄，平仄仄平平仄仄。"],"paragraphs":["南村老婆头欲雪，晓傍墙阴采桑叶。","我行其野偶见之，试问春蚕何日结。","老婆敛手复低眉，未足四眠那知得。","自从纸上扫青子，朝夕𫗪饲如婴儿。","只今上筐十日许，食叶如风响如雨。","夜深人静不敢眠，自遶床头逐饥鼠。","又闻野祟能相侵，典衣买纸烧蚕神。","一家心在阴雨里，只恐叶湿缲难匀。","明朝满簇收银茧，轧轧车声快如剪。","小姑促汤娘剥纰，嬉嬉始觉双眉展。","缲成白雪不敢闲，锦上织成双凤团。","天寒尺寸不得着，尽与乃翁输县官。","君不见长安女儿嫩如水，十指不动衣罗绮。","我曹辛苦徒尔耳，依旧绩麻冬日里。"],"title":"养蚕行"}
