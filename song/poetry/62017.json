{"author":"虞俦","id":62017,"strains":["平仄平平仄仄平，平仄仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["淮北燕南昔混同，相望却恨马牛风。","往来未省谁为伴，言语从来自不通。","百岁遗民愁绪外，数声羌笛梦魂中。","径须争渡长淮去，三月烟尘一洗空。"],"title":"回程泗州道中"}
