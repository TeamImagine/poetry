{"author":"汪莘","id":100721,"strains":["仄平平仄仄仄平，仄平平平平仄平。","仄平平平仄平仄，平仄平平仄仄○平平。","○平仄仄仄仄仄，平平仄仄平○平。","仄平仄仄仄平仄，平仄平仄平平平。","平仄平平仄仄仄，平平仄仄平平仄。","仄平仄仄仄平仄，仄仄平平仄平仄。","仄仄仄○平仄仄，平仄○平仄平仄。","仄仄平平平仄仄，仄仄平平仄平仄。","仄平平仄仄，平仄平仄仄。","仄平仄平仄仄仄，仄平仄仄平平仄。","平仄仄平○仄仄，平平平仄仄平仄。","仄平仄平仄仄平，仄○○仄平平平。","仄仄仄平○仄仄，仄仄平平仄○仄。"],"paragraphs":["北山之宅可忘归，北山之山天下稀。","自非君身有仙骨，安得蓬壶阆苑相因依。","长松巨柏气象古，红鸾白凤交横飞。","朔风万里促冬日，金橘千树争光辉。","枢密曾孙侍御子，天资酷与前人似。","只今四十未为老，不选娥眉压闾里。","道院夜长霜月白，豪气犹余好宾客。","早晚春归花乱发，蝶舞鶑啼亦伤魄。","此言聊戏尔，时事端可惜。","大儿只求上上考，次儿只用平平策。","胡运已衰当谢绝，西戎方彊又须索。","北山主人那得闲，袖中三尺青蛇斑。","有客不知其所往，岁暮江头雪三尺。"],"title":"题汪侍郎仲宗北山道院"}
