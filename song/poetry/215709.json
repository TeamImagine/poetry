{"author":"张耒","id":215709,"strains":["平平平仄○，平仄平平平。","平平仄平仄，平仄仄○○。","平平仄仄仄仄平，○平仄平○○平。","仄○平仄仄仄仄，仄○平仄平平平。","平仄平平仄平仄，仄仄平平平仄仄。","平平平仄○平平，平仄平平仄平仄。","仄仄平平仄仄平，平平仄仄仄平平。","仄平平仄平平仄，平仄仄平平仄平。","仄平仄仄平平仄，平平仄仄平平仄。","仄平仄仄仄○平，仄仄平平仄○仄。","仄平仄平平仄平，平平仄仄仄○平。","仄仄平平平仄仄，平平平仄仄平仄。"],"paragraphs":["东风芳草长，寒食春茫茫。","人家掩门去，鸡犬自相将。","原头簇簇柳与花，行人往来长叹嗟。","旧坟新冢累累是，裂钱浇酒何人家。","桑上鸣鸠唤山雨，雨脚萧萧山日暮。","归来门巷正春寒，花底残红落无数。","北里悲啼夜未休，清弦脆管起南楼。","古今歌笑何时尽，芳草白杨春复秋。","去年巧笑秋千女，今年嫁作东家妇。","彩绳画柱似当年，只有朱颜不如故。","百人学仙无一成，麻姑不见但闻名。","万斛春醪须痛饮，江边渔父笑人醒。"],"title":"寒食歌"}
