{"author":"陆游","id":33593,"strains":["仄仄仄仄平，仄仄平平平。","平平仄仄仄，仄仄仄仄平。","平仄仄仄○，仄平仄平平。","平仄仄仄仄，平平仄平平。","仄○仄仄仄，平○平平平。","平平仄仄仄，仄仄仄仄平。","仄平仄仄仄，仄仄平平平。","平平仄仄平，仄仄○仄平。","仄平仄仄平，仄仄平平平。","平平平平仄，仄平仄平平。"],"paragraphs":["摵摵败叶飞，黯黯寒云低。","村墟与市里，触目一惨凄。","今日病体轻，驾言适城西。","丹柿满野店，青帘出江堤。","猎骑载雉兔，樵担悬鹑鸡。","居人各自得，使我念故谿。","故谿不敢说，况复朝金闺。","伤哉啮雪翁，岁晚犹牧羝。","下愚不自还，大惑终身迷。","君恩何由报，力耕愧黔黎。"],"title":"访客至西郊"}
