{"author":"石赓","id":178687,"strains":["仄○仄平○仄平，仄仄平平○仄平。","平平仄仄仄平仄，仄平平○平仄○。","平平仄仄○平仄，仄仄平平仄○仄。","仄仄平平仄仄平，平平仄仄○平仄。","平仄○平仄○平，平平仄仄平仄平。","平平仄仄平平仄，仄仄仄平平仄平。","仄平平仄○平仄，○平仄仄平平仄。","平仄平平仄仄平，平仄仄仄平平○。"],"paragraphs":["洞庭白波如雪山，九月颠风了作寒。","乾坤荡沃漫无际，岳阳楼中方好看。","居人习惯占天色，短艇高樯绝行迹。","一点君山乍有无，鱼龙作坏三闾宅。","楼上观湖壮思生，巴陵酒熟香出瓶。","倾壶快饮为君尽，醉杀谪仙诗始成。","二年持节临荆部，扁舟此地常来去。","今日凭高觉胆惊，归欤莫与风涛过。"],"title":"岳阳楼观洞庭"}
