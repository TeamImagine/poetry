{"author":"韦骧","id":190509,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁谓兹亭浪得名，寥寥气象副深诚。","地饶松竹千年色，天与云山四合清。","靖节固尝为傲吏，子真元不势名卿。","伊余窃慕恬然乐，肯以纷华战性情。"],"title":"内乐亭"}
