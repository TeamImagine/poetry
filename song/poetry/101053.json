{"author":"韩琦","id":101053,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["河曲春游得旧传，使君从俗上兰船。","低篷密罩香罗绮，小艇交飏细管弦。","有献满盘烘芍药，竞豪临水落秋千。","归来夹岸民观甚，望远应疑李郭仙。"],"title":"三月十八日上水关"}
