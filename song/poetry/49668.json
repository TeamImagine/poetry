{"author":"杨万里","id":49668,"strains":["平仄平平仄仄平，平平平仄仄平平。","平平仄仄平平仄，平仄仄平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["诗吸三江卷五湖，雕琼为句字为珠。","前身谢守吟澄练，今代世南行秘书。","獬豸峨冠久尘醭，星辰听履即须臾。","夜来飞入东园去，梦里分明觉后虚。"],"title":"谢淮东漕虞寿老宝文察院寄诗二首  其一"}
