{"author":"释居简","id":91383,"strains":["仄平仄仄仄平平，平仄平平仄仄平。","仄仄平平平仄仄，仄平平仄平平平。","仄平仄仄仄平仄，仄仄平平仄仄平。","平仄平平平仄仄，平平平仄仄平平。"],"paragraphs":["恨霜点鬓讳言霜，谁敢从翁话鬓苍。","每见丹林枫剪剪，只云青女陈堂堂。","所余不足供弹镊，既往徒嗟易断肠。","惆怅行春桥下水，无朝无暮只沧浪。"],"title":"酬竹岩赋行春桥翁媪摘白"}
