{"author":"罗升","id":165044,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天末雄风卷白波，玉舟既晓泛银河。","不知瑞入耕畴未，但觉寒生客路多。","四海尽宽胡至此，一丘无分欲如何。","只因岁晚嘉禾道，剩要先生赋七歌。"],"title":"过嘉兴雪中"}
