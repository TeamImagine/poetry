{"author":"盛烈","id":170939,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["暖翻鸭顶一川晴，喜共长堤缓辔行。","落尽繁红春结局，传来太白酒寻盟。","人于冷淡交偏好，句向萧闲吟倍清。","鹈鴂一声林外唤，短篷归带夕阳明。"],"title":"同黄吟隠湖上散步"}
