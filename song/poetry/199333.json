{"author":"梅询","id":199333,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["谢公城上谢公楼，百尺阑干挂斗牛。","碧瓦万家烟树密，苍崖一槛瀑泉流。","波光滟滟前溪满，刹影亭亭古寺幽。","此地近除新太守，绿窗明月为君留。"],"title":"叠嶂楼"}
