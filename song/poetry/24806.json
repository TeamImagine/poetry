{"author":"陈洎","id":24806,"strains":["平仄仄平平，平平仄仄平。","平平○仄仄，○仄仄○平。","○仄平平仄，平平仄仄仄。","仄○平仄仄，平仄仄平平。","平仄平平仄，平平仄仄平。","仄○平仄仄，仄仄仄平平。"],"paragraphs":["呼树止陵阳，逢辰下建章。","奇姿标上瑞，正色丽中央。","昭祀祠坛畔，声歌太液傍。","凤教鸿作侣，天与菊为裳。","神雀非灵异，流鶑愧采章。","集污宁我类，一举戛云翔。"],"title":"黄鹄"}
