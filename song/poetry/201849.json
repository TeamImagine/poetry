{"author":"彭汝砺","id":201849,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["十年共力诗书学，万里相期将相科。","白屋自知难掩抑，青山聊得慰蹉跎。","宠荣未有如君早，衰病争加若我何。","灯下无人知此意，独鸣寒剑一悲歌。"],"title":"喜文渊登第因寄二篇  其二"}
