{"author":"俞德邻","id":153251,"strains":["仄平仄仄仄平平，仄仄平仄仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["七闽幕府借词臣，一笑平反草木春。","制下九重新涣汗，胸蟠千古旧经纶。","生平耻不为伊傅，夜半何烦问鬼神。","无限焦枯待霖雨，好将斯道觉斯民。"],"title":"送张师道"}
