{"author":"释德洪","id":227696,"strains":["平平仄仄平平仄，仄仄平平平仄仄。","平仄平平仄仄○，仄仄平平仄平仄。","平平仄仄平仄仄，仄仄平平仄平仄。","仄平仄仄平仄平，仄仄仄平仄平仄。","平平仄平平仄仄，平平仄仄平平仄。","仄仄平平仄仄平，仄仄仄仄平平仄。","仄平仄仄平仄平，平平○仄平平平。"],"paragraphs":["西湖漠漠生烟雨，浦浦圆沙凫雁聚。","今日高堂素壁间，忽见西湖最西浦。","翩翻两雁方欲下，数只飘然掠波去。","独余一只方稳眠，有梦不成亦惊顾。","萧梢碧芦秋叶赤，青沙白石纷无数。","我本江湖不系舟，尔辈况亦江湖侣。","令人便欲寻睿郎，呼船深入龙山坞。"],"title":"汪履道家观所蓄烟雨芦雁图"}
