{"author":"黄庭坚","id":207864,"strains":["仄仄平平仄，平平仄仄平。","仄平○仄仄，仄○仄平平。","○仄平○仄，仄平仄仄平。","仄平平○仄，仄仄仄平○。","仄仄平平仄，平平仄仄平。","仄平平仄仄，○仄仄○○。"],"paragraphs":["几复平生好，能来屈马蹄。","愈风观草檄，刮膜受金篦。","藏器时难得，忘言物已齐。","买书聊教子，让粟不谋妻。","碧草迷寒梦，丹枫落故溪。","尔时千里恨，且愿醉如泥。"],"title":"留几复饮"}
