{"author":"释印肃","id":25959,"strains":["仄仄仄平仄仄，仄仄仄平○仄。","平仄平仄仄○，仄仄平平仄仄。","仄○○，仄平仄，仄平平，仄仄仄。","平平仄仄仄平平，仄仄平平仄平仄。","仄平平仄，仄仄○平。","平平仄仄，仄仄平平。","仄仄平仄，平仄平平。","平平○仄平，仄仄仄平○。","平仄仄仄平，平仄仄仄仄。","仄平？○平，○平仄？仄。","仄平仄平仄，仄○○仄仄。","仄平仄○仄，仄仄仄○仄。","仄仄仄仄仄，仄仄仄仄仄。","仄仄仄平平，仄仄○平仄。","仄仄仄仄仄，仄仄○仄仄。","仄仄仄平平，仄仄平平仄。","仄平仄仄仄，仄平仄○仄。","平仄仄○仄，仄仄○○仄。","○平仄仄平，仄仄平平仄。","平仄仄平平，仄平平仄仄。","平仄平仄平，仄仄平平仄。","○平平仄仄仄平，仄仄○○平平仄。","仄仄○○○仄平，仄平平仄仄仄仄。"],"paragraphs":["失却本来面目，个个日南长至。","先祖时节苦临，处处笙歌乐醉。","也参禅，亦详义，也贫穷，亦富贵。","蒙头塞耳有谁知，大地茫茫没巴鼻。","智悲同运，野店横溪。","头头物物，实理希奇。","悟本谁悟，迷是谁迷。","家家观世音，户户礼牟尼。","亨老总不知，都料斫木底。","不因这三门，如何在这里。","老师本无节，世间如梦寐。","我今梦中说，说者觉如义。","若有未觉者，好盖令饱睡。","等待睡惺时，自己难回避。","恐彼少盐醋，米面并豆豉。","我击木童儿，汝定知来意。","每人与一饱，大家要了利。","冬日莫更歇，腊尽相将至。","如人各上山，努力争先势。","时节莫瞒心，早归欢喜地。","坚个弥勒楼，露出真慈氏。","了知生死即涅槃，自性如空包天地。","试问空空空不知，不知知处法不二。"],"title":"偈颂三十首  其一七"}
