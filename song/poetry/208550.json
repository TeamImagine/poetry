{"author":"吕南公","id":208550,"strains":["平平仄平仄，仄仄仄仄仄。","平平仄平仄，仄仄平仄仄。","仄平○仄平，平仄平仄仄。","仄仄仄平仄，平平○仄仄。","仄平平平仄，平仄仄平仄。","仄仄平仄仄，平平平仄仄。","平平仄○仄，平仄平仄仄。","平平仄平仄，仄仄平仄仄。","仄仄仄平仄，平平仄平仄。","平平仄○○，仄仄仄仄仄。"],"paragraphs":["吾交邓夫子，富有免俗气。","包含吉人道，混协时辈事。","读书三十年，恬寞无所嗜。","物古少明眼，声希难侧耳。","自同昆冈石，坚厚保英粹。","不畏埃{土盍}染，非求霖露渍。","幽姿审如此，镌错安得致。","余生鲜谐合，幸此蒙羼厕。","上岳眺高远，趋涛玩滂濞。","由来魏王瓠，不在惠施弃。"],"title":"邓夫子"}
