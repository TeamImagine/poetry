{"author":"蔡襄","id":135817,"strains":["仄仄平平仄，○平仄仄平。","平平平仄仄，平仄仄○平。","仄仄平平仄，平平仄仄平。","仄平平仄仄，○仄仄平平。","平仄平○仄，平平仄仄平。","平平平仄仄，仄仄○平平。"],"paragraphs":["彩阁萦林转，苍崖隔水开。","龛明千像日，波起一滩雷。","绿浅春前草，香余腊后梅。","背人惊鹭去，将雨好风来。","云气随衣袂，岚光入酒杯。","清游知不屡，欲下更徘徊。"],"title":"游龙门香山寺"}
