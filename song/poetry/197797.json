{"author":"苏辙","id":197797,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["投窜千山恨不深，扁舟夏涉气如烝。","重来疋马君何事，归去飞鸿我未能。","养气经年惟脱粟，读书终夜有寒灯。","安心且作衰慵伴，海底鲲鱼会化鹏。"],"title":"迎寄王适"}
