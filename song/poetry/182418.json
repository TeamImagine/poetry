{"author":"强至","id":182418,"strains":["平平平仄仄平平，仄仄平平仄仄平。","平仄平平平仄仄，仄平平仄平平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["重阳无酒上高台，冷对西风笑几回。","虽信佳辰从古重，不知今日为谁来。","忽闻天外清歌发，云是淮边曲宴开。","自叹弗如篱下菊，此时翻得伴吟杯。"],"title":"九日上兵部"}
