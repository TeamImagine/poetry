{"author":"陆游","id":39187,"strains":["平仄仄仄仄，○仄仄平平。","平平仄平平，仄平仄平平。","平仄平仄仄，仄仄○仄平。","仄仄仄仄平，仄仄仄○平。","平平仄平仄，仄平仄仄平。","仄平平仄仄，平仄仄○平。","仄仄仄仄平，仄仄仄仄平。","○仄仄仄平，仄仄仄仄平。","仄平仄仄仄，仄仄平仄平。","仄仄仄仄平，平仄仄仄平。"],"paragraphs":["尧德被四表，其本在身修。","江河水稽天，发源乃涓流。","人忍于搏虱，习熟且解牛。","象箸与玉杯，漆器实其由。","斯须失兢畏，恶名溢九州。","始乎为善士，终可蹈轲丘。","孰置汝太山，孰挤汝污沟。","降福孰汝私，得祸孰汝雠。","圣狂在一念，祸福皆自求。","易箦汝所知，垂死勿惰偷。"],"title":"老学庵自规"}
