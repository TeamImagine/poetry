{"author":"程公许","id":106490,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["梅花蘸影碧江浔，似怪高人金玉音。","咏絮可怜清寡伴，冠霞来与共论心。","定知句迫琼瑶响，莫惜杯浮琥珀深。","姑射清寒西子醉，一时妩媚索高吟。"],"title":"和虞使君赋山茶花二首  其二"}
