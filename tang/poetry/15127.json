{"author":"白居易","id":15127,"strains":["仄仄平○仄，仄平仄仄仄。","仄仄平仄平，仄平仄○仄。","平○○仄仄，平○平仄仄。","仄平平平仄，仄仄平○仄。","仄仄○仄仄，仄仄仄平仄。","仄平仄仄平，仄仄○平仄。","平仄仄仄仄，平仄平平仄。","仄仄仄○平，平平仄仄仄。","平平平仄仄，平仄仄平仄。","平仄仄仄仄，仄仄仄平仄。","仄平平仄仄，仄仄平平仄。","仄仄平仄平，○平仄平仄。","平平仄仄平，仄仄平仄仄。"],"paragraphs":["湛湛尊中酒，有功不自伐。","不伐人不知，我今代其说。","良将临大敌，前驱千万卒。","一箪投河饮，赴死心如一。","壮士磨匕首，勇愤气咆{口勃}。","一酣忘报雠，四体如无骨。","东海杀孝妇，天旱逾年月。","一酌酹其魂，通宵雨不歇。","咸阳秦狱气，冤痛结为物。","千岁不肯散，一沃亦销失。","况兹儿女恨，及彼幽忧疾。","快饮无不消，如霜得春日。","方知麹糵灵，万物无与匹。"],"title":"效陶潜体诗十六首 十"}
