{"author":"李白","id":56289,"strains":["仄仄平仄仄，仄○仄仄平。","平仄仄平平，仄平仄仄平。","平平仄平仄，仄仄平平平。","平平仄平仄，仄仄仄平平。","仄仄仄平仄，平平平仄平。","仄仄仄平仄，仄平仄仄平。","平平仄平仄，仄仄仄平平。","仄平平平仄，平仄仄仄平。"],"paragraphs":["魏帝营八极，蚁观一祢衡。","黄祖斗筲人，杀之受恶名。","吴江赋鹦鹉，落笔超群英。","锵锵振金玉，句句欲飞鸣。","鸷鹗啄孤凤，千春伤我情。","五岳起方寸，隐然讵可平。","才高竟何施，寡识冒天刑。","至今芳洲上，兰蕙不忍生。"],"title":"望鹦鹉洲怀祢衡"}
