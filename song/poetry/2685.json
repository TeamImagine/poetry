{"author":"宋庠","id":2685,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["八月高空卷断霓，落霞残照掖门西。","仙城气暖犹藏雾，辇路尘清不杂泥。","殿里风回闻禁漏，阙边云敛见丹梯。","迎寒便立甘泉仗，扈从应无七圣迷。"],"title":"喜晴晚归"}
