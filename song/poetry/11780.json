{"author":"胡寅","id":11780,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["丈人爱客酒杯深，更和南山白石音。","大户不知濡首节，逸才应笑撚髭吟。","箴规有过风雷益，儆策无穷地泽临。","每忆向来谈䜩处，桃花流水路难寻。"],"title":"和锺漕汝强四首  其二"}
