{"author":"张扩","id":234269,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄平仄平仄仄，平平平仄仄平平。","平平仄仄平平仄，仄仄平平平仄平。"],"paragraphs":["雨后侵篙一尺浑，败蒲衰柳乱填门。","梦闻断角送余向，起看新潮到旧痕。","处处鱼盐成市井，家家罾笱长儿孙。","更传下诏宽民力，斗米三钱何足论。"],"title":"舟行江阴道中"}
