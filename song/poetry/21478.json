{"author":"黄公度","id":21478,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["溪光山色两幽深，更结新亭倚翠林。","老木参天烟漠漠，虚檐挂日影沉沉。","三年此地留乔舄，六月凉风飒楚襟。","趁取公余急行乐，人生容易二毛侵。"],"title":"和南安余宰题翠阴亭致爽轩二首  其一"}
