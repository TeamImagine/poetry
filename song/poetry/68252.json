{"author":"石介","id":68252,"strains":["○平平平仄，平平仄平仄。","○仄仄仄○，平平○○仄。","仄平平仄仄，仄仄平平○。","平平仄平平，平仄仄平仄。","仄仄平平平，仄仄仄仄仄。","仄仄平平平，仄仄平平仄。","仄仄仄仄平，平平平仄仄。","○平仄仄仄，仄仄仄平仄。","平平仄仄○，平仄仄平仄。","仄○平○仄，平平仄仄仄。","平平仄平仄，平仄仄？仄。","○平仄仄平，○仄平平仄。"],"paragraphs":["张生何人者，琅玕满怀抱。","三十命未兴，家贫亲且老。","出门无所适，独守西山操。","饥寒屡侵凌，仁义自充饱。","手里璆琳枝，不换径寸草。","足底麒麟文，不踏荒榛道。","十月客路寒，霜风鸣浩浩。","张生气愈壮，劲发上冲帽。","松筠冻不折，枝叶转青好。","雪深徒三尺，麟麒不受淖。","东方有贤者，开厩纳騕袅。","临风试一鸣，应免编牛皂。"],"title":"送张革从道谒千乘县田秘丞京"}
