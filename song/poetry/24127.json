{"author":"宋祁","id":24127,"strains":["平○平平仄，平平平仄平。","仄平平仄仄，平仄仄○平。","平仄○平仄，平平仄仄○。","仄平平仄仄，仄仄仄平平。","平仄平平仄，平平仄仄平。","平平平仄○，仄仄仄平平。","仄仄平平○，平○仄仄平。","仄平○仄仄，平○仄○○。"],"paragraphs":["丞相怀嵩罢，因之名郡楼。","使君嗟久废，华栋郁重修。","人世兴衰换，山川处所留。","落成今日宴，感旧向来愁。","西北天根远，东南地脉浮。","云生兰叶橑，月近蒜条钩。","树杂猿呼暝，风长雁送秋。","此时如极目，归思恐难收。"],"title":"滁州赵学士重修怀嵩楼"}
