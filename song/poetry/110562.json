{"author":"刘克庄","id":110562,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["半瓢丹药一邛枝，万里西来抚事悲。","绶著藏中公事定，剑鸣匣内我年衰。","可怜檄笔今零落，尚记纶巾共指麾。","身在沧洲搔白首，断肠吟就八哀诗。"],"title":"挽夔漕王中甫二首  其二"}
