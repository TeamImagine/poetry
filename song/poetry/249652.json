{"author":"郭印","id":249652,"strains":["仄平○仄仄，仄仄仄平平。","平平平仄○，○仄仄平○。","仄仄平平平，平平仄平平。","平仄仄仄仄，平平仄仄平。","平平平仄仄，仄仄仄平平。","平仄仄平仄，仄平仄平平。","仄○仄仄仄，平仄平平平。","平仄平平仄，平○平仄平。","平平仄平仄，平平仄平平。","仄○平仄仄，平仄仄○平。"],"paragraphs":["潜鳞思纵壑，倦羽欲归林。","平生山水兴，过眼必登临。","况复西风来，天云布层阴。","残暑退十舍，新凉直万金。","寒光流素魄，远碧露危岑。","高士感时节，忘言发幽琴。","子期不可作，天地知吾心。","林木为之振，人间无此音。","诗成寄孤客，清飇一披襟。","会当逢好景，藜杖去相寻。"],"title":"和元汝功晚凉城上"}
