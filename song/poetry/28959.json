{"author":"汪应辰","id":28959,"strains":["仄平仄仄平，平仄平平平。","平仄仄平平，平仄仄仄平。","平○平仄仄，仄平○仄平。","平仄仄平仄，平平仄○○。","仄仄仄平仄，仄仄平平平。","平仄仄平仄，仄仄仄平平。","○○○平平，○平仄平平。"],"paragraphs":["典刑寄老成，师友须渊源。","今代紫薇公，身退道益尊。","言行无表襮，卓然中所存。","云雨自翻覆，谁能动毫分。","洗垢既无垢，尚或求瘢痕。","嗟我与徐子，昔也扫公门。","相期膏吾车，从公毕斯文。"],"title":"借舍人吕丈送大雅东还诗韵奉呈"}
