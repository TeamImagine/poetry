{"author":"赵鼎臣","id":226924,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["雁荡山前万壑趋，故人新剖左鱼符。","眼中风物皆诗句，到处溪山是画图。","柑子剩量金尺寸，荔支远致玉肌肤。","谢公岩畔因行乐，借问周郎好在无。"],"title":"送韩存思诚出守永嘉并寄同年周恭叔"}
