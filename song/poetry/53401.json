{"author":"项安世","id":53401,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平仄仄仄平平仄，仄仄平平仄仄平。"],"paragraphs":["画出城都客子诗，元戎真赴野人期。","白沙翠竹新晴罢，红旆青油小队移。","圣世散材甘永弃，师门曲木未全遗。","惊魄已作逃弦雁，只愿长江理钓丝。"],"title":"再用丝字韵谢张留守垂访新居"}
