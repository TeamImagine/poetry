{"author":"刘筠","id":200073,"strains":["仄仄仄平平，平平仄仄平。","平平平仄仄，仄仄仄平平。","仄仄平平仄，○平仄仄平。","平平○仄仄，仄○仄○平。","平仄平平仄，平○仄仄平。","仄平○仄仄，仄仄○平平。","○仄平平仄，平平仄仄平。","平平○仄仄，平仄仄平平。"],"paragraphs":["感概复风流，交通遍五侯。","鸣钟平乐宴，击鞠茂陵游。","狡兔方多穴，苍鹰始下韝。","铃奴藏广柳，剑骑骋长楸。","云际寻橦技，花间笑躄楼。","害先除白额，梦已应黄头。","燕酒惟增气，秦筝漫送愁。","鸿毛轻一死，祇待报私雠。"],"title":"别墅"}
