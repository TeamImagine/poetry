{"author":"葛绍体","id":123559,"strains":["平仄平平○，平仄仄平仄。","平平仄平仄，平平仄○仄。","仄○平平平，仄仄仄平仄。","平平仄平平，平仄仄平仄。","仄○平仄○，平仄○仄仄。","○仄平仄平，平○仄○仄。","平平仄仄仄，平平仄○仄。"],"paragraphs":["岐路东西分，闽浙自兹异。","平波翼藂筿，荒丘带深隧。","渐闻新蛮音，不见旧朋类。","凄然独含情，谁与话幽意。","满空霜气横，鸿影过一二。","回首良不堪，归期数长至。","茫茫宇宙大，人生本如寄。"],"title":"分水岭"}
