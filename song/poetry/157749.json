{"author":"韩维","id":157749,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["回风萧飒过山西，一望平郊雨脚齐。","但使农畴苏旱稼，敢辞客路踏春泥。","暮投野寺明灯宿，声入幽窗绿树低。","明日尘清洛阳道，呼童严驾候晨鸡。"],"title":"临汝遇雨"}
