{"author":"杜甫","id":3256,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平仄仄仄平。","仄仄平平仄平仄，平平仄仄仄平平。"],"paragraphs":["老夫卧稳朝慵起，白屋寒多暖始开。","江鹳巧当幽径浴，邻鸡还过短墙来。","绣衣屡许携家酝，皂盖能忘折野梅。","戏假霜威促山简，须成一醉习池回。"],"title":"王十七侍御抡许携酒至草堂奉寄此诗便请邀高三十五使君同到"}
