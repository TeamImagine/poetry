{"author":"刘驾","id":26540,"strains":["平仄仄仄平，平平仄仄仄。","平○仄平平，仄仄平平仄。","○平仄仄仄，平仄平平仄。","仄平仄○○，平仄仄仄仄。","平平仄仄仄，仄仄平仄仄。","仄仄仄仄平，平○仄○仄。"],"paragraphs":["江水灌稻田，饥年稻亦熟。","舟中爱桑麻，日午因成宿。","相承几十代，居止连茅屋。","四邻不相离，安肯去骨肉。","书生说太苦，客路常在目。","纵使富贵还，交亲几坟绿。"],"title":"江村"}
