{"author":"吴泳","id":103961,"strains":["平仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["刚把西湖卖与邻，卜园新得蒋湾春。","半荒亭树景偏老，欲压溪桥花更真。","漫赋莫教诗过好，浅斟时要酒轻醇。","若能会得闲中趣，便是羲皇向上人。"],"title":"寄题蒋湾效尧夫体"}
