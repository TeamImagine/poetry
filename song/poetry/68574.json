{"author":"文彦博","id":68574,"strains":["平仄平平仄仄平，仄平平仄仄平平。","平平仄仄平平仄，平仄仄平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["闲脱蕉衫挂树桠，竹冠芒𪨗自耘瓜。","心形散傲如园吏，椑榼纵横似酒家。","古桧婆娑张碧盖，流泉诘屈动青蛇。","风清日落未归舍，待得东南见月华。"],"title":"小园即事"}
