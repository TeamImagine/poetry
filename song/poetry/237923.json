{"author":"王庭珪","id":237923,"strains":["平平仄仄○仄平，平平平仄平仄平。","仄平平仄仄平仄，仄仄仄仄平○平。","平○仄平○仄仄，平平？仄平平○。","平平平仄仄平仄，仄仄仄仄平平平。","○平○仄平仄仄，仄仄仄仄平平平。","平平仄仄平平仄，仄仄平平仄平仄。","○平平平仄仄平，平平仄○平○仄。","仄○仄仄平○平，平平仄仄平平仄。","平仄○○平仄○，平仄平平仄平仄。","平平○仄仄仄仄，仄仄平平仄平仄。"],"paragraphs":["秋江水净磨碧铜，秋山先作归意浓。","况逢星火羽书急，立马不复能从容。","船中载书三万轴，鸣铙插帜摇秋空。","前年群盗尚蜂午，眼底日压旌旗红。","行春兼督貔虎士，破贼屡奏明光宫。","今年岂料烟尘起，赤白提囊走边吏。","县官飞符急索租，谁能急了官中事。","不如置笏还县官，头巾脱挂西林寺。","诗句留传天地间，时有人来问奇字。","功名正恐未免耳，此役由天不由己。"],"title":"送通判周监丞"}
