{"author":"李昭玘","id":225536,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["多病犹凭药可医，若为换却镜中丝。","人生得意一搔痒，世事循环千弈棋。","幸有归来陶令计，何须惆怅杜秋诗。","殷勤田父劳相语，天命吾今不复疑。"],"title":"暮冬书怀赠次膺四首  其三"}
