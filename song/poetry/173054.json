{"author":"方日升","id":173054,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["洞口迷离春复秋，几人幽赏赋来游。","云封乱石桃花少，月照平湖茂草稠。","粉黛三年空不语，溪山万古尚含愁。","只今惟有长堤柳，犹似依依念故侯。"],"title":"桃花洞"}
