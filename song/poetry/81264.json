{"author":"张镃","id":81264,"strains":["平仄平平仄仄平，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["遵渚霜鸿散漫飞，江天分序益凄悲。","孤生只合群居乐，半岁那禁两别离。","发轫固知期远到，望船犹怕独归时。","书来岂是寒暄语，尽写衷情慰渴饥。"],"title":"余家兄弟未尝久别今夏送平父之官山口冬仲朔又送深父为四明船官因成长句"}
