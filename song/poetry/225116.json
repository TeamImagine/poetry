{"author":"饶节","id":225116,"strains":["仄平平仄仄平平，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["买金须是识真金，学道先防邪见林。","切忌随言因作解，直须见色便明心。","大圆觉海波澜阔，优钵罗花根蒂深。","只者若还亲荐得，十方俱现海潮音。"],"title":"用前韵示谢公定学士"}
