{"author":"仇远","id":164387,"strains":["仄仄平平仄，平平仄仄平。","仄平仄仄仄，平仄仄平平。","仄仄平平仄，仄平平仄平。","平平仄平仄，平仄仄平平。"],"paragraphs":["翼翼山千朵，萧萧屋数间。","石崖不可度，门径几曾关。","绿树经秋在，白云终日闲。","依稀镜湖曲，西岛水回环。"],"title":"锦城方天瑞玄英先生后人得白云山居图仿佛桐庐山中隠所钱舜举真迹别有一种风致漫系以诗"}
