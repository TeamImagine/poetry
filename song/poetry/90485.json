{"author":"苏舜钦","id":90485,"strains":["○平平仄仄，仄仄仄平平。","平仄平平仄，平平仄仄平。","平平仄平仄，仄仄仄仄平。","平仄平平○，平○仄仄平。","仄平平仄仄，仄仄平平平。","仄仄平○仄，平平仄仄平。"],"paragraphs":["正声今遁矣，古道此焉存。","商缓知臣僭，风薰见帝尊。","雄豪尚余勇，淡泊忽忘言。","繁极殊无闲，来长若有源。","已能通变化，直可探胚浑。","此理师应得，西风独掩门。"],"title":"怀月来求听琴诗因作六韵"}
