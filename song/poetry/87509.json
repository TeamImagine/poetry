{"author":"韩淲","id":87509,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["往来西舍复东邻，风约微岚雨敛尘。","尽说世间多显者，岂知山里少闲人。","路逢僧道非无累，家近渔樵定可亲。","贫贱难居贵难守，任其商利与言缗。"],"title":"尹谏议秋怀昌甫以其韵赋之因亦和焉  其四"}
