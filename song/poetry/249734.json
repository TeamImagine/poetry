{"author":"郭印","id":249734,"strains":["仄仄仄平仄，平平仄平仄。","平○仄○平，仄仄平平仄。","平平仄平仄，○平仄平仄。","○仄仄平平，仄仄仄平仄。","仄平仄仄平，仄仄○平仄。","平平平仄仄，平仄平仄仄。","仄平仄平平，平仄○仄仄。","仄平○仄平，仄仄平平仄。"],"paragraphs":["草木尽柔脆，夫君抱刚质。","孤标老更高，翠叶秋仍密。","伊余亦刚介，论交自畴昔。","相见眼终青，直谅盖多益。","夕阳映雪低，晓露和烟滴。","清修良起予，安可无一日。","柳条但柔姿，桃李从令色。","与君期岁寒，勿作春风客。"],"title":"诸公咏竹以笼竹和烟滴露梢为韵得滴字"}
