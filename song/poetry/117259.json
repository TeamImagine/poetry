{"author":"释元肇","id":117259,"strains":["仄仄平平仄仄平，仄平平仄仄平平。","仄平平仄仄仄仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["上尽崎岖脚力微，毳袍零碎染烟霏。","妙高峰顶见日出，千丈岩前看雪飞。","寒木著霜山衣锦，清池得月镜交辉。","翩然又作东南去，肯落台温第二机。"],"title":"雪窦"}
