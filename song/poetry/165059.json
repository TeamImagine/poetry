{"author":"罗升","id":165059,"strains":["仄平仄仄平，仄平平仄平。","仄○仄仄仄，仄仄平平○。","平平仄仄仄，仄仄平平平。","平平仄平仄，平○平仄○。","仄平仄平仄，仄仄平平平。","平仄仄仄仄，仄仄仄仄平。","仄仄仄○仄，仄仄平仄○。","仄仄○仄平，○仄平平平。"],"paragraphs":["祝融下省方，掉鞭鞭火龙。","夜行失故路，误入书窗中。","红光拂斗极，幻出琉璃宫。","鱼龙沸幽壑，台观游太空。","六丁摄图史，羽化茫无踪。","成毁有定理，那足介我胸。","造物解相补，放入山数重。","此境如此心，空洞无垣墉。"],"title":"西楼火"}
