{"author":"郑刚中","id":251973,"strains":["平平仄仄仄平平，仄仄平平仄仄平。","仄仄平平平仄仄，仄平仄平仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["高文司谏笔如椽，肯作夫人识墓篇。","但考铭诗无玷阙，自应遗型远流传。","女无妒色诚希有，士不妨功可并贤。","安得芝兰勿丛秀，蔼扬余懿属他年。"],"title":"悼顾与权夫人"}
