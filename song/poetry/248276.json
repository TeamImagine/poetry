{"author":"赵鼎","id":248276,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["退卧东山自在身，幡然犹肯慰斯民。","名高海内推前辈，德冠朝中号伟人。","紫诰即看还旧物，黄扉终许秉鸿钧。","瑶池花有千年实，更看东风几度春。"],"title":"河南留守王大资"}
