{"author":"白居易","id":14949,"strains":["平仄仄平○，平平平仄平。","平○仄平○，仄平平仄平。","仄平仄仄○，仄仄平平平。","平平仄仄仄，平仄平仄○。","○仄平仄仄，平仄仄平平。","平平仄平仄，○仄平○平。","平平○仄仄，仄仄平仄平。","平平○平仄，仄仄仄平○。","仄仄仄仄平，仄仄○仄平。","仄仄仄○仄，平平仄仄平。","平平○○平，平仄平仄平。","仄仄○平仄，平平平仄平。","○○仄仄平，仄○仄仄○。","○仄平平仄，平平仄仄平。","○平仄仄仄，平仄仄○平。"],"paragraphs":["梁上有双燕，翩翩雄与雌。","衔泥两椽间，一巢生四儿。","四儿日夜长，索食声孜孜。","青虫不易捕，黄口无饱期。","觜爪虽欲敝，心力不知疲。","须臾十来往，犹恐巢中饥。","辛勤三十日，母瘦雏渐肥。","喃喃教言语，一一刷毛衣。","一旦羽翼成，引上庭树枝。","举翅不回顾，随风四散飞。","雌雄空中鸣，声尽呼不归。","却入空巢里，啁啾终夜悲。","燕燕尔勿悲，尔当返自思。","思尔为雏日，高飞背母时。","当时父母念，今日尔应知。"],"title":"燕诗示刘叟"}
