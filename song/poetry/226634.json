{"author":"谢逸","id":226634,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["凉月凄风透客衣，离亭无奈角声悲。","解围未设王家障，举案先齐孟氏眉。","青眼难兄嗟久别，白头寿母梦相思。","胸中若有功名念，莫待钟鸣漏尽时。"],"title":"用汪信民韵送叔野迎妇山阳"}
