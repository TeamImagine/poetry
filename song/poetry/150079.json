{"author":"方回","id":150079,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄平平平。","平平平仄平平仄，仄仄平平仄仄平。"],"paragraphs":["公论乾坤万古留，秋崖秋壑两般秋。","尚思下惠甘三黜，肯向新都羡五侯。","籍甚故家佳玉树，彼哉亡国阽金瓯。","同乡同姓仍同榜，喜见烟中跨灶楼。"],"title":"送方仲和信州学正二首  其一"}
