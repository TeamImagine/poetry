{"author":"石介","id":68315,"strains":["仄仄平平平仄仄，平平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["我不从官君下第，其间险易两何如。","连云栈外四千里，读易堂中一帙书。","慈母含饴垂秃发，先生怀道接茅庐。","莫将清泪频频洒，蜀道之难欲上初。"],"title":"赴任嘉州初登栈道寄题姜潜至之读易堂"}
