{"author":"张方平","id":90143,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["东方千骑忝藩侯，情味都如寓一丘。","客气尽将还野马，机心聊自试沙鸥。","时凭静几随飞蝶，强拂危冠笑沐猴。","只向公斋得嘉遁，何须远逐赤松游。"],"title":"金陵府署池上草堂"}
