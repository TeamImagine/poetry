{"author":"李彦弼","id":224109,"strains":["平平仄仄平平仄，仄平平仄平○仄。","平平○○平平平，○平仄平平仄仄。","平平仄仄仄仄平，平仄○平仄平仄。","平平平仄平○平，平平仄平平仄仄。","平平○平仄仄仄，仄平仄仄平仄仄。","平○仄仄仄平平，仄仄仄仄平○仄。","平平平仄平仄平，仄○平平仄平仄。","平○平平仄平仄，仄仄平平仄仄仄。","平○平平平仄仄，仄仄仄平平仄仄。","平平仄仄仄平仄，平仄平平平仄仄。","仄平平平仄平平，仄仄平平？○仄。","平平○仄仄仄平，仄仄平平仄平仄。","平平仄仄仄仄平，仄仄仄仄平平仄。","平平仄平仄平平，○平平平仄平仄。","仄平仄仄仄平仄，平平仄仄平平仄。","平平仄仄仄平仄，平仄平平平仄仄。","平平仄仄仄平平，仄仄平平仄○仄。","平平平仄仄仄○，仄仄平平仄仄仄。","○○平仄平平平，平○仄仄平平仄。","平平仄仄平平平，平仄平平平仄仄。","仄平平平平仄仄，仄仄仄平平仄仄。","平○平平仄仄○，？仄仄平○仄仄。","平平平平仄仄仄，仄仄仄平○仄仄。","仄平平平平仄平，仄平仄仄○平仄。","仄平仄仄平仄仄，平仄仄平仄平仄。","平○平仄平仄○，仄平仄仄平平仄。","仄仄○○平仄○，仄平平平平仄仄。","平○平仄○平仄，仄○○平平仄仄。","平平平平仄○仄，平仄平平平仄仄。","平平仄仄仄○仄，仄平仄仄○平仄。"],"paragraphs":["文英子建声华烜，少陵尝咏波澜阔。","遐流亹亹锺宜春，观君紫芝真秀拔。","华山𫘧耳汗血孙，奚取王良手刍秣。","骎骎凌厉追遗风，胡为顿缨驰骆越。","谁嗟长庚有老裔，壮龄直欲排紫闼。","初从附凤矫飞翔，晚乃射虎耽疏豁。","强颜方喜安斗筲，禀分何能愧圭撮。","胸中琳琅茀埃{土盍}，自恧铅锋乏破割。","时过西邻蕲发药，霤引玉泉浇胏渴。","新商执矩早威令，甘霔腾虚摧虐魃。","约君飘凫泛沧漪，背负青天□夭阏。","风来空穴袭发毛，刷腋凉飙振𫄨葛。","泠然便拟子列游，不待别起青蘋末。","徐跻七星跐山椒，杓魁歊虚状旋斡。","近君白雪热何有，高谈一激锥囊脱。","扳肩作者古蹊径，余事篇章随击钵。","盘趺不减二华君，妙阅枯棋战挑捾。","光驺摇纵莫可留，四序翩翩几箭筈。","顷看金柳流鶑鸣，俄听玉露丛蝉聒。","清辉默韵无弦琴，乌用檀槽挥一抹。","我方骚愁愁到骨，潜睨蠹蟫眉目𦈛。","徒操诗穷拥鼻吟，□或酒酣将月喝。","生平刚肠久已屈，赖尔匹夫难志夺。","故交纷纭翱赤霄，大钧播物昭穷达。","德尊一代元坎坷，儒腐百年决粗粝。","南溟垂翅云翼收，北窗默卧霜须捋。","病马犹期春草长，涸鱼终需江水活。","君行趋觐长安日，轶兴横秋畴可遏。","公卿倾风定援手，鸿造机缄由一拨。","江湖要作迥相忘，静言可笑相濡沫。"],"title":"与曹圣延游风洞及七星观遂成长句"}
