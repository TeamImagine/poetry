{"author":"韩愈","id":10012,"strains":["仄仄平仄○，仄平平仄平。","平平平仄仄，仄仄仄平平。","平仄仄仄仄，平平仄平平。","平平仄仄仄，仄仄平平平。","平仄平仄仄，仄平仄平平。","平平仄平仄，仄仄平仄平。","仄仄平仄仄，仄○仄○平。","平平仄仄仄，仄仄平○平。"],"paragraphs":["出宰山水县，读书松桂林。","萧条捐末事，邂逅得初心。","哀狖醒俗耳，清泉洁尘襟。","诗成有共赋，酒熟无孤斟。","青竹时默钓，白云日幽寻。","南方本多毒，北客恒惧侵。","谪谴甘自守，滞留愧难任。","投章类缟带，伫答逾兼金。"],"title":"县斋读书"}
