{"author":"胡宿","id":244233,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["夕钟初断海鲸音，投宿香园半翠岑。","冰簟浸床消客梦，水帘澄月伴僧吟。","雄风拂衽清凉极，珍树交柯翠翳深。","一夜汉阴机事息，草堂虚论破烦襟。"],"title":"宿秀峰寺"}
