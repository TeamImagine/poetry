{"author":"郭忠孝","id":227082,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夹路东风花欲燃，群仙携傍翠微巅。","空阶遍撒金莲火，虚殿高烧宝篆烟。","禅寂静谈支遁后，道源真悟伏羲前。","寻僧未及鸠莲社，且共清樽石榻连。"],"title":"与吕微仲范彝叟登福山寺"}
