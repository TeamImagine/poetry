{"author":"彭龟年","id":71831,"strains":["仄平仄平平，仄仄平仄平。","平○仄仄仄，仄仄仄仄平。","○仄仄仄仄，仄仄仄仄平。","仄仄仄仄仄，○平○仄平。","仄仄仄仄仄，仄平平仄平。","平平仄仄○，平仄○平平。"],"paragraphs":["爱民有诚心，发用非己私。","齐王累己见，乃以小大移。","冠履自贵贱，痛痒一体随。","万事有定理，应之当坦夷。","傥以我好恶，定非真是非。","光风霁月中，宁许栽藩篱。"],"title":"别张袁州五首  其一"}
