{"author":"杜甫","id":2979,"strains":["仄平平仄仄，平仄仄平平。","仄仄平平仄，平平仄仄平。","○平平仄仄，仄○仄平平。","○仄平○仄，平○仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","○○仄仄○，仄仄仄平平。","平仄平平仄，平平仄仄平。"],"paragraphs":["谏官非不达，诗义早知名。","破的由来事，先锋孰敢争。","思飘云物外，律中鬼神惊。","毫发无遗恨，波澜独老成。","野人宁得所，天意薄浮生。","多病休儒服，冥搜信客旌。","筑居仙缥缈，旅食岁峥嵘。","使者求颜阖，诸公厌祢衡。","将期一诺重，歘使寸心倾。","君见途穷哭，宜忧阮步兵。"],"title":"敬赠郑谏议十韵"}
