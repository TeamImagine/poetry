{"author":"韩琦","id":90789,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["迩臣清举世推公，驿召归驰御史骢。","不独危言开正道，更将高节激颓风。","严霜透骨寒威重，健鹘盘空杀气雄。","朝选虽精知尚薄，济时才业满胸中。"],"title":"吕景初殿院被召归阙"}
