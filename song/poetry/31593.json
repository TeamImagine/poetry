{"author":"姜特立","id":31593,"strains":["仄仄平平平仄平，仄平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["六义湮沦吾道东，敢将见处与人同。","后生不遇东坡老，前辈今无南涧翁。","四偈真能垂具眼，瓣香端欲嗣宗风。","遗编一见如生面，怅望新阡恨不穷。"],"title":"闻常伯韩公下世感赋  其二"}
