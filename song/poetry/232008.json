{"author":"李彭","id":232008,"strains":["平仄仄平仄，○平仄平平。","仄平仄仄仄，仄仄仄平平。","仄仄平○平，平平仄平平。","仄平平仄平，仄平仄平平。","仄仄仄平平，平仄仄平平。","平平仄平仄，仄仄仄仄○。","仄仄仄平仄，仄仄平平平。","平平仄平仄，仄仄平平平。","仄平仄平平，○仄仄平平。"],"paragraphs":["甘雪饯余运，行春慰清愁。","旷怀万物表，妙趣寄沧洲。","视我园中蔬，陈根发新柔。","恨无清渭姿，入泾不同流。","老雁唼菰蒲，非忘稻梁谋。","天涯网罗密，所以挽不留。","倚杖一萧散，好鸟鸣林丘。","谁同北山老，不动移文羞。","仲兄傥能来，长啸狎凫鸥。"],"title":"次韵元亮行沙头"}
