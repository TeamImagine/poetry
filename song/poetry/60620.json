{"author":"许及之","id":60620,"strains":["平平仄平仄，仄仄仄平仄。","仄○仄平平，平仄○仄仄。","仄平仄平○，仄仄仄平○。","仄仄○仄○，仄仄仄仄仄。","仄平平○仄，仄仄平仄仄。","平仄平仄平，仄仄平仄仄。","仄仄平平仄，○仄平平仄。","仄仄仄平平，仄仄仄平仄。","平平仄平仄，仄平仄平仄。","平平○仄仄，仄仄平仄仄。","平平仄平仄，平平○仄仄。","仄平仄平平，仄仄○仄仄。","平○仄平平，○仄仄○○。","平平平仄○，平仄平仄仄。"],"paragraphs":["林峦迫摇落，卉木见槎梗。","物当各归根，人盍思退省。","我今幸投闲，日力竞俄顷。","阖户思寡过，出户忘造请。","第知龟藏六，大似蛙坎井。","佳客车枉门，好语裘挈领。","遽发醯鸡覆，如脱孤{犭屯}阱。","见道乏新硎，导窾昧微綮。","元方擅能事，转庵互规警。","倡酬传五字，玩味消百眚。","盘餐共麤粝，轩窗临閴静。","恨方厉霜风，惜不行蔗境。","何当历崟岑，相与忘畛町。","江山开伟观，华盖登绝顶。"],"title":"次韵陈大用"}
