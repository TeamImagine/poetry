{"author":"黎廷瑞","id":165804,"strains":["平平仄平平，仄仄平平平。","仄仄仄仄仄，平平仄平○。","平平仄平仄，仄仄平平平。","○平仄平仄，仄仄平平平。","平平仄平平，平平仄仄平。","平平仄仄平，平平平仄平。","仄仄仄仄平，仄仄平○平。"],"paragraphs":["墙阴老龙孙，气欲干云霄。","共爱秉劲节，终虞忌高标。","东风撼南极，万壑翻江潮。","挑灯不成寐，念尔心摇摇。","天明报平安，阿龙故自超。","山翁喜欲狂，呼童倾巨瓢。","举酒寿此君，不饮吾当浇。"],"title":"夜大风明日视新竹无恙"}
