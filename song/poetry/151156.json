{"author":"杨公远","id":151156,"strains":["平仄平平平，仄仄平平仄。","平仄仄平平，仄仄平平仄。","平平仄仄○，仄平仄○仄。","仄仄平平平，仄仄○平仄。","○仄○平平，仄仄平平仄。","仄仄仄仄仄，仄仄仄平仄。","仄仄平平仄，仄○○仄仄。"],"paragraphs":["才见春花荣，又见春花谢。","花谢绿成阴，瞬目逢炎夏。","谁知俯仰间，祝融便回驾。","却喜西风来，美矣难酬价。","且效柴桑人，寄傲南窗下。","此意自领会，那许傍人借。","所愿无荣辱，静中观物化。"],"title":"次宋省斋立秋"}
