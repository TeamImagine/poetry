{"author":"邵雍","id":124545,"strains":["仄平仄仄平平平，仄平平仄平平平。","平平平平仄平仄，仄平平仄○平平。","平平仄平平○平，平平仄平平平平。","仄仄仄平仄仄仄，仄仄平平平仄平。"],"paragraphs":["愿君莫爱金花梨，愿君须爱红消梨。","金花红消两般味，一般颜色如烟脂。","红消食之甘如饴，金花食之先颦眉。","似此误人事不少，未食之前宜辨之。"],"title":"食梨吟"}
