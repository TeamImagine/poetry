{"author":"葛胜仲","id":230930,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["古寺萧清汝水湄，寓公仍有庾征西。","机轮宛转春寒硙，浮线萦纡漾小溪。","入定僧闲多却扫，深春人去自成蹊。","一杯相属知何日，成事因须共到齐。"],"title":"次韵何总管等慈寺诗二首  其二"}
