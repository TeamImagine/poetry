{"author":"范祖禹","id":200764,"strains":["仄仄○○仄，平平平○平。","○平仄平仄，平仄仄平平。","仄仄平平仄，平平仄仄平。","仄平平仄仄，仄仄仄平○。","仄仄平平仄，平平仄仄平。","平平平仄仄，仄仄仄平平。"],"paragraphs":["世治兴和乐，阳来符正声。","纯能格天地，幽可逮神明。","协气流无外，灵心识太平。","九歌人鬼享，八变地祇迎。","翕纵多祥集，欣欢万祉生。","须知勲德大，圣作掩英茎。"],"title":"乐通神明"}
