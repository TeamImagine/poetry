{"author":"许浑","id":22003,"strains":["平仄平平仄仄平，平平仄仄仄平平。","仄平仄仄仄平仄，仄仄平平平仄平。","平仄仄平平仄仄，平平平仄仄平平。","仄平仄仄仄平仄，仄仄仄平平仄平。"],"paragraphs":["云度龙山暗倚城，先飞淅沥引轻盈。","素娥冉冉拜瑶阙，皓鹤纷纷朝玉京。","阴岭有风梅艳散，寒林无月桂华生。","剡溪一醉十年事，忽忆棹回天未明。"],"title":"对雪"}
