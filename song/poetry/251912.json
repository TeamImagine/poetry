{"author":"郑刚中","id":251912,"strains":["○平仄平平，平仄仄平仄。","平平平仄○，仄仄仄平仄。","仄仄平平平，仄仄仄○仄。","○○仄平平，仄仄平仄仄。","仄仄平平平，仄仄平仄○。","仄仄仄平平，○○仄平仄。","平仄平平仄，○仄平仄仄。","平仄平平平，仄仄仄○仄。","平仄○平平，仄仄平平仄。","平平○仄仄，仄仄仄○仄。","仄平仄仄平，仄仄平仄仄。","○平平仄仄，仄仄仄○仄。","仄仄仄平平，○平仄平仄。"],"paragraphs":["扁舟绝惊涛，芒履陟修岭。","跻攀虽小劳，窈窕岂人境。","巨石开双关，有道细如绠。","其中渐宽虚，阔步随所逞。","古木垂嘉阴，一覆余里顷。","寂寂艳山花，沈沈晦龙井。","时有飞泉落，喷薄珠玉冷。","毛骨皆清凉，反顾发深省。","麋鹿闻人声，骇去山之顶。","春禽正对弄，决起不留影。","岂知道上翁，甚爱幽独景。","如何蒙鄙外，一笑不相领。","负负出前山，迟疑梦初醒。"],"title":"丁未四月与李叔佩还钱塘道浦江井坑岭赋此诗"}
