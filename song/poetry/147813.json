{"author":"方回","id":147813,"strains":["仄平仄平平，仄仄平平仄。","仄○平平仄，仄仄仄？平。","平平仄仄仄，仄仄仄平仄。","仄平仄仄仄，仄仄仄仄仄。","平仄仄仄仄，仄仄仄平仄。","仄平仄仄仄，平仄平○仄。","仄仄平○平，平仄仄仄仄。"],"paragraphs":["去年醉家山，有菊余千本。","客中今亡是，所至草苯{艹尊}。","凉风迫九月，暇日上崖𪩘。","野芳一二卉，亦足撷婉娩。","焉所得美酒，慰此岁年晚。","市荒苦贵籴，庖凊强疏饭。","薄暮归空斋，聊与蠹帙偃。"],"title":"秀亭秋怀十五首  其一二"}
