{"author":"杨万里","id":48121,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["病眼看书痛不胜，洛花千朵唤双明。","浅红酽紫各新样，雪白鹅黄非旧名。","抬举精神微雨过，留连消息嫩寒生。","蜡封水养松窗底，未似雕栏倚半酲。"],"title":"谢张功父送牡丹"}
