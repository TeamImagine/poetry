{"author":"李之仪","id":205321,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["漂泊生涯寄一萍，胜游长记锦花亭。","山来已讶天能巧，春到方知地更灵。","虽许登临追曳尾，却应颜色未忘形。","何妨共保千年约，白帽回头笑管宁。"],"title":"和锦绣亭"}
