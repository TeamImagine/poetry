{"author":"岑参","id":57247,"strains":["○仄平仄仄，平○平仄平。","仄平平平仄，平仄仄仄平。","平平仄平○，平仄○仄○。","仄平仄平平，仄仄平仄平。","仄仄平仄平，仄平平仄平。","仄仄？仄仄，平○○仄平。","平平仄平仄，仄仄平平平。","○仄平平平，仄平平○平。","○平平平仄，仄仄平仄平。","仄仄平仄○，平平○平平。","平平仄○仄，仄仄仄仄平。","仄平平○平，仄仄平仄平。"],"paragraphs":["相府征墨妙，挥毫天地穷。","始知丹青笔，能夺造化功。","潇湘在帘间，庐壑横座中。","忽疑凤凰池，暗与江海通。","粉白湖上云，黛青天际峰。","昼日恒见月，孤帆如有风。","岩花不飞落，涧草无春冬。","担锡香𬬻缁，钓鱼沧浪翁。","如何平津意，尚想尘外踪。","富贵心独轻，山林兴弥浓。","喧幽趣颇异，出处事不同。","请君为苍生，未可追赤松。"],"title":"刘相公中书江山画障"}
