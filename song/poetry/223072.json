{"author":"李新","id":223072,"strains":["仄仄平平仄仄仄，仄平平仄仄平平。","仄平仄仄平平仄，仄仄仄平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["矍铄从戎恃骨彊，旧衣褒博讵堪装。","岁云暮矣家安在，月出皎兮山更长。","锥子秃毛穷有分，碑颜没字老何妨。","凭君为护痴儿女，白首相期乐未央。"],"title":"从辟泸南道中晓征三首  其二"}
