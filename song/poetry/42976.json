{"author":"范成大","id":42976,"strains":["平平仄平仄平平，仄仄仄仄平平平。","平○平平仄仄仄，仄仄仄仄平平平。","平平仄平仄仄仄，仄平平仄平○平。","平平仄仄仄仄平，仄仄仄仄仄仄平。","平平仄仄仄仄仄，仄仄仄仄○平平。","仄？仄平平仄仄，仄仄仄仄平平平。","平仄平平仄仄仄，仄平仄仄平平平。","仄平平仄○仄仄，仄○仄仄○平平。","平平仄平○仄仄，仄仄平仄○○平。","仄○仄平仄○仄，平仄仄仄平平平。","仄平仄仄○仄仄，平平仄平仄平平。"],"paragraphs":["潘郎晓衾梦蘧蘧，舞马竟与融风俱。","前驱炎官后热属，席卷不贷渊明庐。","君家十年四立壁，震风凌雨啼妻孥。","平生白眼盖九州，闭户不纳结驷车。","清贫往往被鬼笑，付与一炬相揶揄。","井垔木刊乌鼠赭，汝则暂戏吾何辜。","天阙悠悠虎豹怒，叱阍上诉非良图。","作诗聊复相料理，甑堕已破空踟蹰。","浮生适来且适去，况此茅屋三间余。","扫除劫灰得空阔，新月恰上东墙隅。","幕天席地正可乐，为君鼓旗助歌呼。"],"title":"时叙火后意不释然作诗解之"}
