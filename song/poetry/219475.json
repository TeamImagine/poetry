{"author":"晁说之","id":219475,"strains":["仄仄仄平平仄仄，平平仄仄仄平平。","平平仄仄仄平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["吏隐两非空百感，涂穷浪迹亦何哉。","波涛远引月华去，风雨常将月色来。","孤学有谁同慷慨，独愁无地重徘徊。","漫谈景德祥符际，几许辞源赋八哀。"],"title":"有感"}
