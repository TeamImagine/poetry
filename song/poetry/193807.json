{"author":"苏轼","id":193807,"strains":["平仄仄仄仄平平，仄仄平平仄仄平。","仄仄○平仄○仄，仄○平仄仄○平。","平平仄仄○平仄，平仄平平○仄平。","平仄平平仄平仄，○平○仄仄○平。"],"paragraphs":["𬬻锤一手赋形殊，造化无心敢望渠。","我本疏顽固当尔，子犹沦落况其余。","龚黄侧畔难言政，罗赵前头且眩书。","惟有阳关一杯酒，殷勤重唱赠离居。"],"title":"次韵孙莘老见赠时莘老移庐州因以别之"}
