{"author":"白居易","id":15361,"strains":["仄仄平仄平，平仄平仄仄。","平○平平平，平仄平仄仄。","○平仄○仄，平仄平仄仄。","仄平仄仄仄，平平平平仄。","仄○仄平仄，仄仄仄○仄。","仄仄仄平平，平平仄平仄。","仄仄仄平平，平平平仄仄。","平仄○仄平，仄仄○仄仄。","仄平平○仄，○仄平平仄。","平仄仄仄仄，仄平仄○仄。","平平仄平仄，○平平平仄。"],"paragraphs":["日晦云气黄，东北风切切。","时从村南还，新与兄弟别。","离襟泪犹湿，回马嘶未歇。","欲归一室坐，天阴多无月。","夜长火消尽，岁暮雨凝结。","寂莫满炉灰，飘零上阶雪。","对雪画寒灰，残灯明复灭。","灰死如我心，雪白如我发。","所隅皆如此，顷刻堪愁绝。","回念入坐忘，转忧作禅悦。","平生洗心法，正为今宵设。"],"title":"送兄弟回雪夜"}
