{"author":"赵蕃","id":73806,"strains":["仄平○平平仄平，平平仄仄平仄平。","平平仄○○平平，仄仄平平仄仄平。","平平仄仄平？平，平平仄仄○仄平。","平平仄平仄仄平，仄平仄仄平平○。"],"paragraphs":["老僧长生元祐年，庞眉皓首高颊颧。","纷然送迎过云烟，解记南归玉局仙。","清都道士同蹁跹，诗成忽俾如蜕蝉。","嗟哉用心故可怜，那知海内争流传。"],"title":"达观僧绍本年九十能记东坡建中靖国题诗之事且云清都道士者坡同游此寺坡题诗后道士临之而灭其迹为赋诗记此"}
