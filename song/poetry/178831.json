{"author":"林俛","id":178831,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["此日鹅城第一山，我来登览足清欢。","心灰久不作春梦，食淡何须辍晚餐。","宝积山中多佛刹，药槽峰外是仙坛。","凭谁为扣葛翁诀，乞与当年九转丹。"],"title":"游罗浮"}
