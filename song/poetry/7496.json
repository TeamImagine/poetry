{"author":"王之道","id":7496,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["厌闻饥雀噪空囷，犹喜茅斋未遽倾。","屑玉岂劳青女送，飞花聊混白云霙。","预占岁稔矜祥旧，不择贫家荷施平。","早晚林梢挂寒日，为回和气慰饥惸。"],"title":"和彦时兄腊雪六首  其五"}
