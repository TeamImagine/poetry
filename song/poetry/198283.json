{"author":"苏辙","id":198283,"strains":["平仄仄平平，平仄仄仄仄。","平平仄仄仄，仄仄仄平仄。","平平仄仄仄，平仄仄平仄。","平平仄平仄，仄仄仄仄仄。","仄平仄仄平，仄仄仄平仄。","平平平平仄，仄仄平平仄。"],"paragraphs":["修己以安人，嗟古有此道。","平生妄谓得，忽忽恨衰老。","年来亦见用，何益世枯槁。","逡巡事朝谒，出入自媚好。","报君要得人，被褐信怀宝。","斯人何时见，即上归耕表。"],"title":"次韵子瞻和渊明饮酒二十首  其一一"}
