{"author":"张孝祥","id":56189,"strains":["平平仄仄平，仄仄仄仄○。","平平仄仄平，仄仄平○平。","平平仄仄平，仄仄平平平。","平仄○仄仄，平平仄平平。","平○平仄仄，仄仄仄仄平。","平仄仄平仄，仄仄平平平。","平平平平平，仄仄仄仄平。","平仄仄仄平，○平仄平平。","仄仄平仄仄，仄仄仄平平。","仄仄平平平，仄平仄平平。"],"paragraphs":["仙人玉步摇，佛子白练衣。","新妆水底明，素手风中挥。","盈盈夜露光，滟滟秋江肥。","寒月分好色，朝霞借余辉。","遥闻功德水，尽洗幻化非。","惟此妙花幢，坐受诸天围。","乡来孤山游，末觉所见稀。","零落塞草边，相逢故依依。","结实须及早，要令饱霜威。","采剥登君盘，勿嫌此么微。"],"title":"和子云白莲"}
