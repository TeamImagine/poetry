{"author":"郭祥正","id":192091,"strains":["平平仄平仄，仄平仄平仄。","仄仄仄仄平，仄仄仄仄仄。","仄平仄平○，仄仄○平仄。","仄○仄仄仄，平平仄平仄。","仄仄仄仄仄，平平仄平○。","平平仄仄平，仄仄平平仄。","平平仄平平，仄仄仄仄仄。","平平仄○平，仄仄仄平仄。","仄平仄○仄，平平仄仄仄。","仄仄仄平仄，平仄○仄仄。","平平仄平平，平仄仄○仄。","平平○平仄，仄仄仄平仄。","仄平平仄平，平平仄平仄。","平平平仄○，仄仄平仄仄。","平平平仄仄，平仄仄仄○。","仄平仄平仄，仄平仄仄仄。","仄仄仄平平，仄仄仄平仄。","仄仄仄仄仄，仄仄仄平仄。","平仄仄仄仄，平仄仄平仄。","平平仄平平，○○平平○。"],"paragraphs":["东城耿天骘，读书五千卷。","有义或未通，至忘寝与膳。","潜心唯丘轲，弟子并时彦。","晚从进士起，青衫落铨选。","捕贼偶诖误，差池困州县。","宁知贾马才，不上明光殿。","功名既无成，禄廪岂足恋。","归来洁其身，旧学进吾善。","构堂剪深竹，江山使对面。","秀色览天镜，毛髪莹可见。","闲情寄浮云，零落两三片。","颓然堕支体，隐几自峨弁。","有时明月来，朋簪合清宴。","狂为梁甫吟，璀错珠玉串。","夫人无妒忌，群妾美目眴。","大儿富文学，又随太守荐。","百口不忧贫，九品不为贱。","内足外亦足，此乐信无倦。","轩冕达士寄，形色圣人践。","他时采高名，犹冠儒林传。"],"title":"寄题东城耿天骘归洁堂"}
