{"author":"王安石","id":179993,"strains":["平平平仄仄仄平，平平仄仄仄平平。","平平仄仄平仄仄，平平平仄平平平。","○平仄仄仄平仄，平仄仄仄平平平。","仄仄仄仄仄平仄，仄仄仄○○平平。","仄平○平仄仄仄，平仄仄仄平平平。","平○仄仄仄平仄，仄仄平仄○平平。","○平平平仄仄仄，平仄仄仄平平平。","平平仄仄仄平仄，仄仄○仄平平○。","仄平仄仄仄○仄，平仄仄仄○○平。","平平平平仄平仄，仄仄○仄平平平。","平平仄仄○仄仄，平仄○仄平平平。","平平仄仄平仄仄，仄仄平仄○平平。","平仄仄仄仄仄仄，平仄仄仄平平平。","平平○平仄仄仄，平仄○仄平平○。"],"paragraphs":["冯侯天马壮不羁，韩侯白鹭下清池。","刘侯羽翰秋欲击，吴侯葩萼春争披。","沈侯玉雪照人洁，萧洒已见江湖姿。","唯予貌丑骇公等，自镜亦正如蒙倛。","忘形论交喜有得，杯酒邂逅今良时。","心亲不复异新旧，便脱巾屦相谐嬉。","空堂无尘小雨定，浓绿翳水浮秋曦。","高谈四坐扫炎热，木末更送凉风吹。","此欢不尽忽分散，明月照屋空参差。","平明余清在心耳，洗我重得刘侯诗。","刘侯未见闻已熟，吾友称诵多文辞。","才高意大方用世，自有豪俊相攀追。","咨予后会恐不数，魂梦久向东南驰。","何时扁舟却顾我，还欲迎子游山陂。"],"title":"和刘贡甫燕集之作"}
