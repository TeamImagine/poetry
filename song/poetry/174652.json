{"author":"刘敞","id":174652,"strains":["仄仄仄平仄，仄平平平平。","平平平○仄，仄仄仄平○。","○仄平仄仄，仄仄平平平。","仄平仄平仄，仄仄平平平。","平平仄仄仄，平仄仄○平。","仄仄仄仄仄，仄仄○仄○。","平○仄仄仄，仄仄仄○平。"],"paragraphs":["向晦月消魄，楚涛为之衰。","坳堂无深涉，客子缓归期。","吟遶沙步阔，眺赏秋山奇。","大川涨南岛，落日明西垂。","登高既易赋，怀古岂难诗。","喟彼一带阻，积此三岁思。","何当命海若，利涉慰调饥。"],"title":"贡甫在京口阻潮未渡"}
