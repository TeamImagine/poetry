{"author":"李颀","id":53990,"strains":["仄仄平平仄仄平，仄平仄仄平平○。","平平平仄仄平仄，平仄仄平○仄平。","平平仄平平仄仄，平平仄平平仄仄。","仄○仄平仄仄仄，仄仄平平仄仄仄。","平平○仄仄仄平，平○仄仄平平平。","仄仄仄平仄仄仄，仄平○仄平平平。","○平○平平平仄，平仄平平仄仄仄。","仄仄平平仄仄平，仄平○仄○○仄。","○仄仄平○仄平，仄平仄仄平○平。"],"paragraphs":["四月南风大麦黄，枣花未落桐阴长。","青山朝别暮还见，嘶马出门思旧乡。","陈侯立身何坦荡，虬须虎眉仍大颡。","腹中贮书一万卷，不肯低头在草莽。","东门酤酒饮我曹，心轻万事皆鸿毛。","醉卧不知白日暮，有时空望孤云高。","长河浪头连天黑，津口停舟渡不得。","郑国游人未及家，洛阳行子空叹息。","闻道故林相识多，罢官昨日今如何。"],"title":"送陈章甫"}
