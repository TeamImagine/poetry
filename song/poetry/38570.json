{"author":"陆游","id":38570,"strains":["仄平仄仄仄，平平○仄仄。","仄平○○平，仄仄仄平仄。","仄仄平仄仄，仄仄仄○仄。","仄平仄平平，仄仄仄平仄。","平平仄平平，平○○平仄。","仄平仄仄平，○仄仄平仄。"],"paragraphs":["暑耘日炙背，寒耕泥没脚。","众人占膏腴，我独治硗确。","力尽功未见，厥土但如昨。","岂惟窘糠粞，直恐转沟壑。","今年雨旸时，天如相耕获。","屋倾未暇扶，且复补篱落。"],"title":"读苏叔党汝州北山杂诗次其韵十首  其一"}
