{"author":"陈文蔚","id":83443,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["庸庸不作世间奇，空负生成造化机。","岁月漫惊多发积，功程殊未进毫微。","不贪腰下悬金印，且自尊前戏彩衣。","多谢诸君借辉润，一朝盈箧尽珠玑。"],"title":"贱生诸友有祝颂语以五十六字谢之"}
