{"author":"李白","id":55692,"strains":["仄仄仄平平，平平仄平仄。","仄仄○平平，平平仄平仄。","仄平平平仄，○仄平○仄。","仄仄平平平，仄平仄平平。","仄平仄仄仄，仄平仄平平。","仄平○仄仄，仄仄○平平。","平平仄仄仄，平仄平平平。","仄平仄仄仄，仄仄仄平平。","平仄仄仄仄，平仄○平平。"],"paragraphs":["美女渭桥东，春还事蚕作。","五马如飞龙，青丝结金络。","不知谁家子，调笑来相谑。","妾本秦罗敷，玉颜艳名都。","绿条映素手，采桑向城隅。","使君且不顾，况复论秋胡。","寒螀爱碧草，鸣凤栖青梧。","托心自有处，但怪旁人愚。","徒令白日暮，高驾空踟蹰。"],"title":"陌上桑"}
