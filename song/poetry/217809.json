{"author":"张耒","id":217809,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["独持将钺静氛妖，后世英名日月昭。","善听圣君非易遇，将亡凶竖不难枭。","悲风蔓草移今古，野殿空庭锁寂寥。","更有从军老司马，铭功文字配咸韶。"],"title":"偶成题裴晋公祠"}
