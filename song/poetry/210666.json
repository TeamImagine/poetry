{"author":"杨亿","id":210666,"strains":["仄仄平平仄，○平仄仄平。","平平平仄仄，平仄仄平平。","仄仄平平仄，○平仄○平。","平平平仄仄，平仄仄平平。","平仄平平仄，平平仄仄○。","平平平仄仄，仄仄仄平平。","仄仄平平仄，○平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，平仄仄平○。","平仄平平仄，平平仄仄平。","平平平仄仄，仄仄仄○○。","仄仄平平仄，平平仄仄平。","仄○平仄○，平仄仄○○。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄○平。","平○仄平仄，平仄仄平○。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄仄。","仄平平仄仄，○仄仄平平。","仄仄平平仄，○平仄仄平。","平平平仄仄，仄仄仄平平。","仄仄平平仄，平平仄平平。","平平○○仄，仄仄仄平仄。","平仄○平仄，平平仄仄平。","○平仄平仄，○仄仄平平。","仄仄平平仄，平平仄仄平。","仄平平仄仄，仄仄仄○平。"],"paragraphs":["太极垂裳日，中原偃革初。","楼船秋发咏，衡石夜程书。","好问虚前席，徴贤走传车。","蓬莱侔汉制，煨烬访秦余。","䌷绎资金匮，规模出玉除。","纷纶开四部，秘邃接千庐。","饫赐双鸡膳，亲回六尺舆。","华芝下阊阖，白羽拥储胥。","望气成龙虎，披文辩鲁鱼。","清光无咫尺，玄览亦踌躇。","群彦挥铅笔，微生滥石渠。","嵇康真懒慢，谢客本空疏。","讲学情田埆，谈经腹笥虚。","月评依许劭，文体慕相如。","雅饮欢娱洽，清言鄙吝祛。","弥旬容出沐，终日喜群居。","抚已惭鸣玉，归田忆荷锄。","池笼养鱼鸟，章服裹猿狙。","圜府愁尸禄，天阍愧弊裾。","虚名同郑璞，散质类荘樗。","国士谁知我，邻家或侮予。","放怀齐指马，屏息度羲舒。","寡妇宜忧纬，三公亦灌蔬。","危心惟觳觫，直道忍蘧蒢。","往圣容巢许，先儒美宁蘧。","晨趋叹劳止，夕惕念归与。","秦痔疏杯酒，颜瓢赖斗储。","如谐曲肱卧，犹可直钩渔。","矫矫龟衔印，翩翩隼画旟。","一麾终遂志，阮籍去骑驴。"],"title":"受诏修书述怀感事三十韵"}
