{"author":"王十朋","id":23411,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["樽前记得少陵诗，好向江头尽醉归。","此日风光真可惜，古来乐事巧相违。","细看八阵图犹在，欲问三分迹已非。","惟有年年古夔国，竹枝声里日晖晖。"],"title":"呈同官"}
