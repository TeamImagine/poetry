{"author":"方回","id":149892,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["盖舆上下立乾坤，眼底无人可与论。","分数不难升地位，丝毫未易见天原。","因重文字穷羲画，速肖生徒半孔门。","斗食泮池何足凂，晦庵异姓要云孙。"],"title":"送胡云峰炳文录广信二首  其一"}
