{"author":"苏辙","id":196993,"strains":["平平仄仄仄平仄，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["相携话别郑原上，共道长途怕雪泥。","归骑还寻大梁陌，行人已渡古崤西。","曾为县吏民知否，旧宿僧房壁共题。","遥想独游佳味少，无言骓马但鸣嘶。"],"title":"怀黾池寄子瞻兄"}
