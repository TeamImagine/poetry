{"author":"苏轼","id":194407,"strains":["仄仄仄平仄，仄平仄平平。","平平仄仄平，仄仄○仄平。","仄平平平仄，仄仄平仄平。","○平仄平仄，仄平仄平平。","仄仄仄平平，仄仄平平○。","仄平平○仄，平仄平平平。","仄仄仄○○，仄仄仄仄平。","平仄平平仄，平仄仄仄平。","仄平平平仄，仄仄平平○。","仄平平平仄，仄仄○仄平。","仄仄仄仄平，○○仄平平。","仄仄仄仄仄，仄平仄平平。","仄仄○平平，仄仄仄仄平。","平仄○仄仄，平平仄平平。","仄仄平仄仄，仄仄平平平。","仄仄仄仄平，○仄平仄平。"],"paragraphs":["我昔少年日，种松满东冈。","初移一寸根，琐细如插秧。","二年黄茅下，一一攒麦芒。","三年出蓬艾，满山散牛羊。","不见十余年，想作龙蛇长。","夜风波浪碎，朝露珠玑香。","我欲食其膏，已伐百本桑。","人事多乖迕，神药竟渺茫。","朅来齐安野，夹路须髯苍。","会开龟蛇窟，不惜斤斧疮。","纵未得茯苓，且当拾流肪。","釜盎百出入，皎然散飞霜。","槁死三彭仇，澡换五谷肠。","青骨凝绿髓，丹田发幽光。","白发何足道，要使双瞳方。","却后五百年，骑鹤还故乡。"],"title":"戏作种松"}
