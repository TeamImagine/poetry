{"author":"夏竦","id":232721,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["夹城烟淡草霏霏，晋俗相传禁火时。","御苑梨繁花盛发，帝园桐嫩蘂初披。","尘微蹴踘人将散，雨细秋千索半垂。","游骑寻芳还鬬酒，九门谣诵乐重熙。"],"title":"寒食"}
