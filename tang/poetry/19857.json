{"author":"姚合","id":19857,"strains":["平仄平平仄，平平仄○○。","平平○仄仄，仄○仄平平。","仄仄仄○仄，平平平仄平。","平平平仄仄，仄仄仄平平。","平仄平○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平○仄○，仄仄仄平○。"],"paragraphs":["春入池亭好，风光暖更鲜。","寻芳行不困，逐胜坐还迁。","细草乱如发，幽禽鸣似弦。","苔文翻古篆，石色学秋天。","花落能漂酒，萍开解避船。","暂来还愈疾，久住合成仙。","迸笋搘堦起，垂藤压树偏。","此生应借看，自计买无钱。"],"title":"题宣义池亭"}
