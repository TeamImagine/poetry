{"author":"戴敏","id":52273,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["世间无处避炎蒸，欲叫西风叫不譍。","恨乏白檀除热恼，心思赤脚踏层冰。","醉游河朔谁同往，表借明光愧不能。","闻有山林最深处，清凉境界著高僧。"],"title":"约黄董二亲与桂堂诸侄避暑"}
