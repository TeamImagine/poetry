{"author":"陈子昂","id":34435,"strains":["仄仄仄仄仄，仄仄○仄平。","仄仄平平仄，○平平仄平。","仄平平仄仄，仄仄仄○平。","仄平仄平○，仄仄平平平。","仄仄平平仄，平平仄仄○。","仄○平仄仄，平仄仄平○。","仄仄平平仄，平平○仄平。","平平仄平仄，仄仄仄○○。","仄仄○平仄，平平仄仄平。","仄平○仄仄，平平仄仄平。","○仄仄平仄，平平仄仄平。","平仄○平仄，平平仄仄○。"],"paragraphs":["四十九变化，一十三死生。","翕忽玄黄里，驱驰风雨情。","是非纷妄作，宠辱坐相惊。","至人独幽鉴，窈窕随昏明。","咫尺山河道，轩窗日月庭。","别离焉足问，悲乐固能幷。","我辈何为尔，栖皇犹未平。","金台可攀陟，宝界绝将迎。","户牖观天地，阶基上杳冥。","自超三界乐，安知万里征。","中国要荒内，人寰宇宙荣。","弦望如朝夕，宁嗟蜀道行。"],"title":"夏日晖上人房别李参军崇嗣"}
