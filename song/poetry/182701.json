{"author":"强至","id":182701,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["熙宁玉烛最调和，瑞雪先时破札瘥。","大纪有年仍岁后，尺盈平地此冬多。","戏珪旋翦飘疏叶，祭璧初沈委大河。","再燮阴阳人望久，一方顺气入涂歌。"],"title":"和司徒侍中喜雪"}
