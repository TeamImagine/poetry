{"author":"杜甫","id":4014,"strains":["仄平平仄仄，平仄仄平平。","仄仄平平仄，平○○仄○。","仄平平仄仄，仄仄仄○○。","仄仄○平仄，平平仄仄平。","平平仄仄仄，仄仄仄平平。","平仄平平仄，○平仄仄平。","仄平平仄仄，仄仄仄平平。","○仄平平○，○○仄仄平。","平平平仄仄，平仄仄平平。","平仄○平仄，平平仄仄平。"],"paragraphs":["北池云水阔，华馆辟秋风。","独鹤元依渚，衰荷且映空。","采菱寒刺上，蹋藕野泥中。","素檝分曹往，金盘小径通。","萋萋露草碧，片片晚旗红。","杯酒霑津吏，衣裳与钓翁。","异方初艳菊，故里亦高桐。","摇落关山思，淹留战伐功。","严城殊未掩，清宴已知终。","何补参卿事，欢娱到薄躬。"],"title":"陪郑公秋晚北池临眺"}
