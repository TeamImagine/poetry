{"author":"陆游","id":36590,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["静院房栊雨送凉，熏笼衣帻润生香。","小屏风疉图遥碧，古锦囊书榻硬黄。","己占江湖宽处老，绝知日月静中长。","敲门无客妨人睡，更觉余年乐未央。"],"title":"静院"}
