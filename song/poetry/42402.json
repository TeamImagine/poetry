{"author":"陆游","id":42402,"strains":["平仄平平仄平平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["垣屋参差竹坞深，旧题名处懒重寻。","茶炉烟起知高兴，棋子声疏识苦心。","淡日晖晖孤市散，残云漠漠半川阴。","长吟未断清愁起，已见横林宿暮禽。"],"title":"山行过僧庵不入"}
