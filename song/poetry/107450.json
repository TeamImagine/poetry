{"author":"王迈","id":107450,"strains":["仄○平平平，仄○仄平仄。","仄平仄仄平，○仄平平仄。","平平仄平平，平平仄仄仄。","仄仄平平仄，○平○仄仄。","平平仄仄平，仄仄仄○仄。","平仄仄平平，平仄仄平仄。"],"paragraphs":["凿空谈荒唐，我正不为此。","故知又故为，颇悟前生是。","凭谁照前因，斯言特戏耳。","既是无今古，如何分彼己。","须弥一点尘，万劫一弹指。","无失亦无忧，无得亦无喜。"],"title":"辛未中元记梦梦与一僧谈世事良久问答中有凡事如此汝曹勉之之语既而造一境如仙家居厥明用梦中八字为偈末章反骚  其四"}
