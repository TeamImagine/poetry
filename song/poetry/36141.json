{"author":"陆游","id":36141,"strains":["仄仄仄平仄，平仄仄仄○。","平平仄○平，○仄仄平平。","平仄仄平仄，仄仄平平平。","仄○平仄仄，平仄平仄平。","平仄平平平，仄平仄○○。","平平仄○仄，仄仄平平平。"],"paragraphs":["一雨濯残热，秋气忽已深。","青灯照空廊，重露滴高林。","危坐读周易，会我平生心。","夜分徐掩卷，闲弄床上琴。","帘外初斜河，屋头已横参。","人生每如此，利欲安能侵。"],"title":"秋夜读书"}
