{"author":"张镃","id":81226,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["句法参同李翰林，风流依约谢宣城。","放怀应喜醉三日，听曲知无误一声。","箬叶露方高石室，桂枝香谱度银笙。","西清东观迟归去，相就盘跚勃窣行。"],"title":"约周希稷游湖上园"}
