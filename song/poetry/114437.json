{"author":"刘克庄","id":114437,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["之子幽栖恨未深，飞泉来处有亭临。","觚悬木杪犹烦耳，易在床头且洗心。","夸士十浆须五馈，痴人一帚享千金。","箕山颍水应如故，太息巢由不可寻。"],"title":"寄题心泉"}
