{"author":"王柏","id":125176,"strains":["平平仄仄仄，仄仄仄平仄。","仄仄平平平，平仄仄平仄。","平仄仄仄平，平平仄平仄。","平平仄○仄，平仄平仄仄。","○仄平仄仄，仄仄○平仄。","平平仄仄平，平平平仄仄。","○平平仄仄，仄平仄○仄。","平平仄平平，平仄仄平仄。","平平平平平，平仄平仄仄。","○仄仄平仄，仄仄平仄仄。","仄○仄仄仄，仄平平仄仄。","仄仄平平平，仄仄平仄仄。","○○仄仄平，仄仄仄仄仄。","仄仄仄平平，平平○仄仄。","平平仄平仄，仄仄平仄仄。","平仄仄仄平，平平○仄仄。"],"paragraphs":["东风变九野，万物负生意。","素𫖒何栾栾，清血洒幽隧。","猗欤静寿翁，归全可无愧。","人生托溟涬，消息同一气。","过化来者续，自昔叹川逝。","温温夙好修，甄陶瑚琏器。","凝乎觚自度，澹乎靓且邃。","诗书以为粮，忠信以为{饣喜}。","人皆崇荣途，公独徐揽辔。","三转坐皋比，五鹗争自致。","上培德谊种，下开文字瑞。","一子通金闺，一子需大对。","衣冠绘庆图，岂料造物忌。","学校失师模，乡闾思善类。","梅花已流水，草木谁臭味。","惟有笃厚心，叮咛期嗣世。"],"title":"挽郡博士待班刘公歌"}
