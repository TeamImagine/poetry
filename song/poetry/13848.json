{"author":"宋祁","id":13848,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","平仄平仄仄仄仄，仄平平仄仄平平。"],"paragraphs":["颜徒陋巷不堪忧，日晏南荣拥敝裘。","已识交情一贵贱，宁论书置自沈浮。","争名在昔闻探穴，嗅饵何人肯直钩。","强欲诛茆启三径，邑中无客继羊求。"],"title":"书怀  其一"}
