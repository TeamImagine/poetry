{"author":"唐庚","id":227346,"strains":["平平仄平仄，仄仄平仄仄。","仄仄仄平平，平仄○平仄。","仄仄仄平○，仄平仄○仄。","仄仄仄仄平，仄平仄平仄。","平仄仄平仄，仄平○仄仄。","仄仄○平平，平仄平仄仄。","平平仄仄平，仄仄仄平仄。","平平仄？仄，仄仄○○仄。"],"paragraphs":["开元太平久，错处非一拍。","就令乏贤人，何至相仙客。","直道既雕丧，曲江遂疏斥。","汲黯困后薪，贾生罢前席。","金鉴束高阁，铁胎空数尺。","妙处难形容，英表良髣髴。","摩挲许国姿，尚想立朝色。","同时反弃置，异代长叹息。"],"title":"张曲江铁像诗"}
