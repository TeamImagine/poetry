{"author":"释德洪","id":228241,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["折脚铛寻稳处安，对君此夕久盟寒。","狐裘不合须羊袖，药簏何妨缺夜干。","秋垄此时驱健犊，道山何日跨归鸾。","仙𬬻只隔数邱耳，上水船方厄濑湍。"],"title":"器之示巽中见怀次韵"}
