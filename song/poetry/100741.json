{"author":"汪莘","id":100741,"strains":["仄仄平平仄，平平仄仄仄。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["彻骨寒谁觉，回骸暖自醒。","直须人悄悄，方得物亭亭。","性伏涵三极，心开烛万灵。","有僧肥臃肿，怪我瘦竛竮。"],"title":"开禧元年四月自中都挈家还乡寓居城南十二月迁居柳溪上其夜大雪初一日盖宰来访约过县斋为一日款深夜而归赋此  其五"}
