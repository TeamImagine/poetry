{"author":"王十朋","id":22399,"strains":["仄平平○平仄平，平仄仄仄平平平。","平平平仄平仄仄，仄仄仄仄平平平。","平仄平平平仄仄，仄仄平平仄平仄。","○○仄仄平仄平，平仄平平仄○仄。"],"paragraphs":["出门休叹知己稀，开卷揽取前人奇。","西园松菊聊笑傲，未可遽赋休休诗。","涵养胸襟容万斛，仰视青天纸盈幅。","行看富贵来逼人，江左家声子当续。"],"title":"昌龄和诗以不得志于贤关有欲退隠之语复用前韵勉其涵养俟时未可真作休休计也"}
