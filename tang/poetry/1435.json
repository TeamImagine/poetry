{"author":"李贺","id":1435,"strains":["仄平仄○平，平平仄仄平。","平平○仄平仄仄，平仄仄仄仄平平。","平平仄，平仄平。","仄平仄，○仄平。","平仄仄平仄，仄仄平平平。","仄仄平平仄，仄仄平○仄。","平仄平平平，平平平仄仄。"],"paragraphs":["妾家住横塘，红纱满桂香。","青云教绾头上髻，明月与作耳边珰。","莲风起，江畔春。","大堤上，留北人。","郎食鲤鱼尾，妾食猩猩唇。","莫指襄阳道，绿浦归帆少。","今日菖蒲花，明朝枫树老。"],"title":"相和歌辞 大堤曲"}
