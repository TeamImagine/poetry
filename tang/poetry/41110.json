{"author":"贯休","id":41110,"strains":["平平平仄仄平平，仄仄平平仄仄平。","仄仄仄平平仄仄，仄平仄仄平平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["犹来吴越尽须惭，背德违盟又信谗。","宰嚭一言终杀伍，大夫七事祗须三。","功成献寿歌飘雪，谁爱扁舟水似蓝。","今日雄图又何在，野花香径鸟喃喃。"],"title":"读吴越春秋"}
