{"author":"李涉","id":18545,"strains":["仄平仄仄平平仄，仄平平○平平仄。","平平平仄仄○○，仄仄仄平平仄仄。","仄平平仄○仄平，平平○仄○○平。","仄○平仄仄平仄，仄仄仄平平仄平。","仄仄平平仄平仄，平平仄仄平平仄。","平平仄仄仄平平，仄仄仄平○仄仄。"],"paragraphs":["汉臣一没丁零塞，牧羊西过阴沙外。","朝凭南雁信难回，夜望北辰心独在。","汉家茅土横九州，高门长戟封王侯。","但将钟鼓悦私爱，肯以犬羊为国羞。","夜宿寒云卧冰雪，严风触刃垂旌节。","丁年奉使白头归，泣尽李陵衣上血。"],"title":"六叹 三"}
