{"author":"李洪","id":52618,"strains":["平仄仄平平平仄平○平，平平仄仄○仄平。","平平仄仄仄仄仄，仄仄平仄仄仄平。","仄仄平平仄平仄，平仄平仄仄平仄。","平平仄仄平仄平，平仄平平平仄仄。","仄○仄仄平平仄，仄仄仄仄○平仄。","平○仄仄仄仄平，仄○平平平仄○。","○平平仄仄平仄，○平仄仄平○仄。","仄仄仄仄平平○，仄仄平平仄○仄。","仄平仄仄平平仄，仄仄平平平仄仄。","仄仄○平仄仄平，平平仄仄仄平仄。","平仄仄仄平仄平，仄仄平平仄仄平。","平平仄仄仄平仄，仄仄仄仄平平平。","仄平平平仄平仄，仄平仄仄平平平。","仄○仄○○仄○，平平仄仄○仄○。","平仄仄平○仄○，平平○仄仄○平。"],"paragraphs":["君不见冯公之岭摩苍天，危梁峻坂相属联。","樵夫跬步不得上，仰视悬石势欲颠。","下有飞泉泻鸣瀑，舂撞嵓窦汇山麓。","飞流溅沫冰雪寒，萝茑荒林猿狖伏。","傍穿鸟道人踪绝，怪石虎踞苍崖裂。","扪参历井路屈盘，九折羊肠车轴折。","如何年少远游子，担簦蹑𪨗来过此。","或欲挟策干君王，亦有辞家远从仕。","马痡仆倦栖茅屋，夜汲岩泉燃楚竹。","赐璧封侯事渺茫，涂穷未免阮生哭。","遐想太古开辟初，地隔东瓯擅一隅。","山腰凿石自何代，要令海宇同车书。","不知冯公亦何者，姓名宛与兹山俱。","我行适当三伏间，霪霖积潦行路难。","家住太湖三万顷，烟波回想洞庭山。"],"title":"前行路难冯公岭作"}
