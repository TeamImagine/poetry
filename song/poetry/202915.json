{"author":"释道潜","id":202915,"strains":["平平仄平○仄仄，仄仄仄仄平○平。","平平仄仄仄○仄，平仄平○平仄平。","平平仄仄仄仄仄，平仄平仄○○平。","○平仄仄仄仄仄，仄○仄仄平平平。","仄平平仄仄平仄，平仄仄仄○平平。","仄平平平仄仄仄，平仄平仄平平平。","平平仄仄仄仄仄，平仄仄仄平平平。","平平平○仄仄仄，仄仄仄仄平平平。","仄平仄仄仄平仄，仄仄仄仄平○平。","平平平仄仄○仄，仄仄平仄平○○。","平仄平平仄平仄，仄平仄仄平平平。"],"paragraphs":["西湖漫天三日雪，上下一色迷空虚。","曾峦沓嶂杳难辨，仿佛楼观疑有无。","饥雏乳兽失所食，飞走阡陌空号呼。","中园却羡啄木鸟，利觜自解谋朝晡。","晓来锺鼓报新霁，天半稍稍分浮图。","试凭高楼肆远目，千里颠倒罗琼琚。","逡巡夜月出海角，光彩猛射来城隅。","方壶圆峤只在眼，绰约恍晤神仙居。","咄哉浩景似欺压，谓我不足为传模。","风流江左杜从事，气格豪赡凌相如。","安得飘飖跨鸾鹄，手持栗尾来为书。"],"title":"西湖雪霁寄彦瞻"}
