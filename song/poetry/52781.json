{"author":"李洪","id":52781,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["去年寒食醉西湖，山色空蒙暮有无。","风急落花随步积，雨昏垂柳要人扶。","偶携胜友寻泉石，俱有新诗入画图。","越绝故人应念我，明年春好会皇都。"],"title":"寒食怀西湖去岁游从"}
