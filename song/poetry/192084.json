{"author":"郭祥正","id":192084,"strains":["平平平仄仄，仄平仄平平。","仄平平仄平，平仄平仄平。","仄平○平仄，仄仄○平平。","仄仄仄仄平，？仄仄仄平。","仄平仄平平，仄仄仄仄仄。","仄平平仄仄，仄仄仄平平。"],"paragraphs":["名山多隐者，五峰遇僧安。","屹然高世姿，眉目冰雪寒。","极谈了无迹，卷舌回惊湍。","令我愧道心，龌龊滞小官。","不能与斯人，物外振羽翰。","惜为山下别，落月在林端。"],"title":"赠利安禅伯"}
