{"author":"黄简","id":95015,"strains":["平平平平平，平仄平仄平。","仄平仄平平，仄○仄平。","仄平平仄仄，平？平平仄仄仄○。","仄○平平平，平平仄平○仄仄平。","仄平平平平仄，仄平仄平仄仄。","平平仄仄平平平平平平，仄仄平○平仄平仄。"],"paragraphs":["东山兮云浮，东磵兮雨流。","失今不勤兮，曷其有秋。","水淫兮石啮，田碻磝兮一跬九折。","予劳兮何辞，牛奚罪兮从予以羸。","眇良畴兮弥野，独功倍兮刈寡。","虽然不愈于无田而游兮，岁晏凄其桑落之下。"],"title":"犁春操为谢耕道作"}
