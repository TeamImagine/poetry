{"author":"秦观","id":209945,"strains":["仄仄平平仄仄平，平平平仄仄平平。","仄平平仄仄平仄，仄仄平平仄平平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["闻说何郎操行端，萧然环堵若为安。","鸟啼花发阻携手，水远山高空凭栏。","别后想多黄绢作，春来尤厌惠文弹。","两章读罢知高义，贵贱交情自古难。"],"title":"次韵裴仲谟和何先辈二首  其一"}
