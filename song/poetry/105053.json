{"author":"郑会","id":105053,"strains":["仄仄平，平平平。","平平仄○平仄仄，平仄仄平平仄仄。","仄平仄平平仄平，平平○平平仄平。","仄平平平仄平仄，仄仄平平○仄仄。","平平仄仄仄仄平，仄平仄仄仄仄平。","平平仄仄仄仄○，平平○仄○仄○。","仄○仄○仄○仄，○仄○平仄平仄。","平平平仄平平平，平平仄仄平仄平。","平平平平仄，仄平仄平仄。","仄○仄○○仄平，平？仄仄平仄平。","平平仄平平仄仄，仄平平平平仄仄。"],"paragraphs":["白石砧，秋沉沉。","家家𢭏衣灯下补，惟有妾家心最苦。","妾初嫁来能几时，良人从军今不归。","去时杨花未飞絮，欲着春衫裁白苎。","秋来暑尽白苎寒，远征未必便可还。","宫裘止是赐上将，良人犹在行伍间。","𢭏衣𢭏衣寄将去，闻道分兵又西戍。","茫茫莎草生寒尘，沙场不见愁杀人。","堂前阿姑老，得君早归好。","𢭏衣𢭏衣空断魂，因□上有双泪痕。","边功未成君着力，妾身孤单君莫忆。"],"title":"续潘探花𢭏衣曲"}
