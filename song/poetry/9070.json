{"author":"张嵲","id":9070,"strains":["平平仄○平○仄，仄仄平平平仄平。","仄仄仄平平仄仄，平平仄仄仄○平。","仄仄平平○仄仄，○平仄仄○○平。","平平仄仄平平仄，平仄○○仄仄○。"],"paragraphs":["萧何转漕关中日，绮季逍遥商岭时。","世乱或为舟楫用，时平自可帝王师。","试问升车驱驷马，如何踞石茹三芝。","荒山岁暮云烟冷，西望长吟独尔思。"],"title":"戏书寄夏致宏"}
