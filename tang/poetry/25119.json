{"author":"薛能","id":25119,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["风雷一罢思何清，江水依然浩浩声。","飞鸟旋生啼鸟在，后人常似古人情。","将来道路终须达，过去山川实不平。","闲想更逢知旧否，馆前杨柳种初成。"],"title":"雨霁宿望喜驿"}
