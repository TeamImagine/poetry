{"author":"洪朋","id":224451,"strains":["仄仄平平平平仄，平平仄仄仄平平。","平平仄仄平平仄，仄仄平平平仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["已约龙沙看江浪，更从宝塔上晴空。","萧萧雨堕兹游阻，靡靡秋残吾道穷。","不见江州竹叶酒，空余彭泽菊花丛。","去年此日尤萧瑟，两地相思目断中。"],"title":"九日同驹父作"}
