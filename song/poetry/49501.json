{"author":"杨万里","id":49501,"strains":["平仄仄仄○平仄平平平，仄仄平仄仄仄平。","平平仄仄仄仄仄，平仄平仄平平平。","○平○仄仄平仄，平仄平平平仄仄。","平平仄仄○平平，仄平仄仄○仄仄。","仄仄仄平平仄平，仄平平仄平仄平。","平仄仄仄平仄仄仄○仄，仄仄平平○平仄。"],"paragraphs":["君不见绍兴初载毗陵公，乱后身作夹日龙。","功存社稷报不尽，祇遣千载高清风。","当家衣钵付谁子，兰砌孙枝浑是似。","哦诗五字如渊明，读书万卷如子美。","士饱木牛今几年，月升金掌归九天。","胡不令舍人咄咄趣行李，早上星辰听珠履。"],"title":"寄饯湖广总领张子仪少卿赴召"}
