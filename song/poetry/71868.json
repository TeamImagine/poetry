{"author":"彭龟年","id":71868,"strains":["仄仄○○平，平○仄平仄。","平平仄平仄，○仄仄平仄。","平平平仄平，仄仄仄平仄。","平平仄○仄，○仄平仄仄。","平平仄平平，平仄仄仄仄。","平平平仄仄，仄仄仄仄仄。","平平仄仄仄，平仄仄仄仄。","平平仄仄仄，○仄仄仄○。","平平○平平，平仄○仄仄。"],"paragraphs":["拱璧堕泥涂，康瓠置坛墠。","天心与人事，颇似好乖舛。","贤愚真是非，每向死生辨。","哀荣若相迕，遗恨常不免。","前年建安公，罹此二气沴。","今年公复死，殒我一世善。","龙文百斛鼎，功在白玉铉。","斯人太薄命，长苦乐事鲜。","时因思贤忧，终夕长展转。"],"title":"挽张南轩先生八首  其七"}
