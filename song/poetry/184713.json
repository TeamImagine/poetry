{"author":"范纯仁","id":184713,"strains":["仄仄平平仄仄平，平平仄仄仄平平。","平平平仄平平仄，仄仄平平仄平平。","仄仄平平平仄仄，平平仄仄平平平。","平平平仄平平仄，平仄平平仄仄平。"],"paragraphs":["二纪区区困宦游，相逢莫讶鬓先秋。","清时无补身空老，往事难追涕旋流。","举世交情怜我少，经旬行色为君留。","何时归去江湖上，风月同寻范蠡舟。"],"title":"和元子发学士见寄"}
