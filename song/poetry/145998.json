{"author":"释行海","id":145998,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["乾坤独往欲逢谁，只有文王识钓丝。","豪杰尽生龙鬭日，太平须见凤来时。","风前莫听凉州曲，月下长歌白苎辞。","自笑不如南海燕，年年秋社是归期。"],"title":"偶作"}
