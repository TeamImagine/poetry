{"author":"李正民","id":242163,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["蓬瀛当日接英游，俛仰星霜十见秋。","红药青苔叨并命，西山南浦动离愁。","宁论圆观情犹在，且喜维摩病少休。","欲就书堂访髙隐，便疑猿鹤不相留。"],"title":"寄李成德舍人"}
