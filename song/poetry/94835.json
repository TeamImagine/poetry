{"author":"周文璞","id":94835,"strains":["仄仄仄平仄，平仄平平平。","平平仄平仄，○仄平○平。","平平仄？仄，仄仄平平○。","仄仄平仄仄，平平平仄○。","○仄仄平仄，仄仄平平平。","仄平仄仄○，仄仄平仄平。","平平仄平仄，平仄平平平。","仄仄仄○仄，仄平平平平。"],"paragraphs":["曩既负幽讨，今敢萌遐心。","扶桑下阳驭，砮磬浮空林。","琼台渺詄荡，蕊珮栖高深。","屡见仙骥舞，遥聆玄女吟。","如遂睹开辟，那复忧崎嵚。","抱关职贵重，启闭非所任。","灵飚掣虬户，同此琅琅音。","愿并翠绡水，写之朱丝琴。"],"title":"重经洞霄"}
