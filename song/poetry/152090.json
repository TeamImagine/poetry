{"author":"方一夔","id":152090,"strains":["仄仄平仄平，平仄仄仄○。","平平仄平平，平平平仄仄。","平平平仄○，仄仄仄仄仄。","平平仄平仄，平仄仄平仄。","仄平平○仄，仄仄仄平仄。","平○仄平平，仄仄仄平仄。","平平仄仄○，仄仄○仄仄。","仄平仄仄○，仄仄平平仄。"],"paragraphs":["种竹依远林，风急杪不折。","同根有荣枯，枯枝先断截。","茫茫天壤间，小大各纠结。","惟人具知识，兄弟况同血。","一居卿相位，仆妾借余热。","升沈各为谋，滴水不通泄。","人生骨肉亲，富贵犹一吷。","丈夫属有思，莫笑袁刘拙。"],"title":"感兴二十七首  其八"}
