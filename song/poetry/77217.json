{"author":"袁燮","id":77217,"strains":["仄平仄○仄，平仄平平平。","平平仄仄仄，仄仄仄仄平。","平平○仄仄，平○○仄平。","仄平仄仄仄，仄仄平○平。","仄仄平仄仄，○平平平平。","平○仄仄仄，仄○仄仄○。","仄平仄平仄，平平仄平平。","仄平仄平仄，仄仄仄仄平。","仄仄仄仄仄，仄仄仄仄平。","仄仄仄平○，仄平平仄平。"],"paragraphs":["去年种苍玉，今岁抽华簪。","初萌节已具，欲奋力未任。","雷风驱急雨，滂沱三日霖。","箨龙不许蛰，倏起腾深林。","遶径初戢戢，穿篱俄森森。","吾观植物性，渐长岁月深。","此君独超轶，生来气骎骎。","伟哉岁寒种，有此特达心。","大勇久不作，进尺退复寻。","对此发幽兴，作诗因自箴。"],"title":"咏竹二首  其一"}
