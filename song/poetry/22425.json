{"author":"王十朋","id":22425,"strains":["平仄平平仄平仄，平平平仄仄平平。","仄平仄仄平平仄，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["西域名花最孤洁，东山芳友更清幽。","远烦丈室维摩诘，分韵小园王子猷。","入鼻顿除浮利尽，同心端与国香侔。","从今日讲通家好，诗往花来卒未休。"],"title":"二道人以抹利及东山兰为赠再成一章"}
