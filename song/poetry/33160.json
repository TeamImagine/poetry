{"author":"陆游","id":33160,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["萧条常闭爵罗门，点检朋侪几个存。","吾道将为天下裂，此心难与俗人言。","逢时尚可还三代，掩卷何由作九原。","寄语龟城旧交道，新凉殊忆共清尊。"],"title":"离成都后却寄公寿子友德称"}
