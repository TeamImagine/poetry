{"author":"李觏","id":113176,"strains":["仄○○仄仄，仄仄平仄平。","○平仄平仄，仄○平平平。","仄○仄仄仄，仄仄平平平。","仄仄仄仄仄，平仄平平平。","○○仄平仄，平仄平平平。","仄仄仄仄仄，仄平平仄○。","平○仄仄仄，○仄平平平。","平平仄仄仄，仄仄平仄平。"],"paragraphs":["五行兴万类，有象皆在天。","如何彼杉树，反更侔星躔。","予思古昔意，欲媚兹山巅。","草木尚有斗，人物谁非仙。","栽培自何代，衰老今多年。","大旱不减翠，涉春无益鲜。","生当好世界，过尽闲云烟。","房心欲布政，柱石安可捐。"],"title":"和苏著作麻姑十咏 七星杉"}
