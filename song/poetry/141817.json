{"author":"程鸣凤","id":141817,"strains":["平平仄○仄仄仄，仄仄平平仄○仄。","平平平仄平平平，仄仄平平仄平仄。","仄平仄平仄○仄，平仄平平仄平仄。","平平仄仄平仄平，？仄平平○平仄。","仄○仄仄○平平，仄仄平平仄平仄。"],"paragraphs":["银河底穿不可塞，一泻砰砰下空碧。","峰高云邃源荒茫，但见岩飞练千尺。","我来导之赴苍壑，流出凌江散天泽。","余波直赴黄木湾，飓卷鳌翻浪花白。","竟从海若膏乾坤，岂但梅边沃甘液。"],"title":"杨历岩"}
