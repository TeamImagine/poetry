{"author":"赵鼎","id":248281,"strains":["平平仄仄仄平平，仄仄平平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["荒烟蔓草接平林，景物萧萧秋意深。","水阔山长人去远，云闲天淡鸟飞沉。","宫前离黍他年恨，关外西风别夜心。","莫倚栏干重留客，子山从此费悲吟。"],"title":"县丞吕若谷置酒巽亭  其二"}
