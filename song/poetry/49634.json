{"author":"杨万里","id":49634,"strains":["平平仄仄仄○仄，平平○仄平○仄。","平平仄仄平仄平，平平仄仄平仄○。","仄平仄仄平仄仄，仄仄仄○平仄仄。","仄仄平仄平平平，平仄仄平平○平。","○仄平仄仄仄平，仄平平仄仄仄平。","仄平○平仄○仄，平平仄仄○平仄。","仄平仄平○仄平，平平平平仄○平。","仄仄仄平仄仄平，平平仄仄平平平。","平仄仄仄平平平，○平平平仄仄平。"],"paragraphs":["金陵一见恍如梦，君为过客侬相送。","庐陵再见春欲残，君来入幕侬挂冠。","是时猛虎初出境，赤子凛如兵在颈。","帝选良牧苏疲民，前赵后丁廉且仁。","更得君作幕下宾，四年千里日日春。","与君相逢又相别，人生聚散如霜叶。","桂林一枝三十年，诸公交章荐遗贤。","去揖侍郎趁立班，端能别我南溪边。","为我一醉春风前，看君抟风上九天。"],"title":"送赵判官端国趁班改秩"}
