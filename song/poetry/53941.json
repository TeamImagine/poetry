{"author":"项安世","id":53941,"strains":["○仄○平平，平平仄平仄。","平平仄平仄，平仄仄仄仄。","仄平仄仄仄，仄仄仄平仄。","○平平仄仄，平仄仄平仄。","平平○仄仄，仄仄平仄仄。","平平○平仄，仄仄仄平○。","○平平平仄，仄仄仄平仄。","平平平仄仄，仄仄仄平仄。"],"paragraphs":["三日行东山，今朝度西岭。","山前福岩寺，高下得要领。","下通赤帝庙，上彻祝融顶。","回环生气势，开辟见光景。","湘江献五曲，岳市陈万井。","青林间香稻，一一辨疆顷。","颇怜东山隘，对此意方逞。","居高能尽下，熟玩令人省。"],"title":"福岩寺"}
