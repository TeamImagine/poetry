{"author":"白居易","id":15990,"strains":["平仄平平仄，○平仄仄○。","仄平平仄仄，○仄仄平平。","平仄平平仄，平○仄仄平。","○平平仄仄，仄仄仄平平。","平仄平平仄，平平仄仄平。","平平○仄○，平仄仄○平。"],"paragraphs":["炎瘴抛身远，泥涂索脚难。","网初鳞拨剌，笼久翅摧残。","雷电颁时令，阳和变岁寒。","遗簪承旧念，剖竹授新官。","乡觉前程近，心随外事宽。","生还应有分，西笑问长安。"],"title":"自江州司马授忠州刺史仰荷圣泽聊书鄙诚"}
