{"author":"释宝昙","id":52590,"strains":["仄平平平平仄平，仄仄仄仄○仄平。","仄平○仄平仄仄，仄仄仄平平仄平。","平平仄平仄仄仄，平仄仄仄○平平。","仄平仄仄平仄仄，平平仄仄平平平。","平平仄仄○仄仄，仄仄平平平仄平。","平平仄仄仄仄仄，平仄平仄平平平。","平平仄仄仄仄仄，○仄仄仄平平平。"],"paragraphs":["我家凌云君蒋城，古佛小大犹弟兄。","我痴如佛君甚武，一日放光来四明。","人皆谓君佛出世，趺坐说法如雷霆。","翠山自古龙象窟，春风十里开林坰。","钟声况近王谢宅，一见为君须眼青。","全提佛祖末后句，无败吾事由叮咛。","扶摇直上九万里，顷刻变化抟青冥。"],"title":"送灯老住翠山"}
