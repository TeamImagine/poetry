{"author":"释师范","id":102393,"strains":["仄平平仄平仄平，仄仄仄仄仄仄平。","平平平○仄平○，仄平平仄平平○。","平平仄仄平仄平，仄平○仄平平平。","平平仄仄平平仄，仄平仄仄平○平。","平仄仄仄仄仄仄，平平仄仄○○平。","○平仄平仄平仄，平平仄仄仄仄平。","仄平仄仄仄平仄，平仄仄仄仄仄平。","仄仄平平仄平仄，仄仄平平○仄平。","平仄仄仄平平仄仄平平，平平仄○平仄○。"],"paragraphs":["昔年曾约归四明，掇钵共饭莆菜羹。","东园蔬荠几衰长，望之何以辜斯盟。","铿铿小节何足拘，大名当振声谹谹。","旌旗不动剿胡种，屈伸一臂逾长城。","淮甸既肃四海肃，丰功盛德应难名。","了知八珍与藜苋，清闲富贵但等平。","我罹劫火固无闷，公视昼锦不以荣。","七佛承承竟何据，六祖忉忉空碗鸣。","君不见刹竿头上铁龙头，鸿毛至重山岳轻。"],"title":"送赵龙图归四明"}
