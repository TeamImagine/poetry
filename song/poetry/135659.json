{"author":"张伯玉","id":135659,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["秦望山前晓雁斜，蕺山云外看黄花。","谁能蒂芥关心绪，且插茱萸伴物华。","岁计簿书宁有尽，日生公事了无涯。","樽前况有兵厨酒，不待兵厨酒亦赊。"],"title":"九日蕺山戒珠寺戏呈僚友"}
