{"author":"皎然","id":40022,"strains":["仄平平仄仄，平仄仄○平。","仄仄平平仄，平平○仄平。","仄平平仄仄，仄仄仄平平。","仄仄○平仄，平○仄仄平。","平平仄平仄，平仄仄平平。","平仄平平仄，平平仄仄平。","平平○仄仄，平仄仄平平。"],"paragraphs":["早年初问法，因悟目中花。","忽值胡雏起，芟夷如乱麻。","脱身投彼岸，吊影念生涯。","迹与空门合，心将世路赊。","东田已芜没，南涧益伤嗟。","崇替惊人事，凋残感物华。","知君过我里，惆怅旧烟霞。"],"title":"早春书怀寄李少府仲宣"}
