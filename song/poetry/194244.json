{"author":"苏轼","id":194244,"strains":["平仄仄平平，仄仄平仄平。","平○仄仄平，平仄仄仄平。","平平仄平仄，仄仄平仄平。","仄○平仄平，仄仄仄○平。","平平仄平仄，平仄○平平。","平平仄仄仄，平仄平○平。","仄仄仄仄平，平仄○平平。","平平仄仄仄，仄仄仄○仄。"],"paragraphs":["明月入华池，反照池上堂。","堂中隠几人，心与水月凉。","风萤已无迹，露草时有光。","起观河汉流，步屧响长廊。","名都信繁会，千指调笙簧。","先生病不饮，童子为烧香。","独作五字诗，清卓如韦郎。","诗成月渐侧，皎皎两相望。"],"title":"和鲜于子骏郓州新堂月夜二首  其二"}
