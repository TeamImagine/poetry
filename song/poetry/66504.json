{"author":"楼钥","id":66504,"strains":["平平仄仄平，仄仄仄仄仄。","平○仄平平，平仄仄仄仄。","平仄平仄平，仄平平仄仄。","仄仄○平○，仄平仄仄仄。","仄平仄平平，仄仄仄○仄。","仄平仄仄仄，仄仄○仄仄。","仄仄平○仄，平平仄平仄。","平○平仄仄，仄仄平平仄。","平仄○仄平，平仄平平仄。","平○仄仄仄，平仄平仄仄。","仄平平仄平，平仄仄仄仄。","？平平平平，平平仄○仄。","平平仄仄仄，仄仄○平仄。","仄仄平平平，仄仄平平仄。","仄仄仄平○，平仄仄仄仄。","仄平仄平仄，仄仄仄平○。","平仄平仄仄，仄仄平仄仄。","平仄○仄仄，仄平仄○仄。","○平平仄仄，平仄仄平仄。","仄仄平仄平，仄○平仄仄。"],"paragraphs":["文箫蹑彩鸾，夜半恐不逮。","山深忽呼名，惊喜不得退。","仙谪无所逃，士贫何可耐。","乃以三生缘，遂为二姓配。","至人与凡夫，伉俪岂其辈。","鬻书以自给，细字如玉碎。","一一存楷法，明珠蔑瑕颣。","初如鹣比翼，久若鱼同队。","终日了韵编，心画亡罣碍。","人间八百本，终古知敬爱。","玉篇尤可珍，何必赠杂佩。","倘邀千黄金，虽贫亦当贷。","摩挲惜见晚，老眼看茫昧。","墨妙饶精神，笔劲含姿态。","次第部居中，盘曲法库内。","九龄美风度，孟博信清裁。","书拙无合作，见此增愧慨。","尤物难久假，雪窗暂相对。","遗踪虽已邈，真迹俨然在。","辄效西子颦，小楷书牍背。"],"title":"次韵章枢密赋吴彩鸾玉篇"}
