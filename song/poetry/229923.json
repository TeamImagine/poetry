{"author":"苏过","id":229923,"strains":["平平平仄仄仄平，仄仄平仄仄仄平。","平仄仄仄仄仄平，仄○平平仄平平。","仄平仄仄仄仄○，仄平○仄○平平。","仄仄仄仄仄仄平，仄仄○平仄平平。","平平仄仄平平○，平平仄仄仄仄○。","○平仄仄○○平，仄仄仄仄○平平。","仄仄○平仄仄○，仄仄仄仄○仄○。","仄仄仄平仄仄平，○平仄仄平○○。","平仄平仄仄仄平，仄仄○仄仄仄平。","○平○仄仄仄平，仄仄仄平平仄○。","仄平平仄平○○，仄仄平仄○平平。","平平仄仄平平平，○仄仄仄○平○。","仄平仄仄平○○，○平仄仄仄平平。","仄平平平仄平平，仄平○仄平平○。","平平仄仄○仄平，仄仄仄平○？平。","仄平仄平仄仄平，仄平平仄平平平。","仄平仄仄平仄平，仄仄○仄平○仄。","仄仄○平仄仄平，仄平仄仄平○平。"],"paragraphs":["辽人猖蹶败纪纲，鸟兽惊骇自取亡。","归我五季旧土疆，有如宣宗复河湟。","彼酋假息不自量，网开三面犹跳梁。","爝火乃欲犯太阳，怒臂当车学螳螂。","支天所坏仍鸱张，含沙射影出复藏。","将军义勇冠三光，愿以部曲除螟蝗。","户有三丁一我将，遣汝积愤当少偿。","上马亟持十日粮，长矛短戟舂其吭。","前者披靡后者戕，系累妻子涕泗滂。","将军折北昔未尝，以巧服人尤所长。","勿追穷寇非深防，会遣生致如探囊。","匈奴自古夸豪强，三表五饵称前王。","竟无一日笞中行，昭君远嫁令人伤。","岂知天兵自鹰扬，郅支援首须陈汤。","头颅万里行朔方，遣示藁街听徜徉。","偃兵息民令有常，昔居锋镝今农桑。","百年版籍沦要荒，一日冠盖欣相望。","李白长歌汉道昌，两阶羽舞垂衣裳。"],"title":"闻郭太尉发师大捷奚人擒契丹酋领四军者来献作长句古调一首"}
