{"author":"韦应物","id":56702,"strains":["平仄平仄平，仄平仄仄平。","平○仄仄仄，仄仄平仄平。","平平平平仄，仄仄平仄平。","平平仄平仄，仄仄仄仄○。","仄仄仄平○，仄平平仄平。","○平仄仄仄，仄仄仄仄平。","○仄仄平仄，平平平仄○。"],"paragraphs":["冰炭俱可怀，孰云热与寒。","何如结发友，不得携手懽。","晨登严霜野，送子天一端。","祗承简书命，俯仰豸角冠。","上陟白云峤，下冥玄壑湍。","离群自有托，历险得所安。","当念反穷巷，登朝成慨叹。"],"title":"送阎采赴东川辟"}
