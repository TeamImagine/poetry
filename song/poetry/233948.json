{"author":"宋京","id":233948,"strains":["平仄仄仄平仄仄仄仄平，仄仄平仄○平平。","平平平仄仄仄仄，仄仄仄仄平平平。","仄平○平仄仄平，仄仄平仄仄仄平。","○○平仄仄仄仄，仄仄仄仄平○平。","平平仄仄平仄平，仄仄仄仄平平平。","仄○仄仄○仄仄，平仄平仄○平平。","平平仄仄平仄○，仄平平仄平平平。","平仄仄仄仄仄仄，仄仄平仄平○平。"],"paragraphs":["君不见汉人制作礼殿存，法度严广分卑尊。","祇今年数不可考，列画古帝丹青昏。","晋人遗书刻柱边，字划刓决骨气全。","衣冠真不异阙里，事业直笑铭燕然。","锵锵似有环珮声，七十二子罗簪缨。","闭藏浊世如有待，开眼今日观文明。","陈仓石鼓归辟雍，大成门阀何穹崇。","安得貌取礼殿制，太学西有宣尼宫。"],"title":"礼殿"}
