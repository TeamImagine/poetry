{"author":"蔡襄","id":135784,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["湖上山光一笋青，佛宫高下裹岩扃。","烟收水曲开尘匣，春送人家入画屏。","竹气更清初霁雨，梅英犹细欲残星。","吴船越棹知何处，柳拂长堤月满汀。"],"title":"漳南十咏 西湖"}
