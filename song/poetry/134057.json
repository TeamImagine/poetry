{"author":"释文珦","id":134057,"strains":["仄仄仄平仄，平平仄平仄。","平仄仄平仄，仄仄仄平仄。","平平仄平平，仄仄仄仄仄。","仄仄○仄平，平平仄平仄。","仄仄仄仄平，仄仄平仄仄。","仄平仄平仄，平仄仄平仄。","仄平仄平仄，平平仄平仄。","仄仄平仄○，仄仄平仄仄。"],"paragraphs":["四序迭迁变，春光独丰茂。","生意遍群物，动植不违候。","噰噰塞鸿归，喔喔野雉雊。","软草铺作茵，芳葩粲成绣。","唯有静者徒，抱道终莫售。","直躬在林薮，朝夕饭藜糗。","与时既乖舛，舆台或加诟。","俛仰天地间，此理终莫究。"],"title":"四序"}
