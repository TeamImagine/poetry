{"author":"虞俦","id":62118,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["杰阁危栏不许寻，境环千里望中临。","古桃风物宁非旧，甲子规模廼到今。","堪笑折腰趋府事，何如长啸入山林。","故园猿鹤休惊怨，出岫孤云岂有心。"],"title":"曾守谯楼既成邀宾从同登议辟双门以复旧观从士子请也  其二"}
