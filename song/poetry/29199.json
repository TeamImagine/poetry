{"author":"韩元吉","id":29199,"strains":["仄仄平仄平，○平仄平仄。","仄仄平○平，○仄○仄仄。","平平仄仄仄，○仄平仄仄。","平仄平仄平，平平仄平仄。","平○平仄仄，平仄仄仄仄。","仄平仄平平，仄仄仄平仄。","仄平仄平平，平平仄○仄。","仄仄平仄平，平平仄平仄。"],"paragraphs":["出郭天气阴，驱车日亭午。","漫漫山中云，犹作衣上雨。","仙山八百里，胜槩随步武。","稽首金地尊，栖心玉京侣。","浮空方广寺，楼殿若可睹。","石梁泻悬流，下有老蛟怒。","我来浄焚香，千花发茶乳。","拟访林下仙，飞来但金羽。"],"title":"自国清寺至石桥"}
