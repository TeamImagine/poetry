{"author":"李纲","id":244842,"strains":["仄平仄仄仄平平，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄仄平。"],"paragraphs":["羡君卜筑粤江滨，去作林间适意人。","环揖溪山供胜赏，賸栽桃李占芳春。","养生有主身长健，与物无心道转亲。","一曲鉴湖归贺老，可能分半乞比邻。"],"title":"送李似之舍人归连江旧隐二首  其一"}
