{"author":"郭印","id":250015,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["半世婆娑厌宦途，时危结绶计何迂。","非干避地游巫峡，且欲从军捍蜀都。","巴水秋深添别恨，金陵天近试雄圗。","平心勿管风涛恶，阴有神明巨力扶。"],"title":"送戴子厚赴张夔州之辟"}
