{"author":"韦应物","id":56614,"strains":["平仄平仄平，平仄仄平○。","平平仄仄平，仄仄仄仄平。","平仄仄平仄，平平仄○平。","平仄平仄仄，仄平平仄平。","平仄平仄仄，平仄仄仄○。","平平仄平仄，平仄仄平平。","平仄○仄仄，平平○仄平。","平仄仄○仄，仄仄仄平平。","○平仄○仄，平仄○仄平。"],"paragraphs":["萧散人事忧，迢遰古原行。","春风日已暄，百草亦复生。","跻阁谒金像，攀云造禅扃。","新景林际曙，杂花川上明。","徂岁方缅邈，陈事尚纵横。","温泉有佳气，驰道指京城。","携手思故日，山河留恨情。","存者邈难见，去者已冥冥。","临风一长恸，谁畏行路惊。"],"title":"四禅精舍登览悲旧寄朝宗巨川兄弟"}
