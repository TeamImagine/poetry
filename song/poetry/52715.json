{"author":"李洪","id":52715,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["北风汹汹应嘉平，点滴檐间雨未晴。","病骨可堪寒栗烈，老怀仍怯岁峥嵘。","汤婆漫许登禅榻，黄你无因伴短檠。","清绝夜阑愁不寐，拥衾龟息待窗明。"],"title":"腊夕直宿枕上偶成"}
