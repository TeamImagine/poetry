{"author":"白玉蟾","id":121220,"strains":["平平仄仄平平仄，平平仄仄平平仄。","平平仄平平仄平，仄平仄仄仄平仄。","平仄平○仄仄平，仄平平平仄仄仄。","平仄平平仄仄平，仄仄平平平仄仄。","○仄平平仄仄平，平平仄○平平仄。","平平仄仄平仄仄，仄仄平平仄平仄。","平仄仄○仄平平，仄○仄○平平仄。","仄平仄仄仄仄平，平平平仄平平仄。"],"paragraphs":["寒泉泻破青山腹，青山不改寒泉绿。","幽人一心泉石心，倚溪著此数椽屋。","窗外飘喷万斛珠，枕边玲珑一片玉。","山涧金龙啸欲飞，涧底银蟾清可掬。","敲磬愁惊晓鹭眠，停经坐看昏鸦浴。","香浮茗雪滋肺腑，响入松涛震崖谷。","清浄耳观绝弦琴，广长舌相无生曲。","客来坐此亦忘归，溪南溪北千竿竹。"],"title":"景德观枕流"}
