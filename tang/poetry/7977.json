{"author":"王建","id":7977,"strains":["平平平平仄平仄，平平仄仄平仄仄。","仄仄平仄仄平平，平平仄仄仄平平。","仄平仄仄平仄仄，仄○仄仄平平平。","仄○仄平仄仄仄，仄平○仄平平仄。","仄仄仄仄仄仄平，○仄仄平仄平仄。","○平○仄平仄仄，仄仄○平平仄仄。"],"paragraphs":["男声欣欣女颜悦，人家不怨言语别。","五月虽热麦风清，檐头索索缲车鸣。","野蚕作茧人不取，叶间扑扑秋蛾生。","麦收上场绢在轴，的知输得官家足。","不望入口复上身，且免向城卖黄犊。","回家衣食无厚薄，不见县门身即乐。"],"title":"田家行"}
