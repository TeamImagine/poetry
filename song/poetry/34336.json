{"author":"陆游","id":34336,"strains":["平平仄仄平平仄，仄仄平平平仄仄。","平平仄仄平仄平，仄○平平平仄仄。","仄平仄仄平仄仄，仄仄○平○仄仄。","平平仄仄平仄仄，仄仄平平仄仄仄。","平平仄仄仄平仄，仄○平仄平仄仄。","仄○平仄仄平平，仄平平平仄仄仄。","平平平仄平平平，○仄仄仄平平平。","仄平仄仄仄平仄，仄仄平平○仄平。"],"paragraphs":["他人冨贵堆金璧，曼舞妖歌夸坐客。","清心好古谁似公，汉庭诸人推博识。","一朝得此周庙器，买不论赀空四壁。","苔痕洗尽铜色见，坐卧摩挲欲忘食。","蛮童捧出客为起，恍如清庙陪剑履。","腹中奇字粲虫鱼，峄山之碑那得比。","知公原是功名人，看罢握手同悲辛。","镐京洛邑在何许，漠漠秋风吹战尘。"],"title":"观张提刑周鼎"}
