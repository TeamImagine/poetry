{"author":"焦郁","id":20189,"strains":["仄仄平平仄，○平仄仄平。","仄○平仄仄，平仄仄平平。","仄仄平平仄，平平仄○平。","平平平仄仄，仄仄○平○。","平仄平平仄，○○仄仄平。","仄平平仄仄，平仄仄平平。"],"paragraphs":["散漫天涯色，乘春四望平。","不分残照影，何处断鸿声。","缭绕先经塞，霏微近过城。","因风低未敛，带雨重还轻。","干吕知时泰，如膏候岁成。","小儒同品物，无以荅皇明。"],"title":"春雪 一"}
