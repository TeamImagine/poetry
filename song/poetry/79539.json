{"author":"欧阳修","id":79539,"strains":["平平仄仄仄平平，仄仄平平仄仄平。","仄仄平仄仄仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["相逢莫怪我皤然，出处参差四纪间。","有道方令万物遂，无能拟乞一身闲。","花前独酌樽前月，淮上扁舟枕上山。","此乐想公应未暇，且持金盏醉红颜。"],"title":"答和王宣徽"}
