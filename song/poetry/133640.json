{"author":"卫宗武","id":133640,"strains":["仄仄平仄平，仄仄平平平。","平平仄平○，仄仄平仄平。","仄平仄仄仄，平仄仄平仄。","平平平平○，仄仄平仄仄。","仄平仄仄平，仄仄○仄平。","仄平仄仄仄，仄仄平○○。","平仄平平仄，平○仄仄仄。","平平仄仄平，仄仄平平仄。","仄仄仄仄平，平仄平平平。","平仄仄平仄，仄仄平○○。","仄平○仄仄，仄仄平平仄。","平○仄仄平，仄平仄仄仄。","仄平○平平，仄○平仄○。","平平平仄仄，仄仄平仄平。","仄仄平仄仄，平仄平仄仄。","仄仄平仄平，平平仄平仄。"],"paragraphs":["渺渺湘水波，浩浩衡山云。","悠悠我之思，皎皎兮美人。","美人不可见，陵谷日迁变。","风尘方纷攘，意者生死判。","雁来信可通，岂若重会逢。","恨无健羽翮，万里飞相从。","腰下黄金佩，人间紫马贵。","还疑衮绣身，易夺丘园志。","鹤发几七旬，年与君为邻。","交至老弥笃，恨弗时相亲。","急流中勇退，一舸归私第。","俄传尺素书，读之喜不寐。","愿坚如兰心，共缔松菊盟。","毋贻林涧愧，复动轩冕情。","皓首金石契，何异园与绮。","昔日良友朋，今为老兄弟。"],"title":"刘锦山自衡州归复书仍贻之诗"}
