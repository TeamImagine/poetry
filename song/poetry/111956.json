{"author":"刘克庄","id":111956,"strains":["○仄平平○，平平仄仄平。","仄平平仄仄，平仄仄平平。","仄仄○平仄，平平仄仄○。","仄平平仄仄，平仄仄平仄。","仄仄平平仄，平○仄仄平。","平平○仄仄，平仄仄○平。"],"paragraphs":["难与拘儒论，无方即大方。","洞然皆我闼，隅竟在何乡。","惠说犹为寡，聃书不可量。","莫知崖内外，乌睹道藩傍。","血战蛮争角，狂行士望洋。","区区胶小见，肝胆画封疆。"],"title":"又二首  其二"}
