{"author":"苏舜钦","id":90307,"strains":["仄仄○○○，平仄仄平仄。","平○平仄平，仄仄仄○仄。","平平仄平仄，仄仄仄平仄。","仄○仄仄平，平仄仄平仄。","平仄平仄仄，仄仄仄仄仄。","仄平仄平平，仄仄仄○仄。","仄仄仄平平，○仄仄平仄。","平仄仄○平，仄仄平平仄。","平仄仄平平，平平仄平仄。","仄仄仄平○，平平仄平仄。","平平○仄平，○平仄仄仄。","平平仄平仄，仄平仄平仄。","仄仄平平平，仄仄仄平仄。","仄仄仄平仄，○平仄平仄。","平仄仄仄平，平仄○平仄。","平仄仄仄○，仄仄仄平仄。","仄仄仄平平，仄仄仄仄仄。","○平仄仄平，仄仄仄仄仄。","平平平仄平，仄仄仄仄仄。","平仄仄平仄，仄仄仄平仄。","平平仄平仄，仄仄仄平仄。","仄仄○仄平，仄仄仄○仄。","仄平仄仄仄，仄平仄仄仄。","仄平平仄平，仄仄平平仄。","○平平○平，平○仄仄仄。","仄仄平仄平，平平仄○仄。"],"paragraphs":["后寝藏衣冠，前庙宅神主。","吾闻诸礼经，此制出中古。","秦嬴蚀先法，乃复祭于墓。","汉衣以月游，于道盖无取。","宣帝尊祖庙，失制遍九土。","孝元酌前文，一旦悉除去。","魏帝乐铜台，遗令置歌舞。","昏嗣竟从之，此事狂夫阻。","唐制益纷华，诸陵锁嫔御。","旷女日哀吟，于先亦奚补。","吾朝三圣人，乘云不可睹。","威灵已霄汉，嗣皇念宗祖。","绘事移天光，刻象肖神武。","遍敕旧游地，输材起宫宇。","阶墄扣以金，墙壁衣之黼。","功既即奉迎，法仗叠箫鼓。","玩好择珍奇，目夺不可数。","三京佛老家，已有十数处。","朝家虽奉先，越礼古不许。","君不祭臣仆，父不祭支庶。","丹楹岂非孝，圣贬甚萧斧。","大祀当以时，寝庙即其所。","惜哉共俭德，乃为侈所蛊。","痛乎神圣姿，遂与夷为侣。","苍生何其愚，瞻叹走旁午。","贱子私自嗟，伤时泪如雨。"],"title":"感兴三首  其一"}
