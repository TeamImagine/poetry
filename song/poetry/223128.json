{"author":"李新","id":223128,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不用名矜自半千，高才十二许争先。","乘轺远道三千里，下笔谈王数百篇。","忠胆自能倾白日，决科时似选青钱。","山城送别无他祝，早属登瀛第一仙。"],"title":"送张君实赴制举"}
