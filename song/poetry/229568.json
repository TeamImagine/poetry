{"author":"廖刚","id":229568,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["百草千花巧趁春，爱春何独水边人。","青门紫陌酒旗飏，丽日和风天气新。","白玉少年长带珮，红蕖游女小腰身。","自怜惯作金明客，坐对闲窗满席尘。"],"title":"次韵陈无伤春日书事"}
