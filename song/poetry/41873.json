{"author":"陆游","id":41873,"strains":["仄仄平平仄仄平，平平仄仄仄平平。","仄平平仄平平仄，仄仄仄平平仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["毕世为农不复疑，还东六见岁阴移。","闭门旋了和诗债，卖药不偿沽酒资。","意倦投床效龟息，齿疏嚼饭类牛呞。","兀然过日君无怪，一念功名恐过悲。"],"title":"闲思"}
