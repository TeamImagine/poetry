{"author":"李纲","id":242488,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["明时报国敢怀安，远谪方知行路难。","云隔江乡来雁寂，雪飞闽岭敝貂寒。","韩诗解道蓝关恨，贾赋聊凭𫛳鸟寛。","谁念紫皇香案吏，飘零已觉鬓毛干。"],"title":"过紫溪值雪"}
