{"author":"刘克庄","id":111566,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","平仄平平仄仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["老去怜才癖转深，爱君笔力擅词林。","抟扶摇上二虫笑，从渥漥来万马喑。","书号醇儒渐者远，弘称曲学到于今。","汉家旃厦崇经术，莫事推敲枉费心。"],"title":"送方至"}
