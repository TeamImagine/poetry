{"author":"宋太宗","id":1668,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["从凡入圣作梯媒，红焰炉深岂易裁。","点化纵横名大药，纳驱杂类谩成灰。","真铅即是机关理，暗室皆明任众猜。","未究前言劳自苦，精穷玄妙乐康哉。"],"title":"逍遥咏  其一五"}
