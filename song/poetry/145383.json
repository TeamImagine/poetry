{"author":"马廷鸾","id":145383,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["明圣当阳四十春，十年供奉感孤臣。","云龙幄幕天容迩，河汉篇章帝墨新。","正始遗音危绝缕，贞元旧曲恸沾巾。","焚膏痛记乌号旦，目断稽山欲叫旻。"],"title":"病中修实录"}
