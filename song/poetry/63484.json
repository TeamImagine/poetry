{"author":"周孚","id":63484,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄仄平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["乘轺西去定何人，惊倒吴侬政要君。","平日比肩空绛灌，此行知已有华勋。","不令残孽终烦国，信是高才可冠军。","锋猬斧螗当着语，病夫今岁懒于文。"],"title":"次韵赣州知府陈侍郎二首前篇寄幼安后篇寄季陵  其一"}
