{"author":"朱庆馀","id":20933,"strains":["仄平平仄仄，仄仄仄○平。","仄仄平平仄，平○仄仄平。","平○平仄仄，仄仄仄平平。","仄仄平平仄，○平仄仄平。","仄平○仄仄，仄仄仄平平。","仄仄平平仄，平○仄仄平。"],"paragraphs":["故人同泛处，远色望中明。","静见沙痕露，微思月魄生。","周回余雪在，浩渺暮云平。","戏鸟随兰棹，空波荡石鲸。","劫灰难问理，岛树偶知名。","自省曾追赏，无如此日情。"],"title":"省试晦日与同志昆明池泛舟"}
