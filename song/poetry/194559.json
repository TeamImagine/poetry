{"author":"苏轼","id":194559,"strains":["仄仄仄平仄，平仄平平仄。","平平平仄仄，仄仄○平仄。","仄平平仄仄，仄仄仄仄仄。","仄仄仄平平，仄仄平仄仄。","平平仄仄仄，仄仄仄平仄。","平平仄平仄，仄仄仄平仄。","平○平仄平，平仄仄仄仄。","平平平仄○，○仄仄仄仄。","平平仄仄仄，仄仄平平○。","仄仄仄○平，仄平○仄仄。"],"paragraphs":["饱食有残肉，饥食无余菜。","纷然生喜怒，似被狙公卖。","尔来谁独觉，凛凛白下宰。","一饭在家僧，至乐甘不坏。","多生味蠹简，食笋乃余债。","萧然映樽俎，未肯杂菘芥。","君看霜雪姿，童稚已耿介。","胡为遭暴横，三嗅不忍嘬。","朝来忽解箨，势迫风雷噫。","尚可饷三闾，饭筒缠五采。"],"title":"和黄鲁直食笋次韵"}
