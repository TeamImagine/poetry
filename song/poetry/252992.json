{"author":"李弥逊","id":252992,"strains":["仄仄平○平仄仄，仄仄○平仄平仄。","平仄平○平仄平，仄平仄仄仄仄平。","仄○平○平仄仄，仄仄○平仄平仄。","平○仄仄仄仄平，仄平平○平平平。","○平仄仄仄仄仄，仄平平仄平○平。","○○平仄平平仄，仄平仄仄○平平。","平平仄仄仄仄仄，平仄平平仄○仄。","平平平仄平仄平，仄仄平平平仄仄。"],"paragraphs":["昨日花间风送雨，泪脸凝愁暗无语。","今日花间天色明，向人艳冶百媚生。","雨中多思晴亦好，日日看花被花恼。","人间绝色比者谁，汉宫飞燕开元妃。","轻颦浅笑各有态，淡妆浓抹俱相宜。","传闻姚魏多黄紫，醉红不似当筵枝。","移樽洗盏苦不早，明日春光暗中老。","西齐居士心已灰，也向花前狂欲倒。"],"title":"过鲁公观牡丹戏成小诗呈席上诸公"}
