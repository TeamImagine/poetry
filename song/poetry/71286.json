{"author":"蔡戡","id":71286,"strains":["仄仄平平仄平平，○平仄仄平○平。","平平仄仄○仄平，平平仄仄仄仄平。","仄平仄仄平平平，仄平仄仄平平平。","平仄仄平仄○平，仄仄仄仄平平平。","仄平平仄仄平平，仄平仄仄平平平。","平平平仄平平平，平平仄仄平平平。","平仄仄仄仄仄平，仄仄仄仄仄仄平。","平○仄仄平平平，平平仄仄平平○。","仄平平仄平平平，平平仄仄平平平。","仄仄平仄○仄平，仄平平仄平平平。","仄平仄仄○仄平，仄仄仄仄平平○。","平○平仄平平○，平仄仄仄平○平。","平平仄仄仄平平，平○仄仄平平平。","平平平仄○仄平，平仄○平平平平。","平○仄仄平平平，仄仄○仄仄平平。","仄平平仄○平平，平平仄仄平平平。","平平平仄平平平，仄仄平仄平平仄。"],"paragraphs":["若有人兮下天陬，乘云戏作人间游。","飘飘逸气横九州，明光射策动冕旒。","一挥坐遣千人休，老生瑟缩徒包羞。","余子走僵汗且流，自顾跛鳖惊骅骝。","大儿文举小儿修，眼高四海非吾俦。","堂堂人物倾曹刘，冰壶玉尺悬清秋。","胸次二十八宿周，笔力乃与造化侔。","挥毫落纸蟠龙虬，残篇醉墨人争收。","蚤年嬉笑登瀛洲，螭坳凤阁增皇猷。","出典方面分顾忧，昔襦今袴欢成讴。","六州父老思故侯，往往在处甘棠留。","祠庭均逸心夷犹，祇恐富贵来相求。","公今起自曲江头，蒲帆十幅风飕飗。","微官拘缚如楚囚，虽欲从公嗟无由。","君王仄席勤咨诹，姓字当已覆金瓯。","入登廊庙参筹谋，勋庸并使书银钩。","他时东阁罗枚邹，贱子还许登门不。"],"title":"送张安国舍人"}
