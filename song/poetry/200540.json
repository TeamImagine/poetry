{"author":"孔武仲","id":200540,"strains":["仄仄平平仄仄○，平平平仄仄平平。","平平平仄平平仄，平仄平平○仄平。","仄仄平平平仄仄，仄平平仄仄平平。","平平仄平平仄，仄仄平平○仄平。"],"paragraphs":["蜡屐萦纡洞府间，飞甍仍在最高巅。","青山东去余无地，黄潦西来正接天。","太子池塘烟漫漫，紫微踪迹草芊芊。","松枯朽由来事，莫作常情叹逝川。"],"title":"翠微亭"}
