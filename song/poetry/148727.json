{"author":"方回","id":148727,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["漂零踪迹客囊空，迅驶光阴岁律穷。","野次忽惊三夜雪，林端初住五更风。","斗杓南指天犹黑，海气东升日已红。","稍借晴光动杨柳，归心肯复后春鸿。"],"title":"喜晴行"}
