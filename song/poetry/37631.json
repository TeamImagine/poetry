{"author":"陆游","id":37631,"strains":["平仄平平仄平平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["吴下当时薄阿蒙，岂知垂老叹途穷。","秋砧巷陌昏昏月，夜烛帘栊袅袅风。","缩项鳊鱼收晚钓，长腰粳米出新砻。","儿曹幸可团栾语，忧患如山一笑空。"],"title":"秋夜示儿辈"}
