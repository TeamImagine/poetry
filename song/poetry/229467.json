{"author":"释德洪","id":229467,"strains":["平平仄仄仄仄仄，平仄仄平仄平仄。","平仄仄平平仄仄，平仄仄○平仄仄。","平平仄平仄仄平，平平平平平仄平。","仄仄仄○仄仄仄，仄仄平仄○仄平。","仄平平平仄仄仄，○平○仄平平仄。","仄平○仄仄仄平，仄仄平平仄仄平。"],"paragraphs":["今年九月十有八，清净法身忽衰飒。","生死鹘仑谁擘破，披露梦中根境法。","无生塔成自作铭，人言无亏宁有成。","一切法空尚曰座，此塔安得离色声。","障云方增佛日晚，长嗟更失人天眼。","但余荷负大法心，乞与丛林照古今。"],"title":"读灵源自作志铭"}
