{"author":"韩偓","id":31969,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["未许莺偷出汉宫，上林初进半金笼。","蔗浆自透银杯冷，朱实相辉玉椀红。","俱有乱离终日恨，贵将滋味片时同。","霜威食檗应难近，宜在纱窗绣户中。"],"title":"恩赐樱桃分寄朝士"}
