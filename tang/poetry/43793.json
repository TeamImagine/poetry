{"author":"张彪","id":43793,"strains":["平仄仄平仄，仄平仄平平。","仄仄○仄仄，平平仄平平。","平平平仄平，仄仄○○平。","仄平仄○仄，仄仄仄平平。","平仄仄仄平，仄仄平平平。","仄○仄仄○，仄仄仄○平。","仄平仄仄仄，仄仄平平平。","仄平○仄平，平仄仄仄平。"],"paragraphs":["南橘北为枳，古来岂虚言。","徙植期不变，阴阳感君恩。","枝条皆宛然，本土封其根。","及时望栽种，万里绕花园。","滋味岂圣心，实以忧黎元。","暂劳致力重，永感贡献烦。","是嗟草木类，禀异于乾坤。","愿为王母桃，千岁奉至尊。"],"title":"敕移橘栽"}
