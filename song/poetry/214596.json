{"author":"晁补之","id":214596,"strains":["平平平仄仄平平，平仄仄平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["萧然方丈病仪成，蓑笠忘来一境清。","应作是观宁有相，实无得度即非情。","日当居士行时午，月在生公讲处明。","能识微言只夫子，可怜惟我最初程。"],"title":"次韵苏注承议天钵元长老像前捻香"}
