{"author":"邹浩","id":220703,"strains":["平平仄仄平平○，仄仄平○○仄仄。","仄平仄仄平仄平，平仄平平仄○仄。","仄仄平平仄平仄，仄平仄仄○平仄。","○平○仄仄平平，仄仄仄平平仄仄。","仄平仄仄仄平平，仄仄平平○仄平。","平平仄平仄○仄，仄○仄平平仄平。"],"paragraphs":["霜风未放江梅折，似向人间将价索。","冷然一解冰雪颜，花有天伦此其伯。","见卵求鸡亦非早，只今已觉和羹好。","殷勤犹是故时香，驿路一枝情淼淼。","我公所向物皆春，想见新花如汉滨。","新花故人政如此，欲了此心惟斵轮。"],"title":"次韵魏道辅教授折梅怀荆帅望之"}
