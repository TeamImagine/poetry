{"author":"陆游","id":40535,"strains":["平仄仄仄平，仄仄仄平仄。","○平仄仄仄，平仄○平仄。","仄平平仄仄，仄仄仄仄仄。","仄仄平仄平，平仄仄平仄。","平平仄仄仄，仄仄仄平仄。","平平仄仄仄，平仄仄平仄。","仄平仄仄仄，仄仄仄平仄。","平平仄仄平，仄仄仄平仄。"],"paragraphs":["生世八十余，日夜迫衰老。","中年所筑舍，倾坏当官道。","每逢风雨夕，性命凛莫保。","况此芦竹藩，何恃不摧倒。","今朝手自葺，不暇避涂潦。","鸡豚有限隔，门巷得锄扫。","岂惟御盗窃，亦足慰怀抱。","阴云忽四垂，见事幸差早。"],"title":"作篱"}
