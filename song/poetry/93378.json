{"author":"戴复古","id":93378,"strains":["○平平仄平平平，仄平仄平平○平。","仄平仄仄仄仄仄，仄仄仄仄平仄平。","仄仄平仄平仄仄，仄仄仄平平仄仄。","仄平平仄○平仄，仄仄平平平仄仄。","平仄平平仄仄平，仄仄平平仄平仄。","平仄仄○仄○仄，平平仄仄平平仄。","仄平平仄仄○平，仄平仄仄平平仄。","仄平平仄仄平平，仄○仄仄仄平平。","仄仄平平○仄仄，平○平平仄仄○。","平平平仄○平仄，仄仄○平平仄仄。","平平○仄仄平平，仄仄平平仄平仄。","平仄○平平○仄，仄平仄仄平平仄。","平○平仄仄仄平，仄仄仄仄平平仄。","平平仄仄○平平，平仄仄平平○平。","○平仄仄平平仄，仄仄平平平仄平。","仄平仄平平仄仄，仄仄平平仄平仄。","平平平平平仄仄，仄仄平平仄平仄。","仄平○仄平平，仄平○。","仄平平，仄仄仄。","○仄平平，仄仄平仄。","○仄仄平，仄平平仄。","仄平仄仄仄仄平，仄平仄○仄仄平。","仄仄仄仄仄仄○，仄仄平平仄仄平。","○平仄仄平平仄，仄平平平仄仄仄。","平平仄仄仄仄仄，平仄仄○平仄仄，仄仄平平○平仄。","平平平仄仄平仄，仄平仄平平平仄。","○平仄仄仄○平，仄平仄仄平平仄。"],"paragraphs":["禁城鸡唱金门开，起居舍人携疏来。","榻前一奏一万字，历历写出忠义怀。","顿首惶恐臣昧死，越录敢言天下事。","百年河洛行胡朔，恨满东南天一角。","夷甫诸人责未酬，志士愁眠剑锋落。","天意未回事难举，乡来一试成千误。","犬羊频岁自相屠，盛衰大抵由天数。","昨臣衔命出疆时，自期有去必无归。","屈膝穹庐当愤死，天相孤忠半道回。","金山之下长江水，击檝中流书壮志。","东风吹上妙高台，略望江淮见形势。","形势从来祇如此，几年待得天时至。","朝廷为计保万全，往往忘却前朝耻。","臣今未暇论规恢，胡虏已亡何虑哉。","中原旷地无人管，政恐英雄生草莱。","北方苦饥民骨立，万一东来窃吾粟。","边头诸州无铁壁，借问谁能备仓卒。","请朝廷厉精兵，择良将。","办多多，策上上。","更选人材，老练通达。","分守要冲，讲明方略。","一贤可作万里城，一人可当百万兵。","坐令国势九鼎重，所赖君心一点明。","长笺奏彻龙颜悦，继言臣愚进此说。","言虽甚鄙用甚切，宸断必行天下福，勿谓儒生论迂阔。","臣之肝胆与人别，读书岂为文章设。","王师若出定中原，玉堂敢草平羌策。"],"title":"嘉定甲戌孟秋二十有七日起居舍人兼直学士院真德秀上殿直前奏边事不顾忌讳一疏万言援引古今铺陈方略忠谊感激辞章浩瀚诚有补于国家天台戴复古获见此疏伏读再三窃有所感敬效白乐天体以纪其事录于野史"}
