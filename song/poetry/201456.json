{"author":"彭汝砺","id":201456,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["遍弥川泽压冈峦，万室清明更可观。","麦上早春谁漏泄，梅边穷腊自凋残。","阴阳顺适天时好，高下均平地泽宽。","岁岁丰登今以始，都人切勿怨祁寒。"],"title":"兵部敏叔颁示佳句谨依原韵"}
