{"author":"韦骧","id":190192,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["城关咫尺到春郊，跃马行春固不劳。","寒食萧疏观物态，楚歌嘲哳聚儿曹。","平湖漾日扁舟满，芳榭迎风画鼓高。","薄暮田翁醉归乐，山花倒插挈余醪。"],"title":"和寒食"}
