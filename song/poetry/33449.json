{"author":"陆游","id":33449,"strains":["○平仄仄仄仄平，○平仄仄○○平。","平平平平仄平仄，仄仄平仄平仄平。","仄平平仄平仄仄，○仄○平平仄仄。","仄仄平平仄仄平，平平○仄平平仄。","○平平平仄仄○，仄仄仄？○仄平。","○平仄仄仄平仄，仄仄平平平仄平。"],"paragraphs":["和戎诏下十五年，将军不战空临邉。","朱门沉沉按歌舞，厩马肥死弓断弦。","戍楼刁斗催落月，三十从军今白发。","笛里谁知壮士心，沙头空照征人骨。","中原干戈古亦闻，岂有逆冦传子孙。","遗民忍死望恢复，几处今宵垂泪痕。"],"title":"关山月"}
