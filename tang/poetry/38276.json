{"author":"赵铎","id":38276,"strains":["仄仄平○仄，平平仄仄平。","仄仄平仄仄，○仄仄平平。","仄仄平平仄，平平仄仄平。","仄平平仄仄，仄○仄平平。","仄仄平平仄，平○仄仄平。","平○仄平○，平平仄平○。","平○仄平仄，平平仄仄平。","平平仄平仄，平仄仄平平。"],"paragraphs":["圣主今司契，神功格上玄。","岂唯求[傅]野，更有叶钧天。","审梦西山下，焚香北阙前。","道光尊圣日，福应集灵年。","咫尺真容近，巍峩大象悬。","觞从百寮献，形为万方传。","声教唯皇矣，英威固邈然。","惭无美周颂，徒上祝尧篇。"],"title":"玄元皇帝应见贺圣祚无疆"}
