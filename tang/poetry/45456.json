{"author":"席豫","id":45456,"strains":["平平平仄仄，平仄仄○平。","平仄平平仄，平平仄仄○。","平平仄平仄，仄仄仄平平。","平仄平平仄，平○仄仄平。","仄平平仄仄，仄仄仄○平。","○仄平平仄，平平平仄平。"],"paragraphs":["鸣銮初幸代，旋盖欲横汾。","山尽千旗出，郊平五校分。","前林已暄景，后壑尚寒氛。","风送箫韶曲，花铺黼黻文。","盐梅推上宰，礼乐统中军。","献赋纡天札，飘飖飞白云。"],"title":"奉和圣制答张说南出雀鼠谷"}
