{"author":"王珪","id":175894,"strains":["○平仄仄平平仄，仄仄○平平仄仄。","仄平平仄平平平，仄○仄○平平仄。","仄仄平平仄仄平，平平仄仄○○仄。","仄平仄仄平平平，平仄平平仄平仄。"],"paragraphs":["空楼百尺江之浒，醉上凭轩怀故土。","数鸿秋入衡阳云，一帆暮过潇湘雨。","庾客伤心欲断弦，文通别泪空横柱。","旧山几亩林泉乡，安得归兮事农圃。"],"title":"楼上述怀"}
