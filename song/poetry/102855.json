{"author":"魏了翁","id":102855,"strains":["仄平仄平仄，仄仄平平平。","平平○仄仄，平仄平平平。","仄仄平平仄，○仄平○○。","？仄平平平，仄仄平平平。","仄仄平仄仄，仄仄○平平。","平平平仄仄，仄仄仄仄平。","仄仄仄仄平，平○？平平。","平○仄仄仄，平仄平平平。","仄仄仄仄仄，平仄平平平。","仄平仄平仄，仄平平平平。","平仄仄平仄，仄仄○平平。"],"paragraphs":["宝刀切寒玉，解作环无端。","连蜷虹贯日，晶润晴生烟。","帝省岷嶓下，冠珮人闲闲。","迺饬坤之灵，效贡穷山渊。","不以他物效，以是期公还。","维公倡德意，地宝弗敢刓。","玉汝不汝瑕，来堕玻江前。","因思取予义，侨也辞韩宣。","落落竟弗合，而此微求旃。","服之报安所，我无青琅玕。","圭复以为谢，不践如斯环。"],"title":"谢安大使见遗白玉环"}
