{"author":"崔泰之","id":34873,"strains":["平○平仄仄，仄仄○平平。","平仄○平仄，平○仄仄平。","平平仄仄仄，平仄仄平平。","仄○平平仄，平平仄○平。","仄仄○平○，平平仄仄平。","仄仄平平仄，平平仄仄平。","平仄平平仄，平平仄仄平。","仄仄平○仄，平○仄仄平。","仄仄平平仄，平平仄仄○。","仄仄○平仄，平平仄仄平。"],"paragraphs":["南庭胡运尽，北斗将星飞。","旗鼓临沙漠，旌旄出洛畿。","关山遶玉塞，烽火映金微。","屡献帷谋策，频承庙胜威。","躞蹀临河骑，逶迤度陇旗。","地脉平千古，天声振九围。","车马生边气，戈鋋驻落晖。","夏近蓬犹转，秋深草木腓。","饯送纡天什，恩荣赐御衣。","伫勒燕然颂，鸣驺计日归。"],"title":"奉和圣制送张尚书巡边"}
