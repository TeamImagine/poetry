{"author":"吴泳","id":103775,"strains":["平平平平平，仄仄平仄仄。","平平仄平平，仄仄仄平仄。","仄仄平平平，平平平仄仄。","平平仄平仄，平仄平仄仄。","仄仄平○平，平○仄平仄。","平平平仄仄，平仄仄平仄。","仄仄○平平，平○仄平仄。","○○平仄○，平仄平仄仄。","平平平平平，平仄平○仄。","平平仄平平，平仄平仄仄。"],"paragraphs":["南之山丛丛，桂树生也直。","朱华自成林，不杂众芳植。","上有青鸾栖，因之为羽翼。","移根上林苑，零露滋晓色。","岂不罹凝寒，高标竦孤特。","丹心能自渥，身性不加饰。","所以离骚词，嘉其秉炎德。","相观穹壤间，人统形气识。","阳根为刚明，阴质为暗塞。","灵均莫能招，聊与花辩惑。"],"title":"桂"}
