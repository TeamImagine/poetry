{"author":"皎然","id":40325,"strains":["平平○平仄，仄○仄平平。","仄仄仄平○，平平仄仄平。","平仄仄仄仄，平平平仄平。","○○仄仄仄，平仄平平平。","○平仄仄仄，仄平仄平平。","平○平平仄，平仄平仄平。","仄仄平平仄，平平平仄平。","平○仄平仄，仄仄平仄平。","仄仄仄平平，平平仄仄平。","平平平平仄，平○平仄○。"],"paragraphs":["嗟嗟号呶子，世称谪仙俦。","媚俗被鲛绡，欺天荐昫修。","奔景谓可致，驰龄言易流。","燕昭昧往事，嬴政亡前筹。","三山果不见，九仙忽悠悠。","君看牛山乐，君见麋浦游。","昨日千金子，联绵成古丘。","吾将揽明月，照尔生死流。","至乐享爰居，惭贻达者尤。","冥冥光尘内，机丧成海沤。"],"title":"杂寓兴"}
