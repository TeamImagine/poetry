{"author":"韦应物","id":56597,"strains":["仄仄平仄仄，仄平仄平仄。","仄仄仄平平，平平仄○仄。","仄平仄平仄，平仄平仄仄。","仄平平仄平，仄仄平平仄。","平平仄平仄，仄仄平仄仄。","平平仄仄平，仄仄○平仄。","平平仄平仄，仄仄○平仄。","平平平平平，仄仄平仄仄。","平平仄平仄，平仄○仄仄。"],"paragraphs":["夙驾祗府命，冒炎不遑息。","百里次云阳，闾阎问漂溺。","上天屡愆气，胡不均寸泽。","仰瞻乔树巅，见此洪流迹。","良苗免湮没，蔓草生宿昔。","颓墉满故墟，喜返将安宅。","周旋涉涂潦，侧峭缘沟脉。","仁贤忧斯民，贱子甘所役。","公堂众君子，言笑思与觌。"],"title":"使云阳寄府曹"}
