{"author":"文天祥","id":156667,"strains":["平平仄仄仄平平，平仄平平仄仄平。","平仄平平仄仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["东风昨夜忽相过，天地无情柰老何。","千载方来那有尽，百年未半已为多。","君传南海长生药，我爱西山饿死歌。","泡影生来随自在，悠悠不管世间魔。"],"title":"庚辰四十五岁"}
