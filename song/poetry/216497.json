{"author":"张耒","id":216497,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["欲知老子居陈事，古寺萧条屋数楹。","幸免绝粮惭孔圣，更无环堵羡渊明。","参差拙句何曾是，宠辱浮云无可惊。","断送光阴须美酒，惟应此事费经营。"],"title":"老舅寓陈诸况不能尽布以二诗代书得闲为和佳也  其一"}
