{"author":"陈师道","id":213676,"strains":["平平仄仄仄仄仄，平仄平平仄平仄。","仄平○平仄平仄，平平仄平仄○仄。","平平仄仄○仄平，平平仄仄仄仄仄。","平平仄仄仄○平，仄仄○平平仄仄。","仄仄平平仄平仄，平平平仄平○仄。","仄平平仄平仄仄，仄仄○平平仄仄。","仄○○仄仄平仄，平仄平仄平仄仄。","平平平仄仄仄仄，仄仄平平仄平仄。"],"paragraphs":["穷秋积雨不破块，霜落西湖露沙背。","大鱼泥蟠小鱼乐，高丘覆杯水如带。","鱼穷不作摇尾怜，公宁忍口不忍鲙。","修鳞失水玉参差，晚日摇光金破碎。","咫尺波涛有生死，安知平陆无滩濑。","此身宁供刀几用，着意更须风雨外。","是间相忘不为小，濠上之意谁得会。","枯鱼虽泣悔可及，莫待西江与东海。"],"title":"次韵苏公西湖徙鱼三首  其一"}
