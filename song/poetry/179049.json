{"author":"苏颂","id":179049,"strains":["平平仄平仄，仄仄仄○平。","平平仄仄仄，仄仄仄仄平。","平平○平仄，仄仄○平平。","平平平平仄，仄仄平○平。","平平仄○仄，仄仄平仄○。","平平仄平○，平仄平平平。","仄平仄仄仄，仄○仄仄平。","平平仄仄仄，仄仄平平平。","平平平平仄，仄仄○平平。","平平仄仄仄，仄仄平平平。","仄仄平仄仄，○仄平平平。","平仄平仄仄，仄○仄平平。","平○仄平仄，○平仄平平。"],"paragraphs":["君登石渠阁，荏苒十过春。","编摩业既卒，出入命已频。","人情叹荣滞，雅意犹逡巡。","襟怀恬而旷，鬓发黳如新。","躬随省中籍，念切堂上亲。","前时动乡思，归梦趋梁岷。","乞符去故里，拜疏伏紫宸。","恩颁尺一诏，宠驾双朱轮。","朝为浮瀛侣，暮作临邛宾。","谁言蜀道远，自喜家山邻。","岁晏风惨惨，行役心欣欣。","怊怅同舍友，仳离照心人。","杯行莫辞满，分携只明晨。"],"title":"即席分韵送李才元学士守临邛"}
