{"author":"张伯玉","id":135638,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["万叠湖山烟水滨，朱门画戟闲松筠。","登临不踏红尘路，燕寝长居紫府春。","画静欲骖风外驾，夜寒疑是月中身。","我惭白首方怀绂，犹得蓬莱作主人。"],"title":"州宅"}
