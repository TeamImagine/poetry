{"author":"葛胜仲","id":230963,"strains":["仄仄平平仄仄平，平平仄仄仄平平。","仄平平仄平平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["王事勤劳得少休，全家喜复入汀洲。","懒于荣路占淹速，尚有浮生任去留。","名誉未须惊谷口，功名终亦困壶头。","归栖拟种千竿竹，便与题为潇洒侯。"],"title":"南阳诸僚和留别诗再和二首  其一"}
