{"author":"宋庠","id":2823,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["临溪长是见归乌，摇落初惊岁物徂。","虎掌烟芒金穗密，雁头霜叶绀轮枯。","差差去幕东西燕，两两随波上下凫。","更向岸边横饮舫，便疑狂醉宿江湖。"],"title":"晚出池上观秋物"}
