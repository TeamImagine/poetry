{"author":"韩琮","id":25372,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平仄仄仄平。"],"paragraphs":["颍上新亭瞰一川，几重旧址敞幽关。","寒声北下当轩水，翠影西来扑槛山。","远目静随孤鹤去，高情常共白云闲。","知君久负巢由志，早晚相忘寂寞间。"],"title":"颍亭"}
