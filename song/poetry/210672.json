{"author":"杨亿","id":210672,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["都城供应几经秋，海国归心不少留。","雨雪片帆过北固，烟霞丈室寄东瓯。","千灯续焰知无尽，一锡随缘信自由。","更到石门题雅句，碧云从此掩汤休。"],"title":"海印大师归永嘉"}
