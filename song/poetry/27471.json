{"author":"王灼","id":27471,"strains":["仄平仄平仄，仄平仄○平。","仄平○平仄，平○仄平平。","平平仄平仄，仄仄平平○。","仄仄仄平平，平仄○仄平。","平平平平仄，仄仄仄平平。","平平仄平仄，仄仄仄平平。","平平仄平仄，仄平仄仄平。","平○仄平仄，平平仄平平。","仄平平仄仄，仄仄平仄平。","平平仄仄平，仄平仄平平。"],"paragraphs":["北人事鞍马，笑夸太行高。","岂知相风色，孤帆寄江涛。","雄图搅方寸，不惮舟师劳。","一见武功天，腾踏当有遭。","皇纲余丝发，海宇半弓刀。","谁人念恢复，此事付英髦。","莼羹伴鲈脍，酒船载蟹螯。","何如啖羊酪，春醅泼蒲萄。","愿言云路稳，勿使闲豹韬。","功成傥乞身，故园剪蓬蒿。"],"title":"送胡康老  其二"}
