{"author":"杨万里","id":45587,"strains":["仄平仄仄仄平仄，仄平平仄○○仄。","仄平仄仄仄仄平，仄仄仄平平仄仄。","平平仄仄仄平平，仄仄仄平仄仄平。","仄平仄平仄仄仄，平仄平仄○平平。","平平仄仄平平仄，仄仄仄平平仄仄。","平平仄仄○仄平，仄仄平平平仄仄。"],"paragraphs":["琢瓷作鼎碧于水，削银为叶轻如纸。","不文不武火力匀，闭阁下帘风不起。","诗人自炷古龙涎，但令有香不见烟。","素馨忽开抹利拆，低处龙麝和沉檀。","平生饱识山林味，不奈此香殊娬媚。","呼儿急取烝木犀，却作书生真富贵。"],"title":"烧香七言"}
