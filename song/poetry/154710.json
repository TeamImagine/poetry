{"author":"董嗣杲","id":154710,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["青红一线界沙堤，日日香风逐马蹄。","三月桃花无浪起，六桥柳色有莺啼。","官亭飞盖春相接，酒舍收旗晚自迷。","游子岂知坡老意，两山长拥夕阳西。"],"title":"苏公堤"}
