{"author":"翁卷","id":80285,"strains":["平平仄平仄，仄仄平平平。","仄平平平仄，仄仄○仄平。","仄仄仄○平，仄仄平仄平。","平平仄平平，仄仄平平平。","仄仄仄仄平，平仄平○○。","平平平○平，平仄平仄平。"],"paragraphs":["玄根布灵叶，妙化无常人。","结兹清阳气，挺我空洞神。","炼度得长生，列籍齐众真。","登宾玉皇家，执侍罗星嫔。","欻往宴十洲，飞客成相亲。","茫茫尘中区，荒秽何足邻。"],"title":"步虚词"}
