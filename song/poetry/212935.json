{"author":"贺铸","id":212935,"strains":["○平○仄仄，平仄仄平○。","仄仄仄平仄，平平平仄平。","平平仄仄仄，平仄仄平平。","仄仄仄平仄，仄平平仄平。","平平○仄平，仄仄仄平平。","平仄仄平仄，仄平○仄○。","仄平仄平仄，仄仄○平平。","仄仄仄平仄，平平平仄平。"],"paragraphs":["王姬乘凤去，春色一朝空。","昔怨绮罗月，今无松柏风。","千年见白日，狐穴入幽宫。","玉镜古尘满，落梅谁复容。","峨峨当隧碑，宝刻一何工。","文擅色丝美，但书膏邑封。","惜非丈夫烈，不得传无穷。","好在故时物，清漳流自东。"],"title":"题华阳公主碑阴"}
