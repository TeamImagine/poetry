{"author":"陈师道","id":213857,"strains":["仄平仄平平，平平仄平仄。","平平○仄平，仄仄仄仄仄。","○平仄平仄，平○平仄仄。","仄仄仄平平，平平仄○仄。","平平平平平，○平仄平仄。","仄平○仄仄，仄仄仄仄仄。","仄仄平仄平，平○仄○仄。","平平仄仄平，仄○平平仄。","仄平仄平平，仄仄平平○。","仄平平平仄，仄仄○平仄。","平平平仄仄，平平仄平仄。","平仄仄仄平，仄仄仄平仄。","平平平○仄，仄仄仄平仄。","仄仄平仄平，仄平平仄仄。","平仄仄平平，平平仄平仄。"],"paragraphs":["宿云护朝霜，秋阳佐残暑。","蝇痴驱复来，汗下拭莫御。","庭梧自黄陨，风过成夜语。","幸是可怜生，胡然遽如许。","黄生多新诗，如盆茧抽绪。","唱高难款乃，隽永得{口父}咀。","意合无古今，投暗有迎拒。","名成弟子韩，价重先生楮。","向来得斯人，孰谓余龃龉。","晚炊邻僧米，昼拾狙公芧。","甘酸皆适口，霜黄未登俎。","门有曲逆车，谤甚北山女。","宁为沟中断，不作太仓鼠。","老退无好怀，续明然两炬。","搔首不成眠，寒蛩促机杼。"],"title":"和黄预感秋"}
