{"author":"陈棣","id":18908,"strains":["平平仄平平，○○仄仄平。","平平平平仄，仄仄平平平。","仄平仄平平，仄仄仄仄平。","平平仄平平，仄仄平平平。","平平仄仄○，仄仄仄仄○。","平○仄仄仄，仄○平平平。","平平平仄仄，○平平仄平。","○平仄仄仄，仄仄平平平。","平平平平仄，平仄平仄平。","平平仄仄平，平仄仄平平。","仄平仄平仄，平平仄○平。","○仄平仄仄，○○平仄平。","仄平平仄仄，仄仄仄平平。","仄仄仄仄仄，平平仄平平。"],"paragraphs":["修垣蔽轩楹，如观坐井天。","高人为披豁，物趣俱森然。","柏桐伍蒿莱，混迹几岁年。","俄惊俯丹楹，况得依臞仙。","佳名一品题，好语万口传。","高参溜雨句，美并朝阳篇。","抡才稽往牒，横陈榱栋边。","论功及乃祖，屡荐薰风弦。","谦居髯松下，优在良梓前。","荆徐入贡时，曾不数樟楩。","固殊上林木，虞衡日量诠。","且异温室树，衣冠时遶旋。","此方安静僻，所欲唯生全。","植物贵遂性，凭君较愚贤。"],"title":"再次韵柏桐轩"}
