{"author":"苏颂","id":179145,"strains":["平平平仄仄平平，平仄平平仄仄平。","仄平平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["尝夸吴会土风嘉，新领铜章一水涯。","岂为江山游赏胜，只贪晨夕旨甘奢。","鱼登盘俎霜萦缕，蘋满洲汀雪吐花。","旧令多才君继美，松陵赓唱未应赊。"],"title":"送达夫同年殿丞宰吴江"}
