{"author":"洪咨夔","id":100078,"strains":["○仄仄平仄平仄仄仄，平仄平○○仄仄仄平。","平平仄仄仄仄平，平平仄仄平平平。","平平仄平仄仄仄，平平仄平仄仄仄。","仄平○仄仄仄仄，仄仄平平平仄仄。","仄仄仄○平仄平，平仄仄仄平平平。","仄平平仄仄平○，仄平平仄平平平。","仄平仄平仄仄仄，仄仄平平平○仄。","平平仄仄平仄平，仄仄○仄平平仄。","仄仄平平仄仄平平平，平平平仄平仄平仄平。","仄平仄平仄仄仄，平平仄仄平平平。","平仄平，仄平仄，仄平仄仄○仄仄。","仄平仄仄仄平平，○仄仄平平仄仄。"],"paragraphs":["磨斲女娲补天不尽石，磅礴轮囷凝绀碧臼刳。","扶桑挂日最上枝，媻跚勃窣生纹漪。","吴罡小君赠我杵，阿香藁砧授我斧。","斧开苍璧粲磊磊，杵碎玄玑纷楚楚。","出臼入磨光吐吞，危坐只手旋乾坤。","碧瑶宫殿几尘堕，蕊珠楼阁妆铅翻。","慢流乳泉活火鼎，淅瑟微波开溟涬。","花风迸入毛骨香，雪月浸澈须眉影。","太一真人走上莲花航，维摩居士惊起狮子床。","不交半谈共细啜，山河日月俱清凉。","桑苎翁，玉川子，款门未暇相倒屣。","予方抱易坐虚明，参到洗心玄妙旨。"],"title":"作茶行"}
