{"author":"许月卿","id":140959,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["移文招子气添豪，毕竟牢关计未高。","留得商霖活秋稼，未应禹浪怨春桃。","半窗明月诗谁和，一剑空灯手自搔。","来此共君思昨梦，秋风江上几投醪。"],"title":"入邑问炊中云招王希圣起龙三首  其二"}
