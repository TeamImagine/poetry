{"author":"杨巨源","id":9765,"strains":["仄仄仄平平，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄平平。","仄平平仄仄，平仄仄平○。","仄仄○平仄，平平仄仄○。","仄平平仄仄，仄仄仄平平。","仄仄平平仄，平平仄仄○。","仄○平仄仄，平仄仄平○。","平仄仄平仄，平平平仄平。","平平○仄○，仄仄仄平平。","仄仄平平仄，平平仄仄平。","○平平仄仄，平仄仄平平。"],"paragraphs":["白首羽林郎，丁年戍朔方。","阴天瞻碛落，秋日渡辽阳。","大漠寒山黑，孤城夜月黄。","十年依蓐食，万里带金疮。","拂雪陈师祭，冲风立教场。","箭飞琼羽合，旗动火云张。","虎翼分营势，鱼鳞拥阵行。","誓心清塞色，鬬血杂沙光。","战地晴辉薄，军门晓气长。","寇深争暗袭，关迥勒春防。","身贱竟何诉，天高徒自伤。","功成封宠将，力尽到贫乡。","雀老方悲海，鹰衰却念霜。","空余孤剑在，开匣一霑裳。"],"title":"赠邻家老将"}
