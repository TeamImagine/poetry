{"author":"刘敞","id":174453,"strains":["○平平平平，仄仄仄仄仄。","平平仄平仄，○仄平仄仄。","平平仄平平，仄仄○仄仄。","仄平仄平仄，仄仄平仄仄。","仄平仄平仄，仄仄平平仄。","平仄仄仄仄，仄平仄平仄。","平仄平仄仄，○平仄○仄。","仄仄平仄平，平仄仄平仄。","○平仄仄仄，○仄平平仄。","仄仄平平○，平仄仄仄仄。","平仄平平平，仄仄平仄仄。"],"paragraphs":["苍鹰怀风云，六月不忘习。","寒蛟待雷雨，深水聊自蛰。","多君起江湖，力学如不及。","择师视洙泗，履奥窥所立。","翰飞自兹远，变化谁能絷。","孤剑屡感激，四方慎翔集。","公子诚爱客，相门许长揖。","结辔因北游，挥手谢朋执。","藏书就史氏，观国荣天邑。","藉甚诸公间，青紫亦可拾。","宁复悲归来，眷眷儿女泣。"],"title":"送焦生"}
