{"author":"许月卿","id":140985,"strains":["平仄平平仄仄平，平平平仄仄平平。","平平平仄平平仄，仄仄仄平平仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["星邑唐诗韵一天，参军生死别经年。","君来佳句宾朋诵，我愿世科昆弟传。","别语明晨绕朝策，秋风来岁祖生鞭。","难兄难弟夸京邑，莫负当年梦惠连。"],"title":"赠黄藻二章  其二"}
