{"author":"陈以庄","id":80521,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄平平仄仄平。","平仄平平平仄仄，平平平平仄平平。"],"paragraphs":["轻衫短帽久尘埃，零落香篝愧麝煤。","春半工夫花绣了，社边消息燕衔来。","岂无绿野供千骑，幸有黄封可一杯。","明日清明能出否，凭谁先为扫莓苔。"],"title":"春兴"}
