{"author":"张九成","id":6357,"strains":["仄仄平仄仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["百念都忘万事休，一觞一咏自赓酬。","坐看庾岭当南断，又送横江转北流。","已觉摧颓侵两鬓，更无术画补前旒。","何时把盏西湖上，笑数浮生岁几周。"],"title":"寄故人施彦执"}
