{"author":"胡仲弓","id":136758,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["万仞冈边去路长，道人采药试丹方。","弈枰谁解争高着，仙乐时闻按大凉。","日落塔头云气紫，雨余山脚藓痕苍。","年深洞古无尘迹，惟有先皇御墨香。"],"title":"和壁间韵"}
