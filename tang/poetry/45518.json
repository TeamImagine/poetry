{"author":"蔡希寂","id":45518,"strains":["仄平平仄平，仄仄平仄○。","仄仄平仄仄，平平平仄平。","平平仄平仄，○平仄平平。","平仄○仄仄，平平○仄平。","仄平仄平仄，仄仄平平平。","平平平平仄，平平平仄平。","平平仄平仄，仄仄平○平。","平仄仄平仄，仄平平仄平。","平平平仄仄，仄仄平仄平。","仄仄○平仄，平平仄仄○。"],"paragraphs":["好闲知在家，退迹何必深。","不出人境外，萧条江海心。","轩车自来往，空名对清阴。","川涘将钓玉，乡亭期散金。","素晖射流濑，翠色绵森林。","曾为诗书癖，宁惟耕稼任。","吾兄许微尚，枉道来相寻。","朝庆老莱服，夕闲安道琴。","文章遥颂美，寤寐增所钦。","既郁苍生望，明时岂陆沈。"],"title":"同家兄题渭南王公别业"}
