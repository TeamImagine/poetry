{"author":"梅尧臣","id":57102,"strains":["仄仄仄平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["日下绣衣客，江南燕尾艎。","迹虽同鹢退，心不假犀凉。","旧国旌旄去，包原苑囿荒。","临堤一怀古，柳上见微阳。"],"title":"吴仲庶殿院寄示与吕冲之马仲涂唱和诗六篇邀予次韵焉 次韵晚泊睢阳"}
