{"author":"强至","id":182734,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["仙韶楼底弄春和，帘额随风卷绣波。","午夜九霄开宝扇，一声万寿彻明河。","灯缠月影祥光动，酒入天颜喜气多。","侍从有班无籍去，花边空听太平歌。"],"title":"元夕观驾御端门诗"}
