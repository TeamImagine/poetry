{"author":"李复","id":212425,"strains":["平平仄平平，仄仄平仄仄。","仄平○平仄，仄仄仄仄仄。","仄仄仄仄仄，平平平仄仄。","平平平仄仄，仄仄平平仄。","平仄仄平平，平○平仄仄。","仄平平仄平，平仄仄仄仄。","○平平仄平，平平平仄仄。","仄仄仄平仄，仄仄平仄仄。","平仄平平仄，○平仄仄仄。","平仄仄仄○，仄○仄平仄。","平仄仄平仄，仄仄仄平仄。","平平平仄平，平仄平平仄。"],"paragraphs":["珍图出荣河，八卦开奥秘。","圣人重因袭，已极露隠细。","大衍四十九，周流通一气。","阴阳穷必变，往反无终始。","元化密推移，消长先默契。","鬼神无遁情，垂诏亿万世。","如何扬子云，求名夸谲诡。","藻绘太初历，设画随启闭。","盈缩无常运，踦赢谩拟议。","安得宇宙间，别更有天地。","文字但艰苦，白首困心志。","侯芭何所知，枝指徒为赘。"],"title":"杂诗  其五"}
