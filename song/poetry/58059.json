{"author":"张栻","id":58059,"strains":["仄仄仄仄平，平平○仄平。","仄仄仄平仄，仄平仄平○。","○○仄平平，仄仄仄仄平。","仄仄平仄平，仄仄仄仄○。","仄仄仄仄平，平仄仄仄仄。","平平仄仄仄，仄仄平○○。","平平仄仄仄，仄仄平平平。","平仄仄仄仄，○仄仄仄平。","平平仄平仄，平仄平仄平。","平仄○平平，平○平仄平。","仄仄仄○仄，平平○仄平。"],"paragraphs":["一雨五日余，南州三伏凉。","唤客近方沼，笑谭引杯长。","相将复登楼，月色在屋梁。","念我怀百忧，忽忽发变苍。","及此少自舒，觞咏未可忘。","孤光凛下照，景妙无留藏。","沙边数白鹭，欲下仍翔徉。","群动亦自得，如我四体康。","平生子游子，虚白生吉祥。","官舍并楼居，登临筋力强。","未可效王粲，居然思故乡。"],"title":"望后一日与客自水乡登湘南月色佳甚翌日用乡字韵简游诚之"}
