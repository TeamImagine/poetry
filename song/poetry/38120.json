{"author":"陆游","id":38120,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["人情简朴古风存，暮过三家水际村。","见说终年常闭户，仍闻累世自通婚。","罾船归处鱼餐美，社瓮香时黍酒浑。","记取放翁扶杖处，渚蒲烟草湿黄昏。"],"title":"散步至三家村"}
