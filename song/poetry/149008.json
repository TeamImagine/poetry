{"author":"方回","id":149008,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["清莫清哉亦壮哉，茅庐何自致琼瑰。","江南胜赏无如雪，天下难题最是梅。","剪水玉蛾能送瑞，司花青帝想怜才。","老臣诗就天颜喜，叩齿当空酹一杯。"],"title":"再赋倚梅观雪以前诗太哀故"}
