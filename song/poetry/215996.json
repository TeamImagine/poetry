{"author":"张耒","id":215996,"strains":["仄○仄平仄，平平平仄平。","仄平平平平，平平○仄平。","仄仄平平仄，平仄仄○平。","仄仄仄仄平，平仄仄平平。","○平平平平，平仄仄仄仄。","平平仄仄仄，平平仄平仄。","○○○平仄，仄仄平平○。","○○仄仄平，平平平仄平。","仄仄仄仄○，平仄平仄平。","仄○平平平，仄仄仄仄平。","平平仄仄平，仄仄仄仄平。","仄○仄仄仄，平平平仄○。","平平仄平仄，仄仄平平平。","平平仄平平，平仄平仄平。"],"paragraphs":["客行岁云暮，孤舟冲北风。","出门何萧条，惊沙吹走蓬。","北涉濉河水，南望宋王台。","落叶舞我前，鸣鸟一何哀。","重城何諠諠，车马溢四郭。","朱门列大第，高甍丽飞阁。","汤汤长河水，赴海无还期。","苍苍柏与松，冈原常不移。","览物若有叹，谁者知我心。","口吟新诗章，予抚白玉琴。","鸣琴感我情，一奏涕泪零。","子期久已死，何人为我听。","推琴置之去，酌我黄金罍。","幽忧损华姿，流景良易颓。"],"title":"泊南京登岸有作呈子由子中子敏逸民"}
