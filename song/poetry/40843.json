{"author":"陆游","id":40843,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["少壮即今安在哉，轻舟访旧莫轻回。","儿童拥岸迎舟入，妇女窥篱喜客来。","多难只成双鬓改，流年更著暮笳催。","放怀鱼鸟平生事，少住茅檐尽此杯。"],"title":"再次前韵"}
