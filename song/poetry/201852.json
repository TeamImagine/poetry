{"author":"彭汝砺","id":201852,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["久郁圭蓬困不胜，狂游天地眼双明。","行逢梅浦不能去，步接松林无限清。","风雨寂寥知物意，山川崎曲见人情。","愁悰触物纷无寄，喜听村垆卖酒声。"],"title":"自东流归"}
