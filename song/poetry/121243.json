{"author":"白玉蟾","id":121243,"strains":["平仄平，仄仄仄，平○○仄仄平仄。","平平平仄仄仄平，平仄仄仄平仄仄。","仄平○仄仄平平，仄仄仄平仄仄仄。","平平仄仄○平平，仄仄仄仄仄平仄。","○平平，仄仄仄，平○平仄○，平平仄平仄。","仄仄仄○仄平仄，仄仄平仄平平仄，仄○平仄仄平仄。","仄仄仄平平，仄仄平仄仄。","仄平平仄仄平仄，仄仄平仄○仄平，平仄○平仄平仄。"],"paragraphs":["天地聋，日月瞽，人间亢旱不为雨。","山河憔悴草木枯，天上快活人诉苦。","待吾骑鹤下扶桑，叱起倦龙与一斧。","奎星以下亢阳神，缚以铁札送酆府。","驱雷公，役电母，须叟天地间，风云自吞吐。","{囗力}火老将擅神武，一滴天上金瓶水，满空飞线若机杼。","化作四天凉，扫却天下暑。","有人饶舌告人主，未几寻问行雨仙，人在长江一声橹。"],"title":"祈雨歌"}
