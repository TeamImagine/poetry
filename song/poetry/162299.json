{"author":"丘葵","id":162299,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["门巷萧条绝市声，吟肩终日耸崚嶒。","瘦如华表秋来鹤，贫似丛林旦过僧。","渴吻漫消茶一碗，枯肠不饱稻三升。","交游岂是相违意，四十无闻自可憎。"],"title":"门巷"}
