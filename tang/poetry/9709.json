{"author":"杨巨源","id":9709,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。"],"paragraphs":["凤城春报曲江头，上客年年是胜游。","日暖云山当广陌，天清丝管在高楼。","茏葱树色分仙阁，缥缈花香泛御沟。","桂壁朱门新邸第，汉家恩泽问酂侯。"],"title":"长安春游"}
