{"author":"韦骧","id":190223,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["不卜天时不背山，枯棋遇敌战谈间。","藏机暗伏三千楯，侵道雄窥百二关。","群语虽咻难改听，一先偶失若无颜。","人心勇善能如此，谁谓渊骞未易攀。"],"title":"观棋"}
