{"author":"王庭珪","id":238122,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["访我林间一病翁，数椽茅屋贮清风。","华裾织翠来天外，挥麈谈兵伏坐中。","回首此时增感慨，出门何处问穷通。","北溟待看鲲鹏变，坳水蹄涔讵见容。"],"title":"谢刘时升见访"}
