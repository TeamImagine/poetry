{"author":"魏了翁","id":103072,"strains":["仄平仄仄仄平平，仄平平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["圣皇学问富春秋，当宁宵衣渴壮猷。","鹄立银袍天北阙，龙飞金榜殿西头。","彤池缪对三千字，黄甲俄输一二筹。","初学粗知存大体，纷更要洗洛阳羞。"],"title":"己未唱第后谢恩诗"}
