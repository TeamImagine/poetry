{"author":"洪朋","id":224443,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["顾辟疆园北郭边，伊蒲放箸得盘桓。","老松拔地三千尺，修竹参天一万竿。","官寺余基秋草乱，书堂新构暮云寒。","南唐台榭无人识，依旧江声走急滩。"],"title":"景德寺斋罢游吴氏园"}
