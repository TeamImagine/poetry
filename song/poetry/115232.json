{"author":"刘克庄","id":115232,"strains":["平平平平仄，仄平平仄○。","平平仄仄仄，平仄仄仄平。","平平仄仄仄，仄仄平仄平。","仄平仄平仄，平平平○平。","仄平仄平平，仄平○仄平。","平仄平仄仄，○仄仄平平。","仄平？○仄，平仄？平平。","○仄仄平仄，仄○仄仄平。","仄仄仄仄仄，仄平平仄平。","仄仄仄平平，○平○仄平。","仄仄平平仄，仄○平仄平。","平平平仄平，平仄平仄平。","仄平仄平仄，平仄仄仄平。","平平仄仄平，平仄平仄平。"],"paragraphs":["欃枪初疑附，直为饥所驱。","酸寒仰鼻息，飞走受指呼。","边臣失驾驭，积渐骄灌夫。","一朝怒螳臂，跳踉何其愚。","李陵出偏师，毙之如拉枯。","零落残部曲，相与奉杨姑。","去为鞑行省，蟠据兖郸区。","其子少而黠，亦颇涉猎书。","耻父污国史，讳人呼逆雏。","拜表举全齐，献之王会图。","遂救东隅失，许称南面孤。","功名虽不终，忠孝焉可诬。","不知战场内，曾有庙貌无。","吾尝草二麻，何处陈束刍。"],"title":"杂兴  其三"}
