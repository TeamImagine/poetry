{"author":"韩元吉","id":29441,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["曲阑十里画屏开，气压凌歊百仞台。","不尽溪光空外见，无穷山色望中来。","旋规北槛栽新竹，更辟东窗对野梅。","老子兴来真不浅，清秋忍负十分杯。"],"title":"重建极目亭"}
