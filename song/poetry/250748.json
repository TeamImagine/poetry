{"author":"刘才邵","id":250748,"strains":["仄仄平平仄，平○仄平仄。","○○平仄平，仄仄平平平。","仄平仄仄平，仄仄○仄平。","仄平仄平仄，平平○仄平。","平仄仄仄仄，平平仄○平。","平平仄平仄，仄平仄仄平。","仄平仄仄仄，平仄平仄平。","平仄仄仄仄，平平仄平平。","仄平平平仄，○仄仄仄○。","仄仄平平仄，平平仄○仄。","平平仄仄仄，平仄仄仄平。","仄平○仄平，平平仄○平。","仄仄仄平仄，平平仄平平。","平平仄平仄，仄仄○平平。","仄仄仄平仄，平○仄平平。","平○平仄仄，仄仄仄平仄。","平平○平仄，平仄平仄平。","仄平仄仄仄，平仄平平平。","平平仄仄仄，平仄○平平。","仄平仄仄平，平平平仄平。","○平○平仄，○仄仄仄平。","平平仄平仄，平仄○○平。","○平仄仄仄，平仄仄平○。","平平仄仄○，平仄平平平。","仄○仄仄平，仄○仄平平。","仄仄平仄仄，平平仄仄○。","平仄仄平仄，平仄○平平。","仄仄仄平○，平平仄仄平。"],"paragraphs":["伯仲联华萼，登临拥旌幢。","从行真凤雏，不数襄阳庞。","圣人念远民，暂辍临此邦。","共惊后夔手，胡为调众腔。","公独体上意，勤民起膏肓。","余闲养诗勇，万钧一指扛。","谢家内集盛，文彩今可双。","江白曳缟练，山青逼轩窗。","缅怀风幡语，闻者拱手降。","独此双泉老，机锋暗相撞。","曹溪一滴水，倾出白玉缸。","至今正脉通，洪流咽三江。","远水注江腹，浮云荡山胸。","悠悠动遐想，矗矗标奇峰。","祖意透今古，风期协霜钟。","诗中无碍辨，未信景能供。","黄堂正多暇，森戟闲卫兵。","月波复荡漾，遥接银河倾。","天高万物肃，星润三阶平。","使君乐岁丰，高台延客登。","从来中秋夕，难得满意晴。","江山自高下，歌管摇空明。","参差桂影动，清湿露华凝。","新诗出妙思，心境还双清。","皎如白玉壶，满中贮冰凌。","坐久群动息，风生两腋轻。","觞咏有余乐，何物更关身。","不减庾楼兴，风流自古情。"],"title":"青原台次前人韵"}
