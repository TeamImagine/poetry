{"author":"张栻","id":58061,"strains":["平平仄平平，仄仄平仄仄。","○平仄平平，平仄仄仄仄。","仄仄仄仄○，仄仄仄仄仄。","平平平仄仄，仄仄仄平仄。","○平平仄○，仄仄平平仄。","○平仄仄○，平○○仄仄。","平平仄仄○，仄仄仄平仄。","仄仄仄平仄，平平仄平仄。","仄平仄平平，仄仄平仄仄。","平平仄仄仄，仄仄平仄仄。","仄仄仄○平，仄仄仄平仄。","仄仄平○○，平平仄○仄。","仄仄仄平仄，平仄仄○仄。","仄仄仄平平，平○平仄仄。","平平平○仄，平仄○仄仄。","仄仄○平平，○仄仄平仄。","○仄平仄平，仄仄仄平仄。","仄仄仄平仄，平仄仄平仄。","平仄仄平○，○平仄平仄。","平平仄仄平，仄仄○仄仄。","平平仄平仄，平平○仄仄。","平平仄平平，仄仄仄仄仄。","平仄平平○，仄仄仄平仄。","平平仄平仄，仄仄平仄仄。","平仄平仄平，○仄仄平仄。","仄仄平平平，平平仄平仄。","仄平平仄平，平仄仄平仄。","仄仄仄仄平，平仄仄平仄。"],"paragraphs":["漓江即湘江，戢戢清见石。","其东列群峰，秋色碧复碧。","日出雾露收，草径上逼侧。","凭栏揩望眼，已足慰畴昔。","更窥岩穴胜，创见为惊咋。","如何数里间，奇观相接迹。","宽同厦屋深，划若巨灵擘。","日月递光景，风云变朝夕。","石桥几年成，乳窦时一滴。","神龙旧隠处，仰视多辟易。","蜕迹凛犹存，隠隠印霜脊。","下有澄湫深，余波漱苍壁。","往者已仙去，来者此其宅。","薄晚扣松关，风过声索索。","聊麾车骑退，容我且散策。","却望訾家洲，轻舫度前碛。","回首烟树林，已复挂蟾魄。","宇旷净余滓，群物被光泽。","何所寄遐思，空岩皎虚白。","清辉可一规，水色相激射。","天边与川上，亭亭如合璧。","居然广寒游，不用假六翮。","班坐依微澜，晤赏共佳客。","因之想千载，讵有今古隔。","箫鼓归夜阑，观者粲城陌。","往往罗杯盘，班班见殽核。","谅因年岁丰，人意少舒适。","视尔意少舒，于予亦忻怿。"],"title":"八月既望要详刑护漕游水东早饭碧虚遍观栖霞程曾龙隠诸岩晚酌松关放舟过水月洞月色佳甚逼夜分乃归赋此纪游"}
