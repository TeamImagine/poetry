{"author":"王质","id":63746,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["乱莎茁茁水皴皴，红叶黄花各自春。","隔竹歌呼知叟醉，倚松疏懒见僧真。","有时柏子捎衣落，无数松枝刺眼频。","山顶斜阳才惨淡，草颠多露已横陈。"],"title":"渡湖过大浩寺"}
