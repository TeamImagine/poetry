{"author":"宋祁","id":24616,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["凭高极目意茫然，坐对淮南摇落天。","空把归心同客雁，遂将缄口伴寒蝉。","一樽醒醉黄花外，万事萧条白发前。","谁取长弓射鸟翼，休教西日送凋年。"],"title":"齐云亭凭高有感"}
