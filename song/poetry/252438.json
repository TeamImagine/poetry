{"author":"郑刚中","id":252438,"strains":["仄仄平平仄仄平，平平仄仄平平平。","仄平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["百病相寻体未平，幽怀感物强星星。","地卑积润野梅瘦，岁晚无霜山柿青。","览镜但存心慷慨，杖笻犹觉步竛竮。","如何每事难精进，日废华严千字经。"],"title":"病后涉园"}
