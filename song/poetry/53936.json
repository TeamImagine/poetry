{"author":"项安世","id":53936,"strains":["○平平仄平，仄○平平平。","平平仄平○，仄仄○平平。","仄仄仄平仄，平平平仄平。","仄平平仄平，仄仄平平平。","仄仄仄○平，平平仄平平。","○○仄仄仄，仄仄平平平。","仄平○仄仄，平仄仄平○。","仄平仄仄仄，仄仄仄仄平。"],"paragraphs":["中朝文字家，独叹仁公门。","时时落人间，欬唾如云奔。","岁月坐成晚，今为邻里尊。","向来崔魏徒，十九归邱原。","宛在水中央，灵光兀孤蹲。","庭空鸟雀入，日晏烟尘昏。","我来重太息，心事与谁论。","丈人笑谢客，久矣欲忘言。"],"title":"再过溧阳县见李侍御二首  其一"}
