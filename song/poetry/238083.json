{"author":"王庭珪","id":238083,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["谢公雅量含邱壑，夙有江湖万里情。","迺肯屈身登野艇，更容著帽进书生。","诗成绝壁烟霞动，雨过晚云楼阁明。","句法谁堪敌康乐，毫端应挟雪霜清。"],"title":"谢直夫乘小舟访予于横山堂兼惠佳篇奉次元韵"}
