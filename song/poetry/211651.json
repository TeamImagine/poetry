{"author":"米芾","id":211651,"strains":["仄○仄平仄平仄，仄仄平平平○仄。","平平○仄平仄平，仄仄平○仄平仄。","仄平仄平平仄○，平仄○平仄仄仄。","仄仄仄○○仄仄，平仄平平平仄仄。","○平仄仄仄平平，仄仄仄平平仄仄。","仄仄仄平仄仄仄，仄仄平平仄平仄。","仄平仄仄仄平平，仄仄平平仄仄仄。"],"paragraphs":["永和九年暮春月，内史山阴幽兴发。","群贤题咏无足珍，叙引抽毫取奇札。","好之写来终不如，神助留为后世法。","二十八行三百字，模写虽多谁定似。","昭陵竟发不知归，尚有异形终可秘。","彦远记模不记褚，要录班班有名氏。","后生有得苦求高，俗说纷纷那有是。"],"title":"题永徽中所橅兰亭叙"}
