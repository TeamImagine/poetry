{"author":"苏舜钦","id":90436,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["曾随使旆此东归，日日登临到落晖。","畴昔侍行犹总角，如今重过合霑衣。","窥鱼翠碧忘形坐，趁伴蜻蜓照影飞。","风物依然皆自得，岁华飘忽赏心违。"],"title":"重过句章郡"}
