{"author":"田况","id":68396,"strains":["平平仄仄平平平，平平仄仄○仄平。","仄仄平仄仄仄仄，平平仄仄平平平。","平平仄平○平仄，仄仄仄仄平平○。","仄平仄仄仄仄仄，○仄平仄○平○。","仄○仄○仄仄仄，平仄？？平○平。","仄仄仄仄平仄仄，平○仄仄○平平。","平平仄仄仄○仄，仄仄平仄平平平。","仄平仄仄○平仄，仄仄平仄平平平。","仄平○仄仄平仄，仄仄仄仄平平平。","平○仄仄仄平仄，仄仄平仄平平平。","仄平平平平仄平，仄○平仄平仄平。","仄仄平平仄仄仄，平仄平仄平平平。"],"paragraphs":["岷峨旁礴天西南，灵滋秀气中潜含。","草木瓌富百药具，山民采捋知辛甘。","成都府门重阳市，远近凑集争赍担。","市人谲狯亦射利，颇觉良恶相追参。","旁观有叟意气古，肌面皯黣毛{髟/监}𩭹。","卖药数种人罕识，单衣结缕和阴岚。","成都处士足传记，劝诫之外多奇谈。","盛言每岁重阳市，屡有仙迹交尘凡。","俗流闻此动非觊，不识妙理徒规贪。","惟期幸遇化金术，未肯投足栖云嵓。","予于神仙无所求，一离常道非所耽。","但喜山民药货售，归助农业增锄芟。"],"title":"成都遨乐诗二十一首 重阳日州南门药市"}
