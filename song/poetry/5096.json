{"author":"释正觉","id":5096,"strains":["平平仄平仄，平仄平平平。","仄平平平平，仄仄仄仄平。","○平平平仄，平仄仄仄平。","平平仄○仄，仄仄平仄平。","仄平仄仄仄，仄仄仄平平。","平仄仄仄仄，仄仄平仄仄。","平仄仄平仄，平平仄平○。","仄平平仄平，仄仄仄仄平。","仄平仄仄仄，平○仄平平。","平平平平平，仄平仄平平。","平平仄仄仄，○仄平仄平。","仄平○○仄，仄仄平仄平。","仄平○仄仄，仄平仄平○。","仄平平仄平，仄仄平平平。","○平？仄仄，仄仄平平平。","○仄仄平仄，仄仄平仄平。","仄平仄仄仄，平平平平平。","仄仄平平仄，仄仄平平平。"],"paragraphs":["温风在山谷，青紫班芳妍。","浩然春公心，不作彼此偏。","其来初无像，荣事亦自然。","云容淡如鹤，草色齐腻烟。","竹萌裹豹袴，蕨茁引儿拳。","盘箸富可喜，齿颊甘亦便。","山水濯尘念，风云会前缘。","苇江怀道人，拥众几两千。","顶门眼照世，胸中海吞川。","同雏丹山巢，羽成各翔迁。","而今欲住集，相见而忘年。","执鞭驱并驾，未愧无彩鞯。","白鸥行作伍，水蔬对烹煎。","抚摩青石牛，不得陪高眠。","将趋皖口市，就买莎郎船。","回首谢诸祖，觉法吾所天。","慧灯耿不夜，心花芳枝联。","后日儿孙辈，莫怪森罗前。"],"title":"宣和甲辰三月三日山谷寺偶成是时欲下长芦也"}
