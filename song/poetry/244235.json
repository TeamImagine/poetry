{"author":"胡宿","id":244235,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["两岸山花中有溪，山花红白遍高低。","灵源忽若乘槎到，仙洞还同采药迷。","二月辛夷犹未落，五更鸦臼最先啼。","茶烟渔火遥堪画，一片人家在水西。"],"title":"过桐庐"}
