{"author":"赵企","id":218512,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一到巾山眼界宽，招提直在翠微间。","黄鹂过处金穿柳，白鹭飞时雪点山。","渔艇两三随月上，海帆八九趁潮还。","归时听得梅花角，落日西城未掩关。"],"title":"题兜率寺"}
