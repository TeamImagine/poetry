{"author":"释道璨","id":145067,"strains":["平仄平平仄，平仄平平仄。","○仄仄平平，仄平平仄仄。","○仄平○平，平仄○平仄。","仄○○仄平，仄仄仄○仄。","平仄○仄平，仄平仄平仄。","仄○○仄平，仄仄平仄仄。","平平仄仄平，仄平平仄仄。","仄平仄仄○，平仄○平仄。"],"paragraphs":["门上书心字，窗上书心字。","长啸住庵人，不知庵内事。","除却煨芋头，无力收寒涕。","我观从上来，懒瓒较些子。","君勿轻住庵，住庵不容易。","手中长柄锄，上有千古意。","前山粟自锄，后山禾自刈。","客来问有么，牢把柴门闭。"],"title":"送覃侍者住庵"}
