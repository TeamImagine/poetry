{"author":"陆文圭","id":166061,"strains":["平平平平仄仄仄，仄仄仄平平○仄。","○平仄仄平仄仄，仄仄平平平仄仄。","仄○仄仄仄仄平，仄仄平平仄仄仄。","仄平仄仄○平仄，仄仄○平平仄仄。","平平平仄○平平，仄仄平平仄仄仄。","平平平○平平平，仄平平平仄仄仄。","仄平○仄仄平仄，仄仄仄平○仄仄。","仄○仄平平仄仄，仄仄○平仄平仄。","仄仄平○仄仄○，平○仄仄平平仄。","仄平仄仄仄平平，仄仄平平仄平仄。"],"paragraphs":["先生朝槃厌苜蓿，笋味得全差胜肉。","苍头扫地犀角出，赤焰腾烟龙尾秃。","土膏渐竭外欲枯，火候微温酒已熟。","拨灰可惜衣残锦，解箨犹怜肤跃玉。","青青无日长儿孙，草草为人供口腹。","卢家丞相蒸葫芦，石家无人煮豆粥。","去毛留顶有何好，𢭏韭作虀空自速。","不如野人工食淡，自办行厨入修竹。","句里曾参玉版禅，胸中会著筼筜谷。","主人不问不须嗔，昨夜西风响林屋。"],"title":"赋烧笋竹字韵"}
