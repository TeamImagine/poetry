{"author":"王南一","id":128586,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翠𪩘嵯峨插斗牛，仙家风景自清幽。","从来此县传佳谶，就筑西湖占上流。","层塔可梯升后进，五峰有路达前修。","邦人接踵登科去，我亦京华共宦游。"],"title":"西湖"}
