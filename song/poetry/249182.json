{"author":"曾几","id":249182,"strains":["仄平平仄仄平平，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["海邦西渡即朝廷，双阙琼台天下名。","跋马望君真屡矣，拏舟过我太迟生。","门阑不日登元礼，句律今朝得少卿。","已办黄花一尊酒，有如江水莫寒盟。"],"title":"和李宗丞"}
