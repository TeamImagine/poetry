{"author":"欧阳修","id":79022,"strains":["平○仄平仄，仄仄仄仄平。","仄仄仄平平，仄平仄○○。","○平平仄仄，仄仄仄仄平。","平平仄平平，仄仄仄仄平。","仄平仄仄仄，仄仄仄平平。","仄仄仄平仄，仄平仄平平。","○○平仄仄，平仄仄仄平。","平仄仄平平，平平仄平平。","平○平平仄，仄仄仄仄平。","仄仄仄平仄，平平○仄平。","仄○平平仄，仄仄平仄平。","平仄仄仄○，仄○平○○。","仄仄仄○仄，平平平仄平。"],"paragraphs":["颜回饮瓢水，陋巷卧曲肱。","盗跖厌人肝，九州恣横行。","回仁而短命，跖寿死免兵。","愚夫仰天呼，祸福岂足凭。","跖身一腐鼠，死朽化无形。","万世尚遭戮，笔诛甚刀刑。","思其生所得，豺犬饱臭腥。","颜子圣人徒，生知自诚明。","惟其生之乐，岂减跖所荣。","死也至今在，光辉如日星。","譬如埋金玉，不耗精与英。","生死得失间，较量谁重轻。","善恶理如此，毋尤天不平。"],"title":"颜跖"}
