{"author":"陈渊","id":248125,"strains":["仄仄仄平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["寇盗纵横已十春，今年花下得微曛。","应怜万木灰薪槱，喜见奇葩脱斧斤。","遣将几人非鞅鞅，覆盟今日尚棼棼。","凭君为国施长策，莫恋垂丝鄙献芹。"],"title":"次韵王长源饮垂丝海棠花下"}
