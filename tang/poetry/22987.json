{"author":"喻凫","id":22987,"strains":["仄仄仄○平，平平仄仄平。","仄平平仄○，平仄仄平平。","仄仄平平仄，平○仄仄平。","平平平仄仄，平仄仄平平。","仄仄平平仄，○平仄仄平。","平平仄平仄，平仄仄平平。"],"paragraphs":["幂幂敛轻尘，蒙蒙湿野春。","细光添柳重，幽点溅花匀。","惨淡游丝景，阴沈落絮辰。","回低飞蝶翅，寒滴语禽身。","洒岳摧余雪，吹江叠远蘋。","东城与西陌，晴后趣何新。"],"title":"春雨如膏"}
