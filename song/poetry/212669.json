{"author":"李复","id":212669,"strains":["平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["锒铛司钥禁门重，寓直高秋此夜同。","楼外归云迎霁月，宫中传漏带疏风。","衰迂岂合参新论，俊少何堪接野翁。","华省分曹占列宿，经时饱食愧无功。"],"title":"省中寓直次刘巨济职方韵兼示祠部张台卿"}
