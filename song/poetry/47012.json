{"author":"杨万里","id":47012,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["不堪斜雨打虚窗，只愿晴阳送晓光。","自是老人眠不着，近来春夜几曾长。","楼头吹动梅花曲，梦里犹疑燕寝香。","道是官居如客舍，等闲一宿两年强。"],"title":"寓倅厅寒夜不寐"}
