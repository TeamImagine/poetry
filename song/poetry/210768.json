{"author":"杨亿","id":210768,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["五丁力尽蜀川通，千古成都绿酎浓。","白帝仓空蛙在井，青天路险剑为峰。","漫传西汉祠神马，已见南阳起卧龙。","张载勒铭堪作戒，莫矜函谷一丸封。"],"title":"成都"}
