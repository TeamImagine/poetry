{"author":"廖行之","id":65471,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["暖日烘晴二月天，万丝垂舞竞春妍。","谁移西蜀寸根远，独领东风一笑嫣。","醉脸凝脂朝过雨，红妆照烛夜笼烟。","漫山百卉空粗俗，知是流霞第一仙。"],"title":"海棠"}
