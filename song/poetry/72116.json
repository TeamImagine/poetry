{"author":"曾丰","id":72116,"strains":["仄仄仄平仄○平，仄仄平平平仄平。","仄平仄仄仄仄仄，平仄平仄平平平。","○仄平平仄平仄，仄平○仄？平平。","仄平平仄平平仄，仄仄平平仄平仄。","平平平仄仄仄平，仄平○仄仄平仄。","仄平仄仄仄平○，平仄仄○平仄仄。"],"paragraphs":["素与百花少相谐，醉眼时为梅一开。","岭南岭北几十种，人所常见非奇瑰。","中有孤根别风骨，白金镂盏玻璃台。","白华红萼虽倾国，但恐红非本来色。","逃红归绿未到真，与真相近亦天德。","化工厌驳会还纯，华萼并教同一白。"],"title":"赣县向宰座上见绿萼梅主簿程开老相勉赋诗"}
