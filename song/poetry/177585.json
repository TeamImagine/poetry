{"author":"王禹偁","id":177585,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["二年憔悴咏江蓠，恩诏重教侍玉墀。","寓直掖垣休入梦，常参幕次且吟诗。","新文自负山中集，旧吏多惊鬓畔丝。","莫道谏官无一事，犹胜闲卧解州时。"],"title":"幕次闲吟  其一"}
