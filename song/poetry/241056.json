{"author":"周紫芝","id":241056,"strains":["仄平仄○仄，仄仄仄仄平。","平平仄仄平，仄仄平平○。","仄平○平平，仄仄○仄平。","仄仄仄平仄，仄仄平平平。","仄平平仄仄，仄平平仄平。","平平仄平仄，？仄平平平。","仄平仄平平，仄仄平平○。","平平仄平仄，仄仄平平平。","仄仄平仄仄，仄仄仄仄平。","仄仄仄平仄，仄仄平平平。","仄仄平○平，平平仄平平。","仄仄平仄平，仄仄平仄平。","平仄仄仄仄，仄仄平仄平。","仄平仄仄仄，仄仄平仄平。"],"paragraphs":["范公古遗直，富贵不自娱。","平生一布衾，岁晚眠粗疏。","至今镵新铭，尚得司马书。","此老抱刚节，岂与公孙俱。","乃知枯槁士，白单良复须。","衰年忍风露，蹭蹬来东吴。","感君借余温，此意知何如。","青毡寄幽梦，蕙帐羞吾庐。","得此林下具，烂锦不愿余。","况乃粲佳句，薄袖翻明珠。","恨我无苍珉，为君载龟趺。","愿与冰雪姿，卧起同卷舒。","荆土作翠被，此俑无乃愚。","问言拥六尺，岂不贤一襦。"],"title":"次韵德庄惠南城纸衾且示妙句"}
