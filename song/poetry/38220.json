{"author":"陆游","id":38220,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["世事无穷似弈棋，不如常采故山芝。","萧萧鸡犬三家聚，莽莽风烟十里陂。","幸有浊醪从客醉，常忧黠鬼笑人痴。","清秋乐处君知否，庭下幽花渐可移。"],"title":"秋晚三首  其三"}
