{"author":"韩元吉","id":29262,"strains":["平平平○仄平仄，平仄平平仄平仄。","平仄平平平仄○，平仄平平仄○仄。","仄平○仄平仄平，仄平仄仄平平平。","○平仄仄仄仄仄，仄仄平仄○平平。","仄○○平仄仄仄，平○仄平仄平仄。","平平○仄仄仄平，仄仄平平仄平仄。","平平平平平仄平，仄仄平平仄仄平。","平平仄平仄○仄，仄仄仄仄平平平。","平平仄平仄平仄，仄仄平平仄○仄。","平平仄仄仄○平，仄平平平仄平仄。","仄○平平平仄平，仄仄○仄平平平。","○平仄仄○仄仄，仄平仄仄平平○。","仄○仄仄仄平仄，平○仄○仄仄仄。","平平平仄仄仄○，○仄○平平仄仄。","仄仄平○平仄平，仄仄仄仄平平平。","平平仄平仄仄仄，仄仄仄仄平○平。","平平仄仄平仄仄，仄仄仄平仄仄仄。","仄平仄仄○○平，平仄平平仄平仄。"],"paragraphs":["丹阳湖中好风色，晴日波光漾南北。","湖岸人家榆柳行，风飐低昂似迎客。","系船并岸聊一呼，老农指是官田圩。","长衫紫领数百辈，见我罗拜长嗟吁。","政和回头五十载，官长筑圩宛然在。","东西相望五百圩，有利由来得无害。","官圩民圩奚所拘，此地无田但有湖。","围湖作田事应尔，底用彻地还龟鱼。","民圩不坚自招水，水潦何常镇如此。","官圩六十里如城，削平为湖定何理。","请看今来禾上场，七百顷地云堆黄。","县官籴米三万斛，度僧给牒能商量。","我闻此语汗生面，千闻岂如目一见。","吾君神圣坐九重，轻易献言谁复辨。","却忆吴中初夏时，畚锸去决湖田围。","鸡惊上篱犬上屋，水至不得携妻儿。","无田赴水均一死，善政养民那得尔。","寄言父老且深耕，为汝驰书报天子。"],"title":"永丰行"}
