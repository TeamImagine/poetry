{"author":"邹浩","id":220749,"strains":["仄平平仄平平仄，仄仄平○平仄仄。","仄平○仄仄○平，仄仄平○仄平仄。","平平仄仄平平平，平仄○○仄仄平。","仄平仄仄仄平仄，仄仄仄平平仄平。","仄平仄仄平平仄，仄仄平平仄○仄。","仄○仄仄仄仄○，平仄平平平仄仄。","仄平平仄平平○，平○仄平平仄平。","仄平仄仄仄仄仄，平平仄仄仄平平。","仄仄仄平仄仄仄，仄平平平仄平仄。","平平○仄仄平平，仄仄平平仄平仄。","仄仄平平仄平○，平○仄仄仄仄平。","平○仄仄仄仄仄，仄平仄仄平平平。","仄平平平仄○仄，○仄平仄平平仄。","平平○仄仄仄平，○仄平平仄平仄。","仄仄仄，仄○仄，仄仄平平○仄仄。","○平平仄仄仄平，平仄平○仄平仄。","仄○平，仄仄平，仄仄平○平仄平。","○平仄仄仄平仄，？仄仄仄平平平。","平仄仄仄仄仄仄仄平仄，平仄仄仄仄平平仄平平。","平平仄仄平○仄，仄平○仄仄仄平。","仄仄平，仄平○，仄仄○仄平平平。"],"paragraphs":["老潘飞蹑烟霞去，墨宝流传能几许。","尚方犹以比庭珪，况复人间故人处。","夫君好事追前贤，巾袭深藏二十年。","雨旸燥湿莫知数，毕竟挺然金石坚。","一朝酒发南箕舌，信在言前可中辍。","有如印弄掌握间，棱角虽刓终一决。","著书天禄垂无期，云将掉头吾弗知。","但欣厚意厚若此，来仙阁上信双眉。","我有歙州韫玉石，琢成高秋远天碧。","平时长自水流珠，未省呼童助涓滴。","我有常州饱霜毫，千钱一管价不高。","真行隶草字百万，劲锋凛凛方遒豪。","绛人陈元乃其伍，相得懽甚谁能御。","心灰缘此亦复然，和我精神动寰宇。","便涤砚，便操笔，便启轩窗磨此墨。","敲冰佳纸适及门，罗列千张耀晴日。","也吟诗，也作文，也把黄庭模右军。","并包万类入方寸，倏忽变化生乾坤。","君不见老子绝学故能学，君不见孔子捐书故能书。","因君起我书且学，我书且学孔老俱。","孔老俱，竟何如，写我长句酬勤渠。"],"title":"梦臣惠潘谷墨  其一"}
