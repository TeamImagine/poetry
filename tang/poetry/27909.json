{"author":"皮日休","id":27909,"strains":["仄平平仄平平仄，平仄平平仄仄平。","仄仄仄平平仄仄，仄平平仄仄平平。","平仄仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["院寒青霭正沈沈，霜栈干鸣入古林。","数叶贝书松火暗，一声金磬桧烟深。","陶潜见社无妨醉，殷浩谭经不废吟。","何事欲攀尘外契，除君皆有利名心。"],"title":"奉和鲁望寒夜访寂上人次韵"}
