{"author":"赵汝腾","id":130226,"strains":["平平平仄仄平平，仄仄平平仄仄平。","平仄平平平仄仄，仄平仄仄平平平。","平平仄仄仄平仄，平仄平平平仄平。","仄仄仄平平仄仄，仄平平仄仄平平。"],"paragraphs":["山间藜杖看初春，忽报沧洲除命新。","今日昌黎司宪部，几年陆贽任词臣。","扶持世道岂无策，宗主时贤今有人。","老懒贵游书尽绝，一诗隃寄霅江滨。"],"title":"寄程沧洲"}
