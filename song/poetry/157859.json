{"author":"韩维","id":157859,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["新得亭名号翠阴，轩窗环合尽青林。","定知野客先回顾，何处山禽自好音。","池面有莲风气馥，城根多竹月华深。","明年便作归来计，应许携樽与抱琴。"],"title":"题卞大夫翠阴亭"}
