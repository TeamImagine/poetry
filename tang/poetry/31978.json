{"author":"韩偓","id":31978,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["两两珍禽渺渺溪，翠衿红掌净无泥。","向阳眠处莎成毯，蹋水飞时浪作梯。","依倚雕梁轻社燕，抑扬金距笑晨鸡。","劝君细认渔翁意，莫遣絚罗误稳栖。"],"title":"玩水禽"}
