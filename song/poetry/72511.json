{"author":"曾丰","id":72511,"strains":["平仄仄平平仄平，仄平仄仄仄平平。","平平仄仄平平仄，平仄平平平仄平。","仄仄仄平平仄仄，平平仄平仄平平。","平平平仄平平仄，平仄平平仄仄平。"],"paragraphs":["官不劝农农亦耕，诏书那可废常行。","烟霞自避旌旗色，鱼鸟相疑金鼓声。","蝶急岂遑追梦觉，鸠闲犹强管阴晴。","忙中偷得须臾暇，聊借江山答太平。"],"title":"会昌劝农"}
