{"author":"范纯仁","id":184847,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["三纪分携念友生，天涯相见眼重明。","诏恩幸忝交承契，尊酒聊伸故旧情。","我守塞垣华发短，君归乡国锦衣荣。","何时共老江湖去，鸡黍相过乐太平。"],"title":"送滕达道龙图交代归阙"}
