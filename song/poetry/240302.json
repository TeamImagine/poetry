{"author":"周紫芝","id":240302,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["岭外梅花使已来，江南正月未春回。","顽云放日归蓬牖，残雪将寒入酒杯。","便有社风催燕到，何须羯鼓打花开。","老于春事浑无意，睡起群书正作堆。"],"title":"次韵邦伯达春寒"}
