{"author":"文彦博","id":68813,"strains":["仄仄平平平仄仄，平平平○仄平平。","平平仄仄平平仄，平仄平平仄仄平。","仄仄仄平平○仄，平平平仄仄○平。","平平仄仄平平仄，仄仄平平仄仄平。","仄仄○○平仄仄，○平仄仄仄平平。","○平仄仄平平仄，仄仄平○仄仄平。"],"paragraphs":["九老唐贤形绘事，元丰今胜会昌春。","垂肩素发皆时彦，挥麈清谈尽席珍。","染翰不停诗思健，飞觞无算酒行频。","兰亭雅集夸修禊，洛社英游贵序宾。","自愧空疏陪几杖，更容款密奉簪绅。","当筵尚齿尤多幸，十二人中第二人。"],"title":"耆老会诗"}
