{"author":"姚勉","id":140808,"strains":["平○平仄仄仄○，仄平○仄○○平。","○平平平仄仄仄，○仄仄仄平○平。","平平仄仄平平仄，仄仄○平平仄仄。","平平仄仄平平平，仄仄平平仄○仄。","○平仄仄平平平，平平仄仄平平平。","平平仄仄平仄仄，平平仄仄平平平。","平仄平平仄平仄，平仄平○平仄仄。","仄仄平平平仄平，平仄平仄仄平仄。"],"paragraphs":["羲和鞭日就地行，祝融张伞烧空明。","钱塘人家苦偪仄，行立坐卧皆如蒸。","清宫水殿山峨雪，夜饮相携冰玉洁。","温泉浴罢清风来，太液池边芰荷月。","王公甲第连云霄，松泉竹石秋萧萧。","龙皮浅沁寒坐客，骊珠直上清尘嚣。","天上清凉不知暑，炎热人间徒自苦。","亦有江南云水乡，胡不归欤钓烟雨。"],"title":"京城苦热"}
