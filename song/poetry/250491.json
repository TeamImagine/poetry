{"author":"沈与求","id":250491,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平平平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山萦细路走修蛇，峭壁连云只藓花。","木末忽看幡影乱，马头初见殿阴斜。","回廊迤迤穿危峤，侧涧娟娟露浅沙。","秀色可餐吾事办，粥鱼茶板莫相夸。"],"title":"石壁寺"}
