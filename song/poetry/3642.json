{"author":"陈与义","id":3642,"strains":["平平平仄仄，仄仄平平○。","平平平仄仄，仄仄平平平。","平仄仄仄仄，平平仄平平。","○仄平仄平，平仄平平平。","○平仄仄仄，仄仄平平平。","仄平仄平仄，平仄仄平平。"],"paragraphs":["平生江海志，岁暮僧庐中。","虚斋时独步，溯此西窗风。","初夏气未变，幽居念方冲。","三日无客来，门外生蒿蓬。","轻阴映夕幌，窈窕瓶花红。","未知古今士，谁与此心同。"],"title":"西轩"}
