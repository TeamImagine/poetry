{"author":"仲并","id":16123,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["杯觞尽醉老仍饕，似觉胡床步步高。","深院清香非柏子，公家重酝胜松醪。","不须捧斚歌吴曲，看即挥毫继楚骚。","未尽余春早归去，谈经当复慰青袍。"],"title":"沈国录席上用赵监丞韵  其二"}
