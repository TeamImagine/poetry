{"author":"钱起","id":4322,"strains":["平仄○平○，平平仄○平。","平平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄仄平仄，平平仄仄○。"],"paragraphs":["何事重逢迎，春醪晚更清。","林端花自老，池上月初明。","路入仙郎次，乌连柱史名。","竹阴疏柰院，山翠傍芜城。","引满不辞醉，风来待曙更。"],"title":"夏日陪史郎中宴杜郎中果园"}
