{"author":"戴复古","id":93933,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["龙墀射策对明君，忧国忠言骇见闻。","皎皎一心如白日，寥寥千古再朱云。","时危诸老皆求去，兵满三边未解纷。","要使文臣知武事，不妨王粲且从军。"],"title":"友人朱渊出示廷对策不顾忌讳读之使人凛凛受淮东制置辟"}
