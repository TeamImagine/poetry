{"author":"范成大","id":43262,"strains":["仄仄仄平仄，仄仄平仄平。","仄仄平仄仄，平仄平平平。","平平仄平仄，平平仄平平。","○平平仄仄，平仄仄仄平。","仄平仄○仄，平平平仄平。","仄平仄仄仄，仄仄平仄平。","仄○平○平，仄仄○平平。","仄仄仄平仄，平平仄平平。"],"paragraphs":["一叶起秋色，众绿凋岁华。","耿耿霜露侧，余此黄金葩。","西风满天地，孤芳照尘沙。","殷勤开小筑，花气日夕嘉。","落英楚累手，东篱陶令家。","两穷偶寓意，岂必真爱花。","不如亭中人，一笑了天涯。","采采勿虚度，门前欲高牙。"],"title":"寄题向抚州采菊亭"}
