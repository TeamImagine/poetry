{"author":"沈大椿","id":100917,"strains":["仄平平仄仄平平，平仄平平平仄平。","平仄仄平平仄仄，仄平仄仄仄平平。","仄平平仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["一官安敢问青毡，形影相看祇自怜。","黄鹄已登清汉去，白鸥空占浅沙眠。","杏花开遍芜城雨，柳色浑铺瓜渚烟。","老眼生疏堪自笑，浪惊风物向淮天。"],"title":"自维扬回仪真"}
