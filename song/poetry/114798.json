{"author":"刘克庄","id":114798,"strains":["仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["众闻鸣镝惊麕散，独奋空拳跃马迎。","嚼齿骂声殊未绝，归元血面尚如生。","睢阳合祀无南八，河北诸城有杲卿。","可惜援师来已晚，当时巷战只州兵。"],"title":"临江使君陈华叟哀诗二首  其一"}
