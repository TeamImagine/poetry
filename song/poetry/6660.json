{"author":"释思岳","id":6660,"strains":["仄仄仄平平仄仄，仄平仄仄仄平平。","○平仄仄平○仄，仄仄平平平仄平。","平仄平，平仄仄，○平平仄仄平○。","平仄平，平仄平，仄平仄，仄平平。"],"paragraphs":["一句举扬宗旨事，法堂上草亦须荒。","回头却说人间话，大地山河常放光。","光未明，无有佛，三条椽下好商量。","岑大虫，岑大虫，澧州水，朗州峰。"],"title":"颂古九首  其六"}
