{"author":"王十朋","id":22098,"strains":["平平平仄平平○，仄仄仄仄仄平仄。","平平仄仄仄平平，平仄仄仄平○○。","平平平平仄仄仄，仄仄仄○平仄仄。","仄平仄仄平平平，仄平平仄○○平。"],"paragraphs":["书斋终日无人过，闭户便便事高卧。","炎蒸烁体汗流珠，蚊蚋费拍蝇劳驱。","南窗清风可供客，一枕万钱无计得。","梦魂未到乡无何，起来搔首空吟哦。"],"title":"昼卧书怀"}
