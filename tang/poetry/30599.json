{"author":"罗隐","id":30599,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["圣君宵旰望时雍，丹诏西来雨露浓。","宣父道高休叹凤，武侯才大本吟龙。","九州似鼎终须负，万物为铜只待镕。","腊后春前更何事，便看经度奏东封。"],"title":"淮南送李司空朝觐"}
