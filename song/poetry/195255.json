{"author":"苏轼","id":195255,"strains":["仄平仄仄平平仄，仄仄平平仄平仄。","平平○仄仄○○，仄仄平平平仄○。","平仄平平平仄仄，仄○平仄○平仄。","平平仄○仄仄仄，仄仄平○平仄仄。","仄平平仄仄平平，仄仄平○○仄仄。","仄平平仄仄○仄，仄仄平平仄平仄。"],"paragraphs":["老身倦马河堤永，踏尽黄榆绿槐影。","荒鸡号月未三更，客梦还家时一顷。","归老江湖无岁月，未填沟壑犹朝请。","黄门殿中奏事罢，诏许来迎先出省。","已飞青盖在河梁，定饷黄封兼赐茗。","远来无物可相赠，一味丰年说淮颍。"],"title":"召还至都门先寄子由"}
