{"author":"李流谦","id":30896,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["船头饱饭看扬舲，忽作翻浆不反瓶。","万死一生真是幸，九江三峡未尝经。","尚收弃物乾坤大，薄恃阴功祖考灵。","忧患偶来须理遣，可能为汝更星星。"],"title":"十月二十五日失舟"}
