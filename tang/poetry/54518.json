{"author":"常建","id":54518,"strains":["平平仄平仄，仄仄平平平。","平仄仄平仄，仄平平仄平。","仄仄仄平仄，仄平仄平平。","仄○仄仄仄，平仄平仄平。","仄仄平平平，平平仄平平。","仄仄○平仄，平平仄仄平。","仄平平仄仄，平仄平平平。","平仄平仄平，仄仄平平平。","平仄仄平仄，仄平平仄平。","仄平仄平仄，平仄○平平。"],"paragraphs":["灵溪宴清宇，傍倚枯松根。","花药绕方丈，瀑泉飞至门。","四气闭炎热，两崖改明昏。","夜深月𫏐皎，亭午朝始暾。","信是天人居，幽幽寂无喧。","万壑应鸣磬，诸峰接一魂。","遂登仙子谷，因醉田生樽。","时节开玉书，窅映飞天言。","心化便无影，目精焉累烦。","忽而与霄汉，寥落空南轩。"],"title":"张天师草堂"}
