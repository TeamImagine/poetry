{"author":"吴潜","id":123171,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["毋烦符祝不祥禁，并遣商羊旱魃沈。","自诡何关太守力，谁知最切老婆心。","苦身见说汤诛发，沾体曾闻禹堕簪。","干溢两无年大有，君王德泽海千寻。"],"title":"六用喜雨韵三首  其二"}
