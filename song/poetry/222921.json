{"author":"李新","id":222921,"strains":["平仄仄平仄平，仄仄仄平仄。","仄仄仄仄○，○仄仄平仄。","仄仄仄仄平仄平，平仄平平平仄仄。","仄仄平平仄仄平，平○仄仄仄平平。","平平平仄仄○仄，仄仄○平平仄平。","仄平仄仄平平仄，仄平平仄平平仄。","仄平仄仄平平平，仄仄平平仄平仄。","仄平仄仄平平仄，平仄平平仄平仄。","仄平仄仄平仄平，仄仄平平仄○仄。","平平平仄平，仄仄平平仄。","仄平○仄平，○仄仄平仄。","仄平仄平平，仄仄平仄○。","○平仄平仄，平仄仄仄平。","仄仄仄仄仄，仄仄仄○平。","仄平平仄仄，仄仄平平平。","仄仄平平仄仄平，平仄平仄平平○。","仄平○平仄○仄，○平平仄○仄○。"],"paragraphs":["君不见天上星，万古耀虚碧。","岂意一夕间，堕地化为石。","物理变化无定端，谁保人心无改易。","忆妾江边采白蘋，郎骑白马渡江津。","垂鞭停棹潜相顾，共惜当年桃李春。","石城二月东风暮，断肠狂絮随郎去。","百年誓拟同灰尘，醉指青松表情愫。","可怜一日君心改，前日之言复谁顾。","弃捐不待颜色衰，忍把流年坐相误。","还君明月珠，解妾罗襦结。","念之空自伤，长恸与君别。","出门望乡关，不惜千里行。","从人既非礼，何以见父兄。","去住两不可，伫立以屏营。","此时心断绝，始信天无情。","野水东流去不还，忧乐翻变须臾间。","妇人将身弗轻许，听歌今日行路难。"],"title":"行路难"}
