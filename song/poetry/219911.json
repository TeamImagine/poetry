{"author":"晁说之","id":219911,"strains":["平仄平平仄仄平，平平仄仄平平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄平平仄仄平。"],"paragraphs":["流落归来少故人，婆娑白发强容身。","雷霆能断王敦首，宇宙犹多庾亮尘。","以国与盟非所志，在边不战岂其仁。","兼资文武唯高子，谁识中原有虎臣。"],"title":"和高二偶作长句"}
