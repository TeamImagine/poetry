{"author":"杨万里","id":48051,"strains":["平平平仄仄平平，平仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["重阳风雨不全篇，春草池塘岂满编。","好句谁言较多少，古人信手斲方圆。","自惭下下中中语，只合休休莫莫传。","珍重银钩挥玉唾，竟无瑶报只空然。"],"title":"再和谢朱叔止机宜投赠奖及南海集之句"}
