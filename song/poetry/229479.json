{"author":"吕颐浩","id":229479,"strains":["平平平仄○，仄仄平平平。","平平仄平仄，仄仄○○平。","平仄仄平仄，仄○○仄平。","平平仄仄仄，仄仄仄仄○。","平平平平仄，仄仄○平平。","仄仄仄仄仄，平仄平平平。","平平平平○，仄仄仄平○。","○○仄仄仄，仄仄平仄平。"],"paragraphs":["危梯凌碧空，不与廛闾通。","朝烟翳高栋，霭霭犹从龙。","遥睇辨沧海，纵观分岱宗。","常山与马耳，历历在目中。","良时无停景，远宦如飘蓬。","汨没困簿领，何以舒心胸。","公余频登临，勿使酒樽空。","行看五六月，下视零雨蒙。"],"title":"龙兴寺阁"}
