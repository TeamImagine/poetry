{"author":"陆游","id":37986,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["鬓毛萧飒齿根浮，徂岁翩翩肯暂留。","穷巷多泥谁问疾，空阶滴雨又经秋。","自营可笑夸三窟，善守宁须筑百楼。","但使胸中机事尽，一樽随处送悠悠。"],"title":"寒雨中偶赋二首  其一"}
