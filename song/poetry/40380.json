{"author":"陆游","id":40380,"strains":["仄平仄仄平平仄，仄○平平平仄仄。","平平仄仄仄仄平，仄仄仄○仄○仄。","仄○仄仄仄平仄，○仄平平○仄仄。","仄平仄仄仄仄○，仄仄○○○仄仄。","平平仄仄仄仄仄，仄仄○平平仄仄。","仄平仄仄仄仄平，○仄平平平仄仄。"],"paragraphs":["北窗欲化庄生蝶，睡思蒙蒙栖倦睫。","川云忽带急雨来，万点纵横打荷叶。","坐收爽气入诗律，更借凉飔吹醉颊。","坏檐腐瓦凛欲堕，积潦中庭深可涉。","儿愁漏湿废夜课，妇畏泥涂停早馌。","老翁自笑独尔顽，更喜烟波摇短檝。"],"title":"大雨"}
