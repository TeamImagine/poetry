{"author":"陆游","id":32818,"strains":["仄仄仄仄平仄平，仄仄仄仄平○平。","仄平仄仄仄○仄，○仄平仄平○平。","仄仄仄仄仄平仄，平仄平仄平平平。","平平仄仄仄○仄，仄仄平仄平仄○。","仄平仄仄○仄仄，平仄仄仄平○平。","○○平平仄仄仄，平仄仄仄平平平。","平仄平平平仄仄，○仄仄仄○○平。"],"paragraphs":["白盐赤甲天下雄，拔地突兀摩苍穹。","凛然猛士舞长剑，空有豪健无雍容。","不令气象少渟滀，常恨天地无全功。","今朝忽悟始叹息，妙处元在烟雨中。","太阴杀气横惨淡，元化变态含空蒙。","正如奇材遇事见，平日乃与常人同。","安得朱楼高百尺，看此疾雨吹横风。"],"title":"风雨中望峡口诸山奇甚戏作短歌"}
