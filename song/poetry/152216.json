{"author":"方一夔","id":152216,"strains":["平平平○仄仄平，平平仄平仄平平。","平平仄仄平仄仄，仄仄仄仄平平○。","仄○仄仄仄平仄，仄○平仄○仄平。","平平仄仄仄仄仄，平仄平仄平仄平。","平平平平仄平仄，平仄平仄平平平。","平平仄仄平仄仄，仄仄平仄平平平。","仄平平仄仄平仄，平平仄仄○平平。","平平仄仄仄平仄，仄平仄仄平平平。"],"paragraphs":["西家真王化作灰，东家穉松雪霜摧。","人生有命惟脆薄，逝水一去何时回。","试看昨日绕床戏，或骑青竹折早梅。","须臾变灭不可恃，惟见松下双土堆。","嗟哉玄冥弄权柄，掀簸炎瘴飞氛埃。","天公不肯怜赤子，坐使疮痏愁婴孩。","断魂零落向何处，溪头望哭思归来。","谁能便作忘情者，作诗往助风泉哀。"],"title":"苦疮叹"}
