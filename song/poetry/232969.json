{"author":"齐唐","id":232969,"strains":["平平仄平○仄平，平平仄仄○仄平。","平平平平仄仄平，仄仄平平平仄平。","仄仄仄平仄仄平，平仄仄仄○平平。","平平仄仄仄平平，仄平仄仄平仄○。","平平仄仄平仄仄，仄仄仄仄平平平。","平平仄仄仄平仄，仄仄仄仄平平平。","仄仄平仄平仄仄，仄仄平仄平仄平。","平平仄仄仄仄仄，仄仄仄仄平平平。"],"paragraphs":["阳明洞天三月春，桃花艳艳迎笑人。","仙官瑶裾翠羽裾，直上非烟骖紫麟。","手把赤书秘玉文，朝谒太素三元君。","琳房窈窕出青云，众真啸语林际闻。","山精木魅知有主，敛戢鬼火摧飚轮。","崇岩绝壑足清放，抗迹万里无埃尘。","物不疵疠年谷熟，绰约曾潜姑射神。","祈师努力学此道，下济泽国穷鳏民。"],"title":"送张尊师监龙瑞宫"}
