{"author":"陈著","id":139312,"strains":["平仄平平仄仄平，仄平仄仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["胸次玲珑达事端，入山买屋贮清寒。","奉亲最乐危时见，与俗相忘实处看。","闲辍琴书翻兔册，旋添竹树隔牛阑。","疏衣淡饭门多闭，章甫何妨独旧冠。"],"title":"次韵戴帅初见寄二首  其一"}
