{"author":"赵蕃","id":76715,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["但见纷纷势莫收，要穷衮衮若为头。","路迷界眼疑无地，水失汀洲仅比沟。","我欲出郊思借蹇，君归乘艇喜冲鸥。","畏寒自缩真衰矣，绝境明朝不更留。"],"title":"进之雪中见过明日归湘潭再用前韵二首  其二"}
