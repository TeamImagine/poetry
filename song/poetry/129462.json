{"author":"李曾伯","id":129462,"strains":["仄仄平平仄仄平，平仄仄仄仄平平。","平平平仄仄平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["世味宁如道味浓，谁令小屋卧元龙。","何当谈笑与双璧，乃假吟哦对二松。","倾盖正欣留槜李，归樯底事取潘葑。","先生且办弦歌计，莫虑瓶无斗粟舂。"],"title":"和褚县丞韵  其一"}
