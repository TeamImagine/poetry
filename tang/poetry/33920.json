{"author":"徐夤","id":33920,"strains":["仄仄平平仄仄平，仄平仄仄仄平平。","平平平仄平平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["点点苔钱上玉墀，日斜空望六龙西。","妆台尘暗青鸾掩，宫树月明黄鸟啼。","庭草可怜分雨露，君恩深恨隔云泥。","银蟾借与金波路，得入重轮伴羿妻。"],"title":"上阳宫词"}
