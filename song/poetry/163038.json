{"author":"汪元量","id":163038,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["天目山前景老禅，长安传法旧沙门。","十年不见身为累，万里相逢舌尚存。","漠漠尘埃凝破衲，凄凄风露袭归辕。","到家定有秋光在，报答黄花满故园。"],"title":"幽州送景僧录归钱塘"}
