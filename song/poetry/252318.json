{"author":"郑刚中","id":252318,"strains":["仄仄平平仄○○，仄仄仄仄平○平。","平平仄○仄平仄，仄仄平平仄仄平。","○○仄仄仄○仄，平仄平○平仄○。","平平仄仄仄平仄，仄仄平仄○平平。","平平仄仄仄平仄，平平仄仄平平○。","○平○仄仄平仄，仄仄平○仄仄平。","平仄仄平仄仄仄，仄仄仄仄平仄平。","平○仄平仄仄平，仄平仄仄平平平。"],"paragraphs":["米贱今年不论钱，雀鼠餍饫人留残。","青蚨不过百枚去，可得明珠一斗还。","其如客寄已淹久，羞涩囊中无可看。","今朝欲写鲁公帖，四顾门外将谁干。","经营薄少置厨舍，呼童告使知艰难。","从今且作淖糜计，杂以山芋供两盘。","嗟予是身亦老矣，造物未置饥与寒。","何当甑炊七寸粳，饭香及处皆同餐。"],"title":"米尽"}
