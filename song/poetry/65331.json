{"author":"吕祖谦","id":65331,"strains":["仄平平仄平，○平平仄仄。","平平○仄仄，仄○仄平仄。","平平仄平仄，仄仄平？○。","仄仄仄平平，平平仄平仄。","平○○仄仄，仄仄仄仄仄。","仄仄仄平○，平平仄平○。","平平仄○仄，仄仄仄仄仄。","平○平仄○，仄仄平平仄。","仄平仄仄仄，平平○仄仄。","○平仄仄平，仄仄平仄仄。","仄仄仄平平，仄仄仄仄○。","平平仄平平，平平仄平仄。","仄○仄仄仄，仄仄平仄仄。","平平仄○平，仄仄仄仄仄。","平平仄○○，仄仄平仄仄。"],"paragraphs":["异时夫子门，论交心独可。","晨窗并几案，莫檠共灯火。","同升大宗伯，道阻山砐硪。","淡墨湿栖鸦，天开棘闱锁。","高张三百丈，遍数不及我。","咫尺判飞沈，鹏抟笑鸢堕。","音尘两疏阔，岁月悉箭笴。","风吹樊口帆，雨系浔阳柁。","故人尚一尉，旌旗穿紫逻。","相逢话旧游，拨置朱墨伙。","握手忘寒温，屈指半𫐘轲。","官居岸平湖，波涛日舂簸。","饱看五老面，此计殊未左。","山房旧闻名，欲往辄不果。","须君发其藏，万卷书绕坐。"],"title":"过九江赠同舍陈伯秀"}
