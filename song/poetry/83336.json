{"author":"陈文蔚","id":83336,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["坐谈冰雪满怀秋，珍重余君学素优。","每有诗情并酒兴，为平月恨与花愁。","支颐万事从渠变，拂榻今宵为我留。","何处青山堪卜筑，约君归种菊千头。"],"title":"方叔再用前韵约同赋"}
