{"author":"陈棣","id":19043,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["一雨庭芜便许凉，扫除旱魃化骄阳。","微添远水罗襟润，已觉踈苗玉粒香。","乐岁可期宽吏责，谫才无取为诗忙。","萧萧枕簟偏宜睡，梦入华胥正渺茫。"],"title":"次韵陈季陵主簿秋雨"}
