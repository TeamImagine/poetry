{"author":"张栻","id":58112,"strains":["○仄仄仄仄平○，仄仄平平仄仄平。","仄仄仄○平仄仄，仄○○仄仄○平。","仄平平仄○平仄，平仄平平仄仄平。","仄仄○平平仄仄，平平平仄仄平○。"],"paragraphs":["相望数舍已云疏，远别何因执子袪。","漫仕想应同捧檄，旧闻当不废观书。","月明淮水空陈迹，山绕新亭有故墟。","暇日更须频访古，因来为我道何如。"],"title":"送胡伯逢之官金陵"}
