{"author":"于鹄","id":8723,"strains":["平平仄平仄，平仄○平平。","平平仄仄平，平仄平○平。","仄仄平仄仄，平○仄平平。","仄仄仄仄平，仄仄平仄○。","仄平○平平，○平仄平平。","平仄○仄平，仄仄平仄平。","仄仄平仄平，平仄平仄平。","○○仄平平，仄仄仄○○。","平平仄仄平，仄平仄仄平。","平平平仄平，仄仄平仄平。","平仄仄仄○，○○仄仄平。","仄仄平仄平，仄仄平仄平。"],"paragraphs":["幽人在何处，松桧深冥冥。","西峰望紫云，知处安期生。","沐浴溪水暖，新衣礼仙名。","脱屐入静堂，遶像随礼行。","碧纱笼寒灯，长幡缀金铃。","林下听法人，起坐枯叶声。","启奏修律仪，天曙山鸟鸣。","分行布菅茅，列坐满中庭。","持斋候撞钟，玉函散宝经。","焚香开卷时，照耀金室明。","投简石洞深，称过上帝灵。","学道能苦心，自古无不成。"],"title":"宿西山修下元斋咏"}
