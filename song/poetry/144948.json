{"author":"释道璨","id":144948,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["高下随风自在吹，纵横万里急还迟。","园林顷刻生春意，天地中间有此奇。","深入重城垂缚处，不持寸刃令行时。","夜来竹外生盈尺，冻损梅花人未知。"],"title":"和山泉喜雪"}
