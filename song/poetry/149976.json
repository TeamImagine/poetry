{"author":"方回","id":149976,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，平仄仄平平仄平。","仄仄平平平仄仄，平平平仄仄平平。"],"paragraphs":["月余不浴不梳头，垢服埃巾独倚楼。","万古事销闲里醉，一年春向雨中休。","天时才暖又还冷，人世少欢多是愁。","治乱无穷如纠缠，华山高卧最为优。"],"title":"春半久雨走笔五首  其一"}
