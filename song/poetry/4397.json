{"author":"邓肃","id":4397,"strains":["仄仄仄平仄，仄平○仄平。","平仄仄○仄，平仄仄平平。","仄平仄平平，平仄仄平○。","平平仄平仄，仄仄○仄平。","仄平仄仄仄，仄仄仄仄仄。","平○仄仄仄，平仄平○平。"],"paragraphs":["草木得新露，袭人吹冷香。","泉水夜相激，衾枕自清凉。","我携谪仙人，眉目秀而长。","高怀洗尘累，抵掌论老庄。","若人不世有，此景那可忘。","终当跨皓鹤，同作云间翔。"],"title":"游东山"}
