{"author":"陆游","id":42164,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["归老家山一幅巾，俗间那可与知闻。","举杯每属江头月，赠客时缄谷口云。","行采菖蒲缘藓磴，卧浮舴艋入鸥群。","力营隠趣君无怪，作得闲人要十分。"],"title":"隠趣"}
