{"author":"梅尧臣","id":35920,"strains":["仄仄○○仄，○平仄仄平。","○平仄仄仄，平仄仄平平。","仄仄平平仄，平平仄仄平。","仄平平仄○，○仄仄平平。","○仄平平仄，平平仄仄平。","仄平平仄仄，仄○仄平平。","仄仄平平仄，平平仄仄平。","仄平○仄仄，平仄仄平平。","平仄平平仄，平平仄仄平。","平平仄平仄，平○仄平平。"],"paragraphs":["百世兴王地，乘时已建都。","离宫万户寄，京邑四方模。","尹以名臣择，朝仍宿哲俞。","果资卿属重，将俾国人苏。","迎饯车交辙，奔驰士结途。","许嗟人惠夺，宋迟德恩敷。","日月天闱近，山河地势趋。","压城隋柳密，开苑汉池枯。","文物希前代，讴歌得大儒。","邹枚迹虽古，宾从岂今无。"],"title":"资政王侍郎南京留守"}
