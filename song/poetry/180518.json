{"author":"王安石","id":180518,"strains":["仄平平仄仄平平，仄仄平平平平平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["晚扶衰惫寄人间，应接纷纷祇强颜。","挂席每谙东汇水，采芝多梦旧游山。","故人独往今为乐，何日相随我亦闲。","归见江东诸父老，为言飞鸟会知还。"],"title":"送僧无惑归鄱阳"}
