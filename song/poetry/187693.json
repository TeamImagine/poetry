{"author":"王令","id":187693,"strains":["平平仄平平平，仄仄仄平平平。","仄○○平○仄，仄平仄平仄仄○。","平仄○平平平平仄，仄仄仄平仄平，○平平平平仄。","平仄仄平仄平，平仄仄平平仄，仄平平平仄平。","○平○平仄仄，平平平平仄平。"],"paragraphs":["江之水兮东流，济欲济兮何由。","水浸浸兮滩露，暮涛下兮夜潦收。","舟不行兮推之于陆，力不足兮汗颜，行无由兮涂足。","时不逝兮奈何，归日暮兮涂远，去风髙兮水波。","行踌躇兮伫望，聊逍遥兮永歌。"],"title":"江上词  其二"}
