{"author":"梅尧臣","id":35437,"strains":["仄○仄平仄，仄平平仄平。","仄平仄仄仄，仄仄平仄平。","仄仄仄○仄，仄平平仄平。","仄平仄仄仄，仄仄仄平平。","仄仄仄平仄，平仄○平平。","平仄○仄仄，○仄平平平。"],"paragraphs":["授衣念徂节，阖棺伤故人。","故人昔送我，把酒湍水滨。","只道后期易，岂知无会因。","死生意不及，欲语鼻先辛。","既乏羡门术，安得如松筠。","寒暑更数十，应亦同埃尘。"],"title":"九月一日"}
