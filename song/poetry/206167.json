{"author":"黄庭坚","id":206167,"strains":["仄仄仄仄仄，仄仄○平平。","仄平平平仄，仄平仄仄平。","仄仄仄○仄，仄仄仄仄平。","仄平○平平，平仄仄仄平。","平○仄仄仄，仄平仄○平。","仄仄平平仄，仄平仄平平。","平平○仄仄，仄仄仄平○。","平平仄平仄，仄仄仄平平。"],"paragraphs":["掘地与断木，智不如机舂。","圣人怀余巧，故为万物宗。","世有斲泥手，或不待郢工。","往时王黄州，谋国极匪躬。","朝闻不及夕，百壬避其锋。","九鼎安盘石，一身转孤蓬。","浮云当日月，白发照秋空。","诸君发蒙耳，汲直与臣同。"],"title":"题王黄州墨迹后"}
