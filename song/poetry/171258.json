{"author":"琴士","id":171258,"strains":["仄平平平平仄平，仄平仄平平平平。","仄平仄仄仄平仄，○平仄平仄平仄。","仄平仄仄○○平，仄平仄仄平○平。","○平仄仄仄平仄，仄仄○平仄平仄。","仄平仄仄仄仄平，仄仄仄仄○平平。","仄平仄仄仄平仄，仄仄平平仄平仄。"],"paragraphs":["峄阳孤桐鸣素丝，玉为轸兮金为徽。","四珍合就已奇绝，犹嫌指声未清彻。","负金翅管长且尖，剪成爪样鸾胶粘。","轻弦入手剩超越，却笑弹筝后银甲。","要知妙处岂在声，一抚一拍如渊明。","劝君会此不须话，世不宜真只宜假。"],"title":"赋以鹤羽代银甲"}
