{"author":"陆文圭","id":165963,"strains":["○仄平仄平，仄仄仄平平。","仄仄平仄仄，仄仄仄仄平。","仄平○平仄，仄平○平平。","平平仄仄仄，仄仄平平平。","平平平仄平，平仄平仄平。","平平仄仄仄，仄仄仄平平。","仄仄平○仄，平平仄仄平。","仄○○仄仄，平仄○平○。"],"paragraphs":["苍颉何代人，后乃有冰斯。","智者能创物，此理不复疑。","国朝重文字，设官如经师。","君才实楚产，北学尤恢奇。","冥鸿登翰音，威凤呈羽仪。","青云睨子贵，皓首笑吾衰。","尚白玄空守，飞黄势莫追。","祖行迟出郭，东畎正耘耔。"],"title":"送华仲实译史入京"}
