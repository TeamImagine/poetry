{"author":"何梦桂","id":152028,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄平平。"],"paragraphs":["短发凌霜强自搔，可能书剑更徒劳。","春秋已降功名薄，秦汉而来智术高。","天外寸心孤雁影，人间万事九牛毛。","却怜刺股徒辛苦，狐貉何曾耻缊袍。"],"title":"读书有感"}
