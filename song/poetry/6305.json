{"author":"张九成","id":6305,"strains":["仄仄平仄○，平仄平仄仄。","仄平仄平仄，仄仄平○仄。","平平仄平平，仄仄○平仄。","平仄平仄仄，仄仄仄○仄。","仄平平仄平，仄？○仄仄。","平○平仄○，仄平平仄仄。","平平仄仄平，平平仄平仄。","仄仄平○平，平平仄平仄。"],"paragraphs":["半夜惊梦回，桐叶纷索索。","杖藜视天宇，雨罢云收脚。","清风拂襟裾，片月堕篱落。","嗟我游已倦，怅此久淹泊。","豆畦今已花，稻垅行可获。","翻思黄卷中，古人谁可作。","田园爱潜归，箪瓢识颜乐。","譬彼鹪鹩心，平生在丛薄。"],"title":"秋兴  其二"}
