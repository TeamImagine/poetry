{"author":"李体仁","id":25363,"strains":["仄仄平平仄，平平仄仄平。","平平平仄仄，平仄仄平○。","仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄○，○仄仄平○。"],"paragraphs":["漠漠微霜夕，翩翩出渚鸿。","清声流迥野，高韵入寥空。","旧质经寒塞，残音响远风。","萦云犹类网，避月尚疑弓。","弱羽虽能振，丹霄竟未通。","欲知多怨思，听取暮烟中。"],"title":"飞鸿响远音"}
