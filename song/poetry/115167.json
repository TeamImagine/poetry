{"author":"刘克庄","id":115167,"strains":["仄仄平平仄仄平，仄平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄仄平仄仄平。"],"paragraphs":["夙昔潘郎说孟公，讲闻久矣匪匆匆。","君豪不忝十才子，吾老真成一秃翁。","谢事安能誊妙墨，辍耕犹可和高风。","画帘寂寂蒲鞭小，应许澹台至室中。"],"title":"答陈莆田投赠二首  其一"}
