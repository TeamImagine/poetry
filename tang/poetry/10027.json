{"author":"韩愈","id":10027,"strains":["○平仄○仄，仄仄仄平平。","仄仄仄平仄，仄仄仄○平。","仄仄平平仄，平仄平平平。","仄仄仄仄仄，仄平仄平平。","仄平○仄仄，仄仄平平平。","○平仄仄仄，○仄仄仄平。","仄平平仄平，平仄平○平。","平平平平仄，仄仄平平平。","○仄○仄平，平平仄平平。","仄○平平平，仄仄平仄平。","仄平仄仄仄，仄平仄○平。","平平仄仄仄，平仄仄平平。","平平仄○仄，平仄平平平。","平仄○仄仄，○○仄平平。"],"paragraphs":["相公罢论道，聿至活东人。","御史坐言事，作吏府中尘。","遂令河南治，今古无俦伦。","四海日富庶，道途隘蹄轮。","府西三百里，候馆同鱼鳞。","相公谓御史，劳子去自巡。","是时山水秋，光景何鲜新。","哀鸿鸣清耳，宿雾褰高旻。","遗我行旅诗，轩轩有风神。","譬如黄金盘，照耀荆璞真。","我来亦已幸，事贤友其仁。","持竿洛水侧，孤坐屡穷辰。","多才自劳苦，无用祗因循。","辞免期匪远，行行及山春。"],"title":"酬裴十六功曹巡府西驿涂中见寄"}
