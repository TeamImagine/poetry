{"author":"孔平仲","id":203993,"strains":["平平仄仄仄仄平，仄平平平平仄平。","平平仄仄平仄平，仄平仄仄平仄平。","平平仄平平仄仄，仄平平仄平平平。","仄仄平仄平仄平，仄仄平平平仄平。"],"paragraphs":["金罍美酒斗十千，石榴花开窗户前。","丝棼万事何足言，竹溪六逸方醉眠。","匏瓜系焉虽不久，土风堪美人皆贤。","革易暌散心惘然，木在高山鱼逐泉。"],"title":"八音诗呈诸公"}
