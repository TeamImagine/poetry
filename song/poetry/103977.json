{"author":"吴泳","id":103977,"strains":["平仄平平仄仄平，仄平平仄仄平平。","平平平仄仄平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["祠事归来夜向晨，仰瞻天宇肃无尘。","缾搊金井辘轳晓，钟撼茅山幡影春。","傍水且栽梅半树，扫檐莫使雪横陈。","柏台近日清无酒，赢得吟诗分外新。"],"title":"和洪舜俞太一宫韵"}
