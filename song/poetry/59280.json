{"author":"陈造","id":59280,"strains":["仄仄平平仄，平○仄仄平。","平平平仄仄，平仄仄平平。","平仄仄平仄，○平仄仄平。","仄平平仄○，○仄仄平平。","仄仄仄平仄，平平仄仄平。","平○○仄仄，仄仄仄平○。"],"paragraphs":["小出成休务，徐驱免戴星。","风枝禽磔磔，烟陇麦青青。","萧寺蜚尘外，行轩数刻停。","賸呼黄发叟，看卧碧香瓶。","庶富几无憾，耕桑饱所经。","由衷疏直语，或可比闾听。"],"title":"劝农书浄居壁"}
