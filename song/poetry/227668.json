{"author":"释德洪","id":227668,"strains":["平平仄仄仄，仄仄○平○。","仄平平仄平，仄平○仄平。","仄平仄仄仄，仄仄○仄平。","仄平仄仄仄，仄仄○仄平。","○平平平○，仄仄平平平。","平平仄仄平，仄仄平平平。","平平仄○仄，平仄仄仄平。","仄平仄平○，仄仄仄平平。","平仄仄仄仄，仄仄仄平平。"],"paragraphs":["春风著万物，粉饰相明鲜。","雪霜摧压之，不情如世权。","问谁不可犯，揖此苍玉椽。","斫头未易屈，抢地犹傲然。","相逢凋零中，秀色披晴烟。","陈侯我辈人，逸气倾群贤。","开轩冷相向，酬酢忘岁年。","我来作风听，夜雨杂山泉。","携被愿假宿，与子对床眠。"],"title":"陈氏贯时轩"}
