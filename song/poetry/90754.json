{"author":"韩琦","id":90754,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["久陟风骚上将坛，更持旄钺抚边关。","山川满目吟虽苦，戈甲藏胸意自闲。","威望昔尝流塞外，雅歌今复奏兵间。","禁中日夜思颇牧，四牡看随杕杜还。"],"title":"览渭帅王龙图西行诗集"}
