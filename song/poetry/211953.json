{"author":"华镇","id":211953,"strains":["○平仄○平，平仄平○仄。","○仄平平平，平平仄平仄。","仄平平仄平，仄平平仄仄。","○仄平平仄，仄仄仄仄仄。","仄仄仄○○，平仄○仄仄。","仄仄○仄仄，仄平平平○。","仄平仄仄仄，平平平仄仄。","○平平仄仄，平平仄仄仄。","仄平平○平，○仄仄仄仄。"],"paragraphs":["泛舟涉长川，舟巨川且广。","操榜无良师，东西逐波荡。","左之蕉苇多，右之洲渚枉。","中有安流道，可以诣所往。","不习昧其从，终日劳荡桨。","荡桨劳尚可，所忧波涛长。","黑云蔽白日，惊飚摧五两。","沈浮何足道，形生在反掌。","岂无觞深人，疏绝不得赏。"],"title":"泛舟"}
