{"author":"刘过","id":82787,"strains":["仄仄仄平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["日日拖舟上碧溪，寒滩水浅草离离。","尺书雁断岁行尽，五两风轻帆去迟。","白鹭导吾如有志，丹枫愁客亦何为。","关头要趁梅花约，更著宽程五日期。"],"title":"舟中偶作"}
