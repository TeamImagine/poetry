{"author":"李远","id":21223,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["高倚霞梯万丈余，共看移步入宸居。","晓随鹓鹭排金锁，静对铅黄校玉书。","漠漠禁烟笼远树，泠泠宫漏响前除。","还闻汉帝亲词赋，好为从容奏子虚。"],"title":"赠弘文杜校书"}
