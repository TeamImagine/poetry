{"author":"陆游","id":37749,"strains":["仄平平平仄仄仄，平仄平平仄平仄。","仄平○仄仄仄仄，○仄仄仄仄仄仄。","仄仄仄仄仄仄平，仄平仄仄仄○平。","仄平平仄平仄仄，仄仄平平平仄平。","平平仄仄平仄仄，仄仄平○○○仄。","○平仄仄仄○平，仄○平平仄平仄。"],"paragraphs":["老人摧颓绝造请，门设常关草生径。","一年三百六十日，三百五十九日病。","一日不病出忘归，绕村处处扣柴扉。","水东溪友新酒熟，舍北园公菰菜肥。","平生养气心不动，黜陟虽闻了如梦。","从今病愈即相寻，共听糟床滴春瓮。"],"title":"病起游近村"}
