{"author":"陈起","id":116513,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["推敲久不见新裁，函轴光芒寄草莱。","音调似于清庙听，风骚知自建安来。","每嗟衰晚同篱菊，岂意先春得岭梅。","拂拭尘轩对清绝，愧无锦段报琼瑰。"],"title":"赵监簿寄建宁诸诗"}
