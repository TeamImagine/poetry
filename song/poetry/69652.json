{"author":"王炎","id":69652,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["未闻衲子著深功，但见龙孙送好风。","尊宿尚留双塔在，众丘皆让一山雄。","禅关暂到何须住，法窟虽深岂用穷。","若问如如心自在，梦魂不入大槐宫。"],"title":"和程丞游清水岩黄龙山韵 黄龙山 其二"}
