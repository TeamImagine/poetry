{"author":"陈棣","id":19004,"strains":["平平仄仄仄平平，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["家声赫奕继更生，草圣纵横乱伯英。","邺下文章惟七子，颍川人士有诸兄。","新诗写物无余态，硬语盘空若混成。","吏隠一官聊戏剧，他时勋业看承明。"],"title":"诸公见和次韵呈郑舜举国录瑞伯仙尉  其二"}
