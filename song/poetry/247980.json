{"author":"陈渊","id":247980,"strains":["仄仄平仄平，平平仄仄仄。","○平仄仄仄，平仄仄仄仄。","仄平仄平仄，平仄仄仄仄。","平仄仄○平，仄仄仄平仄。","平平仄仄平，仄仄平仄仄。","平平平仄仄，仄仄仄平仄。","平○平仄平，平仄仄○仄。","仄○○平仄，仄仄仄平○。","平平平仄仄，平仄仄平仄。","仄平仄仄○，仄仄平仄仄。","仄平仄仄平，仄仄仄平仄。","仄平○仄仄，仄仄仄平仄。","平平仄平平，仄仄仄平仄。","仄平仄仄平，仄仄仄平仄。","平仄仄平平，仄仄仄仄仄。","○平平仄平，平仄平平仄。","○平仄仄仄，○仄仄平仄。","平平仄仄平，仄仄平平仄。","仄仄平平仄，仄仄仄平仄。","平平仄平平，仄仄平○仄。","平○仄仄平，仄仄平平仄。"],"paragraphs":["有乐宁尔忧，无忧乃至乐。","观身见物理，鱼乐岂子各。","万生扰为病，安静即艮药。","何以适其情，已定要无虐。","江湖与此池，等是泉未涸。","周旋苟得所，是处觉寛绰。","君看濒海民，兹物困剽掠。","纵横堕钩网，琐细入杯杓。","谁云沧海广，游泳渺无托。","乃知尺泽间，所乐逾纵壑。","我家一亩宫，隙地不容凿。","未能禁数罟，念此每怀怍。","陈公吏之师，养善息群恶。","爱民以及鱼，退念此盘礴。","鱼亦喜公来，出没供笑谑。","当年濠上游，天籁纷酬酢。","昭琴既不鼓，应问两俱错。","贤哉郑国侨，一物心无著。","但信悠然语，未悟已投镬。","悬知此鱼烹，不羡波间跃。","谁当较异同，我亦无今昨。"],"title":"闽县令陈梦兆鱼乐轩"}
