{"author":"苏舜钦","id":90331,"strains":["仄仄平平仄，仄平仄平平。","仄仄仄平仄，仄○仄仄○。","平平仄仄仄，仄平平仄平。","仄仄仄仄仄，仄仄仄仄平。","平平仄平仄，平仄仄仄平。","仄平平平平，仄仄平仄平。","仄仄仄仄○，平仄○仄平。","平平平仄仄，仄仄仄仄平。","平平○平仄，○仄平平○。","平仄平仄平，仄○平平平。","仄仄仄仄平，仄仄仄仄○。","仄平平平仄，仄仄平仄○。","平平仄仄平，仄仄仄仄平。","仄平仄平平，仄仄平平平。","平○仄仄仄，仄仄仄仄平。","仄平仄仄仄，仄仄○仄○。","平平仄仄仄，仄仄平平平。","仄仄仄仄仄，仄平○平平。"],"paragraphs":["晚至瓜州渡，击舟泊西湾。","日落暴风起，大浪得纵观。","凭凌积石岸，吐吞天外山。","霹雳左右作，雪洒六月寒。","吁嗟至柔物，威壮不可干。","若为神龙凭，气势非一端。","大舰失所操，翻覆如转丸。","高山虽有路，辙险马足酸。","居朝号安逸，重禄多忧患。","争得清静交，共骑双翔鸾。","矫翅入赤霄，不见此险难。","奈何蚩蚩众，共处天壤间。","因知古圣人，立法万世安。","济川作舟梁，铸鼎穷神奸。","朝廷布礼度，粲粲莫可删。","后来渐破坏，所向行路难。","凶邪得骋志，物命遭摧残。","视此念古昔，杖藜空盘桓。"],"title":"杨子江观风浪"}
