{"author":"杜甫","id":2904,"strains":["平平平仄仄？○，平仄平平仄平○。","○仄仄仄平○平，平平平仄平平仄。","仄平平仄仄仄仄，○平仄仄平仄仄。","仄平仄仄平平仄，仄○平平仄平仄。","平平仄仄仄仄仄，平仄仄平平仄仄。","平仄平平仄仄仄，○平仄仄仄平仄。","○平仄平仄平平，平平平平仄仄平。","仄仄平仄○平平，仄仄仄仄仄平平。","平平仄平仄○平，仄○仄平仄平平。","仄仄平平仄平仄，平仄仄仄平○平，○仄仄仄平平○。"],"paragraphs":["悲台萧飒石巃嵸，哀壑杈枒浩呼汹。","中有万里之长江，回风滔日孤光动。","角鹰翻倒壮士臂，将军玉帐轩翠气。","二鹰猛脑徐侯穟，目如愁胡视天地。","杉鸡竹兔不自惜，溪虎野羊俱辟易。","韝上锋棱十二翮，将军勇锐与之敌。","将军树勋起安西，昆仑虞泉入马蹄。","白羽曾肉三狻猊，敢决岂不与之齐。","荆南芮公得将军，亦如角鹰下翔云。","恶鸟飞飞啄金屋，安得尔辈开其群，驱出六合枭鸾分。"],"title":"王兵马使二角鹰"}
