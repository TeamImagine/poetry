{"author":"潘阆","id":112839,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻说飘零亦异乡，登楼吟望益悲凉。","当时欲别言难尽，他日相逢话更长。","蝉噪水村千万树，雁过云岫两三行。","明朝策蹇还无定，空倚危栏到夕阳。"],"title":"秋日登楼客次怀张覃进士"}
