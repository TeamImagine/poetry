{"author":"翁洮","id":31157,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","○平○仄○平仄，仄仄平平仄仄平。","平仄仄平○仄仄，仄平平仄仄平平。","○平仄仄○平仄，仄○平平仄仄平。","平仄平平平仄仄，仄平平仄仄平平。"],"paragraphs":["高情度日非无事，自是高情不觉喧。","海气暗蒸莲叶沼，山光晴逗苇花村。","吟时胜概题诗板，静处繁华付酒尊。","闲伴白云收桂子，每寻流水𣃁桐孙。","犹凭律吕传心曲，岂虑星霜到鬓根。","多少清风归此地，十年虚打五侯门。"],"title":"和方干题李频庄"}
