{"author":"释道璨","id":144911,"strains":["○平○仄平，仄仄仄○仄。","○平仄仄仄，平平仄○仄。","平平平仄平，仄平平仄仄。","仄平○仄○，仄仄平平仄。","仄平平仄○，仄平仄仄仄。","仄平仄仄仄，仄平仄仄仄。","仄平平仄仄，仄仄○仄仄。","平平仄平仄，平仄仄仄仄。","平平仄仄平，仄仄仄平仄。","仄平仄○平，仄○平仄仄。"],"paragraphs":["三洲相接连，断处直如割。","中洲二十里，平沙浄如刷。","云开天四垂，雨晴山一抹。","绿波三万顷，乞与渔翁拨。","纳之窗户间，道人巧点掇。","我来不忍去，倚阑腕欲脱。","草青烟冉冉，柳静浪聒聒。","天风驾沧海，奔突不可遏。","忻然见此翁，句险眼能活。","溯流欲从之，水深春岸阔。"],"title":"坐圆常江天轩听谋西江示众语"}
