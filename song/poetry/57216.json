{"author":"梅尧臣","id":57216,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["㔉破烟丛带笋移，映轩临槛特为宜。","龙孙已见多奇节，凤实新生入翠枝。","不向阮家林下集，还思渭北水边窥。","一花一草公休咏，惯作兰台侍从诗。"],"title":"依韵和新栽竹"}
