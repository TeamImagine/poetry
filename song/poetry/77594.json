{"author":"吕定","id":77594,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["八月灵槎溯海门，翠云台上醉芳樽。","峰头楼合相高下，水底鱼龙自吐吞。","万古青天留玉柱，五更红日涌金盆。","宦游不尽登临兴，欲洗苍苔颂圣恩。"],"title":"过小孤山"}
