{"author":"韩琦","id":90779,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["洛下安然塞下劳，公持霜简我持旄。","忧无虚日三垂重，闲入芳春万事高。","病虎厌风摧汉节，卧龙悭雨涩吴刀。","遥知啸傲烟霞外，肯把仙袍换战袍。"],"title":"次韵答留台春卿侍郎以加节见寄二首  其二"}
