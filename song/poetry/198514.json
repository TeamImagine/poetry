{"author":"苏辙","id":198514,"strains":["仄平仄仄仄仄仄，仄平仄平仄仄仄。","平平仄仄○平平，仄平仄○仄平仄。","仄平平仄平仄仄，○仄平平仄仄仄。","仄平平仄平仄仄，平平仄仄平仄仄。","平平平仄仄○平，仄仄平平○○仄。","平平仄仄平仄平，平仄○平仄○仄。","平平平平仄平仄，仄仄平○平仄仄。","平平仄仄仄仄仄，仄仄仄平平仄仄。","平平仄仄仄○仄，平仄仄平平仄仄。","仄仄○○平仄平，平平平仄平平仄。"],"paragraphs":["少年食稻不食粟，老居颍川稻不足。","人言小麦胜西川，雪花落磨煮成玉。","冷淘槐叶冰上齿，汤餠羊羹火入腹。","五年随俗粗得饱，晨朝稻米才供粥。","儿曹知我老且馋，触热泉城正三伏。","田家有信呼即来，亭午驱牛汗如浴。","吾儿生来读书史，不惯田间争斗斛。","今年久旱麦粒细，及半罢休饶老宿。","归来烂熳煞苍耳，来岁未知还尔熟。","百口且留终岁储，贫交强半仓无谷。"],"title":"逊往泉城获麦"}
