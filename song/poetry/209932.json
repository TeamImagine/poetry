{"author":"秦观","id":209932,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["天上吹箫玉作楼，蟠桃熟后更无忧。","内家报喜车凌晓，太史占祥斗挂秋。","龙得一珠应献佛，虎生三日便吞牛。","鲁元福禄何人似，坐见张敖数子侯。"],"title":"庆张君俞都尉留后得子"}
