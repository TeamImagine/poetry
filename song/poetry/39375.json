{"author":"陆游","id":39375,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["无事经秋别镜湖，诗囊随处累奚奴。","楼头寒日低将尽，陌上残泥踏欲无。","轩冕岂容关喜愠，箪瓢亦未费枝梧。","画桥绿浦归来晚，一盏昏灯得自娱。"],"title":"晚归"}
