{"author":"李昉","id":918,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["忆昔词场共着鞭，当时鶑谷喜同迁。","关河契阔三千里，音信稀疏二十年。","君遇已知依玉帐，我无才藻步花砖。","时情人事堪惆怅，天外相逢一泫然。"],"title":"赠邓洵美"}
