{"author":"王用亨","id":80472,"strains":["平平平仄平仄仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["尘嚣胸次尝苦隘，谁谓一隅天地宽。","野色供餐来几上，山光极目在林端。","犁耕宿雨春风暖，舟撼清流夜雨寒。","却笑贺湖临水寺，闭门不借俗人看。"],"title":"平绿轩  其一"}
