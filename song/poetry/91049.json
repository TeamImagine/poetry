{"author":"释居简","id":91049,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["手栽碧玉间黄金，炎赫流金弗敢侵。","莫作两般分实相，定知一等是虚心。","根分丽水难沉色，节老蓝田待赏音。","终有九包来止息，万竿何患不成林。"],"title":"梵天僧舍金竹中有绿竹一茎"}
