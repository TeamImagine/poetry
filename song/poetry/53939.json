{"author":"项安世","id":53939,"strains":["仄仄平平平，仄仄仄仄仄。","仄平仄平平，平仄仄平仄。","仄平○仄仄，仄仄平仄仄。","平平平平仄，仄仄平仄仄。","平○仄平仄，仄○仄平仄。","仄平仄平仄，平仄仄平仄。","仄平仄仄仄，仄仄平仄仄。","平平仄仄仄，仄仄平仄仄。","平平平仄仄，仄仄仄平仄。","仄平○平平，仄仄平仄仄。","仄仄○平平，平平平仄仄。","仄仄平平平，？仄平仄仄。","平平仄平平，平仄○仄仄。","平平仄平仄，○仄平仄仄。","○○○仄平，平平仄平仄。","平平仄仄平，仄仄○平仄。","平平平仄平，仄仄仄平仄。","○平平仄平，仄仄仄○仄。","平○仄仄仄，○仄○仄仄。","平○平仄平，仄仄仄平仄。","平○仄○仄，仄○平平仄。","仄仄○○○，仄平平仄仄。"],"paragraphs":["晓发名溪庄，午饭马迹库。","下车著芒鞋，扶杖陟冈路。","碾槽深侧足，石磴高举步。","初登黄茅岭，稍入青箬雾。","苔深洒綦偪，露重湿袍袴。","水声浩呼涌，山气汩驰骛。","傍倾眩欲落，上滑危屡仆。","寻幽不惮险，已倦宁得住。","荒程迷远近，杂径恶叉互。","喜经茶园头，渐见莲岳处。","喘汗扇方干，惊魂招始驻。","引领烦山僧，鞺鞳开阁户。","尖峰岌前陈，鸣水横下注。","浮岚出奇巧，顷刻纷异趣。","憧憧行市人，枭枭上烟炷。","浓敷步障青，淡抹轻纨素。","昏然俱晦冥，粲若忽陈露。","穿窗来有情，扫迹去如怒。","旋观不忍舍，留宿当至暮。","谁传西岭书，赠我碧云句。","云当上封顶，共看扶桑树。","弃置且行行，妙高台上去。"],"title":"二十二日步上方广寺观莲华峰云气异甚"}
