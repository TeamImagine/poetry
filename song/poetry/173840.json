{"author":"曾巩","id":173840,"strains":["平平仄仄仄，平仄仄平平。","仄平仄平仄，仄仄○仄平。","平仄仄平仄，平平平仄平。","仄仄平仄仄，仄平平仄平。","仄仄平仄仄，仄平仄平平。","仄平○仄仄，○仄仄平平。","○仄仄平仄，仄平平仄平。","平平仄○仄，平仄仄平平。"],"paragraphs":["初秋尚苦暑，归沐乃君恩。","地闲少来客，日晏犹闭门。","家乏念藜藿，开颜无一樽。","况复辞貌拙，敢随车马奔。","盥濯何所事，读书坐前轩。","岂堪当世用，空味古人言。","颇喜市朝内，独无尘土喧。","终年但如此，真窃大官餐。"],"title":"七月一日休假作"}
