{"author":"张祜","id":20603,"strains":["仄平平仄仄平平，平仄平平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["一闻周召佐明时，西望都门强策羸。","天子好文才自薄，诸侯力荐命犹奇。","贺知章口徒劳说，孟浩然身更不疑。","唯是胜游行未遍，欲离京国尚迟迟。"],"title":"寓怀寄苏州刘郎中"}
