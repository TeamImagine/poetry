{"author":"杨友夔","id":252819,"strains":["仄平平平平平平，仄平仄仄平仄平。","仄平○仄平仄仄，平仄仄平平仄平。","平平平仄仄平仄，仄仄仄仄平○平。","仄平平仄仄平仄，仄平仄仄平平平。","平平平仄仄○仄，仄平仄仄平平平。","仄平○○仄仄仄，仄仄仄仄平平平。","○平仄平仄仄仄，仄仄仄平平仄平。","平平仄仄仄○仄，仄仄平仄平平平。","平平平仄平仄仄，平仄平平○仄平。","平平仄仄仄平仄，仄仄平平平仄仄。"],"paragraphs":["阖闾城南荒之丘，昔谁葬者孙豫州。","久无过客为下马，时有牧童来放牛。","居然珍宝出光怪，识者夜见踪其由。","玉环金碗到城市，土花不蚀余千秋。","州家廉问亟封守，贼曹掩骼穷奸偷。","已知其中有可欲，亦恐未免无穷忧。","当时义师奋四海，少日已无袁与刘。","英雄异世凛如在，暴露无乃为神羞。","人生浮脆无可料，蝼蚁乌鸢从所求。","高陵劝尔一杯酒，自古南山能锢不。"],"title":"吴孙王墓"}
