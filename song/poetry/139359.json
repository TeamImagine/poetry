{"author":"陈著","id":139359,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["昨见初绷浴露儿，如今又满一年期。","山林深处寿高木，薇蕨清风生瑞芝。","试取印来知异日，能将字认已多时。","诸郎自是诗书种，嫡出源源分外奇。"],"title":"赞前人第四子良汉周岁"}
