{"author":"陆游","id":41131,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["宦游强半侍仙祠，况是悬车耄及时。","厚薄人情穷易见，阴晴天气病先知。","绿樽一醉真当勉，白发千茎莫自疑。","野渡山村梅柳动，身闲何处不熙熙。"],"title":"去新春才旬余霁色可爱"}
