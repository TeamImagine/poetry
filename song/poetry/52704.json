{"author":"李洪","id":52704,"strains":["仄平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["载驰十驿倦骖騑，已讶缁尘染素衣。","历历征人数行店，翩翩越鸟恋南飞。","贪看树向城头绿，不觉春从海际归。","客鬓渐凋孤壮志，岂缘微禄恋轻肥。"],"title":"涂中书怀"}
