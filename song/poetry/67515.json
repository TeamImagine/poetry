{"author":"楼钥","id":67515,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["久疑岩桂尽迟开，留待生朝伴举杯。","老去欲寻千日醉，客来同引百花醅。","况临高阁枝枝秀，好判闲身日日陪。","家酿尽倾君不惜，莫教瓶罄耻为罍。"],"title":"桂花方开约客次韵"}
