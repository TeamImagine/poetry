{"author":"严羽","id":119058,"strains":["仄仄○平仄仄平，仄○平仄仄平平。","平平仄仄平平仄，平仄平平仄仄平。","仄平仄○平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["梦向三江买钓船，挂帆西去白云边。","窗开晓色香𬬻现，门落寒声瀑布悬。","百年酒兴陶彭泽，四海诗名孟浩然。","何日真寻尘外迹，焚香酌茗话先贤。"],"title":"寄郭招甫时在浔阳"}
