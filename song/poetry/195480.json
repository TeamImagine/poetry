{"author":"苏轼","id":195480,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["析尘妙质本来空，更积微阳一线功。","照夜孤灯长耿耿，闭门千息自蒙蒙。","养成丹灶无烟火，点尽人间有晕铜。","寄语山神停伎俩，不闻不见我何穷。"],"title":"十一月九日夜梦与人论神仙道术因作一诗八句既觉颇记其语录呈子由弟后四句不甚明了今足成之耳"}
