{"author":"陆游","id":39917,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["入户桐阴渐覆床，乍敷笛簟北窗凉。","筇枝倚壁知身健，衣焙残香觉日长。","雨霁断云时聚散，风来纤草久低昂。","蝶衣粉湿犹飞懒，小驻阑干就夕阳。"],"title":"夏日"}
