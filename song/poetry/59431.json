{"author":"陈造","id":59431,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平平平平仄仄平。","仄仄平平仄平仄，平平仄仄仄平平。"],"paragraphs":["夫君腹笥尽奇谋，每叩谈锋听不休。","诵赋久嗟无此作，荐贤端合拔其尤。","小迟荣路观掀趠，聊为同寮盖谬悠。","政恐诸公有推挽，平时果艺仰由求。"],"title":"次韵张丞二首  其一"}
