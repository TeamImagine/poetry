{"author":"杨亿","id":210473,"strains":["平仄仄平平，平平仄仄平。","平平平仄仄，仄仄仄平○。","仄仄平平仄，○平仄仄平。","平平仄平仄，平仄仄平平。","平仄○平仄，○平仄仄○。","○○○仄仄，仄仄仄平平。"],"paragraphs":["家近祝融峰，登科遇至公。","悲秋双鬓改，佐幕十年中。","食蘗心常苦，占蓍命未通。","瓯闽路虽远，荆楚俗多同。","投刃应余地，当樽莫暂空。","援毫如草檄，又是愈头风。"],"title":"郑漙赴汀州判官"}
