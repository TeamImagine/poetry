{"author":"韩驹","id":237410,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["手扶日月补圜穹，锡第庸旌再造功。","乐奏钧天迎骑拥，诗歌湛露晏堂丰。","属车临幸龙颜喜，拔宅飞升帝眷隆。","燕雀非惟依托计，华夷亿万赖帡幪。"],"title":"上太师公相生辰诗十首  其一○"}
