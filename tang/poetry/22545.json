{"author":"李商隐","id":22545,"strains":["仄仄平平仄仄平，平平仄仄仄平平。","仄平仄仄平平仄，仄仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一树浓姿独看来，秋庭暮雨类轻埃。","不先摇落应为有，已欲别离休更开。","桃绶含情依露井，柳绵相忆隔章台。","天涯地角同荣谢，岂要移根上苑栽。"],"title":"临发崇让宅紫薇"}
