{"author":"方回","id":149254,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["恶风夜汹疾雷频，稍卧还兴起倒身。","政复花时如此雨，谁知我辈本无春。","破衣垢腻疮饶痒，短被斜欹脚倦伸。","挨耐天明招敢叟，能来破闷赖斯人。"],"title":"三月十七夜大雷雨用韵酬俞好问四首  其二"}
