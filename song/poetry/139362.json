{"author":"陈著","id":139362,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["醉中咄咄向空书，开眼犹能傲薄夫。","多事光阴存社栎，十年筋力老园芜。","籓篱吾道难为党，衣食诸人未信儒。","怀抱海深姑寄酒，习家池上不同途。"],"title":"二月四日梅山弟留饮"}
