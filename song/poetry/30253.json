{"author":"李吕","id":30253,"strains":["仄仄仄仄仄，仄平仄平仄。","平仄仄○平，仄仄仄平仄。","仄平仄○○，平仄仄平仄。","○○仄平仄，仄仄仄平仄。","仄平仄平仄，仄仄平仄仄。","平仄仄仄平，仄仄仄仄仄。","仄仄仄仄平，○仄仄平仄。","仄仄○平平，○平仄仄仄。","平平仄仄仄，平仄仄○仄。","○仄仄仄平，仄○仄平仄。","○仄仄仄平，仄平○仄仄。"],"paragraphs":["我夙造恶业，半生苦疮疖。","蝇喙利如针，秉箑倦挥灭。","彼蝇业更深，曾不慕香洁。","乘间恣飞舞，嗜此秽脓血。","我虽以慈受，汝愧宁可雪。","狂念傥不悛，善计有一说。","海上逐臭夫，正是汝俦埒。","速往从之游，从容度岁月。","贪痴志愿足，人害永除绝。","相汝下劣躯，不过藉炎热。","徼幸岂可常，肃霜防凛冽。"],"title":"戒蝇"}
