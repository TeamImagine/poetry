{"author":"孟浩然","id":55280,"strains":["仄仄仄平平，平○平仄仄。","仄仄○○仄，平○仄平仄。","仄仄仄平平，平平平？仄。","仄平仄平仄，平平平仄仄。","仄仄平仄平，平平仄平仄。","平仄平仄仄，仄○平○仄。","仄平平仄平，平平仄平仄。","平仄○平○，平平○仄仄。"],"paragraphs":["窈窕夕阳佳，{艹/丰}茸春色好。","欲觅淹留处，无过狭斜道。","绮席卷龙须，香杯浮码碯。","北林积修树，南池生别岛。","手拨金翠花，心迷玉红草。","谈笑光六义，发论明三倒。","座非陈子惊，门还魏公扫。","荣辱应无间，欢娱当共保。"],"title":"襄阳公宅饮"}
