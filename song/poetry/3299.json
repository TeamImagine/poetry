{"author":"陈与义","id":3299,"strains":["仄仄平仄平，仄平仄平仄。","○仄○平仄，平平仄平仄。","平平○平仄，仄仄仄平仄。","平平仄仄平，仄仄仄平仄。","平平仄仄仄，仄平平仄仄。","仄仄平仄平，仄仄仄仄仄。","平平仄仄仄，仄仄平平仄。","仄仄○平平，平平仄平仄。"],"paragraphs":["潦缩田路宽，委蛇散腰脚。","胜日三枝杖，村西买山药。","岗峦相吞去，远木互前却。","天阴野水明，岁暮竹篱薄。","田翁领客意，发筐堆磊落。","玉质缃色裘，用世乃见缚。","屠门几许快，夜语寻幽约。","石鼎看云翻，门前北风恶。"],"title":"同杨运干黄秀才村西买山药"}
