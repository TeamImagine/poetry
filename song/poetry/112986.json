{"author":"王禹偁","id":112986,"strains":["平平平仄平，平仄仄仄平。","仄平仄平仄，仄仄平仄平。","仄平仄仄○，平仄○平平。","仄平仄仄平，仄仄平仄○。","仄仄平仄平，平仄平仄平。","仄仄平平仄，○仄仄○平。","仄仄仄仄仄，仄仄仄仄仄。","平仄平仄仄，平平仄仄平。","仄仄○平○，平仄平平平。","平○仄仄仄，平仄仄平平。"],"paragraphs":["吾生非不辰，吾志复不卑。","致君望尧舜，学业根孔姬。","自为志得行，功业如皋夔。","既登俊秀科，又在清切司。","谏纸无直言，纶诰多愧辞。","黾勉为何事，亲老与妻儿。","一旦命执法，嫉恶寄所施。","丹笔方肆直，皇情已见疑。","斥逐深山中，穷辱何羸羸。","于张及不得，安用此生为。"],"title":"吾志"}
