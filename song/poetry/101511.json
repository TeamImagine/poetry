{"author":"赵抃","id":101511,"strains":["○平平仄仄平平，仄仄平平仄仄○。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄○平平○仄，仄○平仄仄？？。"],"paragraphs":["间关来赣会年丰，十里农桑画障中。","雨足山川多秀气，暑消台阁有清风。","人惊地远还同近，谁道江西不似东。","琴酒从容随分乐，敢将身计事匆匆。"],"title":"次韵楚守孙直言职方见寄"}
