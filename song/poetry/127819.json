{"author":"方岳","id":127819,"strains":["仄平仄仄仄，仄仄仄平仄。","平仄○仄仄，仄仄平平仄。","仄平○仄仄，仄仄○平平。","平仄仄仄平，仄○平平平。","平平平仄仄仄仄，平平仄平仄平仄。","仄○平○平仄平仄○平○，仄仄仄仄平仄仄仄平平仄。","平平平，仄仄○平平仄平。","仄仄仄，平仄仄平仄○仄。","仄仄平仄平平平平，仄仄平○平平平平。","平平仄仄平仄仄，平仄仄仄平仄平。","平平仄平仄仄仄，平仄○平○平仄。","○平仄仄平仄平，仄○平平仄平仄。","仄○○平平○平仄平，仄○平平○仄平。","平平仄仄仄○仄，仄仄仄平平仄平。"],"paragraphs":["古人二十四，已自取侯印。","加我三十一，拥褐猿猱迳。","古人三十六，已自叹头颅。","加我十九年，雪颔埋霜须。","春风秋月五十五，青山白云自今古。","与其浮沈于不卿不相之间，孰愈自适于老圃老农之伍。","休休休，仰面看人吾所羞。","莫莫莫，天下事堪几回错。","既不能致君乎唐虞，又不能收身于樵渔。","提携手板聊复尔，安用局促辕下驹。","昌黎老韩手笔大，光范三书看渠破。","号天叫地为一官，宰相须还贾耽做。","不如荷葭坞中之把茅，卧听松声三峡涛。","开门夜半划长啸，已笑古人山月高。"],"title":"古人行"}
