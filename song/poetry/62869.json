{"author":"薛季宣","id":62869,"strains":["平平平仄仄平平，平仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄平仄仄平仄，平平平仄仄平平。"],"paragraphs":["虹梁新霁倚东隅，还忆松江枕太虚。","味比莼羹下盐豉，贤为菰菜忆鲈鱼。","清风帆幔输归客，落日蒹葭称晚渔。","会带笭箵镇浮浪，扁舟斜挂一籧篨。"],"title":"夜忆吴江"}
