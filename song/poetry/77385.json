{"author":"谢尧仁","id":77385,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["有约携壶九日游，扶筇选胜豁双眸。","天空晴送群峰翠，野旷寒生落木愁。","浊酒故饶狂士态，黄花羞插老人头。","凭高不管风吹帽，坐破屏山一色秋。"],"title":"九日登屏山"}
