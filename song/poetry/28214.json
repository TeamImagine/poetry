{"author":"洪适","id":28214,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。","仄仄平平平平仄，仄平平仄仄平平。"],"paragraphs":["风埃如雾满川黄，马上朝来识太行。","水泻浊河桥甚壮，沙连远塞路何长。","皇华复讲衣裳会，京阙今为毡罽乡。","夹道桑麻过千亩，野花时有一枝香。"],"title":"过黄河用上介龙深甫迁居旧韵"}
