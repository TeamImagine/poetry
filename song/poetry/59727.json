{"author":"陈造","id":59727,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["檐花如雾湿黄昏，犹梦君前白兽樽。","但有红尘染衣袂，更堪碧草思王孙。","逃威正坐齐竽谬，歈舞难招楚客魂。","回首仙曹云雨上，谁云九虎踞天门。"],"title":"次韵高宾王见投四首  其三"}
