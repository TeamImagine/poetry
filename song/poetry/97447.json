{"author":"高翥","id":97447,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄仄平。"],"paragraphs":["江亭如倚钓鱼矶，面面云檐势欲飞。","西望汀洲依白鹭，东连巷陌接乌衣。","六朝更代人何在，千古兴亡事总非。","客子独怜风景好，倚阑长是欲忘归。"],"title":"赏心亭"}
