{"author":"方回","id":149635,"strains":["平平仄仄仄仄平，仄平仄○平仄○。","仄平仄仄仄平仄，平平仄仄○○○。","仄平仄仄仄平仄，仄○平仄仄仄仄。","仄平仄仄仄仄平，平○仄仄仄○仄。","仄仄仄○平○平，仄仄平平仄仄平。","仄仄仄仄仄仄仄，仄○仄平仄平平。","仄平仄仄仄仄仄，仄平仄平平仄仄。","仄○仄○仄平平，仄○仄○仄平平。"],"paragraphs":["神奇变化莫若龙，屈蟠可藏螺壳中。","一声霹雳起头角，金鳞万丈横苍空。","右军禊帖不盈咫，善临摹者子赵子。","一觞一咏十九之，方如带玉满疋纸。","小字古称黄庭经，大字焦山瘗鹤铭。","小敛大纵出一手，譬如写真妙丹青。","写真但要写得似，小纤大浓皆可喜。","小如眼中见瞳人，大如镜中见全身。"],"title":"为合密府判题赵子昂大字兰亭"}
