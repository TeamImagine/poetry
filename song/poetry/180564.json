{"author":"王安石","id":180564,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平仄仄仄平。"],"paragraphs":["客路花时祇搅心，行逢御水半晴阴。","背城野色云边尽，隔屋春声树外深。","香草已堪回步履，午风聊复散衣襟。","忆君载酒相追处，红萼青跗定满林。"],"title":"次御河寄城北会上诸友"}
