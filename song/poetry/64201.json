{"author":"丘崈","id":64201,"strains":["仄平平平平仄仄，平○平平仄平仄。","平平仄仄仄平平，仄仄仄平平仄仄。","仄○平仄仄平○，仄○仄仄○平平。","平平仄平仄仄仄，平平仄平仄仄平。","平○仄平平仄仄，仄仄平平平仄仄。","仄○平平仄仄平，仄平仄仄平平仄。","平平仄仄平平平，？平平仄平仄○。","仄仄仄仄仄平仄，平仄平平平仄平。"],"paragraphs":["洞门阴阴无俗客，楼观清雄使君宅。","晴窗妙墨灿银钩，要比粉闱冬夏白。","秀将嵩少只檐间，恍如积霰观商颜。","蓝田塞关底足异，城阳郡楼那可攀。","窗中四时同一念，不作寒温颠倒见。","试看炎蒸定有无，始知此景无迁变。","都城畏日腾朝光，趦趄奔竞车马行。","腼面内热者谁子，来此为卿心骨凉。"],"title":"和张孝伯雪窗诗韵"}
