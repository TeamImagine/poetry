{"author":"刘敞","id":174479,"strains":["平平仄平平，平仄仄平仄。","平平仄平仄，仄仄仄仄仄。","○平平平仄，平仄平仄仄。","仄平平仄平，仄平仄平○。","仄平仄仄仄，平○平仄仄。","仄仄○平平，平平仄平仄。"],"paragraphs":["西风豁愁阴，天水两涵泳。","微波荡寒日，极目万里浄。","离披蒹葭老，萧瑟原野迥。","物容惊客怀，橹声动归兴。","倦游髪恐白，多虑身复病。","缅慕苍梧云，无心自辉映。"],"title":"津亭"}
