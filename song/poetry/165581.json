{"author":"张爚","id":165581,"strains":["平仄平平平仄平，平平仄仄仄平平。","平仄仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["来自东山东复东，飞空一剑伴丝桐。","能令矮屋疏篱下，如在十洲三岛中。","炼句入神敲夜月，谈玄动客笑春风。","闻师曾得长生诀，同采丹砂访葛翁。"],"title":"请赵季宪主玉虚道院"}
