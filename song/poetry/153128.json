{"author":"俞德邻","id":153128,"strains":["仄仄仄平平，平仄○仄仄。","仄仄○仄平，仄仄○仄仄。","仄○○仄平，平平○平仄。","○平仄仄仄，仄仄平仄仄。","平平仄平平，仄仄平平仄。","平仄仄平平，仄仄平仄仄。"],"paragraphs":["病骨瘦崚嶒，僵卧难帖席。","一夕三四迁，起坐长太息。","大患缘有身，无身更何疾。","从今事委蜕，梦觉非所择。","须臾忽蘧然，又到华胥国。","何处发晨钟，耿耿霜月白。"],"title":"病中谢亲友四首  其三"}
