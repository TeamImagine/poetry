{"author":"方回","id":147475,"strains":["平仄平平○，平仄平平仄。","仄仄仄仄平，平仄仄仄仄。","仄平平平仄，平仄平○仄。","仄仄仄平平，仄平仄仄仄。","平平平仄仄，平仄仄仄仄。","平平仄仄平，仄仄仄平仄。","仄仄仄仄仄，仄仄仄仄○。","仄平○平平，仄平仄平仄。"],"paragraphs":["何以知秋深，衾薄无浓梦。","梦断复不眠，寒气夜已纵。","幻虚成诸有，谁实神其用。","积惨以消之，化工似好弄。","东家生育喜，西舍哭泣痛。","鸿荒考妣初，万代几宾送。","释氏寂灭乐，此理未必中。","浩然思无涯，雨鸣鼓钟动。"],"title":"秋晚杂书三十首  其九"}
