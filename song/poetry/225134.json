{"author":"饶节","id":225134,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["芒鞋短杖访松筠，未许痴禅继后尘。","碧嶂烟岚千顷润，红崖花草四时春。","林中傥遇狻猊兽，日下休看舜若神。","却笑子湖穷鬼子，犹将消息问时人。"],"title":"再次前韵"}
