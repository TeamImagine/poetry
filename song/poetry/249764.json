{"author":"郭印","id":249764,"strains":["仄平仄仄仄平平，○仄平平平仄平。","平平仄仄仄平仄，仄平仄仄平平平。","仄○○仄仄平○，平仄○平仄仄平。","仄平平仄仄仄平，仄仄平仄平平平。","平平仄仄仄仄平，○平仄仄仄平○。"],"paragraphs":["小知小见弄精魂，正似醯鸡居覆盆。","茫茫大道绝南北，六通四辟初无门。","不离当处遍高深，谁谓如天莫可登。","世人聋瞆唤弗譍，执热为火寒为冰。","雷霆蟋蟀一窍均，观音不在耳边闻。"],"title":"说禅一首简刘韶美"}
