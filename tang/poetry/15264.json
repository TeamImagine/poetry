{"author":"白居易","id":15264,"strains":["仄平仄仄平，平平仄平仄。","仄仄仄○平，平平仄○仄。","仄平平仄仄，平仄平平仄。","仄平仄仄○，仄仄仄仄仄。","平平仄○仄，仄仄平○仄。","仄仄仄平平，○平仄平仄。","平平仄平仄，仄仄○○仄。","平仄平平平，仄仄平平仄。","仄仄仄平仄，仄仄仄平仄。","仄仄仄仄平，○平仄○仄。"],"paragraphs":["昔为凤合郎，今为二千石。","自觉不如今，人言不如昔。","昔虽居近密，终日多忧惕。","有诗不敢吟，有酒不敢吃。","今虽在疏远，竟岁无牵役。","饱食坐终朝，长歌醉通夕。","人生百年内，疾速如过隙。","先务身安闲，次要心欢适。","事有得而失，物有损而益。","所以见道人，观心不观迹。"],"title":"咏怀"}
