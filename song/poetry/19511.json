{"author":"史浩","id":19511,"strains":["平平仄平仄仄仄，仄仄平平平仄仄。","平平仄仄仄平平，仄平平平仄仄仄。","仄仄仄仄平平平，平平仄仄仄平平。","仄○仄仄平平仄，平仄仄仄平平○。","仄平仄仄平仄仄，平平仄仄仄平仄。","仄平仄仄仄平○，○仄平平仄仄仄。"],"paragraphs":["年来管城不脱帽，只羡夫君诗法好。","怡云剥啄到云寮，始知春风属此老。","忆昔代匮持钧衡，红尘瘦马太忙生。","自从得请归吾里，常与鹿豕为群行。","有时片月随杖屦，飘飘洒洒欲仙去。","去寻杖锡四明中，听取怡云末后句。"],"title":"走笔次韵寄平元衡禅老"}
