{"author":"张孝祥","id":56208,"strains":["平平仄平平，仄仄仄仄○。","平平仄平仄，仄仄仄仄平。","平平平○平，仄平平仄平。","仄仄平仄仄，仄仄仄仄平。","平仄仄平平，○仄仄仄平。","平平仄平仄，平仄平平○。","○平仄仄仄，○仄仄○仄。","仄仄平仄平，平仄平平平。","平仄平仄平，平仄平仄平。","仄仄○仄平，仄仄平仄○。"],"paragraphs":["天公不求金，富媪不复藏。","居然土同价，散作草木芳。","英英园中葵，一心倾太阳。","采采篱下菊，令汝寿命康。","惟此木之犀，更贮万斛香。","雄姿傲霜雪，鳞甲森青苍。","三贤鼎足立，正色凛相望。","岂比桃李徒，红紫纷披昌。","聊息贪者心，来上君子堂。","岁晚从我游，寘汝兄弟行。"],"title":"岸傍偶得木犀"}
