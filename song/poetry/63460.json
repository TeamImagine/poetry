{"author":"周孚","id":63460,"strains":["平平仄仄仄○仄，平平仄仄○仄仄。","仄平平仄仄平仄，仄仄仄平平仄仄。","○平仄仄平平仄，平○平平仄○仄。","仄平仄○平仄仄，仄仄○平仄平仄。","平仄仄平仄仄仄，仄仄平平仄平仄。","平平仄仄○仄仄，仄仄平○仄平仄。","平○仄仄仄平仄，平仄平平仄平仄。","平平○仄○○平，仄仄平○仄平仄。"],"paragraphs":["群书讽诵不离口，君才岂止王季友。","力探千载自青眼，智效一官今白首。","三年拄颊京江上，车如鸡栖马如狗。","旁人窃叹君则笑，一哄从来有奇偶。","椎鼓发船忽复去，聚散匆匆一翻手。","泾川绿涨三百里，试脱征衣濯尘垢。","人间至计只樗栎，身外虚名本箕斗。","君归更问且过翁，富贵何如一杯酒。"],"title":"送刘元畸解官归宣城兼问讯侍郎陈丈"}
