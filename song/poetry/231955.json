{"author":"李彭","id":231955,"strains":["仄仄平平平，仄仄仄平仄。","仄平平仄平，仄仄仄平仄。","仄仄仄仄平，仄仄仄平仄。","仄仄仄平平，○仄仄平仄。","仄平仄平仄，○平仄○仄。","平○仄平平，仄仄仄平仄。","仄平○平平，平平仄平仄。","平○平仄○，仄○平仄仄。","平平平仄平，仄仄仄平○。","仄仄平仄平，仄仄仄平仄。","平平仄仄仄，仄仄仄平仄。","平平仄平仄，平仄仄平仄。","平○○平平，仄仄○仄○。","仄仄仄平平，平平平仄仄。"],"paragraphs":["我昔游宣城，稚节等雏凤。","稍知风物奇，未解入嘲弄。","歘尔鬓负霜，岁月杂机综。","唯有谢公亭，颇复到清梦。","上人宛陵秀，禅余喜吟讽。","胸中淡无畦，妙觉自能种。","偶随欧峰云，悠然入茅栋。","谈间无俗调，不应亭午供。","谁云佳少年，意气极庄重。","别我归故山，索我赠言送。","邻邦古法窟，老衲妙擒纵。","伽黎宴湖海，名字走梁宋。","吾其从之游，射隼期必中。","勿学汉阴人，终年徒抱瓮。"],"title":"送润上人归宛陵"}
