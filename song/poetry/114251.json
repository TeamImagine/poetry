{"author":"刘克庄","id":114251,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["遍阅同参入涅槃，傍观尽怪老僧顽。","有诗传世天机浅，无史藏山笔钺闲。","梦境瞿庄更唤醒，醉乡陶阮夹扶还。","吾庐寂寂人稀至，不是先生爱掩关。"],"title":"初秋感事三首  其一"}
