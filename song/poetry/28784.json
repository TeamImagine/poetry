{"author":"周麟之","id":28784,"strains":["仄仄仄仄○，仄仄平平平。","平○仄○仄，仄平仄平平。","仄平平○平，仄仄平平平。","平平仄仄平，仄仄平○○。","平○仄仄仄，仄仄仄仄平。","平仄平仄仄，仄平仄平平。","平仄仄仄○，仄仄仄仄平。","平平仄仄平，平平仄平平。","仄仄仄平仄，仄○平平平。","仄平平仄仄，仄○平？平。","平平仄平仄，○仄平平平。","仄仄仄仄仄，平仄平仄○。","仄仄平仄平，平仄平平平。","平仄平仄仄，仄仄平○平。","仄平仄仄仄，平仄平○仄。"],"paragraphs":["我伯气吐虹，贯日干文光。","胸中有和璞，发挥见文章。","笔追羲献风，句压曹刘墙。","平生太古心，孰得窥行藏。","人间富贵味，掩口不一尝。","方朔饥欲死，次公醒而狂。","方寸不受折，养此百炼刚。","江湖五十年，飘飘曳征裳。","晚岁一区宅，欲并幽林塘。","浙东山水窟，选胜方徜徉。","兰溪得佳致，行筑锺山堂。","自顾世路险，机阱宁易防。","俛首吾不能，高卧庸何伤。","贫贱苟自得，面糗皆膏粱。","愿言守此志，鹏鷃聊相忘。"],"title":"呈伯父元仲二首  其一"}
