{"author":"刘弇","id":209401,"strains":["仄平仄平平仄仄，平仄平平仄平仄。","仄○仄仄仄平平，仄仄仄平仄○仄。","平仄平○仄平仄，仄仄平平仄平仄。","平仄平○仄仄平，○平仄仄○平仄。","平平仄仄仄仄○，平平仄仄仄平平。","平仄平平仄平仄，仄仄○仄平平平。","平平○仄仄仄仄，仄仄平仄仄○平。","平平○○仄平仄，平平仄仄平平平。","平平仄仄仄平仄，仄仄平平○仄仄。","仄仄○平仄仄平，平仄平仄平平仄。","平平平仄平平平，仄仄仄仄平平平。","仄平平平仄平仄，仄平仄仄平○平。","平平平○仄仄仄，仄平平仄平平仄。","仄平仄仄仄平平，仄仄平平平仄仄。"],"paragraphs":["仰窥玉奁天面窄，顽碧颠青自天掷。","祖禅不管地祇悭，十五百徒此其宅。","流水声中换今昔，粉抹頳糊老椽壁。","枯木庵回旧日春，难提塔示重来坼。","超公最后法席张，全机扑落辊球场。","曾令天花倏飘坠，况有庭橘符青黄。","乌藤横膝傲佛祖，熟识眉宇瞬且扬。","天吴吹澜洗霾垢，方诸挹月来清凉。","东瓯万刹尽金布，咋舌谁堪论妙悟。","赚杀参儿走衲云，高枕无乃林泉负。","庐峰南远真西材，叩寂丈室惭宗雷。","秀巅庞眉逼人爽，反疑不自尘中来。","由来山兴复不薄，畏途何计挥尘缚。","诘朝匹马汗羞颜，又作杨花无止泊。"],"title":"赠雪峰长老守超"}
