{"author":"赵子岩","id":254157,"strains":["仄平仄仄平，平平平仄仄。","仄仄仄仄仄，○仄平仄仄。","仄平仄仄仄，平仄○平仄。","仄仄仄仄仄，平平仄平仄。","仄平平仄仄，平仄仄仄仄。","平仄○仄平，平仄平平仄。","平平平仄平，仄○○仄仄。","平平平平仄，平平仄○仄。"],"paragraphs":["北庵竹玉青，南阶梅雪白。","吏散隐几坐，观化聊自适。","竹青表劲节，梅白留佳实。","太守谢二友，粗官谩陈力。","取名吾有寄，梅竹盖假借。","青白遗子孙，先训存金石。","斯民雕瘵余，政教当尚德。","虽微甘棠化，韦弦托三益。"],"title":"青白堂"}
