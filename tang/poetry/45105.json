{"author":"沈佺期","id":45105,"strains":["仄平仄仄仄，平仄○仄平。","仄仄仄平仄，平仄仄平平。","仄平○仄仄，平平仄仄平。","仄平○仄仄，仄仄仄平○。","仄仄○平仄，平平仄仄平。","平平平仄仄，平仄仄平平。","仄平仄平仄，平仄？平○。","仄仄平平仄，平平仄仄平。","仄平平仄仄，平仄平平平。","平仄平平仄，平平平仄平。"],"paragraphs":["大君制六合，良佐参万机。","大业永开泰，臣道日光辉。","盐梅和鼎食，家声众所归。","汉章题楚剑，郑武袭缁衣。","理识当朝远，文华振古希。","风云神契合，舟檝道心微。","庙堂喜容与，时物逓芳菲。","御柳垂仙掖，公槐覆礼闱。","昔陪鹓鹭后，今望鹍鹏飞。","徒御清风颂，巴歌聊自挥。"],"title":"和户部岑尚书参迹枢揆"}
