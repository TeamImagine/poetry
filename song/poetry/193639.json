{"author":"苏轼","id":193639,"strains":["仄平仄平仄，平平仄平平。","仄平仄仄仄，仄平仄仄平。","平平平仄平，平平仄平平。","平平仄○仄，仄仄平○平。","仄仄仄仄平，平○仄平平。","仄平仄平仄，仄仄仄仄平。","平平仄平仄，平仄仄平平。","平平○仄仄，平仄平仄○。","平平仄仄仄，平仄仄仄平。","平平仄平平，仄仄平仄平。","仄仄仄仄仄，平平仄平平。","仄仄平仄仄，○平○仄平。"],"paragraphs":["我公古仙伯，超然羡门姿。","偶怀济物志，遂为世所縻。","黄龙游帝郊，箫韶凤来仪。","终然反溟极，岂复安笼池。","出入四十年，忧患未尝辞。","一言有归意，阖府谏莫移。","吾君信英睿，搜士及茅茨。","无人长者侧，何以安子思。","归来扫一室，虚白以自怡。","游于物之初，世俗安得知。","我亦世味薄，因循鬓生丝。","出处良细事，从公当有时。"],"title":"送张安道赴南都留台"}
