{"author":"齐己","id":41868,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄仄平仄仄平平。","平平平仄平平仄，平仄平平仄仄平。"],"paragraphs":["别认公侯礼上才，筑金何啻旧燕台。","地连东阁横头买，门对西园正面开。","不隔红尘趋棨戟，只拖珠履赴尊罍。","应逢明月清霜夜，闲领笙歌宴此来。"],"title":"贺孙支使郎中迁居"}
