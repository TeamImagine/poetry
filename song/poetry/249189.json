{"author":"曾几","id":249189,"strains":["仄仄平平仄仄平，平平平平仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["执手河梁有赠言，樯乌端为小留连。","无风浪起勤看客，不尽江来隐放船。","烟雨楼台空梦到，云天鸿雁只书传。","不须更问西归日，定是彤庭射策年。"],"title":"送王亚之"}
