{"author":"苏轼","id":195619,"strains":["仄平平仄仄平平，仄仄平平平仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["老鸦衔肉纸飞灰，万里家山安在哉。","苍耳林中太白过，鹿门山下德公回。","管宁投老终归去，王式当年本不来。","记取城南上巳日，木棉花落刺桐开。"],"title":"海南人不作寒食而以上巳上冢予携一瓢酒寻诸生皆出矣独老符秀才在因与饮至醉符盖儋人之安贫守静者也"}
