{"author":"陈著","id":139202,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["夜宿云闲第一峰，一鸡鸣动万山空。","薄餐菜饭留中火，牢著芒鞋踏上风。","高处更无尘隔碍，满空惟有理玲珑。","此时此意平生乐，山下人谁此乐同。"],"title":"剡民望回再回剡宿陈公岭"}
