{"author":"夏竦","id":232691,"strains":["仄仄○平仄，平平仄仄平。","平平平仄○，仄○仄平平。","仄○平○仄，○平仄仄平。","○平○仄仄，○仄仄平平。","仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["上苑乘春启，奇花效祉新。","连房红萼并，合干绿枝匀。","翦献尊长乐，分颁宠辅臣。","从游过水殿，凝跸近龙津。","黼座临雕槛，文竿引翠纶。","波香投桂饵，萍暖漾金鳞。","湛露芳尊酒，钧天广乐陈。","多欢千载遇，何以报严宸。"],"title":"赏花钓鱼应制"}
