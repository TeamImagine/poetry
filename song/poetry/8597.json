{"author":"李处权","id":8597,"strains":["仄仄平平仄仄平，平平平仄仄平平。","平平仄仄平仄仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["毎爱前山似画图，兴来萧散岂能无。","幽人著屐全忘懒，野老闗门不可呼。","夕照晖晖明远水，春风莽莽著平芜。","晴来已喜儿能赋，软脚仍烦送一壶。"],"title":"放步登游回谢表臣遗酒"}
