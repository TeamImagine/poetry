{"author":"岳珂","id":106195,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["杰宇翚联接孔墙，盛朝人物仰堂堂。","凭熊曾识棠阴芾，睎骥何堪秕政扬。","配祀有人存折槛，奉祠无路愧题梁。","平山遗像犹多阙，幸趁春风荐羽觞。"],"title":"思贤堂"}
