{"author":"周必大","id":50444,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["籍甚宣王七世孙，麟题信厚典型存。","青云事业成难弟，黄甲科名付后昆。","炊臼方悲鸾镜舞，奠楹俄掩毳衣𫞩。","翩翩双旐余杭路，细雨西风总断魂。"],"title":"淮东兵马钤辖赵公挽词"}
