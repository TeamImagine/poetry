{"author":"杨万里","id":49263,"strains":["平平仄平仄仄平，平仄平仄仄仄平。","仄○平仄仄平仄，仄平平平平仄平。","平平平仄平仄仄，仄仄仄仄平平○。","仄平平仄仄仄仄，仄平仄仄平平平。"],"paragraphs":["山根玉泉仰面飞，飞出山顶却下驰。","自从庐阜泻双练，至今银湾干两支。","雷声惊裂龙伯眼，雪点溅湿姮娥衣。","寄言苏二李十二，莫愁瀑布无新诗。"],"title":"题漱玉亭示开先长老师序"}
