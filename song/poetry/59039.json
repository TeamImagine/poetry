{"author":"陈造","id":59039,"strains":["仄平平平平仄仄，仄仄○仄平平仄。","○○平平平仄平，仄仄仄平仄平仄。","仄平平仄仄平仄，仄仄平○平仄仄。","平○平平平仄平，○○仄平仄平○。","仄仄仄仄仄仄平，仄平平仄○仄平。","平平仄仄仄仄仄，平平仄平平仄平。","平平平仄平平仄，仄平仄○平仄仄。","○平仄仄仄仄平，仄仄仄平平仄仄。"],"paragraphs":["醉乡陶然真我底，落世瞢作鱼千里。","颇思溪风鸣桧枝，一洗半生市声耳。","帝城春月雨强半，蹑屐冲泥今已惯。","湖莹冰奁涛涌山，回思向来领奇观。","角角倦鹊语未休，晚鸠饶舌如有求。","明朝定可载酒去，携儿一为湖上游。","湖西群艳虽无在，宿云扫空天宇大。","蹇吾健倒趁早归，醉尉未须嗔目待。"],"title":"再次韵林郎中"}
