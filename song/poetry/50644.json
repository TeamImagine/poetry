{"author":"周必大","id":50644,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["官府新辞上界仙，碧瑶洞口晋桃源。","默存常在清都境，归去休芜靖节园。","为问隆楼并杰阁，何如易野及平原。","明年大作南溪社，会访拾遗花柳村。"],"title":"次韵杨廷秀待制二首  其二"}
