{"author":"杨万里","id":45487,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["今代高人尚子平，风流文采旧家声。","合于玉笋班中立，却向红莲幕里行。","天色恼人浑欲雪，烛花照别若为情。","日边已办除书著，莫恋南楼秋月明。"],"title":"赠尚长道签判"}
