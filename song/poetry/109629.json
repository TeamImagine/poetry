{"author":"阳枋","id":109629,"strains":["仄平○平仄平平，平平仄仄仄仄平。","仄平平平仄平平，○平仄仄平仄平。","仄平仄仄仄平平，平仄○平平仄○。","仄平平仄仄仄平，平平仄仄平平平。","仄平仄平平平平，平仄仄平平平平。","平仄平平平仄平，仄仄○平平平平。","平平仄○○平○，仄仄平平仄仄平。","仄仄平平平仄平，平平仄仄仄平平。","仄○平仄○平○，仄平平平平○○。","平仄平平平○平，仄仄平平仄○平，仄平平平仄仄仄平平。"],"paragraphs":["少年看花日千遭，黄金买笑侠气豪。","盏斟西凉绿蒲萄，燕歌赵舞纷绮罗。","插花上马玉颜酡，鞭马如风花底过。","九天阊阖手可摩，扬眉不怕金吾诃。","杜鹃一声啼山阿，门掩绿苔愁秦娥。","春树红颜能几何，万里封侯成蹉跎。","河南布衣正婆娑，却笑因风想玉珂。","未肯岩前扪翠萝，商丘不唱采芝歌。","独深于易如邹轲，紫阳真人声相和。","莲荡归来扬其波，我傍梅花读遗书，不知纷纷坐久落花多。"],"title":"少年看花行寄示谊儒侄"}
