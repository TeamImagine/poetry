{"author":"许及之","id":60833,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["断肠梅作雪纷飞，似与金花巧胜违。","此日共怜人日是，今春谁道我春非。","闲中风月为莲社，醉里鶑花即锦衣。","题寄草堂须记取，莫孤绿绕惜红围。"],"title":"人日用常之韵寄才叔居甫"}
