{"author":"孙觌","id":238832,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["割肉早归三伏日，传柑赐饮上元灯。","那知一恸殊方去，独向高台此日登。","泪湿西风生眼缬，梦回残夜起衣棱。","孤鸾别鹄知何处，泉路茫茫唤不应。"],"title":"仙游山九日叹逝二首  其二"}
