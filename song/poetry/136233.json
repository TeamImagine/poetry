{"author":"胡仲弓","id":136233,"strains":["仄平仄平平平仄，仄仄平平平仄仄。","仄平平仄平平○，仄平仄仄平平平。","仄平平平仄平仄，仄仄平平仄平仄。","仄平平仄仄平平，平平仄仄○平平。","平○平仄平平仄，仄仄平平仄平仄。","平○平仄仄平平，仄平仄仄平？平。","平平平仄仄平仄，平仄平平仄平仄。","平平平仄仄平平，平平仄仄平○平。"],"paragraphs":["女娲补天愁天破，石底千年埋宿火。","火蒸泉脉为温汤，凿开浴沼涵天光。","美人含羞弄清泚，一朵芙蓉蘸秋水。","起来无力著纤裳，冰肌缥缈轻云香。","人间何福能堪此，好与天家浴仙子。","曾闻前代有华清，玉龙活动真妮惊。","吾皇仁圣格天地，天锡玄符地呈瑞。","风雷奔击鬼神呼，温泉一夕移燕都。"],"title":"晋安城东温泉"}
