{"author":"陆游","id":36803,"strains":["平平仄平平，平仄仄平仄。","仄平平仄仄，平仄仄仄仄。","仄平仄平仄，○仄仄○仄。","仄仄平仄平，仄仄平仄仄。","仄平仄仄仄，仄仄仄仄仄。","平○平仄仄，平平仄平仄。"],"paragraphs":["今朝雨初晴，湖上好天色。","落梅纷可藉，桑柳亦已拆。","老夫病良已，并水散轻策。","冉冉春物新，忽忽衰发白。","四方岂不乐，懒惰畏远客。","惟当勤买酒，东城复南陌。"],"title":"湖上"}
