{"author":"虞俦","id":62185,"strains":["平平平仄仄平平，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["文书堆案眼慵开，客有可人今雨来。","说剑丹心空耿耿，岸巾雪鬓欲皑皑。","山田渐喜滋香稻，客位从教长紫苔。","涸辙穷鳞赖濡沫，未宜曷月咏归哉。"],"title":"卧病枕上再用韵  其一"}
