{"author":"董嗣杲","id":154683,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["理公著脚五峰前，树石苍浮滴翠涎。","因指何年飞到此，曾栖中竺悟来禅。","一猿可验为灵鹫，万古无言有冷泉。","今日共知遗迹胜，隠名却有许由传。"],"title":"飞来峰"}
