{"author":"方干","id":30148,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["晨鸡两遍报更阑，刁斗无声晓漏干。","暖日映山调正气，东风入树舞残寒。","轩车欲识人间感，献岁须来帝里看。","才酌屠苏定年齿，坐中惟笑鬓毛斑。"],"title":"元日"}
