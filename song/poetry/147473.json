{"author":"方回","id":147473,"strains":["仄平平仄平，平仄平平平。","平平仄仄平，仄仄平平平。","仄平仄仄仄，平平○仄平。","平仄平仄平，仄仄平平平。","平平仄仄平，仄仄平平平。","平仄仄仄仄，仄仄平平平。","平平○仄平，平仄仄仄平。","仄仄仄平仄，仄○仄平平。"],"paragraphs":["去年归我庐，移菊于邻家。","今年灌我畦，百本余秋华。","阅时十二朔，暄凉更韭瓜。","逋债之所丛，诋诟纷交加。","燃头复割肠，笑口仍呀呀。","低价弃薄产，未办充馋拏。","忧端如箭来，惟有醉可遮。","买酒卖书籍，匹如死天涯。"],"title":"秋晚杂书三十首  其七"}
