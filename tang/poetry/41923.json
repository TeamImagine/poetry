{"author":"齐己","id":41923,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["莫向孤峰道息机，有人偷眼羡吾师。","满身光化年前宠，几轴开平岁里诗。","北阙故人随丧乱，南山旧寺在参差。","清吟但忆徐方政，应恨当时不见时。"],"title":"寄尚颜"}
