{"author":"刘禹锡","id":11265,"strains":["平仄仄平仄，平平平仄平。","仄○平仄仄，仄仄仄平平。","仄仄○平仄，平○仄仄平。","仄平○仄仄，仄仄仄平平。","平仄○平仄，平平仄仄平。","平平平仄仄，平仄仄平平。","平仄○平仄，平平仄仄○。","平平平仄仄，仄仄仄？平。","平仄平平仄，平平仄仄平。","仄平平仄仄，平仄平平平。","平仄平仄仄，仄○平仄平。","平平平仄仄，平仄仄○平。","平仄仄平仄，○平平仄平。","仄平平仄仄，仄○仄平平。"],"paragraphs":["公府有高政，新斋池上开。","再吟佳句后，一似画图来。","结构疏林下，夤缘曲岸隈。","绿波穿户牖，碧甃叠琼瓌。","幽异当轩满，清光绕砌回。","潭心澄晚镜，渠口起晴雷。","瑶草缘堤种，松烟上岛栽。","游鱼惊拨刺，浴鹭喜毰毸。","为客烹林笋，因僧采石苔。","酒缾常不罄，书案任成堆。","檐外青雀舫，坐中鹦鹉杯。","蒲根抽九节，莲萼捧重台。","芳讯此时到，胜游何日陪。","共讥吴太守，自占洛阳才。"],"title":"白侍郎大尹自河南寄示池北新葺水斋即事招宾十四韵兼命同作"}
