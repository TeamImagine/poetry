{"author":"叶茵","id":126217,"strains":["平平仄仄平仄平，平平仄仄平仄平。","平平仄○仄平仄，平仄平仄平平平。","○仄○平平仄仄，仄仄平平仄平仄。","仄仄平平平平平，平平仄仄平平仄。"],"paragraphs":["痴云贴水天四垂，寒鸦冻雀无树栖。","纷纷万顷水花乱，光眩银海迷东西。","中有轻舠移断浦，玉笠琼蓑一渔父。","鼓枻而歌歌丰年，田家有麦无愁苦。"],"title":"潇湘八景图 江天暮雪"}
