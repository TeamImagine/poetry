{"author":"释善珍","id":122730,"strains":["仄仄平仄仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["晚睡初醒月上阶，远村何处笛声哀。","霜凋陇岸有梅破，雪隔炎洲无雁来。","旧隠青山犹在梦，故交白骨已生苔。","欲谈往事无人共，自拥寒炉自画灰。"],"title":"梦元双杉"}
