{"author":"释德洪","id":227741,"strains":["平平仄仄仄平仄，仄仄平平○仄仄。","平平仄仄平仄平，仄仄○平仄平仄。","仄平平平平仄平，仄仄仄仄平平○。","仄平平仄仄平仄，仄仄仄仄平平平。","平仄仄平平仄仄，平平仄平平仄仄。","仄○平仄仄平平，仄平○仄仄○仄。","平○○平仄仄平，仄平仄仄平平平。","仄仄仄仄○仄仄，仄仄○仄○平平。","平平仄平平仄仄，仄仄平平仄平仄。","平仄平平仄仄○，平仄平平仄平仄。","平仄仄仄仄平平，仄平仄○平仄○。","仄○仄仄平○仄，仄平平仄平○平。","平平平平仄平仄，平仄仄平○仄仄。","平平平仄平仄仄，○○平平仄平仄。","平○平平仄平仄，平平仄仄○○○。","仄○平平仄平平，○仄平平仄平○。","仄○仄仄○平平，仄平仄仄平○○。","○平仄仄仄平仄，仄仄○仄平平平。","平平仄仄○仄仄，仄仄平平○仄仄。","仄平仄仄仄平仄，仄○平平平仄仄。"],"paragraphs":["秋光一半去无迹，万里阴晴占此夕。","书生醉语哦月诗，想见看朱眩成碧。","白公初携佳句归，便觉草露寒霑衣。","夜晴兰室亦怀古，领略太白怀玄晖。","千字一挥才瞬息，流珠走盘纷的皪。","故应奇韵自天成，此诗如女有正色。","风鉴从来别俗氛，吐词句句含烟云。","坐令一日传万口，不减长吉题高轩。","君家客皆天下士，放意高谈饮文字。","江左风流扫地空，今日追游可无愧。","嗟予秃鬓欲逃名，朅来百虑霜雪凝。","世间垢习揩磨尽，但余猿鹤哀吟声。","刘生餐痂亦何美，玄德结{月毛}应有旨。","平生清境吾所嗜，正如翔鸾饮须醴。","君看清河夜升镜，微云灭尽如磨莹。","定当先生度青冥，思冷魂澄亦幽兴。","笑中笔阵横词锋，照人秀色烟茸茸。","调高未数紫芝曲，酒味且卧黄金锺。","人生一笑如电掣，岂特山舟藏岁月。","自惭陋句类无盐，敢并高人天下白。"],"title":"次韵君武中秋月下"}
