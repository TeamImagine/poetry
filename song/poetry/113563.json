{"author":"苏洵","id":113563,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["𢭏麝筛檀入范模，润分薇露合鸡苏。","一丝吐出青烟细，半炷烧成玉箸粗。","道士每占经次第，佳人惟验绣工夫。","轩窗几席随宜用，不待高擎鹊尾炉。"],"title":"香"}
