{"author":"魏野","id":188500,"strains":["平平平平仄仄平，仄平平仄仄平平。","仄平平仄平○仄，平仄平平仄仄○。","平仄仄○平仄仄，仄平平仄仄平○。","平平仄仄○平○，○仄○平仄仄平。"],"paragraphs":["遥为坊民贺一方，寿星偏去照光芒。","解携朋友龙三处，随侍儿孙雁两行。","芳草路中车突兀，落花风里旆悠飏。","眠云客恨难陪从，空遣吟魂倍惨伤。"],"title":"送钱国博知坊州"}
