{"author":"史浩","id":19697,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["红尘汩汩解穷年，试说西湖思豁然。","上下层楼涵倒影，联翩飞鸟没寒烟。","未须梅萼催诗兴，长有春风在日边。","安得扁舟去招隠，云窗相对听鸣泉。"],"title":"次韵唐太博重过西湖"}
