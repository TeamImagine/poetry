{"author":"冷朝阳","id":8571,"strains":["仄仄○平仄，平平○仄平。","仄平平仄仄，仄○仄平平。","仄仄平平仄，平平仄仄平。","平平○仄仄，平仄仄○平。","平仄平平仄，仄平仄仄平。","平平○仄仄，平○仄平平。"],"paragraphs":["玉律传佳节，青阳应此辰。","土牛呈岁稔，彩燕表年春。","腊尽星回次，寒余月建寅。","风光行处好，云物望中新。","流水初销冻，潜鱼欲振鳞。","梅花将柳色，偏思越乡人。"],"title":"立春"}
