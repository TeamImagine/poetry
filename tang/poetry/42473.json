{"author":"吕岩","id":42473,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["炉养丹砂鬓不斑，假将名利住人间。","已逢志士传神药，又喜同流动笑颜。","老子道经分付得，少微星许共相攀。","幸蒙上士甘捞摝，处世输君一个闲。"],"title":"七言 四"}
