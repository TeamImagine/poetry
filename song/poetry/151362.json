{"author":"杨公远","id":151362,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄平平平。","平平仄仄平平仄，仄仄平平仄仄平。"],"paragraphs":["潦倒无成困一邦，江湖姓字可曾香。","兴来且泛三杯酒，老去从添两鬓霜。","画思诗情虽我有，名缰利锁任渠忙。","寒窗兀坐浑无事，闲阅离骚诵九章。"],"title":"五用韵奉酬见寄  其二"}
