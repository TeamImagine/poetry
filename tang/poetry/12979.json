{"author":"张九龄","id":12979,"strains":["平仄仄平○，平平平仄仄。","平仄仄平仄，平平仄○仄。","平平仄仄平，仄仄仄平仄。","仄仄平平仄，仄平仄平仄。","仄平仄仄仄，○仄平平仄。","平仄平平平，平平仄仄仄。","平平？仄仄，仄仄平平仄。"],"paragraphs":["寒露洁秋空，遥山纷在瞩。","孤顶乍修耸，微云复相续。","人兹赏地偏，鸟亦爱林旭。","结念凭幽远，抚躬曷羁束。","仰霄谢逸翰，临路嗟疲足。","徂岁方暌携，归心亟踯躅。","休闲倘有素，岂负南山曲。"],"title":"晨坐斋中偶而成咏"}
