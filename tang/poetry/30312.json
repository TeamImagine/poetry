{"author":"方干","id":30312,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄仄平平仄平。"],"paragraphs":["织锦虽云用旧机，抽梭起样更新奇。","何如且破望中叶，未可便攀低处枝。","藉地落花春半后，打窗斜雪夜深时。","此时才子吟应苦，吟苦鬼神知不知。"],"title":"赠进士章碣"}
