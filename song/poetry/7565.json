{"author":"王之道","id":7565,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["德邵年高冠里闾，庆馀犹及魏公舒。","似闻白鹤归华表，应有青刍奠故庐。","帝梦漫惊虞涧筑，史占空叹渭滨渔。","泫然东望无从涕，莫厕邦人会葬车。"],"title":"魏道弼父挽词代曾子修"}
