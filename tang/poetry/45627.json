{"author":"孙逖","id":45627,"strains":["○平仄仄平平仄，仄仄平平仄平仄。","仄平仄仄平仄平，平仄平平仄平仄。","平仄平平平仄平，○○平仄仄平○。","仄平平仄平平仄，平仄平平平○○。"],"paragraphs":["扁舟夜入江潭泊，露白风高气萧索。","富春渚上潮未还，天姥岑边月初落。","烟水茫茫多苦辛，更闻江上越人吟。","洛阳城阙何时见，西北浮云朝暝深。"],"title":"夜宿浙江"}
