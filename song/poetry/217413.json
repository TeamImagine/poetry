{"author":"张耒","id":217413,"strains":["仄平仄○○，平平平平平。","仄平平平平，仄仄平仄平。","平平仄仄仄，仄仄仄仄平。","平○平仄平，○仄仄平平。","仄平仄○平，仄仄仄仄平。","仄仄仄仄平，仄平仄平平。","平○仄平仄，仄仄仄○平。","平平平平平，仄仄平平平。","仄平○仄○，仄仄仄○平。"],"paragraphs":["士生有轻重，初非他人为。","视身真千钧，所压无不摧。","群偷让弊汉，喘走恐后时。","隆中贤少年，长啸弄锄犁。","白头左将军，敛衽喜得时。","狠石挈紫髯，老瞒受鞭笞。","艰难永安诏，委国忘其儿。","心知龙鸾人，不顾鸱鸦资。","使无三顾重，一饱起相疑。"],"title":"感遇二十五首  其三"}
