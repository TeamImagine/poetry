{"author":"曹勋","id":12594,"strains":["平平仄平平仄仄，仄平仄仄平平仄。","仄仄仄平仄仄平，仄仄平○仄○仄。","仄平仄○平仄仄，仄仄平平平仄仄。","仄○平仄仄平平，仄○仄平平仄仄。","平平仄仄仄○仄，仄仄○平仄平仄。","仄仄仄○平平平，○平仄仄仄平仄。","仄仄仄平仄仄仄，平仄平仄平平仄。","仄仄平○仄仄仄，仄仄平○仄平仄。","仄仄平平仄仄平，仄仄仄平平仄仄。","平平仄仄○平仄，仄仄平平仄仄仄。","○平○仄仄仄仄，仄平仄平仄平仄。","平平平平平仄○，仄仄○平仄平仄。","平平○仄平平平，平○○仄平平仄。"],"paragraphs":["东方已明云海立，怪来雀噪争枝集。","凛气着人不苦寒，老境增衣欲重袭。","忽惊朔吹翔腊白，陇亩为祥时适及。","稍闻清响食蚕声，渐看落檐倾粟粒。","萦梅阁竹巧相积，透隙穿窗莫能戢。","散盐蔽空诚非虚，回风作舞势方急。","历乱瓦沟已一撇，纷泊何假鲛人泣。","但喜弥空絮影下，不管霑衣玉尘湿。","谷口先生好出词，韵险致高俱足给。","嘉言浩若长河注，答问殊非古井汲。","乘时和乐致上瑞，屡丰固非一朝缉。","须知天门开九重，布化调元密呼吸。","明朝称贺明光宫，高冠长剑千官入。"],"title":"和郑康道喜雪"}
