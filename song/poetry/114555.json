{"author":"刘克庄","id":114555,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["某邱某水晚重游，绝胜才翁在许州。","懒学少年条痛楚，且同骚客赋牢愁。","悬知五鬼为渠祟，不晓三彭有底仇。","兀坐蓬窗无意绪，冻蛩唧唧更鸣秋。"],"title":"三和友人有所思韵"}
