{"author":"陈造","id":58906,"strains":["平平仄仄平平仄，平平仄仄平仄仄。","平平仄仄仄平仄，平仄仄平○仄仄。","仄平仄仄○仄平，仄仄○平仄平仄。","平平仄仄平平仄，○仄平平仄平仄。","平平○仄平仄仄，仄仄平平平仄仄。","平平仄仄仄平平，○平○平平平仄。","平平仄仄平仄平，仄仄平平仄平仄。","仄平平○平○仄，平仄仄仄平平仄。","仄仄平平平仄仄，仄平仄平仄仄仄。","平平平仄仄平仄，仄仄平平仄平仄。","仄仄仄平平仄平，仄平仄平仄○仄。","仄平仄仄仄平仄，仄仄平○仄平○。","仄○仄仄仄仄仄，仄○平平平仄仄。","○平平仄仄平仄，仄仄仄平平仄仄。"],"paragraphs":["边头仅绝胡尘警，频年麦秕禾不颖。","淮民久矣困憔悴，淮俗岂常藏不逞。","槌𬬻血马中夜呼，劫吏驱民刃加颈。","吾民苦旱无生意，更复跳梁汝为梗。","堂堂王度无玷缺，赫赫军容仍暇整。","前年蜑户煽凶威，长蛇封狶摇湖岭。","元戎白羽才一挥，欲丐微生一无幸。","尔曹么么真癣疥，天网莫倚容蛙黾。","昧逐青虫干斧锧，盍辞绿林救要领。","鲸鲵虀粉有前戒，傥被皇恩各乡井。","旱魃逞妖民倒垂，庙堂圣贤自司命。","径须委节发陈廪，少息流离服顽横。","劝分己责可次第，庶援沉焚痊国病。","正资方岳佐尧禹，侧伫剡章伸此请。"],"title":"闻舒州书生聚众为盗"}
