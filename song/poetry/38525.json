{"author":"陆游","id":38525,"strains":["仄平仄仄平仄仄，平仄○平仄○仄。","仄平仄平仄仄平，仄仄平平仄平仄。","平平仄仄平平○，平平仄仄○平平。","平仄平平仄平仄，○平平平仄平仄。"],"paragraphs":["海风一夕狂拔木，山雨三朝猛穿屋。","向来望云眼欲枯，雨甚还忧败嘉谷。","今年旱势连吴中，吾州乃独劳神龙。","稽首龙公要斟酌，收云归山水归壑。"],"title":"夏五月方闵雨忽大风雨三日未止二首  其一"}
