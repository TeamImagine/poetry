{"author":"杨简","id":71568,"strains":["仄平仄仄仄平平，仄仄平平仄仄平。","平仄仄仄平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["夜蚊告教一何奇，妙语都捐是与非。","偏向耳旁呈雅奏，直来面上发深机。","惜哉顽固终难入，多是聋迷听者希。","费尽谆谆无领略，更烦明月到窗扉。"],"title":"夜蚊"}
