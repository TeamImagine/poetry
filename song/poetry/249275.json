{"author":"曾几","id":249275,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["屋角羲娥转两轮，今朝水帝又司辰。","山家尝稻知良月，野径寻梅见小春。","一歳坐看除得尽，百年正与死为邻。","谁能思许无穷事，闭合开炉但饮醇。"],"title":"十月一日"}
