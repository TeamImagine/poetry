{"author":"戴复古","id":93522,"strains":["平平平仄仄，仄仄仄平平。","仄仄仄平仄，平平仄仄平。","平平仄平仄，仄仄仄平平。","仄仄平平仄，平平仄仄平。"],"paragraphs":["秋来常日雨，雨霁忽秋深。","鹤换一身雪，花开满树金。","三杯动情性，一笑付园林。","莫怪先归去，衰翁薄疾侵。"],"title":"君玉同访岂潜饮间君度曼卿不约而至鹤方换翎羽出舞于桂花之下不可无语"}
