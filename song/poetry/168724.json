{"author":"文同","id":168724,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["一𫄠危磴绕峥嵘，上彻幽深入化城。","烟外川原谁绣画，云中楼阁自阴晴。","老僧高论都无著，古佛真身宛若生。","闻道军持新咒水，愿倾涓滴洒尘缨。"],"title":"无为山寺"}
