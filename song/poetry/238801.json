{"author":"孙觌","id":238801,"strains":["○仄平平仄，平平仄仄平。","平平仄仄仄，平仄仄○平。","○仄平平仄，平平○仄平。","平平仄平仄，平仄○平平。","仄○平○仄，平平仄仄平。","平平仄仄仄，平仄仄平平。"],"paragraphs":["苍莽川流会，浑酣海气嘘。","蛟龙改窟宅，雷电走空虚。","殷地翻坤轴，黏天浸日车。","高僧欲杯度，游客且楼居。","壮观真难值，幽怀亦少摅。","翩翩一鸟去，何必羡知鱼。"],"title":"桐庐连夕大雨溪涨数十丈徙寓白塔山上方阁"}
