{"author":"梅尧臣","id":35234,"strains":["仄平平仄仄，平仄仄平平。","平平仄仄仄，平仄仄平仄。","○平仄平仄，平仄仄○○。","平仄平仄仄，平平仄仄平。","平仄○○仄，仄平平仄平。","平平平仄仄，平仄仄○仄。","仄仄仄平平，平仄○仄平。","○平仄仄仄，仄仄平平平。"],"paragraphs":["出舟跳古岸，林外见修冈。","回头问榜子，前𪩘是芒砀。","其颠有高庙，松柏郁苍苍。","迤逦堆阜属，萧条茆叶黄。","千古收王气，一川平夕阳。","人家才四五，鸡犬自相望。","尚尔想新丰，谁复思沛乡。","临流一举酒，可以喻悲伤。"],"title":"望芒砀山"}
