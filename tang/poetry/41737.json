{"author":"齐己","id":41737,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["一闻飞锡别区中，深入西南瀑布峰。","天际雪埋千片石，洞门冰折几株松。","烟霞明媚栖心地，苔藓萦纡出世踪。","莫问江边旧居寺，火烧兵劫断秋钟。"],"title":"寄庐岳僧"}
