{"author":"刘长卿","id":54903,"strains":["平仄仄平仄，仄平平仄平。","仄平平仄平，仄仄平平○。","平平仄平平，仄仄仄仄平。","仄仄仄平仄，仄平平仄○。","仄平仄平平，仄仄平平平。","仄仄○仄仄，平平仄平○。","○○仄平仄，仄仄平平○。","仄仄○仄仄，○平○仄平。"],"paragraphs":["康乐爱山水，赏心千载同。","结茅依翠微，伐木开蒙笼。","孤峰倚青霄，一径去不穷。","候客石苔上，礼僧云树中。","旷然见沧洲，自远来清风。","五马留谷口，双旌薄烟虹。","沈沈众香积，眇眇诸天空。","独往应未遂，苍生思谢公。"],"title":"题萧郎中开元寺新构幽寂亭"}
