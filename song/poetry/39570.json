{"author":"陆游","id":39570,"strains":["仄仄仄仄平，仄仄仄仄平。","仄仄仄○仄，仄仄平平平。","仄仄平仄仄，仄○○仄平。","仄仄平仄平，仄仄○平平。","仄平仄仄平，仄仄仄仄平。","平平仄平仄，平仄平仄○。","平仄平平平，仄仄平仄平。","仄平○仄仄，仄仄平仄平。","仄仄○平仄，仄平平仄仄。","平仄仄仄仄，仄○仄仄平。","仄仄仄○平，平平仄仄仄。","○平仄平仄，仄仄仄仄平。","仄仄平仄仄，平仄平平仄。","仄平仄仄仄，平仄仄平平。"],"paragraphs":["禀赋本不强，四十已遽衰。","药裹不离手，对酒盘无梨。","岂料今八十，白间犹黑丝。","咀嚼虽小艰，幸未如牛呞。","昔虽学养生，所遇少硕师。","金丹既茫昧，鸾鹤安可期。","惟有庖丁篇，可信端不疑。","爱身过拱璧，奉以无缺亏。","孽不患天作，戚惟忧自诒。","挛躄岂不苦，害犹在四支。","二竖伏膏肓，良医所不治。","衣巾视寒燠，饮食节饱饥。","虎兕虽在傍，牙爪何由施。","老人不妄语，聊赋养生诗。"],"title":"养生"}
