{"author":"梅尧臣","id":46281,"strains":["平平仄○平，仄仄平平平。","平仄仄平仄，仄○平仄平。","平○仄仄平，平仄平仄平。","仄仄仄平仄，平仄○仄平。","平平仄仄仄，仄仄○仄平。","仄仄平○仄，仄仄平仄平。","仄平仄○平，仄仄仄仄平。","○平平仄仄，仄仄仄仄平。","平平仄平平，○仄仄仄平。","仄平平仄○，仄仄平仄平。"],"paragraphs":["盲风吼空来，不识前山遮。","回激入湾口，暗浪腾水涯。","喧闻破我船，沉没惊一家。","晦昧若涂漆，心绪如乱麻。","灯光不出户，鬼火空照沙。","百物任漂荡，薄命谁怨嗟。","但存此空舟，坐类鸟寄槎。","妻孥皆失色，一夕鬓欲华。","詹惶俟天明，顷刻抵岁遐。","雨寒鸡唱迟，况乃城上鸦。"],"title":"泊寿春龙潭上夜半黑风破一舟"}
