{"author":"张镃","id":80942,"strains":["仄仄仄平仄，仄平平仄平。","仄仄仄仄平，仄仄平仄平。","平平仄仄仄，仄仄○仄○。","仄○仄仄仄，○平仄平平。","平平仄仄仄，仄○平仄平。","平平平平平，仄仄平仄平。","仄仄仄仄平，平○仄平○。","平平仄平仄，仄仄平平○。"],"paragraphs":["溽暑快新霁，湿风生夕凉。","屋解挂月盘，潋滟冰玉光。","飞虫细可数，夜气收莽苍。","境胜玩不足，横筇据胡床。","孤生念濩落，静思还惨伤。","山林平时心，政坐多激昂。","习懒性已成，投闲计为长。","明宵恐阴雨，不睡庸何妨。"],"title":"不睡"}
