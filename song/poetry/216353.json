{"author":"张耒","id":216353,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["晚系孤舟古岸隈，蒹葭风定渚鸥回。","山兼野色苍茫去，月向淮心晃荡来。","秋色解将愁并至，年华偏与客相催。","青衫手板徒劳尔，富贵功名安在哉。"],"title":"将至寿州初见淮山二首  其二"}
