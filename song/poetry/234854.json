{"author":"释怀深","id":234854,"strains":["平平仄仄平，仄平平仄仄。","仄仄平平平，仄○仄平仄。","○○仄仄仄○平，仄仄平平平仄仄。","仄仄平平平仄仄，平仄平平仄仄仄。","仄仄仄，平平仄仄○平仄。","平仄平平平仄平，仄仄平平仄仄仄。","仄平仄仄平○仄，仄仄平○仄仄○。","仄仄仄平平仄仄，○○仄仄仄平平。"],"paragraphs":["初秋夏一时，衲僧多欲去。","不搭陈梢船，便行泗州路。","横担拄杖气如云，万水千山都不顾。","昨日通川方上入，随例茫茫把不住。","把不住，为君说个临歧句。","枯木岩前差路多，剔起眉毛着眼觑。","一身恍若风中烛，百岁端如水上沤。","未到衲僧平稳处，临行那得不生愁。"],"title":"诸禅人下火  其一"}
