{"author":"虞俦","id":62014,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["忽然薄暮暗江天，冲面凉风马不前。","五色书云占昨日，六花瑞雪应明年。","向来水旱民何罪，此去流移天盍怜。","逗晓阳乌升若木，摧颓病鹤亦蹁跹。"],"title":"冬至之二日兄弟儿侄偕过西山道院归而微雪"}
