{"author":"邹浩","id":220758,"strains":["仄平平仄平平平，仄平平仄平平平。","平平平仄平仄仄，平仄仄平平○平。","仄平仄仄平仄仄，平仄仄仄平平平。","仄平平仄仄○仄，仄仄仄仄平平平。","仄仄○平仄○？，仄○仄仄平平平。","仄平仄仄仄仄仄，平平仄仄平平平。","平平○平平仄仄，仄仄仄仄平平平。","仄平平仄仄平仄，平平仄仄平○平。"],"paragraphs":["碧池千亩红莲花，敕书楼下醇儒家。","跻民仁寿逢主圣，欣与万邦无叹嗟。","六经变化天地阔，何处不可为生涯。","只今耆域在庭户，信手掇取皆灵芽。","气运回环助调爕，各正性命逾尘沙。","是渠病愈我亦愈，红莲影里薫风斜。","阴功乘香飞北极，上帝首肯群仙夸。","赠之丹桂一千尺，攀条直上凌苍霞。"],"title":"题成立道飞香阁"}
