{"author":"赵汝鐩","id":97965,"strains":["平平平平仄平仄，平平平平平仄仄。","仄仄仄仄仄平○，仄平仄仄平平仄。","仄平仄仄仄仄平，平仄平平平平平。","仄平仄平平仄仄，仄平仄仄平仄平。","平○平仄仄平仄，仄仄仄○仄平仄。","仄仄仄仄仄平平，平仄平平平仄仄。"],"paragraphs":["春催农工动阡陌，耕犂纷纭牛背血。","种莳已遍复耘耔，久晴渴雨车声发。","往来逻视晓夕忙，香穗垂头秋登场。","一年苦辛今幸熟，壮儿健妇争扫仓。","官输私负索交至，勺合不留但糠秕。","我腹不饱饱他人，终日茅檐愁饿死。"],"title":"耕织叹二首  其一"}
