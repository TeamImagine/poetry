{"author":"姚勉","id":140648,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。"],"paragraphs":["杖藜看笋数犀株，天堕香云五色书。","落月照人惊梦昨，光风识面记春初。","珠骈巧语谁能拣，锦比新诗迥不如。","转读转佳难去手，眉间愁思为君舒。"],"title":"次友人示诗集  其一"}
