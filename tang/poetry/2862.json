{"author":"杜甫","id":2862,"strains":["○仄平仄平，仄平仄平仄。","平平仄○仄，平仄仄仄仄。","平平平平仄，仄仄仄平仄。","平平仄平仄，平仄仄平仄。","仄○平平平，平仄仄仄仄。","○平平仄仄，仄仄○仄仄。","仄仄仄仄平，○仄仄平仄。","○平平平平，仄仄仄平仄。","仄仄平○平，仄平平平仄。","平○平仄仄，仄仄○仄仄。","平平仄仄仄，平仄仄仄仄。","仄仄平仄平，平○仄平仄。","仄平平平仄，仄仄仄仄仄。","仄平平○仄，平仄仄平仄。","平仄平仄平，平平仄平仄。","仄平○仄仄，平仄仄平仄。","平平仄平平，仄仄○仄仄。","仄平仄平平，仄仄仄仄仄。"],"paragraphs":["长夏无所为，客居课奴仆。","清晨饭其腹，持斧入白谷。","青冥曾巅后，十里斩阴木。","人肩四根已，亭午下山麓。","尚闻丁丁声，功课日各足。","苍皮成委积，素节相照烛。","藉汝跨小篱，当仗苦虚竹。","空荒咆熊罴，乳兽待人肉。","不示知禁情，岂惟干戈哭。","城中贤府主，处贵如白屋。","萧萧理体净，蜂虿不敢毒。","虎穴连里闾，堤防旧风俗。","泊舟沧江岸，久客慎所触。","舍西崖峤壮，雷雨蔚含蓄。","墙宇资屡修，衰年怯幽独。","尔曹轻执热，为我忍烦促。","秋光近青岑，季月当泛菊。","报之以微寒，共给酒一斛。"],"title":"课伐木"}
