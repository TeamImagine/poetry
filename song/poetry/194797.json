{"author":"苏轼","id":194797,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["床下龟寒且耐支，杯中蛇去未应衰。","殿门明日逢王傅，櫑具争先看不疑。","坐觉香烟携袖少，独愁花影上廊迟。","何妨一笑千疴散，绝胜仓公饮上池。"],"title":"次韵钱舍人病起"}
