{"author":"权德舆","id":9295,"strains":["○○仄○仄，仄仄平○仄。","平仄○仄平，仄平平仄仄。","○平仄平仄，仄仄平平仄。","仄仄平仄平，平平平仄仄。","平平平仄○，平仄平仄仄。","仄仄仄○平，仄平平仄仄。"],"paragraphs":["相看结离念，尽此林中渌。","夷代轻远游，上才随薄禄。","参卿滞孙楚，隐市同梅福。","吏散时泛弦，宾来闲覆局。","襟情无俗虑，谈笑成逸躅。","此路足滩声，羡君多水宿。"],"title":"送信安刘少府"}
