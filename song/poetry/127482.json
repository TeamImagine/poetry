{"author":"方岳","id":127482,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["才立班行便佐州，九年回首不渠留。","千峰榭与柯山对，七里滩从严子游。","未用笑谈惊五马，只销诗句狎双鸥。","团纲殿最非吾事，夜半一编归借筹。"],"title":"送留圯父寺簿倅严"}
