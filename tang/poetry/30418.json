{"author":"罗邺","id":30418,"strains":["平仄平平仄仄平，仄平平仄仄平平。","仄平平仄平平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["愁坐兰闺日过迟，卷帘巢燕羡双飞。","管弦楼上春应在，杨柳桥边人未归。","玉笛岂能留舞态，金河犹自浣戎衣。","梨花满院东风急，惆怅无言倚锦机。"],"title":"春闺"}
