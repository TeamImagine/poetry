{"author":"陆游","id":39616,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。","平仄仄仄平平仄，平仄平平仄仄平。"],"paragraphs":["齿发凋残志有余，一编聊复遂吾初。","老来每恨无同学，梦里犹曾得异书。","家世偏憎慕青紫，儿童切莫话龙猪。","正令世世皆农圃，廉让何妨化里闾。"],"title":"秋夜读书有感二首  其二"}
