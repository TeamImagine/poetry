{"author":"葛胜仲","id":231036,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["阳和协气起寒灰，席上清歌听落梅。","煖逐日华惊岁换，夜占天象觉星回。","书筹屡点蟾蜍砚，命釂连催鹦鹉杯。","愿敛春祺锡黎庶，熙熙一镜似登台。"],"title":"次韵卿任赋立春"}
