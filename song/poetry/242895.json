{"author":"李纲","id":242895,"strains":["仄仄仄仄○平平，仄仄平平平仄平。","仄平仄仄平仄仄，○仄仄仄○平平。","仄平仄仄○平仄，仄仄○平平仄仄。","平平平仄仄仄○，仄仄平平○仄仄。","平平仄仄仄仄○，仄仄仄仄平平平。","仄○仄仄平仄○，仄仄仄仄平平平。","仄仄平平○平仄，仄仄仄平平仄仄。","仄平仄仄仄平平，仄仄平平平仄仄。"],"paragraphs":["海日气射苍崖根，石上生枝干藓文。","构梯采掇资好事，中有至味难为言。","岂惟食淡兼攻苦，嚼蜡茹荼多欲吐。","清甘徐发齿颊间，漱以寒泉如饮乳。","幽人赠我意已深，一掬可比千黄金。","世间此味知者鲜，往往既吐还追寻。","我欲持之献君子，自古至言多逆耳。","愿于苦处辨忠良，若待回甘真晚矣。"],"title":"得了翁书并寄石芝云其味初淡中苦已而发甘鲜有此味者感而赋诗"}
