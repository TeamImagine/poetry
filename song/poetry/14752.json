{"author":"释德止","id":14752,"strains":["平平仄平仄，平仄仄平仄。","仄仄仄仄○，仄○仄平仄。","平仄仄平仄，仄仄仄平仄。","平平○仄平，仄平仄仄仄。","仄仄平仄仄，仄平平○仄。","平仄平平平，平仄仄仄仄。","平平○仄平，仄仄○平仄。","○仄仄平○，仄仄仄仄仄。","仄仄平仄○，平仄平仄仄。","仄仄平仄仄，平仄仄平仄。","仄平平仄平，仄平仄○仄。","仄仄平仄○，仄仄○○仄。","仄平仄仄平，仄平平仄仄。","仄平○仄仄，仄仄仄平仄。"],"paragraphs":["夷途勿抛控，抛控马多失。","挹水勿极量，极量器多溢。","安史起天宝，转战竟奔北。","辞臣献颂诗，要垂万世则。","一字堪白首，大书仍深刻。","谁作浯溪图，千里在咫尺。","飞湍如有声，旁汇浸层碧。","巉绝半岩间，髣髴见鸟迹。","不觉加手磨，真恐苔藓没。","国姓前后异，天运古今一。","向来文武才，坐筹或操笔。","种种皆可称，俯仰重叹息。","愿君宝此图，置之丹粉壁。","昔人如可作，想像壮胸臆。"],"title":"浯溪图"}
