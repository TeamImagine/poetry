{"author":"郑晦","id":88666,"strains":["平平仄仄○○○，仄平平仄仄仄○。","○平仄仄仄平仄，仄仄仄仄平平平。","平平仄仄○平平，平平○仄平平平。","仄平平仄平平○，平○仄仄平平平。","平平平仄仄○仄，平仄平平仄仄仄。","仄仄平平仄仄平，平平仄仄平平仄。","平平平，平平仄仄平平平。","仄平仄仄平仄仄，平平平仄平○平。","平平平仄平平平，仄仄平仄平平平。","平平仄仄仄仄仄，仄仄平平仄平仄。","○平仄仄平仄○，平平平仄○平仄。","仄平仄平仄平仄，仄○平平平仄仄。","平平仄仄平平仄，仄仄平平仄平仄。"],"paragraphs":["青天志欲骑长虹，半生双眼四海空。","题诗远寄广成子，笔力万仞摇崆峒。","前年鹤背乘天风，翻然回首江之东。","束书归隠黄山中，山中偶遇浮丘翁。","人生寰宇总过客，呼酒浇愁醉李白。","十亩耕云种紫芝，酣歌击石嫌春窄。","招浮丘，乾坤到处堪遨游。","丈夫有志身徇国，逢时无意干封侯。","皇天恩泽盈遐陬，忍视吴楚森戈矛。","黄金白璧岂足尚，我爱文章有官样。","长篇欲向庵壁题，凭陵豪气三千丈。","住庵道人请书壁，秃毫轰雷停不得。","飞香洒雪淋漓湿，一夜寒风瘦蛟泣。"],"title":"浮丘祠"}
