{"author":"罗隐","id":30893,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄仄平仄仄平。","平仄仄平平仄仄，仄平平仄仄平平。"],"paragraphs":["蔡伦池北雁峰前，罹乱相兼十九年。","所喜故人犹会面，不堪良牧已重泉。","醉思把箸欹歌席，狂忆判身入酒船。","今日与君赢得在，戴家湾里两皤然。"],"title":"钱唐见芮逢"}
