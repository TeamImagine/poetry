{"author":"苏轼","id":195645,"strains":["仄仄平仄平，仄仄平仄平。","仄○平平仄，仄仄平平平。","仄仄平平平，仄平仄平平。","平平仄仄仄，仄仄平平平。","平平仄仄仄，平仄平平平。","仄○仄仄平，仄仄平仄平。","平平平仄仄，平平仄○○。","仄平平仄仄，仄仄○仄平。"],"paragraphs":["岁暮风雨交，客舍凄薄寒。","夜烧松明火，照室红龙鸾。","快焰初煌煌，碧烟稍团团。","幽人忽富贵，蕙帐芬椒兰。","珠煤缀屋角，香{氵诣}流铜盘。","坐看十八公，俯仰灰烬残。","齐奴朝爨蜡，莱公夜长叹。","海康无此物，烛尽更未阑。"],"title":"夜烧松明火"}
