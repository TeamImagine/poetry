{"author":"岑参","id":57477,"strains":["平仄○平平仄平，仄平○仄仄平○。","平平仄仄平平仄，○仄平平仄仄平。","平平平仄平平仄，仄仄平平仄仄平。","平仄仄平平仄仄，仄○平仄仄平平。"],"paragraphs":["西掖重云开曙晖，北山疏雨点朝衣。","千门柳色连青琐，三殿花香入紫微。","平明端笏陪鹓列，薄暮垂鞭信马归。","官拙自悲头白尽，不如岩下偃荆扉。"],"title":"西掖省即事"}
