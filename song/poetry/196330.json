{"author":"张舜民","id":196330,"strains":["平仄平平仄仄平，仄平仄仄仄平平。","仄平平仄仄平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["通鉴初成赐近臣，不遗疏贱布恩均。","我投淮水五千里，君滞周南二十春。","东观汗青身是梦，西宫削稿事如新。","细思当日修书者，祇有三人今一人。"],"title":"赐资治通鉴呈范淳父学士"}
