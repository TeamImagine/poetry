{"author":"赵文","id":158633,"strains":["仄平仄仄平仄平，平平仄仄仄仄平。","仄○平仄平仄仄，平仄仄仄平平平。","平平平平仄平仄，仄仄仄仄○平平。","平平平仄仄平仄，仄平仄仄○平平。","平平仄仄仄仄仄，平平仄仄平平平。","仄平仄仄平仄仄，仄仄仄仄仄平平。","仄仄○平仄平仄，平○仄仄平仄平。","仄平仄仄平仄仄，平仄仄平仄仄○。","○平○仄仄仄仄，○平仄仄平平平。","仄平平平仄仄仄，仄仄平仄平平平。","○○仄仄○平○，仄仄仄平○仄平。","仄平仄仄仄仄仄，仄仄○仄○平平。","仄平平仄仄平仄，平仄仄仄○平○。","平○仄平仄仄仄，仄仄平仄○平平。"],"paragraphs":["杜门却扫冯敬通，何人载酒暖此翁。","昼长书罢啼鸟寂，山水似我清而穷。","山僧携来两诗卷，笔势迅疾如追锋。","渔歌风断郭功父，碧云暮合汤休公。","寒梅自照太古雪，孤松压倒妖春红。","一时见此光怪物，丈室忽换化人宫。","近者重游宝林寺，山行小辟炎毒攻。","唱酬坐觉山鬼泣，谈笑不知酒海空。","当时分韵十五客，冠童亦有童非童。","惜哉梅松不在眼，自与修竹为吾宗。","传闻浄觉更殊胜，极欲往求三日聋。","补天久已付昨梦，面壁更欲收奇功。","百年金碧亦尘土，须有好语留山中。","山中道人许我否，饱饭摩腹听松风。"],"title":"次韵郭梅边汤孤松见寄"}
