{"author":"严羽","id":119070,"strains":["仄仄仄平仄，平仄仄平仄。","仄平平仄○，平平仄平仄。","平平平平仄，仄仄平仄仄。","○平仄平仄，平仄仄平仄。","平仄仄平平，仄仄仄平仄。","平仄仄仄平，平○仄平仄。","仄平平仄仄，平仄仄仄仄。","仄平平仄平，仄仄平仄仄。","平平平仄仄，仄仄平仄仄。","仄平仄仄仄，平仄○○仄。","平○仄○平，仄仄平平仄。","○平平仄仄，仄仄平平仄。","仄平平平仄，仄仄仄平仄。","平平平仄平，仄仄○平仄。"],"paragraphs":["少小尚奇节，无意缚珪组。","远游江海闲，登高屡怀古。","前朝英雄事，约略皆可睹。","将军策单马，谈笑有荆楚。","高视蔑袁曹，气已盖寰宇。","天未豁壮图，人空坐崩沮。","丈夫生一世，成败固有主。","要非儓儗人，未死名已腐。","夫何千载后，亦忝趋大府。","主人敬爱客，开宴临长浦。","高论极兴亡，历览穷川渚。","殷勤芳草赠，窈窕邯郸舞。","愧无登楼作，一旦滥推许。","怀哉挥此觞，别路如风雨。"],"title":"梦中作"}
