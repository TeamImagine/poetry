{"author":"陆游","id":39996,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["饮水萧然卧曲肱，桑村麦野醉腾腾。","老身长子知无憾，泛宅浮家苦未能。","南亩服劳胜乞食，腐儒垂死耻依僧。","柴荆常闭斜阳里，剥啄虽闻亦懒譍。"],"title":"书志"}
