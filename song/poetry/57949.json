{"author":"梅尧臣","id":57949,"strains":["仄仄○平仄，仄仄平平平。","平仄仄仄仄，仄○仄平平。","仄仄仄仄仄，仄仄平平平。","平仄仄仄仄，仄仄○仄○。","仄仄仄平平，仄平平平平。","平○仄仄平，○仄平○平。","仄仄仄平仄，仄仄仄仄○。","平○平仄平，仄平仄平平。","仄仄仄仄仄，平平○仄平。","平平仄仄仄，仄仄平仄平。","平○仄平仄，平平平平平。","仄仄○仄仄，平平平平平。","仄平平仄仄，平仄平仄平。","仄平平仄仄，仄仄仄仄平。","平平仄仄平，仄仄平仄平。","平仄平平仄，平平仄平平。","平仄仄仄仄，平仄平仄平。","○平平仄仄，仄仄仄仄平。"],"paragraphs":["子厚论锺乳，要若鹅翎筒。","安取啖枣栗，谓相出山东。","所产有所美，慎勿凭村僮。","公问我饵药，石臼将使砻。","我饵乃藤根，得方非仓公。","曾闻李习之，其品今颇同。","此物俗为贱，不入贵品中。","吾妻希孟光，自舂供梁鸿。","荏苒岁月久，颜丹听益聪。","虽能气血盛，不疗贫病攻。","何如面黧黑，腰金明光宫。","亦莫如学钓，缗钩悬香䓖。","但知烟水乐，宁计身瘠丰。","我生无快意，岂异抱笃癃。","公乎忽我求，略辨雌与雄。","雄赤而雌白，由来不同功。","沙合固切似，朋好殊未穷。","长年苟不遇，笑杀渭上翁。"],"title":"次韵永叔乞药有感"}
