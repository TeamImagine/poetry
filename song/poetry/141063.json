{"author":"许月卿","id":141063,"strains":["平仄仄仄仄，仄平平仄平。","平平○仄仄，平仄仄平平。","仄仄仄平仄，平平平仄平。","仄○平仄仄，仄仄仄平平。","仄仄平○仄，平平仄仄○。","仄平平平仄，仄仄仄平平。","仄仄平平仄，平平仄仄平。","○平仄平仄，仄仄仄平平。","平仄○平仄，仄平平平平。","平平仄平仄，平仄仄平平。","平仄仄平仄，○平仄○平。"],"paragraphs":["徐字不晋帖，楚诗无国风。","天边长剑倚，花外小车通。","不肯吏文叔，谁能书子公。","二三豪俊骨，数万甲兵胸。","柳暗琴三叠，梅残酒一中。","羡君屠龙技，笑我祝鸡翁。","击瓮浮儿志，编桥度蚁忠。","行春奉宽诏，佩犊弭兵讧。","天阔吟边远，月明诗檐丰。","秋光宦情薄，鸾鹤啸声同。","清涧耳堪洗，深山目更穷。"],"title":"暮春联句九首  其六"}
