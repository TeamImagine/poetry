{"author":"王十朋","id":22377,"strains":["平仄平平仄仄平，平平平仄仄平平。","平平仄仄仄平仄，仄仄仄平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["歆向诜然萃一门，过庭诗礼尽公恩。","奇儿不负义方教，旧治至今遗爱存。","心境欲明凭贝叶，寿藏预卜傍祇园。","髯郎行烛青藜杖，定见荣光达九泉。"],"title":"刘府君挽词  其一"}
