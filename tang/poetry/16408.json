{"author":"白居易","id":16408,"strains":["平仄平仄仄，仄仄平仄仄。","仄仄平仄平，仄平仄仄仄。","仄仄○仄仄，仄仄平平仄。","仄平仄仄平，平○平仄仄。","仄仄仄平仄，仄仄平平仄。","平平仄平平，○仄平仄仄。","仄○仄平仄，仄仄平平仄。","平仄仄仄平，仄平平仄仄。"],"paragraphs":["朝亦嗟发落，暮亦嗟发落。","落尽诚可嗟，尽来亦不恶。","既不劳洗沐，又不烦梳掠。","最宜湿暑天，头轻无髻缚。","脱置垢巾帻，解去尘缨络。","银瓶贮寒泉，当顶倾一勺。","有如醍醐灌，坐受清凉乐。","因悟自在僧，亦资于剃削。"],"title":"嗟发落"}
