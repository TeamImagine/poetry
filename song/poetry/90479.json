{"author":"苏舜钦","id":90479,"strains":["仄仄平平仄仄○，仄平平仄仄平平。","仄平仄仄平平仄，仄仄平平仄仄平。","平仄○仄○仄仄，○平仄仄仄平平。","仄平仄仄○平仄，平仄平平仄仄○。","仄仄平○仄平仄，平平平仄仄平○。","仄○平仄平○仄，仄仄平平仄仄平。","○仄平平平仄仄，仄平仄仄○平平。","仄平○仄平平仄，仄仄平平仄仄○。","仄仄○平仄平仄，仄○○仄仄平平。","平平仄仄平平仄，仄仄平平仄仄平。"],"paragraphs":["岁律峥嵘腊候深，一天风雪卷愁阴。","故人默默怀交意，逐客栖栖上国心。","千里相望空盼盻，当年下吏阻追寻。","咄嗟谤口闻高谊，披豁羁怀见雅吟。","学道元将御穷困，浮生何必计升沈。","世间机阱知难避，往者图书可自箴。","犹得云山开醉眼，可无俗物挠冲襟。","𫛳来闲暇何须怪，鬼见揶揄岂易禁。","楚客留情著香草，启期传意入鸣琴。","夫君自上丹霄去，莫忘云泉寄好音。"],"title":"依韵和王景章见寄"}
