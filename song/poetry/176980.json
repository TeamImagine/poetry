{"author":"司马光","id":176980,"strains":["平仄平平仄，平平仄仄平。","仄平平仄仄，○仄仄平○。","仄仄平平仄，平○仄仄平。","仄平平仄仄，仄仄仄平平。","平仄平平○，平平仄仄平。","仄平平仄仄，仄仄仄平平。","平仄平平仄，平○仄仄平。","平平平仄仄，仄仄仄平平。","仄○平平○，平平仄仄平。","平平平仄仄，仄仄仄平平。","仄仄平平○，平平仄仄○。","仄○平仄仄，平仄仄平平。","仄仄平平○，平平仄仄平。","平平○仄仄，平○仄平平。","仄仄平平仄，平平仄仄○。","仄平平仄仄，平仄仄平平。","仄仄平平仄，平平仄仄平。","平平仄平仄，平仄○平平。","平仄平平仄，平平仄仄平。","仄平○仄仄，○仄仄平○。","仄○平平仄，平平仄仄平。","平平○仄仄，仄仄仄○平。","仄仄平平仄，○平仄仄仄。","平平仄仄仄，仄仄仄平平。","平仄平平仄，平平仄仄平。","平平仄平仄，仄仄仄平○。","仄仄平平仄，平平仄仄仄。","平平仄平仄，仄仄仄平平。","仄○○平○，平平仄仄平。","平平仄平仄，○仄仄平平。"],"paragraphs":["金马延群俊，芸香聚众书。","杳疑神境绝，深与世尘疏。","气逼烟霄爽，光分日月余。","不材叨误选，故友幸联居。","云盖森胡骑，天阍谨契鱼。","后先陪贾马，左右揖严徐。","朱阁霜清外，璇题日上初。","辞林精采撷，艺圃纵游渔。","决胜楸枰暝，穷欢绮席舒。","朝昏升紫闼，咫尺待雕舆。","玉垒俄乡思，铜符忽诏除。","彩衣承几杖，华毂照园庐。","四郭柑垂荫，千塍稻散渠。","壶浆迎露冕，铙吹拥高旟。","有德能仁虎，无欺耻怒狙。","道途繁揖让，犴狱绝沦胥。","滞穗栖场圃，鸣桴静里闾。","贫宁费官烛，饥不茹家蔬。","翁子怀青绶，文园驾赤车。","古今相与校，胜负定何如。","上正开宣室，人方诵子虚。","追锋行入谒，委佩复传胪。","抚已聊晞骥，临民遽起予。","居然耗廪禄，岂不愧簪裙。","鹈翼颜何厚，锥囊意未摅。","因循恋糠籺，汩没老涂淤。","自顾徒为尔，诚非益者欤。","俄承吕公檄，遂策阮生驴。","驿骑传巴徼，诗筒达鲁墟。","琳琅固无价，燕石敢沽诸。"],"title":"奉和济川代书三十韵寄诸同舍"}
