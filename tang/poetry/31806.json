{"author":"郑谷","id":31806,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["可爱咸阳王主簿，穷经尽到昔贤心。","登科未足酬多学，执卷犹闻惜寸阴。","自与山妻舂斗粟，祗凭邻叟典孤琴。","我来赊酒相留宿，听我披衣看雪吟。"],"title":"赠咸阳王主簿"}
