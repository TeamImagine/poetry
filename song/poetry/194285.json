{"author":"苏轼","id":194285,"strains":["平仄平仄平，平平仄仄平。","仄平平仄仄，平仄○平平。","仄平平仄仄，○仄平平平。","仄仄平平平，○平仄仄平。","平平仄平仄，仄平仄平平。","平平○平仄，平仄平平平。","仄仄仄平○，平平仄平平。","仄仄仄平平，平仄平平平。","平平平仄仄，仄仄仄○平。","仄平仄○仄，仄仄平平平。","平平仄平仄，仄仄平平平。","平仄平平平，平平仄平平。","平平○平仄，仄仄仄仄○。","仄仄平○平，仄仄仄仄○。","仄○仄○仄，平仄○仄平。","平平仄平仄，仄仄平平平。","仄仄○平仄，○○仄平平。","○○平仄仄，平仄○仄平。","仄仄仄平仄，平平仄平平。","仄平仄仄仄，仄仄平仄平。"],"paragraphs":["丁女真水妃，寒山便火耘。","陨霜知已杀，坯户听初焚。","束缊方熠燿，敲石俄氤氲。","落点甘泉烽，横烟楚塞氛。","穷蛇上乔木，潜蛟蹑浮云。","惊飞堕伤雁，狂走迷痴麏。","谷蛰起蜩燕，山妖窜夔𫅗。","野竹爆哀声，幽桂飘冤芬。","悲同秋照蟹，快若夏燎蚊。","火牛入燕垒，燧象奔吴军。","崩腾井陉口，万马皆朱𪩸。","摇曳骊山阴，诸姨烂红裙。","方随长风卷，忽值绝涧分。","我本山中人，习见匪独闻。","偶从二三子，来访张隠君。","君家亦何有，物象移朝曛。","把酒看飞烬，空庭落缤纷。","行观农事起，畦垅如缬纹。","细雨发春颖，严霜倒秋蕡。","始知一炬力，洗尽狐兔群。"],"title":"云龙山观烧得云字"}
