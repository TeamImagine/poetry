{"author":"罗隐","id":30620,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["大昴分光降斗牛，兴唐宗社作诸侯。","伊夔事业扶千载，韩白机谋冠九州。","贵盛上持龙节钺，延长应续鹤春秋。","锦衣玉食将何报，更俟庄椿一举头。"],"title":"钱尚父生日"}
