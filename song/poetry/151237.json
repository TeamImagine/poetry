{"author":"杨公远","id":151237,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["神仙窟宅白云扃，山迳迂回峻复平。","烟冷恐遗丹灶在，草深不向斗坛生。","市廛尘隔二三里，岩谷禽啼一两声。","莫讶此来仙不见，遥岑寸碧眼增明。"],"title":"游南山次刘晓窗韵二首  其一"}
