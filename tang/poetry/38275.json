{"author":"李勋","id":38275,"strains":["平仄仄平○，平平平仄平。","仄仄仄平仄，仄平平仄平。","仄仄仄平○，仄平平仄平。","仄仄仄平仄，仄○平仄平。","平平仄平○，仄仄○平○。","仄平仄平仄，平仄○平平。"],"paragraphs":["浮磬潜清深，依依呈碧浔。","出水见贞质，在悬含玉音。","对此喜还叹，几秋还到今。","器古契良觌，韵和谐宿心。","何为值明鉴，适得离幽沈。","自兹入清庙，无复泥沙侵。"],"title":"泗滨得石磬"}
