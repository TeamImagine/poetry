{"author":"梅尧臣","id":57233,"strains":["仄仄仄平仄，平仄平仄仄。","仄仄平仄平，平仄仄仄仄。","仄平平平仄，○仄仄平仄。","仄○仄仄仄，平仄○仄仄。","平仄仄仄仄，○平仄平仄。","平平仄仄仄，○仄仄仄仄。","仄○○仄平，仄仄平仄仄。","平平仄○平，平平仄○仄。","平平平平仄，仄○平仄仄。","仄仄仄仄平，仄仄仄○仄。","仄仄仄仄平，仄平○仄仄。","平仄仄仄仄，平平仄平仄。","仄平仄平仄，仄仄仄平仄。","平仄○平○，平○仄平仄。","○平仄仄仄，平仄仄仄仄。","平平仄平平，○仄○仄仄。","平平仄仄仄，仄仄仄仄仄。","仄平仄仄平，平仄仄仄仄。","仄平仄仄仄，仄仄仄平仄。","仄仄仄仄平，平仄平仄仄。"],"paragraphs":["野性好书画，无力能自致。","每遇高趣人，常许出以视。","邵侯多奇玩，留我特开笥。","首观阮与杜，馿上瞑目醉。","韩干貌四马，临流解鞍辔。","花骢照夜白，正侧各畜意。","系衣穿裤靴，坐立皆厩吏。","精神宛如生，于腮复穿鼻。","梅鸡徐熙画，竹间寒雀睡。","逸少自写真，对镜绝相类。","数本失姓名，古胡并老骥。","山水树石硬，荆关艺能至。","巨然李成者，落笔愈奇异。","人物张僧繇，虽传恐非是。","其余又莫究，模搭似未备。","周秦已来书，行草楷篆隶。","声名旧烜赫，一一果可喜。","邵侯爱我曹，咸使纸尾记。","况侯有古学，小字刻珉翠。","各赠墨本归，怀宝谁肯忌。"],"title":"观邵不疑学士所藏名书古画"}
