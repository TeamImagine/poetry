{"author":"章甫","id":64726,"strains":["仄仄仄平仄，平仄○○平。","仄平仄仄平，仄仄○平平。","仄仄仄平仄，仄平平仄平。","仄仄○仄平，仄仄平平平。","仄平平仄平，平仄平仄平。","仄仄仄仄仄，平平○平平。","仄平平仄平，仄仄平平平。","仄平仄平仄，○仄○平平。","仄平○平仄，仄平平仄平。","平仄仄平仄，仄仄平仄平。","平平仄仄仄，平仄平平平。","平○仄仄仄，仄仄○平平。","仄仄仄平平，仄仄仄仄平。","平○平仄仄，平仄平仄平。","平平平仄仄，仄仄平仄○。"],"paragraphs":["懒慢易招咎，贫贱难相知。","客归二十年，破屋临江湄。","遣闷岂无酒，寄怀徒有诗。","慷慨思古人，恨不生同时。","去秋君始来，云雾容一披。","别去冒朔雪，归来迎南飔。","载登君子堂，爽气生芝眉。","剧谈两无碍，并驾行通逵。","省闱冠多士，泮宫聊养颐。","霄汉自兹始，羽翮随所之。","门阑谢俗子，游戏惟毛锥。","高吟起我病，意欲相箴规。","琢句要须工，一字亦有师。","逢迎君忽倦，追逐吾敢辞。","人生俱寄耳，况乃多别离。"],"title":"俞广文以诗定交次韵奉答"}
