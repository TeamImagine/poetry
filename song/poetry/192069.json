{"author":"郭祥正","id":192069,"strains":["仄平平仄平，平平仄○○。","平○平仄平，仄仄仄仄平。","平仄平平平，平平仄○平。","平平○○仄，平仄平仄平。","平平仄○仄，平仄平平平。","平平仄仄仄，仄仄平平平。","仄平仄仄仄，平仄仄仄平。","平平仄仄仄，平平仄平平。","平○仄○仄，仄仄仄平平。","平平仄仄仄，○仄平平平。","○仄仄平仄，仄○平仄○。","仄仄仄平仄，○○仄平平。","仄○仄仄仄，仄平平仄平。","仄平仄平仄，平平仄平平。","平○仄仄○，平平仄○平。","平平仄仄仄，○平平仄平。"],"paragraphs":["颍川贤大夫，虚怀蕴虹霓。","虽分铜虎符，合在帝苑栖。","邀我登黄山，攀云绝长梯。","霜林正摇落，寒鸟鸣惨凄。","金牛饮空渚，天镜开峨嵋。","尘埋宋武妓，藓剥开元碑。","谪仙送客处，魂断白日低。","松梢想独鹤，轩昂避群鸡。","还思北溟钓，赤脚蹋鲲鲵。","时穷壮士耻，思远骚人悲。","且举一杯酒，肯分云与泥。","坐有北归客，张帆震雷鼙。","往献白玉璞，不怜红粉啼。","荐章已交达，高名动朝闺。","君相必见收，烟霄速横飞。","杯停可以起，看君开羽仪。"],"title":"太守陈侯见要登黄山送马东玉遂用李白登黄山送族弟济赴华阴韵呈陈侯并送东玉"}
