{"author":"孔平仲","id":203436,"strains":["仄平仄平○，○仄仄○平。","平仄仄仄平，仄仄○仄○。","平平仄仄仄，平仄仄平○。","仄平平平平，平仄平仄平。","平平仄平平，仄仄○平平。","仄仄仄仄仄，仄○平仄平。","○仄平仄平，平仄仄平平。","仄平仄仄仄，仄仄平仄平。","平平仄仄仄，仄仄仄仄平。","○○仄仄仄，仄仄平平平。","仄平仄平仄，仄仄仄○○。"],"paragraphs":["我初种鸡冠，其小乃毫芒。","曾未得几时，忽已过我长。","根株既猥大，枝叶亦开张。","吐花凌朝曦，生意殊未央。","阴风自西来，惨淡驱清霜。","一夜忽变故，叶萎花已黄。","当此繁盛时，为尔赏壶觞。","及今乃腐草，好玩安可常。","呼童尽剪拔，昔恐践踏伤。","庭除稍旷阔，耳目加清凉。","竹枝久蒙蔽，迥立独苍苍。"],"title":"鸡冠"}
