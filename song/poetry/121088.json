{"author":"白玉蟾","id":121088,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。","仄仄仄平平仄仄，仄仄仄仄仄平平。"],"paragraphs":["去年五月扣松关，方与先生一解颜。","今我杖藜寻旧隠，闻君琴剑蜕空山。","交朋满眼今无几，羁旅伤心为一潸。","自叹洞前东去水，不若逝者若为还。"],"title":"挽知宫王月谷三章  其一"}
