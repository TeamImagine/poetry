{"author":"晁补之","id":214521,"strains":["平仄平平仄仄仄，仄仄○平○仄仄。","平平仄仄仄仄平，平平仄仄仄平平。","平仄平平仄平仄，平○仄仄仄平○。","平平仄仄○平仄，仄仄平○○仄仄。","仄平仄平仄仄平，○平平仄仄○平。","仄平仄仄○平平，仄平仄仄仄平平。","仄仄仄平平仄仄，仄仄平平仄平仄。","仄平平仄平仄仄，平仄平平仄平仄。","平仄仄平平仄仄仄平○，平仄○平仄仄○。","平平仄仄平仄仄，平仄仄仄平○平。","○平仄仄仄仄仄，平仄仄仄平平平。"],"paragraphs":["泾水为渠食万口，一石论功泥数斗。","嗟泾独不似渭闲，安流赴海又西还。","天下楩柟尽隆栋，何如栎社不材间。","无能饱食犹天上，巧智忧劳缘利赏。","我无懋功突厥名，横身为国作长城。","又非石堡将军勍，带刀夺取紫袍荣。","世上此身愚莫比，雾縠翻惭汉童子。","壮心虽欲强自挽，凫足元悭续非喜。","君不见西京对策济时难，羞死王嫱马上弹。","时平鸟雀须食尔，鸿羽可用高难攀。","从今识路窘捷径，求我莫傍终南山。"],"title":"复用前韵遣怀呈鲁直唐公成季明略"}
