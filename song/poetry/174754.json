{"author":"刘敞","id":174754,"strains":["平平仄仄仄，平仄仄○○。","仄仄仄平平，平平仄平平。","○仄仄平仄，平平○平平。","仄平仄仄平，仄仄仄仄平。","仄仄仄平仄，○平仄平平。","仄平仄仄仄，仄仄平平仄。","平平平平平，仄仄○平平。","仄仄○平○，仄仄○○平。"],"paragraphs":["幽兰晚已秀，新竹直且疏。","朴樕亦巢禽，坳堂自容鱼。","长日肆炎赫，周轩正清虚。","适心不贵多，一亩觉有余。","理会遣孤笑，兴来味群书。","彼何扰扰尔，我独欣欣欤。","人臣无怀安，吏治犹蘧芦。","幸及三年淹，庶几闲燕居。"],"title":"记所居草树"}
