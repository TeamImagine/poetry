{"author":"张耒","id":216352,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["浩荡平波欲接天，天光波色远相连。","风鸣雨桨初离浦，岸转青山忽对船。","泽国秋高添气象，人家南去好风烟。","步兵何必江东走，自有鲈鱼不值钱。"],"title":"将至寿州初见淮山二首  其一"}
