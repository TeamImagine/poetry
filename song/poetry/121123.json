{"author":"白玉蟾","id":121123,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄仄平平仄平。","平仄平平平仄仄，平平平仄仄平平。"],"paragraphs":["金翁姹女结亲姻，洞口桃花日日春。","拾得一轮天上月，炼成万劫屋中珍。","黄婆即是母之母，赤子乃其身外身。","龙汉元年消息断，威音前面更何人。"],"title":"呈万庵十章 温养"}
