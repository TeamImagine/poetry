{"author":"傅翕","id":53121,"strains":["平仄仄仄仄平平平仄仄，平仄仄平平仄平。","○平？平平仄仄，平仄仄平仄仄平。","仄仄平平仄平仄，仄仄○○平仄平。","平○平平仄仄仄，○仄仄仄仄○仄。","平仄○平仄仄仄，仄平仄仄仄平平。","平仄平平仄平仄，仄○仄仄仄平○。","仄仄平平仄平仄，仄平平仄仄平平。","仄仄○平仄平仄，○仄○仄仄○○。","○仄○，仄○平仄平仄仄。","○平平仄平平○，仄仄○平仄仄平。"],"paragraphs":["君不见爱欲贪淫诸佛母，诸佛世尊贪欲儿。","从来菩提为我匠，今使我为众匠师。","昔日千端外求佛，佛在衣中今始知。","无量痴心本是道，三毒四倒不思议。","虚妄行慈愍众苦，不知众苦是慈悲。","嗔恚无明最微妙，世间智者不能思。","昔日辛勤学知见，不知知见自无知。","四趣三涂悉非有，三障三脱不分离。","行路难，路难无有俱并忘。","了知烦恼无生相，即是如来坐道场。"],"title":"行路难二十篇（幷序） 第十八章明不思议佛母"}
