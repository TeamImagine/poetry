{"author":"李白","id":1025,"strains":["平平平仄仄，仄仄仄平○。","仄仄仄仄仄，仄平仄仄平。","平平仄仄仄，仄仄仄平平。","平平仄平○，平仄仄平平。","仄平仄仄仄，仄仄仄平○。","平平仄平平，平仄仄平平。","平仄仄仄仄，仄○仄仄平。","平平○平平，仄仄仄仄平。","仄仄仄仄仄，平○平仄平。","平仄仄仄仄，平仄仄平平。","○平仄平平，平仄仄平平。","仄仄仄仄仄，平平平平平。","平○仄平仄，平平平仄○。","平平平平仄，仄仄仄平平。"],"paragraphs":["幽州胡马客，绿眼虎皮冠。","笑拂两只箭，万人不可干。","弯弓若转月，白雁落云端。","双双掉鞭行，游猎向楼兰。","出门不顾后，报国死何难。","天骄五单于，狼戾好凶残。","牛马散北海，割鲜若虎餐。","虽居燕支山，不道朔雪寒。","妇女马上笑，颜如赪玉盘。","翻入射鸟兽，花月醉雕鞍。","旄头四光芒，争战若蜂攒。","白刃洒赤血，流沙为之丹。","名将古谁是，疲兵良可叹。","何时天狼灭？父子得闲安。"],"title":"横吹曲辞 幽州胡马客歌"}
