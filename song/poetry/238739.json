{"author":"陈克","id":238739,"strains":["平仄仄平平仄仄，仄仄平平仄○仄。","仄平仄仄仄仄仄，仄仄○仄平仄仄。","仄平平仄平仄平，仄仄仄平平仄○。","平平平仄仄仄仄，仄平仄仄平平平。","平平平仄平平仄，仄平仄仄平平仄。","仄平平仄仄○平，平平平仄仄仄平。"],"paragraphs":["何子画山心极苦，不画山林画其趣。","不知此绢厚几许，隐隐深入疑有路。","去年持此干贵权，数幅得官仍得钱。","平民常产卖有尽，笔端有产无穷年。","而今东绢知何数，不为水墨为襦袴。","我怜何子老更痴，平民皆饱汝独饥。"],"title":"何伯言画"}
