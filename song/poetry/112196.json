{"author":"田锡","id":112196,"strains":["仄仄平平平仄仄，平平仄仄平平仄。","○平○仄平仄平，仄仄平平○仄仄。","仄仄仄平平仄平，平平仄仄平平平。","平○仄平平平仄，仄仄仄平平仄平。","仄平平○平仄仄，仄平平平仄平仄。","仄平平平平仄平，仄仄平平仄平仄。","平平平仄平仄平，平仄仄平平仄○。","仄仄平仄平平仄，平平仄仄平平平。","○仄平平仄平仄，平平仄仄平平仄。","仄仄平平仄仄平，仄仄平平仄平仄。","平○○平仄仄平，平平○仄平仄平。","仄仄平平仄平○，平平仄仄平○平。","仄平平平仄平仄，○平平仄平平仄。","仄平仄仄平平平，平仄仄平仄平仄。","平仄仄平平仄仄，平仄仄平平仄仄。","平平仄仄平仄平，平仄仄仄平平平。","平平仄仄仄平仄，仄仄仄平平仄平。","平平仄仄平平仄，仄○？平○仄仄。","平仄○仄仄仄平，平平仄平仄平仄。","平仄○平仄仄平，仄○○仄平平平。","仄仄○平仄平仄，平仄平平○仄仄。","仄平仄仄仄○○，平平仄○平平仄。","仄平平仄○平平，平平平仄平仄○。","平仄仄平仄仄仄，仄平仄仄平平平。","仄平仄○平平仄，○平仄仄○平仄。","仄○仄仄仄○平，○平○仄平平平。","平平仄仄仄仄○，平平仄仄平平平。","○平平仄平平仄，仄仄仄平平仄仄。","仄平仄仄平仄平，○仄○平仄平仄。"],"paragraphs":["绣岭葱茏浮瑞气，云楼霭阙明珠翠。","禁城缘岭连九天，一片笙歌如鼎沸。","我恐紫麟丹凤洲，移于近甸资宸游。","东将太华为城雉，北以渭川为御沟。","又疑西王开月圃，白云仙都紫云府。","碧瑶新宫初构成，借与明皇自为主。","开元之末天宝初，天下太平方晏如。","万几多暇频游宴，青门道上驰銮舆。","长乐岐头霸陵岸，新丰市井骊山畔。","百里烟波锦绣明，宝马香车若珠贯。","宫中汤泉瑟瑟文，潺湲长以兰麝薰。","白玉莲花蹙飞浪，珠堂绣殿温如春。","贵妃承恩貌倾国，三千宫女朝霞饰。","谢家有女名阿蛮，歌舞织柔柳无力。","频唤入宫恩宠厚，金粟臂镮颁赐得。","秋来岭上霜月明，光照组练金吾兵。","槐烟柳露咽宫漏，玉笛一轰岩壑惊。","春来岭下春波绿，夜听琵琶将理曲。","幽咽轻拢慢撚声，鸾皇引雏啄珠玉。","尝记乘舆避暑时，御衣轻似红蕖丝。","翠辇将游石渠寺，探得姚崇乘小驷。","往来绿树影中行，清凉适称逍遥意。","荔支颜色燕脂红，生于南海烟瘴中。","南海地遥一万里，使臣日贡华清宫。","六宫每从鸾舆到，遗珠落翠长安道。","百司既奉玉乘归，汤宫横锁黄金扉。","门戈陛戟旨绣衣，朝钟暮鼓含清辉。","参差天上朝元阁，往往紫烟飞皓鹤。","至今碧落星宿繁，犹似当时挂珠箔。"],"title":"华清宫词"}
