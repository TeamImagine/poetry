{"author":"孙觌","id":239359,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["手扶棁杖两眉厖，床下诸生拜老庞。","讲肆共推三语妙，诗坛独受百城降。","挥金屡费青钱万，种玉亲收白璧双。","一卧遽先朝露尽，便随晨鼓去逢逢。"],"title":"邵久中承事挽词三首  其二"}
