{"author":"李彭","id":233379,"strains":["仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["蚤岁闻君万人敌，定交已悔十年迟。","中间会面无虚日，底事分携用此时。","不隔南云无过雁，犹因北阮著新诗。","征车欲作日边去，傥赴幽园茗菓期。"],"title":"用元亮韵答师川篇末见寄"}
