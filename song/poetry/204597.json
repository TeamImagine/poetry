{"author":"黄裳","id":204597,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["良辰惟有菊前杯，十五蟾光已看回。","白蚁酦醅凉后熟，黄金蓓蕾夜来开。","休悲往古事何在，且乐去年时复来。","好是夕阳须管醉，花丛中放玉山颓。"],"title":"对菊闲饮"}
