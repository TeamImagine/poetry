{"author":"陶翰","id":1165,"strains":["仄平○仄○，○仄○○平。","平仄平仄平，平平仄仄平。","仄平平仄○，○仄平仄○。","仄○平平平，平仄仄平平。","仄仄仄平仄，○平仄平平。","平平仄平仄，仄仄平○○。","平仄仄平仄，○平仄仄平。","仄平平仄仄，仄仄仄平平。"],"paragraphs":["请君留楚调，听我吟燕歌。","家在辽水头，边风意气多。","出身为汉将，正值戎未和。","雪中凌天山，冰上渡交河。","大小百余战，封侯竟蹉跎。","归来霸陵下，故旧无相过。","雄剑委尘匣，空门唯雀罗。","玉𥮾还赵女，宝瑟付齐娥。"],"title":"相和歌辞 燕歌行"}
