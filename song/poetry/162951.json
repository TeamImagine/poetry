{"author":"汪元量","id":162951,"strains":["仄仄平平仄，仄平平仄平。","仄○○平平，仄平仄平平。","仄平仄仄平，平仄仄平平，仄○仄平平。","仄平仄仄平，仄仄平仄仄，仄仄平平平。","平平仄仄平平仄，仄平平仄平平平。","○仄○仄仄仄平仄平仄仄，○仄平平仄仄仄仄平平平。","平仄平平平，平平平平平。","仄平仄仄○仄平，仄平平○平仄仄，仄仄平平平仄○。"],"paragraphs":["粲粲芙蓉阁，我登双眼明。","手拊沈香阑，美人已东征。","美人未去时，朝理绿云鬟，暮吹紫鸾笙。","美人既去时，阁下麋鹿走，阁上鸱枭鸣。","江山咫尺生烟雾，万年枝上悲风生。","空有遗钿碎珥狼籍堆玉案，空有金莲宝炬错落悬珠楹。","杨柳兮青青，芙蓉兮冥冥。","美人不见空泪零，锦梁双燕来又去，夜夜蟾蜍窥玉屏。"],"title":"兵后登大内芙蓉阁宫人梳洗处"}
