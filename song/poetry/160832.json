{"author":"毛直方","id":160832,"strains":["平平仄仄平平平，仄平仄平平仄仄。","仄平仄仄仄仄平，平平仄仄仄仄○。","仄平仄平平○平，○仄仄仄平平平。","仄○仄仄仄仄平，平平仄仄平平○。","仄仄平○仄仄平，○仄仄仄平○仄。","仄仄仄仄仄○平，○平仄仄仄平平。","仄仄仄仄○仄平，仄仄平仄平平平。","仄○仄平仄仄○，仄平仄仄平仄平。"],"paragraphs":["连天苜蓿青茫茫，盐车鼓车纷道傍。","肉鬃汗血不可常，权奇倜傥晦若藏。","五之六之无留良，如此独步何堂堂。","日三品豆慎所尝，天闲逸气谁能量。","一尺之棰五尺缰，了与辔络俱相忘。","大仆御直俨冠裳，庭前榻上婉清扬。","有诏有诏且勿忙，一洗凡马銮锵锵。","我观此图笔意长，欲言尚寄田子方。"],"title":"独骏图"}
