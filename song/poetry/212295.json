{"author":"华镇","id":212295,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["海陵东去尽东隅，桑柘田闾间碧芦。","北障海涛除斥卤，南分江水溉膏腴。","人羞投牒论长短，俗喜乘航贸有无。","林下每逢垂白叟，自言不识被追呼。"],"title":"海门"}
