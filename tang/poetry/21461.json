{"author":"杜牧","id":21461,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["七子论诗谁似公，曹刘须在指挥中。","荐衡昔日知文举，乞火无人作蒯通。","北极楼台长挂梦，西江波浪远吞空。","可怜故国三千里，虚唱歌词满六宫。"],"title":"酬张祜处士见寄长句四韵"}
