{"author":"刘长卿","id":55041,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["却见同官喜复悲，此生何幸有归期。","空庭客至逢摇落，旧邑人稀经乱离。","湘路来过回雁处，江城卧听𢭏衣时。","南方风土劳君问，贾谊长沙岂不知。"],"title":"自江西归至旧任官舍赠袁赞府"}
