{"author":"韩淲","id":86476,"strains":["平平仄平平，○仄平仄平。","平平仄仄仄，仄仄平仄平。","仄平○仄仄，仄仄○仄平。","平平仄仄仄，平平仄平平。","平平仄平○，仄仄平平平。","仄平平仄平，仄○○○平。","平平仄仄仄，平仄仄仄○。","仄○○○仄，仄仄仄仄○。","平仄仄○○，仄仄平仄平。"],"paragraphs":["开门有诗来，殷若金石声。","虚堂坐以咏，澹与秋气清。","岂无如此句，岂有如此情。","怀哉我所尚，求田乃归耕。","时乎发鸣弹，浩浩非营营。","大音知者希，既和应且平。","枫林月在户，寒影膝上横。","想当三叹后，却手复起行。","华发老相看，百事皆已经。"],"title":"次韵斯远弄琴"}
