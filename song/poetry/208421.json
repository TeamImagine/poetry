{"author":"林豫","id":208421,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["青山招隠桂丛高，五十年来姓字逃。","春雨晴时星欲洗，晚雷殷处水生涛。","关门不锁空玄室，花径无媒自碧桃。","安得飘飖尘外事，胡麻白日饭吾曹。"],"title":"鸣山岩"}
