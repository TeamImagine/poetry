{"author":"钱时","id":98773,"strains":["平仄平平平仄仄，仄平平○平平仄。","平平平仄仄平平，仄仄平平仄○仄。","平仄平仄仄平平，仄平平仄平平平。","平平仄仄平仄仄，仄仄平仄平○○。","仄平平仄○平仄，平仄平平仄平仄。","仄仄平仄仄平平，仄仄○○仄平仄。","仄仄仄仄○仄平，仄仄平仄平平平。","仄仄仄平○仄仄，仄平平仄平平○。"],"paragraphs":["丹叶萧萧秋肃肃，有人来献渊明菊。","渊明千古自高风，岁岁寒花照空谷。","金钿圆簇玉葳蕤，恍然彭泽归来时。","归来可是知几早，不肯为米归犹迟。","老夫家住深山里，彭泽知它在何许。","本不曾出不须归，冷面相看但欢喜。","况此妙绝难可名，不识何者为渊明。","与客遶花行复坐，一声幽鸟花前过。"],"title":"有送大本渊明菊者成长句"}
