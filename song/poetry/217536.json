{"author":"张耒","id":217536,"strains":["平平平平仄，平仄仄平仄。","仄○平仄平，仄仄平平仄。","平平仄仄仄，仄仄仄平仄。","仄平仄○仄，平仄○仄仄。","仄平仄仄仄，仄仄仄平仄。","平○仄仄仄，仄仄平仄仄。","仄平仄仄仄，○仄仄仄仄。","仄平平仄平，平仄仄仄仄。","平平仄仄仄，仄仄仄仄仄。","○平仄平仄，仄仄仄平仄。"],"paragraphs":["春风无形迹，贫舍亦时至。","欲将桃李蹊，易此冰霜地。","朝阳屋角暖，岸帻散衿袂。","迹来饬妻子，裘纩且饮费。","那知事大谬，暮雪卷风至。","单衣不得出，宛转眠被袂。","亦知事不久，顷刻度匪易。","四邻同一欢，初不办此计。","天公擅万物，与夺得自恣。","如何倒寒燠，乃以命为戏。"],"title":"春日杂书八首  其四"}
