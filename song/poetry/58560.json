{"author":"陈造","id":58560,"strains":["平仄○仄平，平仄平平仄。","仄○仄平平，仄仄仄○仄。","○平仄仄仄，○仄仄平仄。","仄仄○平仄，平仄仄仄仄。","仄平平仄仄，仄○○仄仄。","平平仄仄仄，仄仄平平仄。","平平仄平仄，仄平平仄仄。","仄平平平平，平平平仄仄。"],"paragraphs":["窗度荷芰风，舟舣鸳鸯浦。","落帆憩篙师，辟此白淙雨。","长征取惬快，留滞不云苦。","适喜县麻势，为荡铄石暑。","去年舟系柳，卧看虹饮渚。","龙公会事发，尚记跳珠语。","崎岖不谐俗，似为龙所予。","一杯酬新凉，开瓶先酹汝。"],"title":"召伯停舟辟雨"}
