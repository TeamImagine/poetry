{"author":"余观复","id":133962,"strains":["仄平平，平仄仄，○仄平平仄平仄。","平○仄仄平平平，平仄平平平仄仄。","平平仄仄仄平平，平仄平平平仄仄。","仄平○，平仄仄，平平仄仄仄仄平，仄仄仄平平仄仄。","平平仄仄○仄平，平平仄仄平平仄。","平平仄仄仄平○，仄仄○平仄平仄。","仄仄平平平，仄平平仄仄平平。","仄仄平平仄，仄仄仄平平○仄。","仄平仄仄平仄平，仄仄仄平平仄仄。","平平仄仄○○平，平平仄仄平○平。","○○仄仄○仄○，○仄平平○仄○。","平仄平平平仄仄，仄仄○平仄仄仄。","仄平平仄仄平平，平仄平平仄平仄。","仄平平，平仄仄。","平平仄仄平平平，平仄平平平仄仄。","平○仄仄仄平○，仄仄平○平仄仄。"],"paragraphs":["耨银云，锄璧月，栽得寒花寄愁绝。","阳和一点来天根，春满江南谁漏泄。","珊瑚作树玉为肤，沉水熏香檀吐屑。","野桥横，寒涧洁，斜梢舞破屋角烟，老树压残墙角雪。","风流不肯王谢俦，孤高尚笑夷齐劣。","萧然与俗最无缘，此话难明向谁说。","绝爱西湖君，暗香浮动月黄昏。","亦爱东坡老，竹外一枝斜更好。","二仙去矣花寂寥，著语压花花不倒。","谁能淡笔传其真，谁能楚语招其魂。","参横月落兴未了，三叫花神闻不闻。","花影摇摇情默默，冷透吟脾醒醉魄。","问渠桃李岂知春，西抹东涂受春役。","自然香，无色色。","谯楼角动霜初飞，萧寺钟鸣天欲白。","披衣遶遍树头行，判断人间风月国。"],"title":"梅花引"}
