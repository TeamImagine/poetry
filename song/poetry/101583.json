{"author":"赵抃","id":101583,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["岁晏珍林发素葩，樽前奇赏著诗夸。","惊逢腊去已三日，喜见春初第一花。","照水冷容酥点缀，摇风香片雪纷拏。","主宾莫作寻常看，锦里名园只两家。"],"title":"钤兵李左藏厅赏梅"}
