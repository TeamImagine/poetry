{"author":"李纲","id":242610,"strains":["平平仄仄仄平仄，仄仄平仄○平平。","平平仄○平平平，平仄平平仄仄平。","仄仄仄平○仄仄，仄平仄仄仄平平。","平平仄仄仄平仄，○仄平平平仄平。"],"paragraphs":["开樽欲约玉川子，致鲤先遣长须奴。","春时海燕光涎涎，风暖城乌尾毕逋。","幸有异书并古字，可无白饭与青刍。","虚堂隐几共谈笑，应信今吾非故吾。"],"title":"招陈几叟小饮"}
