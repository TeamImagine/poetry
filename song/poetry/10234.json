{"author":"欧阳澈","id":10234,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄平平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["霜刀顿洗碧琅玕，半亩清阴透胆寒。","为去残枝藏毒虺，端留密叶隠鸣鸾。","荒榛杂揉尤宜剔，直节坚刚岂忍残。","拟倩萧郎挥妙笔，一时收拾画圗看。"],"title":"秋日山居八事  其三"}
