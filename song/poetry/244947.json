{"author":"李纲","id":244947,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["谒告来归若骏奔，友于真可裕礽晜。","共伤庭玉先埋土，怅望鸰原增断魂。","白髪自嗟临药灶，一瓶端欲寄空门。","浙东耆旧如相问，为道衰迟愧主恩。"],"title":"次李泰发韵二首送仲辅提刑弟还浙东  其二"}
