{"author":"白居易","id":17423,"strains":["仄仄平平平仄仄，仄平平仄仄平平。","仄平仄仄仄平仄，仄仄平平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["玉管清弦声旖旎，翠钗红袖坐参差。","两家合奏洞房夜，八月连阴秋雨时。","歌脸有情凝睇久，舞腰无力转裙迟。","人间欢乐无过此，上界西方即不知。"],"title":"与牛家妓乐雨后合宴"}
