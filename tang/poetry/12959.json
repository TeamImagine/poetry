{"author":"张九龄","id":12959,"strains":["○仄仄平仄，仄平平平平。","平仄○仄平，○平平仄平。","仄○○平仄，○仄平平○。","仄平仄仄仄，仄仄平仄平。","仄平平仄平，平平仄仄平。","仄仄仄平仄，平仄平平平。","仄仄仄仄○，仄平仄仄平。","平平○平○，仄仄平○平。","仄平平平仄，仄平平仄平。","仄平仄平仄，仄仄平仄○。","○仄仄仄平，仄平平仄平。","平仄仄仄平，平平平仄○。"],"paragraphs":["隋季失天策，万方罹凶残。","皇祖称义旗，三灵皆获安。","圣期将申锡，王业成艰难。","盗移未改命，历在终履端。","彼汾惟帝乡，雄都信郁盘。","一月朔巡狩，群后陪清銮。","霸迹在沛庭，旧仪睹汉官。","唐风思何深？舜典敷更宽。","户蒙枌榆复，邑争牛酒欢。","缅惟翦商后，岂独微禹叹。","三后既在天，万年斯不刊。","尊祖实我皇，天文皆仰观。"],"title":"奉和圣制幸晋阳宫"}
