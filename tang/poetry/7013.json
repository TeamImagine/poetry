{"author":"卢纶","id":7013,"strains":["平平仄仄平仄平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["常嗟外族兄弟稀，转觉心孤是送归。","醉掩壶觞人有泪，梦惊波浪日无辉。","烹鱼绿岸烟浮草，摘橘青溪露湿衣。","闻说江楼长卷幔，几回风起望胡威。"],"title":"送内弟韦宗仁归信州觐省"}
