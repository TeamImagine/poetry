{"author":"苏轼","id":195399,"strains":["平平仄仄平平平，仄平平平平仄平。","仄平平仄仄○仄，平平仄仄平平平。","○平仄仄仄平仄，仄仄仄仄？○平。","仄平平平○仄仄，仄仄平仄平平平。","平平平仄平仄仄，仄平仄仄平平平。","仄平平平○○仄，仄仄仄○平仄平。","仄仄仄仄仄仄仄，仄仄仄仄平平平。","平平仄仄仄○仄，仄仄仄仄平平平。"],"paragraphs":["春风岭上淮南村，昔年梅花曾断魂。","岂知流落复相见，蛮风蜑雨愁黄昏。","长条半落荔支浦，卧树独秀桄榔园。","岂惟幽光留夜色，直恐泠艳排冬温。","松风亭下荆棘里，两株玉蕊明朝暾。","海南仙云娇堕砌，月下缟衣来扣门。","酒醒梦觉起绕树，妙意有在终无言。","先生独饮勿叹息，幸有落月窥清樽。"],"title":"十一月二十六日松风亭下梅花盛开"}
