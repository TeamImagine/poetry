{"author":"方岳","id":127633,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["孔堂雨宿盍儒簪，自与诸儒守诲箴。","白发一经流俗眼，青山千古圣贤心。","夜窗灯冷书如堵，春草坛荒杏满林。","想得梦回科斗壁，隠然丝竹尚遗音。"],"title":"次韵徐宰斋宿学宫"}
