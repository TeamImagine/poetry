{"author":"释道潜","id":203134,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["暮磬寥寥殷上方，笼纱朱火影微茫。","窗虚竹净雨初阕，云润星辉夜更凉。","落枕松声惊瑟瑟，扑帘香雾霭苍苍。","遥怜散发东堂老，正卧风漪六尺床。"],"title":"夏夜智果怀武康令毛泽民"}
