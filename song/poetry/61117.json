{"author":"许及之","id":61117,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["累石防花拾弃材，凿池种藕白余苔。","游鯈剩喜波光阔，飞鹭似知人意来。","已见圆荷浮小叶，正须细雨熟黄梅。","莫言旧隠无多景，一派清泉手自开。"],"title":"凿池添种荷花"}
