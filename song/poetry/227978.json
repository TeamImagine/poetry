{"author":"释德洪","id":227978,"strains":["平平仄平仄，仄仄平平仄。","仄平平仄仄，仄仄仄仄仄。","平平仄平平，仄仄平平仄。","仄仄平平平，○仄平平仄。","仄平仄仄平，○平仄平仄。","仄平仄仄平，平仄○仄仄。","平平仄平仄，仄仄平仄仄。","平平仄仄仄，仄仄仄仄仄。","平平仄仄仄，平仄仄仄仄。","平平仄平平，平仄○平仄。","平平平平仄，○平○仄仄。","平平○仄仄，仄仄○平仄。","平平仄平仄，平仄平仄仄。","平○仄○仄，○平仄平仄。","平平仄平仄，仄仄平仄仄。"],"paragraphs":["公诗自雄放，故我甘雌伏。","韵高霜月苦，洗尽瘴雾毒。","游丝映明窗，小字为公录。","便觉春争妍，胜气增林麓。","永怀矍铄翁，论兵到精熟。","子阳井底蛙，提耳论祸福。","归来得真主，简易心屈服。","才高犯众忌，薏苡致谤讟。","梁生付一笑，何必较直曲。","山僧亦何知，鱼鼓听斋粥。","陈侯金闺彦，论清如屑玉。","南游兴未已，甚欲乘桴木。","湘西独何幸，旌旆先见辱。","松间偶相值，论交一言足。","云山久干没，赖此佳句赎。"],"title":"和陈奉御游梁山"}
