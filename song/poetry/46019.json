{"author":"梅尧臣","id":46019,"strains":["平平仄仄仄，仄仄仄平平。","平仄仄平平，平仄平平平。","平平仄仄仄，仄仄○○平。","仄仄仄仄仄，仄仄仄仄平。","平仄仄平仄，仄仄仄仄平。","平仄仄仄仄，仄仄平平平。","平仄仄○○，平仄仄仄平。","仄平平平平，仄仄○仄○。","平平仄仄仄，平仄平仄平。","仄○平仄仄，平仄仄仄平。","仄平平平○，仄平平平平。","平平仄○仄，平仄平仄平。"],"paragraphs":["春阳发草木，美好一同时。","桃李杂山樱，红白开繁枝。","楸英独步媚，淡紫相参差。","大叶与劲干，簇萼密自宜。","图出帝宫树，耸向白玉墀。","高绝不近俗，直许天人窥。","今植郡庭中，根远未可移。","但欣东风来，不恨和煦迟。","山禽勿蹙踏，蜂蝶休掇之。","昔闻韩吏部，为尔作好诗。","爱阴无纤穿，就阴东西随。","公今亦牵此，端坐曾莫疑。"],"title":"和王仲仪楸花十二韵"}
