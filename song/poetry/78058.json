{"author":"吴竽","id":78058,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。"],"paragraphs":["生平豪气老难降，南北中分叹此江。","多病能消山屐几，清游幸尾使旌双。","天连远水碧千里，云护夕阳红半窗。","缱绻主人留客意，船头昏鼓又逢逢。"],"title":"集君山"}
