{"author":"刘驾","id":26503,"strains":["仄仄仄仄平，仄仄平仄平。","仄平仄仄仄，仄仄○平平。","平平○○平，仄仄平平平。","仄平仄仄仄，仄仄平平平。","仄平仄平仄，平仄○平平。","仄○仄平仄，仄平平仄平。"],"paragraphs":["白发岂有情，贵贱同日生。","二轮不暂驻，似趁长安程。","前堂吹参差，不作缑山声。","后园植木槿，月照无余英。","及时立功德，身后犹光明。","仲尼亦为土，鲁人焉敢耕。"],"title":"励志"}
