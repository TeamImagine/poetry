{"author":"吕本中","id":246875,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平平仄，仄平仄仄仄平平。","平平仄仄平平仄，平仄平平仄仄平。"],"paragraphs":["委曲随人久未甘，翛然午枕睡方酣。","功名到此终无分，身世从来百不堪。","为己工夫今粗晓，住山活计久相谙。","他时不用求三径，投老才须住一庵。"],"title":"将去福州"}
