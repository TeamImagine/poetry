{"author":"董嗣杲","id":154561,"strains":["仄平○仄仄，仄仄仄○仄。","平仄平平仄，仄仄仄仄仄。","平仄仄仄仄，平仄平仄仄。","平平仄仄仄，仄仄平仄仄。","仄仄平平平，仄平仄平仄。","平平仄仄仄，仄仄平平仄。","仄仄仄平平，平平仄平仄。","平○仄○仄，仄○平平○。","仄平平仄平，仄平○仄仄。","平平仄○○，仄平仄平仄。","平平○平平，仄仄平平仄。","？平仄平平，仄○仄仄仄。","仄仄仄○平，平仄平仄仄。","仄仄仄仄平，仄仄平平仄。","平仄平平平，仄仄平仄仄。"],"paragraphs":["上船且偃卧，月出揽衣起。","周览郊原旷，肆毒暑未已。","河汉水色浄，身寄图画里。","幽情苦跋涉，未克安所止。","忆荡西湖舟，白莲弄清泚。","歌声透夜响，钜丽瀛蓬比。","景绝四无人，风揺六桥水。","今如梦中觉，乍离官河觜。","板桥余店灯，酒旗三尺纸。","狂来发兴深，野航暂时舣。","崖凉胜埋篷，独信桥阑倚。","倏然想归程，便迟二十里。","醉眼忘离津，风顺差可喜。","入邑日已髙，不掩罍之耻。","因感孤生浮，若此能几耳。"],"title":"由京买航还武康夜泊中途因醉晓还邑中摭实有赋"}
