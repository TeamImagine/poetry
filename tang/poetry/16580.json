{"author":"白居易","id":16580,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["留春不住登城望，惜夜相将秉烛游。","风月万家河两岸，笙歌一曲郡西楼。","诗听越客吟何苦，酒被吴娃劝不休。","从道人生都是梦，梦中欢笑亦胜愁。"],"title":"城上夜宴"}
