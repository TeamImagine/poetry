{"author":"薛季宣","id":62847,"strains":["仄仄仄平仄，平平仄平○。","○平平仄平，仄仄平仄平。","平仄平仄仄，平平仄平平。","平平仄仄仄，仄仄○平○。","仄仄平仄○，平平平仄平。","平平平仄平，仄仄平○平。","仄仄仄平仄，平平仄○平。","仄平○平平，仄仄平平平。","平仄仄仄仄，平平仄平平。","仄平仄仄仄，平○仄平平。","平仄仄平仄，平平仄平平。"],"paragraphs":["密雨作春社，袁山暂登临。","迎人多野花，对镜谐道心。","于以今日态，而开去年林。","平沙没浩荡，涨水相浮沈。","草绿湖万顷，峰青天一寻。","无情云自闲，此理吾难任。","故垒雉明玉，寒溪叠重岑。","朅来听流泉，可用资鸣琴。","新霁石磴滑，崩波马蹄肣。","不知日已暮，迂回树生阴。","归路尚修阻，时哉羡灵禽。"],"title":"袁山春望"}
