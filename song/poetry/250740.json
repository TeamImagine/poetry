{"author":"刘才邵","id":250740,"strains":["平平平仄平，平仄仄仄仄。","○○仄仄仄，？仄平平仄。","平平仄仄○，平仄仄平仄。","平平仄平平，仄仄平仄仄。","仄仄平平仄，平平仄平仄。","仄仄○平仄，平仄仄平仄。","平平平仄平，仄仄平平仄。","仄仄平平平，平仄平平仄。","平平仄仄平，仄仄平仄仄。","平仄仄平仄，平平仄平仄。"],"paragraphs":["寻常秋色高，风力未遽恶。","应缘杀气盛，惨淡连沙漠。","林枯日向疏，溪断水初落。","闲云亦何心，酿雨添寂寞。","赖有金兰契，新诗慰萧索。","盛意难虚辱，终愧笔锋弱。","元知鸾鹤音，异彼藩篱雀。","欲泛东篱英，聊庆西畴获。","区区恋阙心，对酒翻不乐。","天祸有时悔，妖氛会清廓。"],"title":"次韵陈久道秋雨书事二首  其一"}
