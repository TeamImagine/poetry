{"author":"薛能","id":25132,"strains":["仄平平仄仄平平，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["羽人仙籍冠浮丘，欲作酂侯且蜀侯。","导骑已多行剑阁，亲军全到近绵州。","文翁劝学人应恋，魏绛和戎戍自休。","唯有夜樽懽莫厌，庙堂他日少闲游。"],"title":"送崔学士赴东川"}
