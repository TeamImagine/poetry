{"author":"谢逸","id":226499,"strains":["平平○仄平，○仄仄仄仄。","仄仄平○平，仄仄仄平仄。","仄○平平平，仄仄仄仄仄。","平平仄平平，平平平仄仄。","平仄平仄仄，仄仄仄仄仄。","仄仄仄仄平，平平仄仄仄。","平仄○平平，仄仄仄仄仄。","仄仄平○仄，仄平○仄仄。","平○平仄仄，仄平仄平仄。"],"paragraphs":["渊明从远公，了此一大事。","下视区中贤，略不可人意。","不如归田园，万事付一醉。","挥觞赋新诗，诗成聊自慰。","初不求世售，世亦不我贵。","意到语自工，心真理亦邃。","何必闻虞韶，读此可忘味。","我欲追其韵，恨无三尺喙。","嗟叹之不足，作诗示同志。"],"title":"读陶渊明集"}
