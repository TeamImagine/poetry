{"author":"苏轼","id":195443,"strains":["仄平仄仄平平平，仄仄仄仄平平平。","平平仄仄平仄仄，平仄仄仄平平平。","仄仄○平仄○仄，平平仄仄平平平。","仄平仄仄仄平仄，仄仄平平○仄平。"],"paragraphs":["羽虫见月争翾翻，我亦散发虚明轩。","千梳冷快肌骨醒，风露气入霜蓬根。","起舞三人漫相属，停杯一问终无言。","曲肱薤簟有佳处，梦觉琼楼空断魂。"],"title":"六月十二日酒醒步月理发而寝"}
