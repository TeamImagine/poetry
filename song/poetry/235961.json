{"author":"李光","id":235961,"strains":["仄仄○仄仄，仄仄仄仄平。","？○平仄平，仄仄仄仄○。","○平仄平仄，仄仄平仄平。","平平平平仄，仄仄平平平。","平平○平仄，平平仄平平。","仄仄仄仄○，仄仄仄平平。","仄平平平仄，仄仄平平平。","平平仄平仄，仄仄平仄平。","平平仄平仄，平平平○○。","仄○平仄○，平平仄平平。"],"paragraphs":["泽国三月雨，浩渺灌室庐。","爕调归化工，佞佛计已疏。","乘时舞䲡鳝，快意凫鹜趋。","君来持龙节，问俗浮江湖。","风涛正豗蹙，斯民岂宁居。","一饱不可期，况乃供军须。","素怀澄清志，慷慨时登车。","田畴得安业，十郡通有无。","阴霾会消释，清风为驱除。","渐闻闾里间，欢声变嗟吁。"],"title":"和徐漕苦雨之什"}
