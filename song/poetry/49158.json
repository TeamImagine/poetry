{"author":"杨万里","id":49158,"strains":["平平○平仄平仄，仄平○平○仄仄。","仄平○仄仄平平，仄平仄平○仄仄。","平平仄仄平平仄，平平仄仄仄平平。","仄平仄仄仄仄平，仄平仄仄平平平。","仄平平仄仄仄仄，○仄仄平？○仄。"],"paragraphs":["前儿牵牛渡溪水，后儿骑牛回问事。","一儿吹笛笠簪花，一牛载儿行引子。","春溪嫩水清无滓，春洲细草碧无瑕。","五牛远去莫管它，隔溪便是群儿家。","忽然头上数点雨，三笠四蓑赶将去。"],"title":"安乐坊牧童"}
