{"author":"释慧古","id":226381,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["流水高山不在弦，等闲成曲又成篇。","列珊瑚树枝枝好，撒水银珠颗颗圆。","挥落禅关无少滞，增添衲子几重冤。","拟于纸上明端的，争似当机自造玄。"],"title":"题佛鉴禅师语录后"}
