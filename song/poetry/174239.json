{"author":"刘敞","id":174239,"strains":["仄仄仄仄平，平仄平○○。","仄仄仄仄仄，○仄平仄平。","仄平仄平平，仄仄仄仄○。","仄仄仄○仄，仄○平仄平。","平○仄平仄，仄仄平仄平。","平○仄仄仄，仄平仄仄平。","仄平仄仄仄，仄平仄平○。","仄仄仄仄仄，仄平仄○平。","平平仄平平，仄平仄平平。"],"paragraphs":["昔者有化人，来集周王庭。","咫尺逝万里，顷刻超百龄。","五音荡心神，耳乱不可听。","众采眩其目，不分丹与青。","飘鹞惑真伪，恍忽迷窈冥。","驰思八极表，讵知日与星。","未尝出户牖，自疑涉天廷。","左右莫觉悟，兀然殆遗形。","祈招作悲歌，圣贤用为经。"],"title":"杂诗二十二首  其二一"}
