{"author":"释德洪","id":228457,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["吐词秀似出盆丝，好古幽情八咏思。","论字来寻鲁公碣，因诗曾访少陵祠。","留题楚俗争传去，懒赋山灵必有词。","定价文章比珠玉，此篇不独慰吾私。"],"title":"次韵游鹿头山"}
