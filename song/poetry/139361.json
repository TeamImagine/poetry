{"author":"陈著","id":139361,"strains":["仄仄平平仄仄平，平平平仄仄平平。","仄平仄仄平仄仄，仄仄平平平仄平。","平仄平仄平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["古俗流传重岁新，交相来往笃亲亲。","外家在望无十里，内表如今能几人。","筋力难施身已老，形骸不索意方真。","儿曹能拜何妨遣，要使绸缪百世春。"],"title":"岁首戒子到外家展驾寄内弟竺少博"}
