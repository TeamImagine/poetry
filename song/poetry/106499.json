{"author":"程公许","id":106499,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["幸有安居暂寄包，拙如鸠不费营巢。","日长有井供茶课，客至移床荫树梢。","无事莫将吟思搅，尽闲且把旧书抄。","心知守道惟玄默，不用援毫赋解嘲。"],"title":"北新桥借孙氏宅内有井甘寒又有柳阴度夏为宜"}
