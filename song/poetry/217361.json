{"author":"张耒","id":217361,"strains":["平平仄平仄，仄仄平平平。","仄仄平○仄，平平平仄平。","平平仄仄仄，平仄仄仄平。","仄平○仄平，平仄仄○平。","○平仄平○，平仄仄平平。","仄平平仄平，平仄平○平。"],"paragraphs":["薰风动嘉树，日夕成清阴。","上有枝间鸟，知时为好音。","阳春事已往，桃李不可寻。","赖兹长养功，嘉实荐中林。","庭虚纳凉吹，云表见遥岑。","我歌虞氏诗，谐此风中琴。"],"title":"薰风二首  其一"}
