{"author":"林希逸","id":119813,"strains":["○仄平平仄，平平仄仄平。","平○平仄仄，仄仄仄○平。","仄仄平平仄，平○仄仄平。","○平平仄○，仄仄仄平仄。","仄仄平平○，○平仄仄平。","仄平平仄仄，平仄仄○平。"],"paragraphs":["长短堤边柳，波流影不流。","浑如低倚岸，却不碍行舟。","水漾千丝乱，风吹一叶浮。","轻摇兰桨过，搅碎绿阴不。","似带墙头燕，如萦镜里鸥。","那堪南浦别，明暗两牵愁。"],"title":"柳影不碍舟"}
