{"author":"陆游","id":33508,"strains":["仄平平仄仄，平平仄○仄。","平平仄仄平，平仄仄平仄。","○○平仄仄，仄仄平仄仄。","仄平平仄平，仄仄平仄仄。","仄平仄平仄，平仄平仄仄。","平平仄仄仄，平仄仄平仄。","仄平○仄平，仄仄平仄仄。","仄仄平平平，平平仄平仄。"],"paragraphs":["马蹄连早暮，车尘细如雾。","谁知此路邉，高阁下风驭。","颇传秋月夕，语笑聮杖履。","始知仙与人，混迹无异处。","我来想鸾鹤，稽首祈一顾。","飞仙不可见，惟与白云遇。","白云如有情，傍我栏角住。","借问何山来，云惊却飞去。"],"title":"秋日登仙逰阁"}
