{"author":"李彭","id":233377,"strains":["平仄平平平仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["杨柳江头人迹稀，心随钟度远山迟。","忽传忆弟看云句，想见流觞曲水时。","人比封胡终有恨，韵低徐庾敢言诗。","青春欲谢子规叫，莫惜归帆赴后期。"],"title":"次韵答仲兄元亮"}
