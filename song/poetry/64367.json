{"author":"罗愿","id":64367,"strains":["平平平仄平，平仄平平仄。","○平仄平仄，平平仄平仄。","平○仄仄仄，平仄仄仄仄。","平平平平仄，仄仄平平仄。","○平仄平平，仄仄平仄仄。","平平仄仄仄，仄仄仄平仄。","仄平平仄仄，仄仄平○仄。","仄平平平平，平○仄平仄。","○○仄平仄，仄仄平平仄。","平平仄平仄，仄仄平平仄。","○平仄平仄，○仄仄平仄。","平平仄平仄，○仄仄仄仄。","仄平仄仄仄，仄仄仄仄仄。","平平仄平仄，仄仄仄平仄。","○○仄平仄，○仄平仄仄。"],"paragraphs":["凌晨登郁孤，南走韶阳道。","封疆有申画，山川本怀抱。","公行度塞岭，残雪故未扫。","高情无南北，反谓兹山小。","顷来我尝游，亦觉山媚好。","前贤困远谪，我辈得幽讨。","两崖瞻欲眩，数树攀且绕。","想公哦新诗，千骑转林杪。","衙冠候颜色，约束军声悄。","韶阳古名郡，四十专城早。","重华已千岁，苍石在云表。","鱼龙舞幽壑，遗韵盖可考。","以兹供抚玩，或可荐寿考。","公余亦时饮，未用绝芳醥。","行行布恩惠，正直神所保。"],"title":"梁寺丞见示过岭新作"}
