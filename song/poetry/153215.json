{"author":"俞德邻","id":153215,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["柳外澄波系小艖，玉皇宫畔梵王家。","蚁浮腊味杯行酒，鹤避晴烟灶煮茶。","客里招邀惭草率，座中霑洽笑兰阇。","杖藜归路西风晚，一抹寒林万点鸦。"],"title":"淮楚绝无行乐地万柳池边有开元小寺稍洁因载酒约淮上翁荀桂叔林绍先诸友同游"}
