{"author":"戴表元","id":160982,"strains":["仄仄仄平仄，平平平仄平。","平平仄平仄，仄仄仄平○。","平平仄平仄，平仄仄平平。","平平仄仄仄，平平仄平平。","仄仄仄仄仄，仄仄平平○。","平平仄仄仄，仄仄仄平平。","仄仄仄仄仄，仄平仄平平。"],"paragraphs":["欲有险于阱，千金身陡沉。","争名急饥渴，对面九关深。","谁知海城畔，山水发清音。","蟾蜍泄喜愠，籧篨阅晴阴。","意到得所指，不作寒鸢吟。","斯人定不恶，我辈许同襟。","去去复去去，白鸥未遐心。"],"title":"次韵答盐官傅秀才"}
