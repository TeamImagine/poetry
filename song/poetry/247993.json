{"author":"陈渊","id":247993,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["暴客年来不过门，羡君三秀各生春。","悬弧适在龙溪侧，履迹知从剑水滨。","鲁国考祥欣得鲤，杜陵占梦信为麟。","问名更取诗翁语，盛事流传西鬬新。"],"title":"次韵德纯通判贺用中生子"}
