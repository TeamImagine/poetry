{"author":"张栻","id":58045,"strains":["仄平平仄仄，仄仄仄○平。","仄○平平仄，平平仄仄平。","仄平平仄仄，○仄仄平平。","仄○平平○，平平仄仄平。","仄平平仄仄，平仄仄平平。","仄仄○平仄，○平仄仄平。","仄平平仄仄，平仄仄平平。","仄仄平平仄，平平仄仄平。","平○平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄○仄平平。","仄仄○平仄，平○仄仄平。","平○○仄仄，仄仄仄平平。","平仄平○仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄○，仄仄仄○○。","仄仄平平仄，平平仄仄平。","平平○仄○，仄仄仄○平。","○仄仄平仄，平平仄仄平。","平仄平仄仄，仄仄仄平平。","仄仄平平仄，平平仄仄平。","○○平仄仄，仄仄仄平平。","○仄平平仄，平平○仄平。"],"paragraphs":["箨龙春雨后，得势类乘轩。","骤长宁嫌速，骈生讵厌烦。","错连非异族，苍老见玄孙。","色并蒲葵扇，香侵老瓦盆。","静依花影转，新带藓文昏。","外美看彪炳，中虚验晏温。","出栏俄竞秀，侵径恍孤骞。","颖脱锥囊见，森严武库存。","风回飘粉雾，龟拆露坤垠。","生理知无息，神功本不言。","牙筹谁数个，玉斧莫伤根。","错立环兵卫，周罗俨翰藩。","危岑遥寸露，睹浪忽惊奔。","劲节回青眼，齐观壮小园。","严凝难夺志，霡霂合知恩。","蛟鳄蟠深宅，牛羊隠半垣。","委蛇随户牖，撑拄动荃荪。","爱惜滋千亩，高低辨两番。","藐真应莫称，著谱欲重论。","岂止同苞茂，真成后嗣繁。","儿童防戏折，口腹谢空飧。","深夜共椽烛，清朝列戟门。","於菟真笔楗，季子屡髯掀。","北海虽频设，南山可尽髠。","深培资后赏，独倚莫消魂。","看取炎歊候，清阴荫午暾。"],"title":"和德美韩吏部笋诗"}
