{"author":"方回","id":148301,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平平仄仄平仄，仄仄平平仄仄平。"],"paragraphs":["岁晚江湖尚此行，从今一钵老淮城。","闻闻见见元无法，去去来来岂有情。","肯复餐针效罗什，独能沽酒致渊明。","风吹云散各南北，我亦归寻钓石盟。"],"title":"送高险崖一直翁二上人还扬州"}
