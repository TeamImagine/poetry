{"author":"刘跂","id":211413,"strains":["平仄平平仄，平平仄仄平。","平平○仄仄，平仄仄平平。","仄仄平平○，平平仄仄平。","平平○仄○，平仄仄○平。","仄仄平平○，平平仄仄平。","仄仄○仄仄，仄○仄平平。","仄仄平平仄，平平仄仄平。","仄○平仄仄，平平仄平○。","仄仄平○仄，平平仄仄○。","仄平平仄仄，平仄仄平○。"],"paragraphs":["都尉声名后，篇章不乏才。","谈高正始际，诗自建安来。","险怪探龙颔，甘珍味豹胎。","阴何长有思，郊岛漫相猜。","白雪凭谁听，黄花入众咍。","楚醒搴水薜，蜀兴动官梅。","晚艇翩翩鸟，秋涛隠隠雷。","水兼天浩荡，山为日崔嵬。","丽藻烦三复，愁肠殆九回。","自惭无世用，庄语笑迂骀。"],"title":"答资道"}
