{"author":"陈深","id":167384,"strains":["平平平平仄，仄仄仄平仄。","○平仄平仄，平平仄平仄。","平○仄平平，仄仄平仄仄。","○○仄○仄，仄仄○平仄。","平仄仄仄○，仄仄仄平仄。","仄平平平仄，平仄平仄仄。","○仄○平平，仄仄仄仄仄。","仄平平平仄，仄仄仄○仄。","平平仄仄平，仄仄仄平仄。"],"paragraphs":["山昏归云敛，叶落夕飚骤。","疏松漏微月，清光照岩窦。","烟中二仙师，一笑欣邂逅。","行行扑空翠，杖屦相先后。","清景适与期，得句若天授。","画成诗逾绝，开卷消鄙陋。","如饮中泠泉，可咽不可{口敕}。","我怀陶贞白，日夕梦三秀。","何年卓茆庵，饵术衍遐寿。"],"title":"题梁中砥诗画图"}
