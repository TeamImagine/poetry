{"author":"苏泂","id":95648,"strains":["平平仄平平，仄仄仄平○。","仄平仄平平，平○平仄平。","平平仄仄平，仄仄仄平○。","平平平平仄，仄仄○仄平。","仄仄○仄平，平仄仄平平。","仄平仄○平，仄仄○平平。","仄仄仄平仄，仄平平仄○。","○平平仄仄，仄仄仄平平。"],"paragraphs":["边头奏凉风，战士送寒衣。","北征夏徂秋，君王虚六师。","区区彼敌人，授首讵无期。","冰霜辉戈甲，勇忆临去时。","去去思树功，宁复顾家为。","指挥在将军，坐作看旌旗。","谓是白沙漠，那知青草陂。","当时均死力，顾乃用之非。"],"title":"边头叹"}
