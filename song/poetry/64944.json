{"author":"章甫","id":64944,"strains":["平平仄仄仄平平，平仄平平仄仄平。","平仄平平平仄仄，仄仄平仄平平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["登高长是易销魂，多病新来目更昏。","强引儿童追节物，久拼身世任乾坤。","江风冷拂乌纱帽，篱菊香浮老瓦盆。","回首西湖如昨日，交游凋谢不堪论。"],"title":"九日"}
