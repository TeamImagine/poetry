{"author":"贺朝","id":45604,"strains":["平仄仄平仄，○平仄○平。","平仄平仄○，平平仄平平。","平仄仄平仄，仄平平仄平。","平仄○仄仄，仄平仄平平。","平仄仄平仄，仄○平仄平。","平仄平仄仄，平平○仄平。"],"paragraphs":["晴日暖珠箔，夭桃色正新。","红粉青镜中，娟娟可怜嚬。","君子在遐险，蕙心谁见珍。","罗幕空掩昼，玉颜静移春。","江瑟语幽独，再三情未申。","黄鹄千里翅，芳音迟所因。"],"title":"孤兴"}
