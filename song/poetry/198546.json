{"author":"苏辙","id":198546,"strains":["仄平仄仄平平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["岁云莫矣谁能守，唯有此心初不移。","宇宙随流任尔去，虚空对面即吾师。","三杯醉倒聊从俗，一点灵明欲语谁。","来日日新无限事，归根一笑彼安知。"],"title":"守岁"}
