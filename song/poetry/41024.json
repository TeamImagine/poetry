{"author":"陆游","id":41024,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["中年已惧小人归，况是骎骎耄及时。","气惰欲归思友助，学衰不进赖儿规。","无功追愧清时禄，有命何忧晚节饥。","羸病今年能未死，潜心更下董生帷。"],"title":"自励"}
