{"author":"张耒","id":217362,"strains":["仄仄仄平仄，平平仄平平。","仄平平平仄，仄仄仄仄○。","平平仄仄仄，仄仄仄平平。","平平平平平，仄仄平仄平。","平仄仄平○，平平仄平平。","平平仄仄平，平仄仄平○。"],"paragraphs":["雨霁众山秀，孤云散奇姿。","念知朱明始，爱此午景迟。","居闲敢自逸，隠几玩文词。","萧萧林风来，乱我书与诗。","身僻幸无患，官闲讵辞卑。","逍遥漉酒翁，千载与为期。"],"title":"薰风二首  其二"}
