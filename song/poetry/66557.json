{"author":"楼钥","id":66557,"strains":["平仄仄平平仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，平平仄仄仄平平。","平平仄仄仄仄仄，仄平平平仄仄平。"],"paragraphs":["秋意未教篱菊知，不妨乌帽著风吹。","绝怜对酒君归矣，更欲登高谁共之。","风雨满城千里梦，茱萸缀席一年期。","君非俗物败意者，莫为催租便不诗。"],"title":"重阳寄雪窗从叔"}
