{"author":"释契嵩","id":68987,"strains":["仄仄平平平平仄，平平仄仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["共访迢遥深坞寺，仍随野老卖樵还。","鸟栖已定人方到，暮色虽浓门未关。","今宿喦房休问法，来朝蜡屐重登山。","平生胜友殊难会，莫厌相携寂寞间。"],"title":"次韵和酬"}
