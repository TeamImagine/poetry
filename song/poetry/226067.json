{"author":"释清远","id":226067,"strains":["平仄仄，仄平仄平平仄仄。","仄仄仄，仄仄平平○仄仄。","平仄仄，仄仄仄平平仄仄。","仄仄平平仄仄○，仄仄平平平仄仄。","仄平平，仄平仄。","仄平○，仄仄仄。","仄○仄，平○仄。","仄仄平平平仄平，○仄平平平○仄。","平平仄○平平○，仄仄平平仄平仄。","平○仄仄仄○平，仄仄○○仄平仄。","仄仄平平平仄平，仄仄平平仄平仄。"],"paragraphs":["天得一，斗牛女虚危室毕。","地得一，草木山河并土石。","君得一，上下四维无等匹。","万象森罗影现中，一颗圆明光的历。","有欢荣，有愁戚。","或冤亲，或顺逆。","富且贵，贫且乞。","万样千般谁运为，空谷之声随应出。","鸳鸯绣了任君看，不露金针太绵密。","褒禅奉劝各回头，莫待临行却啾唧。","识取摩诃般若光，万古悠悠是今日。"],"title":"偈颂一一二首  其九八"}
