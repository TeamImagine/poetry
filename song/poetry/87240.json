{"author":"韩淲","id":87240,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["行到东家岩桂乡，花房浓密树身长。","风行黄落留云影，雨出青空漏日光。","已分角巾欹处折，未饶藜杖静中忙。","山林寂寂归高隠，水石迢迢出远荒。"],"title":"岩桂盛开因游步久之"}
