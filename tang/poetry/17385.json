{"author":"白居易","id":17385,"strains":["平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["谁能嗟叹光阴暮，岂复忧愁活计贫。","忽忽不知头上事，时时犹忆眼中人。","早为良友非交势，晚接嘉姻不失亲。","最喜两家婚嫁毕，一时抽得尚平身。"],"title":"闲吟赠皇甫郎中亲家翁"}
