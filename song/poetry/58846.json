{"author":"陈造","id":58846,"strains":["仄平仄仄仄，仄仄仄平仄。","仄仄○平仄，仄仄仄仄○。","平仄仄仄平，仄平仄仄仄。","平仄仄仄仄，仄平平仄仄。","平○平仄仄，平仄仄仄仄。","仄仄仄○平，仄仄平平仄。","平平仄平平，平仄仄平仄。","平平仄○仄，○仄○仄仄。","平平○仄○，仄仄仄仄仄。","平平仄平平，仄仄平仄仄。"],"paragraphs":["有薪尚湿恶，有谷未舂簸。","病客正牢落，急雪忽蜚堕。","枵腹亟问炊，曲身可欠火。","檐隙纳璀璨，座隅纷碎琐。","缤漂才一瞬，弥满已四野。","慨念菜茹农，负愧吾颜赭。","人同忍朝饥，神亦辍秋社。","吾村劣收获，犹幸了眼下。","嗷嗷闻见间，久已绝贷假。","何人发陈红，倚待由也果。"],"title":"次韵杨宰"}
