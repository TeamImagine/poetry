{"author":"谢翱","id":164743,"strains":["仄仄仄平平，平○仄仄仄。","平仄平仄平，仄平仄平仄。","平平仄仄仄，平仄仄平○。","○○仄仄平，仄○平仄仄。","仄平平仄仄，仄平仄仄仄。","仄仄仄仄平，仄平平仄仄。"],"paragraphs":["岭上有神僧，风吹竖两耳。","云昔垂至肩，手提忽然起。","游方得至术，来此制蛇虺。","衣缝独茧丝，裂缝蛇尽死。","至今山下草，食之蛊可已。","客去勿复言，海隅多幻诡。"],"title":"铁蛇岭长耳僧"}
