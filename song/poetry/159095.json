{"author":"刘埙","id":159095,"strains":["仄仄仄仄仄，仄仄仄仄平。","仄平仄平平，平仄平仄平。","平仄平仄平，仄仄仄平平。","仄平仄仄平，仄○平仄平。","平平仄仄仄，仄仄平平平。","平平仄平仄，平平○仄○。","○平仄仄仄，仄仄平仄平。","平仄仄仄平，仄平仄平平。","○○仄平平，平仄○平平。","仄平平仄○，仄仄平平平。"],"paragraphs":["士有守节死，岂以责武夫。","武夫尚能奇，消得银管书。","何许熊虎英，铁面美髯须。","护寒久枕戈，赴难甘殒躯。","金山定活着，志愿嗟违初。","江心集群策，炎精回一嘘。","间关瘴海岭，万死存赵孤。","时也可奈何，北风散樯乌。","漂漂竟何之，无乃膏鲸鱼。","渭滨多贵将，反笑斯人迂。"],"title":"补史十忠诗 少傅枢密使张公世杰"}
