{"author":"文天祥","id":156127,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["江山自足引千杯，况有如今此客哉。","石室只还湖守住，芦峰曾屈晦翁来。","酒酣剩有诗酬唱，步倦何妨车马回。","游遍此山方可别，北崖莫遣晓云开。"],"title":"与朱古平饮山中和萧敬夫韵"}
