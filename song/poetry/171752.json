{"author":"徐德辉","id":171752,"strains":["平仄平平仄仄平，仄平仄仄仄平平。","仄平仄仄平平仄，仄仄仄平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["归把滩头旧钓竿，帝王只作故人看。","此身合向丘林著，汉祚已如磐石安。","流水无情千古在，客星有影九天寒。","到头笑杀鸱夷子，便下扁舟去也难。"],"title":"钓台"}
