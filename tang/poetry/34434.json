{"author":"陈子昂","id":34434,"strains":["平平仄仄仄，仄平平仄平。","平仄平平仄，仄仄仄○平。","仄平仄平仄，仄仄○平平。","平仄平仄仄，平平平○○。","平平仄○仄，平仄仄平平。","仄仄仄○仄，仄仄仄平○。","○平仄平仄，平仄仄平平。"],"paragraphs":["东山宿昔意，北征非我心。","孤负平生愿，感涕下沾襟。","暮登蓟楼上，永望燕山岑。","辽海方漫漫，胡沙飞且深。","峨眉杳如梦，仙子曷由寻。","击剑起叹息，白日忽西沈。","闻君洛阳使，因子寄南音。"],"title":"登蓟丘楼送贾兵曹入都"}
