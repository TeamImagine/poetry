{"author":"项安世","id":54115,"strains":["仄平平仄仄，仄仄仄○平。","仄仄平平仄，平平仄仄平。","平平仄仄仄，平仄仄平平。","仄仄平平仄，平平仄仄平。","仄○平仄仄，○仄○平平。"],"paragraphs":["塞垣秋易觉，八月索衣裘。","露熟千株橘，风高百尺楼。","人多宋玉赋，边倚卫公筹。","水落鱼方贱，年丰酒易求。","少留元不恶，三峡正幽幽。"],"title":"次韵王少清告归七首  其二"}
