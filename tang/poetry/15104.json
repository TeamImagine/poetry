{"author":"白居易","id":15104,"strains":["平平仄平仄，平仄平平仄。","平仄仄平平，平平仄平仄。","仄平平仄仄，仄平平仄仄。","仄仄平仄○，仄平平仄仄。","平平仄平仄，仄仄平仄仄。","仄仄仄平平，仄平仄平仄。","仄平仄仄仄，仄仄平平仄。","仄仄仄平平，仄平仄仄仄。","平平仄仄平，仄仄平○仄。","平仄平仄平，仄平仄平仄。"],"paragraphs":["门前少宾客，阶下多松竹。","秋景下西墙，凉风入东屋。","有琴慵不弄，有书闲不读。","尽日方寸中，澹然无所欲。","何须广居处，不用多积蓄。","丈室可容身，斗储可充腹。","况无治道术，坐受官家禄。","不种一株桑，不锄一垅谷。","终朝饱饭餐，卒岁丰衣服。","持此知愧心，自然易为足。"],"title":"秋居书怀"}
