{"author":"罗隐","id":30610,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["八都上将近平戎，便附輶轩奏圣聪。","三接驾前朝觐礼，一函江表战征功。","云间阆苑何时见，水底瑶池触处通。","知有殿庭余力在，莫辞消息寄西风。"],"title":"送内使周大夫自杭州朝贡"}
