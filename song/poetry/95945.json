{"author":"苏泂","id":95945,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["兄弟无聊各数年，东堂犹喜聚炊烟。","翛然汝更寻灵照，别后吾知忆惠连。","击汰便应从橹外，看书谁与共灯前。","明朝不待冬冬鼓，祇有关门及早眠。"],"title":"将别颍叟弟"}
