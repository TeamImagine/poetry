{"author":"陆游","id":38074,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。","仄平平仄平平仄，仄仄平平仄仄平。"],"paragraphs":["世事纷纷了不知，又逢燕乳麦秋时。","经年谢客常因醉，三日无诗自怪衰。","乘雨旋移西崦药，留灯重复北窗棋。","但将生死俱拈起，造物从来是小儿。"],"title":"五月初病体益轻偶书"}
