{"author":"宋祁","id":24609,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["赐车高挂得长闲，犹寄南宫事下官。","招隠新君无怨鹤，趋朝旧路记翔鸾。","沧浪濯罢垂缨懒，礧磈浇余著酒宽。","行到昔人知足地，羡君容膝易为安。"],"title":"和晏太尉怀寄燕侍郎"}
