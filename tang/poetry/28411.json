{"author":"陆龟蒙","id":28411,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["大小三峰次九华，灵踪今尽属何家。","汉时仙上云巅鹤，蜀地春开洞底花。","闲傍积岚寻瀑眼，便凌残雪探芝芽。","年来已奉黄庭教，夕炼腥魂晓吸霞。"],"title":"寄茅山何威仪二首 一"}
