{"author":"杨万里","id":47739,"strains":["平平平仄仄平平，仄○平仄仄仄平。","平平仄仄平仄仄，仄平平平仄仄平。","仄平平仄平平仄，○仄仄平平仄仄。","仄仄平平平仄平，仄仄平平平仄平。","平平平仄仄平仄，仄○仄仄平○仄。","平平仄仄仄仄平，平平仄仄平平平。","平平○平仄仄仄，平○仄仄平平平。","平平平平平仄平，平平仄平平仄平。","平平仄仄仄○仄，仄仄平平平仄平。"],"paragraphs":["遥怜天上桂华孤，月中何不种两株。","唐人此句真绝唱，后来诗人半语无。","向来何夕秋风起，吹脱广寒双桂子。","落向君家楼阁前，种玉开花今几年。","清宵双影写窗户，却兼月里成三树。","年年八月九月时，黄金粟缀青瑶枝。","秋风吹香入月去，风回却带天香归。","容斋仙人为作碑，诚斋老人为作诗。","金蟆玉兔已传诵，莫问姮娥知不知。"],"title":"题徐载叔双桂楼"}
