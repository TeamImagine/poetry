{"author":"刘敞","id":174608,"strains":["平平平平仄，平平平仄平。","平仄仄平仄，仄仄平平平。","仄仄○仄平，仄平仄○平。","平平仄平仄，仄仄平仄平。","仄平仄仄仄，仄仄平平平。","○平仄○仄，仄仄平仄平。","仄仄○○平，仄平仄平平。","仄平仄仄仄，○仄○○平。"],"paragraphs":["金华神仙境，山川天下无。","之子复清发，自与常人殊。","问学当世贤，不违智如愚。","归来守桑梓，寂寞安故庐。","此风足蛎俗，有以光吾儒。","如何卧空谷，自乐诗与书。","我辱廷中臣，一麾寄江湖。","荐贤力不足，相望空长吁。"],"title":"答徐无逸秀才寄示新文"}
