{"author":"文天祥","id":155957,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["礼乐皇皇使者行，光华分似及乡英。","贞元虎榜虽联捷，司隶龙门幸缀名。","二宋高科犹易事，两苏清节乃真荣。","囊书自负应如此，肯逊当年祢正平。"],"title":"次鹿鸣宴诗"}
