{"author":"洪浩父","id":193290,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["太学何蕃且一归，十年甘旨误庭闱。","休辞客路三千远，须念人生七十稀。","腰下虽无苏子印，箧中幸有老莱衣。","归期定约春前后，免使高堂赋式微。"],"title":"寄子"}
