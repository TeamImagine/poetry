{"author":"晁公溯","id":20973,"strains":["平○仄仄仄，仄仄平仄平。","○○平平平，仄○仄平平。","平平仄平仄，仄平仄平平。","平平仄平仄，仄仄平平平。","平平仄平平，平仄仄仄平。","仄平平仄仄，仄仄○○平。","平平○平平，仄仄仄仄平。","仄仄平仄仄，仄平仄平平。","仄平○仄平，仄仄仄仄平。","仄平平平○，平仄仄仄仄。"],"paragraphs":["圆荷受白露，可爱池上凉。","相将携筇来，羽衣飒飘扬。","停觞待明月，少焉出西方。","澄波照河汉，俯仰清茫茫。","悠然望高天，邀月入我觞。","肺肝聊一洗，吸此空中光。","微风吹芙蕖，杂以草木香。","岂复知有暑，踏冰挟飞霜。","乐哉且勿归，况乃夜未央。","自疑非人间，今夕不可忘。"],"title":"四月十三日池上饮"}
