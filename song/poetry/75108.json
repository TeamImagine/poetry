{"author":"赵蕃","id":75108,"strains":["仄仄平平仄平平，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["政尔相从问阿兄，忽闻门外竹车鸣。","对床纵复无今雨，展卷不妨同短檠。","颇念兴乘聊一诣，却怜侍立苦频更。","风微佛屋琅珰绝，古柏阴中看月明。"],"title":"夜呈钦止审知时钦止归自三衢"}
