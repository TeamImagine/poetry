{"author":"楼钥","id":67007,"strains":["仄平仄仄仄平平，平仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["我家伯父德余辉，吾弟风标具体微。","七叶欣闻五争奋，四人先喜一雄飞。","忍贫老尚甘箪食，教子今方擢省闱。","他日双椿临六桂，麻衣俱换绿衣归。"],"title":"从子淮过省寄伯中弟"}
