{"author":"史弥宁","id":109337,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["诗名千古杜陵翁，身不胜穷道不穷。","编简湛酣君有味，江山弹压我无功。","穉凉庭院梧桐雨，晚照陂塘蓼荻风。","如此秋光欠料理，故人缘底尚东蒙。"],"title":"和黄云夫武攸见寄韵"}
