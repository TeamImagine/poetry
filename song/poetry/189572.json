{"author":"沈辽","id":189572,"strains":["○平仄仄仄○平，仄平平○仄平平。","仄平仄平仄○仄，仄仄平仄平仄平。","仄仄仄仄平平平，平○仄平平仄○。","仄平○仄平仄平，仄平仄○平仄平。"],"paragraphs":["峤南地熟气如烟，木华蒙茸散为绵。","使君作䌷远相寄，表似夷锦红欲燃。","病士榻上残青毡，山中苦寒多破穿。","使君相赠何可言，困来不妨伸脚眠。"],"title":"谢蔚宗木棉"}
