{"author":"王令","id":187807,"strains":["平平平○平，仄仄仄○仄。","仄平仄平平，仄仄平平仄。","平平仄仄平，平仄平○仄。","平平仄平仄，○仄仄平仄。","仄仄仄○仄，仄仄仄平仄。","仄○平仄平，平仄平平仄。","平平仄仄平，仄仄平平仄。","平平仄仄仄，平○仄平仄。","仄○平平平，○仄仄仄仄。","仄平○仄仄，仄仄仄平仄。","仄仄平仄○，仄仄平平○。","仄仄仄仄仄，○仄平仄仄。","仄仄平仄仄，仄仄平平仄。","平平平仄平，仄仄平平仄。","平平仄平仄，平仄仄平仄。","○仄仄仄仄，仄仄仄仄仄。","仄平仄仄仄，仄仄仄仄仄。","平仄仄平平，平平仄平仄。"],"paragraphs":["春风谁相呼，鸟语到庭户。","罢书起何游，系马城西树。","寜须客众随，聊与春相遇。","髙林美风竹，疏影有清覆。","可以便行坐，解脱快巾屦。","日长天地寛，飘戾飞云度。","风枝绿未柔，日萼红先露。","芳辰信可尚，嘉兴惜无寓。","旧闻黄公垆，颇枉壮士顾。","予虽轻数子，自适偶同趣。","起解身上衣，就贳青旗酤。","独酌不待劝，兴至还自注。","对物无所语，似若喧哗恶。","虽无歌舞欢，幸可篇章赋。","乾坤本闲暇，人物自纷遽。","劳苦曷不乐，岁月失已屡。","酒阑起四望，落日不可驻。","饥马自知家，何须问归路。"],"title":"春游"}
