{"author":"王十朋","id":23758,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["家居雁宕芙蓉侧，身自瞿塘滟滪回。","览尽江山归路远，舞翻乌鹊故人来。","诗吟夔子相思句，酒饮鄱阳未尽杯。","种学绩文宜馆阁，二松那复久淹徊。"],"title":"喻叔奇自鄱阳来以诗见赠次韵以酬"}
