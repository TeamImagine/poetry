{"author":"张九成","id":6304,"strains":["平仄仄平仄，仄仄平平平。","仄仄平平平，仄平仄平○。","平平平仄仄，仄仄平仄平。","仄平仄○仄，平平仄平平。","平仄仄○平，平平仄仄平。","仄仄仄平仄，仄仄仄○平。"],"paragraphs":["秋意入茅屋，杖策登平原。","落日衔西山，一川顿明鲜。","萧萧江上竹，溜溜岩下泉。","我生本闲放，胡为此拘拳。","身世两相违，于今六十年。","勇退未为怯，锐进岂其贤。"],"title":"秋兴  其一"}
