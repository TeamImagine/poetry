{"author":"吴芾","id":17790,"strains":["仄仄平仄仄，平平仄平平。","仄平平仄仄，仄仄仄平平。","平仄仄平仄，仄仄平仄平。","平仄仄平仄，仄平○仄平。","平仄仄平仄，仄平平○平。","仄仄仄仄仄，仄平○仄平。"],"paragraphs":["我爱徐孺子，高名满江干。","众人皆欲仕，乃独耻为官。","曾不惮辛苦，负耒营一餐。","清节映千古，至今闻者寒。","洪井有祠宇，我尝瞻其颜。","不觉愧汗下，竟归长掩关。"],"title":"和陶咏贫士七首  其五"}
