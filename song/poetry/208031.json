{"author":"黄庭坚","id":208031,"strains":["仄仄○仄平，仄仄○仄平。","平平仄仄仄○仄，平平仄仄仄平平平，平仄。","平平○仄仄仄仄，平仄仄仄仄仄平。","平仄平仄仄，仄仄平仄平○平。","仄平平平平仄，平仄○仄。","仄仄平仄，平○仄仄仄平。","仄平仄仄○平仄，平平平平仄。","仄仄平平平平仄平仄，仄仄平平平平。","仄仄仄平仄○仄，仄平仄平仄平仄平。","仄仄平平○仄，仄仄平平。","仄仄平仄平平仄平，仄○仄仄○平仄平。"],"paragraphs":["饮不过一瓢，食不过一箪。","田夫亦不改其乐，而夫子不谓之能贤，何也。","颜渊当首出万物，而奉以四海九州。","而享之若是，故曰人不堪其忧。","若余之于山泽，鱼在深藻。","鹿得丰草，伊其野性则然。","盖非抱陆沈之屈，怀迷邦之宝。","既不能诗成无色之画，画出无声之诗。","又白首而不闻道，则奚取于似摩诘为。","若乃登山临水，喜见清扬。","岂以优孟为孙叔敖，虎贲似蔡中郎者耶。"],"title":"写真自赞五首  其一"}
