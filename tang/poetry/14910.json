{"author":"白居易","id":14910,"strains":["○平平平仄，仄平○仄平。","平平仄仄平，仄仄仄○平。","平平仄○平，仄仄仄○平。","平仄仄○仄，仄平仄○平。","仄平仄平平，仄仄仄仄平。","仄平仄平平，仄仄平仄平。","仄平平仄平，仄仄仄仄平。","仄平平平平，仄仄仄平○。","仄仄平○仄，平平仄仄平。","仄仄仄平仄，仄平仄仄平。","仄○平平仄，仄仄仄仄平。","仄仄仄仄○，平仄仄仄平。","平平仄平平，仄仄○○平。","仄平仄仄仄，仄仄平仄○。","仄○○仄平，仄仄仄平平。","仄仄仄仄仄，平仄○仄平。","平仄仄平平，○仄平平平。","仄仄仄平平，仄平平平平。","○平仄仄仄，平仄平仄平。","仄仄平平仄，平平○仄平。"],"paragraphs":["张君何为者，业文三十春。","尤工乐府诗，举代少其伦。","为诗意如何，六义互铺陈。","风雅比兴外，未尝著空文。","读君学仙诗，可讽放佚君。","读君董公诗，可诲贪暴臣。","读君商女诗，可感悍妇仁。","读君勤齐诗，可劝薄夫敦。","上可裨教化，舒之济万民。","下可理情性，卷之善一身。","始从青衿岁，迨此白发新。","日夜秉笔吟，心苦力亦勤。","时无采诗官，委弃如泥尘。","恐君百岁后，灭没人不闻。","愿藏中秘书，百代不湮沦。","愿播内乐府，时得闻至尊。","言者志之苗，行者文之根。","所以读君诗，亦知君为人。","如何欲五十，官小身贱贫。","病眼街西住，无人行到门。"],"title":"读张籍古乐府"}
