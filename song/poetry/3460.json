{"author":"陈与义","id":3460,"strains":["仄仄平平仄，仄仄平平平。","平平○仄仄，仄仄平○平。","○仄○仄仄，平平仄平平。","平平○平仄，仄仄仄仄○。","○○○平仄，仄仄平平平。","平○仄仄仄，仄仄平○平。","○仄平仄仄，仄仄○平平。","？平平○仄，平仄○仄平。","仄仄仄仄平，平平仄平平。","仄平平平○，仄仄○仄平。","平平仄○平，仄仄平平平。"],"paragraphs":["我梦君山好，万里来南州。","青眉横玉镜，色照城中楼。","胜日空倚眺，经年未成游。","今朝过山下，贼急不敢留。","嵌空浪吞吐，荟蔚风飕飗。","龙吟杂虎啸，九夏含三秋。","了与遥赏异，况乃行岩幽。","蚍蜉何当扫，延伫回我舟。","掷去九节筇，褰裳走林丘。","会逢湘君降，翠气衣上浮。","山椒望苍梧，寄恨舒冥搜。"],"title":"过君山不获登览"}
