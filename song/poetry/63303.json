{"author":"周孚","id":63303,"strains":["仄仄仄仄仄，平平仄平平。","仄平○○平，仄仄仄仄仄。","仄仄仄○仄，平平仄平平。","平平仄仄○，仄仄仄○平。","○平仄平○，仄平仄○平。","仄仄仄平仄，平仄平平平。","平仄○仄仄，？仄仄仄平。","仄○平仄仄，平仄仄○○。","平仄仄仄仄，仄○仄仄平。","仄○仄平仄，平仄平仄平。"],"paragraphs":["岁莫忽不乐，哦诗忆同裳。","百忧从中来，孰谓酒可忘。","昔我二三友，芳兰閟孤香。","悠悠十载间，屈指略丧亡。","搴花欲谁遗，怅然结中肠。","二子后来秀，双凤鸣朝阳。","胡不相暖热，矧我病在床。","只应鹏与鷃，飞舞不并行。","春圃可撷秀，晓陂可垦荒。","会将两芒屦，同践林下霜。"],"title":"岁莫有怀存没次旧韵柬德裕安民"}
