{"author":"梅尧臣","id":46599,"strains":["仄○平仄仄，仄仄仄平平。","仄仄○○仄，平平仄仄○。","仄○仄○仄，平仄仄平平。","仄仄平平仄，○平仄仄平。","平平平仄仄，平仄仄平平。","仄仄○○仄，平平仄仄平。","仄平平仄仄，仄仄仄平平。","仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["忽思湖上趣，水阔似南州。","地接过从易，人闲取次留。","絮轻递吹卷，蒲嫩匝堤幽。","落果知禽入，行莎觉履柔。","莲为游女曲，藤系野人舟。","晚笋长过筿，春秧绿满畴。","赏心曾卜昼，望岫最宜秋。","款款穿丛蝶，涓涓败堰流。","风埃无入座，笳鼓或惊鸥。","下客林泉性，时能梦寐游。"],"title":"自和"}
