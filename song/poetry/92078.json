{"author":"释居简","id":92078,"strains":["平○仄平仄，平平平仄平。","平○仄平仄，平平○平平。","仄平仄平仄，仄仄平平平。","平仄平仄平，○平仄平平。","平平平仄仄，仄○仄平○。","仄仄仄仄仄，仄仄平仄平。","仄平仄平平，仄仄平仄平。","平仄平仄平，平平平仄平。","平仄平仄平，平仄平仄平。","平平仄仄仄，仄仄平仄平。","平仄仄仄平，仄仄仄仄平。","仄平仄○仄，平平平仄平。","平平仄平仄，平○平仄平。","平平仄平平，仄仄○仄平。","平平平仄平，仄仄仄仄仄。","仄仄仄仄仄，○仄平仄平。","平平仄仄平，○仄仄仄平。","仄仄仄平仄，平仄○仄○。","○平仄平仄，仄仄平仄平。","仄仄平平仄，仄仄平○○。"],"paragraphs":["人间苦炎热，君家窗户凉。","人间苦埃壒，君家如潇湘。","入门洞真趣，绕户皆筼筜。","华月筛碎金，鲜风戛丛琅。","初疑低地碧，忽观拂云长。","不倚见特立，侧挺终弗僵。","弗延醉名流，只著雏凤凰。","奇草时自芬，幽兰时自芳。","歌鸟时自新，风玉时自锵。","枯榆与老柳，莫蔓夫子墙。","墙固不在高，赐也不足方。","市声辟三舍，苔痕宽一方。","衡斜露头角，扶疏严奥堂。","凉薰入冰弦，古轸横石床。","悠然于此时，物我各两忘。","孰辨桀与跖，更说羲与皇。","无人不种花，长恐负艳阳。","我则异于是，无复相较量。","藏春在怀袖，不使蜂蝶狂。","愿结虚心友，晚节同苍苍。"],"title":"题丘使君竹坡"}
