{"author":"韩琦","id":90706,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["礼称七十还君事，岂必如期许退身。","臣子引年虽审分，朝廷图旧合推仁。","晓登文石方延刻，暮挂危冠不待晨。","窃惜圣神求治意，未宜轻去老成人。"],"title":"次韵和致政王子融侍郎归休述怀二首  其二"}
