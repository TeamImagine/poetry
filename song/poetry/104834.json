{"author":"陶梦桂","id":104834,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["颜童齿豁老书生，习气消除道气增。","自止酒来疏酒伴，闲吟诗去寄诗僧。","不才臃肿庄周木，无尽光明摩诘灯。","解道本来无一物，未容尽逊岭南能。"],"title":"寄椿上人"}
