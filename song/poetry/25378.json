{"author":"曾协","id":25378,"strains":["仄仄平○仄，平平仄平平。","○仄仄平仄，平平平仄平。","平平仄平仄，仄仄仄仄平。","仄仄平平平，平平仄平平。","平仄仄○仄，仄仄平仄平。","平平平平仄，仄仄平平平。","仄○○平仄，仄仄平○○。"],"paragraphs":["忆昨初离别，羞容不成歌。","长袖未曾舞，尘埃生绮罗。","君恩一言足，岁月岂在多。","泽国多悲风，江湖易涛波。","游子久行役，岁晏今若何。","迢迢朱楼夜，数起瞻明河。","不如长江月，素影常相过。"],"title":"拟古六首  其三"}
