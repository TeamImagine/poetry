{"author":"陈造","id":59336,"strains":["仄仄平平仄仄平，仄平仄仄仄仄平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["万里亨衢子旧期，故人留眼看蜚驰。","低回尚作风黧面，遇合何妨物在颐。","落笔每惊风雨驶，探囊或恐鬼神悲。","禹门合有龙头信，小待桃花浪暖时。"],"title":"次韵汪解元"}
