{"author":"张耒","id":216466,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["控带洪流古帝城，欲寻旧事半榛荆。","六朝山色情终在，千古江声憾未平。","设险丘陵荒蔓草，带城桑柘接新耕。","十年重到无人问，独立东风一怆情。"],"title":"金陵怀古"}
