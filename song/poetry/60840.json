{"author":"许及之","id":60840,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["鹊喜声频去复回，亭成报我趣衔杯。","春风得意矜新柳，野水留春恋落梅。","何处笙歌催院落，一时车马走舆台。","搀先但得邦人乐，待约鶑花殿后来。"],"title":"次韵谢余伯益节推"}
