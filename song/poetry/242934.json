{"author":"李纲","id":242934,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["岁寒迂路过江乡，叹息飞蓬堕渺茫。","云锦洞深烟水远，琵琶洲转暮滩长。","田园归去荒三径，金鼓传闻震一方。","极目东吴何处是，断霞轻霭落残阳。"],"title":"余干"}
