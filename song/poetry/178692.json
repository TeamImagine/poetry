{"author":"晏知止","id":178692,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["遍历侯藩治绩高，瀛州琐闼奉思褒。","麟符又入千岩境，鹢舰还乘八月涛。","田赖鉴湖常岁美，客游梅市有人豪。","从来梦锦耽佳句，应接江山岂惮劳。"],"title":"送程给事知越州"}
