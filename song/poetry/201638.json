{"author":"彭汝砺","id":201638,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["秋来初得兔园书，更有诗来慰索居。","出宿几时吾税驾，归宁何日尔脂车。","贫如原宪元非病，懒比嵇康老更疏。","鸿雁池边知可乐，鹡鸰原上正相胥。"],"title":"和十二法曹"}
