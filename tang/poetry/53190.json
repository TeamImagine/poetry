{"author":"宝志","id":53190,"strains":["仄平平平仄仄，仄仄平○平仄。","仄平○仄平平，仄仄平平仄仄。","仄仄平平平平，仄仄仄平平仄。","仄平仄平仄○，仄平平仄仄仄。","平仄平○仄平，仄仄平○仄仄。","平仄平仄○平，仄仄平平仄仄。"],"paragraphs":["我今滔滔自在，不羡公王卿宰。","四时犹若金刚，昔乐今常不改。","法宝喻于须弥，智慧广于澎湃。","不为八风所牵，亦无精进懈怠。","任性浮沈若颠，散诞踪横自在。","遮莫刀剑临头，我自安然不采。"],"title":"十四科头 运用无碍"}
