{"author":"张籍","id":13282,"strains":["○平仄平仄平平，平仄仄仄仄○平。","平平仄平仄仄仄，平仄○平平仄仄。","○平仄仄仄平平，仄仄平平平仄仄。","仄平平平平平仄，○仄仄平平仄仄。","仄平仄○仄仄○，○平仄仄○仄平。","平平仄仄平仄仄，仄仄仄仄平平平。","平平○仄平仄仄，平仄平平○仄仄。","仄平○仄仄仄○，仄仄仄仄○平平。"],"paragraphs":["弹筝峡东有胡尘，天子择日拜将军。","蓬莱殿前赐六纛，还领禁兵为部曲。","当朝受诏不辞家，夜向咸阳原上宿。","战车彭彭旌旗动，三十六军齐上陇。","陇头战胜夜亦行，分兵处处收旧城。","胡儿杀尽阴碛暮，扰扰唯有牛羊声。","边人亲戚曾战没，今逐官军收旧骨。","碛西行见万里空，幕府独奏将军功。"],"title":"将军行"}
