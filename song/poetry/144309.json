{"author":"张埴","id":144309,"strains":["仄仄仄仄○，仄平○平平。","仄仄仄平○，仄仄平平平。","仄○仄仄仄，仄仄平平平。","平平仄仄仄，平仄○平平。","○○仄仄仄，仄仄平平平。","仄仄仄平仄，平仄平仄平。","仄平仄仄仄，平仄仄仄平。","仄○仄平仄，平仄平平平。","仄仄仄仄平，仄？仄仄平。","仄仄仄仄仄，？仄仄仄○。"],"paragraphs":["动荡六合间，是谁行春风。","万有本天分，此气何冲融。","一嘘著旧树，几朵班新红。","居然受巧摘，持以当晴穹。","相期到烂熳，一笑成舂容。","政不满金谷，何复言锦宫。","未尝五日雨，人事乃尔穷。","亦思发幽抱，求勿孤天工。","跛履去洛阳，打拐不谓同。","旦莫造化手，倘侠辟可衷。"],"title":"馆中写怀寄乐山琴庵"}
