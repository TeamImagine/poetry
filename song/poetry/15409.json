{"author":"刘子翚","id":15409,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["之子才非碌碌流，一官将母海滨游。","妙龄意气看长剑，久客风霜叹敝裘。","完璧有怀空慕蔺，着鞭它日定先刘。","岫窗故隠今何在，草棘连云淮楚秋。"],"title":"次施子韵"}
