{"author":"姚合","id":19705,"strains":["仄仄仄平仄，平平○仄平。","仄平平○仄，平仄仄平○。","平仄平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","平平平仄仄，平仄仄平○。","平仄平平仄，平平仄仄平。","平平平仄仄，仄仄仄平平。"],"paragraphs":["七十未成事，终南苍鬓翁。","老来诗兴苦，贫去酒肠空。","蟠蛰身仍病，鹏抟力未通。","已无烧药本，唯有著书功。","白马时何晚，青龙岁欲终。","生涯枯叶下，家口乱云中。","潭静鱼惊水，天晴鹤唳风。","悲君还姓傅，独不梦高宗。"],"title":"赠终南山傅山人"}
