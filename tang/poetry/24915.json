{"author":"孟迟","id":24915,"strains":["仄平平平平，平平仄平平仄平。","平平仄仄平仄仄，平平仄仄平仄○。","仄○仄平平，平仄平平平。","仄仄仄仄仄，仄仄平平○。","仄仄仄平仄，平○○平平。","平平仄仄仄平仄，平仄仄仄平平平。","仄○平平仄仄仄，仄仄平○○仄平。","平平○仄仄仄仄，平平仄仄平平平。","仄仄仄平平，平仄仄仄○。","○平平仄仄平仄，仄仄仄平平仄平。"],"paragraphs":["我来淮阴城，千江万山无不经。","山青水碧千万丈，奇峰急派何纵横。","又闻九华山，山顶连青冥。","太白有逸韵，使我西南行。","一步一攀策，前行正鸡鸣。","阴云冉冉忽飞起，千里万里危峥嵘。","譬如天之有日蚀，使我昏沈犹不明。","人家敲镜救不得，光阴却属贪狼星。","恨亦不能通，言亦不足听。","长鞭挥马出门去，是以九华为不平。"],"title":"发蕙风馆遇阴不见九华山有作"}
