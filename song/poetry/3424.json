{"author":"陈与义","id":3424,"strains":["平仄仄平平平仄，平平○仄○平仄。","平平仄仄平仄平，仄仄仄平○仄仄。","仄○仄平平平仄，平仄仄仄平仄仄。","平平仄○○仄仄，平仄平平仄○仄。","平仄平平仄仄平，平平仄仄平平仄。","平平平仄仄仄仄，仄仄平○仄平仄。","仄○仄平仄仄平，仄○平仄○仄平。","平平仄平仄仄仄，平仄仄仄平平平。","仄○平平○○仄，平仄平平仄平仄。"],"paragraphs":["遭乱始知承平乐，居夷更觉中原好。","巴陵十月江不平，万里北风吹客倒。","洞庭叶稀秋声歇，黄帝乐罢川杲杲。","君山偃蹇横岁暮，天映湖南白如扫。","人世多违壮士悲，干戈未定书生老。","扬州云气郁不动，白首频回费私祷。","后胜误齐已莫追，范蠡图越当若为。","皇天岂无悔祸意，君子慎惜经纶时。","愿闻群公张王室，臣也安眠送余日。"],"title":"居夷行"}
