{"author":"范成大","id":44537,"strains":["仄仄平平仄平平，仄平平仄仄平平。","平平仄仄平平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["水上晴云彩蝀横，许多蜂蝶趁船行。","渔樵引入新花坞，儿女扶登小锦城。","艳粉发妆朝日丽，湿红浮影晚波清。","谁知摇落霜林畔，一段韶光画不成。"],"title":"携家石湖赏拒霜"}
