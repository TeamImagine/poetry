{"author":"彭汝砺","id":201592,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["霁色苍茫杳蔼中，玉舆朝出大明宫。","修鳞戏跃神池日，宿蕊争开禁籞风。","韶乐大恩流动植，灵台余泽入鱼虫。","龙光所被何其厚，欲报惭无尺寸功。"],"title":"拟赏花钓鱼诗  其九"}
