{"author":"陈著","id":139294,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["闻得胥江尚涨沙，往来虽便重嗟嗟。","旧游怕说铜驼棘，遗曲难听玉树花。","满目山川谁是客，无情天地若为家。","栖栖又入西峰下，踏破山鞋几两麻。"],"title":"次韵帅初浙西回及得新居三首  其一"}
