{"author":"林希","id":191715,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["梦寐家山忽五春，君恩乞与守符新。","便推白傅为前政，更得梁鸿作部民。","入境喜逢余秉穗，举杯无复叹鲈莼。","左司西掖诚非据，尤是诗情愧昔人。"],"title":"初至吴门示诸弟兼呈伯原教授"}
