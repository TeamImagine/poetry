{"author":"陈与义","id":3117,"strains":["平平平仄仄仄平，仄仄平仄○平平。","仄平仄仄平仄仄，平平○仄平平平。","平平仄仄平仄仄，平仄○仄○○平。","平平仄仄仄平仄，平仄仄仄平平平。","平平仄平仄仄仄，仄仄仄仄平平平。","平平平平仄仄仄，仄仄平仄○仄○。","仄平仄平仄仄仄，仄仄仄仄平平平。","仄平平仄仄仄○，仄仄仄平平仄平。"],"paragraphs":["翩然鸿鹄本不群，亦复为口长纷纷。","去年弄影河北月，今年迎面江南云。","还家不比陶令冷，持节正效相如勤。","青天白日映徒御，玄发绛旆明江𣸣。","舟前落花慰野老，浦口杜若愁湘君。","遥知诗成寄驿使，万里春色当见分。","赠人以言予岂敢，不忍负子聊云云。","旧山虽好慎勿过，恐有德璋能勒文。"],"title":"送张仲宗押戟归闽中"}
