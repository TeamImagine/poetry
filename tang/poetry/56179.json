{"author":"李白","id":56179,"strains":["平仄仄平仄，仄平平仄平。","仄平仄仄仄，仄仄平平平。","仄平平平平，平仄仄仄平。","仄仄平仄仄，平平仄仄○。","仄平平平仄，平仄仄仄平。","平平仄平平，平仄仄仄平。","平平仄仄仄，仄仄仄平平。","仄仄仄平仄，平平仄仄○。"],"paragraphs":["沦老卧江海，再欢天地清。","病闲久寂寞，岁物徒芬荣。","借君西池游，聊以散我情。","扫雪松下去，扪萝石道行。","谢公池塘上，春草飒已生。","花枝拂人来，山鸟向我鸣。","田家有美酒，落日与之倾。","醉罢弄归月，遥欣稚子迎。"],"title":"游谢氏山亭"}
