{"author":"郑獬","id":181693,"strains":["仄仄○○平，平仄仄仄仄。","仄平仄平平，仄平仄仄仄。","仄仄仄○平，仄仄平○仄。","平仄仄仄平，○○仄平仄。","仄仄仄平平，？平平平仄。","仄平仄平仄，仄仄平平仄。","平仄仄○平，平仄平仄仄。","平平平仄仄，仄仄仄平仄。","仄仄仄○仄，仄仄仄仄仄。","仄仄仄仄仄，○？仄平仄。","平仄仄平○，平仄平平仄。","仄平○平平，仄仄仄平仄。","平仄平平平，仄仄仄平○。","平仄平平平，仄仄仄平仄。","平仄仄仄平，仄仄平平仄。","平平仄平平，平仄平平仄。"],"paragraphs":["小麦深如人，澶漫不见地。","一苞十余茎，一茎五六穗。","实粒大且坚，较岁增三倍。","芟获载满车，累累犊衔尾。","大挈置之场，巃嵷丘陵起。","妇姑趁天色，扑抶喧邻里。","贫者攟其余，翁妪携稚子。","农家兹有获，卒岁可无馁。","去夏水漂屋，汩窜幸不死。","以得补所失，囷圌可储峙。","云问麦之收，丰饱何因尔。","得非长官贤，政化顺天理。","无乃农夫勤，蚤莫事耘耔。","兹盖天公仁，雨泽以时至。","消灭贼与蟊，陇亩皆稠穊。","嗟嗟尔之民，无忘天公赐。"],"title":"收麦"}
