{"author":"曹勋","id":12508,"strains":["○平仄，平仄仄○平。","平○仄平仄，仄仄仄平平。","仄仄○平仄，○仄平平○。","平平○平平，平仄平平平。","仄平仄平平，仄平仄平仄。","平○仄仄仄，仄仄平平平。","仄○仄平平，仄仄平平平。","平平仄仄仄，平仄平平○。","平仄仄仄仄，仄仄平平平。","仄平平仄仄，平仄○仄平。","仄平平仄仄，仄仄○平平。","平平仄仄仄平仄，仄仄平仄平平○。"],"paragraphs":["隋堤柳，千里夹隋堤。","堤中有平道，百尺隠金锤。","柳色间桃李，行客迷芳菲。","牙樯从西来，云表开龙旗。","一舟挽千人，万舟若鱼丽。","舟中尽绝色，不厌荒淫饥。","锦帆压奔流，日夜东南驰。","龙舟未及返，身辱吴公泥。","神器失所托，化作迷楼灰。","向来桃与李，花色犹不衰。","向来堤上柳，柳色犹依依。","唐公已举晋阳甲，草木虽小知无隋。"],"title":"隋堤柳"}
