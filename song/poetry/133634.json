{"author":"卫宗武","id":133634,"strains":["仄平平仄平，平仄平仄仄。","仄平平仄仄，仄仄仄仄仄。","仄平仄仄○，仄平仄仄仄。","仄仄仄仄平，仄仄平平○。","仄仄仄平平，平仄平仄仄。","平○平仄平，仄仄仄平仄。","仄仄平仄平，仄仄○仄仄。","仄仄仄平仄，平仄仄仄仄。","仄仄仄仄仄，仄仄仄平仄。","○仄仄平仄，平仄平仄仄。","平仄仄平○，仄仄平仄○。","仄○仄平平，仄平仄○○。","平平平平平，○仄仄平仄。","平平仄平平，仄仄平仄仄。","仄仄仄○○，仄平平平仄。","仄平平仄平，仄仄平平仄。","仄平仄平仄，仄仄仄仄仄。","○仄仄仄平，平平平仄仄。","仄平仄仄仄，仄仄平仄仄。","○仄平平平，仄仄平平仄。","仄平平平平，仄平平仄仄。","平仄仄仄仄，仄平平仄仄。","平○仄仄平，平平仄仄仄。","平○平平平，平平平仄仄。","平平仄仄平，○仄平仄仄。","平仄仄仄平，仄仄平仄仄。","仄仄平○平，仄仄仄平仄。","仄仄仄平仄，平仄仄仄仄。","平仄仄仄平，仄仄仄平仄。","平仄仄平平，仄平平仄仄。","仄平仄仄○，平○仄仄仄。","仄平○仄平，仄仄仄平○。"],"paragraphs":["此方而彼圆，何异冰与炭。","彼工而此朴，土簋视玉瓒。","达人以道观，万殊等一贯。","我有四耳尊，自谓今之冠。","刻画尽精微，光泽加璀璨。","流传知几年，器不减周汉。","肯使居水湄，敬用如始盥。","殆类古罍洗，盆盎不可乱。","以好易所好，在昔有公案。","张砚晋卿石，坡老诗可按。","于以笃心盟，岂但荣目观。","缅思古之人，未尝不三叹。","君家螭文壶，相去未能半。","痴儿厌家鸡，咄咄求互换。","四美欲其并，片言为之赞。","慨然湖海襟，弗以锱铢算。","捷于响斯答，不宝己所玩。","折简墨未干，订金言靡叛。","信云义易利，殆类耕逊畔。","将以舂容篇，溢目珠玑粲。","捧持簪春花，恨无双玉腕。","凡物各有匹，以时而合散。","干将与莫邪，蛟龙可水断。","方其埋丰城，雌雄元未判。","神光射斗牛，如烈山以爨。","方册纪载详，晋史稽所窜。","一谓归张华，一谓属雷焕。","变化复成偶，奔逸不可绊。","嗟予欠义方，所谓亦云谩。","求得既膺铭，负惭尤汗涣。","命之谨所藏，珍重勿亵玩。","子孙其永怀，岂但目前看。"],"title":"和叶野渡易古铜瓶韵"}
