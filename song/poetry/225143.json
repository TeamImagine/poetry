{"author":"饶节","id":225143,"strains":["平平平仄仄平平，平仄仄平平仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当轩方鉴碧溶溶，无事道人居此中。","弟子来参洗钵话，朋游旧识钓鱼翁。","一奁深渌桃花雨，数尺寒漪竹叶风。","个处好怀谁共委，俯青飞鸟过晴空。"],"title":"次韵鉴碧轩"}
