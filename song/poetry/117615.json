{"author":"徐鹿卿","id":117615,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["至和嘉祐正涂开，彩凤将雏出蜀来。","父子名声天宇小，弟兄笔力海潮回。","岷峨一气锺三杰，欧富诸公识异材。","后百余年拜遗像，凛然高节尚崔嵬。"],"title":"史君赠所临蜀本三苏入京图诗以谢之"}
