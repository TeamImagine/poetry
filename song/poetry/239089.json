{"author":"孙觌","id":239089,"strains":["平平平平仄，平仄仄仄平。","仄仄仄平平，平平仄平平。","○平平仄仄，平仄仄仄平。","仄仄仄平平，平平仄平平。","平仄仄仄平，仄仄○仄平。","仄平仄仄仄，平○○仄平。","○○仄○平，仄仄仄仄平。","平平○平平，仄平仄○平。"],"paragraphs":["萧萧阿兰若，桑苎有故家。","佛屋倚高寒，僧蹊抱攲斜。","殷勤泉上客，流落瘴海涯。","蜑酒压梨樝，蛮烹啖蛙蛇。","光洁镜一奁，照影空自嗟。","老僧荐茗粥，芳鲜凝露华。","驱除鼻中雷，扫尽眼界花。","飘飘思凌云，摄身上苍霞。"],"title":"过慧山方丈皥老酌泉试茶赋两诗遗之  其一"}
