{"author":"曾丰","id":72652,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","平平平仄平平仄，平仄平平平仄平。"],"paragraphs":["铨法如毛动见绳，通班岁许几人登。","铜章未有路能脱，鹤发不无机可乘。","长策报君簪袚忌，短檠忘本简编憎。","相期循吏传中事，循吏传中无所称。"],"title":"欧阳全真改秩得邑欲其循循为之无效余尤"}
