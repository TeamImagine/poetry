{"author":"曾丰","id":72164,"strains":["平平仄平仄，平仄平仄平。","仄平仄平仄，○平仄○平。","平仄仄平○，仄仄○仄○。","仄仄平仄仄，平仄平平○。","仄仄仄仄平，平平仄仄平。","仄仄仄仄仄，仄平平平平。","平仄平平仄，○平仄平○。","仄平仄平仄，仄平○○平。","仄仄仄○平，仄仄平平平。","平仄平平平，仄仄仄平仄。","平平仄仄仄，○仄仄仄仄。","仄仄仄平平，仄○仄仄平。","仄仄仄仄仄，平平平仄平。","仄仄仄平仄，平仄平仄○。","平仄平仄仄，仄平仄○○。","平仄平仄仄，○平仄○平。"],"paragraphs":["淳风转浇俗，名路成战场。","所争劣毛发，操兵肆相戕。","兵一出于正，岂不犹可防。","往往奇与伏，弦控弓斯张。","况彼射者徒，苟非羿则逢。","栝释盖有度，矢来曾无乡。","公以身为鹄，其锋若为当。","彼初奠而发，所图中膏肓。","幸有物相之，仅此皮肤伤。","新作扶伤归，痛定不成创。","枭卢可一笑，胜负已两忘。","羿射几何人，反中砉欲僵。","引手拔毒矢，终身成沸疮。","施报不旋踵，谁谓无彼苍。","天下非一羿，愿公谨其将。","毋谓吾有命，更游彀中央。"],"title":"托射赋古风献马先生"}
