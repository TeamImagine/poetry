{"author":"陈棣","id":18918,"strains":["仄平仄仄平，○平○仄平。","平平平仄仄，○仄仄平平。","平平仄平仄，平平仄仄平。","平平仄平平，仄仄平○平。","仄平仄平平，仄平平平平。","仄平○仄平，仄仄平平平。","仄仄平平仄，平平仄仄平。","仄平平仄仄，仄仄仄平平。","仄平平仄○，仄仄平仄平。","仄○平仄仄，平仄平平平。"],"paragraphs":["化工有至仁，嘘为三月春。","宁知清淑气，回薄在兹辰。","兹辰亦何有，璇霄见老人。","黄堂沸笙箫，宴席方横陈。","宝觞酌流霞，艳歌飞梁尘。","未尝王母桃，敢荐蒙庄椿。","贱子今何幸，明时识凤麟。","马曹宁寄傲，鼠技屡迷津。","尚容东郭吹，敢效西子颦。","誓将顽钝质，埏埴烦陶钧。"],"title":"沈德和使君生辰四首  其四"}
