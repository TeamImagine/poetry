{"author":"张嵲","id":8954,"strains":["仄平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。"],"paragraphs":["七年如转首，复过此山头。","阅世兴衰异，伤时涕泪流。","嗟无补天手，岂有去乡愁。","渐觉山河异，凭高更少留。"],"title":"往年沿檄金州谒女娲神祠是时犹未乱也绍兴壬子挈家避地三巴后过祠下登山椒以望江汉自是故园悬隔矣"}
