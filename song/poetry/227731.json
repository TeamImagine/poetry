{"author":"释德洪","id":227731,"strains":["仄平仄仄平仄平，仄仄仄仄平仄平。","仄平仄平仄仄仄，仄仄仄仄平平平。","平○仄仄仄平仄，平仄仄仄平平平。","平○平仄仄仄仄，仄仄平仄○平平。","仄仄仄仄仄○仄，仄仄○仄仄仄平。","仄平平仄仄仄仄，○仄仄仄仄平平。","平平平仄仄仄仄，平仄仄○平平平。","平平仄仄平平仄，平平平平仄仄平。"],"paragraphs":["性之自是英特人，唯恐富贵来逼身。","我非宝公亦识子，地上复见天麒麟。","眉间爽气照秋色，山水顿觉生精神。","胸中撑拄万卷读，对客倾泻如崩云。","不恨子未识和仲，但恨和仲未识君。","道山归计傥可缓，且复白帢拖红尘。","他年携我渡弱水，侥幸一看瀛州春。","诗成笑答千岩响，东崦峰头涌玉轮。"],"title":"赠王性之"}
