{"author":"刘克庄","id":111427,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["父兄俱映汉藜青，独老空山聚冻萤。","生不肯扶灵寿杖，死堪上应少微星。","向来枕膝传师学，末后悬棺合礼经。","惟有书房旧时月，夜深得得照疏棂。"],"title":"过季父新阡"}
