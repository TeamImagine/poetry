{"author":"范成大","id":43937,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","平仄平平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["走遍尘埃倦鸟还，故乡元在水云间。","黄粱饭里梦魂醒，青箬笠前身世闲。","鸥鹭飞来俱玉立，松篁岁晚各苍颜。","岷峨交旧如相问，铁锁无扃任客攀。"],"title":"次韵蜀客西归者来过石湖并寄成都旧僚"}
