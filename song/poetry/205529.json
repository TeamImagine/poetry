{"author":"李之仪","id":205529,"strains":["○平仄仄，仄仄平平。","仄仄平平，仄平仄平。","平○仄平，平仄仄平。","仄仄仄仄，平仄仄平。","仄仄仄仄，平仄仄仄。","平平○平，仄○仄仄。","仄平仄仄，仄平仄平。","仄平仄仄，平仄仄平。","仄平平仄，仄平仄○。","仄平仄平，仄平仄平。"],"paragraphs":["王良不作，世绝麒麟。","是可欺邪，岂无后人。","谁其似之，维烈武孙。","武则似矣，而济以文。","气已万里，方尔就秣。","风云其时，会如兔脱。","俨然是则，现居士身。","幅巾白拂，无一点尘。","以无尘故，始终一如。","显忠数功，固非两途。"],"title":"为人作真赞  其一"}
