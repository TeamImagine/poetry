{"author":"李商隐","id":22483,"strains":["平仄平平仄仄平，仄平平仄平平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["知访寒梅过野塘，久留金勒为回肠。","谢郎衣袖初翻雪，荀令熏炉更换香。","何处拂胸资蝶粉，几时涂额藉蜂黄。","维摩一室虽多病，亦要天花作道场。"],"title":"酬崔八早梅有赠兼示之作"}
