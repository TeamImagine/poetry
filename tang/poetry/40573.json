{"author":"贯休","id":40573,"strains":["仄平平平仄平仄，仄仄○平仄平仄。","平仄平平仄仄平，仄○平平仄平仄。","仄仄平平仄平仄，平仄平平仄平仄。","平平仄仄仄仄平，仄平○仄平平仄。","仄○平仄平仄仄仄平，仄○仄仄平平仄。","平仄仄平仄○仄，○○仄平平仄仄仄，○平平仄仄仄仄。"],"paragraphs":["猎师纷纷走榛莽，女亦相随把弓矢。","南北东西尽杀心，断烧残云在围里。","鹘拂荒田兔成血，竿打黄茅雉惊起。","伤嗟个辈亦是人，一生将此关身己。","我闻天地之大德曰生，又闻万事皆天意。","何遣此人又如此，犹更愿天公一丈雪，深山麋鹿尽冻死。"],"title":"村行遇猎"}
