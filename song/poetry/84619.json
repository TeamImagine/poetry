{"author":"曹彦约","id":84619,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["诗礼彬彬到古风，月桥人物序斋中。","郑公宅畔乡仍在，马氏台前帐已空。","万事可堪评夜旦，九泉终不盖英雄。","只今家学方如此，犹喜先生易未东。"],"title":"序斋丁主簿挽章"}
