{"author":"孔武仲","id":200396,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["不逐渔商不问农，悠然今作鹿皮翁。","地临白傅荒台畔，人在华胥乐国中。","一榻远分庐阜月，两轩平揖广寒风。","杖藜亦欲频还往，肯使清闲并属公。"],"title":"陶子骏佚老堂"}
