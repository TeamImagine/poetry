{"author":"梅尧臣","id":46596,"strains":["仄平仄平仄，仄仄平仄仄。","平仄仄平平，○○仄平仄。","仄平仄仄平，平仄平平仄。","平平仄仄○，仄仄仄平仄。","仄平平仄仄，仄仄平仄仄。","仄仄平平平，平平○仄仄。"],"paragraphs":["隠侯没来久，八咏无继作。","星宿少光芒，虹霓挂楼角。","迩来数百年，才彦森台阁。","君平请是行，有意在岩壑。","手持能赋笔，势似强弩彍。","会待东南风，芬然传蕙若。"],"title":"送王伯初通判婺州"}
