{"author":"葛胜仲","id":230826,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["三年卜筑慕幽人，九日无欢愧病身。","始谓窥临陪胜友，那知岑寂度萧辰。","醪敷卷白欣初熟，菊蘂舒黄正斩新。","闻道小蛮新教舞，归时呼客莫辞频。"],"title":"九日汝明留郡中不遂同游以诗见寄次韵"}
