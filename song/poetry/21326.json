{"author":"方翥","id":21326,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。","仄仄平平平仄仄，仄平仄仄仄平平。"],"paragraphs":["邓侯牵挽政难留，六十年来亦倦游。","至竟眼高无俗韵，不因人唤始回头。","江湖白鸟缘应熟，尘土乌靴心少休。","可笑山翁痴未已，欲成吏隠更何由。"],"title":"次韵郑夹漈题林时隠霆芹斋诗"}
