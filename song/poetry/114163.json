{"author":"刘克庄","id":114163,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["朝来微霰阁轻阴，揽镜空添雪满簪。","官送桃符犹懒写，儿酬椒酒勿多斟。","病于懽事全然淡，老觉春寒未易禁。","惟有改诗成一癖，消磨不尽少年心。"],"title":"新元二首  其二"}
