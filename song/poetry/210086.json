{"author":"秦观","id":210086,"strains":["平平仄平仄，仄仄仄仄○。","仄仄仄仄○，平仄○仄平。","平平仄仄平，平仄仄仄平。","平平仄仄仄，平○仄平平。","平平仄平仄，仄仄仄仄平。","仄平仄仄平，仄平平仄平。","平平仄○仄，仄仄仄仄平。","仄仄仄仄○，仄仄仄仄○。","平平平○仄，仄仄平仄平。","平平仄平仄，平仄仄仄平。","平平仄仄仄，仄仄平平平。","平平平仄仄，仄仄平○平。","仄平仄平仄，平平仄○平。","○仄平仄仄，仄平仄○平。"],"paragraphs":["阴阳有常职，代御不可并。","一气或错缪，愆伏相寇兵。","惟时四月交，南国厌久晴。","风师挟帝令，呼号肆徂征。","云师畏推逐，蓄意不敢争。","雨师旷厥官，所苟朝夕生。","黄尘暗如雾，掩彼日月明。","帝眷一昔回，旱议沮莫行。","番然需膏泽，夜半来雨声。","黎明纵遐眺，沟浍各已盈。","青秧散广亩，白水涵孤城。","耕夫欣有托，水鸟飞且鸣。","乃知化工妙，悠然信难名。","行矣耘我穑，岁终𥩟坻京。"],"title":"喜雨得城字"}
