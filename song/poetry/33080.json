{"author":"陆游","id":33080,"strains":["仄平平平平仄平，仄仄仄仄仄仄平。","平平？平平仄平，仄平仄平仄仄平。","仄平仄平仄平平，平仄平平仄平平。","平仄仄平平仄平，平仄平○平仄平。","仄平平仄平仄○，仄仄平○平仄平。","平平仄平仄仄○，平平？平仄仄平。","平仄平仄仄平平，仄平仄仄平仄平。","？平○平仄仄平，仄平仄仄仄○○。"],"paragraphs":["汉州鹅黄鸾鳯雏，不鸷不搏德有余。","眉州玻瓈天马驹，出门已无万里涂。","病夫少年梦清都，曾赐虚皇碧琳腴。","文德殿门晨奏书，归局黄封罗百壶。","十年流落狂不除，遍走人间寻酒垆。","青丝玉瓶到处酤，鹅黄玻瓈一滴无。","安得豪士致连车，倒瓶不用杯与盂。","琵琶如雷聒坐隅，不愁渴死老相如。"],"title":"蜀酒歌"}
