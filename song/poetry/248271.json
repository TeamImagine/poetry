{"author":"赵鼎","id":248271,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["三见西风洛水秋，归心长共水悠悠。","扁舟未遂莼鲈愿，俗驾空贻猿鹤羞。","可见飘零疏酒盏，更惭落魄问朋游。","回头一笑君应会，薄有田园归去休。"],"title":"冯翊次韵邵子文寄赠之什"}
