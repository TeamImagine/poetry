{"author":"周必大","id":50200,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["岸断川平拔一峰，丹青剥落古灵宫。","邦人岁久忘遗爱，贾客时来乞好风。","二水有情犹磬折，霜枫无数尚旗红。","冈头故址宜亭榭，城郭江山尽眼中。"],"title":"题神冈庙其神盖六朝时刘竺使君也"}
