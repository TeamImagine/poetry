{"author":"高适","id":2324,"strains":["仄仄仄平仄，仄平○仄平。","平平仄仄平，平平平仄平。","平仄平平平，仄平仄平平。","仄仄仄○仄，平平平仄平。","平仄仄仄平，仄平仄仄○。","仄仄平仄平，平平平仄○。","○平仄平仄，仄仄平平平。","平仄仄平平，平○平仄平。","平仄仄仄仄，仄平平仄平。","仄仄仄○平，仄平○仄平。","平平平仄仄，平仄仄平平。","○○仄仄平，仄仄平平平。","平仄仄仄仄，平平平仄仄。","仄平平平仄，平仄○平平。","平仄平平平，平平○○平。","○平仄平仄，仄仄○平○。","平平仄平平，仄仄平仄平。","平仄平平仄，平平仄仄平。","平平仄平仄，○仄仄平平。"],"paragraphs":["独坐见多雨，况兹兼索居。","茫茫十月交，穷阴千里余。","弥望无端倪，北风击林箊。","白日渺难睹，黄云争卷舒。","安得造化功，旷然一扫除。","滴沥檐宇愁，寥寥谈笑疏。","泥涂拥城郭，水潦盘丘墟。","惆怅悯田农，裴回伤里闾。","曾是力井税，曷为无斗储。","万事切中怀，十年思上书。","君门嗟缅邈，身计念居诸。","沈吟顾草茅，郁怏任盈虚。","黄鹄不可羡，鸡鸣时起予。","故人平台侧，高馆临通衢。","兄弟方荀陈，才华冠应徐。","弹棋自多暇，饮酒更何如。","知人想林宗，直道惭史鱼。","携手风流在，开襟鄙吝祛。","宁能访穷巷，相与对园蔬。"],"title":"苦雨寄房四昆季"}
