{"author":"王安石","id":180055,"strains":["仄仄平仄仄，仄平平仄平。","仄仄仄仄仄，仄平仄平平。","平仄仄仄仄，平平仄仄平。","平平仄平○，平仄仄平平。","仄平仄仄平，平仄仄仄平。","仄仄平仄仄，○○平仄平。","平仄平○仄，仄平平仄平。","平仄仄平仄，仄平平仄平。","平仄平○仄，平平仄平平。","平仄仄平仄，仄平仄平平。"],"paragraphs":["九日章义寺，倦游因解镳。","拂榻寄午梦，起寻北山椒。","岑蔚鸟绝迹，悲鸣唯一蜩。","欢言与僧期，于此共箪瓢。","斩松八九根，窗壁具一朝。","伏槛何所见，苍苍围寂寥。","岩谷寒更静，水泉清不摇。","安得有车马，尚无渔与樵。","神茂真观复，心明众尘消。","阴岭有嘉客，傥来不须招。"],"title":"游章义寺"}
