{"author":"方岳","id":127780,"strains":["平平仄仄平平仄，平平仄仄平平仄。","平平仄仄仄平平，平平仄仄平平平。","平平仄仄平○仄，平仄平平仄平仄。","平平仄仄平○仄，平仄仄仄平仄仄。","仄仄仄仄平平平，○平平仄平平平。","仄平平平仄仄仄，仄仄仄仄○仄平。","平平平平仄平仄，仄仄○平仄仄仄。"],"paragraphs":["林光漏日烟霏湿，鸬鹚族立春沙碧。","湘竿击水雪花飞，鸬鹚没入春溪肥。","银刀拨剌争三窟，乌兔追亡健于鹘。","搜渊剔薮无噍类，余勇未厌心突兀。","十十五五斜阳边，听呼名字方趋前。","吐鱼筠篮不下咽，手捽琐碎劳尔还。","呜呼奇哉子渔子，塞上将军那得尔。"],"title":"观渔"}
