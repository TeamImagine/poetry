{"author":"程公许","id":106295,"strains":["平平仄○平，仄仄平仄仄。","平○仄仄仄，平平仄平仄。","平平平仄平，仄仄仄○仄。","仄平仄平平，仄仄仄平仄。","仄仄仄平平，仄平○仄仄。","平平仄平平，平平仄仄仄。","平○仄平○，仄仄平仄仄。","○○仄仄○，仄仄仄平仄。"],"paragraphs":["何侯起胶庠，岿立诸老后。","霜空茂桧柏，惊秋笑蒲柳。","平生经世心，短舞困长袖。","白头谒承明，彩闼炳郎宿。","去国一渔舟，顺风轻放溜。","寒花耀荒寒，灵芝茁腐朽。","身闲澹无虑，岁熟宜酿酒。","更将自性观，妙契得无漏。"],"title":"和大著何兵部  其一"}
