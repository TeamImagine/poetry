{"author":"刘子翚","id":15206,"strains":["平平○仄平，仄仄平仄平。","仄平平仄平，仄仄平平平。","平平平仄平，仄平平仄○。","仄仄仄○○，平平仄平平。","仄平平仄平，仄平仄平平。","仄平○平平，平仄○仄平。","仄仄仄仄仄，○平仄平平。","平平仄平平，仄仄○○○。","仄仄仄平平，仄平仄平平。","仄○○平平，仄○仄仄平。","平○平平平，平平仄平平。","仄○仄仄仄，平平仄○平。","平平仄仄○，仄仄仄仄平。","平仄仄仄平，平平仄平平。","仄平仄平平，○○仄平平。"],"paragraphs":["蒙庄叹隙驹，孔圣悲逝川。","百年生有涯，万感情无边。","贤愚真唯阿，系心同一缘。","内热蛊其中，伊谁肯求痊。","乐哉今日游，众宾肃初筵。","社樗间群材，嫫母参众妍。","谑弄既莞尔，献酬亦颓然。","胡为发争端，咄咄论深禅。","击水但增波，止薪自无烟。","便应三宜休，敢论四不迁。","公如高车驰，扬尘绝通廛。","我如驭小驷，交绥已回旋。","初谋不自量，取困大敌前。","金化质不亡，冰融水非坚。","市门有真楼，相从待他年。"],"title":"次韵李汉老诗"}
