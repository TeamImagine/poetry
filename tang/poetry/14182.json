{"author":"元稹","id":14182,"strains":["平仄平仄仄，平平仄○○。","○平平仄仄，仄仄平仄平。","平仄平仄仄，平平平仄平。","平平平○仄，仄仄平仄平。","仄仄仄仄仄，仄平平仄平。","平平○仄仄，仄平平仄平。","平平仄平仄，仄仄平平平。","平平仄平仄，仄仄平仄平。"],"paragraphs":["天色低澹澹，池光漫油油。","轻舟闲缴绕，不远池上楼。","时物欣外奖，真元随内修。","神恬津藏满，气委支节柔。","众处岂自异，旷怀谁我俦。","风车笼野马，八荒安足游。","开颜陆浑杜，握手灵都周。","持君宝珠赠，顶戴头上头。"],"title":"韦氏馆与周隐客杜归和泛舟"}
