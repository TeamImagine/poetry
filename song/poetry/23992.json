{"author":"王十朋","id":23992,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["四海英才入网罗，清源龙虎姓名多。","经魁兰省得人杰，策射枫庭收甲科。","奎宿呈祥前未见，纬星还舍首相过。","一杯忠献堂中酒，名节相期要不磨。"],"title":"新第先归者五人燕于黄堂故事也酒半啜茶于忠献堂持杯以劝即席赠诗"}
