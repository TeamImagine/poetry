{"author":"释德洪","id":229443,"strains":["仄○平仄，仄○仄仄。","仄仄平平，仄仄仄仄。","平平仄平，仄○仄仄。","仄仄仄平，仄仄○仄。","平仄仄仄，仄仄平平。","平仄○仄，仄仄仄平。","仄仄平平，仄平平仄。","仄仄仄仄，平平仄仄。"],"paragraphs":["俯看人世，一沤起灭。","失脚来游，梦入螘穴。","前身后身，独临两境。","左右见之，不杂其影。","眉目秀发，嫩木含春。","风度凝远，霁月洗云。","叶屋花房，玉堂金宇。","我视睨睨，渠方栩栩。"],"title":"梦蝶居士赞二首  其一"}
