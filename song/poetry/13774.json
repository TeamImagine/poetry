{"author":"宋祁","id":13774,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["州堞巑岏迥势回，一翚斜翥四轩开。","晴光猎草雄风度，晓气浮江赤日来。","望极长天闲倚杵，醉残严角暝休梅。","须知故楚多余感，剩费登高作赋才。"],"title":"梦野亭在景陵集仙王君为郡日所创"}
