{"author":"苏轼","id":195115,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄平平平。"],"paragraphs":["坡陀巨麓起连峰，积累当年庆自锺。","灵运子孙俱得凤，慈明兄弟孰非龙。","河梁会作看云别，诗社何妨载酒从。","祇有西湖似西子，故应宛转为君容。"],"title":"次前韵答马忠玉"}
