{"author":"曾协","id":25472,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["乱云将雨趁狂风，扫溉氛埃瞬息中。","指点山川开净绿，按行花草失欹红。","槐榆改火年年事，箫鼓迎神处处同。","自是平生观物化，不因春去始知空。"],"title":"寒食雨霁"}
