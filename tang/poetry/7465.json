{"author":"李端","id":7465,"strains":["仄仄○平仄，平平仄仄○。","仄平平仄仄，仄仄仄平平。","仄仄○平仄，平平仄仄○。","仄平○仄仄，仄仄仄平平。","仄仄平平仄，平平仄仄○。","平平仄仄仄，仄仄仄平平。","仄仄○平仄，平平○仄平。","平平平仄仄，平仄○平平。","仄仄平○仄，平平仄仄平。","平平○仄仄，仄仄仄平平。","仄仄○○仄，平平平仄平。"],"paragraphs":["昨夜闻山雨，归心便似迟。","几回惊叶落，即到白头时。","雁影将魂去，虫声与泪期。","马卿兼病老，宋玉对秋悲。","谢客才为别，陶公已见思。","非关口腹累，自是雪霜姿。","酿酒栽黄菊，炊粳折绿葵。","山河方入望，风日正宜诗。","牧竖寒骑马，边烽晚立旗。","兰凋犹有气，柳脆不成丝。","别后如相问，高僧知所之。"],"title":"赠岐山姜明府"}
