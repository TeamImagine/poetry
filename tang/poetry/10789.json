{"author":"刘禹锡","id":10789,"strains":["仄仄仄平仄，仄平仄○平。","仄平平平仄，仄仄○平平。","仄仄平仄仄，仄平○仄平。","○平仄仄仄，仄仄平平平。","平平仄仄平，○仄仄仄平。","仄平仄平仄，○仄○平平。","平平仄平仄，○仄平平○。","平平仄平仄，平仄仄仄○。","平仄平平平，平平仄仄平。","平平仄平仄，仄仄平○平。","平平仄平平，仄○平仄平。","仄平仄平仄，仄仄○平平。","平平仄平平，仄仄平仄平。","平○仄平仄，平仄平仄平。","平仄仄平仄，仄平仄○平。","平平仄平仄，仄仄平平平。","平平平仄仄，仄仄仄仄平。","平平仄平○，仄○平平○。","平平仄平仄，仄仄平平平。","平平仄仄仄，平仄平平平。"],"paragraphs":["有事九龙庙，洁斋梵王祠。","玉箫何时绝，碧树空凉飔。","吏散埃{土盍}息，月高庭宇宜。","重城肃穆闭，涧水潺湲时。","人希夜复闲，虑静境亦随。","缅怀断鳌足，凝想乘鸾姿。","朱明盛农节，膏泽方愆期。","瞻言五灵瑞，能救百谷萎。","咿喔晨鸡鸣，阑干斗柄垂。","修容谒神像，注意陈正词。","惊飙起泓泉，若调雷雨师。","黑烟耸鳞甲，洒液如棼丝。","丰隆震天衢，列缺挥火旗。","炎空忽凄紧，高霤悬绠縻。","生物已霶霈，湿云稍离披。","丹霞启南陆，白水含东菑。","熙熙飞走适，蔼蔼草树滋。","浮光动宫观，远思盈川坻。","吴公敏于政，谢守工为诗。","商山有病客，言贺舒庞眉。"],"title":"和河南裴尹侍郎宿斋天平寺诣九龙祠祈雨二十韵"}
