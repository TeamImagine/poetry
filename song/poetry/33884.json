{"author":"陆游","id":33884,"strains":["仄仄平仄平，平仄平平平。","仄仄仄仄仄，平仄仄仄平。","仄仄仄平平，仄仄仄平平。","仄仄仄○○，平平仄平平。","○仄平平仄，仄平仄仄○。","仄平平仄仄，平仄仄仄平。","仄仄平仄仄，○○○仄平。","仄仄仄仄平，仄仄○平平。","仄平仄○平，仄仄仄仄平。","仄平仄仄平，平仄仄○平。"],"paragraphs":["妾昔初去家，邻里持车箱。","共祝善事主，门戸望宠光。","一入未央宫，顾盼偶非常。","穉齿不虑患，倾身保专房。","燕婉承恩泽，但言日月长。","岂知辞玉陛，翩若叶陨霜。","永巷虽放弃，犹虑重谤伤。","悔不侍宴时，一夕称千觞。","妾心剖如丹，妾骨朽亦香。","后身作羽林，为国死封疆。"],"title":"婕妤怨"}
