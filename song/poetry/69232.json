{"author":"赵善括","id":69232,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["扁舟昨夜过黄州，准拟篮舆作胜游。","卷地骇风回岸脚，扑天惊浪打船头。","一尊欲访东坡隠，两鬓难禁宋玉秋。","江上乱山云色重，却疑眉黛锁闲愁。"],"title":"和莫谦父韵"}
