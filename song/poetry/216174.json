{"author":"张耒","id":216174,"strains":["平平仄仄仄平平，平平平平平仄○。","仄平平平仄平仄，平仄仄平平仄平。","平平平平仄仄仄，仄平仄仄○平○。","仄○平仄仄仄仄，平仄平仄平平平。","平平仄平仄平仄，仄平仄平平仄平。","仄平仄仄平○仄，平○○平平仄平。","仄○平仄仄仄仄，仄仄平仄○平平。","仄平○仄平平仄，○仄平仄○平平。","仄平仄仄平仄仄，仄仄仄仄○平平。","仄平仄仄平仄仄，仄仄平平○平平。","○○仄仄平仄仄，仄仄仄仄平平平。","○平○仄仄平仄，仄仄仄仄○仄平。","平平仄仄仄仄仄，平仄仄平平仄平。","仄○仄仄平仄仄，平仄○仄仄平平。"],"paragraphs":["灵均不醉楚人醅，秋兰蘼芜堂下栽。","九江仙人弃家去，吴市不知身姓梅。","东坡先生送二子，一丘便欲藏崔嵬。","脱遗簪笏玩杖屦，招揖鱼鸟营池台。","西山寂寥旧风月，百年石樽埋古埃。","洗樽致酒招浪士，荒坟空余黄土堆。","但传言语古味在，一勺玄酒藏山罍。","邓公叹息为摩抚，重刻文字苍崖隈。","五年见尽江上客，两屐踏遍空山苔。","谢公富贵知不免，醉眼来为苍生开。","长虹一吐谁得掩，六翮故在何人摧。","横翔相与顾鸿雁，宝剑再合张与雷。","山猿涧鸟汝勿怨，天遣两公聊一来。","岂如屈贾终不遇，诗赋长遣后人哀。"],"title":"次韵苏公武昌西山"}
