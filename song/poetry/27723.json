{"author":"邓深","id":27723,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四至长沙熟物情，留题胜处记吾曾。","三生会是湖湘客，一钵浑如云水僧。","赢得身轻闲有味，尽从人笑老无能。","如君应饱田园乐，犹道啼饥有怨憎。"],"title":"次韵答公美二首  其二"}
