{"author":"陈宓","id":96609,"strains":["平平仄仄平，仄仄平○平。","○平○平仄，仄仄仄平平。","仄平仄仄仄，仄平仄仄平。","仄仄仄仄仄，○平仄○平。","仄平○平仄，仄仄仄平平。","仄仄仄仄平，平平仄平平。","仄平仄平仄，仄仄平仄平。","平仄仄仄仄，仄仄平仄○。","仄平仄平仄，仄仄仄平平。","仄仄仄仄仄，平平仄平平。","仄仄仄仄仄，仄仄平仄平。","平仄仄平仄，平平平仄平。"],"paragraphs":["飞乌哑哑鸣，未倦投深枝。","如何三年仕，束带事鞯羁。","丈夫志有在，岂为日再炊。","事业不足道，空成楚冠縻。","有时屏朱墨，静坐欲无为。","不复顾目前，屠沽鬭群儿。","食焉不能怠，况有尸素讥。","风俗幸朴茂，不与骄侈期。","抚摩雅无术，一稔适登时。","吏议尚见贷，兹怀敢萌欺。","一日事必葺，九仞功易隳。","垂满得佳友，天怜愚顿姿。"],"title":"和王主簿韵  其二"}
