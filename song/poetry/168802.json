{"author":"文同","id":168802,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["云山高阁倚危墙，晚意无穷在渺茫。","极望不知云几许，满空惟见雁交相。","与谁把酒邀明月，独自吟诗到夕阳。","因念平台有佳兴，邹生枚叟奉梁王。"],"title":"登陵阳云山阁寄上吴尹"}
