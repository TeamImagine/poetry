{"author":"杨炯","id":23201,"strains":["平平平仄仄，仄仄仄○平。","平仄平平仄，平平仄仄平。","平平○仄仄，平仄仄平平。","平仄平平仄，平○仄仄平。","平平平仄仄，平仄仄平平。","仄仄○平仄，平平仄仄平。","平平平仄仄，平仄仄平平。","平平平仄仄，平仄仄平平。"],"paragraphs":["铜门初下辟，石馆始沈研。","游雾千金字，飞云五色笺。","楼台横紫极，城阙俯青田。","暄入瑶房里，春回玉宇前。","霞文埋落照，风物澹归烟。","翰墨三余隙，关山四望悬。","颓峰暌酌羽，流水旷鸣弦。","虽欣承白雪，终恨隔青天。"],"title":"和郑雠校内省眺瞩思乡怀友"}
