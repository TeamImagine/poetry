{"author":"黄裳","id":204662,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["平岚亭寄半天身，闲向栏干独倚频。","往事有怀谁共笑，归云无意自相亲。","神仙窟宅幽明境，花木园林上下春。","斗绝一台疑是此，不须低首看红尘。"],"title":"平岚亭"}
