{"author":"杨亿","id":210428,"strains":["平仄平平仄，平平仄仄平。","平平仄仄仄，仄仄仄平平。","仄仄○平仄，平平○仄平。","平平仄平仄，仄仄○平平。","仄仄平○仄，○平仄仄平。","仄平平仄仄，仄仄仄平○。","仄○平平仄，○平仄仄平。","仄○○仄仄，仄仄仄平平。","仄仄平平仄，平平○仄平。","平平平仄仄，○仄仄平平。","仄仄平平仄，平平仄仄平。","○平○仄仄，平仄仄平平。","仄仄平平仄，○○仄○平。","○平平仄仄，平仄仄平平。","仄仄平平仄，平○仄○平。","平平仄平仄，平仄仄平○。"],"paragraphs":["江夏门风盛，东吴族望高。","才雄吐白凤，志大钓灵鳌。","昔日参珠履，多年泛碧桃。","陈琳巧书檄，谢客占风骚。","曲宴飞三雅，沈机佐六韬。","玳筵频岸帻，楯鼻几挥毫。","托乘同归阙，临轩别赐袍。","未离王俭幕，独得吕虔刀。","粉署因扬历，朱门更郁陶。","淮南荒桂苑，骑省泣霜毛。","去国逾千里，为郎历几曹。","和铅兼秘府，悬磬寓神皋。","室静秋生白，庭闲雨长蒿。","禁林俄召试，卿寺果垂褒。","道在心无闷，恩深首重搔。","依前领图史，䌷绎肯辞劳。"],"title":"次韵和光禄黄少卿学士感恩书事十六韵"}
