{"author":"毕仲游","id":209146,"strains":["仄平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["少师盛德书生服，居士高名数岁余。","清颍归来人事近，白云乘去夜堂虚。","累朝旧籍刊成史，集古新编满载车。","闻说使星来已晚，茂陵应复进遗书。"],"title":"挽欧阳文忠公三首  其二"}
