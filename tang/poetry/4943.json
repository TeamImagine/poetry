{"author":"独孤及","id":4943,"strains":["仄仄仄仄仄，平平平平仄。","仄平平仄平，平仄仄平仄。","仄○仄平仄，平平平平仄。","平平仄仄○，仄仄平仄仄。","仄平平平仄，仄仄仄○仄。","仄仄仄仄仄，仄平仄平仄。","平○仄平平，仄仄仄平仄。","平平仄仄仄，仄仄仄平仄。","仄仄平仄仄，仄平平仄仄。","平平仄平平，平仄仄平仄。","仄仄仄仄仄，仄平仄平仄。","○平○○平，仄仄平仄仄。","○仄平仄仄，○平平仄仄。","平平仄○平，平仄平仄仄。","平平平平○，平仄平仄仄。","仄平仄平○，平仄○平仄。","平仄仄仄仄，仄仄平仄仄。","仄仄平○平，○平仄平仄。","平○○平仄，仄仄平仄仄。","仄○仄○仄，仄仄平平仄。","○仄仄仄○，仄仄仄平仄。","平平仄平仄，平仄平平仄。"],"paragraphs":["早岁慕五岳，尝为尘机碍。","孰知天柱峰，今与郡斋对。","隐嶙抱元气，氤氲含青霭。","云崖媚远空，石壁寒古塞。","汉皇南游日，望秩此昭配。","法驾到谷口，礼容振荒外。","焚柴百神趋，执玉万方会。","天旋物顺动，德布泽霶霈。","讲武威已耀，学仙功未艾。","黄金竟何成，洪业遽沦昧。","度世若一瞬，昨朝已千载。","如今封禅坛，唯见云雨晦。","长望哀往古，劳生惭大块。","清晖幸相娱，幽独知所赖。","寒城春方正，初日明可爱。","万殊喜阳和，余亦荷时泰。","山色日夜绿，下有清浅濑。","愧作拳偻人，沈迷簿书内。","登临叹拘限，出处悲老大。","况听郢中曲，复识湘南态。","思免物累牵，敢令道机退。","瞒然诵佳句，持此秋兰佩。"],"title":"酬皇甫侍御望天灊山见示之作"}
