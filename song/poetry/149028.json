{"author":"方回","id":149028,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["儒风扫地久堪哀，谁与前朝养祸胎。","真魏无年乔郑寿，杜游不作董丁来。","游魂葛岭人方醉，转盼陈桥业遽灰。","赖是紫阳书尚在，不随迁鼎委蒿莱。"],"title":"送紫阳王山长俊甫如武林五首  其四"}
