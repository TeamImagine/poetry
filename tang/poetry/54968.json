{"author":"刘长卿","id":54968,"strains":["平平仄平仄，平仄平平平。仄仄仄平仄，仄平○仄平。","仄平平仄仄，仄仄○○平。","○仄仄○仄，平平○仄平。","仄平平平仄，仄仄平平平。","平仄平仄仄，平平仄平平。","平平仄仄平，仄仄仄平○。","平仄平仄仄，平平平仄平。","○平平平仄，平仄仄○平。","平仄仄平仄，○平仄仄平。","平○仄仄仄，仄仄平平○。","仄仄○仄仄，平平平仄仄。","仄平平平仄，仄仄平平平。","仄仄仄平仄，平平○仄平。","仄○○仄仄，仄仄平平○。","仄仄仄平仄，仄○平仄平。","仄平仄平仄，仄仄○平平。","仄○平仄仄，平平平仄平。","平平平仄○，平仄仄○平。","平仄仄平仄，平平平仄平。","仄○仄平仄，仄仄平平○。","平仄仄○仄，仄平平仄○。","平平仄○仄，仄仄平平平。","仄仄仄平仄，平平平仄平。","平平仄仄仄，仄仄平平平。","平仄仄○仄，平平○仄平。","平○平仄仄，仄仄○平平。","平平平仄仄，平平平仄平。","仄平仄仄仄，平仄平○○。","仄仄仄平仄，仄平平仄平。"],"paragraphs":["东林问逋客，何处栖幽偏？满腹万余卷，息机三十年。","志图良已久，鬓发空苍然。","调啸寄疏旷，形骸如弃捐。","本家关西族，别业嵩阳田。","云卧能独往，山栖幸周旋。","垂竿不在鱼，卖药不为钱。","藜杖闲倚壁，松花常醉眠。","顷辞青溪隐，来访赤县仙。","南亩自甘贱，中朝唯爱贤。","仍空世谛法，远结天台缘。","魏阙从此去，沧洲知所便。","主人琼枝秀，宠别瑶华篇。","落日扫尘榻，春风吹客船。","此行颇自适，物外谁能牵。","弄棹白蘋里，挂帆飞鸟边。","落潮见孤屿，彻底观澄涟。","雁过湖上月，猿声峰际天。","群峰趋海峤，千里黛相连。","遥倚赤城上，曈曈初日圆。","昔闻智公隐，此地常安禅。","千载已如梦，一灯今尚传。","云龛闭遗影，石窟无人烟。","古寺暗乔木，春崖鸣细泉。","流尘既寂寞，缅想增婵娟。","山鸟怨庭树，门人思步莲。","夷犹怀永路，怅望临清川。","渔人来梦里，沙鸥飞眼前。","独游岂易惬，群动多相缠。","羡尔五湖夜，往来闲扣舷。"],"title":"夜宴洛阳程九主簿宅送杨三山人往天台寻智者禅师隐居"}
