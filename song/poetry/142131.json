{"author":"刘黻","id":142131,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["丹心炯炯老天知，莫问人间识者稀。","孤雁过门思古荡，慈鸦满树忆重闱。","醉因酒贱歌丰岁，寒觉衣单恋晚晖。","珍重五穷同寂寞，忍教结柳向谁归。"],"title":"次酬杨德中"}
