{"author":"郭祥正","id":191760,"strains":["平平仄仄平○○，仄平平仄平平平。","平平平平仄平仄，仄仄平仄平平平。","仄仄平平仄平仄，平仄仄仄平平平。","仄平平○○○仄，仄平仄仄平○平。","仄平仄仄仄仄仄，仄平仄○○○○。","平平仄仄仄仄仄，仄仄仄仄平平平。","平平仄仄仄平仄，平平仄仄○平平。","仄平仄仄仄平仄，平平仄仄平平平。","平平仄○仄平仄，仄○仄仄平○平。","平平平仄仄平仄，仄仄仄仄平平平。","仄平平仄○仄仄，仄仄仄仄平平平。","仄平平平仄仄仄，仄仄平○平平平。"],"paragraphs":["金山杳在沧溟中，雪崖冰柱浮仙宫。","乾坤扶持自今古，日月仿佛躔西东。","我泛灵槎出尘世，搜索异境窥神功。","一朝登临重叹息，四时想像何其雄。","卷帘夜阁挂北斗，大鲸驾浪吹长空。","舟摧岸断岂足数，往往霹雳捶蛟龙。","寒蟾八月荡瑶海，秋光上下磨青铜。","鸟飞不尽暮天碧，渔歌忽断芦花风。","蓬莱久闻未成往，壮观绝致遥应同。","潮生潮落夜还晓，物与数会谁能穷。","百年形影浪自苦，便欲此地安微躬。","白云南来入我望，又起归兴随征鸿。"],"title":"金山行"}
