{"author":"储光羲","id":54143,"strains":["仄平仄平仄，平平仄仄平。","仄仄平平仄，仄仄仄仄平。","仄平仄平仄，仄仄仄平平。","仄平仄平○，仄仄○平仄。","仄○平仄○，仄仄○仄平。","平仄仄平○，平平仄平平。","仄仄平仄仄，平仄平平平。"],"paragraphs":["北山种松柏，南山种蒺藜。","出入虽同趣，所向各有宜。","孔丘贵仁义，老氏好无为。","我心若虚空，此道将安施。","暂过伊阙间，晼晚三伏时。","高阁入云中，芙蓉满清池。","要自非我室，还望南山陲。"],"title":"同王十三维偶然作十首 二"}
