{"author":"韦骧","id":190335,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平平仄平。","仄仄平平仄平仄，仄平仄仄仄平平。"],"paragraphs":["清明未远正春浓，澍雨无情苦见攻。","沽酒穷垆应减价，障泥豪锦若为功。","轮蹄寂寞湖山暗，桃杏雕疏台榭空。","唯有居闲足幽况，晏眠冷屋似山翁。"],"title":"阻雨"}
