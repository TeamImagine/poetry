{"author":"苏轼","id":193484,"strains":["平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["溪山愈好意无厌，上到巉巉第几尖。","深谷野禽毛羽怪，上方仙子鬓眉纤。","不惭弄玉骑丹凤，应逐嫦娥驾老蟾。","涧草巌花自无主，晚来蝴蝶入疏帘。"],"title":"留题延生观后山上小堂"}
