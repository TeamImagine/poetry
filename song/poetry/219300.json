{"author":"晁说之","id":219300,"strains":["平仄仄仄仄，平仄仄仄仄。","平平平平仄，仄平仄仄仄。","平仄仄仄仄，平○仄○仄。","○平仄平平，仄仄仄仄仄。","○○仄仄○，仄仄仄仄仄。","仄平平○仄，仄平平平仄。","仄平仄平平，仄仄仄仄仄。","平平平仄平，平平平○仄。","平○仄平仄，平仄仄仄仄。","平仄仄仄仄，仄平○仄仄。"],"paragraphs":["公事岂不猥，吾性自有适。","驩言春风物，洗山出怪石。","何幸此土壤，顽骜压空碧。","崭岩有天姿，畚锸不待力。","横如剑出泥，纵若月退蚀。","乃知凶谗辈，暂为忠良贼。","后皇德清明，万类各有职。","吾悲兹世人，因之聊叹息。","尝闻道人语，无垢法第一。","多谢读易者，洗心如玉璧。"],"title":"洗山"}
