{"author":"周行己","id":223998,"strains":["仄仄平平仄，平平仄仄平。","平平仄仄仄，仄仄仄平平。","平仄平平仄，平平仄仄平。","平平平仄仄，仄仄仄平平。"],"paragraphs":["咄咄休无赖，栖栖又一年。","时从柱下史，独贷薛中钱。","多病惟须药，长贫不怨天。","归期无远道，犹滞稻粱田。"],"title":"少伊察院再用年字韵宠示二篇辄复酬和一章陈德一章叙情  其二"}
