{"author":"项安世","id":53041,"strains":["平平仄平平，仄仄平仄平。","仄仄平仄平，平平仄○平。","仄平○平仄，○仄平平平。","仄○仄平仄，平仄平仄○。","○仄○平仄，平仄平平平。","平仄仄仄仄，仄平○仄平。","仄仄仄平仄，仄平平仄○。","仄平仄平仄，仄仄平○平。","平仄仄仄仄，平平○仄平。","○平仄平仄，平仄○○平。","仄平仄平仄，仄仄平仄平。","仄仄○仄○，平平仄○平。","仄平仄平仄，仄平平仄平。","平平仄仄仄，仄仄○平平。","平平仄平仄，仄仄平平○。","仄平○仄平，平仄平仄平。","仄仄仄平仄，平平仄平平。","仄仄仄平仄，仄平平仄平。","平平仄○○，平仄平平平。","平平仄平仄，○仄仄仄平。","仄仄仄平仄，平平仄平平。","平平仄仄平，○仄仄仄平。"],"paragraphs":["堂堂傃轩翁，学古无不探。","诂训尊六经，文章妙瞿昙。","大儿号今是，思若春波涵。","最长作千百，时用经训参。","犹子号巢室，清甚寒泉甘。","尤善赋五七，每于禅悦耽。","各得一翁体，与翁名字三。","我生在翁后，鹤化无留骖。","今是亦已往，龙亡空故潭。","犹能及巢室，朝暮闻其谈。","结交尽前辈，旧事多所谙。","五斗驱我行，归来哭空龛。","故园但乔木，后生谁指南。","今年四月尾，暑气如焚惔。","殷勤小巢室，浩荡倾籝甔。","并持三箧来，为饱千里婪。","倒海见珠玳，连山阅楩楠。","敛衽不知热，醉心常自酣。","门前日熇熇，门内风毵毵。","清晨送书去，过午忽不堪。","始悟岁方燠，雩祈遍精蓝。","谁能写此书，长使雨我庵。"],"title":"谢查元吉借示傃轩今是斋巢室三书"}
