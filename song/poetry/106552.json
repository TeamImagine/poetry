{"author":"程公许","id":106552,"strains":["仄仄平平仄仄平，平平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["古锦囊开两轴书，宸奎腾采动山墟。","能令使者分王命，想见中兴似国初。","九鼎可为宗社重，万年谁谓草茅疏。","袭藏何但传家宝，汗简他年或作诸。"],"title":"题高庙宸翰"}
