{"author":"韦骧","id":191126,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["盛暑宵忧动邃旒，敕催诸道决累囚。","承流宣泽弥兢愓，履险航湍敢滞留。","南北分驰才数夕，重轻释繋已三州。","高材想尽哀矜意，美疢当从勿药瘳。"],"title":"与世美奉诏旨分督决狱甲戌判袂之武阳壬午还宿中兴寺而得世美自延平所寄诗因次韵"}
