{"author":"孔平仲","id":204076,"strains":["平平平平仄○○，仄平平平仄平仄。","平平仄仄平平平，仄仄平平仄平仄。","仄平平仄仄平平，平仄平平仄仄○。","仄平仄仄平平仄，仄仄平○仄仄平。"],"paragraphs":["秋风萧萧露泥泥，美人娟娟隔秋水。","扬眉结义黄金台，欲向何门趿朱履。","案头干死读书萤，遮莫邻鸡下五更。","老夫卧稳朝慵起，肯信吾兼吏隠名。"],"title":"寄孙元忠  其一六"}
