{"author":"释宝昙","id":52490,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["钱塘雪浪与天平，小入曹娥亦有声。","沧海一时忠孝泪，夕阳无尽古今情。","春秋祭血神如在，一夜行舟挽到明。","不是西风白云客，祠乌争解赋将迎。"],"title":"过曹娥江"}
