{"author":"王炎","id":69611,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["牛千蹄角橘千头，叹息斯人善自谋。","文气如虹徒贯日，笔耕有谷不逢秋。","悠悠何啻十年别，得得才为一月留。","女嫁男婚吾未了，梦随鸥鹭学操舟。"],"title":"再用元韵二首  其一"}
