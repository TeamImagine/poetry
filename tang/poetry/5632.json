{"author":"严维","id":5632,"strains":["仄仄平平仄，平平仄仄平。","平平○仄仄，平仄仄平平。","○仄平平仄，平平仄仄○。","仄平○仄仄，○仄仄平平。","○仄平平仄，平平仄仄平。","仄平○仄仄，仄仄○○平。","仄仄平平仄，平平仄仄○。","平平平仄仄，平仄仄平平。"],"paragraphs":["绝壑开花界，耶溪极上源。","光辉三独坐，登陟五云门。","深木鸣驺驭，晴山曜武贲。","乱泉观坐卧，疏磬发朝昏。","苍翠新秋色，莓苔积雨痕。","上方看度鸟，后夜听吟猿。","异迹焚香对，新诗酌茗论。","归来还抚俗，诸老莫攀辕。"],"title":"奉和独孤中丞游云门寺"}
