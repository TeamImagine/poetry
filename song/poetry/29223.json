{"author":"韩元吉","id":29223,"strains":["○平仄平仄，平平仄平平。","仄仄仄仄平，仄仄仄仄平。","仄○平平平，仄仄平○平。","仄仄仄仄仄，仄平仄平平。","仄平仄仄平，仄仄仄仄平。","平平仄仄仄，平仄平仄平。","仄平仄平平，仄仄○平平。","平仄仄仄仄，○○平仄平。","平平平平仄，平平仄平平。","平平平○仄，仄仄平平平。","平平仄平仄，○平仄平平。","○仄平仄平，平平仄平平。","平平平仄仄，平仄仄仄平。","○○仄仄仄，仄仄平平平。"],"paragraphs":["闲居玩编简，萧然罕朋俦。","古士信可佳，欲语不见酬。","岂如平生交，臭味能相投。","别久得会面，笑谈解人忧。","况君复比邻，共此一壑幽。","招邀接步武，文字资讨求。","昨朝喜君来，快若沈疴瘳。","开口四五笑，亹亹谈未休。","鸡鸣任风雨，畴能记穷愁。","因知名教地，至乐真天游。","新凉动梧竹，柴门掩清秋。","三径无杂华，茙葵散金瓯。","年丰鱼蟹熟，樽酒亦易谋。","相过勿厌数，此外俱悠悠。"],"title":"喜吕令防归"}
