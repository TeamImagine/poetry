{"author":"陈造","id":60542,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["翚飞华屋酒如池，宾主风流况一时。","千杖敲春琼斚滑，九霞摇晚舞衫僛。","轻飔泛座漂香远，纤月窥人转影迟。","牛女多情应羡客，瓜华适已罥珠丝。"],"title":"定海县厅事落成致语口号"}
