{"author":"谢逸","id":226581,"strains":["平平仄仄平平仄，仄○仄仄○○仄。","平平仄仄仄平平，仄仄平平仄平仄。","平平平仄平平平，平平仄仄平平仄。","仄仄平平仄仄平，仄仄平平仄仄仄。","仄仄仄仄平仄平，仄仄仄平平仄仄。","平平仄仄仄平仄，○平平仄平平仄。"],"paragraphs":["先生手种千竿竹，俨如壮士衣冠肃。","林端结阁挹清风，阁上幽人峙双玉。","春风飞尽玄都花，秋霜半落平泉木。","试傍池边访此君，雪虐风饕不改绿。","我有惠施书五车，不解子山愁万斛。","何时一醉藉清影，更邀明月同君宿。"],"title":"寄题高彦应长官碧鲜阁"}
