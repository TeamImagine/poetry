{"author":"华镇","id":212079,"strains":["仄仄平平仄仄平，平平平仄仄平平。","平平仄仄平平仄，平仄平平仄平平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["画栋尘惊燕子来，芳郊时雨敛轻埃。","须怜好景分明在，为把愁颜勉强开。","仙客有情深赏物，新诗劝我且持杯。","更言留得花王住，忍放韶光取次回。"],"title":"和陈尉见贻二首  其一"}
