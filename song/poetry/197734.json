{"author":"苏辙","id":197734,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["紫气飞空不自谋，谁怜黾勉匣中留。","西山猛兽横行甚，北海长鲸何日收。","星斗不堪供醉舞，蛟龙会看反重湫。","功成变化无踪迹，望断中原百尺楼。"],"title":"试院唱酬十一首 次韵吕君丰城宝气亭"}
