{"author":"朱弁","id":247781,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["立马行歌隘市门，卖薪携子出前村。","声翻宝界金鳌动，光夺琼楼玉兔昏。","守舍呻吟宜老病，通宵奔走付儿孙。","潘郎岂是无情思，点检霜髭愧绿尊。"],"title":"元夕"}
