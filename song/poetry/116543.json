{"author":"张明中","id":116543,"strains":["仄仄平平仄仄平，仄仄平仄仄平平。","平平仄仄平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["扁鹊仓公一笑还，顿令僵仆忽开颜。","君于那处传衣钵，名与古人齐等班。","直欲阴功垂后世，肯同流俗战蜗蛮。","书生若得君医法，医国还同反掌间。"],"title":"活人"}
