{"author":"李怀远","id":12936,"strains":["仄仄平平仄，平平○仄平。","平仄平平仄，仄○仄仄平。","仄○平仄仄，平仄仄○平。","仄平平仄仄，○平仄仄平。","平平仄仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。"],"paragraphs":["上苑清銮路，高居重豫游。","前对芙蓉沼，傍临杜若洲。","地如玄扈望，波似洞庭秋。","列筵飞翠斝，分曹戏鹢舟。","湍高櫂影没，岸近榜歌遒。","舞曲依鸾殿，箫声下凤楼。","忽闻天上乐，疑逐海查流。"],"title":"凝碧池侍宴看竞渡应制"}
