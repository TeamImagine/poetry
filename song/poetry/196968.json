{"author":"苏辙","id":196968,"strains":["平平仄仄平仄仄，平平平平○仄平。","仄○平仄平仄仄，仄仄平仄平○○。","仄仄仄平仄平仄，仄平○仄平平平。","仄平平平○平仄，○仄仄仄仄仄○。","平平仄仄平仄仄，仄仄仄仄平平平。","平○仄仄仄○仄，平仄仄仄○仄平。","平平○仄仄仄仄，仄仄平平平仄平。","仄平平平仄平仄，仄平仄仄○仄平。","平平平平仄平仄，仄仄仄仄仄仄○。"],"paragraphs":["江流浩浩群动息，琴声琅琅中夜鸣。","水深天阔音响远，仰视牛斗皆从横。","昔有至人爱奇曲，学之三岁终无成。","一朝随师过沧海，留置绝岛不复迎。","终年见怪心自感，海水震掉鱼龙惊。","翻回荡潏有遗韵，琴意忽忽从此生。","师来迎笑问所得，抚手无言心已明。","世人嚣嚣好丝竹，撞钟击鼓浪谓荣。","安知江琴韵超绝，摆耳大笑不肯听。"],"title":"舟中听琴"}
