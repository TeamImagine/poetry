{"author":"洪适","id":28171,"strains":["平平仄仄仄仄平，平仄○平平仄平。","仄平仄仄仄平仄，仄平仄仄平平平。","仄仄平平平仄仄，平仄平平平仄仄。","仄平○仄仄平平，仄仄平○仄平仄。","平平○仄平平平，平平○仄平平平。","平平平平仄平仄，平平仄仄平仄平。","平平仄平平仄仄，仄仄平平平仄仄。","平平○仄仄仄平，仄仄仄○平仄仄。"],"paragraphs":["霜风激水蟹舍寒，渔火献俘清夜阑。","不烹五鼎若赊死，使之骨醉尤加餐。","尺半之鱼鳞六六，同入糟丘随小牍。","鼎来兼味口流涎，可使盘中食无肉。","浔阳从事姿南金，高山调古谁知音。","宁同娵隅作蛮语，生憎郭索多躁心。","檐头雪消春有意，洗盏开尊宜一醉。","持螯颇忆左手同，尺素不妨时遣使。"],"title":"谢景高兄惠鱼蟹"}
