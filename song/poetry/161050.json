{"author":"戴表元","id":161050,"strains":["仄平平平平仄仄，仄平平平平仄仄。","仄平平仄仄平平，仄仄平平平仄仄。","仄平仄仄平仄仄，仄仄仄平平仄仄。","平平仄仄仄仄平，仄仄平平仄平仄。","仄平仄仄仄仄仄，○仄平平平仄仄。","仄平仄仄平仄仄，仄仄平○平仄仄。","仄○平仄平仄仄，平仄○○平仄仄。","仄平仄仄○仄仄，○仄平平仄平仄。","仄平仄仄平仄仄，平仄平平平仄仄。","平平○仄仄○仄，仄仄平平平仄仄。","平平仄平平平平，仄仄平平○仄仄。","○平仄仄平仄仄，○仄平平仄平仄。","仄平平平平平仄，平○○仄平仄仄。","仄仄仄仄仄平仄，平平仄平平仄仄。","仄平平仄仄仄平，○仄平平仄平仄。"],"paragraphs":["学农无年尤可待，学儒无成祇益馁。","羡君终岁作书痴，聚室嗷嗷穷不悔。","客来问计何所出，一饱自悬𫗴粥外。","平生据案畎亩心，汗简为犂笔为耒。","蘗芽百氏草避耨，膏泽群经泉赴浍。","日高洛诵乌鸟悦，夜半吴吟风雨会。","世间粱谷何足道，开卷穰穰心欲醉。","旅熏辟蠹防雀鼠，更缮巾箱筑仓廥。","古言乐岁生礼义，先见儒门消鄙悖。","租符且免里正索，子本时容书客侩。","东邻有田多牛翁，日执牙筹亲细碎。","囷粮竟作谁腹饱，骑吏惊惶汗流背。","此时畬斋谈无事，峨冠正与周孔对。","礼义适口即为味，牛心菊苗皆可脍。","我诗君意两自知，且勿𫍢𫍢语儿辈。"],"title":"余既题畬斋有闻纸田之说而笑者复作长篇"}
