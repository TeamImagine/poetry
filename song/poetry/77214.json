{"author":"袁燮","id":77214,"strains":["平仄仄○平，平仄平平平。","仄平仄仄仄，平仄平平平。","仄仄○平仄，仄○平仄○。","仄仄平平○，平仄平平平。","○平仄仄仄，仄仄平平平。","平平仄○仄，仄仄平平平。","仄平平○仄，仄仄仄仄平。","仄仄平仄平，仄仄平○○。","仄仄仄平平，仄仄平仄平。","仄仄仄仄平，仄平仄平平。","仄平仄平仄，仄仄平平平。","仄平仄平平，仄仄仄仄平。","仄仄仄○仄，平仄平平平。","平平仄仄仄，仄平○仄平。"],"paragraphs":["鱼品不胜多，而鲤为之宗。","曷为此独贵，无乃能为龙。","一跃浪千级，一嘘云万重。","变化须臾间，神妙无终穷。","其他点额辈，不敢攀高踪。","维人亦如是，拔萃斯为雄。","圣师名其子，勉以德业崇。","我作朝鲤图，一鲤居其中。","众鲤竞趋之，若效臣子恭。","巨鳜独不朝，悍然欲争锋。","可怜汝无识，不揆资凡庸。","一生只为鱼，鲤岂汝可同。","我亦不如鲤，年老无成功。","时时展此卷，着鞭期变通。"],"title":"题朝鲤图"}
