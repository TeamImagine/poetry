{"author":"王庭珪","id":238087,"strains":["仄平平仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["晋朝人物渡江初，为郡风流只载书。","临水重开数间屋，宿兵仍富九年储。","英豪系出三公后，磊落胸蟠万卷余。","东观诸郎未堪比，登车不落问何如。"],"title":"和赵叔清登殷仲堪读书台二首  其一"}
