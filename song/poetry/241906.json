{"author":"周紫芝","id":241906,"strains":["仄平平平平仄仄，仄仄仄平○仄○。","平平仄仄平仄平，仄仄平○平仄仄。","平平仄仄仄仄平，平仄平平○仄仄。","平平平仄○仄仄，仄仄仄仄平仄仄。","仄平仄仄仄平平，仄仄平平仄平仄。","平平仄仄仄平平，○仄平平仄平仄。","仄仄仄仄仄仄平，仄仄平平仄平仄。","平平仄仄○仄平，平仄平平仄平仄。","平○仄仄仄平平，仄○仄仄平平仄。"],"paragraphs":["老人携家无窟穴，晚得一邱藏曲折。","今朝日出天色佳，拄杖来看山顶雪。","青山叠叠几十峰，桃竹班班三百节。","山晴颜色看转好，老健脚力殊未竭。","出门暮色尚余霞，步到江亭已生月。","归来附火却关门，茶熟诗成意良悦。","客有劝我勿作诗，奈此江山两奇绝。","扪须仰面看屋梁，心自知之口无说。","天将此段付诗人，世间那有闲风月。"],"title":"雪后步至江亭"}
