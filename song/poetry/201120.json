{"author":"郑侠","id":201120,"strains":["平平仄平平平仄，仄平仄仄平平仄。","仄仄平平仄仄平，仄平仄仄平平仄。","仄平仄仄仄仄平，仄平○仄平平平。","仄平仄○平仄○，平仄仄仄平平平。","平平○仄平○仄，仄○仄仄平平仄。","平平○仄仄平平，○仄平○仄平仄。","平仄○平仄平平，仄平仄仄平平○。"],"paragraphs":["罗浮主人袁公发，伟才逸气千人杰。","二子轩昻有父风，妙年趣向天然别。","邑之子弟亦好儒，远来迎子求师模。","子非往教求即应，龟筮有决前光孚。","春风正好偕行乐，子如健翮摩天鹗。","秋闱从此卜亨途，回谢卑污翥寥廓。","为我殷勤问袁君，夺人所好非前闻。"],"title":"送声父"}
