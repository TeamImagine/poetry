{"author":"宋祁","id":13838,"strains":["平仄平平平仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["岩树萧萧秋兴归，师臣仍此褫朝衣。","羽觞聊欲同宾寿，玉体何曾待战肥。","风圃薄寒浮醉衽，雨荥新浪拍渔矶。","清篇自有夔龙旧，方外相从屏世机。"],"title":"次韵宫师相公答太傅相公秋书"}
