{"author":"舒岳祥","id":143807,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平仄。","平平仄仄平平仄，仄仄平平仄仄平。"],"paragraphs":["屝屦送人征影远，布裘知我涕痕零。","初愁冻雪无狐白，忽喜晴霄现卵青。","欲向华山成稳睡，不禁楚泽自长醒。","桃源自昔无秦历，草木荣枯是瑞蓂。"],"title":"再和前韵答达善季辩  其一"}
