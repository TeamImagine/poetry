{"author":"吴融","id":32309,"strains":["仄仄平平仄，平平仄仄平。","仄平平仄仄，仄仄仄平平。","仄仄○○仄，平○仄仄平。","仄○○仄仄，仄仄○平平。","仄仄平○仄，平平仄仄○。","仄平平仄仄，平○仄平平。","仄仄○平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平平平仄仄，平仄仄平平。"],"paragraphs":["一夜阴风度，平明颢气交。","未知融结判，唯见混茫包。","路莫藏行迹，林难出树梢。","气应封兽穴，险必堕禽巢。","影密灯回照，声繁竹送敲。","玩宜苏让点，飡称蜜匀抄。","结冻防鱼跃，黏沙费马跑。","炉寒资𦶟荻，屋暖赖编茅。","远不分山叠，低宜失地坳。","阑干高百尺，新霁若为抛。"],"title":"赋雪"}
