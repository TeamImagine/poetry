{"author":"戴栩","id":104196,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["结束遥装异昔时，江头送尔一霑衣。","五年客殡依禅寂，千里香魂与梦归。","闺美欲书碑易尽，龙封新𣃁草应稀。","西山便想西湖是，云树深深谷鸟飞。"],"title":"送先室归葬西山"}
