{"author":"汤仲友","id":132842,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["山色波光步步随，古今难画亦难诗。","水浮亭馆花间出，船载笙歌柳外移。","过眼年华如去鸟，恼人春色似游丝。","六桥几见轮蹄换，取乐莫辞金屈卮。"],"title":"西湖"}
