{"author":"赵善括","id":69198,"strains":["仄平平仄仄平平，平平仄仄平平平。","仄仄仄仄○仄仄，仄平仄仄平平平。","平平仄仄仄仄仄，平仄仄平平仄平。","仄仄平平平仄仄，仄平平仄平平平。","仄平平仄平仄仄，平仄仄○平仄平。","仄平仄平仄仄仄，仄平○仄平仄平。","平平仄仄仄平仄，仄仄平平平仄平。","仄平仄仄仄○仄，平仄平平平仄平。","仄平仄仄仄仄仄，平仄平平平仄○。","平仄仄仄平仄仄，平平平平平仄平。","平平○平仄平仄，仄仄平仄○平平。","仄平平仄平仄仄，仄仄○○平仄平。","仄○仄仄仄仄仄，○仄仄平平仄平。","仄○平平仄平仄，仄仄平仄○平平。","平平仄仄仄○仄，仄仄仄○平仄○。","仄平平仄仄仄仄，平仄平平平仄平。","仄仄平平仄平仄，仄仄平仄平平平。","仄平仄仄仄平仄，○仄仄○平仄平。","仄仄仄平仄平仄，平平仄○平平平。","平平平仄平仄仄，仄仄仄仄○平○。","平平仄○平仄仄，平仄仄仄平平平。"],"paragraphs":["碧潭无底潜蛟龙，神居下宅琉璃宫。","一水镜奠挠不浊，两山角抵常争雄。","鸦啼古庙树色黑，鱼跃急湍波影红。","鬓雾鬟烟森拱竦，栋云帘雨飞冥蒙。","蕙肴时展朝暮奠，蒲席快分南北风。","假威老巫腹恣饱，乞灵行客心潜通。","无求小舸疾飞鸟，不恨孤踪成断蓬。","去秋浙右尽淹没，今夏江西尤蕴隆。","尾衔万斛去不返，鳞次千仓皆屡空。","农背赤裂鱼釜满，田毛焦枯龟兆同。","炎官张皇掉旗旆，海若羞涩藏冲融。","一方虽藉诃护力，四海正思霖雨功。","片帆短棹利极细，酾酒割牲酬易穷。","好乘云车命箕伯，去击雷鼓驱丰隆。","晶荧烛物掣长电，剨勒扫空消霁虹。","不须犀角照百怪，何待牛蹄翻巨{谷工}。","挽起天河尽倾泻，坐令人物还熙丰。","笑谈可活万民命，顷刻已回元气工。","上帝报功赐褒敕，真妃锡号荣清躬。","元圭华衮依约里，介族水类驱驰中。","山高水深千万祀，南面血食无时终。"],"title":"真妃祠"}
