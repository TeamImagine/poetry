{"author":"翁承赞","id":51781,"strains":["平仄仄仄平，仄平仄仄仄。","平仄平平仄，仄仄平仄仄。","仄平仄平仄，仄仄平仄仄。","仄仄仄仄平，仄○平平仄。","平平仄平仄，平平○仄仄。","仄仄○仄平，平平仄平仄。","平平平平仄，仄仄平仄仄。","仄仄仄仄平，仄○仄平仄。","仄平○仄仄，仄仄平平仄。","平仄仄仄○，○平仄平仄。","？平平仄仄○仄仄？。","？？？？？？？。"],"paragraphs":["真玉不显文，至人不逞迹。","君见华堂幛，转觉虚室白。","旷然绝氛滓，润色惟粉泽。","皎若朗月升，皓如繁霜积。","清晨卷帘望，秋天横半壁。","昼景当户窥，晴云拂瑶席。","非无丹青妙，点污吾所惜。","世事巧乱真，我将世情隔。","自持纯素质，可悦神仙客。","何必玩画屏，留连假泉石。","（同前第一三八九页。","）-1460-。"],"title":"题河阴崔少府素幛"}
