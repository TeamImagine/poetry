{"author":"李彭","id":232168,"strains":["仄仄平平仄，平平平仄○。","平仄○平仄，平仄仄○平。","平平仄平仄，平平平仄○。","仄仄仄仄仄，平平仄平平。","平平仄平仄，仄仄○平平。","平平平仄仄，○平平仄平。","○○仄平仄，○仄○平平。"],"paragraphs":["户牖烟霞积，池塘蒲稗深。","幽鸟如交友，招唤出疏林。","怀人隔湓浦，终朝梁父吟。","别鹄太古澹，徽弦写瑶琴。","谁能领斯妙，士贵相知心。","僧弥非谢守，其谁能赏音。","深衷若为寄，长歗看遥岑。"],"title":"有怀张掾师言"}
