{"author":"杨乘","id":21063,"strains":["仄仄仄仄平，仄平仄仄仄。","平平平仄平，平平仄仄仄。","仄平平仄平，仄仄平平仄。","仄仄仄仄○，平○仄仄仄。","仄仄○仄平，平平仄仄仄。","平平仄平平，仄仄仄○仄。","仄仄仄仄仄，仄平仄仄仄。","仄仄仄平平，平仄平仄仄。","仄仄仄○平，仄仄平仄仄。","平仄仄平平，仄仄平○仄。","仄仄仄平平，平仄平仄仄。","仄仄仄平平，○仄仄仄仄。","仄仄仄平平，平仄仄平仄。","平平仄仄平，仄仄仄仄仄。","仄平仄平平，平仄平仄仄。","仄平仄仄平，？？仄○仄。"],"paragraphs":["竖子未鼎烹，大君尚旰食。","风雷随出师，云霞有战色。","犒功椎万牛，募勇悬千帛。","武士日曳柴，飞将竞执馘。","喜气迎捷书，懽声送羽檄。","天兵日雄强，桀犬稍离析。","贼臂既已断，贼喉既已扼。","乐祸但鲸鲵，同恶为肘腋。","小大势难侔，逆顺初不敌。","违命固天亡，恃险乖长策。","虿毒久萌牙，狼顾非日夕。","礼貌忽骄狂，疏奏遂指斥。","动众岂佳兵，含忍恐无益。","鸿恩既已孤，小效不足惜。","腐儒一铅刀，投笔时感激。","帝阍不敢干，恓恓坐长画。"],"title":"甲子岁书事"}
