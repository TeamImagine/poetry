{"author":"陆游","id":38152,"strains":["仄仄平仄仄，仄仄平○平。","仄仄仄仄仄仄平，仄○平仄平仄○。","仄仄平平仄平平，仄平仄仄平仄平。","仄平○仄平平平，仄平仄仄平仄平。","仄仄平仄仄仄平，仄仄仄仄平平平。","仄○平平仄平仄，平仄仄平平仄仄。","平平平仄仄仄○仄仄，○仄平平仄平仄。"],"paragraphs":["老学庵北井，六月寒如冰。","大旱不涸雨不增，凛如人以常德称。","日济千人不骄矜，置而不汲渠自澄。","辘轳三丈青丝绳，对之已足凉肺膺。","使我终日卧曲肱，顾谓此井真良朋。","荡除炎歊却尘垢，宜有鬼神来护守。","呜呼泾水一石泥数斗，正使逢时亦何有。"],"title":"老学庵井"}
