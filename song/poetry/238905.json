{"author":"孙觌","id":238905,"strains":["平平仄平平，仄仄平仄仄。","平平仄仄平，○仄仄仄仄。","平平仄仄仄，平仄仄○仄。","平平仄仄平，平仄仄平仄。","平平仄仄○，平仄平仄仄。","仄仄仄○平，平仄仄仄仄。"],"paragraphs":["高梧傍层楼，隐翳崖寺古。","森森露井寒，荫此六月暑。","秋风动地至，柯叶遽如许。","依依别故林，黄落半粘土。","凉蝉不复号，惊鹊时自语。","一夜绕空枝，愁绝两翅羽。"],"title":"妙觉寺三咏 梧桐"}
