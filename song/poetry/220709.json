{"author":"邹浩","id":220709,"strains":["平平仄仄○平仄，仄仄仄平平仄仄。","平平平仄○仄○，仄仄仄平平仄仄。","平平仄仄仄平平，仄仄平平仄平仄。","？仄平○平仄平，仄仄平平平仄仄。","平○平平仄仄平，仄仄平平平仄仄。","平平仄仄仄○平，平仄平平平仄仄。","平平仄仄平仄平，仄仄仄○平仄仄。","仄平仄平○仄仄，仄仄平平仄仄仄。","平仄平○平仄平，平仄平平仄平仄。","平平平仄仄仄平，仄仄仄平平仄仄。","平仄平平仄仄平，○仄平平仄平仄。","平平仄？仄○仄，仄○平平仄平仄。","仄平平仄仄平平，仄仄平平仄平仄。","平平平仄仄仄平，○仄仄仄○仄仄。","仄平仄仄○○平，仄仄平平仄○仄。","○○平仄仄仄○，仄仄平○平仄仄。","仄平平仄仄仄○，平仄仄○仄平仄。","仄仄仄仄仄平平，仄仄平平○平仄。","平平仄平平仄平，仄仄平平仄○仄。","平平平仄○○平，○仄平平平仄仄。"],"paragraphs":["盲风日日吹尘土，谩说有年歌自古。","纷纷机械空作劳，况乃象龙求致雨。","黄堂学士极忧心，忍复宾前事悬堵。","倘助丰穣能出云，境内山川无不举。","丞相威灵凛一方，远瞩祠宫途可取。","旌旗拂晓动长庚，仿佛飞云趋两府。","精神洞达金石开，此意豫应神已睹。","况公爱民如爱子，不以斯民供鼎俎。","居士庵中常默然，田里人人自安处。","他时刀剑倚市门，往往买牛耕草莽。","心绝多岐礼义生，和气氤氲见眉宇。","惟天至聪下其耳，饱听欢谣荐佳语。","故宜神力导休祥，不待牲醪集轩庑。","胡为风旱久未宁，行矣斗柄将建午。","岂烦瑞祝更殷勤，祷处由来似尼父。","三分天下指掌间，頋此提封才一羽。","沛为甘泽定不难，沟浍纵横互吞吐。","坐令百谷暗郊原，会见腰镰分勤苦。","儒宫釡鱼端欲生，自笑年来遽如许。","虽无高廪并坻京，犹得朝昏鸣食鼓。"],"title":"次韵和知府欧阳叔弼学士祷雨武侯祠"}
