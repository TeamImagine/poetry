{"author":"黄庶","id":173573,"strains":["仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["五常为种耕情性，天意宁分有与无。","史解戮人惟戮古，地能埋死只埋愚。","青云易把诗书买，白髪难停日月驱。","顾我无才背时俗，浮名早晚见归途。"],"title":"次韵和言怀"}
