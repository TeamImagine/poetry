{"author":"王十朋","id":22054,"strains":["仄仄仄平平仄平，平平平仄平平平。","平平平仄平仄仄，平仄平平平仄平。","仄仄平平仄平仄，平平仄仄仄平平。","平平仄仄仄平仄，仄仄仄平平仄平。"],"paragraphs":["三万六千成掷梭，欢娱常少愁常多。","干戈今日犹未定，书剑他年知若何。","淡荡三秋冷时节，萧条万里空山河。","伤时眼泪满襟血，更把少陵诗句哦。"],"title":"伤时感怀  其一"}
