{"author":"萧立之","id":132180,"strains":["平仄平平仄仄平，仄平仄仄仄平平。","仄平仄仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["城郭秋深鹊树空，练衣不抵夜来风。","雁何去处有书下，蟹几时来无酒中。","生事比梅仍向北，归心如水只流东。","苍崖翠竹云根屋，擘画残年饭韭菘。"],"title":"次丁宣尉韵"}
