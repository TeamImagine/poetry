{"author":"张耒","id":216622,"strains":["平平仄仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，平平仄仄仄平平。"],"paragraphs":["青衫献赋逢知己，白首耽书还误身。","名著道山传故事，政行两郡泣遗民。","文成典午群疑泮，诗和少陵佳句新。","叹息苦身成底事，湖坟宿草已愁人。"],"title":"邓慎思学士挽词"}
