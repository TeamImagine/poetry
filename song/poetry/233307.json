{"author":"李彭","id":233307,"strains":["仄仄平平仄仄平，平平仄仄仄平平。","平平仄仄平平仄，平仄仄平平仄平。","平仄平平平仄仄，平平仄仄仄平平。","平平仄仄仄仄仄，仄仄平平平仄平。"],"paragraphs":["百尺游丝入座来，浮岚空翠入樽罍。","谈谐自得江山助，觞咏不劳丝管催。","滕阁风流今未远，南楼气味唤仍回。","城鸦欲曙众客醉，木末阑干悬斗魁。"],"title":"远明阁饮"}
