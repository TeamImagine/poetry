{"author":"吴惟信","id":118406,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["沉香亭北何时去，饭颗山前瘦一生。","已悟本心元有道，可能浮世便无名。","江梅索笑何郎句，秋菊餐英楚客情。","天意未教头白尽，合应留取短长檠。"],"title":"上卜君寿省元"}
