{"author":"释行海","id":147010,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["鱼龙吹浪阻行舟，又得相寻暂聚头。","不是于君多惜别，自缘今日少交游。","斜风细雨吴天远，芳草垂杨越路愁。","昨夜不知人未去，误教魂梦过南州。"],"title":"风浪阻行再获聚首故作是诗"}
