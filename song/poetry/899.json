{"author":"李昉","id":899,"strains":["仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["久闻山僧寄书觅，今来□下白云边。","不教凡草生丛畔，长喜清阴在眼前。","忍把翠筠裁作簟，争将迸笋截为鞭。","行吟坐对情无尽，只欠潺潺一道泉。"],"title":"修竹百竿才欣种植佳篇五首旋辱咏歌若无还答之言是阙唱酬之礼恭依来韵以导鄙怀调下才卑岂逃嗤诮  其三"}
