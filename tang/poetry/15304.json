{"author":"白居易","id":15304,"strains":["仄仄平仄仄，○平平仄平。","平平仄仄仄，平仄仄平平。","仄○仄仄平，平仄○平平。","○平仄仄仄，平仄仄平平。","平仄仄平仄，仄○平仄平。","仄平仄仄仄，仄仄平○平。","仄平仄仄平，平仄仄仄平。","仄仄仄仄仄，仄○○○平。","仄仄平仄仄，平平平仄平。","平平仄平仄，仄仄仄平○。","仄平平仄平，平仄仄平平。","仄○仄平仄，平仄仄平平。"],"paragraphs":["忆昨为吏日，折腰多苦辛。","归来不自适，无计慰心神。","手栽两树松，聊以当嘉宾。","乘春日一溉，生意渐欣欣。","清韵度秋在，绿茸随日新。","始怜涧底色，不忆城中春。","有时昼掩关，双影对一身。","尽日不寂莫，意中如三人。","忽奉宣室诏，征为文苑臣。","闲来一惆怅，恰似别交亲。","早知烟翠前，攀玩不逡巡。","悔从白云里，移尔落嚣尘。"],"title":"寄题盩厔厅前双松"}
