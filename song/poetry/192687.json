{"author":"郭祥正","id":192687,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["每欲收吴势未任，遶城凿浦迹堪寻。","不知战罢楼船散，空见春归荇菜深。","一坐清风吹往事，四筵白酒洗烦襟。","公提椽笔诗无敌，未必张辽善醉吟。"],"title":"次韵行中龙图游后浦六首  其二"}
