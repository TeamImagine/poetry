{"author":"欧阳澈","id":10181,"strains":["仄仄平平仄仄平，平平仄仄仄平平。","平平仄仄平平仄，仄仄平平仄平平。","仄仄仄平平仄仄，平平仄仄仄平平。","平平平仄平平仄，仄仄仄平仄仄平。"],"paragraphs":["拾得佳篇李贺门，鸾笺重录教诸孙。","清于月夕潇湘水，淡似清秋太华云。","发药例虽霑賸馥，钩深应寡与玄文。","何时红树寻诗社，琢句令倾潋灔樽。"],"title":"朝宗见和复次韵谢之"}
