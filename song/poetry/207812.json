{"author":"黄庭坚","id":207812,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["孔氏文章冠古今，君家兄弟况南金。","为官落魄人谁问，从骑雍容独见寻。","旅馆别时无宿酒，邮筒开处得新吟。","黄山依旧寒相对，岂有愁思附七林。"],"title":"答和孔常父见寄"}
