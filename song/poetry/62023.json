{"author":"虞俦","id":62023,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["年来世味一毫轻，宿契诗书尚有情。","魔事从教双眼赤，内观还觉寸心明。","思量诗句嗟无补，检校医方恐未精。","俗学可怜夸口耳，何如默坐息营营。"],"title":"前诗谓思索诗句可以度日第恐终无益再赋一首以广之"}
