{"author":"王质","id":63642,"strains":["仄平仄仄平平平，仄○仄仄平平平。","平平平仄仄平仄，仄仄平平平仄平。","平平平仄平仄仄，平仄仄仄平平平。","平平仄仄平平仄，平平○仄○平平。","仄平平仄仄○仄，仄仄仄平平仄平。","平平仄平仄平仄，平仄仄仄平平平。","仄平平仄仄平仄，仄平平仄平平平。","仄平仄仄○○仄，平平仄仄平平平。","平平平仄平仄仄，平平平仄平仄平。","○平仄仄仄平仄，仄○仄仄平平平。","仄仄平仄○仄仄，仄仄仄仄○平平。","仄平仄仄仄平仄，仄○平仄平平平。","仄○仄仄仄平仄，平平仄仄平仄平。","仄仄平平仄○仄，平平仄仄平平平。","仄平仄平仄平仄，仄平平仄○平平。","平平仄仄仄仄平，仄平仄仄平平平。"],"paragraphs":["小窗厌读牛毛书，径思一苇航江湖。","英英山色著眉宇，炯炯波光明发肤。","清风蓑笠明月棹，为我洗濯尘埃裾。","功名暂寄痴儿手，烟云且与闲人娱。","浴凫飞鹭总相识，近水远山俱可庐。","东游会稽略沧海，西跨震泽窥姑苏。","小官趋事苦奔走，大官忧国多嗟吁。","幸今未挂衣冠籍，浮家泛宅谁能拘。","天朝多士森列宿，氐房奎壁牛女虚。","如公第一等人物，故应策辔飞云衢。","得印安用如斗大，握笔会使如椽粗。","玉堂静夜掣铃索，卧听宫点鸣铜壶。","日闲剖茗碎鸾凤，霜清把酒倾醍醐。","记取江南子王子，溪边共立春风蒲。","及今未趋紫宸列，尚容时挽张公须。","奚奴剩背古锦囊，与公痛咀溪山腴。"],"title":"复和前韵"}
