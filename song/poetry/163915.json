{"author":"仇远","id":163915,"strains":["仄仄仄仄仄，平仄仄仄平。","平平仄仄平，仄仄仄平平。","平平平○仄，平仄仄仄平。","仄仄仄○仄，仄平平○平。","○仄仄仄仄，仄仄平平平。","平平仄○仄，仄仄仄仄平。","平平仄○平，仄仄平仄平。"],"paragraphs":["我有古镜砚，肌理细密匀。","沄沄散角痕，巨口细鱼鳞。","涪翁铭其背，文字极雅驯。","郑佽彦相者，不知何如人。","回首数百载，想见元丰春。","晴窗试磨洗，墨旧兔颖新。","携归供行斋，侑此金石身。"],"title":"试涪翁题郑佽砚"}
