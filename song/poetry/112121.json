{"author":"田锡","id":112121,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["吟成大雅百篇诗，首首清新鉴者谁。","草卷密封先见赠，药栏斜倚看多时。","意如虎窟难中得，字比云峰险处奇。","珍重十僧声价外，江南屈指即吾师。"],"title":"谢晏公"}
