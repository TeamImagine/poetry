{"author":"李涛","id":123427,"strains":["平仄○平平仄平，○平平仄○仄平。","平平仄仄仄平○，仄平仄仄平○平。","○平仄平仄平仄，仄仄平平○平平。","○平○仄平平平，仄仄仄平平仄平。","平○平仄仄仄仄，平平平仄仄平平。","仄平平仄仄仄仄，平平仄平平仄平。","仄平平仄仄仄平，平仄仄平平仄平。","平仄平平平仄平，平平平仄仄仄平。","平平平仄仄平仄，平仄仄平平仄平。","仄仄○平平平平，仄仄仄平平仄平。"],"paragraphs":["仙伯当年亭植梅，当今天子题品来。","梅花是我丈人行，见梅不赋梅应咍。","王君结庐在梅境，日与梅兄相追陪。","吟诗些起逋仙魂，索笑醉衔工部杯。","吾闻梅乃万木母，桃为奴婢李舆台。","一阳生子万物始，梅花独先群卉开。","一阴生午万物成，梅实独先群花胎。","华实先天天不违，梅之时义大矣哉。","纷纷余子不知本，祗说百花头上魁。","此语闻之梅亭翁，录以赠君君勿推。"],"title":"题旴江王章甫梅境"}
