{"author":"彭汝砺","id":201749,"strains":["仄仄仄平平仄平，仄平仄仄仄平平。","仄仄仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平仄仄仄平。"],"paragraphs":["不愿与公终食违，别离草草不胜思。","老便静处溪山好，懒见闲中日月迟。","论易朱云折其角，说诗匡鼎解人颐。","岁云暮矣来何晚，倚杖相望一水涯。"],"title":"以去年诗再答正夫"}
