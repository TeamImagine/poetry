{"author":"李纲","id":242789,"strains":["平平仄仄平，仄仄平平仄。","仄○平仄仄，平仄平平仄。","仄仄仄仄平，平仄仄平仄。","仄仄仄平平，平平仄仄仄。","平平○仄平，仄○仄平仄。","○平平仄平，○仄仄仄仄。","平仄仄○平，仄仄仄平仄。","仄○○仄○，仄平平仄仄。"],"paragraphs":["秋风到枕前，策策鸣窗苇。","起看山吐月，残夜楼明水。","皎月与我心，清净两无滓。","玉露滴烟霄，飘然杂桂子。","姮娥应笑人，仳离放红蘂。","乘风游广寒，三十亿万里。","宫阙不胜寒，九奏感人耳。","不如且世间，浩歌书著纸。"],"title":"志宏复示秋意五篇次韵和之  其一"}
