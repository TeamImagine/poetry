{"author":"虞俦","id":62190,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["电帜摇摇眩目光，雷车殷殷讶空肠。","咄嗟有底千峰雨，珍重无多一瓣香。","秔稻气苏南亩喜，芭蕉声到北窗凉。","恭惟英济纲维是，并遣炎官理去艎。"],"title":"和主簿王伯伦喜雨"}
