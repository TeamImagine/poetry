{"author":"陆游","id":42484,"strains":["○仄平仄平，仄仄○仄仄。","平平○平平，仄仄○仄仄。","仄仄○仄○，仄平仄仄仄。","平平仄平仄，平仄仄平仄。","平平仄仄仄，○仄○仄仄。","平平仄仄仄，仄仄平仄仄。","仄仄仄仄平，平仄仄平○。","仄仄平仄○，平平仄平仄。"],"paragraphs":["穿竹清我魂，散发吹我顶。","虚窗听鸣蝉，小槛看汲井。","扫地长物空，漱泉齿颊冷。","厨人具浆粉，童子煮山茗。","微云未必雨，且喜收树影。","残书置不视，乐此清昼永。","既夕即榜舟，门外绿千顷。","世事何足论，平生慕箕颍。"],"title":"清暑"}
