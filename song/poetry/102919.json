{"author":"魏了翁","id":102919,"strains":["平平仄仄仄，仄平平平平。","仄仄仄平仄，仄仄仄仄平。","平平仄平平，仄仄平仄平。","平平仄仄○，仄仄仄仄平。","平平平平仄，仄仄平仄平。","平平仄平平，仄仄平○平。","平平仄仄仄，仄仄仄仄平。","仄平仄仄仄，仄仄平平平。","平平○仄仄，平仄平平平。","平平仄平仄，平仄仄平平。","平平○仄仄，仄仄平○平。"],"paragraphs":["天公闵赤子，踊为营杯羹。","寸白未云厌，赐以一尺平。","微阳动黄宫，万宝随孳萌。","蝗妖坐远屏，疠鬼亦就烹。","东邻文昌伯，志气为我倾。","携朋乐时丰，举酒浇空明。","忻忻各有适，耿耿未忘情。","不知宇宙内，肯尔同阴晴。","前时闻帝辇，随雪登山亭。","亭高一流盻，淮楚接神京。","新甿正露立，旧戍方长征。"],"title":"至后再见大雪杨尚书约登天开图画阁分韵得平字"}
