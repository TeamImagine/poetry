{"author":"陆游","id":37417,"strains":["仄仄平平平仄平，平平仄仄仄仄平。","平平平平平仄仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["五丈原头秋色新，当时许国欲忘身。","长安之西过万里，北斗以南惟一人。","往事已如辽海鹤，余年空羡葛天民。","腰间白羽凋零尽，却照清溪整角巾。"],"title":"感昔二首  其二"}
