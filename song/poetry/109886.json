{"author":"刘克庄","id":109886,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天与精忠不与时，堂堂心在路人悲。","龙颜帝子方推毂，猿臂将军忽死绥。","洒泣我来瞻画像，断头公耻立降旗。","海州故老凋零尽，重见王师定几时。"],"title":"魏胜庙"}
