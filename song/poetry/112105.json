{"author":"田锡","id":112105,"strains":["平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["鸾舆西幸郊天日，洛水桥南乍识君。","投分埙箎无异曲，定交兰菊有余芬。","别来信阻年将尽，望去台高日又曛。","堪恨支离何所似，波中萍叶岭头云。"],"title":"寄宋准学士"}
