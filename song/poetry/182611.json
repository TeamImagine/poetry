{"author":"强至","id":182611,"strains":["平仄平平仄仄平，平平仄仄仄平平。","仄平平仄仄平仄，平仄仄平仄仄平。","平仄平平平仄仄，平平仄仄仄平平。","仄平仄仄平平仄，平仄仄平仄仄平。"],"paragraphs":["身世如追汗漫游，丹梯一步拟三休。","汉唐前后漫陈迹，城郭是非劳寸眸。","寒日微明飞鸟背，孤烟渐起暮山头。","姓名满壁今空在，登此几人忘百忧。"],"title":"登塔"}
