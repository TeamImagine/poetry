{"author":"陈造","id":58849,"strains":["平平平仄平，平仄仄仄仄。","仄仄仄仄仄，○仄仄平仄。","平仄仄仄仄，平平平仄仄。","○仄○仄仄，平平平仄○。","仄○平仄○，仄仄仄平○。","平平仄仄仄，仄平平仄仄。","仄○仄○仄，仄仄仄平仄。","平平平仄平，平仄平仄仄。","仄仄仄仄平，仄仄平仄仄。","平仄平仄平，仄仄仄仄仄。"],"paragraphs":["清篇方鼎来，强韵不可柰。","胆掉久未定，如守上泷柂。","浑厚出绮丽，平谈含顿挫。","正始叹不嗣，黄初君突过。","想当舟陷泥，势若右旋磨。","河神要好句，待君颜一破。","我行阻重坝，倍费客炊火。","邗沟尘欲扬，人步沟尾汊。","一雨濯旱枯，此惠谁所假。","生世天不人，孰者可吊贺。"],"title":"次韵张守阻冰"}
