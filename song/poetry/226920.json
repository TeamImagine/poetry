{"author":"赵鼎臣","id":226920,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["真是银河落半空，天公舍施作年丰。","巧心未到芳菲处，饱意先归稼穑中。","积素乍凭风凛凛，流膏应待日融融。","更须今夜邀明月，要看清光几许同。"],"title":"次韵邵稽仲喜雪诗"}
