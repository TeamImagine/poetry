{"author":"周紫芝","id":241313,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["官冷长如赐沐闲，门虽漫设昼常关。","劳君马上风前句，画我湖边雨外山。","落木半岩秋色里，曲栏千尺暮云间。","白衣大士应怜我，忍对高人不厚颜。"],"title":"次韵子绍雨中游北山礼白衣大士"}
