{"author":"郭印","id":249710,"strains":["平仄仄仄平，仄仄仄仄仄。","平仄仄平仄，平平仄○仄。","仄平仄平仄，仄仄○平仄。","仄仄平平平，平平仄平仄。","仄仄平仄平，仄仄平仄仄。","仄仄仄仄平，平平仄仄仄。","平平平平○，仄平仄仄仄。","仄平仄仄仄，仄平平仄仄。","仄○仄仄平，仄仄仄○仄。","仄平仄仄仄，仄仄仄平仄。","仄平仄平平，仄○平平仄。","仄平仄平仄，○仄平平仄。"],"paragraphs":["开眼万象生，阖眼万象灭。","生灭本无体，人心妄分别。","我初病眸子，散漫空花发。","视物都蒙蒙，浮云翳秋月。","谒告旋掩关，十日人事绝。","密室宴坐余，神光潜洞达。","俄于冥冥中，了然得朗彻。","以兹悟色性，六根成解脱。","缅思浊世人，逐见互攘夺。","外为物所障，两眼暗添屑。","岂知有良医，利重金篦刮。","作诗示盲俗，听此还丹诀。"],"title":"病目"}
