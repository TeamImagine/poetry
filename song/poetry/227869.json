{"author":"释德洪","id":227869,"strains":["仄平平仄仄平○，仄平仄平○仄仄。","平平平仄平平仄，仄仄平平平仄仄。","平平仄仄平仄仄，平平仄○平仄仄。","仄平仄仄仄平平，仄仄平平仄平仄。","平平平仄仄平平，平仄仄平平仄仄。","仄平平仄仄仄仄，平○仄仄○○仄。","仄○○仄仄○仄，仄仄平平仄○仄。","平○仄平平平仄，仄仄平平平○仄。"],"paragraphs":["议郎诗眼发天藏，咄嗟办楼临汝水。","遥知残夜笙歌散，月出东南人独倚。","纤云灭尽光下彻，微波不兴天著底。","忽惊白昼在轩窗，试数游鱼见鳞尾。","平生肮脏笑伊优，官冷对人言少味。","但余清境得厌饫，天应用此相偿耳。","我当兴发竟相觅，一棹西风健行李。","登临尚能为君赋，要使江山增胜气。"],"title":"寄题彭思禹水明楼"}
