{"author":"黄庶","id":173558,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["林上春来恰恰忙，安排颜色与春装。","栽培欲报应先发，根柢虽移不改芳。","红药便随心减价，黄蜂偷喜蜜添香。","凭君剩酿看花酒，待插花枝满首尝。"],"title":"题人移牡丹"}
