{"author":"陈著","id":139373,"strains":["平仄平平仄仄平，仄平仄仄仄平平。","仄平仄仄平仄仄，仄仄仄平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天赐衰年一屋清，住深不接过门声。","带泥笋角烧易熟，得雨芥心批又生。","山与云宜时弄色，鸟乘春旺自呼名。","谁能计较方来事，粥料何妨逐日营。"],"title":"暇日偶成"}
