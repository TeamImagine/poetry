{"author":"白居易","id":17208,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["权门要路是身灾，散地闲居少祸胎。","今日怜君岭南去，当时笑我洛中来。","虫全性命缘无毒，木尽天年为不才。","大抵吉凶多自致，李斯一去二疏回。"],"title":"闲卧有所思二首 二"}
