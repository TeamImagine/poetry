{"author":"孙锐","id":127970,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十载从游吾道南，山斋苜蓿澹于甘。","飞鱼想得三台兆，待雪空余□丈函。","席冷几番驯白鹿，罗传此夜赋黄柑。","太平不日经筵召，好把鳞书早晚探。"],"title":"上元夜送沈伯时赴南康山长"}
