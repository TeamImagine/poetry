{"author":"释德洪","id":227855,"strains":["平平仄仄平仄平，平平仄平平仄平。","平平仄○仄仄仄，仄仄平平平仄○。","平仄平平仄平仄，仄仄仄平○仄仄。","平仄平仄仄平○，仄平仄○平仄仄。","平平平仄仄平平，仄仄○平仄仄平。","平○平○仄仄仄，仄仄平仄仄平平。"],"paragraphs":["霜颅玉骨眉有棱，孤风照人虔敬增。","寒松撼空夜瑟瑟，古井吞秋波不兴。","天柱峰前额加手，一别十年弹指久。","嗟予尘土化征衣，爱君坐中舟壑走。","绳床为拂两头尘，响答空岩笑语新。","人间何从得此客，解令寒谷夜生春。"],"title":"重会大方禅师"}
