{"author":"孟浩然","id":55281,"strains":["平平仄平平，平仄仄○仄。","平平仄仄仄，仄仄○仄仄。","仄仄平仄平，仄平仄平○。","仄平平仄仄，平仄仄平仄。","仄仄平○平，平平仄仄仄。","平平仄平仄，仄仄平平仄。","仄仄平仄平，平平仄平仄。","平平平仄仄，平仄平仄仄。","仄仄○平平，平平仄平仄。","仄平平仄平，平仄仄○仄。"],"paragraphs":["朝游访名山，山远在空翠。","氛氲亘百里，日入行始至。","杖策寻故人，解鞭暂停骑。","石门殊豁险，篁迳转森邃。","法侣欣相逢，清谈晓不寐。","平生慕真隐，累日探奇异。","野老朝入田，山僧暮归寺。","松泉多逸响，苔壁饶古意。","谷口闻钟声，林端识香气。","愿言投此山，身世两相弃。"],"title":"寻香山湛上人"}
