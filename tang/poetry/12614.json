{"author":"王绩","id":12614,"strains":["仄仄平平仄，平平仄仄○。","○平仄仄仄，仄仄仄○平。","仄平平仄仄，平平○仄平。","仄平平仄仄，平仄仄平平。","仄平○仄仄，平仄仄平平。","平平平平仄，仄仄仄○平。"],"paragraphs":["阮籍生涯懒，嵇康意气疏。","相逢一醉饱，独坐数行书。","小池聊养鹤，闲田且牧猪。","草生元亮径，花暗子云居。","倚床看妇织，登垅课儿锄。","回头寻仙事，并是一空虚。"],"title":"田家三首 一"}
