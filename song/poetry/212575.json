{"author":"李复","id":212575,"strains":["○平仄平仄平仄，仄仄平平仄仄仄。","平○平仄仄平平，仄仄○平仄平仄。","平○平仄仄平仄，仄仄平平仄平仄。","仄平平平仄○平，仄仄平平仄平仄。"],"paragraphs":["轻舆共登大堤路，左手持螯不问数。","风回惊怨落红飞，把酒临溪倚花树。","杯中神物换凡骨，直欲呼云上天去。","茂陵刘郎老更痴，夜守铜盘饮寒露。"],"title":"和李夷行游西溪醉归"}
