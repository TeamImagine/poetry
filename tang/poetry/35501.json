{"author":"苏拯","id":35501,"strains":["平仄仄平仄，仄仄仄平仄。","仄仄平仄平，仄○平仄仄。","仄平平仄仄，仄仄仄○仄。","仄平仄平平，平○仄平仄。","平仄仄平○，平仄仄平仄。","仄仄○○仄，平仄平平仄。"],"paragraphs":["朝见亦光彩，暮见亦光彩。","一旦风雨飘，十分无一在。","尔形才似削，尔貌不如昨。","本为是凡姿，谁教染丹雘。","虚饰片时间，天意以为恶。","物假犹如此，人假争堪作。"],"title":"伤彩饰"}
