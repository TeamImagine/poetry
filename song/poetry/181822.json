{"author":"郑獬","id":181822,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["花鬣斑虬驾早朝，玉栏宫殿压云涛。","九州画地中原壮，万象横天紫极高。","日月辉明留阙角，龙蛇蟠结动旌旄。","群仙遥望蓬莱拜，五色非烟绕赭袍。"],"title":"早朝"}
