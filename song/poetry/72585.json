{"author":"曾丰","id":72585,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["夜论语罢醉相辞，公尚留中我独归。","迹似云泥长落落，心如秋月固依依。","渊明久转非为是，子夏方从瘦觅肥。","邂逅莫孤镌切望，后期未必不相违。"],"title":"至衡阳谒陈提举国录君举  其二"}
