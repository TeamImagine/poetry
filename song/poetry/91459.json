{"author":"释居简","id":91459,"strains":["仄平平平平，仄仄仄仄平。","平平仄平仄，仄仄仄仄平。","平平仄平仄，平平仄平平。","平平仄仄平，平仄平仄平。","仄仄仄仄平，平平○仄平。","仄仄仄仄平，平仄仄仄平。","仄仄仄平仄，仄仄平仄平。","平平平平平，仄仄仄仄平。","仄仄平平平，仄仄仄仄平。","○平仄仄仄，仄仄仄仄平。","平平仄平仄，仄仄平仄○。","平平仄平仄，仄仄平平平。"],"paragraphs":["草枯蓝田山，饮羽误入神。","归来落清梦，起冩赝虎真。","槎牙虎边树，霜虬蜕修鳞。","乡来一寸根，今者千岁苓。","冻雪压不低，华风吹不春。","落子大蔽牛，娄起厦屋倾。","日月弗知老，保此坚与贞。","年年姚家黄，角逐魏紫荣。","十里春风香，走杀陌上人。","夭妍极远到，不得一月程。","居然事颜色，只与朝菌盟。","安知有耆艾，落落仍亭亭。"],"title":"直院卢蒲江为余作寿木怪石"}
