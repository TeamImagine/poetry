{"author":"刘敞","id":174442,"strains":["○平仄仄仄，仄仄仄平平。","仄平仄○仄，仄仄平○平。","仄仄仄平仄，仄○仄平平。","平平仄仄仄，仄仄仄平平。","平仄仄仄仄，平平仄平平。","仄仄仄仄仄，平平○仄平。","仄平平仄平，平仄仄平平。","仄平平仄仄，仄仄平仄平。","仄○仄仄仄，平平仄仄○。","仄仄平○仄，平仄仄平平。"],"paragraphs":["昭君信绝世，窈窕秘瑶台。","岁华坐将晚，玉辇何当来。","一以画为赏，有如鸩为媒。","含悲下紫殿，即路指黄埃。","光艳动左右，君心再徘徊。","白水不可变，孤芳从此摧。","盛时能几何，千载独余哀。","至今青冢傍，积怨昏不开。","掖庭用色选，丹青以利回。","寄语闺中子，何憾处蒿莱。"],"title":"重一首同圣俞邻几持国作用前韵"}
