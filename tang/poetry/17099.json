{"author":"白居易","id":17099,"strains":["仄○○○平，平仄○仄平。","仄○仄仄仄，仄仄○平平。","仄平仄平仄，平仄仄平平。","仄仄平仄仄，平仄平平○。","平平○仄仄，仄仄仄平平。","仄平仄平仄，平仄仄平平。","仄仄仄仄仄，平仄平仄平。","平○○平仄，平仄平仄平。","仄仄仄仄仄，仄平平仄平。","仄仄仄○仄，仄平平仄平。","仄仄平○仄，仄仄平平平。"],"paragraphs":["葛衣疏且单，纱帽轻复宽。","一衣与一帽，可以过炎天。","止于便吾体，何必被罗纨。","宿雨林笋嫩，晨露园葵鲜。","烹葵炮嫩笋，可以备朝餐。","止于适吾口，何必饫腥膻。","饭讫盥漱已，扪腹方果然。","婆娑庭前步，安稳窗下眠。","外养物不费，内归心不烦。","不费用难尽，不烦神易安。","庶几无夭阏，得以终天年。"],"title":"夏日作"}
