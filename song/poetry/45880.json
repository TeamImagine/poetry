{"author":"杨万里","id":45880,"strains":["仄仄平平平仄仄，平平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["拣得疏花折得回，银瓶冰水养教开。","忽然灯下数枝影，唤作窗间一树梅。","岁律又残还见此，我头自白不须催。","相看姑置人间事，嚼玉餐香咽一杯。"],"title":"怀古堂前小梅渐开四首  其四"}
