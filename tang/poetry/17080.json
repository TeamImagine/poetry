{"author":"白居易","id":17080,"strains":["仄仄仄仄平，○○平平仄。","平平平仄仄，仄仄平平仄。","仄仄平平仄，仄平平仄仄。","仄仄仄平○，仄平仄平仄。","平○仄平仄，平仄平平仄。","仄仄仄平平，仄平仄○仄。","仄平平仄仄，平平仄平仄。","仄仄仄平平，平平平仄仄。","仄平仄平仄，仄仄平平仄。","仄仄平仄平，平平平仄仄。"],"paragraphs":["昨晚饮太多，嵬峩连宵醉。","今朝餐又饱，烂熳移时睡。","睡足摩挲眼，眼前无一事。","信脚绕池行，偶然得幽致。","婆娑绿阴树，斑駮青苔地。","此处置绳床，傍边洗茶器。","白瓷瓯甚洁，红炉炭方炽。","沫下麹尘香，花浮鱼眼沸。","盛来有佳色，咽罢余芳气。","不见杨慕巢，谁人知此味。"],"title":"睡后茶兴忆杨同州"}
