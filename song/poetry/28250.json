{"author":"洪适","id":28250,"strains":["平仄平平仄仄平，平平仄仄仄平平。","平仄仄仄仄仄仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["幽壑藏云水作声，纫兰入室好风清。","高蜚便有缥缥意，进筑如开荡荡城。","百尺楼成同日涉，四时花发匪朝荣。","园池如许谁言小，但放刍荛雉兔行。"],"title":"再赋"}
