{"author":"吴芾","id":18100,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["于门高处许谁同，杰阁新成气象雄。","辉映万家增壮观，峥嵘百尺耸层空。","一天风月登临后，千里溪山指顾中。","此地旧多仙窟宅，对君疑是老仙翁。"],"title":"贺梁氏书楼初成"}
