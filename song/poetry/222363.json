{"author":"邹浩","id":222363,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["忠言直节动天聪，名在升平北斗中。","阴德久宜家有后，光灵今与国无穷。","庭前乌集当年柏，门外风生旧日骢。","公不世情应我顾，一觞聊复以诚通。"],"title":"周御史庙"}
