{"author":"许及之","id":60931,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["山庄寂寞信惊猿，鹓鹭行疏亦断魂。","持节过家天借便，引嫌得请帝疏恩。","湘云开处峰峰好，谏纸藏来字字温。","只恐夜深思贾傅，长沙宁久驻轺轩。"],"title":"送何正言持节湖南"}
