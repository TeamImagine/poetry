{"author":"刘克庄","id":114229,"strains":["平仄仄平平仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["莱菔可虀秔可炊，绝胜远访碧溪祠。","渠能去伴舒为诰，时有来听鼎说诗。","江夏奇童今属子，金华仙伯更传谁。","锦囊倒赠贫家了，不管旁观笑橐垂。"],"title":"又二首  其一"}
