{"author":"郑獬","id":181858,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["东风绰约过前溪，碧草纤纤苦未齐。","春到好花随处有，醉来佳客不相携。","高眠未博黄金印，秀句如镌白玉圭。","倒指驿程今甚处，画船应过楚江西。"],"title":"曹伯玉驾部相会于姑孰既别得书及诗因以拙句奉寄"}
