{"author":"陆游","id":41665,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["我是仙蓬旧主人，一生常得自由身。","退归自合称山长，变化犹应侍帝晨。","得酒不妨开口笑，学人难作捧心颦。","尘中且复随缘住，又见湖边草木新。"],"title":"遣兴二首  其二"}
