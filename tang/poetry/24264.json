{"author":"薛逢","id":24264,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平仄平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["云绕千峰驿路长，谢家联句待檀郎。","手持碧落新攀桂，月在东轩旧选床。","几日旌幢延骏马，到时冰玉动华堂。","孔门多少风流处，不遣颜回识醉乡。"],"title":"送薛耽先辈归谒汉南"}
