{"author":"王奕","id":140012,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["谁橐红炉铸宝刀，辟开太极奠金鳌。","尾摇光岳星辰转，背负乾坤日月劳。","潮落潮生通气息，帆来帆去动毫毛。","不知南北车书混，此际翻身第几遭。"],"title":"题金山金鳌阁"}
