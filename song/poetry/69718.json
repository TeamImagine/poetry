{"author":"王炎","id":69718,"strains":["平平仄平仄，○仄平平平。","平平仄○仄，平仄平○平。","平仄仄平○，平仄仄平平。","平平平仄仄，仄仄平平平。","仄平平平仄，平平平仄平。","仄仄仄仄平，○仄平平○。","仄仄平仄仄，仄○仄平平。","仄平○仄○，仄仄平○平。","平平平仄仄，仄仄平平平。","仄平平平仄，仄平○仄平。","平平仄仄仄，仄仄○○平。","平仄○平平，仄平仄平平。","平仄平仄平，仄仄仄仄平。","仄仄平仄平，仄仄平仄平。","仄平仄平仄，仄仄平平平。","平平平仄仄，仄仄○平平。","仄○仄平仄，仄仄仄仄○。","仄仄仄平仄，仄仄平平平。"],"paragraphs":["尘蒙万家市，中有壶公天。","翚飞倚空翠，吞纳无中边。","江远益渊回，山远益清妍。","云霞之敛散，竹树之芊绵。","羽鳞之翔泳，舟车之往还。","物色四面来，输入檐楹间。","境远心亦远，意将隘人寰。","我尝观洞庭，水与天相连。","流光浮玉镜，万象皆包涵。","又尝登天柱，众丘如髻鬟。","孤鸿灭没处，寓目行中原。","蓬转堕江城，此身缚微官。","今代韦表微，懒著进取鞭。","尚记千佛名，亦许时扣关。","自疑脱凡骨，揖此楼居仙。","江山开画笥，使我思悠然。","是中有真趣，可得不可传。","客至勿挥麈，但与浮觥船。"],"title":"题韦同年聚远合"}
