{"author":"陆游","id":41702,"strains":["仄仄平平仄，平平平仄平。","平平平仄仄，平仄○平平。","仄仄平仄○，平○仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄○平平。","平仄○平仄，平平仄仄平。","平平平仄仄，平仄仄平平。"],"paragraphs":["覆筿初成屋，编荆旋作门。","孤云生钓濑，微雨过棋轩。","柳种来傍县，花栽乞近村。","石欹聊可坐，地褊不成园。","酒榼刳枫瘿，香炉断竹根。","海鸥呼可下，陇鸟教能言。","抟饭迎双鹤，联縚系小猿。","山家虽寂寞，随事有盘餐。"],"title":"闲中戏赋村落景物二首  其二"}
