{"author":"李白","id":55695,"strains":["平○仄平仄，仄仄仄平平。","仄仄平平仄，平平平仄平。","平平平仄仄，仄仄仄○○。","仄仄○仄仄，平○平仄平。","仄仄平仄平，○平仄平平。","平平？平○，仄仄平○仄。","○仄仄仄○，仄○仄○仄。","○仄平仄○，仄仄仄平平。","平平仄○平，平平平仄平。","仄平仄平平，○平仄仄平。","平平○仄仄，仄仄平平○。","仄平○平仄，○仄○○○。","平仄仄仄平，平平仄平平。","○平仄○仄，仄仄平平平。","平仄仄仄仄，平仄仄平○。"],"paragraphs":["朝骑五花马，谒帝出银台。","秀色谁家子，云车珠箔开。","金鞭遥指点，玉勒近迟回。","夹毂相借问，疑从天上来。","蹙入青绮门，当歌共衔杯。","衔杯暎歌扇，似月云中见。","相见不得亲，不如不相见。","相见情已深，未语可知心。","胡为守空闺，孤眠愁锦衾。","锦衾与罗帏，缠绵会有时。","春风正澹荡，暮雨来何迟。","愿因三青鸟，更报长相思。","光景不待人，须臾发成丝。","当年失行乐，老去徒伤悲。","持此道密意，毋令旷佳期。"],"title":"相逢行"}
