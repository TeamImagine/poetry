{"author":"陆佃","id":202594,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["惯识无心有海鸥，行藏须向古人求。","皋陶一死随神禹，孟子平生学圣丘。","雕篹想陪清庙食，玉杯应从裕陵游。","遥瞻旧馆知难报，绛帐横经二十秋。"],"title":"丞相荆公挽歌词"}
