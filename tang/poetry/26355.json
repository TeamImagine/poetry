{"author":"温庭筠","id":26355,"strains":["平平平仄仄，平仄仄平平。","仄？平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄平○仄，平平仄仄○。","平平仄○仄，平仄仄平○。","仄仄平平仄，仄平仄仄平。"],"paragraphs":["寒宵何耿耿，良䜩有余姿。","宝靺徘徊处，熏𬬻怅望时。","曲琼垂翡翠，斜月到罘罳。","委坠金釭烬，阑珊玉局棋。","话穷犹注睇，歌罢尚持颐。","晻暖遥相属，氛氲积所思。","秦蛾卷衣晚，胡雁度云迟。","上郡归来梦，那知锦字诗。"],"title":"咏寒宵"}
