{"author":"王令","id":187833,"strains":["仄平平平平，平仄仄仄仄。","仄○平平平，仄仄仄平仄。","平平仄平仄，平仄○仄仄。","○平○平平，○仄仄平仄。","平平平仄仄，仄仄平仄仄。","仄平平仄平，平仄平仄仄。","平平仄○平，○仄仄仄仄。","仄仄平仄○，仄仄仄仄仄。","平○平仄○，仄仄平仄仄。","平平仄平平，仄仄仄平仄。","仄平平仄仄，平仄○平仄。","平平仄仄平，仄仄仄仄仄。","平○仄仄平，仄○仄平仄。","仄平仄仄平，平仄仄平平。","平平○仄平，仄仄仄仄仄。","平平仄平仄，仄仄仄仄仄。","平平仄平○，仄仄仄仄仄。","仄平○平平，仄仄仄平仄。","○○平仄平，平仄仄仄仄。","平平平平平，仄仄仄平○。","平仄仄平平，仄仄仄平仄。","平平仄平平，○仄○○仄。","平平仄仄仄，仄仄○仄仄。","仄平平○平，○仄平仄仄。","仄平仄仄仄，仄仄仄仄仄。","仄平仄仄仄，仄仄仄平仄。","○○仄平平，仄仄仄平仄。","平○○仄平，平仄仄平仄。","平平平仄平，仄仄仄平仄。","平仄○仄平，平仄平仄仄。"],"paragraphs":["昔心何悠悠，今学益漫漫。","莽如浮江河，浩不际崖岸。","生虽乐文字，勤不偿几案。","重编空堆尘，折简久枯汗。","徒知陈市肆，表列环四畔。","已无探讨勤，胡可贤否按。","零丁晚观玄，泯灭旧习彖。","得指来岁期，失忘去日筭。","尝闻勤惰间，已是愚智判。","蒙羞欲何颜，避耻愧无翰。","不能绳已怠，何力禁人叛。","文章触世嫌，议语限客窜。","时牵好恶卑，俗挠是非乱。","早衰夺旧刚，多病袭新懦。","心经衣食艰，事废米盐半。","何谋脱身去，割迹与俗断。","耕荒食新收，凿窒复旧贯。","念生如冬冰，至死仅春泮。","其间能几时，何恃苦自缓。","翩翩淮南英，显显士林冠。","方予未为游，辱子昔同闬。","篇章觌新华，论说听横捍。","包奇晚自走，去实王府玩。","近书何相撩，颇以名见谩。","不知老者拙，弃此久已断。","子方勇自树，解辔纵新𫘣。","行期拾春青，采缀绾归腕。","乖离思旧欢，迁徙就新绊。","无琴虽自歌，有酒欲谁伴。","闲暇当寄诗，持此资贸换。"],"title":"寄满子权"}
