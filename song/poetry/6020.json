{"author":"林季仲","id":6020,"strains":["○平平仄仄仄平，仄仄平仄平平平。","平平平仄仄平仄，平仄平平仄仄平。","仄平仄仄仄平仄，平仄仄平平仄仄。","平仄平平仄仄平，仄○仄仄平○仄。","平平平仄平平仄，仄仄仄○平仄平。","仄平仄仄仄平仄，平仄平平仄仄平。"],"paragraphs":["长安公子意气豪，笑我憔悴居蓬蒿。","人生栖托一枝足，何用抟风九万高。","我今百事付流水，归卧北窗心独喜。","林表春禽自在啼，绝胜豢养金笼里。","谁能胸臆无尘垢，木雁未论才不才。","子陵事业亦何有，风月凄然一钓台。"],"title":"次韵酬黄季章"}
