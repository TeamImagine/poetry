{"author":"张方平","id":90277,"strains":["平仄仄仄仄，平平仄平仄。","○平平仄仄，平仄仄仄仄。","平○平平平，仄仄平仄仄。","平仄平平平，仄仄仄仄仄。","○平仄仄平，仄平平○仄。","仄仄仄平平，平平仄平仄。","仄平仄平○，平平平仄仄。","仄仄平？仄，平仄○○仄。"],"paragraphs":["天地闭不泰，贤人隐山泽。","如何尧舜代，箕颍有逸客。","消长存乎时，出处惟所适。","箕子之明夷，钓筑亦潜迹。","乘桴海上游，采芝商中匿。","有道盍来仪，经纶建皇极。","致君义轩庭，安民仁寿域。","岂必同蚯蚓，蟠屈泥中食。"],"title":"读高士传"}
