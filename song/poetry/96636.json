{"author":"陈宓","id":96636,"strains":["仄平仄平平，仄仄仄平仄。","仄平平仄平，仄仄仄平仄。","平平仄平仄，平○仄平仄。","○○仄仄○，仄仄仄平仄。","仄○仄平仄，仄仄仄仄仄。","仄平仄仄平，平平仄○仄。","仄平仄仄仄，平仄仄平仄。","仄平○仄仄，仄仄○仄仄。","仄仄平○平，仄平平仄仄。"],"paragraphs":["绍年一联镳，作意到西瀑。","是时新喜晴，峻壁漱清玉。","雷霆骇神睹，冰莹雪胸腹。","临深足恐堕，坐石膝频促。","晷长不知永，玩久愈未足。","下山历斗潭，喧豗尚相逐。","忽逾十五里，风雨送归躅。","抵家如梦觉，始觉当暑溽。","但愿身更强，后游多秉烛。"],"title":"同郑寺丞登西瀑"}
