{"author":"郭祥正","id":191883,"strains":["平平仄，平平平。","仄仄仄平仄平仄，仄仄仄仄○平平。","仄平仄仄○○仄，平平仄仄平平平。","仄平平仄仄平仄，仄仄仄仄平平平。","平平仄平仄仄仄，仄平仄仄平仄仄。","平平仄仄仄仄仄，仄仄仄仄平平平。","仄仄仄○仄，仄仄平平平。","仄仄仄仄仄，平仄平平○。","仄仄平，仄平仄，仄平仄仄平平仄。","仄○仄仄仄仄平，仄平仄○平平仄。","仄仄平平平，仄平仄，仄平仄仄平○仄。","平平仄仄仄平○，仄仄平平仄平仄。","平平○仄平平平，仄平平仄平仄平。","平平○仄仄平仄，仄平仄仄平○○。","平平仄仄仄仄仄，仄○平仄平○仄。","平平仄仄平平平，仄仄平平仄平仄。","仄仄○平仄仄平，仄○平平○平仄。"],"paragraphs":["徐夫子，能谈经。","不学俗儒事章句，白首役役劳骸形。","我尝洗耳听其说，寒泉漱玉声珑玲。","十年茅塞一朝拔，四体自豫神安宁。","交游得君已恨晚，历阳几日同醉醒。","新诗百韵忽赠我，满纸落落排明星。","使我目睛眩，又若遭雷霆。","自愧久灭没，安足烦褒称。","李翰林，杜工部，格新句老无今古。","我驱弱力谩继之，发词寄兴良辛苦。","几欲攀天门，击天鼓，女娲有志终难补。","低头帖耳逐驽骀，倒着青衫走尘土。","东风吹破江头春，绿杨红杏能笑人。","狂来且尽一壶酒，世无贺老谁相亲。","君今别我又远适，锦帆千丈迷空碧。","飘然去意凌昆仑，自古雄豪少知识。","我亦从今不复言，静看澄江浸寒璧。"],"title":"送徐长官"}
