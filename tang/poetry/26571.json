{"author":"刘沧","id":26571,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平平仄平。","仄仄平平仄平仄，仄平平仄仄平平。"],"paragraphs":["衡门无事闭苍苔，篱下萧疏野菊开。","半夜秋风江色动，满山寒叶雨声来。","雁飞关塞霜初落，书寄乡闾人未回。","独坐高窗此时节，一弹瑶瑟自成哀。"],"title":"秋夕山斋即事"}
