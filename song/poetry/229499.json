{"author":"吕颐浩","id":229499,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["瓦桥倾盖暂徘徊，自渡江南迹屡陪。","衰谢未能高隐去，依栖还傍故人来。","青蒲谏诤推公望，皂盖承宣屈大才。","但恐政成公促召，异时怀抱向谁开。"],"title":"次韵台守刘仲忱"}
