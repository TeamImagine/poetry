{"author":"黄庭坚","id":206519,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["诗来清吹拂衣巾，句法词锋觉有神。","今日相看青眼旧，他年肯作白头新。","文如雾豹容窥管，气似灵犀可辟尘。","惭愧相期在台省，无心枯木岂能春。"],"title":"次韵奉答文少激推官纪赠二首  其一"}
