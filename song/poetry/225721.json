{"author":"慕容彦逢","id":225721,"strains":["平平仄仄仄平平，仄仄平平仄仄平。","平平仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄仄平。"],"paragraphs":["三元盛礼冠年华，翼日朝堤雪覆沙。","端为圣时调玉烛，故当余腊雨天花。","万箱占瑞民胥庆，青辂迎春节尚遐。","锡宴赐诗知有喜，自应和气浃潜芽。"],"title":"恭和御制元会之次日嘉雪应候锡宴于公相之第诗"}
