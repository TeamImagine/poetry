{"author":"白居易","id":16303,"strains":["仄仄平平平仄仄，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["欲送残春招酒伴，客中谁最有风情。","两瓶箬下新开得，一曲霓裳初教成。","排比管弦行翠袖，指麾船舫点红旌。","慢牵好向湖心去，恰似菱花镜上行。"],"title":"湖上招客送春泛舟"}
