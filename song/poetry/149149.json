{"author":"方回","id":149149,"strains":["仄仄仄仄仄仄平，平○平仄平平平。","平仄平平仄平仄，仄仄仄仄平平平。","仄仄平平仄仄○，平仄平○仄仄仄。","平仄平平平平平，仄仄平平平仄仄。"],"paragraphs":["洛雪一丈冻独鼾，谁其排闼惊袁安。","千载神交两贤令，寄意爱此英姿寒。","马缩龙埋万木折，胸次阳和骨立铁。","纨袴儿曹东风花，不耐春寒能耐雪。"],"title":"题前歙令楚君雪梅图"}
