{"author":"李昭玘","id":225597,"strains":["平仄平平仄仄平，仄平平仄仄平平。","平平平仄仄平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["才屈千人未易量，妙年文采已飞扬。","终身祇得一麾守，后日空留万丈光。","风驭不来成寂绝，玉楼何在隔苍茫。","可堪回首鱼峰路，满崦青松照夕阳。"],"title":"无咎哀辞二首  其二"}
