{"author":"许及之","id":60859,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["诗翁九日独登楼，怅望当年浅碧洲。","菊径全稀虚过节，橘乡无术敢当侯。","汉庭非晚咨良策，边算于今待远筹。","曾得合肥家信否，未应胡越可同舟。"],"title":"次韵解颐叟九日登楼唐律二首  其一"}
