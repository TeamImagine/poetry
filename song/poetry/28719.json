{"author":"洪适","id":28719,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["填然歌颂沸康庄，郁郁捎云昼漏长。","礼浃三行盈绿醑，乐催百戏拥黄堂。","挹泉清节推吴隐，揽辔威声小范滂。","来岁同称千万寿，天颜有喜举瑶觞。"],"title":"对厅致语口号"}
