{"author":"方岳","id":127680,"strains":["平仄○平仄，平○仄仄平。","仄平平仄仄，平仄仄平仄。","仄仄平平仄，平平仄仄○。","平平平仄仄，平仄仄平平。","平仄○○仄，平平仄仄平。","平平平仄○，平仄仄平平。","仄仄○平仄，平平仄仄○。","仄平平仄仄，仄仄仄平平。","仄仄平平仄，○平仄仄平。","仄平○仄仄，仄仄仄平平。","仄○平平仄，平平仄仄平。","平平平仄仄，平仄仄平○。","平仄平平仄，平平平仄平。","平○平○仄，仄仄仄平平。","仄仄○平仄，平平仄仄平。","仄平平仄○，仄仄仄平平。","平仄平平仄，平○仄仄平。","平平平仄仄，仄仄仄平平。"],"paragraphs":["诸老遗书在，情亲独考亭。","学卑时俗陋，文起众人醒。","壮笔扛周鼎，危言耸汉庭。","群公俱避易，吾道未凋零。","纶綍泥封玺，蓬莱月锁厅。","冰霜寒挺操，霄汉倦梳翎。","有碣留南剑，无心徙北溟。","一襟梅野雪，半世草堂星。","晚对螭坳墨，亲探虎穴猩。","豹关传晓跸，蛰户动春霆。","彼相隳人纪，臣言准老经。","纲常通宇宙，机阱骇朝廷。","躔宿惊霄陨，乾坤为昼冥。","囊封争论切，诏敕费丁宁。","愤极空流涕，时平竟失刑。","忆曾歌楚些，忍复吊湘灵。","光蚀星奎壁，冤沈古鼎铏。","茫茫千载恨，不尽月岩青。"],"title":"徐仁伯侍郎挽诗"}
