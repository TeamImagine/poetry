{"author":"李昭玘","id":225581,"strains":["平仄平平仄仄平，仄平平仄仄平平。","仄平平仄仄仄仄，仄仄平平平仄平。","仄仄仄平平仄仄，仄平仄仄仄平平。","仄平平仄平平仄，仄平平平仄仄平。"],"paragraphs":["游宦归来似系匏，偶依河渚寄衡茅。","以贫为乐漫喜酒，与世无求非绝交。","倚杖静闻风过竹，枕书闲看燕争巢。","却怜多事扬夫子，更为玄文作解嘲。"],"title":"北园偶成二首  其一"}
