{"author":"何梦桂","id":151617,"strains":["平平仄仄仄，平仄仄仄平。","平平平仄仄，○仄仄○○。","○仄仄仄仄，仄仄○平平。","平仄平平平，平仄仄○○。","仄仄平仄仄，仄仄平仄平。","平仄平平仄，平平仄○平。","仄仄○平仄，○平平仄仄。","平平○仄○，平仄仄仄平。","仄平仄仄平，平仄平○平。","平平仄平平，平仄仄平平。","平平仄仄仄，平仄仄仄平。","仄仄平○仄，仄仄仄仄平。","平平平平仄，平平仄仄平。"],"paragraphs":["寒冰不附炭，圆枘岂纳方。","心同媒易合，分隔意难当。","膏火不昼耀，夕暮长煌煌。","松柏无春华，霜雪自苍苍。","万物何定极，百世终混茫。","瞻彼巢林隼，胡为水中央。","夜梦衣云锦，乘虬朝帝旁。","钧天听未了，玄运不可常。","百年少壮心，时醉歌并凉。","层城闭青蛾，无处觅玄霜。","亡羊两得失，奚择谷与臧。","齿舌谁堕在，岂计彼软刚。","千年青铜镜，宁为垢损光。"],"title":"感怀追和前韵"}
