{"author":"李复","id":212427,"strains":["仄仄仄仄○，仄平仄平平。","仄平仄平仄，平平仄平平。","仄仄平仄仄，仄仄仄仄平。","平仄仄平平，平平仄仄平。","仄平仄仄仄，仄平平仄平。","○平仄○平，○平平仄平。","○平仄平平，仄仄仄平平。","仄仄平仄平，仄仄平仄平。"],"paragraphs":["万物忘我难，圣人出同忧。","女娲断鳌足，轩辕殛蚩尤。","禹命洪水乂，稷播百谷修。","元德与天通，珍符告帝休。","起皆不得已，本非功业谋。","应龙潜深渊，睢盱寒水秋。","乘时御风雷，雨施化形流。","体异灵气同，默契神变求。"],"title":"杂诗  其七"}
