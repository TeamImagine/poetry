{"author":"程俱","id":235315,"strains":["仄平平平平，仄仄平平平。","仄平平仄平，仄仄平平平。","仄平仄平平，仄仄平平平。","仄平仄平仄，平平仄平平。","平平仄仄平，仄○仄仄平。","平○仄平仄，平平仄平平。"],"paragraphs":["白云浮东南，下有姑胥台。","去家桃始花，歘见温风来。","久无万金书，一使羁怀开。","倚门有华髪，扶床有提孩。","虽无冻馁忧，百虑不可排。","何当放双桨，黄流入清淮。"],"title":"客舍写怀呈王八丈侍郎五首  其五"}
