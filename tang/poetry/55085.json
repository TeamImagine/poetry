{"author":"刘长卿","id":55085,"strains":["平仄○平仄仄平，平平仄仄平平平。","○平平仄仄仄仄，仄仄平平平仄○。","仄平○仄平仄仄，仄平平平平仄仄。","平平仄仄平仄平，○仄○平仄平仄。","平平仄仄○平仄，仄仄平平仄平仄。","仄平仄仄仄平平，仄仄○平仄○仄。","仄仄平平○仄平，仄平平仄仄平平。","仄平仄仄平仄仄，仄仄平平仄仄平。","仄平平平仄平仄，平平仄仄平平仄。","仄仄平平仄仄平，平平仄仄平平仄。","平平平仄仄○平，平仄○○平仄平。","仄仄仄平平仄仄，○平仄仄仄平○。","仄仄？平仄○平，○○？仄仄平平。","仄仄仄平平仄仄，平○平仄仄○平。"],"paragraphs":["骄虏乘秋下蓟门，阴山日夕烟尘昏。","三军疲马力已尽，百战残兵功未论。","阵云泱漭屯塞北，羽书纷纷来不息。","孤城望处增断肠，折剑看时可霑臆。","元戎日夕且歌舞，不念关山久辛苦。","自矜倚剑气凌云，却笑闻笳泪如雨。","万里飘飖空此身，十年征战老胡尘。","赤心报国无片赏，白首还家有几人。","朔风萧萧动枯草，旌旗猎猎榆关道。","汉月何曾照客心，胡笳只解催人老。","军前仍欲破重围，闺里犹应愁未归。","小妇十年啼夜织，行人九月忆寒衣。","饮马滹河晚更清，行吹羌笛远归营。","只恨汉家多苦战，徒遗金镞满长城。"],"title":"疲兵篇"}
