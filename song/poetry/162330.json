{"author":"丘葵","id":162330,"strains":["仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["夕阳半落红犹在，寒月初升白未匀。","流水孤村天欲暮，颓檐败壁野无人。","雀衔遗芥营巢急，蛛绎新丝织网频。","欲问前朝无故老，髑髅落地路荆榛。"],"title":"晚行书所见"}
