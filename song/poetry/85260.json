{"author":"裘万顷","id":85260,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["病来多日废将迎，试命巾车作此行。","稻实满田秋事了，松阴堆径午凉生。","数山见我争倾盖，一水邀人请濯缨。","却忆吾庐南浦外，何时得与白鸥盟。"],"title":"郊行即事"}
