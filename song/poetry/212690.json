{"author":"李复","id":212690,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["春郊二月浴蚕时，傍岸溪流可染衣。","谷转城深惊柳暗，地寒春早见花稀。","三年厌应西烽急，千里重随北鸟飞。","若问前筹惭潦倒，欲辞虎帐访渔矶。"],"title":"移官庆阳过定平县"}
