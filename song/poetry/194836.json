{"author":"苏轼","id":194836,"strains":["平平仄仄○仄仄，平仄仄○平仄仄。","仄平仄仄仄平平，平平仄仄平○仄。","平○平仄仄仄○，平平仄仄平平平。","平平仄○平仄仄，仄○仄仄○平平。","仄平仄仄平平仄，仄仄平平平仄仄。","仄仄平平仄仄平，仄○平仄仄平平。"],"paragraphs":["扶桑大茧如瓮盎，天女织绡云汉上。","往来不遣凤衔梭，谁能鼓臂投三丈。","人间刀尺不敢裁，丹青付与濠梁崔。","风蒲半折寒雁起，竹间的皪横江梅。","画堂粉壁翻云幕，十里江天无处著。","好卧元龙百尺楼，笑看江水拍天流。"],"title":"赵令晏崔白大图幅径三丈"}
