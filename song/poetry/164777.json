{"author":"谢翱","id":164777,"strains":["仄仄平平平，仄仄仄平仄。","平仄○平平，仄平平仄仄。","平○○仄仄，仄仄○仄仄。","仄平平平○，仄仄平仄仄。","平仄仄仄平，平仄仄○仄。","○仄平仄仄，仄仄仄仄仄。","○平仄平仄，仄平仄仄仄。","？仄○平○，平平仄平仄。"],"paragraphs":["昔我来南方，采药与君遇。","仙核堕寒芜，水花明远渚。","云空参语外，露下离立处。","别来荒烟中，五阅寒与暑。","寒暑岂异初，肌髪不如故。","闻处人道变，未得世病愈。","驱车望东白，此情那可溯。","倘及乘青蜺，为君拂尘羽。"],"title":"寄东白许元发"}
