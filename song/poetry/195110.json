{"author":"苏轼","id":195110,"strains":["仄平仄平○仄仄，○仄平平仄平仄。","仄平仄仄仄○平，仄平○平仄平仄。","仄平平仄仄仄仄，仄仄平平○仄仄。","仄平平仄仄仄平，平仄平平仄○仄。"],"paragraphs":["赠君木鱼三百尾，中有鹅黄子鱼子。","夜叉剖瘿欲分甘，箨龙藏头敢言美。","愿随蔬果得自用，勿使山林空老死。","问君何事食木鱼，烹不能鸣固其理。"],"title":"棕笋"}
