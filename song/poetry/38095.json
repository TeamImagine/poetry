{"author":"陆游","id":38095,"strains":["仄仄平平仄仄平，仄○仄仄仄平平。","平平仄仄平○仄，仄仄平平仄仄○。","平仄仄平仄仄仄，平平仄仄仄平○。","仄平仄仄平平仄，仄仄平平仄仄仄。"],"paragraphs":["故帽提携二十霜，别裁要作退居装。","山人手段虽难及，老子头围未易量。","花插露霑那暇惜，尘侵鼠啮却须防。","裹时懒复呼儿问，一匣菱花每在傍。"],"title":"新裁道帽示帽工"}
