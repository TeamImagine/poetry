{"author":"许月卿","id":140991,"strains":["仄仄平平平仄仄，平平仄仄仄平平。","平平平仄平平仄，平仄平平平仄平。","仄仄仄平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["满地干戈正扰攘，君家犹自捣龙香。","轻清披就烟云质，坚劲磨来金玉相。","倚马喜资挥露布，飞鸾端藉发天章。","山屋莫道浑无用，留写樵歌入锦囊。"],"title":"赠墨士程云翁"}
