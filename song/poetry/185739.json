{"author":"徐积","id":185739,"strains":["平平仄仄平平仄，仄仄平平仄仄平。","平仄仄仄平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["昭昭所性详而辨，坦坦其行乐且恬。","公义已令淮部肃，清风更入朔方严。","行无瑕颣孤标耸，养有根源数器兼。","犹使樵夫来教我，樵歌为述古人谦。"],"title":"送秦漕"}
