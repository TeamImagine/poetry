{"author":"折彦质","id":3802,"strains":["平平仄仄仄，仄○仄仄平。","○仄平○平，仄平平平平。","仄○仄○仄，平平平仄平。","仄仄仄仄仄，仄仄仄平○。","仄平仄平仄，平仄○仄○。","仄仄平仄仄，仄仄平平平。","平仄仄平仄，平仄平仄仄。","仄平仄仄仄，仄平平仄平。","平平仄平仄，平仄仄平平。","仄仄仄仄仄，平平平平平。","仄平仄仄仄，仄仄仄仄平。","仄○平仄平，○平○○仄。"],"paragraphs":["东来已数月，弛担已渺茫。","犹喜灾患身，获登先生堂。","肃衣拜遗像，依然双颊光。","宛若侍坐侧，妙语发天藏。","厄穷出天意，人理难度量。","所幸言不朽，与世为文章。","赍此复何恨，私淑良不忘。","小郎出见我，问知雏凤凰。","他年起门户，尘滓濯秋阳。","世事几变灭，人生真黄粱。","置之不足道，感慨涕泪滂。","我行方有程，坟山空相望。"],"title":"过太平州拜李端叔遗像"}
