{"author":"陈陶","id":36654,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","平仄仄平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["十地严宫礼竺皇，栴檀楼阁半天香。","祇园树老梵声小，雪岭花香灯影长。","霄汉落泉供月界，蓬壶灵鸟侍云房。","何年七七金人降，金锡珠坛满上方。"],"title":"题豫章西山香城寺"}
