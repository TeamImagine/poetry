{"author":"刘摰","id":186967,"strains":["仄仄仄仄平仄仄，平仄○仄平平平。","仄平仄仄平仄仄，平仄仄仄平平平。","平平仄平仄平仄，仄平平仄平平平。","○平仄○平仄仄，平平仄仄平平平。","平仄平○仄仄仄，仄仄平仄平○平。","○仄仄仄○平仄，平仄仄平平仄平。","平仄仄仄仄仄仄，仄仄平仄平平平。","平平平仄○平仄，平仄仄仄平平平。","仄○平仄仄平仄，仄○仄仄平平平。","○平平仄仄仄仄，仄○仄仄平仄平。","平平平仄仄平仄，平平平○平平平。","平平仄仄○仄仄，平平平仄平平○。","仄平仄仄仄平仄，仄仄仄仄平平平。","○○平平仄仄仄，仄仄仄仄平平平。","仄平仄仄仄仄仄，仄平平仄平平平。","平仄平仄仄平仄，平○仄仄平仄平。","平仄○仄仄平仄，○仄平仄○平平。","平平仄○仄平仄，仄仄平仄平平平。","仄平仄仄仄仄○，仄仄平仄平平平。","仄○仄仄仄仄仄，平平平仄○仄平。","仄仄仄仄○仄仄，仄仄○仄○仄平。","平平仄仄仄○仄，仄○平仄○平○。"],"paragraphs":["李杜酒死诗不作，风雅三百年来穷。","世儒未必甘汩没，才不迨志终无功。","汾阳有人字功甫，歘然声价来江东。","当时未冠人已识，知音第一惟梅翁。","翁主诗盟世少可，一见旗鼓欣相逢。","当友不敢当师礼，呼以谪仙名甚隆。","君亦自谓太白出，世姓虽异精灵同。","姑苏江水莹寒鉴，江上碧玉排群峰。","壮吟豪醉售佳境，日题百纸倾千锺。","折腰蓝绶岂所乐，养亲斗粟曾未充。","蓬莱幽梦挂寒月，青山归思随飞鸿。","书来寄我三巨轴，华缄开破溪云封。","骇然按剑览珠璧，悸若赤手勍蛟龙。","长吟千言短数百，造语险怪神为工。","四明贺老忽去世，伯牙悲怆闲焦桐。","嗟予逢子众人后，今其所得何最丰。","前日过我北池上，正是清露沾高松。","凉轩坐听哆宏辨，瀑布千丈悬秋风。","谪仙有此愿自重，世俗酣尚惟纤秾。","彼其耳目不自信，滔滔谁乐闻鼓钟。","太上雅意兴礼乐，一日鉴赏期至公。","煌煌帝业子当颂，勿叹憔悴空山中。"],"title":"还郭祥正诗卷"}
