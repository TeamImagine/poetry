{"author":"陶梦桂","id":104818,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["归路宁迂三两程，落霞孤鹜近乡城。","水连南浦天然碧，秋入西山雨后清。","鹿梦已醒谙世事，鸥盟犹在见交情。","近来一事君知否，耳畔全无鼙鼓声。"],"title":"望郡城酬舟中诸丈"}
