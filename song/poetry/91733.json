{"author":"释居简","id":91733,"strains":["仄仄仄仄平，平平仄平仄。","仄平仄仄仄，仄平仄平仄。","仄仄仄平仄，平平仄仄仄。","仄仄仄仄平，仄仄仄平仄。","平平仄平仄，平平仄仄○。","平仄平仄仄，仄仄仄平仄。","平仄仄平仄，平仄仄○仄。","仄仄平○仄，平仄平平仄。","平仄仄平仄，平平仄平仄。","平仄仄平平，仄仄仄平仄。","平仄仄仄平，○仄仄平仄。","○平平仄○，仄平仄平仄。","平平仄仄平，仄仄仄仄仄。","仄仄仄平○，仄○平平仄。"],"paragraphs":["跌宕四十年，吴霜变玄发。","卓然所不变，傲寒勇弥决。","醉翰笔为祟，狂歌酒作孽。","煮字不疗饥，袖手不求热。","囊羞一簪直，腰嫌五斗折。","狼饱千里肉，豕卧半寻穴。","於菟道边窟，蝼蚁梦中垤。","骥困黄泥阪，驽践黄金埒。","臣朔漫诙谑，侏儒笑明哲。","生女不生男，跨灶亦超绝。","安得径尺蝉，冠此半簪雪。","县官严榷酤，一官弗徒设。","安知涤器时，已有谕蜀节。","莫羡白头吟，自看柯山月。"],"title":"野云赴三衢酒官"}
