{"author":"毛滂","id":222672,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平平仄平。"],"paragraphs":["及榻青苔叠乱钱，端知肮脏倚门边。","蒿莱岁晚荒三径，殽酒人疏问一廛。","懒慢容教著帽进，传呼惊起藉糟眠。","分庭未觉题舆宠，下士徒知公子贤。"],"title":"谢郭倅见访"}
