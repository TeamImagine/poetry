{"author":"陆游","id":36754,"strains":["平仄平平仄仄平，平平平仄仄平平。","仄仄仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忧患熏心少睡眠，鸡号窗白一欣然。","道旁岁晚貂裘弊，灯下书成铁砚穿。","杜老惯听儿索饭，郑公何啻客无毡。","春风不解嫌贫病，尚拟花前醉放颠。"],"title":"夙兴弄笔偶书"}
