{"author":"刘攽","id":183281,"strains":["平平○平仄平仄，平仄平平平仄仄。","○平仄平仄○仄，○平仄平仄平仄。","平平仄仄仄平平，仄仄仄仄平平仄。","平平仄仄平平平，仄仄平平平平仄。","平平仄仄仄平仄，仄仄平平平仄仄。","仄平仄仄仄仄○，平仄平平○仄仄。","○平平仄仄○仄，平仄平平仄平仄。","○平仄仄仄平平，平仄平平○仄仄。","平平平平仄平○，仄仄仄平仄平仄。","平平仄仄平仄仄，仄仄平平仄○仄。","仄平平仄平仄仄，仄仄平平平仄仄。","仄平仄仄○仄仄，平仄仄平平○仄。","仄平平平仄○仄，仄仄平平仄平仄。","平平仄平仄仄平，仄平仄平平仄仄。"],"paragraphs":["陬筒吹灰变冥朔，生气萌泉天不觉。","凝阴忽升气横厉，重云大同势绵邈。","通衢漫漫走流沙，近甸稍稍堆乔岳。","焚炉姹女姿飞扬，匝野神奸谁雕琢。","刀圭不惜透墙隙，捷业俄然垂屋角。","户斜尺剑未及收，窗缺连环如可握。","鲜妆宫女喜深印，红手庠童斗坚搦。","暝鸡误晓屡咿咿，饥雀冲人犹啄啄。","虽怜林篁有摧折，却喜陇苗就优渥。","贫庐败褐憎破牖，富屋珍裘转深幄。","使君高义仍泛爱，颍士多文方力学。","猎师得隽鲜弃薧，厨酿荐甘清间浊。","气随阳春破凝烈，巧夺钧工畏名貌。","吾知郢人不复歌，古声比今为拙朴。"],"title":"和永叔春雪"}
