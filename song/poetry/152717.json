{"author":"释月磵","id":152717,"strains":["仄平○○仄平仄，仄平○○平仄仄。","仄仄平仄仄○○，仄仄平平平仄仄。","平平平仄平仄平，仄仄○平仄平仄。","仄平仄仄仄仄仄，仄仄○平仄仄仄。","仄○○平仄仄平，仄平平仄平仄仄。","仄平平仄仄仄平，仄仄平仄仄仄仄。","仄平仄仄仄平平，仄仄平平仄仄仄。"],"paragraphs":["五台峩峩五云里，补陀峩峩东海底。","大士元不在其中，误赚平人知几几。","江南吴越诸导师，短偈长篇费言语。","老僧有语写不得，一再殷勤奉劝汝。","若论观音与曼殊，尽恒沙界无不是。","灼然端的要见渠，不用千里与万里。","只消着眼未生前，面目堂堂即自己。"],"title":"德详大师礼补陀五台"}
