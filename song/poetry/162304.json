{"author":"丘葵","id":162304,"strains":["仄仄平平仄仄平，平平仄仄仄平平。","仄平仄仄仄平仄，平仄平平平仄平。","仄仄平平平仄仄，仄平平仄仄平平。","仄平平仄平平仄，仄平平平平仄平。"],"paragraphs":["古寺栖身又两期，西风吹我鬓成丝。","俗儿往往貌相敬，吾道悠悠心自知。","尽去皮毛方是学，若无情性定非诗。","可怜千载相传授，只为秦人煨烬余。"],"title":"自知"}
