{"author":"刘子翚","id":15116,"strains":["仄仄平仄平，仄平平仄仄。","？平平仄仄，仄仄仄平仄。","○平平仄仄，仄仄平平仄。","○平仄○仄，仄仄平平仄。","平平仄平平，仄仄平仄仄。","平平仄仄仄，仄仄平平仄。","平平平仄○，仄仄仄平仄。","仄平平仄平，平仄平平仄。","○○仄仄仄，平仄平仄仄。","仄平仄平平，○○仄平仄。"],"paragraphs":["四客同笑言，一僧陪杖屦。","徜徉山水窟，适意忘晨暮。","疏钟岩北寺，细竹溪南路。","中流石参错，不碍潺湲注。","泓澄小龙潭，润气金碧聚。","时惊木叶坠，俯见鱼虾度。","斯游非预期，偶尔造佳处。","幼舆丘壑情，陶令琴觞趣。","淹留慰所愿，惟以宾友故。","夕阳淡寒山，迟回不能去。"],"title":"游龙潭"}
