{"author":"释德洪","id":229346,"strains":["平仄仄仄仄，仄平平仄仄。","平仄仄平○，平平平仄仄。","仄平○平平，仄仄平仄仄。","仄平仄平仄，仄平○仄平。","仄平平仄平，仄仄平仄仄。","仄仄○平仄，仄平平仄平。","仄仄平平仄，仄平仄仄仄。","仄仄平○仄，仄仄平○仄。","仄仄平平仄，仄仄平仄仄。","仄○平仄仄，仄仄平仄平。","仄仄平仄仄，仄平○仄仄。","仄○仄仄仄，平平仄平平。","仄平仄仄仄，仄平仄仄仄。","仄仄仄仄仄，平仄平仄平。","仄仄平仄平。","平仄仄平平，仄仄仄仄仄。"],"paragraphs":["人趣可学道，乃为淫事苦。","生那落迦中，方无淫欲乐。","众生如牦牛，爱此贪欲尾。","异哉两童子，藕花中化生。","对天龙鬼神，作大师子吼。","我若从今始，起于贪欲心。","是则为欺诳，十方一切佛。","以是因缘故，证色身三昧。","我亦于今日，复作师子吼。","若从今日始，不断贪欲心。","是则为灭绝，十方三世佛。","愿如二大士，持心等虚无。","太虚有殒坏，众生界有尽。","我此愿不尽，稽首平等慈。","广大同体悲。","于刹刹尘尘，证我作是说。"],"title":"放光二大士赞"}
