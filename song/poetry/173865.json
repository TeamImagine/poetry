{"author":"曾巩","id":173865,"strains":["平仄平○仄，平平○仄平。","平平仄平仄，仄仄平平平。","○平仄平仄，仄仄仄仄○。","平平仄仄○，仄仄仄平平。","仄仄平仄仄，仄平仄平平。","仄平仄平仄，平仄平○平。"],"paragraphs":["流水寒更澹，虚窗深自明。","褰帷远钟断，拥褐晨香清。","油然素心适，缅彼外物轻。","因时固有应，在理复何营。","隠几公事退，卷书坐南荣。","以兹远尘垢，何异山中情。"],"title":"秋怀二首  其一"}
