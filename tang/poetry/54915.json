{"author":"刘长卿","id":54915,"strains":["仄仄仄平仄，○平仄平平。","平平仄平仄，平仄平平平。","仄平仄平仄，仄平平仄平。","仄平仄平仄，仄仄○平平。","○仄仄平○，仄平平仄○。","平平仄仄仄，平仄仄平平。","平仄仄平仄，○平平仄平。","平平○仄仄，平仄平○平。"],"paragraphs":["白露变时候，蛬声暮啾啾。","飘飘洛阳客，惆怅梁园秋。","只为乏生计，尔来成远游。","一身不家食，万事从人求。","且喜接余论，足堪资小留。","寒城落日后，砧杵令人愁。","归路岁时尽，长河朝夕流。","非君深意愿，谁复能相忧。"],"title":"雎阳赠李司仓"}
