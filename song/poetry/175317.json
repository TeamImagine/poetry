{"author":"刘敞","id":175317,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。","仄平平平平平仄，仄仄平平仄仄平。"],"paragraphs":["汉帝迎年十二楼，明廷朝计万诸侯。","真仙降集钧天乐，云旆回翔驷玉虬。","物色遥占紫气入，香烟不隔曙光浮。","秘祠非为神君语，自饬衣冠渭北游。"],"title":"和永叔景灵朝谒从驾还宫"}
