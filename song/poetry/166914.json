{"author":"徐瑞","id":166914,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["俗论卑卑不足闻，相从松下慰离群。","喜师一吸西江水，许我平分华岳云。","更向锋前来妙悟，莫于纸上泥陈文。","纯阳石薜黄龙老，肥瘦何曾彼此分。"],"title":"壁侍者来访作此赠之"}
