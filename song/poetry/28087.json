{"author":"洪适","id":28087,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["阅尽千峰不惮劳，归来文墨厌官曹。","浮槎问汉秋期近，埋剑冲星夜气高。","那复精思如吐凤，初无壮志欲乘鳌。","诗坛轩轾归题品，滥得阳秋一字褒。"],"title":"酬李举之用前韵见寄"}
