{"author":"黄庭坚","id":206812,"strains":["仄平平平仄仄仄，仄仄仄平○仄仄。","○平仄仄仄○平，○仄平平○仄仄。","仄仄仄仄○仄平，仄平平仄平平仄。","仄平平平平仄仄，平平平仄仄平仄。","仄○仄仄平仄仄，仄仄仄仄○仄仄。","平平平仄仄○平，○仄仄仄平平仄。"],"paragraphs":["范侯来寻八桂路，走避俗人如脱兔。","衣囊夜雨寄禅家，行潦升阶漂两屦。","遣闷闷不离眼前，避愁愁已知人处。","庆公忧民苗未立，旻公忧木水推去。","两禅有意开寿域，岁晚筑室当百堵。","他时无屋可藏身，且作五里公超雾。"],"title":"和范信中寓居崇宁遇雨二首  其一"}
