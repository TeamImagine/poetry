{"author":"贺铸","id":213022,"strains":["仄仄仄仄仄，仄○仄仄平。","○平平仄平，平仄仄仄平。","仄仄仄平仄，仄平仄平平。","仄平仄仄平，仄仄平仄平。","仄仄仄平仄，○仄平仄平。","仄仄仄平仄，平仄○平平。","平○仄平仄，仄平平仄平。","平平仄○仄，仄平平平平。","平仄仄平仄，平仄○平仄。"],"paragraphs":["猛虎未出柙，扰如搏鼠狸。","苍鹰方在韝，孱甚伏卵雌。","弭戢以违祸，孰云尔无知。","幸遭纵释仁，返谓人可欺。","岂复念前辱，摇尾垂翅时。","择肉毙侪类，戕忍犹天姿。","吾将罪虞者，奈何生致之。","南山有重阻，邓林无樛枝。","机阱与罗罻，今也将安施。"],"title":"补感寓诗"}
