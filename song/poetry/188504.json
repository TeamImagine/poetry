{"author":"魏野","id":188504,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一种皇华觐紫宸，文资换必异常伦。","随轩已有三茅客，下榻宁无两制人。","清洛听应移足懒，碧嵩看想转头频。","他时乞得休官后，莫负前言作善邻。"],"title":"送杨侍禁赴阙时有甄先生相随"}
