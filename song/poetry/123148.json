{"author":"吴潜","id":123148,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["不假焦仙把酒喷，须臾澍雨若翻盆。","官应可了劭农事，天岂终悭及物恩。","无复绝粮忧鲁叟，何须进食念王孙。","只愁撩得秋声动，老客他乡易断魂。"],"title":"再用前韵二首  其二"}
