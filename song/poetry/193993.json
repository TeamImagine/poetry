{"author":"苏轼","id":193993,"strains":["平平平仄仄平平，平仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["苍梧奇事岂虚传，荒怪还须问子年。","远托鳌头转沧海，来依鹏背负青天。","或云灵境归贤者，又恐神功亦偶然。","闻道新春恣游览，羡君平地作飞仙。"],"title":"次韵孙职方苍梧山"}
