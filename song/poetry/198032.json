{"author":"苏辙","id":198032,"strains":["仄平平仄仄，平平仄仄平。","平平仄平○，仄仄仄仄平。","仄仄仄仄平，○仄仄平平。","仄仄仄平平，仄仄仄平平。","仄平仄平平，平仄平平平。","平平仄平仄，平仄仄仄○。","平仄平仄仄，仄仄○○平。","仄仄仄平仄，仄仄仄平平。","平○仄仄仄，仄仄仄仄平。","仄仄仄平平，平平仄平平。","平○仄平仄，仄仄仄平平。","平仄仄仄○，平仄○○平。","平仄仄平○，○平仄平平。","平平仄平仄，平仄仄仄平。","平平仄平仄，平平○仄平。","平仄仄仄仄，仄仄平仄平。","平平仄仄仄，仄仄平平平。","平仄仄仄平，仄仄仄仄平。","平仄仄仄仄，平○仄○平。","仄○仄仄仄，仄平平仄○。"],"paragraphs":["仲连虽不仕，而非绮与园。","逡巡笑谈间，屡解战斗繁。","子敬识二孙，长揖鼓鼙喧。","意气感周郎，振策起江村。","二贤继英风，千载为高门。","曾孙事仁祖，风义夙所敦。","台阁余故事，父老称遗言。","白发识公子，十载友元昆。","婆娑久不试，俯仰色愈温。","五马忽嘶鸣，朱轮夹征轩。","旌旄隔河至，部曲几人存。","铜虎不可留，刍狗行当燔。","秋潦决河防，遗黎化惊魂。","忧心念千里，何暇把一樽。","西城叩门别，南风吹帽翻。","嗟我限出谒，未敢逾短垣。","新晴水尚壮，想见民惊奔。","安得万丈堤，止此百里浑。","姑尔救一境，谁当理其源。","百闻贵一见，尺书为我论。"],"title":"送鲁有开中大知洺州次子瞻韵"}
