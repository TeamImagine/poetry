{"author":"廖行之","id":65742,"strains":["平平平平○仄○，仄仄平平仄平仄平。","平平平平平仄平平平，平平平平仄平平平。","平平平平○仄平，仄仄平平仄平仄平。","平平平仄平平仄平平，平平平平仄平平平。","仄平平平平仄仄平平，平仄平平仄平平平平平平。","平仄仄仄平平仄仄仄仄，平仄仄平平仄平仄仄。","平仄仄平仄仄仄，平仄仄平平仄○仄仄。","仄○仄仄仄平○平仄仄，仄仄平仄平仄仄平平。","仄平平平平仄平平平，仄仄平平仄平○○。","仄平仄平平平仄平仄○，平仄仄平平平仄仄仄平平。"],"paragraphs":["风萧萧兮吹我衣，念故人兮我心孔悲。","飞霞为襜兮彩云为旗，胡徘徊兮耒江之湄。","风萧萧兮吹我裳，念故人兮我心孔伤。","星辰为珮兮明月为珰，胡襄羊兮耒山之阳。","耒山高高兮耒水清清，高者君之气兮清为君之神。","君挟此以生兮不隘以大，胡皎以明兮忽湮以暧。","堂有老兮室有稚，能不抱孙兮乐亲以戏。","子如不暇恤兮亲宁忍忘，孰夺之去兮不少翺翔。","大江之南兮浙江之东，昔与君兮笑言相从。","想丹旐兮埋圭玉于土中，千里泫然兮余独感此悲风。"],"title":"田县尉悲风词"}
