{"author":"张舜民","id":196328,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["伯道无儿可典刑，中郎有女最聪明。","季拏却返商山葬，阿软空留洛下情。","令祖六男皆磊落，名孙一女又凋零。","茫茫此理终难问，忍听人间哭子声。"],"title":"吕子固小女哀辞"}
