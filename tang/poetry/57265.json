{"author":"岑参","id":57265,"strains":["仄平平仄平平仄，仄仄仄平平仄仄。","平平仄仄仄平平，仄仄仄仄平平仄。","平平仄○○平平，○平仄平？仄平。","仄平仄仄平仄仄，仄平平仄平仄○。","平平平仄平仄仄，平平仄平仄仄仄。","平平仄○○仄平，平仄仄平○仄仄。","平○仄仄平仄平，仄平仄仄平仄平。","○平仄仄仄○仄，平平仄仄仄仄平。","平平仄仄平平仄，平平仄平平仄仄。","仄仄仄平平仄平，○○平仄平平仄。","仄○平平仄仄平，○平仄仄仄平平。","平平平仄仄○仄，仄仄平平仄仄平。"],"paragraphs":["汉阳归客悲秋草，旅舍叶飞愁不扫。","秋来倍忆武昌鱼，梦着只在巴陵道。","曾随上将过祁连，离家十年恒在边。","剑锋可惜虚用尽，马蹄无事今已穿。","知君开馆常爱客，樗蒱百金每一掷。","平生有钱将与人，江上故园空四壁。","吾观费子毛骨奇，广眉大口仍赤髭。","看君失路尚如此，人生贵贱那得知。","高秋八月归南楚，东门一壶聊出祖。","路指凤皇山北云，衣沾鹦鹉洲边雨。","勿叹蹉跎白发新，应须守道勿羞贫。","男儿何必恋妻子，莫向江村老却人。"],"title":"送费子归武昌"}
