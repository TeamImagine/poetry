{"author":"郭印","id":250030,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["前世愚夫哂邓通，即山鼓铸死饥穷。","贪名勿羡青云士，守道甘为白髪翁。","日月奔驰驹过隙，乾坤跼蹐鸟居笼。","反观自有超然地，能使渊明立下风。"],"title":"和赵茂州即事六首  其五"}
