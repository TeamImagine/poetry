{"author":"赵与泌","id":147204,"strains":["○仄仄平○仄○，○平平仄平仄平。","平仄仄仄○仄仄，仄仄仄仄平平平。","平平平仄仄仄仄，仄平平仄平仄仄。","仄平○仄仄平平，仄仄仄平平仄仄。","仄平平平平仄仄，○平平仄平○仄。","仄平平仄仄平平，仄仄仄平平仄仄。","仄平仄仄仄仄平，仄平平○○平平。","平平平仄仄○仄，平平仄○平仄平。","仄仄仄仄平仄○，平仄平平仄○仄。","仄仄仄仄平○平，仄仄仄仄○仄仄。","仄仄○平仄仄平，仄仄仄平仄仄平。","仄仄○平平仄仄，仄仄仄平○仄仄。","仄仄平平仄仄平，仄仄○平平仄平。","仄平仄仄○仄仄，平仄○仄仄仄仄。","○仄平平仄平仄，仄平仄仄仄○仄。","仄平仄仄仄仄平，仄仄平平仄平仄。","平平仄仄仄平○，仄平仄仄仄仄平。","○平仄仄平○仄，仄仄平○仄仄平。","仄平仄仄仄平仄，仄平仄仄○仄仄。","平仄○○仄仄平，○仄平仄○仄仄。","仄○仄仄平平平，仄仄平平仄仄平。","仄平仄仄平平平，仄平平仄仄仄平。"],"paragraphs":["三复蓼莪思二亲，亲恩天地无比伦。","生我鞠我长育我，出入腹我何艰辛。","为人之子欲报德，昊天于我心罔极。","顺承犹恐莫酬恩，况敢忘恩为悖逆。","此邦由来多孝义，县西元有曾参里。","后来因避大贤名，却易里名为养志。","乃知里有孝顺人，至今名号犹芳芬。","人心天理不相远，前贤孝行胡不遵。","习俗薄恶良可叹，枭獍之徒肆其悍。","不念父母劬劳恩，悖德悖礼如习惯。","在汝当为反哺乌，汝乃叱之若狗奴。","在汝当为羊跽乳，汝乃詈之如吓鼠。","此事虽云未必然，我乃闻之毛发寒。","一朝引咎深自责，由我教化有未格。","思昔曾为贵乡令，见人母子偶相竞。","令因涕出受孝经，母子翻然起新敬。","余今告汝以因缘，汝宜悉把旧恶悛。","从前果报言难尽，孝顺之中自有天。","五刑不孝最为大，汝宜猛省听予诲。","官法昭昭在眼前，轻则编置重则配。","假如幸免遭官刑，必有天刑及汝身。","六丁霹雳飞雷霆，此时无路可自新。"],"title":"劝孝"}
