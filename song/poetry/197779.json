{"author":"苏辙","id":197779,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["芭蕉移种未多时，濯濯芳茎已数围。","毕竟空心何所有，欹倾大叶不胜肥。","萧骚莫雨鸣山乐，狼籍秋霜脱敝衣。","堂上幽人观幻久，逢人指示此身非。"],"title":"新种芭蕉"}
