{"author":"苏轼","id":195458,"strains":["○平仄平仄，仄仄○○平。","仄仄仄仄平，仄仄平平平。","平平平平仄，平平仄平平。","仄仄仄仄平，仄仄平平平。","仄仄仄仄仄，仄平平平平。","平平平仄仄，平仄平仄平。"],"paragraphs":["长庚与残月，耿耿如相依。","以我旦暮心，惜此须臾晖。","青天无今古，谁知织乌飞。","我欲作九原，独与渊明归。","俗子不自悼，顾忧斯人饥。","堂堂谁有此，千驷良可悲。"],"title":"和陶贫士七首  其一"}
