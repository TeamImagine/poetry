{"author":"寒山","id":39523,"strains":["仄平平仄仄，仄○仄平仄。","○平平平仄，仄○平仄仄。","仄仄仄仄平，平平仄○仄。","仄仄仄平平，仄平仄平仄。","○仄平仄仄，仄仄仄平仄。","仄平仄○平，仄平仄平仄。","平平仄仄平，仄平仄仄仄。","平仄平仄平，仄仄平平仄。"],"paragraphs":["上人心猛利，一闻便知妙。","中流心清净，审思云甚要。","下士钝暗痴，顽皮最难裂。","直待血淋头，始知自摧灭。","看取开眼贼，闹市集人决。","死尸弃如尘，此时向谁说。","男儿大丈夫，一刀两段截。","人面禽兽心，造作何时歇。"],"title":"诗三百三首 二四二"}
