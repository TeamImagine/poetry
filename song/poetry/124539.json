{"author":"邵雍","id":124539,"strains":["平仄平平平仄平，仄平平仄仄平平。","平平平仄仄平仄，仄仄仄平平仄平。","仄仄仄平平仄仄，平平平仄仄平平。","仄平平仄平平仄，平仄仄平仄仄平。"],"paragraphs":["安乐窝中春暮时，闭门慵坐客来稀。","萧萧微雨竹间霁，嘒嘒翠禽花上飞。","好景尽将诗记录，欢情须用酒维持。","自余身外无穷事，皆可掉头称不知。"],"title":"安乐窝中吟  其七"}
