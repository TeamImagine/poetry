{"author":"李嘉祐","id":2192,"strains":["仄平仄仄仄平平，仄仄平平平仄平。","平平仄仄仄平仄，仄仄平平○仄平。","平平平仄平平仄，仄仄○平仄仄平。","平仄平平○仄仄，仄平平仄仄○平。"],"paragraphs":["四年谪宦滞江城，未厌门前鄱水清。","谁言宰邑化黎庶，欲别云山如弟兄。","双鸥为底无心狎，白发从他遶鬓生。","惆怅闲眠临极浦，夕阳秋草不胜情。"],"title":"承恩量移宰江邑临鄱江怅然之作"}
