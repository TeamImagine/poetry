{"author":"吴芾","id":18303,"strains":["平仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["平日衰迟众所怜，偶逢亨运亦腾骞。","七旬已过宜休矣，一出不归终溘然。","幸免烦言全晚节，且无多病恼残年。","直须更作投簪计，莫待将身到九泉。"],"title":"闻故旧二三公或不幸于官或以疾病而去或以口语而罢怅然有感"}
