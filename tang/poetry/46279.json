{"author":"佚名（伯二五五五）（五十九首）","id":46279,"strains":["平仄平平仄仄平，平平仄仄仄平平。平平仄仄仄平仄，仄仄平平仄仄平。","平平仄仄平平仄，平仄平平○仄平。","平仄仄平平仄仄，仄平平仄仄平平。"],"paragraphs":["寒雨霖霖竟不停，羁愁寂寂夜何宁？山遥塞阔阻乡国，草白风悲感客情。","西瞻瀚海肠堪断，东望咸秦思转盈。","才薄孰知无所用，独嗟戎俗滞微名。"],"title":"秋中霖雨"}
