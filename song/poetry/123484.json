{"author":"罗大经","id":123484,"strains":["仄平平平仄平平，平平仄仄平平平。","仄平平仄仄平仄，平平平平平仄平。","仄平仄仄仄仄仄，平平○○平仄○。","○平仄仄平仄平，仄平仄仄仄平平。","仄平仄仄仄仄平，○仄平仄平平平。","平○仄仄○仄仄，平仄仄仄平仄平。","平平仄仄○仄平，仄仄仄仄平仄平。","平平仄仄仄○仄，平仄○仄平平平。","仄○仄仄仄○仄，平○仄仄○仄平。","○○仄仄仄○仄，仄仄平仄平平平。","平平仄仄仄平仄，仄仄仄仄○仄平。","仄平○仄仄仄仄，仄仄仄仄平平平。"],"paragraphs":["小槽真珠太森严，兵厨玉友专甘醇。","两家风味欠商略，偏刚偏柔俱可怜。","使君袖有转物手，鸬鹚杓中平等分。","更凭石髓媒妁之，混融并作一家春。","季良不用笑伯高，张竦何必讥陈遵。","时中便是尼父圣，孤竹柳下成一人。","平虽有智难独任，勃也未可嫌少文。","黄龙丙魏要兼用，姚宋相济成开元。","试将此酒反观我，胸中问学当日新。","更将此酒达观国，宇宙皆可归经纶。","书生触处便饶舌，以一贯万如斲轮。","使君闻此却绝倒，罚以太白眠金尊。"],"title":"酒有和劲"}
