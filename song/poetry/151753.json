{"author":"何梦桂","id":151753,"strains":["仄仄平平仄仄仄，仄平仄仄仄平平。","平平仄仄仄平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["易寂无为有感几，几存万物未生时。","阴阳理向极中看，天地心从复处知。","潮上海门探月窟，日回地户濯咸池。","何时骑鹤研朱露，共勘经图叩古羲。"],"title":"次山房韵  其二"}
