{"author":"王庭珪","id":238175,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["呼童急碾建溪春，丽句兼收掌握珍。","陆纳家风元冷澹，庾郎诗句自清新。","推之不去真何物，试与偕来端可人。","当面输心多背笑，爱君高义似雷陈。"],"title":"再和  其一"}
