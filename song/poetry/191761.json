{"author":"郭祥正","id":191761,"strains":["仄仄平仄平，平仄仄平平。","仄平○平○仄仄，仄仄仄仄平平平。","平平○平仄平仄，仄平仄仄平平平。","平平仄仄仄仄仄，平仄仄仄平仄○仄○。","仄平仄仄仄平仄，仄仄仄仄平平平。","仄平平平仄仄仄，平仄仄仄平平平。","平平○平○仄仄，仄平○仄○平平。","平仄平平仄仄仄，平平仄仄平平平。","○平○，仄仄平平平仄仄，平平仄仄平仄仄。","平平○仄仄平平，平仄平平平仄仄。","仄平仄仄平平平，仄仄仄仄平平平。","仄平仄仄仄仄仄，仄平仄仄平平平。","平仄仄仄平平仄，仄仄平平。","平平仄仄仄，仄仄平仄平。","仄平仄仄○平仄，仄仄仄仄○○平。"],"paragraphs":["笑别姑熟州，来作潜山游。","潜山闻名三十载，写望可以销吾忧。","晴云如绵挂寒木，广溪镜静涵明秋。","山头石齿夜璨璨，疑是太古之雪吹不收。","信哉帝祖驻銮跸，异景怪变谁能求。","若非青崖见白鹿，安得此地排珠楼。","群仙长哦空洞绝，绿章封事乘虚辀。","灵鸟盘旋老鹤舞，华灯散采祥飚浮。","噫吁嚱，汉武登坛求不得，明皇夜梦推五百。","宁知司命抱真符，为宋真人开社稷。","诏书数下修琳宫，殿阁缥缈平诸峰。","六朝德泽施愈远，九天福祐来无穷。","君不见潜山之下，潜水之涯。","菖蒲有九节，白术多紫花。","采之百拜献君寿，陛下盛德如重华。"],"title":"潜山行"}
