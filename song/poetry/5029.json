{"author":"释正觉","id":5029,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["过门衲子上饶人，破我胡床默味真。","道活髑髅前有地，用冲赤肉上无尘。","盟心芦笋白鸥社，梦眼华枝蝴蝶春。","满着圆通无尽意，四衢处处主中宾。"],"title":"满化士与圆通大众出丐说偈送之"}
