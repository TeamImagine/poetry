{"author":"权德舆","id":9505,"strains":["○○仄○仄，平平平仄平。","仄平仄仄平，仄仄平仄○。","仄仄○○仄，仄平平仄平。","平仄仄○平，平平仄○平。","仄平仄仄仄，仄仄平平平。","平仄平仄○，仄仄平仄平。","仄仄仄平仄，平平○仄平。","仄平仄○仄，仄○平平平。"],"paragraphs":["泥泥露凝叶，骚骚风入林。","以兹皓月圆，不厌良夜深。","列坐屏轻箑，放怀弦素琴。","儿女各冠笄，孙孩遶衣襟。","乃知大隐趣，宛若沧洲心。","方结偕老期，岂惮华发侵。","笑语向兰室，风流传玉音。","愧君袖中字，价重双南金。"],"title":"新月与儿女夜坐听琴举酒"}
