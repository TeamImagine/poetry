{"author":"韩琦","id":101097,"strains":["平仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["陶暑娱宾次水西，满塘莲艳馥轩墀。","荷坳似学伞翻去，房曲如将盏倒垂。","肯把风流欺俭幕，且凭歌调拟吴姬。","从来拙宦老难巧，任过灵光醉不知。"],"title":"七夕会关亭观莲"}
