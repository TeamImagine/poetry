{"author":"徐积","id":185810,"strains":["仄仄平平仄仄平，仄平平仄仄平平。","平平仄○平○仄，仄仄平○仄仄平。","仄仄平平平仄仄，平平平仄仄平平。","○平仄仄平平仄，平仄平平平仄仄。"],"paragraphs":["昨见君家父祖碑，德功俱茂节多奇。","初终义正今难有，积累源深后可知。","但得名为骐骥子，何须身到凤凰池。","其先付予皆良法，随所居官任设施。"],"title":"赠李通直"}
