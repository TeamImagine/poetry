{"author":"曾丰","id":72693,"strains":["仄平仄仄仄仄仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["稚时蔚蔚老椮椮，羞与其他木作林。","独以高风资众望，终为明德累初心。","不容节抗皇天峻，犹幸根盘后土深。","自有茯苓堪自寿，愿言黄帝勿幽寻。"],"title":"道旁有松为人所刳伐因自吊且慰焉"}
