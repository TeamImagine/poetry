{"author":"黄裳","id":204532,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄○平仄，仄仄○平仄仄平。","平仄仄○平仄仄，仄平○仄仄平平。","仄平仄仄平平仄，○○平平仄仄平。"],"paragraphs":["秀发风神子也都，想因尘果下栟榈。","一阶道在谁穷达，百里才多自卷舒。","北阙瞻言蝉静后，东山欢笑麦寒初。","便须养气观双剑，岂暇回头较一猪。","无事谩留工部句，有时闲落右军书。","汉荣楚辱人休问，且听弦歌出旧徐。"],"title":"陈莹中赴定远"}
