{"author":"周紫芝","id":241157,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["少年名字满贤关，荐墨谁能借一言。","子产自应知季札，退之先已得何蕃。","江无九肋空多士，树有三珠且共门。","晚路相逢叹流落，可怜不第独刘蕡。"],"title":"孙仲益尚书以诗赠吴益先吴出巨轴索诗"}
