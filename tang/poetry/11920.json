{"author":"孟郊","id":11920,"strains":["仄仄仄平平，仄仄平平○。","平平仄仄平，仄仄平平○。","平平平平仄，平仄平仄平。","仄平仄仄平，仄仄仄仄平。","仄仄仄○仄，仄平平仄平。","平平○平仄，仄仄平仄平。"],"paragraphs":["地脊亚为崖，耸出冥冥中。","楼根插迥云，殿翼翔危空。","前山胎元气，灵异生不穷。","势吞万象高，秀夺五岳雄。","一望俗虑醒，再登仙愿崇。","青莲三居士，昼景真赏同。"],"title":"登华岩寺楼望终南山赠林校书兄弟"}
