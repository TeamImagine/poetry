{"author":"释德洪","id":228339,"strains":["仄仄平平仄仄平，仄仄平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平平仄仄平仄，仄仄平平平仄平。"],"paragraphs":["识暗长嗟未烛微，坐令归梦遶岩扉。","忽惊尘土登须鬂，已觉云山负衲衣。","孤坐知君扶瘦策，此诗慰我脱危机。","天藏锺阜一区胜，乞与君侪为发挥。"],"title":"次韵敦素两翁轩见寄"}
