{"author":"俞德邻","id":153274,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["尊酒旗亭说旧游，重来茂苑又深秋。","烟霞静锁诗人屋，风雨常欺倦客楼。","独雁叫群天漠漠，蹇馿畏滑路悠悠。","相思清夜黄花老，一盏寒灯万斛愁。"],"title":"秋泊吴门寄友"}
