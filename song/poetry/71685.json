{"author":"赵善悉","id":71685,"strains":["平平平平平，仄仄仄仄仄。","平○平仄仄，平平仄平仄。","平仄平平平，仄平仄仄仄。","平仄仄仄○，仄平平仄仄。","仄仄仄平○，平仄平平仄。","仄平仄仄平，平仄仄仄仄。","仄仄仄○平，仄仄○平仄。","仄仄仄○仄，○平○平仄。","仄○仄平仄，○平平仄仄。","平仄平仄仄，仄仄平平仄。","平○仄平仄，仄平○平仄。","平仄仄仄平，○平仄仄仄。","平平平仄平，平平平仄仄。","仄平仄○○，平仄平仄仄。","仄仄平仄平，平仄仄○仄。","平○平平平，仄仄平平仄。","仄仄仄平平，平平平仄仄。","仄平○仄仄，○平平平仄。","仄仄仄平仄，仄仄仄平仄。","仄平仄○仄，平平平仄仄。"],"paragraphs":["江南多名山，雁荡最崒嵂。","山中多古寺，灵岩渺无匹。","天柱高摩云，展旗巧障日。","风榻卧石屏，雾窗涵卓笔。","上有小龙湫，龙鼻清泉出。","异哉诺讵罗，来此坐叠膝。","我亦荡中人，景象颇能悉。","独秀玩苍翠，重台听萧瑟。","却穿水帘谷，衣襟寒栗栗。","还入新月洞，意气何飘逸。","安期指瓜枣，羡门献梨栗。","飘瓦孰是非，临歧置得失。","平生方外游，兹游为第一。","谩登岭三三，休跨盘七七。","岂意山尽头，时复有禅室。","门并双峰尖，路爽千榕密。","触石浅溪鸣，投林飞鸟入。","傍人应笑我，观山何时毕。","笑话傍人道，恨我少登陟。","作诗寄行役，吾非贪著述。"],"title":"题灵岩寺"}
