{"author":"刘长卿","id":55097,"strains":["仄平○仄仄，仄仄平平平。","仄平仄仄平○仄，仄仄平平平仄平。","仄仄平平仄平仄，仄平仄平平仄仄。","仄平仄仄平平平，仄仄仄仄平平平。","平平仄仄仄平仄，平平○仄平平平。","？平平○仄○平，平平平仄平○○。","平平仄仄○仄仄，平仄平平平仄平。"],"paragraphs":["自矜娇艳色，不顾丹青人。","那知粉绘能相负，却使容华翻误身。","上马辞君嫁骄虏，玉颜对人啼不语。","北风雁急浮云秋，万里独见黄河流。","纤腰不复汉宫宠，双蛾长向胡天愁。","琵琶弦中苦调多，萧萧羌笛声相和。","谁怜一曲传乐府，能使千秋伤绮罗。"],"title":"王昭君歌"}
