{"author":"苏轼","id":194130,"strains":["仄仄平仄仄，仄平仄平平。","平仄仄平平，○仄仄仄平。","仄平平仄仄，平仄平平平。","平平仄平仄，仄仄平仄平。","平平仄平仄，仄仄○仄平。","仄仄仄仄平，平平仄平○。","平平平仄仄，○○平平平。","仄仄○平仄，平仄平仄平。","平平平仄○，仄仄仄平平。","仄仄仄○仄，仄平平仄平。","平平仄仄仄，仄仄平仄平。","仄仄平仄○，仄仄○○平。","仄平平仄平，○仄○仄平。","仄仄○仄仄，平平仄平平。","平平仄○仄，○仄平平平。","仄仄平仄仄，○平平仄平。","平平○平仄，仄仄仄平平。","仄仄平仄平，仄○仄仄平。","平仄平仄仄，仄○仄○平。","仄○平仄平，仄仄平仄○。"],"paragraphs":["冗士无处著，寄身范公园。","桃李忽成阴，荠麦秀已繁。","闭门春昼永，惟有黄蜂喧。","谁人肯携酒，共醉榆柳村。","髯卿独何者，一月三到门。","我不往拜之，髯来意弥敦。","堂堂元老后，亹亹仁人言。","忆在钱塘岁，情好均弟昆。","时于冰雪中，笑语作春温。","欲饮径相觅，夜开丛竹轩。","搜寻到箧笥，鲊醢无复存。","每愧烟火中，玉腕亲炮燔。","别来今几何，相对如梦魂。","告我当北渡，新诗侑清樽。","坡陀太行麓，汹涌黄河翻。","仕宦非不遇，王畿西北垣。","斯民如鱼耳，见网则惊奔。","皎皎千丈清，不如尺水浑。","刑政虽首务，念当养其源。","一闻襦袴音，盗贼安足论。"],"title":"送鲁元翰少卿知卫州"}
