{"author":"项安世","id":54189,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["读君百二十新篇，句句停匀字字妍。","秀似南风吹竹粉，润于春水湿花烟。","斯文贵盛看如此，前路飞腾谅果然。","东野长江寒到骨，一生憔悴岂关天。"],"title":"题胡仲方诗编"}
