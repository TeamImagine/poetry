{"author":"陆游","id":36185,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["秋风一夜老汀蘋，剡曲稽山发兴新。","青嶂会为身后冢，扁舟聊作画中人。","园林揺落知寒早，父老逢迎觉意真。","归舍不妨成小醉，眼明细柳贯霜鳞。"],"title":"新晴泛舟至近村偶得双鳜而归"}
