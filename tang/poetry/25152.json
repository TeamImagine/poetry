{"author":"薛能","id":25152,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["诗源何代失澄清，处处狂波污后生。","常感道孤吟有泪，却缘风坏语无情。","难甘恶少欺韩信，枉被诸侯杀祢衡。","纵到缑山也无益，四方联络尽蛙声。"],"title":"题后集"}
