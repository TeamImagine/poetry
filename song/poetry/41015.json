{"author":"陆游","id":41015,"strains":["仄仄平平仄仄平，平平仄仄仄平仄。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["行饭消摇日有常，青鞋又到古祠傍。","残芜满路无多绿，落叶投空不待黄。","只道诗书能发冢，岂知博簺亦亡羊。","此身只合都无事，时向湖桥看戏场。"],"title":"行饭至湖上"}
