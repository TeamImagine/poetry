{"author":"方回","id":147515,"strains":["平平仄仄平，仄仄仄平平。","○仄平○仄，平平仄仄平。","平平○仄仄，平仄仄平○。","平仄平平○，平平仄仄○。","仄平平仄仄，平仄仄平平。","平仄平平平，平平仄○平。","平平○仄仄，仄仄仄平平。","仄仄平平仄，平○仄仄平。","平平平仄仄，仄仄仄平仄。","仄仄平平仄，平平仄仄平。","平平○仄仄，仄仄仄平平。","仄仄○平仄，平平仄仄平。","仄○平仄仄，平仄仄平○。","平仄平平仄，平平仄仄平。","仄仄平仄仄，仄仄仄平平。","仄仄平平仄，平平○仄平。","平平平仄仄，仄仄仄平平。","平仄平平仄，平仄仄仄平。","平平平仄仄，平仄仄平平。","仄仄仄○仄，平平仄仄平。"],"paragraphs":["侵寻小雪初，不雨五旬余。","深井腥泥水，荒畦槁蛀蔬。","牛灾传聚落，蛇出骇阶除。","巫诧瘟神王，官虞火政疏。","浅流停碓硙，硗陇抗犁锄。","闽粤挻兵祲，江淮断漕渠。","讹言兴委巷，秽气集穷闾。","市药邀珍价，僮衣类臭帤。","衰年今尔许，恶况又何欤。","脚汗眠慵洗，头风坐畏梳。","扪多王猛虱，食谢孟尝鱼。","半世空为吏，平生误信书。","得闲真已幸，多惧复焉如。","田不能仓廪，家才有室庐。","稍令逢小稔，亦足慰贫居。","骤湿生朝础，斜飘过晚墟。","檐茅声乍滴，槛药色微舒。","牟麦还堪望，蝗蝻想渐祛。","良朋胥此会，忧抱与俱纾。","斗酒适酤至，烹鸡漉韭菹。"],"title":"久晴十月二十四日五日连雨程以忠来同饮"}
