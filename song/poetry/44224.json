{"author":"范成大","id":44224,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["软熟羞盘馔，芳辛实枕帏。","候晴先晒席，占湿豫烘衣。","易粟鸡皮皱，难培鹤骨肥。","头颅虽若此，虚白自生辉。"],"title":"藻侄比课五言诗已有意趣老怀甚喜因吟病中十二首示之可率昆季赓和胜终日饱闲也  其五"}
