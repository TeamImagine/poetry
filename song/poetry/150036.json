{"author":"方回","id":150036,"strains":["平仄平仄平仄平，仄平平仄平平仄。","平平平仄仄仄平，○仄○平仄仄仄。","平平○平平○○，平仄平仄○仄平。","仄○平仄仄仄仄，平○平仄平仄平。","平仄平平○仄仄，仄平仄○仄平仄。","仄平仄平仄仄仄，平平平仄○○仄。","仄仄○平仄仄平，平仄平仄平仄平。","平平平平平仄仄，仄仄仄平仄平○。","平仄仄○仄平仄，平平仄平○仄仄。","仄仄○仄平平平，仄平仄平仄平仄。","平仄平仄平○平，平平平平平○平。","平仄仄仄平仄仄，仄仄平平平仄平。"],"paragraphs":["扬子云易为太玄，邵尧夫易为皇极。","温公之易曰潜虚，观物行成有七易。","环圆其形刳其中，圆则能转中则容。","譬如门牡必有牝，环中居士心与同。","车各双轮三十辐，与之运行谓之毂。","毂之两端凿窍穴，良工于此膏其轴。","老子教人举一隅，庄子推广言户枢。","圆而能容无滞碍，大德若容百川输。","居士易应有师授，言人咎休顷刻究。","厥祖三世登巍科，乃翁八旬享高寿。","环外人赋环中篇，何时吴门吾过船。","携酒与汝谈此事，月窟天根玄又玄。"],"title":"赠马唐卿数学环中吟"}
