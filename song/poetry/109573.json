{"author":"黄大受","id":109573,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["不接安书动隔年，二千里外极悬悬。","老亲强健知勤馔，诸子痴顽恐费鞭。","幸有田园堪卒岁，使知诗礼可无钱。","客中亦有风流罪，长伴梅花对月眠。"],"title":"昭潭寄内人"}
