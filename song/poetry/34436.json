{"author":"陆游","id":34436,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["随分琴书适性情，乍寒偏爱小窗明。","旋煎罂粟留僧话，故种芭蕉待雨声。","丹药验方非畏死，文章排闷不求名。","是间幽事君知否，莫怪经秋少入城。"],"title":"题书斋壁"}
