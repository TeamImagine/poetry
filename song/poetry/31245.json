{"author":"洪迈","id":31245,"strains":["平平平仄平仄仄，平平○仄平平仄。","仄○仄仄仄平○，平仄平○平仄仄。","仄平仄仄平平平，平平仄仄平平平。","仄仄平平平仄仄，仄○平仄○？平。","仄平仄仄平仄仄，仄仄平平○仄仄。","仄平仄仄仄平仄，仄仄平平平仄仄。","仄平仄平○仄平，平平仄平平仄平。","○平仄仄○平仄，平仄平平仄仄平。"],"paragraphs":["香山居士头欲白，秋风吹作湓城客。","眼看世事等虚空，云梦胸中无一物。","举觞独醉天为家，诗成万象遭梳爬。","不管时人皆欲杀，夜深江上听琵琶。","贾胡老妇儿女语，泪湿青衫如著雨。","此公岂作少狂梦，与世浮沉聊尔汝。","我来后公三百年，浔阳至今无管弦。","长安不见遗音寂，依旧康庐翠扫天。"],"title":"琵琶亭"}
