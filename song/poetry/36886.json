{"author":"陆游","id":36886,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["三十余年此结庐，客来不用笑迂疏。","前身已预兰亭会，老眼曾窥禹穴书。","浮瓮社醅香出屋，登场秋稼穗盈车。","萧萧蓬鬓虽衰矣，追逐乡邻尚有余。"],"title":"秋雨初霁徙倚门外有作"}
