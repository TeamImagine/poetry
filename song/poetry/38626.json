{"author":"陆游","id":38626,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["父子追随一笑倾，东园东畔路初成。","夹栽芳草如绳直，前出篱门似砥平。","春近野梅香欲动，雨余沟水细无声。","今朝有憙谁能识，不用人扶亦自行。"],"title":"开东园路北至山脚因治路傍隙地杂植花草六首  其四"}
