{"author":"虞俦","id":62136,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["洞庭霜橘偶明珠，磊落堆盘照坐隅。","九颂固应原取友，千头宁与李为奴。","佳名自昔南邦贵，丹实由来北地无。","此日满怀三叹息，惸然天地一身孤。"],"title":"食洞庭橘有感"}
