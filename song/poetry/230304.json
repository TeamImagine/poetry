{"author":"许景衡","id":230304,"strains":["仄仄平平平仄平，仄平平仄仄平平。","仄平仄仄平平仄，仄仄平平仄平平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["遶屋青山罗髻鬟，小楼幽胜可跻攀。","不论空翠烟霏处，尽在轩窗几研间。","眼净更无黄土眯，身轻仍伴白云闲。","他年定作还乡计，傥与亲朋一扣关。"],"title":"题舒氏览秀楼诗"}
