{"author":"陈舜俞","id":146625,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["重到田园草木零，鬓毛萧飒白纶巾。","谩夸孺子能分肉，堪笑书生尚负薪。","静与禽鱼何物我，懒因鸡黍记晡晨。","东篱已有黄金蕊，只欠白衣送酒人。"],"title":"晚秋田间"}
