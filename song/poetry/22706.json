{"author":"王十朋","id":22706,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。"],"paragraphs":["送春开宴种山西，翠幄重重眼界迷。","一段清和人共物，十分幽胜地临溪。","鸳鸿曲水阁中集，鶑燕落花枝上啼。","贤榻获陪文字饮，不嫌踪迹间云泥。"],"title":"三月晦日邵宪宴僚属于西园某与焉赵提干即席赋诗次韵"}
