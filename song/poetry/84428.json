{"author":"曹彦约","id":84428,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["乃有诗如此，清新思涌泉。","夤缘尘外景，发露性中天。","旧事惊陈迹，新功喜盛年。","当流欹枕处，醒得困时眠。"],"title":"子敬作诗已久不以见示忽出一卷共有四十字乃相陪避暑三峡桥之作戏次其韵"}
