{"author":"贯休","id":41235,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["德符唐德瑞通天，曾叱谗谀玉座前。","千袭彩衣宫锦薄，数床御札主恩偏。","出师暂放张良箸，得罪惟撑范蠡船。","未报君恩终必报，不妨金地礼青莲。"],"title":"绣州张相公见访"}
