{"author":"虞俦","id":62144,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["春事三分破二分，山郊劝相岂虚文。","通宵已过台前雨，破晓谁耕陇上云。","士女携壶方杂遝，老癃扶杖亦欢欣。","迂疏为郡浑无补，只把丰年答圣君。"],"title":"虎丘劝农  其一"}
