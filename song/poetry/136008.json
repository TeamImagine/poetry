{"author":"释文珦","id":136008,"strains":["仄仄平平，仄仄平○。","仄平仄仄，○平○○。","仄仄仄仄，仄仄平○。","仄仄平平，仄仄仄平。","仄平○平，平平○平。","仄仄平仄，仄平平平。","平平仄仄，仄仄平平。","仄仄仄仄，仄仄平平。","仄仄○平，仄仄仄平。","仄仄○平，仄平仄平。","平仄○仄，平仄○平。","平平平仄，平仄平○。","平仄仄平，平仄平平。","○平仄仄，仄仄仄平。","仄○仄仄，仄仄仄平。","平平平仄，平仄仄平。","○平仄仄，仄仄平平。","仄仄平仄，仄平仄平。","平平仄仄，○仄仄○。"],"paragraphs":["运有荣枯，道有隆污。","吉凶福祸，相为乘除。","历览旧载，变灭纷如。","或以贪残，或以逼诛。","莫知其端，为之长吁。","予少愚蠢，不能奔趋。","翛然物表，与古为徒。","彼是两忘，乃道之枢。","庶几中庸，匪疾匪徐。","不事王侯，不游国都。","高尚其事，猗那其居。","烟霞冲澹，松竹扶疏。","来往忘机，山泽之癯。","荷裳芰制，可曳可娄。","竺坟鲁诰，可卷可舒。","逍遥林壑，宁畏简书。","临清坐茂，洽比禽鱼。","自守玄默，死生弗渝。","安时处顺，其乐只且。"],"title":"运有荣枯行"}
