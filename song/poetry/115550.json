{"author":"刘克庄","id":115550,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["向来乐此不为疲，太息龙钟迫耄期。","鼓未挝三先就睡，书才数叶已停披。","护篝妾喜烘衣晏，拂袖宾嗔倒屣迟。","一事切身犹自力，扶衰抱瓮灌园葵。"],"title":"懒"}
