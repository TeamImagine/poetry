{"author":"吴则礼","id":223561,"strains":["仄仄仄平仄，仄○仄平平。","○平○平仄，仄仄平仄平。","仄平平平仄，平仄平仄平。","平平仄仄仄，仄仄仄仄平。","仄仄○仄仄，仄仄仄仄平。","平平仄仄仄，仄仄平仄○。","平平仄平○，仄仄平平平。","平平仄平仄，平仄平仄平。"],"paragraphs":["白月在湖底，脱冠睇微云。","从来雍门恨，世上惟有君。","往时东坡老，为子持一樽。","东坡只饭豆，未办汁滓醺。","独爱三昩语，昵昵出断纹。","东坡拍手笑，俗耳曾不闻。","延州亦穷相，坐睡徒昏昏。","都梁固高彻，淮水元自浑。"],"title":"无著以东坡西湖观月听琴诗示予因次韵"}
