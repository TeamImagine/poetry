{"author":"陆游","id":36974,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["万鼓风声吼屋边，老人裘绔旋装绵。","晨梳堕发知衰甚，夜枕闻鸡尚慨然。","身后文章空饱蠧，眼前交旧半沉泉。","饭蔬饮水平生惯，耻向天公更乞怜。"],"title":"霜天杂兴三首  其二"}
