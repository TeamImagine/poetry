{"author":"马廷鸾","id":145395,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄仄平仄，仄仄平平仄仄平。"],"paragraphs":["髣髴招提寄远村，缁郎草草佛灯昏。","水将绿遶萦如带，山送青来列在门。","句里风骚耆旧远，胸中丘壑典刑存。","满怀孤愤几株石，欲起当年两达尊。"],"title":"游荷溪西禅寺"}
