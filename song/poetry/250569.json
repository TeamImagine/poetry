{"author":"沈与求","id":250569,"strains":["平仄仄平平仄仄，平平平仄仄平平。","仄平仄仄仄平仄，平仄平平仄仄平。","平仄平平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["尘土败名如败敌，云山招隐似招降。","漫倾鲁酒醒犹独，聊发吴讴调本双。","谁念佳人在空谷，自同渔父老清江。","它年对榻分余地，风雨萧萧夜打窗。"],"title":"次韵学士兄见一亭  其二"}
