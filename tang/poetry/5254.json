{"author":"皇甫冉","id":5254,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄平平平。"],"paragraphs":["盛名天下挹余芳，弃置终身不拜郎。","词藻世传平子赋，园林人比郑公乡。","门前坠叶浮秋水，篱外寒皋带夕阳。","日日青松成古木，秪应来者为心伤。"],"title":"馆陶李丞旧居"}
