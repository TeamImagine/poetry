{"author":"曾几","id":249269,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["蜗庐何以度袢延，竟日蓬山一洗湔。","阴翳树林无六月，风凉殿阁是诸天。","政须深隐似玄豹，不用怀归如杜鹃。","咄咄逼人牛马走，夜窗妨我枕书眠。"],"title":"秘省避暑抵暮乃出"}
