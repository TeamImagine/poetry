{"author":"黄庚","id":160528,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["匹马搀春入帝京，秋深犹未问归程。","一书不及因风寄，千里空教共月明。","霄汉已随黄鹄举，家山应负白鸥盟。","便须了却封侯事，衣锦归来客亦荣。"],"title":"次月山少监客京韵"}
