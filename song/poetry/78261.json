{"author":"叶适","id":78261,"strains":["平平仄平平仄平，仄平平仄平平平。","仄仄平平仄平仄，仄平仄仄平平平。","○平仄平仄平仄，仄仄平○仄○仄。","平平平平仄仄仄，平仄平平仄平仄。","仄仄平平平仄平，仄仄平平平○○。","仄平仄仄平平仄，平仄平平仄仄○。"],"paragraphs":["桃湖避秦之远孙，绕湖桃叶遮桃根。","父子声名动场屋，绿衫手板桃花村。","相随入南访灵迹，九日山重海深碧。","韩公文高大册印，秦系诗清小砖刻。","我已衰残书不成，有语安能为重轻。","子今自出琼瑰句，南伯南侯倒屐迎。"],"title":"送徐景大"}
