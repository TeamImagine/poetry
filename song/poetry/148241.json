{"author":"方回","id":148241,"strains":["平平仄仄平，○仄平仄平。","仄平仄仄仄，仄平平仄平。","仄仄平平仄，仄仄平平平。","平平仄仄仄，平仄平平平。","仄仄仄平仄，仄仄仄平○。","仄平平平平，仄仄平平平。","仄○仄平仄，仄平平○平。","仄仄仄仄仄，平平平仄平。"],"paragraphs":["渊明谢督邮，犹有金石交。","故人笃古谊，未随霜叶雕。","把菊东篱下，气与南山高。","颜生忽至止，双凤鸣青霄。","我誓死岩穴，瓮灌讵云劳。","奈何今年秋，一旱川原焦。","酒钱蔑由致，拟坡聊和陶。","索寞世所贱，由来非一朝。"],"title":"九日用渊明韵二首  其二"}
