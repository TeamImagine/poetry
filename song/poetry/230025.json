{"author":"苏过","id":230025,"strains":["平平仄仄仄平平，仄平平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["知君幼好切云冠，肯为浮名俛首干。","应笑严徐吐唇吻，欲呼屈宋作衙官。","地偏心远人知少，酒熟诗成我自欢。","诗诵髯刘枯槁句，秕糠万事百忧宽。"],"title":"次韵任况之见赠  其二"}
