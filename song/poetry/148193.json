{"author":"方回","id":148193,"strains":["平平平平仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["方腴前臑与同甘，茄瓠朝朝满菜篮。","万马昔从行漠北，一蓑今得老江南。","将军夜度弹筝峡，处士秋栖挂篰岩。","予夺喜嗔两堪笑，暮三何必胜朝三。"],"title":"得老"}
