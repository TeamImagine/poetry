{"author":"敖陶孙","id":83131,"strains":["仄仄仄仄仄，仄平仄平平。","仄平仄平平，仄平平平平。","仄平仄○平，仄仄仄平平。","仄仄○平平，仄仄平平平。","平平○平仄，仄仄仄仄○。","仄仄仄平仄，平仄平仄平。"],"paragraphs":["学道欠定力，一寒便生嗔。","古来雪埋腰，定知英雄人。","去为百钱游，得酒不濡唇。","惨淡行歌归，仰面东南云。","纷纷过车马，寂若耳不闻。","退坐茆檐底，徒有豪气存。"],"title":"旅舍七首  其一"}
