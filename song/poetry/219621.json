{"author":"晁说之","id":219621,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["春来谁挽去难援，中有悲驩万古痕。","飞絮无家凌紫极，落英不聘恨黄昏。","半涂未肯击鸣缶，百感何因招些魂。","海内一经连海外，欲搜怪物且重翻。"],"title":"春晚感怀"}
