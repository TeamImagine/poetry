{"author":"刘一止","id":237614,"strains":["仄仄平仄仄仄平，平平仄仄仄平平。","平平平平仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一水相望十里余，扁舟夜载月明俱。","君今身为故人出，我亦年来此客无。","夜久灯孤疑是梦，樽空仆卧不成呼。","残年会见干戈息，共买嵌岩著老躯。"],"title":"次韵朱宾老删定月夜相访一首"}
