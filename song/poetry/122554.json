{"author":"周弼","id":122554,"strains":["仄仄平平仄仄平，仄平平仄仄平平。","平平平仄平平仄，仄平平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["细藓柔莎琐旧堆，昔年曾见异僧回。","如何天上飞灵雨，不为人间洗劫灰。","江接潮头诸脉应，地连岗势一支来。","只今不假虚无事，别是春风歌舞台。"],"title":"雨花台"}
