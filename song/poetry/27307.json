{"author":"陈天麟","id":27307,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["张侯诗似岭云闲，飞鸟何心只念还。","醉里有官如物外，眼前无客似山间。","来听春枕连宵雨，看画秋屏着色山。","老去此身无处用，固应容我作跻攀。"],"title":"访张元明山斋"}
