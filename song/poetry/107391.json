{"author":"王迈","id":107391,"strains":["仄仄仄仄平，仄仄仄平仄。","仄仄仄仄平，平平○仄仄。","平○仄平平，仄平平仄仄。","仄平仄平仄，○○平仄仄。","仄仄平平仄，○仄○平仄。","平○平仄仄，仄仄平仄仄。","平仄仄平平，平仄平平仄。","仄平仄仄平，仄仄平平仄。","平平仄仄平，仄仄仄仄仄。","平仄仄仄平，仄仄仄○仄。","平平○仄平，平○平平仄。","仄仄平平平，平仄平平仄。","仄仄平仄平，平平平仄仄。","仄仄平仄平，平仄仄平仄。","平平平○仄，○仄平平仄。","平○仄平平，平平平仄仄。","平平平平○，仄仄平平仄。","平仄仄平平，平仄仄平仄。","平仄仄仄○，仄仄平平仄。","平平平仄仄，平平平仄仄。","仄仄○仄平，仄仄平平仄。","平仄仄仄仄，仄仄仄○仄。","平仄仄仄平，仄平○仄仄。","平平仄平仄，仄平平仄仄。","平仄仄仄平，平平仄仄○。","平○平平仄，仄○仄平○。","仄仄平仄平，平仄平平仄。"],"paragraphs":["甲戌九月秋，朔旦见灾眚。","孛彗犯太阳，凄凄如月冷。","方其始亏时，宛然虫食皿。","食之至于既，当空悬黑餠。","髣髴存轮圈，中陷犹枯井。","云间星昼见，草木森弄影。","天地寂无声，疑似非人境。","问之道旁翁，欲语喉先哽。","翁今九十余，眼未见此景。","爰有虮虱臣，拜跪泪沾领。","天高听则卑，宜鉴愚臣请。","日者阳之宗，千古光常炳。","此日何不臧，臣心忧耿耿。","或者天爱君，先事示之警。","流金为汤戒，洚水为尧儆。","虽重一时忧，何伤天历永。","吾君今尧汤，四海元元幸。","公道大开明，朝列肃而整。","祇恐万一间，左右容𪫺悻。","方秋阴用事，阳微阴渐逞。","不去谗慝根，惧作忠良阱。","天乃出怪异，意欲悟观省。","吾国必有人，伏蒲输骨鲠。","吾君必开纳，小心知畏谨。","阳政必日修，阴邪必痛屏。","天其终仁爱，悔过在俄顷。","大叫天上人，齐唤金乌醒。"],"title":"甲戌九月日有食之纪异三十韵"}
