{"author":"刘克庄","id":116197,"strains":["平仄平平仄仄平，平平平仄仄平平。","仄平仄仄仄平仄，仄仄平平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["鸡报东方欲白时，林林群动起飞驰。","匹居岘上入城少，颇怪淮南拔宅迟。","惊饵何妨潜密藻，安巢谨勿托危枝。","末年慕用寒山子，不是行家本色诗。"],"title":"晚意"}
