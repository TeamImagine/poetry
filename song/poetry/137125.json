{"author":"薛嵎","id":137125,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["桃符频换句难新，休对春风诉旧贫。","近日儿童谈道学，几时征诏及闲人。","山田收薄官输在，树雪吹残曙色真。","慨昔巢由老岩穴，终身击壤作尧民。"],"title":"新年换桃符"}
