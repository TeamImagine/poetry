{"author":"吕本中","id":246822,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["江浙音书绝不闻，每逢时节叹离群。","一秋多病常嫌客，短日无聊只闭门。","浅学未容窥易象，旧书懒复诵玄文。","莫言耆旧雕零尽，海内交游尚数君。"],"title":"寄内弟并示仲辅诸公"}
