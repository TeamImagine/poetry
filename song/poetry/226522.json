{"author":"谢逸","id":226522,"strains":["仄平平仄平，平仄仄仄仄。","平○平仄仄，仄仄仄平仄。","仄平仄仄平，平仄○○仄。","仄○平仄○，仄平仄平仄。","平仄平平平，仄平仄○仄。","仄○仄仄仄，仄仄仄仄仄。","平平仄仄仄，仄仄○仄仄。","仄平仄仄仄，平仄仄仄仄。","平仄仄仄平，仄平仄平仄。","平仄仄仄仄，仄仄○平仄。","平仄仄仄平，平平仄平仄。","仄仄仄仄平，平平仄仄仄。","仄○仄仄仄，仄平仄平仄。","仄平仄仄仄，○平仄平仄。","仄仄仄平平，仄仄仄○仄。","平平仄仄平，仄仄仄仄仄。","仄仄仄仄平，仄仄平平仄。"],"paragraphs":["道人居笑庵，游戏大海寂。","钩深无近用，镜古有精识。","运筹不减良，任侠颇如剧。","未传东土衣，不通左阶籍。","归自丹霞山，闭门不浪出。","室中拂未秉，户外屦已积。","非关一念致，要是三昧力。","叠衾洗钵外，何以度永日。","孤坐老此生，恐为世情测。","谈笑作佛事，岂不胜占毕。","垂手试入廛，贪夫愿投璧。","大木倒百围，山灵不敢惜。","壮观佛宇丽，鬼工莫俦匹。","众生嗜欲利，如儿舐刀蜜。","睹此大庄严，一瞬万缘失。","何时却闭门，养此幻化质。","老大百不知，面带黄瓜色。"],"title":"和洪老赠寂大师"}
