{"author":"强至","id":182791,"strains":["平平平仄仄，仄仄仄平平。","仄仄仄仄仄，仄○平仄平。","平平平仄仄，平仄仄平平。","平仄仄仄○，平平平仄平。","○平平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。","平仄平平仄，平○仄仄○。","平○平仄仄，仄仄仄平平。","平仄平○仄，○平○仄平。"],"paragraphs":["平生怀古哲，所趣背时人。","饿死不巧宦，力行惟庇民。","风波方满眼，霄汉欲谋身。","山水得一县，松筠为四邻。","分安篱鷃悦，机少海鸥驯。","道义闻君久，襟怀类我淳。","盍簪何太速，倾盖似非新。","交向篇章定，情缘里闬亲。","胸中都绝介，席上竞夸珍。","他日摅长策，相携献紫宸。"],"title":"某介直寡合为邑亡状而杜兄一见过爱作诗称许谨依来韵奉答"}
