{"author":"周紫芝","id":240352,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["河陕妖氛渐欲平，不应戎马尚连营。","声传万井灯花丽，月到中天夜气清。","烂醉且须游阆苑，论功终合拟长城。","归来袖手无人识，唤作风流阮步兵。"],"title":"次韵舒天用元夕观灯喜甚成诗二首  其一"}
