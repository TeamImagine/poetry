{"author":"张镃","id":80968,"strains":["平平仄仄平仄平，平平平仄平仄平。","仄仄平○仄仄仄，仄平仄仄平平平。","仄仄平平平仄仄，平仄○平○仄仄。","仄平平仄仄平平，仄仄平平平仄仄。","平平平仄平平平，仄仄平仄平平平。","平平平仄平仄仄，仄平仄仄平平○。","仄平仄仄平平仄，仄仄○平仄平仄。","仄○仄仄平仄平，仄仄平平仄○仄。","仄○仄仄平平平，仄仄平平平仄平。","○平仄仄仄平仄，平仄仄仄平平平。","○平○仄平○仄，平仄平仄仄○仄。","仄平○○仄平平，○仄平平平仄仄。"],"paragraphs":["崔黄拂素桃李开，春闺融艳蜂蝶猜。","范郭挥毫水石具，古愁宛奥关山回。","近代名家工写物，妍媚嶙峋空杰出。","此君孤禀岁寒姿，不入寻常丹粉律。","江南钩锁殊拘挛，直干蟠郁羞云烟。","湖州书饱翻老墨，放枝落纸争流传。","有来一幅垂虚壁，冷叶疏茎伴幽寂。","眼空四海无与俦，出手知公不劳力。","世间快意非人为，曩昔经营心坐驰。","从容会合若符节，辛苦反悟皆儿痴。","从今相对成三友，憎爱俱损保长久。","茂林分荫已无穷，更合新诗同不朽。"],"title":"旧藏文与可墨竹未有对者叔祖阁学以一枝为惠"}
