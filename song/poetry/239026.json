{"author":"孙觌","id":239026,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["潜泉不到一周星，膝上郎君得我惊。","大府潭潭真老相，长淮滚滚旧家声。","渥洼随地须千里，穷发垂天伫一鸣。","莫遣画蛇安两足，宫袍赐锦待先成。"],"title":"读王季恭诗卷小诗为谢二首  其一"}
