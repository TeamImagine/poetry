{"author":"欧阳修","id":79078,"strains":["平平平平仄仄仄，仄平仄仄平○仄。","平平平仄平仄仄，平仄仄平平仄○。","平平平仄平仄仄，仄仄仄平平仄仄。","仄平仄平平仄仄，平仄仄仄平○仄。","平平仄仄仄仄平，平○仄仄平平○。","仄仄仄，仄仄○，○○仄平平仄平。","仄平仄仄平仄仄，○仄平仄平平平。"],"paragraphs":["清流关前一尺雪，鸟飞不度人行绝。","冰连谿谷麋鹿死，风劲野田桑柘折。","江淮卑湿殊北地，岁不苦寒常疫疠。","老农自言身七十，曾见此雪才三四。","新阳渐动爱日辉，微和习习东风吹。","一尺雪，几尺泥，泥深麦苗春始肥。","老农尔岂知帝力，听我歌此丰年诗。"],"title":"永阳大雪"}
