{"author":"杜甫","id":3829,"strains":["平平仄仄仄平平，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["青帘白舫益州来，巫峡秋涛天地回。","石出倒听枫叶下，橹摇背指菊花开。","贪趋相府今晨发，恐失佳期后命催。","南极一星朝北斗，五云多处是三台。"],"title":"送李八秘书赴杜相公幕"}
