{"author":"刘克庄","id":115208,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["进立乎朝多惮黯，谊形于色欲烹桑。","瞻前昔遍参诸老，殿后今留遗嗣皇。","主圣方当亲上辇，时清未可梦凝香。","蒲轮定以何时发，耄瞎难占紫气祥。"],"title":"徐仲晦以尚书郎召"}
