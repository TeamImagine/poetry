{"author":"吕本中","id":246699,"strains":["仄平平仄平，仄仄仄仄○。","仄○平仄仄，仄仄仄平○。","仄平○仄仄，仄仄平仄平。","○平仄仄平，仄仄仄平平。","平平平仄仄，平○仄平平。","仄平仄仄平，仄平○仄平。","仄仄仄仄○，仄○○仄平。","平平平仄平，仄仄仄○平。","○平仄仄仄，仄仄仄○平。"],"paragraphs":["浅溪沙碛寒，月白树影疏。","我行天一角，所至尚踌躇。","偶逢胜绝地，不异嵩颍居。","临流遂忘归，黙坐数游鱼。","宁知胡马闹，江县已丘墟。","故人亦未来，一旬三寄书。","不必问浅深，但当膏子车。","新霜随北风，惨惨度重湖。","相寻近五岭，慎勿厌长途。"],"title":"行至醴陵寄故人"}
