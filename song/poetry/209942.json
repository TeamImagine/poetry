{"author":"秦观","id":209942,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。"],"paragraphs":["十年淮海闲居草，偶遣儿童次第成。","方愧贫家矜敝帚，忽蒙邻壁借余明。","文昌但愿花前老，张翰何须身后名。","移病阖门参拜阻，卧听车马去来声。"],"title":"次韵答裴仲谟"}
