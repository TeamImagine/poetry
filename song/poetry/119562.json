{"author":"林希逸","id":119562,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["可笑儿痴觅句忙，先生善诱许升堂。","未应得髓能如可，敢道言诗亦与商。","笔落更夸风雨疾，袖回犹射斗牛光。","句中有眼容参取，肯靳涪翁古印章。"],"title":"和后村喜大渊至二首  其一"}
