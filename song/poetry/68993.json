{"author":"释契嵩","id":68993,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["君事逍遥入乱云，与君蹑屐遍溪邻。","林间听鸟闻偏好，烟际观山见匪真。","涧水只能忙送客，岩花不解久留人。","乐天更有龙门约，胜会应须趁早春。"],"title":"次韵奉酬"}
