{"author":"许月卿","id":141031,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄仄平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["老师当日启灵篇，亲手传承岂偶然。","残月晓风空夜夜，垂杨芳草自年年。","报恩男子那无地，未丧斯文决有天。","月在香潭照心曲，更饶一雨洗娟娟。"],"title":"香潭八首  其七"}
