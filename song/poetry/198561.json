{"author":"苏辙","id":198561,"strains":["平仄平仄仄，平平仄仄平。","平平仄仄仄，仄仄仄仄○。","仄仄平仄仄，仄仄平平平。","仄平仄平仄，仄仄平平平。","仄仄平仄仄，○平仄平平。","平平仄平仄，仄仄平平平。","平平平仄○，平仄仄仄○。","平平仄仄仄，仄仄仄仄平。","仄仄仄仄仄，平平仄平平。","平平平平平，仄平仄○平。"],"paragraphs":["蚕妇丝出盎，田夫麦入仓。","斯人薄福德，二事未易当。","忽作连日雨，坐使秋田荒。","出门陷涂潦，入室崩垣墙。","覆压先老稚，漂沦及牛羊。","余粮讵能久，岁晚忧糟糠。","天灾非妄行，人事密有偿。","嗟哉竟未悟，自谓予不戕。","造祸未有害，无辜辄先伤。","箪瓢吾何忧，作诗热中肠。"],"title":"苦雨"}
