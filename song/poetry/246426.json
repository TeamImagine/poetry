{"author":"吕本中","id":246426,"strains":["平仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["楼上西风日脚斜，楼前广道更人家。","高林稍稍变黄叶，细草重重冒白花。","薄酒尚堪遶舌本，故人何事走天涯。","蓬笼只繋南亭下，乞与寒江整钓车。"],"title":"登淮南楼"}
