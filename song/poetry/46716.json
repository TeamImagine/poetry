{"author":"梅尧臣","id":46716,"strains":["仄平仄仄平平仄，平平仄仄平平仄。","仄仄○仄仄平平，仄仄仄平○仄仄。","仄仄仄仄仄平平，仄○平○平仄仄。","仄平仄仄平平平，○平仄仄平平仄。","平平仄仄仄平平，平仄仄平○仄仄。","仄平仄仄○仄平，平平平仄○平仄。"],"paragraphs":["盐池暗涌蚩尤血，红波烂烂阳乌热。","岸旁遗老记南风，五月满畦吹作雪。","白径岭上橐𫘞鸣，太行山中骐骥苶。","古人射利今人同，行商不困何由设。","朱轓太守自东来，先世大夫留故辙。","是非取与应不移，秦人休衒张仪舌。"],"title":"送潘司封知解州"}
