{"author":"杜甫","id":3863,"strains":["仄仄○○仄，平平仄仄平。","仄平○仄仄，平仄仄平平。","平仄平平仄，○○仄仄平。","平平平仄仄，仄仄仄平平。","平仄平○仄，○平仄仄平。","平平平仄仄，仄仄仄○平。","仄仄平平仄，平平仄仄平。","平平平仄仄，○仄仄○平。"],"paragraphs":["楚岸行将老，巫山坐复春。","病多犹是客，谋拙竟何人。","阊阖开黄道，衣冠拜紫宸。","荣光悬日月，赐与出金银。","愁寂鸳行断，参差虎穴邻。","西江元下蜀，北斗故临秦。","散地逾高枕，生涯脱要津。","天边梅柳树，相见几回新。"],"title":"太岁日"}
