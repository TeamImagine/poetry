{"author":"孔平仲","id":203620,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["荒园忽报枉高旌，旋设屏帷当小亭。","重复江山天外远，回还松竹坐中青。","劝斟美酒罍频耻，看跋名书墨尚馨。","莫笑区区身未退，待公鹏击我鸿冥。"],"title":"和唐林夫游家园"}
