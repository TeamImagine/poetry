{"author":"孙觌","id":239310,"strains":["平仄平仄仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["翁婿相望插两貂，夫人东第阅三朝。","百年锺鼎联双璧，一代衣冠继八萧。","尽室全生还帝所，先生遗烈在天骄。","家传故有缁衣在，且看司徒首百寮。"],"title":"越国郑夫人挽词二首  其一"}
