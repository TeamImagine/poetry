{"author":"秦观","id":209777,"strains":["仄仄仄平平，平平仄平仄。","仄平仄平仄，仄仄平平仄。","○仄仄平平，○仄平平仄。","平仄仄○○，仄平平平仄。","○仄仄仄平，仄平平仄仄。","平平仄仄仄，仄仄仄平仄。","平平仄仄平，仄仄平平仄。","仄仄平仄平，仄平仄平仄。","平平仄仄仄，仄仄平平仄。","仄仄仄仄平，平平仄仄仄。"],"paragraphs":["昔我莳青秧，廉纤属梅雨。","及兹欲成穗，已复颓星暑。","迟暮易昏晨，摇落多砧杵。","村迥少过从，客来旋炊黍。","兴发即杖藜，未尝先处所。","褰裳涉浅濑，矫首没孤羽。","丛祠土鼓悲，野埭鹍鸡舞。","雉子随贩夫，老翁拜巫女。","辛勤稼穑事，恻怆田畴语。","得谷不敢储，催科吏旁午。"],"title":"田居四首  其三"}
