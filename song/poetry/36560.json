{"author":"陆游","id":36560,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["老子何曾惯市尘，今朝也复入城闉。","太平有象人人醉，造物无私处处春。","九陌莺花娱病眼，一竿风月属闲身。","不缘兴尽回桡早，要就湖波照角巾。"],"title":"入城至郡圃及诸家园亭游人甚盛"}
