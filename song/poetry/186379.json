{"author":"吕陶","id":186379,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["千骑骎骎出锦城，乡人翘首望先生。","二年为郡应须乐，数日游山已快晴。","泉石有谁陪道话，云霞无限惬诗情。","红尘拂袂良朋少，时向西风愿寄声。"],"title":"寄眉守黎希声"}
