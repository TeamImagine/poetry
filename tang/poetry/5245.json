{"author":"皇甫冉","id":5245,"strains":["仄平平仄仄，平○仄平平。","仄仄平平仄，平平仄仄○。","平○平仄仄，仄仄仄平平。","平仄平平仄，平○仄仄平。","平平平仄仄，仄仄仄平平。","仄仄平平仄，○平平仄平。"],"paragraphs":["使君朝北阙，车骑发东方。","别喜天书召，宁忧地脉长。","山行朝复夕，水宿露为霜。","秋草连秦塞，孤帆落汉阳。","新衔趋建礼，旧位识文昌。","唯有东归客，应随南雁翔。"],"title":"送处州裴使君赴京"}
