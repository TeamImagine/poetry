{"author":"李昴英","id":129965,"strains":["平平仄仄仄，仄仄仄仄仄。","仄○仄平仄，仄仄仄平仄。","平○○平平，平平○仄仄。","平平仄平仄，仄仄平平仄。","○平仄仄仄，仄仄仄平仄。","仄○仄平平，仄仄平平仄。","仄仄仄平平，平仄○仄仄。","平平平仄仄，平仄仄仄仄。","平○仄平平，平仄仄仄仄。","仄仄平仄○，平仄仄仄仄。"],"paragraphs":["商金久得柄，老火未退舍。","甑中著寰宇，赫酷甚于夏。","池汤颇殃鱼，田龟应害稼。","桃笙亦浆汗，水国无凉榭。","扇挥腕欲脱，忍渴畏杯斝。","树间寂秋声，矩令何时下。","四序本循环，寒暑相代谢。","炎炎推不去，谁与诘造化。","人思濯清泠，风露愿一借。","再拜祈蓐收，西陆早命驾。"],"title":"苦秋暑引"}
