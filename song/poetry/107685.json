{"author":"王迈","id":107685,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["非时何事欲西征，为有悲风动紫荆。","斜断最怜鸿雁影，急难方见鹡鸰情。","北方寒地多冰雪，南国饥甿弄甲兵。","扶旐东归良不易，护持孝友有神明。"],"title":"送陈君保作喆西征"}
