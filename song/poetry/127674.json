{"author":"方岳","id":127674,"strains":["平○仄仄仄，平仄仄○仄。","仄平仄平仄，仄仄仄平仄。","平平仄○仄，？仄仄平仄。","仄平仄仄平，平平仄平仄。","仄仄仄仄○，仄仄○○仄。","仄仄平○平，平仄仄仄仄。","仄仄仄平○，平仄平仄仄。","平仄仄平平，仄仄仄平仄。","仄平○仄平，平平仄平仄。","平○仄平平，仄平仄平仄。","仄平仄平平，仄仄仄仄仄。","仄仄○仄平，○○○仄仄。","仄平仄平平，仄平平仄仄。"],"paragraphs":["晨兴抹两屦，为口见驱迫。","课童督秋刈，野获夜彭魄。","田翁适过予，䍀缕黑而瘠。","具言土力贫，年登苦囏厄。","一饭不自期，未议了称责。","昨者耆长来，名复挂欠籍。","截绢入官输，官怒边幅窄。","抛掷下堂阶，退字印文赤。","卖牛重买丝，篝灯不停息。","明当扣东邻，假牛下牟麦。","久贫少人情，恐复不见借。","既去重感伤，行行犹欠息。","我归不能眠，草根鸣蟋蟀。"],"title":"山庄书事"}
