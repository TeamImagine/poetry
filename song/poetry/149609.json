{"author":"方回","id":149609,"strains":["仄仄仄○○仄○，平仄仄平仄平仄。","平仄平平仄仄平，仄仄平○仄平仄。","仄仄平仄平平平，仄平仄仄仄仄仄。","平仄仄仄仄仄○，平○平仄仄平仄。","平平仄仄仄平○，仄仄仄平仄平仄。","平○○平平仄平，仄仄仄仄平平仄。","平○仄平○仄仄，仄仄平平平仄○。","仄平○平○仄仄，仄○平仄仄仄仄。","平○仄○平仄○，仄仄仄仄仄平平。","仄平平仄平仄仄，○仄仄仄仄仄仄。","仄○平仄平平平，平仄○仄平○仄。","平平仄仄平○平，仄仄仄仄平仄仄。","平平仄平仄仄仄，平平平仄仄仄仄。","平平仄仄仄仄平，仄仄仄平○仄仄。","仄仄仄平仄仄○，仄仄仄平仄平仄。","仄仄仄平仄仄仄，仄○仄平仄仄仄。","仄仄平平仄仄平，仄仄仄平仄仄仄。","仄仄仄仄仄仄仄，○仄仄仄仄平仄。","平平仄仄仄平仄，平仄仄仄仄○仄。","平○仄平○仄平，仄仄平平平仄仄。"],"paragraphs":["百岁十分过七分，侥幸古来所希有。","寻壑经丘讵得知，揣谓偷闲问花柳。","未暇扶杖支疲癃，每羞照镜现老丑。","商洛隠遁似辈行，幽并游侠岂朋耦。","朝哦雅什讽骚些，夜玩易爻测玄首。","焚膏空余冰檗心，补衮不到犁锄手。","惊思此生如掣电，昨日黄童今白叟。","炙眉折肱了不悔，爱评文字判是否。","包藏彼且城府深，鲠直我乃肺肝呕。","尔来何止师左次，三十六策上策走。","况如韩子生之辰，牛奋其角箕张口。","梯冲百道公输攻，一默不答坚墨守。","城西俊游小不忍，焉能轩左复轾右。","兰亭梓泽座有人，足与德功参不朽。","是日已尝谷雨茶，是岁木星守南斗。","是集举杯各见釂，浅量可能一敌九。","坐视喧哗醉愈恭，不记俎奇忘豆偶。","麦熟在即麹糵富，更愿所至可赊酒。","情怀坦荡尚真率，滋味淡薄保长久。","宁从散人盟狎鸥，勿作功臣烹走狗。"],"title":"记游自次前韵"}
