{"author":"刘禹锡","id":11081,"strains":["平仄平平平仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["家袭韦平身业文，素风清白至今贫。","南宫通籍新郎吏，西候从戎旧主人。","城外草黄秋有雪，烽头烟静虏无尘。","鼎门为别霜天晓，賸把离殇三五巡。"],"title":"送李二十九兄员外赴邠宁使幕"}
