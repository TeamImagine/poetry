{"author":"陈祜","id":38237,"strains":["平仄○平仄，平平平仄平。","平○平仄仄，仄仄仄平○。","仄仄平平仄，平平仄仄平。","平平平仄仄，仄仄仄平○。","仄仄平平仄，平平仄仄平。","平平平仄仄，仄仄仄平平。"],"paragraphs":["香发王孙草，春生君子风。","光摇低偃处，影散艳阳中。","稍稍移蘋末，微微转蕙丛。","浮烟倾绿野，远色澹晴空。","泛彩池塘媚，含芳景气融。","清晖谁不挹，几许赏心同。"],"title":"风光草际浮"}
