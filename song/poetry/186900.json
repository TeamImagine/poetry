{"author":"刘挚","id":186900,"strains":["仄平仄平平，仄仄平仄仄。","平仄仄仄平，仄仄仄○仄。","平平仄平平，平仄平仄仄。","○仄仄平仄，仄仄仄仄仄。","仄仄平平平，平○仄仄仄。","仄平仄仄仄，仄仄仄仄仄。","仄仄平平平，仄仄仄平仄。","平平仄平平，仄仄平仄仄。","仄平平○仄，仄仄仄○仄。","○仄仄仄平，平平仄平仄。","仄平平仄仄，仄仄仄平仄。","平平平平平，仄仄仄平仄。","仄仄平平平，仄平仄平仄。","仄平平平平，仄仄仄平仄。","仄仄仄仄平，平仄仄平仄。","○仄平仄平，平平○仄仄。"],"paragraphs":["敝周僿于文，老子谈大道。","仁义已末流，体法固行潦。","虚无抱玄珠，清净为至宝。","掊斗息群竞，死圣止大盗。","谓可愚斯民，狂澜复既倒。","不知世大变，万伪火就燥。","欲以区区言，反俗入羲昊。","浑沦五千言，道德何浩浩。","汉尝求其说，施用未深造。","衣食已有滋，烦苛以能埽。","惜哉衰世士，学术失探讨。","流而为刑名，惨礉极枯槁。","但见多申韩，举皆罪黄老。","圣人无常师，有善取舆皂。","问礼固有然，谁谓孔徒小。","遗貌知是非，君无论丑好。"],"title":"老子画象"}
