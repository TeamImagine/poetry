{"author":"韩琦","id":90996,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["冰井梁摧几百秋，昔移为柱立台头。","层基面垒盘蜗壳，倒影侵池侧蜃楼。","拂槛落霞凌绮席，入檐初月误琼钩。","芳林已合阴成茂，不见西山涌万邱。"],"title":"再题休逸堂"}
