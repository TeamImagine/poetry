{"author":"范成大","id":44650,"strains":["平平平仄仄平平，平仄平仄仄仄平。","仄仄仄平平仄仄，平平平仄仄平平。","平平仄仄平平仄，仄仄平仄仄仄平。","仄仄仄平平仄仄，平平平仄仄平平。"],"paragraphs":["铅刀曾齿莫邪铦，游倦归欤雪满髯。","柳带受风元不结，荷盘承露竟无黏。","逢场鼓笛如灰冷，送老虀盐似蜜甜。","留得本来真面目，行藏何假问龟占。"],"title":"忆昔"}
