{"author":"翁洮","id":31155,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄仄平。"],"paragraphs":["蜀人犹说种难成，何事江东见接生。","席上若微桃李伴，花中堪作牡丹兄。","高轩日午争浓艳，小径风移旋落英。","一种呈妍今得地，剑峰梨岭谩纵横。"],"title":"赠进士李德新接海棠梨"}
