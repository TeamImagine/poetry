{"author":"强至","id":182596,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["铙鼓鸣船送出都，中间不奉一行书。","荷公恩礼无时薄，接物襟怀似旧虚。","久别近参元帅幕，相逢屡枉使君车。","诗筒自附西来驿，那要烟波双鲤鱼。"],"title":"依韵和达守徐郎中见寄"}
