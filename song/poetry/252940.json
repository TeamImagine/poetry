{"author":"李弥逊","id":252940,"strains":["平平仄平○，仄平平平仄。","仄仄仄仄平，平平仄平仄。","○平仄○平，仄仄○仄仄。","仄平仄平仄，平仄平○仄。","○平○平平，仄仄平平仄。","仄仄仄平平，平平仄仄仄。","仄平仄仄○，平仄平○仄。"],"paragraphs":["崖阴坐清暝，目为山光注。","妙意不可名，悠然与心晤。","疏泉石中鸣，落叶衣上住。","冷风起虚籁，还向无中去。","三生听钟鱼，偶失来时步。","佛屋倚秋风，团团两桂树。","却疑此境中，曾是经行处。"],"title":"次韵仲辅山中之作"}
