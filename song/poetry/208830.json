{"author":"吕南公","id":208830,"strains":["平仄平平仄仄平，仄平平仄仄平平。","仄平仄仄仄平仄，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["愁里光阴不觉忙，忽闻时节近重阳。","绝无闲药拟衰疾，才检旧衣防早霜。","未必此生专冷落，漫因往事巧思量。","呼僮闲赏篱边菊，并括忧端付一觞。"],"title":"九月七日偶书"}
