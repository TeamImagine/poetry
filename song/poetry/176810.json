{"author":"司马光","id":176810,"strains":["平仄仄平平，平平仄仄平。","平平平仄仄，平仄仄○平。","平仄平平仄，○平仄仄平。","仄○仄仄仄，○仄仄平平。","平仄平平仄，平平仄仄平。","仄平平仄仄，平仄仄○平。","仄仄仄平○，○平仄仄平。","平平平仄仄，仄仄仄平平。","仄仄平平仄，平平仄仄平。","仄平仄○仄，仄仄仄平平。"],"paragraphs":["穹谷郁盘纡，河濒陕北隅。","泉流涓不绝，冈势俨相扶。","初旭纷高下，空烟似有无。","石滩醒耳快，峤树脊云孤。","天霁岚光活，人稀草色苏。","牧儿歌自若，樵子远相呼。","坏道傍连传，空城右指虞。","穷岩今寂寞，蔓草只荒芜。","野店寒餐涩，山程瘦马瘏。","物华供兴趣，亦是慰崎岖。"],"title":"员村坂"}
