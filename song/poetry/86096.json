{"author":"韩淲","id":86096,"strains":["仄平仄仄平，仄平仄仄平。","平平平仄仄，仄仄平平平。","仄平平仄平，仄仄平平平。","平平仄仄仄，仄仄仄仄○。","仄平仄平平，平平仄平平。","仄○仄平平，○平仄○平。","仄平平平平，仄仄仄仄平。","仄仄平平仄，平平仄○平。","仄仄○仄仄，○仄平平平。"],"paragraphs":["竹林彼一时，仲容乃此游。","寥寥千载后，忍曰为良谋。","古人心匪遐，用舍多风流。","身容纵未老，岁月去不留。","结茅我山椒，诗书尚何求。","固将淑诸人，犹能诵轲丘。","朅来南风薰，见子忘百忧。","阮盖青云器，涛戎信其俦。","取酒且勿饮，听作商声讴。"],"title":"伯辉竹林书院"}
