{"author":"韩淲","id":86495,"strains":["仄平平平平，仄仄○仄平。","仄仄仄平平，平仄平仄平。","仄○平仄平，仄仄○平平。","平平平仄平，平仄○仄平。","○平仄平平，平仄仄仄平。","仄仄仄仄仄，平仄平平平。","平平仄平仄，平平○○平。"],"paragraphs":["我家南山陲，九日空自知。","抱病起登台，茱菊随所宜。","主称时序嘉，领客相娱嬉。","烟云开远村，城郭横近溪。","当年漉巾陶，何事独遶篱。","醒醉一笑尔，千古无庸悲。","秋风缓摇落，挥杯且题诗。"],"title":"九日周国正席间分韵"}
