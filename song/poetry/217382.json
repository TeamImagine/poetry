{"author":"张耒","id":217382,"strains":["平平平仄平，仄仄仄仄仄。","平平仄仄仄，平仄平仄仄。","平平仄平平，仄仄仄平仄。","平○仄仄仄，平仄仄仄仄。","平平仄平仄，仄仄平仄仄。","仄仄平平平，平平仄○仄。","平平仄仄仄，平仄仄平○。","仄○仄○仄，仄仄仄仄仄。","平平仄仄仄，仄仄仄平仄。","平○仄平仄，仄仄○仄仄。"],"paragraphs":["南山多夕阴，夜雨复达旦。","潇潇晚未已，零落云物乱。","阴沉昼生寒，闭户守余炭。","官庭草木合，山吏午已散。","悠悠对朝景，念此春已半。","昨日樱桃花，纷纷落如霰。","天时不可驻，今古一嗟叹。","唯应痛行乐，此计乃最善。","簪绅束我体，局促困游宦。","何当有茅屋，放意行所愿。"],"title":"春雨"}
