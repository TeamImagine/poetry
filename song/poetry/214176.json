{"author":"陈师道","id":214176,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["溪遶层峦路遶溪，飞梁相接挂晴霓。","山川王气今何有，岩谷灵踪昔未跻。","十里松篁参羽仗，半天楼阁倚云梯。","胜游欲尽无穷目，未到桃源客已迷。"],"title":"初到锦城"}
