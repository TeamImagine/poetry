{"author":"刘辰翁","id":153563,"strains":["平仄仄平○，平平仄仄平。","仄平平仄仄，仄仄仄平平。","平仄仄○仄，平平仄仄○。","平平平仄仄，仄仄仄仄仄。","仄仄○平仄，平平仄仄○。","仄平平仄仄，仄仄仄平○。"],"paragraphs":["舟雪那知重，惊沙洒未干。","暮云千里合，远客一灯寒。","飞絮漫空起，推蓬倚醉看。","风缸青闪闪，水驿白漫漫。","隔岸如渔火，无人共钓滩。","闭门安道梦，月黑溯归难。"],"title":"冬景 舟雪洒寒灯"}
