{"author":"陆游","id":39055,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["风入园林彻夜鸣，晓看黄叶与阶平。","篝炉火着衣初暖，爨釜薪干粥已成。","洁己工夫先盥颒，正心事业始冠缨。","圣贤虽远诗书在，殊胜邻翁击磬声。"],"title":"冬朝"}
