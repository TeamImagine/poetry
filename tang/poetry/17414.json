{"author":"白居易","id":17414,"strains":["仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["暮去朝来无歇期，炎凉暗向雨中移。","夜长祗合愁人觉，秋冷先应瘦客知。","两幅彩笺挥逸翰，一声寒玉振清辞。","无忧无病身荣贵，何故沈吟亦感时。"],"title":"酬思黯相公晚夏雨后感秋见赠"}
