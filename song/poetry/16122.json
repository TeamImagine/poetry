{"author":"仲并","id":16122,"strains":["仄平平仄仄平平，仄仄仄平仄仄平。","平仄仄平仄仄仄，仄仄仄仄仄平平。","平平仄仄平平仄，仄仄平平仄仄平。","平仄仄平仄平仄，平平仄仄仄平平。"],"paragraphs":["晚来无计障风饕，美酒十千价未高。","成败两奁供夜战，醉醒一斗付春醪。","流杯指日重修禊，琢句如公可命骚。","多谢故人乐宾客，清欢十倍胜绨袍。"],"title":"沈国录席上用赵监丞韵  其一"}
