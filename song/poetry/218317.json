{"author":"何颉之","id":218317,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["儿时宗伯寄吾州，讽诵高文至白头。","二赋人间真吐凤，五年溪上不惊鸥。","蟹尝见水人犹怒，鹘有危巢孰敢留。","珍重使君寻故迹，西风怅望古城楼。"],"title":"和韩子苍游赤壁"}
