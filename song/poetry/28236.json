{"author":"洪适","id":28236,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["好雨连宵鸠唤晴，晓行襟袂有余清。","远游朔塞殊风景，梦到东阡看火耕。","红退桃蹊三月晚，绿添麦垅一川平。","纤尘不逐车轮起，喜听驱驴叱马声。"],"title":"次韵中山雨后"}
