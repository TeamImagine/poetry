{"author":"陈宓","id":97136,"strains":["仄仄平平平仄平，平平平仄仄平平。","仄平平仄仄仄仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["小小平栏容易攀，栏边杨柳又成班。","是非荣辱不到地，南北东西都见山。","但解心宽长有趣，不因境胜始能闲。","从今与子安心诀，外物由来总不关。"],"title":"和范茂才"}
