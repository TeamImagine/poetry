{"author":"方回","id":147819,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["深箝笑口似难开，顿喜诗仙载酒来。","此道孰为今老笔，吾庐适有古荒台。","焉知晚节逢陈厄，忽听高歌类郢哀。","倚石自怜吟不就，频将拄杖划莓苔。"],"title":"九月八日宾旸携酒西斋晚登秀亭次前韵  其一"}
