{"author":"李彭","id":231944,"strains":["平仄仄平仄，平平仄○仄。","平平平平仄，仄仄平仄仄。","平平○平平，平仄平仄仄。","仄○仄仄仄，平平仄平仄。","仄仄仄平平，平平仄平仄。","平平仄平仄，平平仄平仄。","平平仄平平，○仄○仄仄。","平平仄平平，仄仄平仄仄。","平平仄○平，○平○平仄。","平平仄仄仄，平○仄平仄。"],"paragraphs":["伊昔宅关辅，门闾萃冠盖。","停杯邀明月，意气殊蔼蔼。","春风堕江城，搜狝颜鬓改。","粪除二亩地，羊裘力薪采。","矫首望舒圆，何由赏心在。","烟村杂箫鼓，丛祠响竽籁。","谁能伴儿嬉，颇复偿睡债。","初惊釡鸣雷，遽作涛𢭏海。","非关骨相屯，长闲荷真宰。","吾生计已决，无劳问蓍蔡。"],"title":"元夕高卧"}
