{"author":"释德洪","id":229413,"strains":["仄仄仄仄，平平仄平。","仄仄○仄，仄○平平。","平平平仄，○平仄仄。","平平仄平，平平仄仄。","仄仄平仄，平平仄○。","平仄平平，平平仄仄。","仄仄○平，仄○仄仄。","仄平仄仄，仄仄○仄。","仄仄仄仄，平仄仄仄。","仄平平平，仄平平仄。"],"paragraphs":["以铁作喙，名无有双。","老住回雁，道冠湘江。","神机之妙，如钟在撞。","为功德林，为精进幢。","不动声气，天魔自降。","怀我云庵，黄龙的嗣。","说法如云，縦横放肆。","孰知此老，胆气相似。","大法付授，良亦在此。","是名关西，克家之子。"],"title":"华药英禅师赞"}
