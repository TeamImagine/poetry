{"author":"龙友","id":172275,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄平平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["每见杭人说洞霄，恨无双翼兴飘飘。","恍观石势如蟠兽，静听泉声若春韶。","既想洞天多窈妙，更知仙境绝尘嚣。","官游到此劳人甚，准拟时来酌一瓢。"],"title":"大涤洞天留题"}
