{"author":"史铸","id":108309,"strains":["仄仄平平○仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄平，平○平仄○平平。","平○仄仄平平仄，○仄平平仄仄平。","仄仄平仄平○平，平平仄仄仄平平。","平平仄仄仄平仄，仄仄平○仄仄平。","仄仄平平○仄平，仄平仄仄仄平○。","仄平○○平平仄，仄仄仄平平仄平。","平仄平平仄仄平，○平平仄仄○平。","仄平平○仄平○，平仄平平仄○平。","平仄平平仄仄平，平平○仄仄平○。","仄平平仄仄仄仄，仄仄平平○○平。","平仄平平仄仄平，仄平平仄仄平平。","平平仄仄○平仄，仄仄平平仄仄○。","仄平平仄仄○平，○仄平平仄仄平。","仄仄平平仄平仄，平平平仄仄○平。","仄仄平平仄，平平仄仄平。","仄○平仄仄，仄仄仄平平。","仄仄平平仄，仄平平仄平。","仄平平仄○，仄仄仄平平。"],"paragraphs":["百卉千花了不存，独开黄菊伴金樽。","欲知却老延龄药，谁信幽香是返魂。","菊是去年依旧黄，风从花里过来香。","杯中要作茱萸伴，更领诗人入醉乡。","白酒新熟山中归，黄花漠漠弄秋晖。","东篱采菊隠君子，醉觉人间万事非。","羽葆层层间彩金，醉来不厌遶丛吟。","满头且应良辰插，不插满头辜此心。","篱外黄花菊对谁，应知彭泽久思归。","有花堪折直须折，新酒初𥬠蟹正肥。","无限黄花簇短篱，幽香深谢好风吹。","劝君终日酩酊醉，莫待无花空折枝。","花里风神菊擅名，绿枝黄蘂有高情。","诗人不悔衣霑露，步入芳丛脚自轻。","幸无风雨近重阳，折取萧萧满把黄。","酒面浮英爱芬馥，银觥须引十分强。","不与群芳竞，宜乎殿颢商。","露从今夜白，菊是去年黄。","九日陶公酒，一生青女霜。","有同高士操，得尔慰凄凉。"],"title":"黄菊九首"}
