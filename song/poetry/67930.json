{"author":"杨冠卿","id":67930,"strains":["仄平平仄仄，平平仄平平。","平○仄仄平，仄仄平平平。","仄仄平平平仄仄，仄仄仄平仄仄仄。","平平仄仄仄平平，仄平仄仄平平仄。","平仄仄平平，仄仄仄平平。","仄平平仄○，平仄仄○平。","仄仄仄平平仄仄，平平仄仄平平仄。","仄仄○○仄仄仄，仄○仄仄平平仄。"],"paragraphs":["子真千载士，流风凛然存。","襟期辈古人，喜见云礽孙。","客里青灯连夜语，痛饮忘形到尔汝。","掀髯一笑倚胡床，浩歌赤壁凌云句。","枫叶荻花秋，送客令人愁。","挽君君不留，今日具扁舟。","我欠盖头茅一把，何时去结鸡豚社。","泽畔行吟醉复醒，共看属玉双飞下。"],"title":"别郑大用于浔阳"}
