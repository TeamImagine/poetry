{"author":"薛能","id":25052,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["独寻春色上高台，三月皇州驾未回。","几处松筠烧后死，谁家桃李乱中开。","奸邪用法原非法，唱和求才不是才。","自古浮云蔽白日，洗天风雨几时来。"],"title":"汉南春望"}
