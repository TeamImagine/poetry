{"author":"苏轼","id":194333,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["谁能斗酒博西凉，但爱斋厨法豉香。","旧事真成一梦过，高谭为洗五年忙。","清风偶与山阿曲，明月聊随屋角方。","稽首愿师怜久客，直将归路指茫茫。"],"title":"余去金山五年而复至次旧诗韵赠宝觉长老"}
