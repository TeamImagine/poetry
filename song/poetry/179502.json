{"author":"苏颂","id":179502,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["都门箫鼓动哀音，丹旐西归诏祖临。","故府簪裾空堕泪，高原松槚已成阴。","藩朝宣力由忠荩，彝鼎书功映古今。","他日甘棠知不剪，五州遗德在人深。"],"title":"中书令程文简挽辞三首  其三"}
