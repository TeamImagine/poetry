{"author":"李白","id":55952,"strains":["平平平平仄，平仄仄仄平。","平平仄平仄，仄仄平○平。","仄平仄平仄，仄仄平平平。","仄○平平仄，仄仄平平平。","平仄平仄仄，平平仄平平。","平平仄仄仄，仄○平平平。","仄仄平仄仄，平平仄平平。","平平仄仄仄，仄仄平○平。"],"paragraphs":["飘飘江风起，萧飒海树秋。","登舻美清夜，挂席移轻舟。","月随碧山转，水合青天流。","杳如星河上，但觉云林幽。","归路方浩浩，徂川去悠悠。","徒悲蕙草歇，复听菱歌愁。","岸曲迷后浦，沙明瞰前洲。","怀君不可见，望远增离忧。"],"title":"月夜江行寄崔员外宗之"}
