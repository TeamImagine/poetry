{"author":"韩偓","id":32236,"strains":["平平○仄仄○平，平仄平平平仄平。","仄平仄仄○平仄，平仄仄○○仄平。","仄仄平平○仄仄，平平仄仄平平○。","平○仄仄平平仄，仄仄仄平平仄平。"],"paragraphs":["身情长在暗相随，生魄随君君岂知。","被头不煖空霑泪，钗股欲分犹半疑。","朗月清风难惬意，词人绝色多伤离。","何如饮酒连千醉，席地幕天无所知。"],"title":"惆怅"}
