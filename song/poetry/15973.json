{"author":"范浚","id":15973,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平仄仄，仄仄平平仄仄平。"],"paragraphs":["君看如弦死道边，由来忠鲠世人捐。","剑除佞士朱狂直，笏击奸臣顾少连。","莫以古人蕲薄俗，空嗟膏轴运方穿。","齿牙枉插於菟口，见说官家废料钱。"],"title":"次韵三兄茂载偶成二首  其二"}
