{"author":"苏籀","id":4041,"strains":["平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，平平平平仄仄平。"],"paragraphs":["葱蔚敬亭非索漠，几希陶宅遶扶疏。","江山壮观惟人助，祖祢高情陟彼砠。","雄笔仙才镌勒见，属车尘界默存书。","柴荆虽掩渔竿挂，旌{卓戈}嵯峩表旧庐。"],"title":"勾龙君贶求所居垂荫亭岷堂二首  其一"}
