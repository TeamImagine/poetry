{"author":"赵鼎臣","id":226979,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["使者争飞荐鹗书，论才何止朔方无。","从军更欲投毛颖，仗剑还思跨的卢。","塞北吏民方眷恋，晋阳耆旧已欢呼。","可怜公绰堪廊庙，漫作区区薛大夫。"],"title":"容之在藁城闻欲从帅辟用前韵戏之"}
