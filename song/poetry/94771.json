{"author":"周文璞","id":94771,"strains":["仄仄仄仄仄，仄仄仄仄仄。","仄仄平平平，仄仄平○仄。","仄仄○平仄，仄仄仄平仄。","平平仄仄仄，仄平仄平仄。","平仄○平平，平仄仄平仄。","平仄平平仄，仄仄○仄仄。","仄仄仄平平，平平平平仄。"],"paragraphs":["府帖昨夕下，许奉半月急。","遂作兹山游，惘恍忧思失。","古迹堕榛莽，久久失修葺。","南唐石塔好，岿然对人立。","高碣缠蛟龙，奇画耐风日。","明旦丹阳路，万感当毕集。","说似石翁婆，皆须为余泣。"],"title":"游栖霞四首  其四"}
