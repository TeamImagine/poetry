{"author":"张嵲","id":8860,"strains":["平仄仄平仄，仄仄仄平平。","○平平平仄，仄仄仄仄平。","平平仄仄仄，仄仄○仄平。","仄仄仄仄仄，仄仄平平平。","仄仄仄平仄，平○仄平平。","平○仄平仄，○仄仄○○。"],"paragraphs":["青女衒微巧，染绛妒春工。","如何青林表，忽有万炬红。","浑疑在绝塞，斥堠传夕烽。","烂烂烁晚日，烨烨含天风。","锦绣满山谷，佳兴浩无穷。","全胜在萧寺，吟玩广庭中。"],"title":"山中红叶"}
