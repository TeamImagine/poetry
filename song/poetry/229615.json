{"author":"廖刚","id":229615,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["高怀暂寄小轩亭，池浴双凫便借名。","岛上飞时真得意，网中朝处肯留情。","静同鸥鹭窥秋净，闲伴龟鱼戏晚晴。","他日和鸣烟浪阔，主人端亦在蓬瀛。"],"title":"题沈宗师双凫轩"}
