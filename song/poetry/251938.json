{"author":"郑刚中","id":251938,"strains":["仄仄平平仄仄平，仄平平仄仄平平。","仄平平仄平平仄，仄仄仄平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["又暖屠苏入酒杯，可怜年去复年来。","但能雕琢愁肝肾，岂惯纵横强颊腮。","先子丘园荒不理，故人怀抱远难开。","行藏事业皆前定，祗恐吾侪鬓发催。"],"title":"用韵寄仲模"}
