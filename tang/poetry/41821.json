{"author":"齐己","id":41821,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["心魂役役不曾归，万象相牵向极微。","所得或忧逢郢刃，凡言皆欲夺天机。","游深晚谷香充鼻，坐苦春松粉满衣。","何物不为狼籍境，桃花和雨更霏霏。"],"title":"山中春怀"}
