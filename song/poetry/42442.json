{"author":"陆游","id":42442,"strains":["仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一枝柔橹听咿哑，炊稻来依野老家。","山寺日中斋鼓动，江楼风急酒旗斜。","绿梢袅袅摇新竹，翠蔓离离熟早瓜。","闲客去留随所遇，不知何处送栖鸦。"],"title":"舟中有赋"}
