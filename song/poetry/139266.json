{"author":"陈著","id":139266,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄仄平仄，仄仄平平平仄平。"],"paragraphs":["忆昨携儿寄小轩，儿今何在小轩存。","唤爹若有褰裳语，恋母犹多泪席痕。","两树桃花飞痛血，一山松影护游魂。","销凝良久忽如见，我与同归家处邨。"],"title":"三月五日过云南竺湘家旧寓南轩怀朝儿"}
