{"author":"张嵲","id":8804,"strains":["仄仄仄平仄，○仄仄平平。","平平○仄仄，仄仄仄○○。","仄仄○平仄，平平仄仄平。","平平○仄仄，仄仄○平平。","仄仄平平○，平○仄仄平。","平平仄仄仄，○仄平平平。"],"paragraphs":["蓐食带残月，驱仆事西奔。","烟尘犹未息，去住敢轻论。","道古留余险，溪寒减涨痕。","鸣桴闻远驿，吠犬应前村。","境绝增诗兴，山深畏客魂。","吾生久已定，漂转任乾坤。"],"title":"自顺阳至均房道五首用陈符宝去非韵  其五"}
