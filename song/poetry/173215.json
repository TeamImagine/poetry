{"author":"蔡槃","id":173215,"strains":["仄平平仄仄仄平，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["马嘶残月醉醒中，行尽天涯西复东。","两鬓欲霜难讳老，一心忧国不妨穷。","只今世路浑如水，从旧交情独有公。","彭泽门前昔时柳，也应相傍得春风。"],"title":"过横岭书信臣宅壁"}
