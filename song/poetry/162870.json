{"author":"黎伯元","id":162870,"strains":["仄仄平平仄仄平，○平仄仄仄○○。","平平仄仄仄平仄，○仄平平仄仄○。","仄仄平平仄平仄，仄○平仄仄平平。","平平平仄平平仄，○仄平平仄仄仄。"],"paragraphs":["一榜科名萃此门，当时盛事诧衣冠。","文章尔雅向歆上，标致风流晋汉间。","泪洒铜驼已荆棘，眼看华屋又邱山。","贞元朝士今谁在，些罢招魂泪雨漫。"],"title":"挽赵秋晓"}
