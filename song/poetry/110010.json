{"author":"刘克庄","id":110010,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["忆昔游君父子间，高才穷力莫追攀。","读书众壑归沧海，下笔微云起太山。","幼嗣尚存宗武在，遗文难附所忠还。","荒丘衰草埋双璧，兀坐空斋涕自潸。"],"title":"秋夜有怀傅至叔太博父子"}
