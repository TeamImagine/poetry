{"author":"杨炯","id":23203,"strains":["仄仄平平仄，平平仄仄平。","平平○仄仄，平仄仄○平。","仄仄平平仄，平平仄仄○。","○平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。","平仄○平仄，平平仄仄平。","平○仄平仄，○仄仄平平。","仄仄平平仄，○○仄仄平。","仄平平仄仄，平仄仄平平。"],"paragraphs":["福地阴阳合，仙都日月开。","山川临四险，城树隐三台。","伏槛排云出，飞轩遶涧回。","参差凌倒影，潇洒轶浮埃。","百果珠为实，群峰锦作苔。","悬萝暗疑雾，瀑布响成雷。","方士烧丹液，真人泛玉杯。","还如问桃水，更似得蓬莱。","汉帝求仙日，相如作赋才。","自然金石奏，何必上天台。"],"title":"和刘侍郎入隆唐观"}
