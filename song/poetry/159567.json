{"author":"郑思肖","id":159567,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["歌声送晚酒匆匆，颇快青霄志已通。","灯火几年成旧业，文章今日试新功。","九天宫阙春城晓，万国轮蹄辇路风。","每念苍生受辛苦，愿为霖雨白云中。"],"title":"就泛省留别"}
