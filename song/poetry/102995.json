{"author":"魏了翁","id":102995,"strains":["平平仄仄仄，仄仄仄平平。","○○仄仄仄，平仄平○平。","仄平仄仄○，仄仄仄仄平。","仄○仄仄仄，仄仄平仄平。","平○平○平，仄仄○平平。","仄平仄平仄，仄仄平平平。","平平平○仄，仄仄平平平。","○平仄平仄，仄平仄平平。","仄平仄仄仄，仄仄仄平仄。","○平○仄仄，○仄○仄○。","平平仄平仄，平仄仄仄平。","仄平仄○仄，平平仄平平。"],"paragraphs":["连年饮建业，寤寐北山灵。","三过又不入，风雨盲其程。","一朝决会期，万籁不敢声。","断潢卷夕潦，列𪩘浮帝青。","因思山中人，昔日相熙宁。","不知学何事，莽制为周经。","群公咸其辅，不悟宗康成。","相承至章蔡，九州半膻腥。","历年百七十，众寐未全醒。","三经犹在校，从祀犹在庭。","追惟祸之首，千古一涕零。","大钧窅难问，山云水泠泠。"],"title":"江东漕使兄约游锺山分韵得泠字"}
