{"author":"张孝祥","id":56275,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不寄音书又隔年，因师问讯玉堂仙。","碧油早觉儒为贵，青海应无箭可传。","忆昔丝纶催唤仗，何时沙路听鸣鞭。","生涯落寞公知否，准拟松江受一廛。"],"title":"应庵退席蒋山来寄昭亭万寿三请不得已而去辄赠长句兼简苏州内翰尚书  其二"}
