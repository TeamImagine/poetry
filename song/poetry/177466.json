{"author":"王禹偁","id":177466,"strains":["平○平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平平仄仄，仄○仄平平。","平仄平平仄，平平仄仄平。","仄平平仄仄，平仄仄平平。","仄仄平平仄，○○仄仄平。","仄平平仄仄，平仄仄平平。","仄仄平平仄，○平仄仄平。","平平平仄仄，○仄仄○○。"],"paragraphs":["南过高车岭，川原似掌平。","峰峦开画障，畎亩列棋枰。","帝女柔桑绿，王孙野草生。","提壶催我醉，戴胜劝人耕。","商岭堪携妓，丹河好濯缨。","盖圆松影密，鞭乱竹根狞。","勃勃畬田气，磷磷水硙声。","野桃谁是主，山鸟不知名。","欲舞宁无蝶，思歌亦有鶑。","官闲春日永，担酒此中行。"],"title":"春游南静川"}
