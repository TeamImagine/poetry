{"author":"刘攽","id":183105,"strains":["平仄仄仄仄，平仄平仄平。","平平仄仄平，平仄平○平。","？平仄仄平，平仄平仄平。","平平仄仄平，仄仄平仄平。","仄平仄仄平，仄仄平仄○。","平平仄仄平，○仄○仄平。","仄平仄○平，仄仄平仄仄。","平平仄仄仄，○平仄平○。"],"paragraphs":["公绰志不欲，滕薛非所居。","黄香脱枳栖，仍集东观书。","艅艎不挹浆，鹰隼非捕鱼。","狐裘匪负薪，鼎鬲宁柱车。","物生各有宜，得志皆自如。","违方易故常，操末缪续初。","古贤贵相知，末俗随毁誉。","怀君乏羽翰，临风一踌躇。"],"title":"寄王深甫"}
