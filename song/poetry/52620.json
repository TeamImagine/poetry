{"author":"李洪","id":52620,"strains":["仄仄平平平仄仄，仄平仄仄平仄仄。","平平平仄仄仄平，仄仄平平仄平仄。","平平仄仄仄平仄，仄平仄仄平平仄。","平平仄仄仄平平，仄仄平平平仄仄。","○平仄仄仄平仄，仄仄平平平仄仄。","平平仄仄平仄平，仄仄平平仄平仄。","平○仄仄仄○仄，仄仄平仄○平仄。","仄平仄平仄仄平，平○平平平仄仄。","仄仄仄仄仄平平，仄仄平平○仄仄。","平仄○仄平○平，仄仄仄○平○仄。","平○仄仄仄仄平，仄仄仄平仄平仄。","平平仄仄平仄○，仄仄平○仄平仄。","平平仄仄仄平○，仄仄平平平仄仄。"],"paragraphs":["大士神通超一切，果成道备栖觉地。","庞眉山立孰写真，水墨良因作游戏。","明窗棐几氎巾浄，竹炉柏子香云细。","绦绳乍解目增明，短幅溪藤联数纸。","当年意匠寄高远，惨淡风云生眼底。","穹岩怪石随步奇，岳鬼蛮奴凛生意。","僧繇未貌锦幪像，道子曾罢长安市。","手携贝多口忘言，缾莹琉璃瞻舍利。","或嘿或语或慈威，亦蹑芒鞋将渡水。","天女献供颜如莲，结习自空花堕袂。","神闲态逸赞莫穷，墨妙笔精足珍秘。","萧然着我岩壑中，雁荡经行恍能识。","诗成倒挽两龙湫，不用韩公为画记。"],"title":"题水墨罗汉"}
