{"author":"熊以宁","id":78065,"strains":["平平仄平平，○仄○平平。","仄仄平仄○，平仄平平平。","平平○○○，仄仄平平○。","仄平平仄仄，仄仄仄平平。","平平○仄平，仄仄平平平。","平仄仄仄仄，平仄仄仄平。","仄平平仄平，仄仄平平○。","仄仄仄仄仄，仄仄平仄平。","平平仄仄仄，仄仄仄○平。","平平仄平仄，平仄平平平。","平平平仄平，仄仄○仄平。","仄仄仄平仄，仄仄仄仄平。","平○○平仄，仄仄仄仄平。","平仄平仄平，仄仄仄平平。","平仄仄○仄，仄平平仄○。","平平仄平平，平○仄仄平。","平仄平平仄，仄仄平平平。","平仄○仄仄，○平平仄平。","仄仄仄平仄，仄仄平平平。"],"paragraphs":["梯旻一何高，其势如龙蟠。","下直湖万顷，襟抱沧洲湾。","潭居占其胜，缥缈云涛间。","海邦形势地，秀伟此为尊。","诸湖如附庸，有水俱来环。","元气昔孕此，停蓄固有存。","挺生贤哲人，象服仍貂冠。","道大久乃见，景好人亦闲。","堂堂八座贵，袖手乐其天。","龙飞御宸极，廊庙须公还。","湖山虽尔佳，政恐思谢安。","下客有侯喜，素仰斗与山。","抠衣荷延纳，不弃蒯与菅。","怜我尘土姿，欲使饵金丹。","祗愧坐斤骨，蜕形良独难。","恭惟我公贤，崔嵬不可攀。","兹遇垂弧旦，竞赋崧高篇。","南极正耿耿，三台辉紫垣。","趣起对钧秉，永辅基图绵。"],"title":"寿史沧洲"}
