{"author":"陈普","id":161525,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["经纶一札急农功，骏发公私四海同。","妇馌尚存豳国俗，耦耕不间楚乡风。","乌犍纷乱烟云里，布谷焦劳风雨中。","陇外辍耕相贺处，年来隳突绝西东。"],"title":"东作"}
