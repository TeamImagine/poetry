{"author":"白居易","id":16362,"strains":["平平平仄平，仄平平仄平。","平仄仄平仄，仄仄平平平。","仄仄仄平仄，仄仄平平平。","平仄仄？仄，仄仄平仄平。","仄仄平○仄，仄仄平仄平。","平仄仄仄仄，仄仄○仄平。","平仄仄仄？，仄平仄平平。","平○仄仄仄，仄○平仄○。","仄平平平仄，仄仄平仄平。","仄仄仄仄仄，仄平平仄平。","平仄仄平仄，仄仄平仄平。","仄仄平平仄，平○平仄平。"],"paragraphs":["君歌仙氏真，我歌慈氏真。","慈氏发真念，念此阎浮人。","左命大迦叶，右召桓提因。","千万化菩萨，百亿诸鬼神。","上自非相顶，下及风水轮。","胎卵湿化类，蠢蠢难具陈。","弘愿在救{扌叐}，大悲忘辛勤。","无论善不善，岂间冤与亲。","抉开生盲眼，摆去烦恼尘。","烛以智慧日，洒之甘露津。","千界一时度，万法无与邻。","借问晨霞子，何如朝玉宸。"],"title":"和微之诗二十三首 和晨霞"}
