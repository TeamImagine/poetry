{"author":"余靖","id":24909,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["粉署仙郎守一麾，都门别岸柳依依。","定知春雨随车至，且喜秋风破浪归。","仁政便当闻虎渡，治声犹在隔牛矶。","侬今亦恳怀章请，假道尚应鲈正肥。"],"title":"送凌屯田知和州"}
