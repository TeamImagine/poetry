{"author":"徐铉","id":37224,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["封疆多难正经纶，台阁如何不用君。","江上又劳为小邑，箧中徒自有雄文。","书生胆气人谁信，远俗歌谣主不闻。","一首新诗无限意，再三吟味向秋云。"],"title":"送黄梅江明府"}
