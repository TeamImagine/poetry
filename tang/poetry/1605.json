{"author":"李群玉","id":1605,"strains":["平仄仄平平，平平平仄○。","仄平仄平仄，平○平平平。","仄○平仄仄，仄仄平平平。","平平仄平仄，○仄仄平○。","仄仄仄仄仄，平平仄平平。","仄仄平仄仄，仄平仄仄平。"],"paragraphs":["嬴女去秦宫，琼箫生碧空。","凤台闭烟雾，鸾吹飘天风。","复闻周太子，亦遇浮丘公。","丛簧发仙弄，轻举紫霞中。","浊世不久住，清都路何穷。","一去霄汉上，世人那得逢。"],"title":"琴曲歌辞 升仙操"}
