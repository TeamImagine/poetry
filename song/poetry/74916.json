{"author":"赵蕃","id":74916,"strains":["仄仄平平仄仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["李暗桃春未是晚，可怜孤负海棠天。","故应陶写皆诗内，安得淋漓到酒边。","已办经营求散吏，便思潇洒泛江船。","相思异日题诗句，遶屋扶疏陶令篇。"],"title":"寄太和旧游"}
