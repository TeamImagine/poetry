{"author":"梅尧臣","id":35075,"strains":["仄平平仄仄，平仄平仄平。","平仄平平平，平平仄平平。","仄仄仄平仄，仄平平平平。","平平仄仄仄，平平平仄○。","仄平平平仄，平仄仄平○。","○平仄○平，仄仄仄仄平。","平○平仄平，仄仄○平平。","平仄平平平，仄平仄仄平。","平平仄平仄，仄仄○平平。","仄仄平仄仄，仄仄仄平平。","平平仄平仄，平仄仄○平。","平平○○仄，仄仄○平○。"],"paragraphs":["董生方好雅，兹日为扫扉。","森尔延嘉宾，欢然去尘机。","有客振双袂，敢言阳春晖。","聊停玉麈尾，为歌金缕衣。","古辞何稠叠，无乃惜芳菲。","三闾不𫗦糟，二子自采薇。","虽留千载清，未免当时饥。","吾爱曹公诗，古来不敢非。","人生若朝露，舍醉当何归。","四座惊此语，未厌翠觞飞。","胡能后天地，何可恃轻肥。","沉酣且长咏，白首空歔欷。"],"title":"和杨子聪会董尉家"}
