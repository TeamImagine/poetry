{"author":"丘濬","id":13118,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。"],"paragraphs":["鸣凤相邀览德辉，松萝从此与心违。","孤峰万仞月正照，古屋数间人未归。","欲助唐虞开有道，深惭巢许劝忘机。","明朝又引轻帆去，紫术年年空自肥。"],"title":"秩满寄茅山道友"}
