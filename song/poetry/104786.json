{"author":"陈耆卿","id":104786,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平平仄仄平仄，仄仄平平仄仄平。","平仄平平仄仄仄，平平仄仄平平平。"],"paragraphs":["才非似舅辱心知，露豁襟期喜溢眉。","县组秦淮久依托，宾筵建邺又追随。","闻君驯雉未多日，洎我分鱼已后时。","徒对弦歌诵遗爱，西风涕泪强裁诗。"],"title":"代挽何知县二首  其二"}
