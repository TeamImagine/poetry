{"author":"黄公度","id":21573,"strains":["仄仄平平仄○仄，平仄平平平平仄。","平平仄仄平仄平，仄平仄仄仄平仄。","仄平平仄仄○平，仄仄平平仄平仄。","平仄○平仄仄平，平平仄仄平平仄。"],"paragraphs":["陌上春光遽如许，花落花开任风雨。","谁怜四印居士贤，苦遭造化小儿侮。","古来医手罕折肱，老去流年剧飞羽。","无复当时倒载归，群童拍手山公舞。"],"title":"宋永兄一访青帝而黄婆作恶累日戏作小诗问安二首  其二"}
