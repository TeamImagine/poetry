{"author":"杨公远","id":151068,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平仄平仄仄平。"],"paragraphs":["幽事知谁可共论，烟浮清晓月黄昏。","吟梅细味逋仙句，植蕙闲招楚客魂。","暴富小池蛙奏乐，安贫陋室席为门。","吾生幸自无荣辱，一任傍人笑作村。"],"title":"借虚谷太博狂吟十诗韵书怀并呈太博  其三"}
