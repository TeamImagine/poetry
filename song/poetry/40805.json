{"author":"陆游","id":40805,"strains":["仄仄仄平仄仄平，平平仄仄仄平平。","平平平仄仄平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["泥黦{糭米=木}鞋雨垫巾，闲游又送一年春。","长歌聊对圣贤酒，羸病极知朝暮人。","废堞荒郊闲吊古，朱樱青杏正尝新。","桃源自爱山川美，未必当时是避秦。"],"title":"初夏出游三首  其三"}
