{"author":"李春叟","id":150961,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["龙泉出匣鬼神惊，猎猎霜风送客程。","白发垂堂千里别，丹心报国一身轻。","划开云路冲牛斗，挽落天河洗甲兵。","马革裹尸真壮士，阳关莫作断肠声。"],"title":"送熊飞将军赴文丞相麾下"}
