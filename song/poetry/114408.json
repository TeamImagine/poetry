{"author":"刘克庄","id":114408,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["乏萧生表褚公须，那更痴年已倍瑜。","爱北征诗穷愈壮，鄙东封稿死犹谀。","誉臣亦有毁臣者，知我宁无罪我乎。","惜取宝珍常自照，底须揭日耀群愚。"],"title":"诸公和差须二诗不已又得二首  其二"}
