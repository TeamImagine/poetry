{"author":"戴栩","id":104211,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["自移小隠寄西阛，终是高人性爱闲。","梦到春潮生荻渚，眼看旧友上蓬山。","棋声忽背樵风远，书影空涵櫂月弯。","令子相过犹昨日，不堪衰鬓泪霑斑。"],"title":"丘处士挽词"}
