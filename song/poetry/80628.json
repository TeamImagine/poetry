{"author":"黄干","id":80628,"strains":["○平仄平仄，平平仄○平。","平○仄平平，仄仄平仄平。","仄平仄平平，仄仄平平平。","平平仄平仄，平仄平平平。","平平仄仄仄，仄仄平平○。","○仄平仄仄，平平仄○平。"],"paragraphs":["暝投大林谷，晨登崒如亭。","高坟郁嵯峨，百拜双泪零。","白杨自萧萧，宿草何青青。","悲风振林薄，猿鸟为悲鸣。","音容久寂寞，欲语谁为听。","空使千载后，儒生抱遗经。"],"title":"拜文公先生墓下"}
