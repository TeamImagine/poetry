{"author":"梅尧臣","id":57325,"strains":["仄平○仄仄○仄，○仄平仄○平平。","仄平仄仄平平仄，平平○仄仄平平。","仄平仄仄仄仄仄，平平仄仄平平平。","仄平平平仄平仄，平仄平仄仄仄平。","仄平仄仄仄平仄，○仄仄仄○平平。","仄平平仄○仄仄，仄仄仄仄平平平。","仄平仄仄仄仄仄，○平仄○平仄平。","仄○○平平仄仄，平平仄仄平平平。","仄平仄仄仄仄仄，仄仄仄仄○平平。","平仄平平仄仄仄，平平仄○平平平。","平平仄仄仄仄仄，平平○○平仄○。","平平仄平仄仄仄，平仄仄仄○平平。","仄仄仄仄仄仄仄，平平仄仄仄仄○。","平平仄仄仄仄仄，仄仄平仄平○○。","仄仄仄仄平仄仄，仄仄仄仄平○平。","仄仄仄仄仄仄仄，仄○仄仄仄仄平。","仄平仄仄仄仄仄，仄仄平仄平仄平。","平仄平，仄平平，仄仄平。"],"paragraphs":["世人重贵不重旧，重旧今见欧阳公。","昨朝喜我都门入，高车临岸进船篷。","俯躬拜我礼愈下，驺徒窃语音微通。","我公声名压朝右，何厚于此瘦老翁。","笑言哑哑似平昔，妻子信说如梁鸿。","自兹连雨泥没胫，未得谒帝明光宫。","冒阴履湿就税地，亲宾未过知巷穷。","复闻传呼公又至，黄金络马声珑珑。","紫袍宝带照屋室，饮水啜茗当清风。","邀以新诗出古律，霜髯屡颔摇寒松。","因嗟近代贵莫比，官为司空仍侍中。","今成冢丘已寂寞，文字岂得留无穷。","以此易彼可勿愧，浮荣有若送雨虹。","须臾断灭不复见，唯有明月常当空。","况我学不为买禄，直欲到死攀轲雄。","一饭足以饱我腹，一衣足以饰我躬。","老虽得职不足显，愿与公去驩乐同。","驩乐同，治园田，颍水东。"],"title":"高车再过谢永叔内翰"}
