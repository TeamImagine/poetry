{"author":"秦系","id":5553,"strains":["平平仄仄仄平平，仄仄平平仄仄平。","平仄仄平仄仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["由来那敢议轻肥，散发行歌自采薇。","逋客未能忘野兴，辟书翻遣脱荷衣。","家中匹妇空相笑，池上群鸥尽欲飞。","更乞大贤容小隐，益看愚谷有光辉。"],"title":"献薛仆射"}
