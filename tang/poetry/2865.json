{"author":"杜甫","id":2865,"strains":["平平平平仄，仄仄仄○平。","平仄平仄仄，仄仄仄○平。","仄仄平○仄，平平平仄平。","仄○平仄仄，平仄○平平。","平仄仄平仄，仄平平仄平。","仄平平？仄，仄仄仄平平。","仄仄○仄○，○○平仄平。","○平仄仄仄，仄仄平平平。","仄仄仄平仄，平平平仄平。","平○仄平仄，仄仄仄平平。"],"paragraphs":["青青高槐叶，采掇付中厨。","新面来近市，汁滓宛相俱。","入鼎资过熟，加餐愁欲无。","碧鲜俱照箸，香饭兼苞芦。","经齿冷于雪，劝人投此珠。","愿随金騕袅，走置锦屠苏。","路远思恐泥，兴深终不渝。","献芹则小小，荐藻明区区。","万里露寒殿，开冰清玉壶。","君王纳凉晚，此味亦时须。"],"title":"槐叶冷淘"}
