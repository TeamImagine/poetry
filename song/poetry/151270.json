{"author":"杨公远","id":151270,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["昨携拙稿乞挥斤，安敢颙颙觊赏音。","明月清风聊寓意，孤峰绝岸颇留心。","驽逢伯乐方增重，剑遇张华免陆沈。","肯把灵丹攻鄙俗，珍藏何啻万黄金。"],"title":"昨携拙稿呈康使君郢正以诗促之"}
