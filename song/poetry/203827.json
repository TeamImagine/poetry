{"author":"孔平仲","id":203827,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["济南风物称闲官，兄弟偕游意益欢。","幽圃水声从地涌，画桥山色逼人寒。","别来梦想犹相接，他处尘埃不足观。","寂寞东斋又经夏，落花新叶共谁看。"],"title":"和常父见寄"}
