{"author":"刘克庄","id":114638,"strains":["平平仄仄仄平平，平仄平仄仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["藏山覆瓿两相痴，辛苦才供世俗嗤。","壮不如人徒自悔，老能学易未过时。","懒犹堪草归田赋，钝岂能吟对御诗。","惟有聃书宜北面，存元守黑畏人知。"],"title":"次韵竹溪一首"}
