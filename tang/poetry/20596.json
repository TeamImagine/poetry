{"author":"张祜","id":20596,"strains":["仄仄仄平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["画鼓拖环锦臂攘，小娥双换舞衣裳。","金丝蹙雾红衫薄，银蔓垂花紫带长。","鸾影乍回头并举，凤声初歇翅齐张。","一时欻腕招残拍，斜敛轻身拜玉郎。"],"title":"周员外席上观柘枝"}
