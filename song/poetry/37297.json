{"author":"陆游","id":37297,"strains":["平平仄仄平，仄仄○仄仄。","平平仄平仄，仄仄仄仄仄。","仄平平○平，仄仄仄平仄。","仄平仄仄仄，平仄仄仄仄。","○○仄平仄，仄仄仄仄仄。","○○平仄平，仄仄平仄仄。"],"paragraphs":["衰翁不出门，岁月过电雹。","窗明地炉暖，袖手坐寂寞。","可怜瓶中梅，烂漫几开落。","小园亦数树，曾未破一萼。","三更北风急，雨雪恐复作。","且当勤举杯，莫恨浮蚁浊。"],"title":"夜坐"}
