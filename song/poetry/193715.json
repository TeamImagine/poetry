{"author":"苏轼","id":193715,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["一时冠盖尽严终，旧德年来岂易逢。","闻道堂中延盖叟，定应床下拜梁松。","蠹鱼自晒闲箱箧，科斗长收古鼎钟。","我欲弃官重问道，寸筳何以得舂容。"],"title":"和欧阳少师会老堂次韵"}
