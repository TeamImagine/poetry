{"author":"释德洪","id":227899,"strains":["仄平平平仄，仄仄仄平仄。","仄平平仄仄，仄仄平仄仄。","平平仄仄仄，平仄仄平仄。","平○平仄平，平仄仄平仄。","平平平仄仄，平仄仄○仄。","仄平平平仄，平平平仄仄。","平平平平平，仄仄平○仄。","仄○平平平，平仄平仄仄。","平平平仄○，仄平仄平仄。","仄平○仄仄，平平平仄仄。","○平仄仄平，平平平仄仄。"],"paragraphs":["道人貂蝉后，骨面远瞻视。","少年憎俗子，竟以须髪毁。","形骸已变尽，终不没豪气。","君看谈笑时，时复出奇伟。","湘西松下见，班草问行李。","问侬归何许，披须开笑齿。","名山皆吾家，况复生如寄。","意行吾车驰，身止吾驾税。","吾生天地间，大仓一稊米。","只今相会面，宁知非寄耳。","思归固偶然，吾诗聊一戏。"],"title":"赠别不愚首座"}
