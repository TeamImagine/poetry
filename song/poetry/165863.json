{"author":"黎廷瑞","id":165863,"strains":["平平仄平仄仄仄，仄平○平平仄仄。","平平仄仄仄平平，仄仄仄平平仄仄。","平平仄仄仄○仄，平平仄仄平平仄。","平平仄仄仄仄平，平仄○○平仄仄。","平平仄仄平仄平，仄仄平仄平仄○。","平平○平仄○仄，仄平仄仄○平平。","仄平○仄仄仄仄，平仄仄仄仄平平。","○平仄仄平○平，平平仄仄平平平。"],"paragraphs":["黄沙满江日色薄，北风吹天云欲落。","鱼龙贾勇气凌人，八月海风无此恶。","书生性命可轻试，拏舟早傍沙湾泊。","嵯峨万里下水船，捶鼓张帆无奈乐。","篙师瘦坐攒两眉，羡彼何速嗟我迟。","玄冥行权故应尔，速何足喜迟何悲。","一年三百六十日，须有一日顺风时。","乘流遇坎姑听之，涛山雪屋方堪诗。"],"title":"乌沙夹阻风"}
