{"author":"刘弇","id":209363,"strains":["平仄仄仄平，平仄仄仄仄。","平平○平仄，平仄平仄仄。","仄平○平仄，仄仄平仄仄。","仄平仄平仄，平平仄○仄。","仄平○平平，平平仄平仄。","○平仄平仄，平仄仄仄仄。","仄平仄仄仄，○仄仄平仄。","平平平仄○，平平仄平仄。"],"paragraphs":["神器不可为，天下乃大物。","唐尧禅虞舜，兹谓能事毕。","奈何燕之哙，智诈穷晚出。","子丕代衰汉，真情愈难诘。","切云镂丰碑，豪夸洒雄笔。","当时许昌事，埋没十六七。","那知石勒笑，正在骋欺术。","茫茫千载间，高光竟谁匹。"],"title":"感寓二十首  其一五"}
