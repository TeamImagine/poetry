{"author":"张仲素","id":11535,"strains":["○仄平平仄，平平仄仄○。","平平仄平仄，仄仄仄平平。","仄仄平○仄，平平仄仄○。","平平仄平仄，平仄仄○平。","仄仄○平仄，平平仄仄平。","仄○○仄仄，平仄仄平平。"],"paragraphs":["王子千年后，笙音五夜闻。","逶迤绕清洛，断续下仙云。","泄泄飘难定，啾啾曲未分。","松风助幽律，波月动轻文。","凤管听何远，鸾声若在群。","暗空思羽盖，余气自氛氲。"],"title":"夜闻洛滨吹笙"}
