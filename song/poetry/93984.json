{"author":"戴复古","id":93984,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄仄平仄仄平。","平仄仄平平仄仄，仄平平仄仄平平。"],"paragraphs":["新冬行乐赏新晴，几个江湖旧友朋。","霜蟹得橙同臭味，梅花与菊作交承。","樽前尽是论文客，林下那逢好事僧。","机解到时言语别，李翱诗句入传灯。"],"title":"山行遇秀痴翁"}
