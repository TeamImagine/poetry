{"author":"沈与求","id":250351,"strains":["平平仄仄平仄仄，仄仄平平平仄仄。","平平仄仄平○仄，仄仄平○仄平仄。","仄○○仄平仄平，平仄平平仄平仄。","平平○仄平平平，平平仄仄○平仄。","平平平仄平平○，平仄平平平仄仄。","仄平仄仄仄○平，平平仄仄平平仄。","仄仄平平仄平仄，仄仄平平仄仄仄。","平平仄仄仄平平，仄仄仄平○仄仄。","仄平仄仄仄仄平，平○仄仄平平○。","○平平仄仄○平，仄仄平平仄平仄。","平○仄仄平仄平，仄仄平平仄平仄。","仄平仄仄仄○平，仄仄平平仄○仄。","平○仄仄仄平仄，仄仄平○平仄仄。","平平平仄仄平○，仄仄平平仄平仄。"],"paragraphs":["穷居不厌车马绝，委巷衡门常昼闭。","朝来剥啄谁过予，倒屣逢迎走惊蹶。","里中胜士真可人，为忆寒梅耿残雪。","招呼闻早探幽芳，平溪径遣扁舟截。","西山佳处云坞深，松竹萧森迷洞穴。","上方小阁鏁空明，开窗下见千山列。","画手无人貌平远，野阔天多供一瞥。","冰花只作小寒枝，拄杖不辞穿巀嶭。","野僧省事畏客狂，攀援自向南枝折。","疏香低入坐中来，骨冷肌清伴高洁。","襟期况有公子贤，伯也雄豪负奇节。","手拈冻蘂荐深杯，妙语琅琅契禅悦。","人间此会不多有，忍放杯空成小别。","归来怀抱与谁论，一櫂翻然载明月。"],"title":"郑维心约赵安道中大家兄次律学士及仆探梅城山乘月泛舟而归"}
