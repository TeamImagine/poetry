{"author":"陆游","id":41609,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄仄。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老向人间迹转孤，参差烟火出菰蒲。","数畦绿菜寒犹茁，一勺清泉手自{奭斗}。","谷贱窥篱无狗盗，夜长暖足有狸奴。","岁阑更喜人强健，小草书成郁垒符。"],"title":"岁未尽前数日偶题长句五首  其一"}
