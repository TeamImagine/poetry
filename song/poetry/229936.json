{"author":"苏过","id":229936,"strains":["○仄平平仄仄仄，平仄平平平仄仄。","平平平仄○仄平，仄仄平平平仄仄。","○平仄仄平仄仄，平仄平平平仄仄。","仄平仄仄平仄平，平仄仄平平仄仄。","平○仄仄平平仄，仄平平仄平平仄。","平平○仄仄仄仄，平仄仄平平仄仄。","平平平仄平平仄，仄仄平平平仄仄。","仄平平仄平平平，仄仄○○仄○仄。","平平仄仄仄仄仄，平仄仄平平仄仄。","平平平仄仄平平，仄平仄仄平平仄。"],"paragraphs":["王谢风流要有种，谁比君家俱得凤。","慈明兄弟称八龙，未易贤愚推伯仲。","应机短小精吏治，千里名驹方试鞚。","皎然若谷冰雪姿，雕琢肺肝嫌未痛。","英标飒爽吾知止，割鸡今欲牛刀用。","胡为从事筦库役，无乃汉阴工抱瓮。","嗟余飘泊同闾里，一味穷愁惟子共。","诏恩虽脱钟仪囚，未敢弹冠效王贡。","平生世味似嚼蜡，丘壑暮年尤自纵。","为君悬榻待归来，故人早破邯郸梦。"],"title":"送吕知止"}
