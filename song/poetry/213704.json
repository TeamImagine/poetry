{"author":"陈师道","id":213704,"strains":["平平仄仄仄，仄仄平仄仄。","仄平仄平平，平仄仄仄仄。","平仄平仄平，仄○仄仄仄。","平仄仄平平，○仄平仄仄。","平○仄○平，仄○平仄仄。","平平平平仄，○仄平仄仄。","○平仄仄平，仄仄平仄仄。","仄平仄○平，平仄仄仄仄。","平平平仄平，仄仄平仄仄。","平平○仄仄，平仄仄○仄。","仄平平仄仄，平仄平仄仄。","仄平仄平仄，仄仄平仄仄。","仄仄○仄平，仄仄平仄仄。"],"paragraphs":["人情校往复，屡勉终不近。","一诗已经年，知子不我怨。","生世余几何，尺棰日取寸。","怀禄有遐心，从俗无远韵。","时从府中归，数过林下饭。","平生功名意，回作香火愿。","三年不举觞，吻颊烟火焮。","岂无两苍龙，霑我一雨润。","官粗诗未工，猛乞毋小靳。","人生如此尔，文字已其闰。","是身虽臭腐，宁作青紫楦。","永怀忘年友，死矣余令问。","念子颇似之，老我何所恨。"],"title":"寄答王直方"}
