{"author":"邓肃","id":4367,"strains":["平平○平○仄仄，平仄仄平平？仄。","平仄平平仄平○，仄仄仄平○仄仄。","平仄○仄平仄仄，平平仄仄平○仄。","平平平仄仄平平，仄仄○平仄○仄。","仄平仄仄仄平平，仄平仄仄平平○。","仄仄？○仄平仄，仄平仄仄平平平。","平仄仄平○仄仄，仄仄仄仄平平仄。","仄仄仄仄平平平，平平仄平仄仄仄。","○平平仄○平平，仄○仄仄仄○平。","平平仄仄○○仄，仄仄仄仄仄平平。"],"paragraphs":["平生论兵轻白起，端欲采芝追甪里。","谁遣声名到人间，役役十年空血指。","天狗堕地嗟未已，雷声屡迫君王耳。","闽山今复暗旌旗，四望长安泪如洗。","羡君好古慕羲皇，品流不减刘真长。","舍我帡幪得甘寝，徬徨忽在无何乡。","安得大明如火烈，坐令鼠辈消春雪。","六合内外还桑田，乾坤不容异姓裂。","看君躣马如游龙，醉中脱帽造王公。","高堂请志中兴事，吉甫作诵穆清风。"],"title":"次韵师皋"}
