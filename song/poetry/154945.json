{"author":"蒲寿宬","id":154945,"strains":["平平平平仄，仄仄平平平。","平○仄平仄，平仄平平平。","仄平平仄仄，仄仄平仄平。","平平仄○仄，平仄平平平。","平仄仄仄仄，平仄平平平。","平仄仄仄仄，仄仄○平平。","仄仄平仄平，平平仄○平。","仄仄仄仄平，平仄平平平。"],"paragraphs":["西瞻香炉气，北望锺山英。","宁如坐岩曲，飞玉光栏楹。","异哉天地秀，孕此冰雪精。","梅花立其旁，姑射凌寒清。","仙帔月耿耿，神珮风琤琤。","窗户六月冷，草木三冬荣。","锦水懐少陵，银河照长庚。","所嗜固不同，聊复娱吾生。"],"title":"草堂瀑布"}
