{"author":"苏轼","id":195706,"strains":["仄平○平仄仄仄，平仄仄平平仄仄。","仄○仄仄仄○平，仄仄平平平仄仄。","平平仄仄○仄仄，平仄平平仄平仄。","平平仄仄仄仄平，仄仄平平平仄仄。","平平仄平平仄仄，仄仄平平仄平仄。","平平仄○○仄仄，仄仄平仄平○仄。","仄平仄仄仄仄仄，仄平平仄仄平仄。","仄仄○平平仄平，仄○○仄平平仄。","平○？仄仄○仄，平仄平平仄平仄。","平仄○平仄仄○，仄平仄仄平平仄。"],"paragraphs":["邺侯藏书手不触，嗟我嗜书终日读。","短檠照字细如毛，怪底昏花悬两目。","扶衰赖有王母杖，名字于今挂仙录。","荒城古堑草露寒，碧叶丛低红菽粟。","春根夏苗秋著子，尽付天随耻充腹。","兰伤桂折缘有用，尔独何损丹其族。","赠君慎勿比薏苡，采之终日不盈匊。","外泽中干非尔俦，敛藏更借秋阳曝。","鸡壅桔梗一称帝，堇也虽尊等臣仆。","时复论功不汝遗，异时谨事东篱菊。"],"title":"周教授索枸杞因以诗赠录呈广倅萧大夫"}
