{"author":"周紫芝","id":240913,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["了事痴儿不到诗，间中鼓吹自应奇。","莫教句法惊人甚，便恐功名入手迟。","性癖雅宜嵇叔懒，官闲只有漫郎知。","庭梧想得西风急，秋意微生楚些悲。"],"title":"次韵罗仲共教授闲居三首  其二"}
