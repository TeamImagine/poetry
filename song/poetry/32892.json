{"author":"陆游","id":32892,"strains":["仄仄仄仄平，仄仄平平平。","仄仄仄平仄，仄仄仄仄○。","仄○仄仄平，仄仄仄仄○。","平仄仄仄仄，仄仄平平○。","仄平平○平，仄仄○○平。","平平仄？仄，平仄仄平平。","仄仄○仄平，仄仄平○平。","平仄仄仄仄，仄仄平平○。","平平○○仄，仄仄仄平平。","仄仄平仄平，平○○平平。"],"paragraphs":["我昔谒紫皇，翳鳯骖虬龙。","俯不见尘世，浩浩万里空。","谪堕尚远游，忽到汉始封。","西望接蜀道，北顾连秦中。","壮哉形胜区，有此蜿蜒宫。","雷霆自鞺鞳，环玦亦璁珑。","石屋如建章，万户交相通。","来者各有得，尽取知无从。","凭高三叹息，自古几英雄。","老我文字衰，挥毫看诸公。"],"title":"次韵张季长题龙洞"}
