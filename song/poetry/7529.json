{"author":"王之道","id":7529,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["年时萧寺雪初晴，闻道君来眼倍明。","送别又看秋欲去，论交还感盖初倾。","帆张须水秋潮涨，路入铅山晚翠横。","快向端溪从吏隠，归来穏步上蓬瀛。"],"title":"送端溪尉张达城挈家南归"}
