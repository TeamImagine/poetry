{"author":"刘克庄","id":115325,"strains":["仄仄平平仄仄平，平平仄仄仄平平。","平平仄仄仄仄仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，平仄仄平仄仄平。"],"paragraphs":["不上岩来四十年，高僧灭度我皤然。","归葱岭路止只履，访草庵基无一椽。","狂欲片帆浮巨浸，老扶双拐到危巅。","谁人肯伴黄师伯，何不旁边著两禅。"],"title":"辟支岩"}
