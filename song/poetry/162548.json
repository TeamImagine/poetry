{"author":"王梦应","id":162548,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["酒壶花担发双明，陌上携扶笑语声。","桑叶影稠春欲暗，楝花寒退雨初晴。","宫官记梦曾传烛，□客无诗定罚觥。","老影年年霜露感，牛羊踯躅乱孤茔。"],"title":"和清明上冢韵"}
