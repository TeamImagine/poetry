{"author":"陆游","id":40144,"strains":["平仄平平仄仄平，平平仄平仄平平。","仄平平仄仄平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["霜露霑衣迫岁徂，天公欲为老人娱。","断云新月供诗句，苍桧丹枫列画图。","风叶萧萧归独鹤，烟波渺渺漾双凫。","孤村薄暮谁从我，惟是诗囊与酒壶。"],"title":"舍北独步"}
