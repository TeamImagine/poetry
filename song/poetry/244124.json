{"author":"胡宿","id":244124,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["短李祠堂世阀余，少年从学马融居。","楼中质问无疑义，帐后传藏有默书。","茂苑却寻花气歇，家山重上桂阴疏。","弦歌莫叹浮湘远，才是青云举足初。"],"title":"送李寺丞宰攸溪"}
