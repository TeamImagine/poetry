{"author":"吕南公","id":208583,"strains":["平平仄平平，仄仄仄○仄。","仄仄仄○○，平平仄平仄。","仄平平○仄，平仄仄平仄。","平平仄平仄，平仄仄仄仄。","平平平平仄，平仄仄平仄。","○仄仄平平，平平仄○仄。"],"paragraphs":["霞光满西山，古洞在其下。","石老只嵌空，泉寒亦飞泻。","有居容冠褐，无路纵车马。","游人务周遍，强往不敢舍。","森森南荣树，飘叶扑香灺。","过尽去来人，谁为爱闲者。"],"title":"麻姑山诗 入丹霞洞"}
