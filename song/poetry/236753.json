{"author":"汪藻","id":236753,"strains":["仄仄平平仄平仄，平平仄仄仄平平。","仄平平仄仄平仄，仄仄平平平仄平。","平平仄平平仄仄，平仄仄仄平平平。","平平仄仄仄平仄，仄仄仄平仄仄平。"],"paragraphs":["一雨真成解人意，翻盆注野却晴时。","五更城上鸟乌乐，十日街头樱笋低。","江声即随潮信急，云气欲度山椒迟。","吾徒饱饭眼中见，炼息不应长学龟。"],"title":"次韵蔡天任二首  其二"}
