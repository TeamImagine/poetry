{"author":"白居易","id":16504,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["穿篱遶舍碧逶迤，十亩闲居半是池。","食饱窗间新睡后，脚轻林下独行时。","水能性淡为吾友，竹解心虚即我师。","何必悠悠人世上，劳心费目觅亲知。"],"title":"池上竹下作"}
