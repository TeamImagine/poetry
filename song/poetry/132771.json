{"author":"罗与之","id":132771,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["设险重门未足凭，民心应自有长城。","朝廷休戚视田野，宗社存亡非甲兵。","气实精神宁敝竭，本枯枝叶可敷荣。","古人经理先观势，两臂于韩孰重轻。"],"title":"书感"}
