{"author":"温庭筠","id":26118,"strains":["○仄平平仄平仄，平平仄仄平平仄。","仄仄平平仄仄平，仄平仄仄平○仄。","平仄○○平仄平，仄平仄仄平平平。","仄平平仄仄○仄，仄仄平平平仄平。","仄仄平平仄平仄，仄平平仄○平仄。","平平仄仄仄平平，平仄平平平仄仄。"],"paragraphs":["茭叶萋萋接烟曙，鸡鸣埭上梨花露。","彩杖锵锵已合围，绣翎白颈遥相妒。","雕尾扇张金缕高，碎铃素拂骊驹豪。","绿场红迹未相接，箭发铜牙伤彩毛。","麦陇桑阴小山晚，六虬归去凝笳远。","城头却望几含情，青亩春芜连石苑。"],"title":"雉场歌"}
