{"author":"邹浩","id":222325,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["偶向人间作谪仙，翛然来此住经年。","君臣鼎内重相合，日月壶中独自圆。","过恶已除丹简上，姓名犹在紫霞前。","一朝驾却飞鸾去，留得风声举世传。"],"title":"来仙阁"}
