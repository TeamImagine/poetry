{"author":"王庭珪","id":237838,"strains":["仄仄平平仄，○仄仄仄平。","平平仄平仄，平仄仄平平。","仄仄平仄仄，平○仄平平。","仄平○仄仄，仄平○仄○。","仄仄平仄仄，仄仄平平平。","○仄平仄平，仄仄平仄平。","平平○仄仄，平仄○平平。"],"paragraphs":["户牖邻清閟，深夜客扣关。","开门见修竹，人与竹俱闲。","雨竹窗外响，风从屋头还。","羡君屏百事，读书苍翠间。","刺口谈治乱，笔挟风霜寒。","更览珠玉文，洗我冰雪颜。","归来兴未尽，危坐听珊珊。"],"title":"寓郡斋过清閟轩与高虞卿夜话"}
