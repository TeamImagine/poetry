{"author":"陈羽","id":137420,"strains":["仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["凤凰城里花时别，玄武江边月下逢。","客舍莫辞先买酒，相门曾忝共登龙。","近风骚屑千家竹，隔水悠扬五夜钟。","明日又行西蜀路，不堪天际远山重。"],"title":"梓州与温商夜别"}
