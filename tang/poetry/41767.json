{"author":"齐己","id":41767,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["秦王手笔序丹台，不错褒扬最上才。","凤阙几传为匠硕，龙门曾用振风雷。","钱郎未竭精华去，元白终存作者来。","两轴蚌胎骊颔耀，枉临禅室伴寒灰。"],"title":"谢秦府推官寄丹台集"}
