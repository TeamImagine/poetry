{"author":"谢翱","id":164708,"strains":["平平平平平仄平，仄平平仄平仄平。","仄平仄平平平平，平平平平平仄平。","平平平平仄平仄，仄平平平平仄仄。","○仄平平仄平仄，平仄○平○仄仄。","仄平仄平平仄平，仄仄平平仄平仄。","○平仄仄平○仄，仄平平平仄平仄。"],"paragraphs":["城池风烟杯渡僧，广灵孤塔悬昼灯。","塔灯上齐南高云，南高峰巅祠歙神。","灵旗萧萧卷清雨，结喉巫阳能楚语。","回望人烟塔峰北，惟有空城临水浒。","赤蛇不神江海翻，薮泽狐狸作巴舞。","当年介弟阶防御，玉鸾青鞭上天去。"],"title":"登广灵寺塔望南高峰"}
