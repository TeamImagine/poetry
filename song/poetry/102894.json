{"author":"魏了翁","id":102894,"strains":["平平平仄仄○仄，仄仄平平仄平仄。","仄○仄仄仄○平，平仄平平仄○仄。","平平○仄仄平平，仄仄平平仄平仄。","平○仄仄仄平平，仄仄平平仄平仄。","仄平平○仄仄仄，○仄○平仄平仄。","○仄○仄仄平平，仄平仄平平仄仄。","仄平平仄平平仄，平平平平仄平仄。","仄平仄平仄仄仄，仄仄平仄仄平仄。","仄仄平平○平平，仄平仄平仄平仄。","仄仄平平仄平仄，平○平平仄平仄。","○仄仄平平仄平，仄平仄仄○平仄。","？仄○仄仄平平，仄仄仄平平仄仄。"],"paragraphs":["人生能得几回别，一别公来四千日。","我骑紫马出行春，公指黄扉入当夕。","谁知行止不关人，解后天涯复同席。","方看紫陌烂红英，忽复浓阴颗青实。","断霞明空白日静，过雨穿林乱云湿。","如梦如梦梦邪非，曰归曰归归未得。","僰南山崒东流断，关西云霾北风急。","酒逢故人一吸易，语及新事百忧集。","试问吾归将何归，梓州遂州有何择。","况有青山老居士，千骑东来闯然入。","更得可人高帝孙，又忻末至临邛客。","尽判三日作狂酲，要话十年胸愊塞。"],"title":"约许侍郎诸公酒半宋正仲至自都城"}
