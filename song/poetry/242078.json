{"author":"李正民","id":242078,"strains":["平仄仄仄平仄仄平平○，仄平仄平平仄仄平平仄。","○○仄仄仄仄平，仄平仄仄平平仄。","仄仄平平仄仄平，平平仄仄平平○。","仄平仄仄仄仄○，平平仄仄平平仄。","平仄仄仄平仄仄○平平，仄平仄仄○○平。","○平仄仄平平仄，○平仄仄平平○。","仄仄仄仄仄平平○仄仄，仄平平平仄仄仄。","平○平○仄平平，仄仄仄平平仄仄。","仄仄仄仄仄，仄仄仄平○。","仄平仄仄仄，○仄平平平。","仄平仄仄平平仄，仄仄仄仄平平平。","平平平仄仄○仄，平平仄仄○平平。"],"paragraphs":["投我以建溪北焙之新茶，报君以乌程若下之醇酒。","茶称瑞草世所珍，酒为美禄天之有。","碾碎龙团乳满瓯，倾来竹叶香盈卣。","涤烦疗热气味长，消忧破闷醺酣久。","君不见竟陵陆羽号狂生，细烟小鼎亲煎烹。","扁舟短棹江湖上，茶炉钓具常随行。","又不见沛国刘伶称达士，捧罂衔杯忘世累。","无思无虑乐陶陶，席地幕天聊快意。","欲醉则饮酒，欲醒则烹茶。","酒狂但酩酊，茶癖无咨嗟。","古今二者皆灵物，荡涤肺腑无纷华。","清风明月雅相得，君心自此思无邪。"],"title":"余君赠我以茶仆答以酒"}
