{"author":"苏籀","id":4128,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["披猖二十四风花，淑美丰融殿百华。","畀付碧茎頩粉蕊，薰裁温馥叠鲜葩。","无言似笑诗魔恼，比韵侔娇女艳加。","壮岁逐春心欲谢，酥煎靡丽远泥沙。"],"title":"送芍药者一首"}
