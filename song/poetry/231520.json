{"author":"谢薖","id":231520,"strains":["平平仄仄平仄平，仄○平平平仄平。","仄平仄平平仄仄，仄仄平平平仄平。","仄○平仄仄平平，平仄平平平○平。","仄平仄仄平仄仄，仄仄仄仄平平平。","平平仄仄仄平仄，仄仄平仄平平平。","仄平仄仄仄仄仄，平平平仄平平平。","仄○仄仄仄平仄，仄○仄○○平平。","仄仄仄仄平仄平，仄仄平仄平仄平。","仄平平平仄仄仄，平平仄仄平平○。","平平仄仄○仄仄，○仄平平○仄平。","平平○仄○平仄，仄平平平平仄平。"],"paragraphs":["衡山道士熊豹姿，夜过刘生逢说诗。","止于座隅初莫识，口不能言心自知。","坐中清逸校书郎，新有诗声谁过之。","岂知老子殊不浅，可但逐鬼囚蛟螭。","须臾指鼎出佳句，脱略凡韵生新奇。","二生得句不敢吐，鸣声强作秋虫悲。","愯如窘兔避鹰隼，懔如败将收旌旗。","借问舐笔摹者谁，定是盘礴真画师。","退之斯文有妙处，丹青写尽初无遗。","弥明学道如不死，应在衡山深处栖。","端能过我挑诗敌，与君周旋吾敢辞。"],"title":"题戴崧石鼎联句图"}
