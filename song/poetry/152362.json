{"author":"方一夔","id":152362,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老去疮残拟炙眉，暂凭酒力引风卮。","久疏朋友惭多病，薄买田园费学医。","吟罢肩寒生轸粟，坐来形槁似枯梨。","浮生自笑多磨障，画癖书痴发旧痍。"],"title":"王古樵观予苦疮鄙句遂自赋眉遭二韵各二首因次其韵为戏  其一"}
