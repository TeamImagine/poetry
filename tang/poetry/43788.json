{"author":"皇甫冉","id":43788,"strains":["平平平仄仄，平○仄平平。","平仄平平○，○平仄仄平。","仄平平仄仄，平仄仄○平。","平仄平平仄，平平○仄平。","平平平仄仄，平仄仄平平。","平仄平平仄，○平仄仄○。"],"paragraphs":["轩车寻旧隐，宾从满郊园。","萧散烟霞兴，殷勤故老言。","谢公山不改，陶令菊犹存。","苔藓侵垂钓，松篁长闭门。","风霜清吏事，江海谕君恩。","祗召趋宣室，沈冥在一论。"],"title":"和中丞奉使承恩还终南旧居"}
