{"author":"曹勋","id":12960,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老大心情不外求，得闲欢喜且闲休。","每思尘土年华老，欲接神仙汗漫游。","三月不知春烂熳，五旬却值雨飞浮。","催归又诵吾儿句，便且呼童上小舟。"],"title":"无锡得次子诗促归"}
