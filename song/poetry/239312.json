{"author":"孙觌","id":239312,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["千骑森森拥戟牙，铃斋高卧放朝衙。","官曹已践文昌省，门阙犹传处士家。","天上麒麟新活计，壁间蝌蚪旧生涯。","一炊未熟成今古，零落空悬刺史车。"],"title":"吏部张公挽词"}
