{"author":"梅尧臣","id":57589,"strains":["○平平仄平，平○平仄平。","仄平平仄平，仄仄仄平平。","仄仄仄平平，平平平仄平。","平平仄平平，平○仄平平。","仄仄○仄仄，仄仄仄平平。","平仄仄平仄，仄○平平平。","仄○○仄仄，○仄仄平平。","仄平仄仄仄，平平平仄平。","平○平仄仄，仄○仄平平。","仄平平平仄，平仄○仄平。","○仄仄仄仄，○仄○仄平。","平平仄仄仄，仄仄○平平。","平平○○仄，平平平仄平。"],"paragraphs":["长安初见君，君颔微有须。","后于河内逢，秀峻美髯胡。","又会在桐乡，谈时多孟卢。","宁书得天然，钟王不能奴。","荏苒三十载，邂逅遇京都。","朝接北扉饭，暮应西垣呼。","坐中如梦寐，相语故人无。","昔由处士召，胸怀开庙谟。","今看髭已白，议论耻非夫。","拜章陈时事，皆与相意符。","其识固不浅，其用当亦殊。","人多惜老大，我复叹羁孤。","终朝重相笑，为君倾酒壶。"],"title":"逢雷太简殿丞"}
