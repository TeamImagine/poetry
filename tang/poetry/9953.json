{"author":"韩愈","id":9953,"strains":["○平平仄平，○仄○仄仄。","仄○平仄仄，仄仄仄仄仄。","○平平平平，平平仄仄仄。","仄平平仄仄，仄仄仄○仄。","仄仄仄平平，平平仄平仄。","仄平平平平，仄仄仄仄仄。","平○仄仄平，平仄仄平仄。","仄平仄○平，平仄仄平仄。","仄平仄平平，仄仄仄平仄。","平平仄仄仄，平仄仄平仄。","仄平平仄平，仄仄平仄仄。","平平仄平仄，平仄仄平仄。","仄平仄平平，平仄仄○仄。","○平仄平平，仄仄仄平仄。","仄○仄平○，仄仄仄仄仄。","平平平仄仄，仄仄仄○仄。","平仄平平平，仄仄仄平仄。","平平仄仄仄，仄仄仄平仄。","仄平平平○，仄仄仄○仄。","仄平仄平平，仄仄仄仄仄。","仄仄仄平平，仄平仄○仄。","平平平仄仄，平仄仄仄仄。","仄平仄○○，平仄平仄仄。","平平仄平仄，平仄仄平仄。","仄仄仄平平，仄平平仄仄。"],"paragraphs":["长沙千里平，胜地犹在险。","况当江阔处，斗起势匪渐。","深林高玲珑，青山上琬琰。","路穷台殿辟，佛事焕且俨。","剖竹走泉源，开廊架崖广。","是时秋之残，暑气尚未敛。","群行忘后先，朋息弃拘检。","客堂喜空凉，华榻有清簟。","涧蔬煮蒿芹，水果剥菱芡。","伊余夙所慕，陪赏亦云忝。","幸逢车马归，独宿门不掩。","山楼黑无月，渔火灿星点。","夜风一何喧，杉桧屡磨飐。","犹疑在波涛，怵惕梦成魇。","静思屈原沈，远忆贾谊贬。","椒兰争妒忌，绛灌共谗谄。","谁令悲生肠，坐使泪盈脸。","翻飞乏羽翼，指摘困瑕玷。","珥貂藩维重，政化类分陕。","礼贤道何优，奉己事苦俭。","大厦栋方隆，巨川檝行剡。","经营诚少暇，游宴固已歉。","旅程愧淹留，徂岁嗟荏苒。","平生每多感，柔翰遇频染。","展转岭猿鸣，曙灯青睒睒。"],"title":"陪杜侍御游湘西两寺独宿有题一首因献杨常侍"}
