{"author":"储光羲","id":54123,"strains":["仄仄仄平仄，仄仄平仄平。","仄仄仄平仄，仄仄平仄○。","平仄平仄仄，平平平仄平。","仄仄仄仄平，仄仄仄仄平。","平平○○平，仄仄仄仄平。","仄仄平平仄，○○平平○。","平平平平平，仄仄仄平平。"],"paragraphs":["混沌本无象，末路多是非。","达士志寥廓，所在能忘禨。","耕凿时未至，还山聊采薇。","虎豹对我蹲，鸑鷟旁我飞。","仙人空中来，谓我勿复归。","格泽为君驾，虹蜺为君衣。","西游昆仑墟，可与世人违。"],"title":"杂诗二首 一"}
