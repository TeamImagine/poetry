{"author":"刘子翚","id":15284,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻道归舟泊浅沙，篮舆出郭日初斜。","新传赋咏来梁苑，旧识芝兰向谢家。","遣兴只凭樽有酒，感时愁见树飞花。","相逢未款还相别，回首长亭鬓欲华。"],"title":"访士特举和六四叔诗因次韵"}
