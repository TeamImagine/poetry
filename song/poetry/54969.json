{"author":"朱熹","id":54969,"strains":["仄仄平平仄仄平，仄平平仄仄仄仄。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一夜同云匝四山，晓来千里共漫漫。","不应琪树犹含冻，翻笑杨花许耐寒。","乘兴正须披鹤氅，瀹甘犹喜破龙团。","无端酒思催吟笔，却恐长鲸吸海干。"],"title":"次秀野咏雪韵三首  其二"}
