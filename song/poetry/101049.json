{"author":"韩琦","id":101049,"strains":["平仄○平仄仄平，○平平仄仄平平。","平平仄仄平平仄，仄仄平○仄仄平。","仄仄仄平平○仄，平平平仄仄平平。","仄平仄仄平○仄，平仄○平仄仄仄。"],"paragraphs":["元巳乘闲到许亭，胜游差远几开扃。","寻春自失花颜素，爱客偏回柳眼青。","曲水事遥存燕喜，甘棠人去想仪形。","禊筵莫愬杯行数，归辔迎风酒易醒。"],"title":"上巳会许公亭二首  其二"}
