{"author":"沈辽","id":189326,"strains":["平仄平仄○，仄平平仄平。","平平仄仄仄，○仄平○○。","仄仄仄平仄，平平平仄平。","仄仄平仄平，平平仄平平。","仄仄平仄仄，平仄平○平。","仄平平仄平，○平○仄平。","仄平平仄仄，仄仄○平平。","平仄仄平平，平平仄平平。","平仄○平仄，平平平仄平。","仄仄平仄仄，○平仄平平。","仄仄○仄平，平仄仄仄平。","平○仄平仄，平仄平平平。"],"paragraphs":["平昔怀壮观，欲浮沧海游。","乖暌未即去，叹恨成淹留。","纵步越山顶，危亭停斗牛。","顾视东北轩，烟云莽浮浮。","气象凌万有，心胆森相投。","暂欣区雾明，三江如带流。","信哉天地大，荡荡难为侔。","迤逦睨山川，微茫使人愁。","春晓看晴旭，秋宵悬玉钩。","未遂逢海若，空然想蓬丘。","老氏患有身，安得六翮修。","终期赤松辈，敖荡成蛟虬。"],"title":"望海亭"}
