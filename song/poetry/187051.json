{"author":"刘摰","id":187051,"strains":["仄仄平平仄，平平○仄平。","平○平仄仄，平仄仄平平。","仄仄平○？，平平仄仄○。","仄平平仄平，仄仄仄平平。","仄仄平○仄，○平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平○仄平。","平平平？仄，平仄仄平平。","仄仄○平仄，○平仄仄平。","平平平仄仄，仄仄仄平平。","平仄平平仄，平平仄仄平。","仄○平仄仄，平仄仄平平。","平仄平○仄，平平仄仄平。","平平平仄仄，仄仄仄平平。"],"paragraphs":["楚国元卑湿，炎天更郁蒸。","风吟同倦虎，霄望剧愁鹰。","渴肺尘将岔，流肤汗不胜。","噆肌纷暗蟆，遶鬓闹飞蝇。","六月常难雨，三湘不识冰。","炉烘一天地，火药万川陵。","气候金初伏，襟怀水未澄。","高明寻偶得，林麓远同登。","此地聊幽遁，危亭更上层。","泉声悬嵽嵲，松影转觚棱。","汲井沈圆李，缘池摘翠菱。","凉清生洞壑，秀绿动沟塍。","佳气西频望，乡栏北屡凭。","有期群野鹿，无法问山僧。","云石逢如旧，巾裾见若憎。","聊堪优卒岁，不愧俯扪膺。"],"title":"六月六日避暑山寺次蹈韵"}
