{"author":"李新","id":223188,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["殷树葱笼绣晓暾，马蹄东去乱冰痕。","世收征诏藏商谷，家有新功刻禹门。","太白夜郎初辱顾，冯唐汉殿欲承恩。","南山报喜通啼鸟，明日荣归鹤有孙。"],"title":"送冯梦授试礼部  其一"}
