{"author":"吕本中","id":247129,"strains":["平平仄仄平，仄仄平仄仄。","平平仄平平，平仄仄平仄。","○平仄仄仄，仄仄仄平仄。","仄仄仄○仄，仄仄仄仄仄。","平平仄平仄，○仄仄仄仄。","仄仄平仄平，仄仄仄仄仄。","仄仄○○平，仄平仄平仄。"],"paragraphs":["闲居病益侵，俗事初一扫。","南公犯寒来，为我略倾倒。","论诗已得妙，不必在穷讨。","我懒百虑废，识子恨不早。","归途见徐董，更问此二老。","所恨聊复翁，向者骨已槁。","拭目看遗文，令人恶怀抱。"],"title":"送南上人"}
