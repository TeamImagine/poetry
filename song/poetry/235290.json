{"author":"程俱","id":235290,"strains":["仄仄仄平仄，平平仄平平。","平平仄○仄，平仄平○平。","仄仄平仄平，平平仄平平。","○○平平仄，平平仄平平。","平平仄平仄，仄仄平仄平。","○仄仄平仄，○平仄平平。","仄平平平仄，仄仄平平○。","○○仄仄仄，仄仄平平平。","平平仄平仄，仄仄平平平。","仄平平仄平，仄仄仄仄平。"],"paragraphs":["白雨下车轴，江湖与天邻。","浑流已横溃，川陆无行人。","荡荡淮楚舟，篙樯动萧晨。","淹留寒山寺，河湾俯清沦。","虚堂梦春草，落纸佳句新。","长啸寄遐想，深谈破无因。","泊无轩裳累，但觉山林亲。","迟迟去鲁意，欲驾还逡巡。","阴霖固无限，所念商农迍。","乃知君子怀，绝出世俗尘。"],"title":"和叶翰林阻雨枫桥"}
