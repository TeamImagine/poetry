{"author":"陆游","id":40281,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["残发凋零不满巾，闭门聊得养天真。","恐伤药草停除地，为惜松槎禁伐薪。","独木架成新略彴，一峰买得小嶙峋。","萧然便觉浑无事，谈笑时时过近邻。"],"title":"闭门二首  其一"}
