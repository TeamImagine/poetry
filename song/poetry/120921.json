{"author":"白玉蟾","id":120921,"strains":["平仄仄仄仄，平平仄平平。","仄平平仄仄，平平仄平平。","仄仄仄平平，仄仄○平○。","仄仄仄仄仄，平仄仄仄仄。","仄平仄平平，仄仄仄平平。","仄○○仄平，仄平仄平平。","○平仄仄仄，平平仄平平。","○仄仄平仄，仄仄平○平。","○平仄平平，仄仄仄平平。","○平仄仄平，仄仄平仄平。","仄平仄仄仄，仄仄平仄平。","仄仄平○平，平仄仄仄平。","仄仄仄仄平，仄仄平仄平。","仄○平平仄，仄仄平平平。","平平仄平仄，仄仄仄平○。","仄仄○平○，仄仄仄仄平。","仄仄平平平，仄仄仄平○。","平仄仄仄仄，○仄平平仄。","仄平仄○仄，仄仄平平平。","仄仄平○平，平平仄仄平。"],"paragraphs":["佳友品字坐，寒宵未渠央。","竹亭天籁动，梅坞月华香。","酒与我为春，我瘦如松苍。","遇酒辄一莞，梅竹侍我旁。","以诗互埙箎，笑语逐飞觞。","酒行三四周，五官舞明堂。","王郎信矣伟，心胸浩琳琅。","咳唾亦珠玉，气习无膏粱。","顷来赤城天，谒我九华房。","期俱控绿烟，汗漫游帝乡。","李郎自可喜，契阔俄四霜。","少日珠庭丰，今愈奕有光。","手仗六尺藜，叩我青锦囊。","不思蓬莱路，往昔同商羊。","年时鼓高志，海上弄干将。","笑抚苍崔嵬，眇视碧浩茫。","一别何沉绵，再见欲飞飏。","胡不贾酒勇，相与形骸忘。","烛花已三灺，醉墨方琳琅。","此乐良难常，人生易夕阳。"],"title":"丹丘同王茶干李县尉高会"}
