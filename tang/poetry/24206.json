{"author":"薛逢","id":24206,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平仄平平仄，仄平平仄仄平平。"],"paragraphs":["龙门曾共战惊澜，雷电浮云出濬湍。","紫府有名同羽化，碧霄无路却泥蟠。","公车未结王生袜，客路虚弹贡禹冠。","今日罏锤任真宰，暂回风水不应难。"],"title":"上吏部崔相公"}
