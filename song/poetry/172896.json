{"author":"张瓒","id":172896,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["帝城谁送应商金，故垒萧萧岁月深。","山势北来连鸟道，水声东去作龙吟。","西风老树惟寒鹊，落日荒郊只暮砧。","不有少陵诗句在，草堂何处共追寻。"],"title":"武侯祠"}
