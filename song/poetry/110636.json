{"author":"刘克庄","id":110636,"strains":["仄仄平平仄仄平，仄平平仄仄平平。","仄平平仄平平仄，仄仄仄平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["事变相寻智亦新，烂泥堆起石嶙峋。","断无余力谋蒸土，颇有傍观哂寘薪。","自古虚心容议者，即今枵腹役耕民。","姑尤聊摄皆齐境，莫遣郊封有诅人。"],"title":"柬陈寺丞筑城"}
