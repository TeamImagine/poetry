{"author":"何梦桂","id":151667,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["正好山中赋草堂，老龙谁唤起南阳。","青衫华发剑三尺，白犬丹鸡酒一觞。","尘世功名蕉下鹿，半生爵禄梦中羊。","年来处处波涛险，莫趁风帆上海艎。"],"title":"饯竹所叔赴庆元征官和韵"}
