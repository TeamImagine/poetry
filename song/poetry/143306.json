{"author":"真山民","id":143306,"strains":["平仄平平仄仄平，仄平仄仄仄平平。","仄平平仄平平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["风扫连阴作快晴，瘦筇伴我出山扃。","路从初日红边过，人在野花香里行。","古木殊无趋世态，幽禽懒作弄春声。","棕鞋踏遍山南北，只与白云相送迎。"],"title":"春晓山行"}
