{"author":"李曾伯","id":129176,"strains":["平平平仄仄仄平，仄平仄仄○平平。","平平仄仄仄仄仄，○仄平仄平仄平。","仄○平平平平仄，仄仄仄仄平平平。","仄平○平仄仄平，仄平仄平平仄平。","平平仄平仄仄仄，平仄平仄平平平。","仄平平仄平仄平，仄仄平仄平○平。","平平仄平仄仄仄，仄仄仄平平平平。","平○仄仄○平仄，仄平仄仄○平平。","平平仄平仄仄平，仄仄平仄平平平。","平○仄○平仄○，仄平平仄平仄平。","仄平平平仄仄仄，仄仄仄仄平平平。","仄平仄仄仄平仄，仄仄仄仄平○平。"],"paragraphs":["莲之为瑞固有之，水神岂肯轻锺奇。","双花仅见子辱表，并蒂尝著原父诗。","未如今年荆州幕，拔萃出类罗方池。","二花三花四五花，至于六花同一枝。","根荄太华玉井藕，仿佛函德铜池芝。","晓来朝日千叶开，宛若群玉齐顷葵。","花工示人厥有象，岂止绿沉而红依。","花中独此号君子，爱莲有说闻濂溪。","方今众贤聚本朝，左右周召而皋夔。","朝和物和天地和，荐之千载之一时。","主人生平不好异，一见错愕开双眉。","此天产也岂人力，赋此直欲同僚知。"],"title":"咏荆州瑞莲"}
