{"author":"释惟晤","id":79020,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["杜门谁复念吾曹，老畏春寒拥毳袍。","懒慢从来徒自笑，唱酬今更怯君高。","曾无道誉喧喧播，厌把肝脾苦苦劳。","佳句忽来催野句，譬将凡果偪仙桃。"],"title":"次韵奉酬"}
