{"author":"宋祁","id":13869,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["四忝方州换隼旟，九番官树老储胥。","淹留太史编残藁，废忘河东箧里书。","远想渊云才不逮，略通邛僰计仍疏。","梦回密友偏矜我，时损瑶音附鲤鱼。"],"title":"答彭州职方朱员外公绰"}
