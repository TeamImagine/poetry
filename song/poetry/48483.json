{"author":"杨万里","id":48483,"strains":["仄平仄仄仄仄仄，平平仄平平仄○。","仄平仄仄平仄平，仄仄平平仄平仄。","仄平平平平仄平，仄平平仄○平平。","平平○仄仄仄仄，平平仄平平仄○。","仄○平平仄平仄，仄平仄仄仄仄仄。","○仄仄平平仄仄，○平仄平平仄仄。"],"paragraphs":["白鸥立雪胫透冷，鸬鹚避风飞不正。","一双野鸭欺晚寒，出没冰河底心性。","绝怜红船黄帽郎，绿蓑青箬牵牙樯。","生愁堕指脱两耳，芦花亦无何许藏。","遣骑前头买干荻，速烘焰火与一炙。","三足老鸦寒不出，看云诉天天不泣。"],"title":"后苦寒歌"}
