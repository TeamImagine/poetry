{"author":"刘挚","id":187183,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["积雨廉纤气已凄，暝云凌乱四天低。","吟怀摵摵声侵竹，归思沄沄水拍堤。","东海可能均霁日，北风曾未逆阴霓。","应须更问淮南米，莫厌留连鹢首西。"],"title":"次和次中久雨阻行而闻浙中旱干"}
