{"author":"许景衡","id":230124,"strains":["仄仄仄平仄，平平○仄○。","平仄仄仄仄，平平仄仄仄。","仄平平平仄，仄仄平仄仄。","平平平仄仄，仄仄仄平仄。","平仄仄仄○，平仄仄平○。"],"paragraphs":["谏省坐何事，南迁临岭峤。","天命已在我，谁能赋𫛳鸟。","第怀平生友，坐隔湖海杳。","生还桐水上，尺素寓襟抱。","鸡黍傥可期，千载有同调。"],"title":"次韵江民表寄王圣时六首  其四"}
