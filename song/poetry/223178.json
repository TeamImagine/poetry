{"author":"李新","id":223178,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["能向风尘识马周，新丰饮尽得相留。","后车惯载胡王缚，衰草频惊战马秋。","灵武须公来辟土，桃林他日待归牛。","承平卫霍知虚老，剩著新篇继日休。"],"title":"次韵解君接感怀  其一"}
