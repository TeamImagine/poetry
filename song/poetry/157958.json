{"author":"韩维","id":157958,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["忘机人似汉川阴，取友从来亦断金。","华屋万楹开里第，清池十顷是家林。","笙歌喧甚犹能默，觞斝飞余不废吟。","便欲与君从此适，藕花风外一披襟。"],"title":"范公新池"}
