{"author":"白居易","id":17260,"strains":["仄平仄仄仄平平，仄仄平平平仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["妓房匣镜满红埃，酒库封瓶生绿苔。","居士尔时缘护戒，车公何事亦停杯。","散斋香火今朝散，开素盘筵后日开。","随意往还君莫怪，坐禅僧去饮徒来。"],"title":"五月斋戒罢宴彻乐闻韦宾客皇甫郎中饮会亦稀又知欲携酒馔出斋先以长句呈谢"}
