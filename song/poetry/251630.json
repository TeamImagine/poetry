{"author":"王洋","id":251630,"strains":["仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄仄。","平仄仄平平仄仄，仄平仄平仄平仄。"],"paragraphs":["蠧关草掩日萧疏，自汲寒缾煮涧蔬。","早愧空肠添雪乳，何须杂珮列琼琚。","往陪雪茧千重贵，顾试𫓪刀一割如。","风露满楼人未散，小窗应为赋归欤。"],"title":"茶荈"}
