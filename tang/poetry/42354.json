{"author":"吴筠","id":42354,"strains":["平平平平仄，平仄仄仄平。","平平仄仄仄，仄仄平平平。","平仄仄平仄，仄仄仄仄平。","平平仄平仄，仄仄平平平。","平仄仄仄仄，仄平平仄平。","仄平平○仄，仄仄平仄平。","平仄仄平仄，○○平仄平。"],"paragraphs":["驰光无时憩，加我五十年。","知非慕伯玉，读易宗文宣。","经世匪吾事，庶几唯道全。","谁言帝乡远，自古多真仙。","余滓永可涤，秉心方杳然。","孰能无相与，灭迹俱忘筌。","安用感时变，当期升九天。"],"title":"元日言怀因以自励诒诸同志"}
