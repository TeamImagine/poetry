{"author":"吴惟信","id":118272,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["抛却萤囊读罢书，甘心奉道乐清虚。","氅逢拜斗身方服，巾待过庭手未除。","无事遍求仙术学，有邪只用鬼兵驱。","莫将鸡犬云中去，且占人间福地居。"],"title":"赠沈复斋"}
