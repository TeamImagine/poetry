{"author":"邹浩","id":220898,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["汉江衮衮接天流，百里舟行一转眸。","白浪激风鸣战鼓，青山迎棹走长虬。","均阳已断南柯梦，鄼上还惊宋玉秋。","南望祖茔能几驿，王程不得下荆州。"],"title":"泛汉江  其一"}
