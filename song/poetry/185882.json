{"author":"徐积","id":185882,"strains":["仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["一条云路谁曾到，万丈仙梯也不如。","好上青云骑鸑鷟，更探明月弄蟾蜍。","风初定处云烟合，日未中时碧洞虚。","山下不须骑骏马，为言行客且乘馿。"],"title":"华山  其二"}
