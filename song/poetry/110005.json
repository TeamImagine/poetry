{"author":"刘克庄","id":110005,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["鹑衣不似拥千金，用破灯窗一世心。","太学空闻能赋久，春官未察读书深。","柴车巾出身犹健，槐简拈归病已侵。","寂寞殡宫来客少，故人野外独沾襟。"],"title":"哭方主簿伋"}
