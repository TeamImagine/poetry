{"author":"释子淳","id":220235,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["天气暄妍三月春，青山垂访白头人。","威仪雍肃披儒雅，语论清泠洗渴尘。","道合圆常无异路，心空及第自通津。","相逢相别休怀念，千里同风德及邻。"],"title":"送吴公裕"}
