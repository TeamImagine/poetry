{"author":"释德洪","id":227885,"strains":["仄仄平○仄平仄，○平仄仄○仄仄。","仄平仄仄○仄平，○平平仄平平仄。","平平仄仄平仄仄，平平仄仄仄平仄。","平平平平仄仄○，○仄平平平平仄。","仄平平平仄平仄，○仄仄平平仄仄。","平平仄仄仄平平，平○仄仄平○仄。","仄仄仄平平仄仄，○平平仄平平仄。","仄○仄仄平仄平，仄仄仄平平仄仄。","平仄平平仄平仄，平平仄仄平仄仄。","平○平平仄平平，仄仄○平○仄仄。"],"paragraphs":["翰墨场中见奇杰，行书半杂欧与薛。","此诗押韵如射雕，应弦而落人惊绝。","词惟达意非有作，公虽不怪傍人愕。","嗟余平生事苦吟，吟笔今真为公阁。","涣然成文自湍走，如水与风初邂后。","颀然绿发映华裾，人间此客何从有。","我诵此生真一寄，禅林枝稳容栖止。","敢将丑恶酬绝倡，狗尾续貂堪笑耳。","坡谷渊源有风格，光芒万丈余五色。","吾闻龙蛇所由生，必也深山并大泽。"],"title":"季长见和甚工复韵答之"}
