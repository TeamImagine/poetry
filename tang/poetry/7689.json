{"author":"司空曙","id":7689,"strains":["○平平平仄，仄仄仄平○。","平仄平平仄，○○仄仄平。","平平仄仄仄，仄○仄○平。","仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄○平。","平仄平平仄，平平仄仄平。"],"paragraphs":["思君宁家宅，久接竹林期。","尝值偷琴处，亲闻比玉时。","高人不易合，弱冠早相知。","试艺临诸友，能文即我师。","凌寒松未老，先暮槿何衰。","季子生前别，羊昙醉后悲。","寿堂乖一恸，奠席阻长辞。","因沥殊方泪，遥成墓下诗。"],"title":"哭苗员外呈张参军"}
