{"author":"陆游","id":33917,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["绝物离人恨未能，聊为旦过打包僧。","蹇驴渺渺秋山雨，孤榻昏昏夜店灯。","酒量已随诗共退，客愁仍与病相乘。","颓然衰飒嗟谁识，侠气当年盖五陵。"],"title":"俶装"}
