{"author":"苏辙","id":197380,"strains":["平平仄仄仄○平，仄平平仄平仄平。","仄平○仄仄平仄，仄仄○仄平平仄。","仄平平仄仄仄仄，平平仄仄平平平。","仄平仄仄平仄仄，○仄平仄平平平。","平平仄仄仄○仄，平○仄仄平仄仄。","仄平仄仄平仄仄，仄平仄仄○○平。","○○平仄仄○仄，仄仄平仄平平仄。","平平仄仄○平仄，仄仄仄仄○○平。"],"paragraphs":["都城广大漫如天，旅人骚屑谁与欢。","北风号怒屋无瓦，夜气凝冽冰生弃。","雪声旋下白玉片，灯花暗结丹砂丸。","叩门剥啄惊客至，吹火仓卒怜君寒。","明时未省有遗弃，高论自笑终汗漫。","识君太学嗟岁久，至今客舍犹泥蟠。","正如憔悴入笼鹤，坐见摧落凌风翰。","明朝尚肯过吾饮，有酒不尽行将酸。"],"title":"次韵蒋夔寒夜见过"}
