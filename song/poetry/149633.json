{"author":"方回","id":149633,"strains":["仄○仄仄平平平，平仄平○平仄平。","仄平平仄仄平仄，仄仄平仄平平平。","仄仄仄平仄仄仄，平平仄平平仄平。","仄仄平仄○仄仄，仄○仄仄平平平。","仄仄仄平平仄平，平仄平平平仄平。","仄仄仄仄仄仄仄，仄○平仄平平平。","○仄仄仄仄仄仄，平仄仄平平仄平。","平平仄仄仄仄仄，平平平平平○平。","仄仄仄仄仄仄仄，仄平仄仄平仄平。","仄平平平仄仄仄，仄仄仄仄○仄平。","平平仄仄仄平仄，平仄平仄平平平。","仄仄○平仄仄仄，平仄平仄平仄平。","仄仄平平仄仄仄，仄仄仄平○平平。","仄平仄仄平平仄，仄平平平仄仄平。","平仄平平仄仄仄，平仄平仄平平平。","仄仄○○仄仄○，仄仄平平平？平。","仄仄平平仄平平，仄仄平仄○仄平。"],"paragraphs":["二三十载乡闾师，黄纸初除专讲帷。","溧阳虽小亦新郡，学廪粗足晨昏炊。","曰事未然缺次远，槐宫尚需蝉再嘶。","士食天禄行或使，暗中自有神扶持。","我昔识君初未髭，犀角双盈方颡颐。","饱学武库富蓄贮，粹行桓璧微瑕疵。","过市目不视左右，何啻董生园不窥。","含章晦美抱素蕴，修之于家朝廷知。","一室万里限户阈，脚跟不动名四驰。","譬诸丰城瘗宝剑，紫气贯斗当有时。","平生识字乃余事，仓颉科斗扬雄奇。","饰翠泥金写梵夹，凡善书者能办之。","至用儒流董厥役，借此进贤培邦基。","晦翁岂止能诗者，澹庵胡公荐以诗。","唐柳公权以笔谏，忠鲠随事堪箴规。","去去行行勿复迟，未至烹雌炊扊扅。","白玉之堂凤凰池，不着君辈当着谁。"],"title":"送邓善之提调写金经"}
