{"author":"罗邺","id":30428,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["一抛文战学从公，两逐旌旗宿梵宫。","酒醒月移窗影畔，夜凉身在水声中。","侯门聚散真如梦，花界登临转悟空。","明发不堪山下路，几程愁雨又愁风。"],"title":"锺陵崔大夫罢镇攀随再经匡庐寺宿"}
