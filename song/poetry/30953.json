{"author":"李流谦","id":30953,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄平仄平平仄仄，平平平仄仄平平。"],"paragraphs":["万钧笔力等闲扛，占断溪山福已庞。","扑鼻寒梅香树树，照人新酿绿缸缸。","大严浄社谁投足，小恕诗坛肯纳降。","莫为不侯空叹息，将军才气自无双。"],"title":"次韵大人书怀  其一"}
