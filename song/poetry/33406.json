{"author":"陆游","id":33406,"strains":["○仄○仄仄，仄仄○平平。","平平仄仄仄，仄仄仄仄平。","平平仄仄○，仄仄仄仄平。","仄仄平仄○，○仄○仄平。","仄平仄仄○，平仄仄仄平。","平仄仄○○，平平仄平平。","仄仄平仄平，○平平平平。","平○仄仄仄，平仄平仄平。","○平仄仄仄，平仄仄仄平。","仄仄仄仄平，仄仄平平平。","平平平仄○，仄仄仄仄平。","仄平仄仄仄，仄仄仄仄平。","仄平仄平仄，平○仄平平。"],"paragraphs":["三代藏宝器，世守参河图。","埋湮则已矣，可使列市区。","文章有废兴，盖与治乱符。","庆历嘉祐间，和气扇大𬬻。","数公实主盟，浑灏配典谟。","开辟始欧王，菑畬逮曾苏。","大驾初渡江，中原皆荒芜。","吾犹及故老，清夜陪坐隅。","论文有脉络，千古著不诬。","俯仰四十年，绿发霜蓬枯。","孤生尊所闻，秉节不敢渝。","久幽士固有，速售理则无。","世方乱珉玉，吾其老江湖。"],"title":"书叹"}
