{"author":"许棐","id":116922,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["城中破屋妻儿住，自向招提借小房。","壁上碑文皆古篆，案头书册半仙方。","月嫌碎竹遮窗暗，风款飞花入座香。","点检未如僧相处，只多髭鬓几茎霜。"],"title":"张声父"}
