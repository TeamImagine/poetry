{"author":"王之道","id":7152,"strains":["平平仄平仄，○平平仄仄。","○平仄平仄，平仄平仄仄。","平平○仄仄，仄仄仄平仄。","平平平仄仄，平仄仄平仄。","平平○仄仄，平平仄○○。","仄仄平仄○，仄平仄仄仄。","平平仄平平，平仄仄平仄。","仄仄仄仄平，平平仄平仄。","平平仄仄仄，平平仄平仄。","平平仄平仄，仄平○平仄。","平仄平平平，平仄○仄仄。","仄仄平仄仄，平平仄平仄。","仄平仄仄仄，仄仄仄○仄。","仄平仄平平，平仄平仄○。","平平仄平仄，仄仄仄仄仄。","○○平仄平，仄平○平仄。","平平仄仄平，仄仄仄仄仄。","仄仄平仄平，仄仄仄平仄。","平仄平仄仄，平平仄平仄。","平○仄平仄，仄仄仄平仄。","仄平仄仄仄，仄仄平仄仄。","仄仄仄仄仄，仄仄仄平仄。"],"paragraphs":["渊明晋高士，从官非所好。","当时令彭泽，为米聊寄傲。","公田三百亩，一稔足炊{酉暴}。","明年春二月，农以仲春告。","为言当举趾，西畴雨如膏。","雨后春日迟，不寒亦不暴。","欣欣木争荣，民析肯居隩。","感此万物时，吾年迫衰眊。","余生复几许，遑遑近颠倒。","翩然赋归去，岂为折腰躁。","兄也今渊明，强盛当远到。","学问穷古始，文章配盘诰。","十年宰两邑，五月政三报。","去冬得兄书，怜我加慰劳。","仁言暖于帛，失喜至舞蹈。","其间何所云，作亭县之奥。","为农榜告春，此意在劝导。","我欲求子诗，并以示倪耄。","春作苟尽力，秋成可无祷。","先当起疲瘵，次用振凋耗。","别来忽九载，触绪增恋嫪。","塞命敢不勉，一笑一杯犒。"],"title":"告春亭诗为江宁令荀晋仲作"}
