{"author":"苏辙","id":197882,"strains":["平平仄仄平平仄，平平仄仄平平仄。","仄平平仄仄平平，仄仄平平○仄仄。","仄仄平平仄○○，仄平○仄平平仄。","仄平仄仄平平○，仄仄○平平仄仄。","仄平仄仄平仄仄，仄仄○○○仄仄。","平平平仄○仄○，仄仄仄平○仄仄。","仄平平仄仄仄仄，仄仄平平○平仄。","平平平仄仄仄平，仄仄平平仄平仄。"],"paragraphs":["怜君古木依岩槁，西江饮尽须弥倒。","野花幽草亦何为，崄韵高篇空自恼。","万点浮溪辄长叹，一枝过岭仍夸早。","拾香不忍游尘污，嚼蕊更怜真味好。","道人遇物心有得，瓦竹相敲缘自扫。","谁知真妄了不妨，令我至今思琏老。","妙明精觉昔未识，但向闲窗看诗草。","浮云时起鸟四飞，毕竟安能乱清昊。"],"title":"复次前韵答潜师"}
