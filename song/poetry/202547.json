{"author":"陆佃","id":202547,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["平生希慕范莱芜，耻把耕耘一问奴。","碑较智愚能几里，树争贫富没多株。","报之琼玖如投李，遗以珩璜恍弋凫。","传语小城休负固，元侯今后不言无。"],"title":"答毅夫遗橘株之什三首  其一"}
