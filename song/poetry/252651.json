{"author":"洪皓","id":252651,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["九龄颖悟已惊人，乃父分茅善抚民。","郑忽身为周室质，贾生议屈汉庭臣。","行攀郄桂荣三釜，暂著莱衣省二亲。","勿讶班荆歌陟屺，小人有母在江滨。"],"title":"送刘善长归北安省亲"}
