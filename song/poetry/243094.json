{"author":"李纲","id":243094,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["去国飘零伴一星，误恩还许谒承眀。","已甘松菊老三径，岂有材猷厕九卿。","晚景故惭题柱客，壮怀多谢弃𦈡生。","片帆自逐南风起，遇坎乘流且么行。"],"title":"途中书怀"}
