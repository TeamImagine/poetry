{"author":"刘过","id":82650,"strains":["平仄平平平，平仄○平平。","仄平平仄平，平仄仄仄平。","平仄仄平仄，仄仄○平平。","平平仄平平，仄仄仄仄仄。","平平仄平仄，平仄仄仄平。","平平仄仄平，平仄平仄○。","平仄平仄平，平○仄平平。","仄仄○○仄，仄平仄平仄。","平仄仄仄平，平仄仄平仄。","○平仄平平，仄仄仄仄仄。","平平平仄平，平仄仄仄○。","仄平平平仄，仄仄平仄仄。"],"paragraphs":["桃李多芳妍，开落如春风。","托身终自天，花不百日红。","残月望朝日，各自相西东。","为君整仪容，照水不照镜。","为君进甘旨，君视肉有堇。","悲歌欲感君，声若君不闻。","金玉徒结君，君看若浮云。","父母长叹息，谓儿好容德。","脂泽固不妍，珠翠亦无色。","娉婷艳阳春，自丑不自惜。","君心河汉流，为雨不复收。","妾心东流水，赴海终不止。"],"title":"古意席上为徐子宜侍郎赋"}
