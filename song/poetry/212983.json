{"author":"贺铸","id":212983,"strains":["○仄仄平仄，平平仄○平。","仄仄平平平，平平仄平平。","○平仄○○，仄仄平平○。","仄仄仄平仄，平平仄○平。","○○仄平平，仄仄平平平。","平仄○平仄，平平平仄平。","平平平仄平，平仄○平平。","平仄仄○仄，平平平仄○。","平平仄平平，仄仄平平平。","仄平仄○平，仄平平仄平。","仄仄仄平仄，仄仄平○平。","仄平仄仄平，平仄仄仄○。","平仄仄平仄，平平平仄仄。"],"paragraphs":["驱马越飞涧，扬旌下回冈。","欻见层浮图，高风振琅珰。","重门壮且深，老柏森然行。","佛子出延客，投鞭步长廊。","中庭汲新泉，一饮生清凉。","孤坐兴登览，危梯趋上方。","萧萧荒竹林，檐外如环墙。","樵牧断行径，龙蛇知所藏。","山禽喜暄旸，啸侣何琅琅。","子规特殷勤，使人怀故乡。","引领落西北，暮色来苍茫。","一官早见縻，微尚久未偿。","明发复东去，斯游良不忘。"],"title":"宿法惠寺"}
