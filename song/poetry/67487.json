{"author":"楼钥","id":67487,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["田夫笑把褐衣牵，争问壶中别有天。","齿发虽衰浑未觉，精神愈胜果何缘。","公言已老偶能尔，我本无心只自然。","再祷百分才及一，定应椿寿八千年。"],"title":"次韵五诗 山行野老问年"}
