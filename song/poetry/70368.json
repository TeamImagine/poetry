{"author":"白巽","id":70368,"strains":["仄仄仄平平仄仄，仄平仄仄平仄仄。","仄平平仄仄平平，仄仄平平仄平仄。","仄平仄仄仄○仄，仄仄○平○仄仄。","平平仄仄仄平平，○仄平平仄平仄。","○平仄平仄仄平，平平仄仄平平平。","仄仄平仄平仄仄，仄平平平平仄平。"],"paragraphs":["雨足稻畦春水满，插秧未半青短短。","马尘追逐下关头，北望东屯转山坂。","一川洗尽峡中想，远浦疏林分气象。","沟塍漫漫堰源低，滩濑泠泠石矶响。","中田筑场亦有庐，翚飞夏屋何渠渠。","李氏之子今地主，少陵祠堂疑故居。"],"title":"东屯行"}
