{"author":"周孚","id":63211,"strains":["仄平仄仄仄平平，仄仄平平仄仄仄。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["久耽笔砚弃犁锄，石友申申或骂予。","涉世何殊枕中梦，误人今信案头书。","不堪秋菊雕荒径，欲趁春帆返敝庐。","回首交游幸无辱，蒯缑虽短不弹鱼。"],"title":"别闾丘诸公之临安"}
