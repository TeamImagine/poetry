{"author":"张扩","id":234177,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不爱虚名式擅场，却收余焰入寒乡。","于鱼得计绝人事，翻手为云小子狂。","阅世已除三宿恋，论诗兼倍百家长。","西风举扇谁多事，君自无尘点肺肠。"],"title":"归来轩二首  其二"}
