{"author":"陆游","id":36847,"strains":["平平仄仄仄平平，平仄平平仄仄平。","平仄平平仄平仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["江湖送老一渔舟，清梦犹成塞上游。","生马驹驰铁蹄踠，古铙歌奏锦衣褠。","玉关雪急传烽火，青海云开见戍楼。","白首不侯非所恨，咿嘤床箦死堪羞。"],"title":"枕上述梦"}
