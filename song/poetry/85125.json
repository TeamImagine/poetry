{"author":"周南","id":85125,"strains":["仄平平仄○平平，平仄仄仄○平○。","平平平仄平平○，仄仄仄仄平仄平。","平平仄仄○平仄，○仄平平○平仄。","仄平仄仄仄仄○，仄仄平平仄○仄。","平仄平仄平○○，○○仄仄○平仄。","仄仄平平平仄平，平仄平平平仄仄。"],"paragraphs":["去年蹉却沤麻时，寒女卒岁号无衣。","今年无叶蚕眠迟，五月簇茧方缲丝。","丝成那望衣儿女，且织霜缣了官赋。","不愁织尽杼轴空，只恐精麤不中度。","寒女寒女无重叹，且将败缕缝新绽。","愿得明年蚕叶平，剜肉医疮为汝办。"],"title":"蚕妇怨"}
