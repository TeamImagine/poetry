{"author":"张九龄","id":23023,"strains":["仄平平仄仄仄平，仄仄○平仄，平平仄仄平。","平平仄仄仄平平，仄仄平平仄仄平。","平仄平平平仄仄，○平仄仄仄平平。","○仄平，仄平仄。","仄仄平平仄仄平，平平仄仄仄○仄。","平平仄仄平，平仄○○平。","仄仄平○平仄仄，平平仄仄仄平○。"],"paragraphs":["有时神物待圣人，去后汤还冷，来时树亦春。","今兹十月自东归，羽斾逶迤上翠微。","温谷葱葱佳气色，离宫奕奕叶光辉。","临渭川，近天邑。","浴日温泉复在兹，群仙洞府那相及。","吾君利物心，玄泽浸苍黔。","渐渍神汤无疾苦，薰歌一曲感人深。"],"title":"奉和圣制温泉歌"}
