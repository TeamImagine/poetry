{"author":"王质","id":63641,"strains":["○平仄仄平平平，○仄仄仄平平平。","平平平平○仄仄，仄仄仄仄平平平。","平平仄仄仄平仄，仄仄平平平仄平。","仄○仄仄仄仄○，平平平○平平平。","○平平仄仄平仄，平平仄仄平平平。","仄平平平仄平仄，仄平仄○平平平。","平平仄平平仄仄，仄仄○仄仄仄平。","仄平仄仄仄仄仄，仄仄？？平平平。","仄平平平仄仄仄，平平仄仄平○平。","平平仄平仄仄仄，仄仄仄仄○平平。","平平仄○仄仄仄，平仄仄仄平平平。","仄平平平仄仄仄，平仄仄平○仄平。","仄平仄仄仄仄仄，仄平仄仄○仄平。","平平平仄仄平仄，平平仄仄平平平。","仄平仄仄仄平仄，仄仄仄仄平平平。","平○仄仄仄平仄，○平仄仄平平平。"],"paragraphs":["沈公顶踵皆诗书，如大国楚吞江湖。","平生琼瑰三万斛，化作木铁来侵肤。","霜台柏叶夜惊耳，大庾梅香春染裾。","世间万法等一观，宁知忧患非欢娱。","三贤堂上一杯酒，风流未减承明庐。","两星荧煌燿南海，化州老沈儋州苏。","知公久闲谈笑口，忍啄三尺不敢吁。","孟公故是大度士，岂受谫谫繁文拘。","一朝青天返白日，冰山转眼成空虚。","秋鹰下鞲马脱辔，逸气凛凛横天衢。","蛮烟不折壮士节，诗卷已作牛腰粗。","贝宫瑶胎贯月魄，仙掌露华沈玉壶。","酒酣妙语一咀嚼，舌根沆瀣如醍醐。","归来清梦渺江海，波涛一叶凌菰蒲。","十年故纸倦翻覆，见此喜气生眉须。","何当杖履奉君子，看公快扫青松腴。"],"title":"赠沈文伯"}
