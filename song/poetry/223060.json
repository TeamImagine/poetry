{"author":"李新","id":223060,"strains":["仄○仄仄仄平平，仄仄平平仄仄平。","仄仄仄平○仄仄，仄平平仄仄平平。","平平○仄○平仄，仄仄○平平仄○。","仄平仄仄平平仄，平仄平○仄仄平。"],"paragraphs":["梦中得鹿本无心，觉后人亡只见金。","水出吐蕃分黑白，地穷全蜀隔幽阴。","枯肠正伴空城雀，白首更为梁甫吟。","急求贾傅今宣室，谁赋伤谗屈子文。"],"title":"西轩  其一"}
