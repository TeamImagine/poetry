{"author":"度正","id":94533,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["清献重逢在永阳，方知此道浸明昌。","非聪何以闻天籁，有畀终须辨国香。","不贰见知忠肃瓘，逸民晚遇太师光。","圣贤出处宁无意，舍则深藏用束装。"],"title":"正伏承泽深佥判学士贤友以正生朝宠贶佳篇辄次元韵  其三"}
