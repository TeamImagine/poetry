{"author":"晁说之","id":219236,"strains":["仄平平平仄平○平仄，○○○平仄平○平仄。","仄○仄平平平仄仄平，平平仄仄○仄仄。","平平仄仄平平平，仄仄平平仄平仄，仄平仄仄仄仄仄平平。","平仄平仄平，平仄仄仄仄。","仄平仄仄仄平平，平平○仄仄仄仄。","平平仄仄仄平平，平仄平仄平平仄。","平平平仄○平平，仄仄仄仄平平平仄仄。"],"paragraphs":["昔时江南士人轻吴会，正如长安洛阳论宾主。","自从九州花开一日来，欣欣不复闻此语。","明州太守江南英，信美之乡是吾土，莫言只饮甬水便无情。","黄鹄排赤霄，垂翅一再举。","御厨赐食紫驼峰，情多犹忆马夹柱。","依然梦断四明山，花信风里怜梅雨。","潮平驩喜浪婆儿，莫错举櫂新城江上去。"],"title":"送坛守赴阙"}
