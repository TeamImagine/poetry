{"author":"周紫芝","id":240345,"strains":["仄仄仄平仄，平平仄平平。","平平仄平仄，仄仄平仄平。","平平仄仄仄，仄仄○平平。","仄平○平仄，平平仄平平。","仄仄仄○仄，平平平仄平。","平平仄仄仄，仄仄平平平。","平仄仄仄仄，仄仄平平平。","○平○仄平，仄仄平仄○。","平○仄平仄，仄平平仄平。","平○○平平，仄仄平仄平。"],"paragraphs":["绝境渺天末，招提入云端。","汪湾一溪水，似与山屈盘。","僧房各上下，处处闻惊湍。","道人更幽独，开窗对檀栾。","细雨洗轻碧，微风生暮寒。","云梢自袅袅，玉佩时珊珊。","繄我绝韵友，久结无情欢。","相逢如故人，弃置良独难。","婆娑弄清影，夕阳殊未残。","何当分清阴，与子同考槃。"],"title":"琼师苍筤轩"}
