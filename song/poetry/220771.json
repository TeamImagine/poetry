{"author":"邹浩","id":220771,"strains":["平仄平仄平，平仄仄仄仄。","仄平仄平平，仄仄平○仄。","仄仄仄仄○，仄仄仄○仄。","平平仄○平，平仄仄平仄。","平平仄平平，仄仄平平仄。","仄仄仄平平，○仄平平仄。","平仄仄仄○，○仄○仄仄。","平仄平平平，平平○平仄。"],"paragraphs":["韩范天下贤，褒贬不妄出。","舌端有春秋，所与惟其实。","一举十五丧，富贵所难必。","公孙贱且贫，兹事乃能毕。","心追古人高，迹付今人述。","二老首形容，昭劝无终日。","伊予特后闻，叹恨颇自失。","东望天山平，风松正萧瑟。"],"title":"书公孙卷末"}
