{"author":"陈宓","id":96868,"strains":["平平平仄仄仄平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["吾家清俭莫忘初，昔日儒酸白屋居。","世事直须防满溢，天公偏是喜乘除。","看来负郭三千顷，不似传家一卷书。","谦损却能丰萃致，试观沧海受川渠。"],"title":"读先君新第落成诗有感因韵书示蒙孙  其二"}
