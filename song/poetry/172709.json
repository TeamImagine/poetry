{"author":"李北之","id":172709,"strains":["平平平仄仄平○，○仄平平○仄平。","仄平○仄平平仄，平平仄仄平平平。","平平仄仄仄仄仄，平○仄仄○平仄。","平仄平平仄仄平，平平仄平仄仄仄。","仄仄仄平○仄平，平平仄仄平平平。","平平平仄仄○仄，○仄平平仄仄平。","平仄仄○平仄平，平○○仄仄平平。","平平○仄仄仄仄，平平仄仄平仄平。","仄平仄平平平仄，仄平仄仄平平仄。","仄○仄平平仄○，平仄仄平平平仄。","平仄仄仄仄仄平，平仄○仄平平平。","仄平仄仄平○仄，平○平平仄仄平。","仄平仄仄平平仄，仄仄仄平平仄仄。","仄平仄仄仄○○，平平仄仄平平仄。"],"paragraphs":["峦冈经亘翠环中，中有山形如覆镛。","晋仙王郭曾登眺，名形婺女金华同。","悬崖积铁数百尺，轮囷老木参天碧。","时有金鸡击膊鸣，铿鍧响通石屋石。","石屋去山三里余，潭潭若有神龙居。","渔人爬{瓜少}入深处，闻得山椒奏步虚。","山趾有观名玉山，黄冠分得葛仙班。","家无担石四壁立，披风切月陪往还。","我师率庵庞眉老，故园跨鹤迷仙岛。","道号艮斋曾品题，椽笔特书为摛藻。","千载一遇邑大夫，来问胜境形何模。","片言拟作诗中句，羞献人家水墨图。","倚风太息来何暮，入境发挥方得路。","愿言葺理芰荷衣，青天白日披云雾。"],"title":"玉山观"}
