{"author":"陆游","id":37078,"strains":["仄仄仄仄仄平平，仄仄○平仄○平。","仄仄仄平平仄仄，平平平仄仄○平。","平平仄仄仄平仄，仄仄○平○仄平。","平仄仄平平仄仄，仄平平仄仄平○。"],"paragraphs":["老便寂寂厌纷纷，借得禅房卧看云。","夜宴怕逢觥录事，秋山佣伴猎将军。","余年敢望十寒暑，夙习正须三沐熏。","斜日满窗谁唤起，数声啼鸟隔溪闻。"],"title":"西窗睡起"}
