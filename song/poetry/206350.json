{"author":"黄庭坚","id":206350,"strains":["仄平平仄○平仄，仄仄平平仄仄平。","平平平仄平○仄，仄仄平平平仄平。","平仄仄平平仄仄，仄平仄仄仄平仄。","仄平平仄仄仄平，平平○平仄平仄。"],"paragraphs":["玉人怜我长蔬食，走送厨珍自不尝。","秦牛肥腻酥胜雪，汉苑甘泉梨得霜。","冰底斲春生笋束，豹文解箨馔寒玉。","见他桃李忆故园，馋獠应残遶窗竹。"],"title":"谢景叔惠冬笋雍酥水梨三物"}
