{"author":"宋祁","id":13766,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["左幡彤赤抗前旌，捧诏西归觐大庭。","汉署余香薰锦帐，唐家新政纪云屏。","迎秋画隼开朱旆，别夜哀乌动列星。","从此回翔宸渥厚，冠緌清晓俯阶蓂。"],"title":"送杨学士三首  其一"}
