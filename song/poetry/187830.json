{"author":"王令","id":187830,"strains":["仄仄平仄仄，○仄仄仄平。","仄平仄平平，仄仄平仄平。","仄○平仄平，仄仄平仄平。","平平仄平平，仄仄仄平平。","平仄仄仄仄，仄平仄平平。","平仄仄仄平，平仄○仄平。","仄平平仄平，仄仄平仄平。","平仄平仄平，仄仄仄仄○。"],"paragraphs":["琐琐来学子，从我问古风。","谓言古之人，学不求世功。","以其明智余，施与天下同。","能知学为身，自不恤穷通。","童子顾我笑，是言得无蒙。","斯道使可遵，曾不闻父翁。","谓言童子归，益自谋厥躬。","吾不能尔言，亦不必尔从。"],"title":"学子"}
