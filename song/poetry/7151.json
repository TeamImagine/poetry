{"author":"王之道","id":7151,"strains":["仄平仄平仄，平平○平仄。","平平仄仄仄，平平仄○平。","平平仄平仄，平仄仄○仄。","仄○平平平，平仄平仄仄。","平平仄平平，仄仄仄平仄。","平平仄平仄，○仄平仄仄。","仄平仄平仄，○仄仄平仄。","仄平平仄平，平仄仄平仄。","平平仄仄仄，○仄平○仄。","平平○平平，仄仄仄平仄。","仄○平仄仄，仄仄平仄仄。","仄平平平平，仄仄平仄仄。","平平仄平仄，平○仄平仄。","平○仄平仄，仄仄仄平仄。","仄仄平仄仄，○仄○仄仄。","平○○平平，○仄仄平仄。","平仄仄平仄，平平仄平仄。","平平平平仄，平平仄○仄。","仄仄仄平平，仄仄仄平仄。","平平仄平平，仄仄仄平仄。"],"paragraphs":["涉春苦淫雨，连绵过梅夏。","西来二十日，终朝走泥溠。","林霏欲开户，檐溜又淙夜。","势如黄河翻，声若沧海泻。","颓垣就崩摧，败屋遂倾卸。","垂成麦伤潦，将老蚕病柘。","那知困羁旅，正恐害耕稼。","痛哉兵火余，人物久凋谢。","疮痍索抚养，嵬琐烦教化。","方推中牟恭，复获颍川霸。","是行良不恶，渐美同啖蔗。","况承双鱼书，敢缓千里驾。","平生慕山水，寻胜每偷暇。","何妨见君子，大厌顾荣炙。","一举欣两得，重趼轻百舍。","登临兴何穷，吟咏乐无价。","猿鹤互酬对，云烟竞邀迓。","岩松升龙矫，溪桥断虹跨。","尚恨阻丰隆，未果访姑射。","须烦段文昌，一出补天罅。"],"title":"苦雨呈蕲守徐次公"}
