{"author":"陈陶","id":36606,"strains":["仄平平仄仄，仄仄平平仄。","仄仄仄○平，平平仄平仄。","平○仄平仄，平仄仄平仄。","仄仄仄○平，平平平仄仄。","平平仄平仄，仄仄平平仄。","平仄仄平平，仄平平仄仄。","平平仄平仄，仄仄仄平仄。","？仄仄平平，○平仄平仄。"],"paragraphs":["博罗程远近，海塞愁先入。","瘴雨出虹蝀，蛮江渡山急。","常闻岛夷俗，犀象满城邑。","雁至草犹春，潮回樯半湿。","丹丘凤皇隐，水庙蛟龙集。","何处树能言，几乡珠是泣。","千年赵佗国，霸气委原隰。","龌龊笑终军，长缨祸先及。"],"title":"番禺道中作"}
