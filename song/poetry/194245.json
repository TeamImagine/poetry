{"author":"苏轼","id":194245,"strains":["○平平，仄仄仄，○○仄仄仄○仄。","仄平仄仄平平平，平仄平平仄仄平。","平○仄仄○仄仄，仄仄○平平仄仄。","仄仄仄仄平仄○，仄仄仄平○仄仄。","仄○平○平平平，仄平仄仄平平平。","仄平仄○平平仄，平平仄平平○平。","平平仄平平仄仄，仄仄平○平仄○。","平平仄仄仄平平，仄仄平平仄平仄。"],"paragraphs":["燕南垂，赵北际，其间不合大如砺。","至今父老哀公孙，蒸土为城铁作门。","城中积谷三百万，猛士如云骄不战。","一旦鼓角鸣地中，帐下美人空掩面。","岂如千骑平时来，笑谈謦欬生风雷。","葛巾羽扇红尘静，投壶雅歌清燕开。","东方健儿虓虎样，泣涕怀思廉耻将。","彭城老守亦凄然，不见君家雪儿唱。"],"title":"送将官梁左藏赴莫州"}
