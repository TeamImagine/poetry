{"author":"陆游","id":33266,"strains":["仄平○平○仄仄，平平○仄平仄仄。","平平仄仄平仄平，○仄平平○仄仄。","平平平平仄仄仄，仄仄平平○仄仄。","仄○平仄仄仄平，平平仄平平仄仄。","仄平仄平仄仄仄，仄仄仄仄平仄仄。","仄平平仄○○仄，平仄平平仄○仄。","仄仄仄仄平○○，平仄平仄平○平。","仄平仄仄平平平，平平仄平○仄平。"],"paragraphs":["峭崖磨天如立壁，柟根横走松倒植。","呀然一岫惊倒人，空洞坡陁三百尺。","幽阴宜为异物托，角爪痕存犹可识。","想当蟠蛰未奋时，腥风逼人云触石。","一朝偶为旱岁起，卷海作雨飞霹雳。","向来伊吕正如此，莘渭千年有遗迹。","我欲酌酒招蜿蜒，安用辛苦常行天。","太平海内多丰年，归来故祠听管弦。"],"title":"龙洞"}
