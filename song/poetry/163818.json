{"author":"于石","id":163818,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["鹑结为衣鹬作冠，采芝何处问商颜。","兴亡眼欲窥千古，俯仰心无愧两间。","客路西风新白髪，野花啼鸟旧青山。","日高浓睡平川屋，安用鸡鸣度远关。"],"title":"次韵赵子玉书怀"}
