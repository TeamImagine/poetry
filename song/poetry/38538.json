{"author":"陆游","id":38538,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["古北安西志未酬，人间随处送悠悠。","骑驴白帝城边雨，挂席黄陵庙外秋。","大网截江鱼可脍，高楼临路酒如油。","老来无复当年快，聊对丹青作卧游。"],"title":"观画山水"}
