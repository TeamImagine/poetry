{"author":"杨时","id":215140,"strains":["平平仄仄平平平，仄平仄仄○平平。","○平仄仄平仄仄，仄仄仄仄平平平。","仄平平平仄仄平，平平仄仄○平平。","○平平仄仄平仄，仄仄仄仄平平平。","仄平仄仄仄○仄，○平平仄平平平。","平仄仄平仄仄仄，仄仄仄仄平平平。","仄仄平平仄平仄，仄平仄仄○平平。","仄平○仄平○仄，仄仄平平仄仄○。"],"paragraphs":["寒炉火冷浮青烟，劲风刮面如戈鋋。","凝阴不动天欲雪，竟日兀兀成拘挛。","广文才名四十年，天寒坐客犹无毡。","参军官小技能薄，寂寞冷坐诚宜然。","忘形杜老偶相觅，传呼歌舞开华筵。","嗟予简书固可畏，不得对饮檐花前。","谩有糟浆逆人鼻，汝阳口角空流涎。","可能更似苏司业，只与时时送酒钱。"],"title":"吴子正招饮时权酒局不赴作诗戏之"}
