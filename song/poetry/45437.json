{"author":"杨万里","id":45437,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["今年春在腊前回，怪底空山早见梅。","数点有情吹面过，一花无赖背人开。","为携竹叶浇琼树，旋折冰葩浸玉杯。","近节雨晴谁料得，明朝无兴也重来。"],"title":"梅花下小饮"}
