{"author":"宋祁","id":13771,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["雾著青旗燕尾斜，轻阴连日遍天涯。","上林已暖先催雁，细柳犹疏不碍鸦。","积润未妨铿画瑟，薄寒仍欲定流霞。","问君何事贪官事，只倚雕章念岁华。"],"title":"和叶道卿连日阴曀坐曹无绪见寄"}
