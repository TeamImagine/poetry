{"author":"孙应时","id":82348,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["万杉夹道磴千盘，岩水溪风彻骨寒。","坐久云烟过庭角，睡余星斗转阑干。","登临不尽山川险，景物无穷世界宽。","会得人生安乐法，不须禅板与蒲团。"],"title":"杖锡山"}
