{"author":"黄庭坚","id":207188,"strains":["平仄仄平平，平平仄平仄。","仄平仄平仄，仄平仄平仄。","平仄仄平平，仄仄仄平仄。","仄仄仄平平，平平仄○仄。","平平仄○平，平○仄平仄。","平仄平○○，平仄仄仄仄。","平仄平仄平，平○平仄仄。"],"paragraphs":["宫殿绕风烟，江山壮城郭。","令君蓺桃李，面春筑飞阁。","春至最先知，雨露遍花药。","是日劝农桑，冰销土膏作。","弦歌出县斋，裴回问民瘼。","鸡犬声相闻，婴此簿领缚。","安得携手嬉，烹茶煨鸭脚。"],"title":"寄题安福李令先春阁"}
