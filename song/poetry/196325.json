{"author":"张舜民","id":196325,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["常笑三闾老大夫，枉将憔悴付江鱼。","为儒须较身名重，入仕先将喜愠除。","莫顾他门堪炙手，且教我腹可回车。","此行愧乏琼瑶赠，聊比诗人一束刍。"],"title":"送辛著作罢荣河"}
