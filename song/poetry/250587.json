{"author":"沈与求","id":250587,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["相逢无日不怀归，又是春山听子规。","休叹豺狼迷道路，似闻貔虎仆旍旗。","那从薄俗求青眼，还向高堂念白眉。","南望孤云应目断，殊方岁月易推移。"],"title":"张仲宗有诗怀归因次其韵勉之"}
