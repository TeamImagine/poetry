{"author":"陆游","id":39369,"strains":["仄平○仄○平仄，仄仄平平平仄仄。","平平仄仄平仄平，平平平平平仄仄。","平平仄平平仄平，仄平仄仄○平平。","仄平平平平平仄，仄仄平仄平平平。","平平仄仄平平仄，仄仄○平○仄仄。","平平仄平平仄平，仄仄平平仄平仄。","仄平平平仄仄平，平仄仄仄平平平。","平仄平平仄平仄，仄仄平○平仄仄。"],"paragraphs":["珥貂中使传天语，一片惊尘飞辇路。","清霜粲瓦初作寒，天为明时生帝傅。","黄金饰奁雕玉觞，上尊御食传恩光。","紫驼之峰玄熊掌，不数沙苑千群羊。","通天宝带连城价，受赐雍容看拜下。","神皇外孙风骨殊，凛凛英姿不容画。","问今何人致太平，绵地万里皆春耕。","身际风云手扶日，异姓真王功第一。"],"title":"韩太傅生日"}
