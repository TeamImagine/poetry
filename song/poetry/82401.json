{"author":"孙应时","id":82401,"strains":["平平仄仄仄平平，平仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["羊裘箬笠惯烟沙，强走尘埃合自嗟。","幸有蠹鱼供老丑，何劳汗马战纷华。","情亲过我谈无底，语妙多君点不加。","晴日西湖重载酒，梅梢应及未飘花。"],"title":"再答沙字韵"}
