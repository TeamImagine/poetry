{"author":"释绍嵩","id":128805,"strains":["平仄平平仄仄平，平平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["山引千岩翠作堆，锺鸣楼阁晚云开。","鱼吹鉴面晕痕蹙，人过桥心倒影来。","要听剧谈飞木屑，便期携手上春台。","世间刚有东流水，一洗从前猿鹤哀。"],"title":"西湖晚步偶成呈曾君举司户"}
