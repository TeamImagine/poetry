{"author":"赵鼎臣","id":226955,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["发如黑漆未成翁，野鹤孤高不受笼。","踠足自疑天宇隘，举鞭可但冀群空。","闲吟秀句邀诗客，自协新声按舞童。","已卜异时干典谒，莫嫌俗士不教通。"],"title":"余去冬赴南阳过尉氏以不获见孙少魏为恨近于同僚处见孙诗次韵寄之"}
