{"author":"王炎","id":69784,"strains":["仄仄平平平仄仄，仄仄平平平仄仄。","仄仄仄平○仄平，仄仄平平仄平仄。","平平平仄○仄平，平仄平平平仄仄。","仄平仄仄平○平，仄仄仄平平仄仄。","仄平仄仄平仄平，仄平仄仄仄平○。","仄平平仄平仄平，平平仄仄○○仄。","平仄仄平平仄平，平平平○仄平仄。","仄仄○○仄○平，仄平仄仄仄平仄。","平平○仄仄仄仄，仄平○仄平平仄。","仄平平仄○仄○，平仄平平平仄仄。","平平仄仄仄仄仄，仄平仄仄平平仄。"],"paragraphs":["别驾无才堪展骥，解印来归私自喜。","意欲息肩犹未能，政坐文穷巧为祟。","凫仙倾盖如旧知，冰玉清言心可洗。","况逢父老夸长官，抚字有恩沦骨髓。","俶装暂去桃李阴，遽勤饮饯枉车骑。","自怜孤冷仍数奇，诸公荐口颇难启。","溪上只今梅未花，归时春燕定成垒。","妙语吹嘘恐过情，甚惭绿绮奏山水。","君才过我盖十倍，乃容蹇足陪骊駬。","异乡为客更别离，寒日𫄸黄催短晷。","平生惜饮亦径醉，放歌不记南山鲤。"],"title":"次韵分宁胡宰赠行"}
