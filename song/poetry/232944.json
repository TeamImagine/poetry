{"author":"王雍","id":232944,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["五色琉璃白昼寒，当年佛脚万旃檀。","藕丝织出三衣妙，贝叶经传一偈难。","夜看圣灯红菡萏，晓惊飞石碧琅玕。","更闻鹦鹉因缘塔，八十山僧试说看。"],"title":"题三学山"}
