{"author":"楼钥","id":66578,"strains":["平平○仄仄平平，○仄平平仄仄○。","仄仄仄平平仄仄，平平平仄仄平平。","仄平平仄○○仄，仄仄平平仄仄○。","平仄平平平仄仄，平平平仄仄○仄。"],"paragraphs":["东风吹我上西冈，更觉僧房白昼长。","草色已翻新岁碧，梅花祇是去年香。","好山围绕屏三面，野竹萧森玉数行。","千里同游逢范叔，绨袍他日未相忘。"],"title":"游西山次范丞韵"}
