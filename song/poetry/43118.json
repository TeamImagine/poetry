{"author":"范成大","id":43118,"strains":["平平仄平○，仄仄○仄仄。","仄平平仄仄，平仄仄仄仄。","平平平仄仄，仄仄仄平仄。","○○仄仄仄，平仄仄○仄。","仄仄仄平仄，平平仄○仄。","平平仄仄仄，平平仄平仄。","平仄○仄仄，仄仄仄仄仄。","○○仄仄仄，平仄平仄仄。"],"paragraphs":["官居数椽间，局促如瓮牖。","幸邻诗酒社，金薤对玉友。","真清廊庙器，伟望配山斗。","行当侍紫极，槐棘位三九。","馆舍有奇士，高文粲参首。","倡酬猥及我，双松压孤柳。","生活从冷淡，幸免誉与咎。","相从结此夏，何异归陇亩。"],"title":"再次韵呈宗伟温伯"}
