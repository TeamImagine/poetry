{"author":"苏过","id":229892,"strains":["仄平仄仄平，○○仄仄仄。","平平平仄平，仄仄仄○仄。","仄仄平仄○，平平仄平仄。","仄平平平仄，仄仄仄平仄。","平平平○仄，仄平仄平仄。","仄平仄○仄，仄仄平仄仄。","仄平平仄仄，平仄平平仄。","仄仄仄平平，仄仄平平仄。","仄平仄仄○，平平平仄仄。","平平平仄仄，仄仄平平仄。","平仄平平仄，平平仄平仄。","仄平仄仄○，仄仄平平仄。"],"paragraphs":["丈夫志四方，弹冠苦不早。","终童来请缨，贾谊试三表。","二子俱弱冠，功名满怀抱。","要非江湖士，未易语枯槁。","君年逾三十，闭门事幽讨。","父兄逼从仕，揽辔方稍稍。","久安田舍乐，宁坐元龙笑。","白髪始为郎，定似冯唐老。","效官麹糵间，区区营一饱。","虽知浆馈薄，要使人无保。","淮蔡山川类，民淳足鱼稻。","作诗慰所思，梦绕池塘草。"],"title":"送八弟赴官汝南"}
