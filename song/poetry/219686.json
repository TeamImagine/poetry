{"author":"晁说之","id":219686,"strains":["平仄平平仄仄平，仄平平仄仄平平。","平平仄仄平仄仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["安稳王孙一叶舟，朅来京国淡无求。","任生白髪曾料虎，分绝红尘自狎鸥。","桓笛不堪留往恨，膺门谁复忆同游。","重阳无酒仍分袂，雨作黄花泪未休。"],"title":"德麟留诗相别辄次韵贺送"}
