{"author":"释德洪","id":227750,"strains":["平平仄平平仄仄，平平平○○平仄。","平平仄仄仄平平，仄仄仄平仄平仄。","仄平仄仄○仄仄，仄平平平平仄仄。","仄仄仄平仄仄平，平平平仄○○○。","仄平平仄仄平平，平○仄○平○仄。","○平仄仄仄仄平，仄仄仄平平○仄。","仄平仄仄仄平仄，仄仄仄平平仄仄。","平仄平仄仄平平，○仄仄仄○平仄。","仄平平仄仄平仄，仄平仄仄平仄仄。","仄平仄仄仄平平，仄仄平平平仄仄。","仄平平仄平平平，仄平仄仄平平仄。","仄仄仄平仄仄平，平仄平平平仄仄。","平平仄仄仄仄平，○仄仄仄○○仄。","平仄仄仄平仄仄仄平平，仄仄仄平平仄仄。","仄仄仄平平仄仄○仄仄，仄平仄仄○平仄。","？仄平仄仄平平，平平仄仄平平仄。","仄仄○○平仄平，仄仄仄平平仄仄。","○○平平平仄平，仄仄平平仄平仄。"],"paragraphs":["文章有神惊颖脱，风雷先听毫端落。","穷年秀气不知休，此盖道余德之粕。","大人见世当有驭，一枝区区何足托。","此语令君意自消，双眸新退重重膜。","鼻端余地大于天，挥斤请看无沾垩。","吟诗写字到骨清，寓意乃佳工折莫。","我年十五恃豪伟，废食忘眠専制作。","人令瑕玷混吞声，将使骇世驱时恶。","那知任已返吾病，迩来猛省能自薄。","默唇僻处兀聋痴，十问烦人慵一答。","聚呵随骂嗟愚狂，不详乃背初心约。","我不怪君亦不嗔，君独何心惟喜跃。","人生异趣各有谋，分定那可相更博。","君不见谪仙历落解全真，月下一尊堂独酌。","又不见渊明坦率从所好，闷遭五斗相纒缚。","矧予于世百无求，纷纷固可俱抛却。","岁月更如秋晚池，草木向枯泉欲涸。","行看东风颠沛来，又丽繁红入斜萼。"],"title":"次韵平无等岁暮有怀"}
