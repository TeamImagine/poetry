{"author":"魏野","id":188354,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平仄仄，平仄平平仄仄平。","仄仄平平仄平仄，平平仄仄仄平平。"],"paragraphs":["也知皇宋足名人，至论谁堪继后尘。","已见世传元相制，将闻诏写白公真。","紫微星宿虽潜望，红药阶除岂易亲。","野客多惭惠佳句，强酬应信废精神。"],"title":"酬和知制诰孙舍人见寄"}
