{"author":"欧阳修","id":79705,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["丝路萦回细入云，离怀南陌草初薰。","茂林修竹谁同禊，明月春萝定勒文。","燕忆铜鞮来不定，鸿归碣石信难分。","东风莺友应相望，懊恼孤飞不及群。"],"title":"寄刘昉秀才"}
