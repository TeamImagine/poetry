{"author":"苏轼","id":193594,"strains":["平平仄仄仄，仄仄仄○平。","○平平仄仄，仄仄仄平平。","○仄仄○○，平仄仄仄平。","仄仄仄仄平，仄平仄平平。","仄○平平仄，仄平平仄○。","平○平仄仄，仄○仄仄平。","仄仄仄仄仄，仄平仄平平。","仄平○仄仄，仄仄仄○平。","平平仄平仄，仄仄平仄平。","仄平平仄仄，仄仄仄平平。","平平平平仄，仄○平平○。","平平仄仄仄，仄仄平平平。","平平仄仄仄，仄仄仄平平。"],"paragraphs":["人生不满百，一别费三年。","三年吾有几，弃掷理无还。","长恐别离中，摧我鬓与颜。","念昔喜著书，别来不成篇。","细思平时乐，乃为忧所缘。","吾从天下士，莫如与子欢。","羡子久不出，读书虱生毡。","丈夫重出处，不退要当前。","西羌解仇隙，猛士忧塞壖。","庙谟虽不战，虏意久欺天。","山西良家子，锦缘貂裘鲜。","千金买战马，百宝妆刀镮。","何时逐汝去，与虏试周旋。"],"title":"和子由苦寒见寄"}
