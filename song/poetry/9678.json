{"author":"释慧空","id":9678,"strains":["仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["短筇初把探深深，展尽神机被陆沉。","搦杀未偿当日恨，翻身谁识此时心。","不离左右金为土，别有生涯土作金。","既去后来应请问，莫言曾到此山阴。"],"title":"辞草堂老师归闽"}
