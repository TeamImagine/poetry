{"author":"陆游","id":34435,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["明主何曾弃不才，书生飘泊自堪哀。","烟波东尽江湖远，云栈西从陇蜀回。","宿雨送寒秋欲晚，积衰成病老初来。","酒香菰脆丹枫岸，强遣樽前笑口开。"],"title":"题酒家壁"}
