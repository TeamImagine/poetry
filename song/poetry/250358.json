{"author":"沈与求","id":250358,"strains":["仄仄○平平仄仄，平仄平平仄平仄。","平○仄仄仄平○，仄仄仄平平仄仄。","仄○平仄仄平平，平仄仄平平仄平。","仄平仄仄平仄仄，仄仄平仄仄平平。","○仄平平平仄仄，仄仄○平○仄仄。","仄平仄仄○仄○，仄仄○平仄平仄。","仄平平仄平仄平，平仄平仄平○平。","平仄仄仄仄仄仄，仄仄仄平平仄仄。"],"paragraphs":["小槛观鱼呼策策，来伴渔蛮作逋客。","风回别浦有飞帆，雨湿断堤无响屐。","梦回春到放龟潭，潭上杂花开石岩。","十椽老屋烟烬灭，越鸟无日忘巢南。","空说花骢酬马癖，岂有过都如块历。","出门咫尺行路难，只办苍黄问家室。","鼓鼙声动何处村，争挽神器归王孙。","今者不乐愤忘食，奋臂拟关弓五石。"],"title":"葛鲁卿再和复用前韵奉酬  其二"}
