{"author":"唐求","id":35769,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["寓居无不在天涯，莫恨秦关道路赊。","缭绕城边山是蜀，弯环门外水名巴。","黄头卷席宾初散，白鼻嘶风日欲斜。","何处一声金磬发，古松南畔有僧家。"],"title":"题友人寓居"}
