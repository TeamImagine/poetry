{"author":"周弼","id":122560,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["凭高望尽寂寥天，与我闲情共渺然。","平展暮云三百里，积停春水二千年。","沙洲横渡荆江雨，石塔遥分岳麓烟。","老我未闻飞剑术，想须今度遇回仙。"],"title":"岳阳楼"}
