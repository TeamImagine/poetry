{"author":"刘才邵","id":250788,"strains":["平仄仄仄仄，○平仄平平。","○○仄平仄，仄仄平平平。","仄仄仄平仄，○平仄平○。","仄仄仄平仄，平平仄平平。","○仄○仄仄，平平仄平平。","仄仄仄平仄，仄平仄○平。","平仄仄仄仄，平平仄平平。","仄平平仄仄，○○○平平。","仄平仄仄仄，平平仄平平。","仄仄平仄仄，仄仄平平平。","仄平平仄仄，○平平○平。","仄平仄平平，平仄○○平。","仄平平仄仄平仄，平平○平平仄○。","仄平平仄仄平仄，平平仄仄○平平。"],"paragraphs":["清晓意不惬，驱车向城东。","行行历谿谷，遂到青莲宫。","古塔跨虚碧，长桥卧晴虹。","水落见谿骨，云开露秋容。","疏竹摇晚翠，寒花缀幽丛。","访古但丘壑，令人气填胸。","登览未觉久，山遮半轮红。","白烟生汝水，横空正蒙蒙。","缅怀道化盛，山高水无穷。","坐令千万世，矫首希高踪。","浙江黄面子，应纤开禅宗。","妙哉铁牛机，谁敢当其锋。","杖林山下竹依旧，金沙滩头人已空。","可怜高坐寂寥久，萧萧古木号悲风。"],"title":"游风穴"}
