{"author":"王镃","id":158406,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["闲居却笑俗人忙，又欲移门向野塘。","午爨松脂粘斧腻，晓行云气湿衣凉。","长生瑶草成丹药，万岁灵藤结紫香。","林下知心时有月，黄昏相伴入藜床。"],"title":"山居即事  其二"}
