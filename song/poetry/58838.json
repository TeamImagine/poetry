{"author":"陈造","id":58838,"strains":["平平仄仄平，平平平仄仄。","○仄仄仄仄，仄仄仄平仄。","仄仄仄仄仄，仄仄仄仄仄。","平平仄仄平，仄仄平仄仄。","平仄仄仄仄，仄平仄仄仄。","平仄仄平○，平仄○平仄。","平平仄仄平，平仄平仄仄。","仄○平仄仄，平仄仄平仄。","平平仄○仄，仄仄仄平仄。","仄仄仄平平，○平平○仄。","仄平仄○○，仄仄○平仄。","平仄仄仄仄，○平仄仄仄。","平仄仄仄平，仄仄平○仄。","仄仄○仄平，仄仄仄平仄。","平仄仄仄○，平仄平平仄。","仄仄仄仄仄，平平仄仄仄。","平平平仄仄，平仄仄平仄。"],"paragraphs":["师昏古所辞，财昏今不耻。","传祀合二姓，古者贵由礼。","四德五可外，货贿亦末尔。","民风日就颓，舍此争校彼。","媒氏未到眼，聘资问有几。","倾箧指金钱，交券搴租米。","东家女未笄，仪矩无可纪。","已闻归有日，资送耀邻里。","西家女三十，闭户事麻枲。","四壁漏风霜，行媒无留趾。","坐贫失行期，趣富瞢贪鄙。","流弊例不免，其源实此起。","多约或少酬，暂誉甘长毁。","坐令亲旧欢，诡谲变狐鬼。","何况性习间，贫富岐臧否。","土俗未易挽，人情大不媺。","悠悠何足道，吾以谂君子。"],"title":"财昏"}
