{"author":"刘攽","id":183904,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄仄平。","仄平平仄平平仄，仄仄平平仄仄平。"],"paragraphs":["江水中分白鹭飞，锺山秀出众山微。","凤凰去后高台在，麋鹿游来旧国非。","万里孤帆长在目，夕阳游子憺忘归。","六朝人物都荒草，但有寒潮信不违。"],"title":"凤凰台"}
