{"author":"杨万里","id":50012,"strains":["平○仄平○，仄平仄仄仄。","仄平仄仄仄，仄仄平仄仄。","○平仄平平，平仄仄○仄。","○○仄平仄，仄仄平仄仄。","仄仄仄仄平，仄仄平仄仄。","平仄仄仄平，仄仄仄○仄。","平平平仄仄，仄仄仄仄仄。","仄仄仄仄平，仄仄仄平仄。","仄仄仄平平，仄平仄平仄。","○平平仄仄，○仄平○仄。"],"paragraphs":["晨兴换新衣，视身忽潜愕。","腹皮皱百折，髀肉宽一握。","沈疴两年余，衰体半标落。","且留宿尘垢，莫遣新澡濯。","未澡体尚肥，既濯肌转削。","无发已是僧，有骨不如鹤。","明年方八十，似觉九十著。","寡食幸自清，辟谷底须学。","便可作飞仙，御风上云幕。","如何肥瘠想，犹有秋衣作。"],"title":"秋衣"}
