{"author":"毕仲游","id":209142,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["昨朝分路指溪泉，今日怜师寄一篇。","归去且看松径绿，重来应见杏花妍。","风吹林杪声初闹，日晒墙阴影渐延。","待得青春夜如昼，却烦相唤咏婵娟。"],"title":"和僧圆益晚归三峰"}
