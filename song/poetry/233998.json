{"author":"徐衡","id":233998,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["百尺楼成接昊苍，御题仁寿问行藏。","四端所有虽为贵，五福为先孰敢当。","日出千山凝晓色，花开十里带秋香。","老来意外无他念，赢得登临兴味长。"],"title":"自题仁寿楼"}
