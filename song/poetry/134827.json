{"author":"释文珦","id":134827,"strains":["平平仄平仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平○，平平仄仄平。","仄平○仄仄，平仄仄平平。","仄仄平平仄，平平仄仄平。","○平平仄仄，仄仄仄平平。","仄仄平平仄，平平仄仄○。","平平○仄仄，仄○仄○平。"],"paragraphs":["吾宗老兄弟，夫子最高明。","问学穷根柢，公忠出性情。","夙能全至孝，元不念修程。","道自成均重，身由射策荣。","把麾闻列郡，持橐贰春卿。","得请还山早，居家旧疾平。","正安琳馆乐，忽报玉楼成。","死后名逾盛，生前志未行。","他年如定谥，谥号决当清。"],"title":"星诸兄挽词"}
