{"author":"卫宗武","id":133683,"strains":["平平仄仄仄仄仄，平平平平仄○仄。","仄平仄仄○仄仄，仄平仄仄○平仄。","仄仄平平仄仄平，仄仄仄平平仄仄。","仄平仄仄平平仄，平仄平平平仄仄。","○仄仄平平仄平，平仄仄平平仄仄。","仄仄平平仄仄○，仄仄仄平平仄○。","仄平仄仄仄仄平，仄仄平平仄平仄。","平仄仄仄平仄平，平仄平平仄平仄。","平平仄仄仄平平，平仄平平仄○仄。","平平仄仄仄平平，平平仄仄平平仄。","仄仄仄平仄平平，平○仄平仄仄仄。","仄仄仄仄平平平，平仄仄平平仄仄。","○平仄仄仄？平，仄仄平平平仄仄。"],"paragraphs":["麟经纪载浩岁月，天家妖祥互分别。","所书薄蚀三十六，独于黑夜泯无说。","岂以为阳义所崇，可略者阴辞遂辍。","曩年月蚀无风雨，风雨胡为为月设。","三百六旬惟此宵，羞使望舒颜面缺。","第怪飞廉逞怒号，摆撼广寒枝欲折。","海涛助势卷地来，万户千门一时撤。","天目臲卼秦望摇，奚问区区小丘垤。","明朝揭日出虞渊，疑是天工手亲挈。","群阴散駮世清夷，蛟螭那复为妖孽。","我欲作诗颂阳明，文思久枯笔屡掣。","但愿合璧常光明，年谷顺成风雨节。","中秋把酒对嫦娥，处处团圆天下悦。"],"title":"和吟友月夜遇风雨不见薄蚀韵"}
