{"author":"黄庭坚","id":206285,"strains":["平仄仄仄平，仄○仄平仄。","仄仄○平平，仄仄平仄仄。","平平平仄仄，平仄仄○仄。","仄平仄平平，仄仄○仄仄。","平平○仄仄，平仄仄平仄。","仄仄仄平○，仄平平○仄。","仄平仄仄仄，仄仄○仄仄。","仄仄仄平平，平仄仄平仄。","○平平○平，平仄平仄仄。","平○平平仄，仄仄仄仄仄。"],"paragraphs":["今代顾虎头，骨相自雄伟。","不令长天官，亦合丞御史。","能贫安四壁，无愠可三已。","昨来立清班，国士相顾喜。","何因将使节，风日按千里。","汲黯不居中，似非朝廷美。","太任录万事，御坐留谏纸。","发政恐伤民，天步薄冰履。","苍生忧其鱼，南亩多被水。","公行图安集，信目勿信耳。"],"title":"次韵子瞻送顾子敦河北都运二首  其二"}
