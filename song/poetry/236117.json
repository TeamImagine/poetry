{"author":"李光","id":236117,"strains":["仄仄仄平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["抗志潜心六籍中，文章直欲拟轲雄。","谁云前辈风流尽，尚有斯人气味同。","南浦送行伤碧草，北窗归卧享清风。","君王寤寐思黄髪，会见蒲轮徴此翁。"],"title":"余丈中大自虔还鄱阳弭节豫章南浦亭下相从累日议论慨然志节弥励感叹不足成鄙句送行"}
