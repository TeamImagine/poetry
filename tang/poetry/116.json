{"author":"中宗皇帝","id":116,"strains":["○平仄仄○平仄，仄仄平平仄仄平。","平○平仄平平仄，平平平仄仄○平。","仄仄平平仄平仄，平平仄仄仄平平。","仄仄平平平仄仄，○平仄仄仄平平。"],"paragraphs":["三阳本是标灵纪，二室由来独擅名。","霞衣霞锦千般状，云峰云岫百重生。","水炫珠光遇泉客，岩悬石镜厌山精。","永愿乾坤符睿算，长居膝下属欢情。"],"title":"石淙"}
