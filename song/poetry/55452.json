{"author":"朱熹","id":55452,"strains":["平○平仄仄，平平仄平平。","○○仄平仄，仄仄平仄○。","平平平平平，○仄仄仄○。","平仄仄平仄，平平仄平平。","仄平仄仄平，仄○仄平平。","平平仄平平，平平仄平仄。","仄仄○仄仄，仄平仄平平。","平平○仄仄，仄仄平平平。"],"paragraphs":["君行安所适，冲风溯涛江。","传闻阆州好，未见心已降。","邀君康山游，听此巨壑淙。","班坐酌溪石，幽寻憩云窗。","劝君尽此杯，锦帆已稠杠。","明年傥来东，鸣铙建高幢。","访我深涧底，晤言绝纷咙。","城南且细说，慰我心悾悾。"],"title":"卧龙之游钱通守得江字不及赋诗已解维矣熹用其韵纪事以赠并附卷末"}
