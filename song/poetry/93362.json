{"author":"戴复古","id":93362,"strains":["平仄仄平平，仄仄平平平。","平平仄平平，仄平平仄平。","仄仄仄平仄，仄平仄平平。","平平仄仄仄，仄平仄○平。","仄平仄仄仄，仄仄仄仄平。","仄仄仄平平，平平平仄平。"],"paragraphs":["蛛网羃虚檐，一饱罗群飞。","寒蚕啮枯桑，一身终茧丝。","物物巧生理，我生拙奚为。","貂裘日以弊，石田岁长饥。","一贫已到骨，一气傥未衰。","举目送飞鸿，悠悠知我谁。"],"title":"感寓四首  其二"}
