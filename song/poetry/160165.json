{"author":"林景熙","id":160165,"strains":["仄平仄仄平，仄○仄仄仄。","平平仄仄平，仄仄仄平仄。","仄平仄平仄，仄○仄仄仄。","○平平平平，平平仄仄仄。","仄仄仄平仄，仄仄仄仄仄。","仄仄平仄平，平平仄平仄。","平平仄仄平，○平○平仄。","○仄平平平，仄仄仄仄仄。","平仄仄平平，平仄仄平仄。","仄平仄仄平，仄仄平仄仄。","仄平仄○平，仄平仄平仄。","仄平仄仄○，仄平平仄仄。","仄仄仄○平，平仄○仄○。"],"paragraphs":["百雷鬭我前，八溟覆我后。","谁哉擘巨崖，纵此翠蛟走。","又疑蜀川下，万骑赴峡口。","凭阑神为摇，清寒逼两肘。","久乃与之忘，一洗耳目垢。","骨冷春木臞，魂惊夜猿吼。","神仙亦爱奇，临流并琼玖。","乘鲤琴高风，捉月太白手。","跳入水晶宫，身世亦何有。","缅怀玉局翁，不受荒幻诱。","尔来谒空祠，采蘋奠玄酒。","百年等一沤，道先天地寿。","逝者固如斯，川上叹鲁叟。"],"title":"游九锁山 翠蛟亭"}
