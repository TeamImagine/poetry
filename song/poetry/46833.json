{"author":"梅尧臣","id":46833,"strains":["平仄仄平平，平平仄平平。","平平仄平平，仄仄仄○平。","平平平仄平，仄仄仄仄平。","仄仄仄仄平，仄○平平平。","平平仄平平，仄仄仄平平。","平平仄仄仄，平仄○仄平。"],"paragraphs":["西北有龙渊，东南有天池。","天池鸟名鹏，昔在北溟嬉。","龙能安故渊，变化不可知。","岂效彼运徒，翼如浮云垂。","荒淫启朱宫，道德处茅茨。","何为后世士，常以尼父悲。"],"title":"拟咏怀"}
