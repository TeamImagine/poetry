{"author":"陆游","id":36673,"strains":["仄仄仄平仄仄仄，平平仄仄○平仄。","仄平仄仄平仄平，仄仄平平仄平仄。","仄仄○平仄平仄，平仄平○仄平仄。","仄平仄平仄平仄，仄仄仄仄○仄○。","平平仄仄平仄平，仄平仄仄平仄仄。","？平平仄平仄仄，仄仄仄平平仄仄。","平平○仄仄仄平，仄仄仄仄平仄仄。","平平平仄仄仄仄，仄○仄仄平平仄。","仄○平仄仄仄仄，平○仄仄平仄仄。","仄平仄仄平仄○，仄平仄仄平平仄。"],"paragraphs":["我昔学诗未有得，残余未免从人乞。","力孱气馁心自知，妄取虚名有惭色。","四十从戎驻南郑，酣宴军中夜连日。","打球筑场一千步，阅马列厩三万疋。","华灯纵博声满楼，宝钗艳舞光照席。","琵琶弦急冰雹乱，羯鼓手匀风雨疾。","诗家三昧忽见前，屈贾在眼元历历。","天机云锦用在我，剪裁妙处非刀尺。","世间才杰固不乏，秋毫未合天地隔。","放翁老死何足论，广陵散绝还堪惜。"],"title":"九月一日夜读诗稿有感走笔作歌"}
