{"author":"韩维","id":157854,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["卧病河桥与死滨，还家重喜见芳春。","辅藩行释绥安重，仁里欣闻缔构新。","危堞遍临双远岫，平湖不受一微尘。","知君雅有超然兴，香火它年作社人。"],"title":"和曾令绰"}
