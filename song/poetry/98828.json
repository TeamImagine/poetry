{"author":"华岳","id":98828,"strains":["○平仄仄○平仄，平仄○平仄平仄。","平平仄仄仄平平，仄仄平平仄平仄。","平平仄仄平平平，仄平平仄平平平。","平○平仄平仄平，平平仄仄平平平。","仄平仄仄平平仄，○仄平平平仄仄。","平平平仄仄平平，平○仄平平仄仄。","平平仄仄平仄平，平仄仄仄平平平。","○平仄仄平平仄，仄仄○仄○平○。","仄平○仄平平仄，仄仄平平仄平仄。","平平平仄仄仄平，仄仄仄平平仄仄。"],"paragraphs":["闲窗日上三竿竹，窗下娇娥整轮辐。","匆匆未暇理云鬟，半朵青鸦倚红玉。","青梢摘尽银香囊，画栏平倚斑筠筐。","时将纤手翻雪霜，酥胸玉面同光芒。","捧归细卷银成索，牵出松松云一握。","珠唇呵挺气温温，鹦觜踏车声络络。","今年莫怪功绩稀，阿奶勒绣鸳鸯帏。","如今织出秋江练，十月正好裁新衣。","客心闻此愁无著，一夜清寒动寥寞。","明朝为问买一端，剪做道袍披落魄。"],"title":"邻女搔绵吟"}
