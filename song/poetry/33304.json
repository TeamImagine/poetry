{"author":"陆游","id":33304,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["酒力醺然入四支，华胥税驾不应迟。","残年已觉衰难彊，万事无如睡不知。","幸有琴书供枕籍，安能冠带更支持。","红炉过尽灰如雪，独守青灯坐画诗。"],"title":"明日午睡至暮复次前韵"}
