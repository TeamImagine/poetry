{"author":"强至","id":182400,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄平平平仄，仄仄平平仄仄平。"],"paragraphs":["把诏心先剑外飞，一身与国系安危。","玉关落日辞金印，锦水春风转绣旗。","历见本朝归秉轴，多由全蜀出分麾。","少陵漫为知音喜，行到花溪已恐迟。"],"title":"依韵和杨公济喜嘉定帅王待制移成都"}
