{"author":"宋之问","id":23341,"strains":["平仄平平仄，○平○仄平。","平平○仄仄，平仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄平。","平平○平仄，○仄仄平平。"],"paragraphs":["清跸喧黄道，乘舆降紫宸。","霜戈凝晓日，云管发阳春。","台古全疑汉，林余半识秦。","宴酣诗布泽，节改令行仁。","昔恃山河险，今依道德淳。","多惭献嘉颂，空累属车尘。"],"title":"奉和幸神皋亭应制"}
