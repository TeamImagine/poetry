{"author":"苏籀","id":3949,"strains":["平平平仄仄，仄仄仄平仄。","平平仄仄平，仄仄仄平仄。","平平仄仄仄，平仄平仄仄。","平平平仄○，平平仄平仄。","○仄平○仄，平仄仄平仄。","仄仄○平○，平平仄平仄。","平平仄平仄，仄仄平平仄。","平平○仄仄，平○仄仄仄。"],"paragraphs":["常娥偕婺女，万里玉京会。","云璈阕未终，莫霭黯愁对。","真人一謦欬，开阖随霁晦。","寒波扬广廷，清光一年最。","顷刻人间世，银色化诸秽。","法士屏杯杓，痴儿恋珍贝。","皆言此宵乐，复欲何时醉。","蟾宫正植璧，星潢亦委佩。"],"title":"次韵范才元中秋夜"}
