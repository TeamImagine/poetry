{"author":"谢逸","id":226547,"strains":["平平平平平，平平仄平仄。","平仄平仄平，仄仄仄平仄。","平平○仄仄，○仄仄平仄。","平平○仄平，○平仄平仄。","仄仄平平平，仄仄平仄仄。","平平？○仄，仄平平○仄。","仄仄平仄仄，仄平仄平仄。"],"paragraphs":["曾侯江南英，文章有家法。","坚壁仁义涂，势若太山压。","跫然过我语，如热得清箑。","为言行赴官，扁舟泛苕霅。","炙手公卿门，眼底端不乏。","吾人倘闻道，执圭同荷锸。","谓予言不信，捧盘与君歃。"],"title":"送曾伯长"}
