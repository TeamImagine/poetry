{"author":"周紫芝","id":240277,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄平平平。"],"paragraphs":["梅花雪后有残枝，留与幽人照夕晖。","已借水光浮净几，更将山翠染春衣。","回中漫叟移舟去，月下渊明种豆归。","知我短坡无客到，肯携长麈为翁挥。"],"title":"次韵几圣见贻二首  其一"}
