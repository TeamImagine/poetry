{"author":"朱翌","id":11222,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["避地归来四阅春，春来草木尽青青。","桃花暖逐桃花水，竹叶光临竹叶瓶。","闭户自求安乐法，活人时说卫生经。","移床却就溪边坐，照我新生白发星。"],"title":"游江医园江避贼归四年花木皆再种已开花著子矣"}
