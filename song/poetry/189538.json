{"author":"沈辽","id":189538,"strains":["平仄仄仄平，仄○？？平。","仄平平平仄，仄仄平平平。","平仄平平平，平平仄平平。","仄平仄○仄，仄仄平平平。","仄○仄平○，仄仄仄仄平。","仄仄平？？，仄平○○○。","仄仄仄仄平，仄平平仄平。","仄平仄仄仄，平仄平平平。","仄仄○仄○，平仄平○平。","平平仄仄仄，平平仄平平。"],"paragraphs":["余读子厚书，始闻钴鉧潭。","榜舟西江下，振步愚溪南。","髙下凌山阿，松篁蔽秋岚。","土人识其地，古木森楩楠。","水深日波澜，此理亦易探。","古木为钴鉧，土音正相参。","所记或不然，信书殊未甘。","此公废已久，山水穷年耽。","造化毫楮间，浮实微相锬。","幽心有默识，西归助清谈。"],"title":"钴鉧潭"}
