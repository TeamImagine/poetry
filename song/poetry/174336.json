{"author":"刘敞","id":174336,"strains":["平○平？仄，仄仄仄仄仄。","平平仄○仄，○○仄仄仄。","○平仄平平，仄仄平平仄。","平平仄仄仄，仄仄平平仄。","○○○平仄，仄仄仄平仄。","仄仄平仄平，仄平平仄仄。","平平○平平，平仄仄平仄。","仄仄平仄平，仄平仄平仄。","仄平○○仄，仄仄仄仄仄。","仄○平平平，平平仄平仄。","仄平○平仄，仄仄平仄仄。","平○仄○○，仄仄仄仄仄。","○平仄平平，仄仄平仄仄。","平仄仄○仄，仄平○仄仄。","仄平仄仄仄，仄仄仄平仄。","平仄仄仄平，仄平平仄仄。"],"paragraphs":["兵行何匆忽，百里不一息。","南征有期会，相观各努力。","三年戍西荒，虮虱生金革。","归来席未煖，羽檄何奔迫。","行行当逾岭，五月逼炎赫。","尚有筋骨存，所虞生死隔。","山林如惔焚，溪水沸湍激。","自古皆有言，一夫万人敌。","蝮蛇长相逐，虎豹不可格。","主将贪功名，谋臣贵恩泽。","奈何轻人命，弃置曾不惜。","探汤入其中，未半死已积。","苍生亦齐民，不必皆盗贼。","贤主尚扇暍，仲春犹掩骼。","一身不自爱，所惧失为国。","尧舜有旧书，庙堂为法则。"],"title":"南伐诗"}
