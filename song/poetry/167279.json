{"author":"宋无","id":167279,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["严跸传声入建章，汉官趋陛肃鸳行。","驾回黄道清尘动，人在金銮白日长。","承诏晓闻天语近，赐衣春觉圣恩香。","马卿赋猎兼忠谏，独许骖乘锡尚方。"],"title":"喜马伯庸待制扈从还京"}
