{"author":"林逋","id":199801,"strains":["平仄平平仄仄平，仄平平仄仄平平。","仄平平仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["幽胜程程拟遍寻，不妨淮楚入搜吟。","藓莎篱落谿庄静，松竹楼台坞寺深。","数抹晚霞怜野笛，一筛寒水羡沙禽。","腰间组绶谁能爱，时得闲游是此心。"],"title":"淮甸南游"}
