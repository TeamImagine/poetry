{"author":"苏轼","id":194822,"strains":["平平仄仄仄平平，仄仄平平平仄平。","仄仄平平平仄仄，仄平仄平仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平生学道已神完，岂复儿童私自怜。","醉坠何曾伤内守，色忧当为念先传。","书空渐觉新诗健，把蟹行看乐事全。","卖却老骢为酒直，大呼乡友作新年。"],"title":"和周正孺坠马伤手"}
