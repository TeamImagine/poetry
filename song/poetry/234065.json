{"author":"张扩","id":234065,"strains":["仄仄仄仄仄，平平○平平。","平仄平仄平，仄仄平平○。","平仄○平仄，平平平○○。","仄仄仄○平，仄仄平仄平。","平仄仄仄平，仄平○平平。","仄平平仄仄，仄平仄○平。","仄仄仄平仄，仄仄平仄平。","仄平仄仄仄，平平仄平平。","仄仄仄平平，○平平仄平。","平平平仄仄，仄仄平仄○。","平仄仄○平，仄仄平仄平。","仄平仄仄仄，平仄○平○。"],"paragraphs":["巧语互一律，纷然如铦锋。","挥笔余万言，积案成千重。","谁令缪悠子，持衡居其中。","两目病且昏，不辨牛马踪。","而使视试文，岂能分雌雄。","往时心力彊，眼明耳犹聪。","本欲藉科举，脱此文字攻。","一朝反自缚，身随蠹书虫。","负郭有田园，犹存荒菊丛。","频年秔稻熟，酒贱尊不空。","胡不驾柴车，远揖陶令风。","作诗请伯氏，林下相追从。"],"title":"读试卷有感"}
