{"author":"韩偓","id":32225,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["倚醉无端寻旧约，却怜惆怅转难胜。","静中楼阁深春雨，远处帘栊半夜灯。","抱柱立时风细细，绕廊行处思腾腾。","分明窗下闻裁翦，敲遍阑干唤不譍。"],"title":"倚醉"}
