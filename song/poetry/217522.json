{"author":"张耒","id":217522,"strains":["平平平仄仄，仄仄仄平平。","平仄仄仄仄，平平平仄平。","平平仄平仄，平仄仄平平。","仄平仄平平，仄仄仄平平。","平平仄○平，平仄○仄平。","仄仄平仄平，仄平平仄平。","？仄仄仄仄，平平仄仄平。","仄平平仄仄，仄仄仄平平。"],"paragraphs":["幽居无一事，隙地自畦蔬。","秋雨忽甲坼，青青千万余。","江乡盛菘芥，烹咀亦甘腴。","岂惟供晨餐，庶用备冬葅。","桓桓左将军，英气横八区。","邂逅无事时，弛弓曾把锄。","矧我放逐者，终年守敝庐。","谅非勤四体，寓意以为娱。"],"title":"理东堂隙地自种菜"}
