{"author":"赵师秀","id":95598,"strains":["仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["一山大半皆槠叶，绝顶闲寻得径微。","无日谩劳携纸扇，有风犹怯去绵衣。","野花可爱移难活，啼鸟多情望即飞。","惟与寺僧居渐熟，煮茶深院待人归。"],"title":"润陂山上作"}
