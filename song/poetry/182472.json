{"author":"强至","id":182472,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["清吭临风啭较迟，春光相背去如遗。","名园已失堪栖处，幽谷何如未出时。","早恨狂风偷好景，更和微雨宿残枝。","斋庭健翼飞虽晚，一举青云笑我衰。"],"title":"汤七秀才见和再和"}
