{"author":"陆游","id":37535,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["弊裘破帽发鬅鬙，宛似山房罢讲僧。","身病不禁连夜雨，家贫只挂旧年灯。","修椽柳外掀楼角，危槛云间露塔层。","自笑闲游本无定，兴阑随处倚枯藤。"],"title":"丙辰上元前一日"}
