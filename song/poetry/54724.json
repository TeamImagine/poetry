{"author":"朱熹","id":54724,"strains":["仄仄仄平仄，平平仄平平。","平平仄仄仄，平平仄平平。","平平仄平平，仄仄仄○平。","仄仄平仄仄，平平平○○。","平平仄仄仄，仄仄仄平平。","○平仄○仄，○○平仄平。","仄平仄平平，○仄○仄平。","平平平仄仄，仄仄平平平。"],"paragraphs":["夏木已云暗，时禽变新声。","林园草被径，端居有余清。","端居亦何为，日夕掩柴荆。","静有弦诵乐，而无尘虑并。","良朋肯顾予，尚有夙心倾。","深惭未闻道，折衷非所宁。","眷焉抚流光，中夜叹以惊。","高山徒仰止，远道何由征。"],"title":"示诸同志"}
