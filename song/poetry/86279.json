{"author":"韩淲","id":86279,"strains":["平平仄仄平，仄平仄平平。","○平仄平仄，仄仄平平平。","○平平平平，平仄平仄平。","仄平仄平仄，仄平○仄平。","○○平平平，仄仄平仄平。","平平仄平平，平平仄平平。","○平仄平仄，平○平仄○。","○平仄平仄，仄平仄平○。","仄仄平仄平，仄仄○仄平。","仄仄仄仄平，○平仄平平。"],"paragraphs":["今年第一诗，白云咏玄英。","应知避人尔，老去何心情。","烝哉文皇家，身世徒自惊。","结庐钓台下，偶然留姓名。","苍苍云山高，雪后江水清。","崇朝起春寒，遥林舞风声。","扁舟转晴午，余思柔橹轻。","闲僧奉香火，客来亦逢迎。","笑指严与方，可以观我生。","彼此各有时，三吴是神明。"],"title":"过钓濑望方干故居"}
