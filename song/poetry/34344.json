{"author":"陆游","id":34344,"strains":["平平仄仄○平仄，平平仄仄仄仄仄。","平平仄仄仄平仄，平仄仄仄平仄仄。","仄平平仄仄仄平，平平仄平平仄仄。","平平仄仄平仄平，平仄平平仄平仄。","仄平○仄平○平，仄平仄仄平○仄。","平平仄仄仄仄平，仄仄平平○仄仄。"],"paragraphs":["倾家酿酒三千石，闲愁万斛酒不敌。","今朝醉眼烂岩电，提笔四顾天地窄。","忽然挥扫不自知，风云入怀天借力。","神龙战野昏雾腥，奇鬼摧山太阴黑。","此时驱尽胸中愁，槌床大叫狂堕帻。","吴笺蜀素不快人，付与高堂三丈壁。"],"title":"草书歌"}
