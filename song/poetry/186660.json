{"author":"杨杰","id":186660,"strains":["平仄仄仄仄，平平○仄平。","仄平平仄仄，○仄仄平○。","平仄平平仄，平平仄仄平。","平平平仄仄，平仄仄平平。","平仄平○仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平○仄平。","仄平平仄仄，平仄仄平○。","仄仄平平仄，平平仄仄平。","仄平仄○仄，仄仄仄平平。"],"paragraphs":["伊阙十五里，唐朝三百年。","岁寒林木在，王氏子孙传。","门有登龙客，风生饮虎泉。","丹方齐代刻，龛像魏时镌。","居士山长对，郎君谷已迁。","塔巍花缭绕，溪浄竹婵娟。","水记空陈迹，烽台息旧烟。","陆浑平犷俗，八节穏渔船。","嗣绝伤宫傅，碑亡叹郑虔。","石楼延客醉，天竺伴僧禅。","寓目鸣銮地，追怀夺锦篇。","白云最深处，约我咏归田。"],"title":"汝直松斋"}
