{"author":"赵汝腾","id":130232,"strains":["仄仄平仄○仄平，仄平仄仄平仄平。","仄平仄平仄仄仄，平仄仄仄平平平。","仄平平仄仄平仄，仄仄○仄平仄平。","仄○仄仄平仄仄，仄仄平仄平平平。"],"paragraphs":["不羡丛菊并二螯，羡君出语真俊豪。","崛奇退之石鼓句，清逸永叔庐山高。","壮怀倾倒涌泉寺，健笔嘘吸沧海涛。","后期进步登大顶，上续风雅卑庄骚。"],"title":"再用韵答"}
