{"author":"翁卷","id":80290,"strains":["仄仄平仄平，平平仄平○。","平平仄平仄，平平仄平仄。","仄平仄平平，平平仄平仄。","平仄平仄平，平平仄○仄。","仄仄○仄平，仄平仄平仄。","平平平仄平，仄仄平平仄。","仄仄平仄平，仄平仄平○。","仄仄仄仄平，平仄平平仄。"],"paragraphs":["一夕鸣雨来，秋容变俄顷。","湖山属初霁，风烟带微冷。","侍臣设芳筵，开楼玩澄景。","怀我林下人，招携共观省。","碧草铺近洲，白云冒遥岭。","依稀兰杜香，髣髴潇湘浄。","抚化篇忽成，达生累全屏。","即是造物游，何必神仙境。"],"title":"和陈待制秋日湖楼宴集篇"}
