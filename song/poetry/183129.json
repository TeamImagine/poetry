{"author":"刘攽","id":183129,"strains":["仄仄仄平平，仄仄平平平。","平平仄平仄，仄仄仄仄平。","仄仄○平平，平平仄平○。","仄平仄○○，仄仄平仄平。","○仄平平平，仄平仄平平。","仄平仄平平，仄仄仄仄○。","○平平仄平，仄仄平○平。","仄仄平仄平，仄仄平平平。"],"paragraphs":["意远智无涯，乐少忧常多。","浮生共兹理，达士默谓何。","岁月如奔车，冰霜变阳和。","废书独长叹，倚席仍浩歌。","王子家千金，世勋誓山河。","敕厨具丰羞，载酒信所过。","重帘筛劲风，暖日苏庭柯。","左手持蟹螯，一釂朱颜酡。"],"title":"首春学省同舍十一人集王彦祖为主人人赋十韵得河字"}
