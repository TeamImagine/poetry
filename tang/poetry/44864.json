{"author":"许岷","id":44864,"strains":["仄○仄仄平平仄，仄仄平平平仄仄。","仄平平仄平平平，仄仄平平平仄仄。","仄平仄仄平平仄，仄仄平平平仄仄。","○平仄仄？平平，平仄○平○仄仄。"],"paragraphs":["小庭日晚花零落，倚户无聊妆脸薄。","宝筝金鸭任生尘，绣画工夫全放却。","有时觑著同心结，万恨千愁无处说。","当初不合尽饶伊，赢得如今长恨别。"],"title":"木兰花 一"}
