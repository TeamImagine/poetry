{"author":"卢照邻","id":12774,"strains":["仄仄仄平仄，○仄仄平平。","○平仄仄仄，平仄仄平平。","平平仄平仄，仄仄平平仄。","平○仄平仄，仄○平仄仄。","平仄平平平，仄仄仄平平。","平平仄平仄，平仄仄平平。","平平平仄○，平仄仄平○。","仄仄○平仄，○仄平仄平。"],"paragraphs":["忽忽岁云暮，相望限风烟。","长歌欲对酒，危坐遂停弦。","停弦变霜露，对酒怀朋故。","朝看桂蟾晚，夜闻鸿雁度。","鸿度何时还？桂晚不同攀。","浮云映丹壑，明月满青山。","青山云路深，丹壑月华临。","耿耿离忧积，空令星鬓侵。"],"title":"赠益府裴录事"}
