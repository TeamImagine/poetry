{"author":"曾几","id":248900,"strains":["平平仄平平，平仄○仄仄。","平○仄仄○，仄仄仄平仄。","平平仄平仄，平仄仄仄仄。","仄仄仄平平，平平平平仄。","平平仄仄仄，仄仄仄平仄。","仄仄仄平平，平○仄平仄。","平平仄仄平，仄仄○仄仄。","平平平仄○，仄仄仄○仄。","仄平仄平平，仄仄仄平仄。","平平仄仄平，仄仄仄平仄。","平平仄仄平，仄○仄平仄。","仄○仄平平，平仄仄平仄。","平○仄仄平，○仄仄平仄。","仄○○仄平，平平仄平仄。"],"paragraphs":["维南有丝溪，溪石如水绿。","瞻相百里间，抱负一夫足。","声名作灾怪，攻取及背腹。","在者略无奇，溪神为颦蹙。","蛮烟瘴雨地，故旧实州牧。","坐令数峰青，飞过大江凟。","何尝说向人，恐类和氏玉。","公然遭夺攘，不使得藏伏。","广文到吾庐，索隐妙蓍卜。","东坡韵险艰，句句巧追逐。","幽人所好山，已占一林谷。","又兼小峥嵘，无乃太多欲。","端如耐久朋，相与会心曲。","大胜轻薄儿，浮云变何速。"],"title":"沈明远教授用东坡仇池石韵赋予所蓄英石次其韵"}
