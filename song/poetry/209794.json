{"author":"秦观","id":209794,"strains":["平仄平仄仄，仄平仄平平。","平平仄○仄，仄仄平平○。","平仄○仄仄，○平仄平平。","平○仄仄平，平仄平平平。","○仄仄仄仄，平平仄平平。","仄平仄平仄，仄仄平平○。","仄仄仄仄仄，平平仄平平。","○平仄平仄，平仄平仄平。","仄仄平○平，平平仄平平。","仄平仄仄○，○仄平平平。"],"paragraphs":["吴会虽褊小，海滨富奇峰。","天鸡一号叫，剑戟明遥空。","谿谷相径复，深林杳攒丛。","猿吟虎豹啼，云气迷西东。","中有遁世士，超然閟孤踪。","被兰服明月，起坐松声中。","夜锻吸沆瀣，朝琴庇青葱。","骑星友元气，巢许安可同。","俛眄区中人，飞埃集毛锋。","问津或不缪，从子游鸿蒙。"],"title":"春日杂兴十首  其四"}
