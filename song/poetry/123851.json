{"author":"王柏","id":123851,"strains":["仄平仄平仄，仄平仄仄仄。","仄平仄平平，平平仄平仄。","平仄仄○○，平仄仄平仄。","平平仄平仄，仄仄平仄仄。","仄仄平平平，平平仄平仄。","平平仄平平，平平仄平仄。","○平仄仄平，仄仄平○仄。","平平仄仄平，仄仄仄平仄。","○平仄仄仄，平平平仄仄。","仄仄仄仄○，平平平仄仄。","仄仄仄仄仄，平平平平仄。","平仄平平平，仄仄平平仄。","仄平仄平仄，仄仄仄平仄。","仄仄仄平○，○仄仄平仄。","仄○仄平平，仄平仄平仄。"],"paragraphs":["默成已仙去，北山久寂寞。","岂无爱山人，时时访林薄。","心境不相当，丘壑自丘壑。","谁知百年后，秀气才有托。","的的盘溪孙，精光发河洛。","神龙跃天津，鞭霆驾飞雹。","相逢玉涧翁，笔底银潢落。","江湖四十年，万象恣描摸。","从游八九子，天才皆卓荦。","涨起十八滩，曹溪源一勺。","愧我局陋巷，瓢箪粗知乐。","遥望诗坛高，势与芙蓉角。","掩旗仆金鼓，不敢事攻略。","吊古得名胜，盟府定虚爵。","派长竟先归，白云冒南岳。"],"title":"宿宝峰呈玉涧"}
