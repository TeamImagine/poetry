{"author":"白居易","id":17580,"strains":["仄仄仄平○，仄平仄○平。","平仄仄仄仄，平平平仄平。","仄○平仄○，平仄仄仄平。","○平仄仄仄，仄仄平平平。","仄仄○仄仄，平平仄平平。","平仄平仄仄，仄仄仄平平。","○仄仄○平，仄仄平仄平。","仄平仄仄仄，平仄平平平。","平仄平仄仄，仄平平仄平。","平平仄平仄，平仄仄平平。","平平仄仄仄，仄○平平平。"],"paragraphs":["自哂此迂叟，少迂老更迂。","家计不一问，园林聊自娱。","竹间琴一张，池上酒一壶。","更无俗物到，但与秋光俱。","古石苍错落，新泉碧萦纡。","焉用车马客，即此是吾徒。","犹有所思人，各在城一隅。","杳然爱不见，搔首方踟蹰。","玄晏风韵远，子真云貌孤。","诚知厌朝市，何必忆江湖。","能来小涧上，一听潺湲无。"],"title":"闲居偶吟招郑庶子皇甫郎中"}
