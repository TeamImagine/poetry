{"author":"戴栩","id":104185,"strains":["平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["生前知己人谁是，今日人人识姓名。","葬地不封秋树死，诗坛空在墓山平。","子孙零落行人酹，画像微茫钓渚清。","惟有寒蝉思凄切，别枝依旧曳残声。"],"title":"题方干墓"}
