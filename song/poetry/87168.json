{"author":"韩淲","id":87168,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["舣舟溪岸入山居，步稳秋原木影疏。","尽日极知无市井，此身终是乐樵渔。","鸟声自占庭前树，岚气时侵案上书。","尊酒故人情味别，留连应喜到门初。"],"title":"过南豅"}
