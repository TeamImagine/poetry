{"author":"强至","id":182548,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["凫绎州山并画开，东方重镇仗卿才。","过家喜气随行盖，入境欢讴接贺杯。","玉甃试寻彭祖宅，金羁看戏项王台。","都门送别无新句，尽属文通自赋来。"],"title":"送江卿知徐州"}
