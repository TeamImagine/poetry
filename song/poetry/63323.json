{"author":"周孚","id":63323,"strains":["仄平平仄平平仄，仄仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["一牛鸣地无多远，褦襶经过恐不宜。","风雨潇潇自蚕月，光阴忽忽又瓜时。","缅怀胜践真成梦，尚喜穷居不废诗。","肯赴凉秋通夕约，短缾储粟为君炊。"],"title":"雨自四月至七月暑热不能堪作此寄德裕安民二首  其一"}
