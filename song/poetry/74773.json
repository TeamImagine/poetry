{"author":"赵蕃","id":74773,"strains":["○仄平平仄，平平仄仄平。","仄平平仄仄，平仄仄平平。","○仄平平仄，平○仄仄平。","○○平仄仄，仄仄仄平平。","仄仄○平仄，平平仄仄平。","平平平仄仄，仄仄仄○平。","仄仄平平仄，平平仄仄平。","平平仄平仄，平仄仄平平。"],"paragraphs":["长日胡为度，翻囊阅旧诗。","渭南虽乃祖，修水是吾师。","论自唐虞远，名繇屈宋垂。","相传均一体，所得乱他岐。","智凿空奇字，天成在达辞。","江山真末助，学问本深基。","性癖端渠似，穷工殆我欺。","谁能钓时誉，聊以慰朝饥。"],"title":"读旧诗作"}
