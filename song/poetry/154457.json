{"author":"董嗣杲","id":154457,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["雁声哀怨极淮天，际晚惊呼雪打船。","古驿鱼稀谁撒网，虚沙马过自随鞭。","人烟顽犷空多智，形胜丘墟又几年。","龙眼矶头风浪恶，今宵归兴此方坚。"],"title":"蕲城晚泊值雪"}
