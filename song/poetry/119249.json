{"author":"林希逸","id":119249,"strains":["平仄仄平平，○平仄○仄。","仄仄仄仄平，仄○平仄仄。","○平仄○平，平仄平仄仄。","平仄平仄○，平平仄○仄。","仄○仄平平，平平仄平仄。","仄仄仄平平，平平仄仄仄。","仄仄仄仄○，仄平仄○仄。","平平仄仄平，仄仄平○仄。"],"paragraphs":["今日与明朝，相寻仅顷刻。","昨日不可追，便如千岁隔。","长江汐且潮，孤月明又魄。","真宰良自劳，人生况如客。","锦衣岂云华，藜羹未为啬。","俯仰去来今，升沉付一哑。","卯酒六七分，武成二三策。","晴窗乐自知，一镜虚中白。"],"title":"晴窗放言"}
