{"author":"李流谦","id":30691,"strains":["平平○平○平平，仄仄仄平平仄平。","○平仄仄仄○仄，仄仄平平○仄平。","平平平仄仄平仄，仄平○仄仄平仄。","平平仄仄平仄平，仄仄仄平平○仄。"],"paragraphs":["东西燕鸿长差池，二十五年车载脂。","观河性在故应尔，化鹤人归空自疑。","年来于道觉差近，此心颇已忘欣愠。","吾儿亦复能此诗，镊白老人休更问。"],"title":"岁庚午予过来凤驿观壁间碑刻火池事尝赋诗今岁甲午再过用前韵"}
