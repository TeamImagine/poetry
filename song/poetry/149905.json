{"author":"方回","id":149905,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平仄仄仄，仄平仄仄仄平平。"],"paragraphs":["鉴湖北棹迓征鸿，昭代乾坤靡不容。","运际包荒连茹泰，时当养正出泉蒙。","暂为掾史司刀笔，遄许勋名上鼎钟。","看取汉家有故事，赵尧犹得拜三公。"],"title":"送李君佐游浙东"}
