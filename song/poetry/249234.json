{"author":"曾几","id":249234,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄仄平。","仄平仄仄平平仄，仄仄平平仄仄平。"],"paragraphs":["野寺山家两寂然，小窗下有白头禅。","微风不动炉烟直，永日方中树影圆。","隐几读书长竟夕，闭门觅句可忘年。","幸无驷马高车客，触忤幽人到眼边。"],"title":"即事"}
