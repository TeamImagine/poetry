{"author":"刘摰","id":187101,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","仄仄平平平仄仄，仄仄平仄仄平平。","平平平仄仄平仄，仄仄平平仄仄平。"],"paragraphs":["十里传书厚意将，珍肴醇酹寄山房。","定知僧舍餍疏食，更欲云岩有酒乡。","一饭常闻淮上报，独醒徒使楚人伤。","携持明日到峰顶，试揖浮丘共此觞。"],"title":"少卿送酒肴至山中"}
