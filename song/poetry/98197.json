{"author":"赵汝鐩","id":98197,"strains":["仄仄平平平仄仄，仄平平仄平平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，平仄平平仄仄平。"],"paragraphs":["独倚危栏春意远，本无情绪强登临。","一眉晚拂晴山黛，万缕风摇岸柳金。","久负故园泉石约，恍惊老鬓雪霜侵。","两年双脚数千里，奔走尘埃损道心。"],"title":"旅次春眺"}
