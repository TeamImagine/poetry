{"author":"郭印","id":249757,"strains":["仄仄平平仄仄平，仄仄仄平平仄平。","平平仄仄仄平平，仄平平仄平平平。","仄平仄仄仄○○，平仄○仄仄仄平。","仄仄平平仄仄平，仄仄平仄仄仄平。","仄平仄仄平平平，平平仄仄平平平。","平平仄仄平平平，平平仄仄平平平。","平○仄仄○仄平，平平仄仄仄○平。","平平仄仄平仄平，○仄仄平仄平平，平平仄仄仄平平。"],"paragraphs":["一夜萧萧洒竹声，漏水未残天忽明。","初疑落月照东荣，树鸡乌鹊纷纷惊。","起来积雪烂中庭，洼陷污秽悉已平。","海水飞波上栋甍，万瓦堆盐一尺盈。","此身恍若游天京，银楼玉阙争峥嵘。","仙人想见冰霜清，园林草木皆瑶琼。","尊中有酒且细倾，农家活计在深耕。","明年岁事欣已成，且把赋余养残龄，天边日望陨欃枪。"],"title":"积雪"}
