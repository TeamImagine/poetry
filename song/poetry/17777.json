{"author":"吴芾","id":17777,"strains":["平平平仄仄，○仄平平平。","平平平仄仄，平仄平平○。","仄仄平仄仄，仄仄平仄平。","○仄平仄仄，仄仄平○平。","平平仄仄仄，仄仄平平平。","仄仄平○仄，平○平仄平。","平平仄○仄，仄仄仄平○。","仄仄○仄仄，平仄仄平平。"],"paragraphs":["方欣秋气爽，庭户生凉飔。","俄然毛骨冷，霜露侵人衣。","乍霁还可喜，领客登翠微。","犹有篱下菊，不见园中葵。","徘徊视景物，似与人俱衰。","幸有杯中物，何妨时一挥。","人生得行乐，老去未为迟。","宋玉犹未老，何事苦多悲。"],"title":"乍晴与客登眺和陶和胡西曹韵"}
