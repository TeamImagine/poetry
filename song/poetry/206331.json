{"author":"黄庭坚","id":206331,"strains":["○平仄平平，仄仄平平平。","仄仄仄平平，平平仄平平。","仄仄○仄仄，仄○平仄平。","平平平仄仄，仄仄仄仄平。","平仄仄平仄，仄平仄平平。","平仄○仄平，仄平仄平平。","平平仄○仄，○仄仄平平。","平平仄○仄，仄仄仄平平。"],"paragraphs":["张侯起巴渝，翼若垂天鹏。","历诋汉诸公，霜风拂觚棱。","去国行万里，淡如云水僧。","归来头亦白，小试不尽能。","湖海尚豪气，有人议陈登。","持节三晋邦，典刑寄哀矜。","公家有闲日，禅窟问香灯。","因来叙行李，斩寄老崖藤。"],"title":"送张天觉得登字"}
