{"author":"张舜民","id":196321,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["久雨秋深对晚晴，近山昏黑远山明。","滩头艇子排行系，水底鱼儿作队行。","衰柳带风犹喜舞，残蝉送日尚能鸣。","角冠藜杖何为者，独向溪边忘姓名。"],"title":"秋晚三首  其一"}
