{"author":"张登","id":8798,"strains":["仄仄平平仄，平平仄仄○。","平平○仄仄，仄仄仄平平。","仄仄平平仄，平平仄○○。","仄平平仄仄，平仄仄平平。","平仄平平仄，平平仄仄平。","○平平仄仄，仄仄仄平平。"],"paragraphs":["令节推元巳，天涯喜有期。","初筵临泛地，旧俗祓禳时。","枉渚潮新上，残春日正迟。","竹枝游女曲，桃叶渡江词。","风鹢今方退，沙鸥亦未疑。","且同山简醉，倒载莫褰帷。"],"title":"上巳泛舟得迟字"}
