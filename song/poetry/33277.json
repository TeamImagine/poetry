{"author":"陆游","id":33277,"strains":["平平仄仄仄仄平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["黄尘赤日欲忘生，一夜新凉满锦城。","雨急骤增车辙水，泥深渐壮马蹄声。","蚊蝇敛迹知无地，灯火于人顿有情。","市远鸡豚不须问，小畦蔬甲已堪烹。"],"title":"喜雨"}
