{"author":"范成大","id":43126,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平仄仄，仄仄平平仄仄平。"],"paragraphs":["官路驱驰易折肱，官曹随处是愁城。","随风片叶乡心动，过雨千峰病眼明。","一脔何须尝世味，寸田久已废吾耕。","羡君早作归欤计，屈指从今几合并。"],"title":"次韵温伯谋归"}
