{"author":"王庭珪","id":238182,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["拜起炉烟绕碧虚，卧龙随雨跃天衢。","道边草木已焦卷，岩下风雷若指呼。","河陇岂无冤系狱，海污防有浴川夫。","君王屡诏寛徭役，亦念凋氓苦未苏。"],"title":"感雨"}
