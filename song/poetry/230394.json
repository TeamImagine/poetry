{"author":"许景衡","id":230394,"strains":["平平平仄平平仄，仄仄平平仄仄平。","平仄平平平仄仄，平平仄仄平平平。","平平仄仄平平仄，仄仄平平仄仄仄。","仄仄平平平仄仄，仄平平仄仄平仄。"],"paragraphs":["当年平翠看青嶂，枕上长教卷画帘。","今日清陂堂里宿，寒波万顷浸银蟾。","人间好景无如此，物外清游岂易兼。","富贵功名非我事，尚容山水乐无厌。"],"title":"清陂堂"}
