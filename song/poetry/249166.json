{"author":"曾几","id":249166,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["徐子长吟复短吟，奇书窗下日幽寻。","谁知密密深深地，参得明明了了心。","千里澄江空更阔，中秋素月古犹今。","使君胸次端如许，愿以余光照所临。"],"title":"题徐子礼自觉斋时子礼为江阴抱麾之行"}
