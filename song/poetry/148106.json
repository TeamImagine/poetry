{"author":"方回","id":148106,"strains":["仄○仄平仄，仄仄平仄平。","平平仄平仄，平仄仄仄平。","○平仄仄仄，仄平仄仄平。","平仄仄仄仄，○仄平平平。","平平仄仄平，平平平平平。","平平平仄仄，平仄平仄平。"],"paragraphs":["偶闻一人死，恻怛吁以惊。","千人万人死，能不怆厥情。","长平几性命，锐头付一坑。","亡者抱永痛，胜喜功名成。","功名岂不成，机心何时平。","人心苟若此，谁谓天好生。"],"title":"三吊吟四首  其四"}
