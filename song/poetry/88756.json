{"author":"徐侨","id":88756,"strains":["仄仄平平平，仄仄平仄仄。","平仄○平平，平仄平平仄。","平○平平平，平仄仄平仄。","仄○仄仄平，仄仄仄平仄。","仄仄仄仄平，○平平仄仄。","平平平平平，平仄仄平仄。","平○仄仄平，仄仄仄仄仄。","平平仄平平，平平仄平仄。","平平仄平平，仄○仄平仄。","仄仄○仄平，仄仄仄仄仄。","仄平○○平，仄平仄仄仄。","平○仄仄平，仄仄仄平仄。","仄平仄平仄，平平仄平仄。","平平仄平平，平仄仄仄仄。","平平仄平平，仄仄仄仄仄。","仄○仄平平，平仄平平仄。","平仄平仄平，平仄平平仄。","○仄平平平，平仄仄平仄。","仄平平仄○，○仄平○仄。"],"paragraphs":["我本山林人，出处无意固。","君亦如山泉，随地为流注。","方其居山时，文豹隠冥雾。","又如出岫云，散漫欻无据。","忆昨我与君，相逢同一处。","时时湖光亭，襟抱一披露。","君横膝上琴，我踵户外屦。","梅花落园春，辞君一朝去。","诗筒遽寥寥，粤从浙濡渡。","雁去燕复来，不得一字附。","抚怀兴长嗟，恍然此散聚。","何期老鹤臞，短翮忽舒布。","九皋耸孤唳，群仙翕清誉。","高寒玉峰巅，为尔肯一驻。","杭严两西湖，未必置爱恶。","瞥从子陵台，来踏苏公路。","山友而水宾，风晓而烟暮。","行止初何心，同是一真趣。","愿于人海中，更觅山中句。"],"title":"滕丞洎冲天观先以诗来次韵谢之"}
