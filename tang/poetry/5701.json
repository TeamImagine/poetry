{"author":"顾况","id":5701,"strains":["平平仄平平，平仄平○平。","平平平仄仄，仄仄平平平。","仄仄平仄仄，仄平仄平平。","平仄○仄仄，○仄平平平。","仄平仄平平，平○仄平平。","仄平仄○仄，平仄平平平。"],"paragraphs":["灵芝产遐方，威凤家重宵。","严生何耿洁，托志肩夷巢。","汉后虽则贵，子陵不知高。","糠秕当世道，长揖夔龙朝。","扫门彼何人，升降不同朝。","舍舟遂长往，山谷多清飙。"],"title":"严公钓台作"}
