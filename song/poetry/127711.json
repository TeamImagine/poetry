{"author":"方岳","id":127711,"strains":["仄平仄仄平，仄仄仄仄平。","平平仄○仄，仄仄平○平。","仄○仄仄仄，仄仄平仄○。","○仄仄仄○，仄仄仄仄平。","平平仄平平，仄仄仄仄平。","仄平仄平仄，仄仄○○○。","仄平仄平平，仄仄平仄平。","平平仄平平，○仄平仄平。","平平仄平仄，仄平仄平平。","平平仄仄仄，平仄○平平。","仄仄平○平，平仄仄仄平。","○○仄平仄，仄仄○平平。"],"paragraphs":["往年郑子真，口语挂吏文。","宁知世间事，变化纷如云。","有司出纳吝，但守吾见闻。","参互漏一钱，怒气欲嚼龈。","鞭笞敢谁何，竟取众犬狺。","大官饱谿壑，此特其毫分。","奋髯一轩渠，要亦何足云。","人言老先生，膏以明自焚。","归来北窗底，寸田得鉏耘。","诸公直汲黯，羔雁当成群。","乃肯巾柴车，林壑伴野麇。","相从亦何乐，赖有中书君。"],"title":"郑佥判取苏黄门图史园囿文章鼓吹之语为韵见贻辄复赓载  其五"}
