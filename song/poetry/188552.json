{"author":"魏野","id":188552,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["三朝元老状元稀，乞赴彤庭诏便依。","金鼎位高将正拜，璧田家近恐妨归。","殊恩每过莓苔径，别泪偏霑薜荔衣。","从此征车东去后，甘棠风物减光辉。"],"title":"送王太尉赴诏二首  其二"}
