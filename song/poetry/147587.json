{"author":"方回","id":147587,"strains":["平仄平平仄，平平平仄平。","平平平仄仄，平仄仄平平。","仄仄平平仄，平平仄仄○。","平平平仄仄，仄仄○平平。","仄仄平平仄，平平仄仄平。","仄平仄仄仄，仄仄仄平平。","仄仄平○仄，平平仄仄平。","平平○仄仄，仄仄仄○平。"],"paragraphs":["溪港周遭曲，田原迤逦赊。","猿猱崖刻削，乌鸟树槎牙。","近水皆宜竹，先春已报茶。","千村经劫火，万境叹虚花。","破落余神庙，荒残少富家。","见人唯欲避，问事只成嗟。","俗异言难晓，程修路恐差。","前朝题壁士，往往字如鸦。"],"title":"旅次感事"}
