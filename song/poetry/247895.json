{"author":"陈渊","id":247895,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["谁遣参军厄所长，夜听铃鼓度修廊。","风流偶未逢狂客，歌颂空惊逼漫郎。","莫恨骅骝縻皂枥，要令松柏饱冰霜。","如闻委吏真劳扰，不许归田是孔方。"],"title":"次韵从道夜宿推院"}
