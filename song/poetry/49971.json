{"author":"杨万里","id":49971,"strains":["平仄平平仄仄平，仄平平仄仄平平。","平平仄仄仄仄仄，平仄平平平仄平。","仄仄仄平平仄仄，仄平仄仄平平平。","平平仄仄平平仄，仄仄平平仄仄平。"],"paragraphs":["今古诗人爱月圆，未堪商略玉婵娟。","修眉半璧各自好，团镜磨镰俱可怜。","一夜一般新样出，几回几换为人妍。","教渠也学金鸦扇，未必清光直一钱。"],"title":"七夕后一夜月中露坐二首  其二"}
