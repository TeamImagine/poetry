{"author":"刘子翚","id":15213,"strains":["平○平仄平，平平仄平平。","仄平仄平○，仄仄平平平。","平平仄仄仄，仄平○平平。","仄平平平平，平仄仄仄平。","平平仄仄仄，仄仄平平平。","平平仄平平，平仄平平平。","平平仄平平，平平仄平○。","仄平平仄仄，仄仄平仄平。","平平平仄平，○平平平平。"],"paragraphs":["风吹原上苗，青青入无边。","发生赖阳和，秀润滋澄涟。","游车走道旁，忽之如浮烟。","那知丁黄愁，枵腹望果然。","农功日夜急，地产东南偏。","飞霜皓盈畴，丰穗垂连颠。","盘盂荐新尝，琼糜失辉鲜。","物生为世用，岂较成后先。","群芳红打围，从渠争春妍。"],"title":"必源以古风见投词意甚远因为赋风吹原上苗勉其殖学待时也"}
