{"author":"连文凤","id":159275,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["赏心未足事多违，啼鸟声声怨夕晖。","客梦一番芳草歇，人生几度落花飞。","病难为别乡情远，老不禁愁酒力微。","犹记当年歌舞地，醉游秉烛夜深归。"],"title":"感春"}
