{"author":"刘子翚","id":15607,"strains":["平平仄仄平仄仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["寒阶响叶终日静，剥啄欣闻人叩关。","一听清言风洒座，几回幽梦月沈山。","遗珠未许留沧海，老骥终闻在六闲。","献策明光岂无用，人心久矣厌多艰。"],"title":"翁仁山受恩归以诗相访因次其韵"}
