{"author":"释文珦","id":134055,"strains":["平仄○仄仄，仄平○仄平。","平平仄平仄，平仄仄仄平。","平仄仄平仄，平仄仄平平。","仄平仄平仄，仄仄平平平。","仄平平仄仄，平平仄平平。","平仄仄○平，仄平平仄平。","仄平仄○仄，仄平平仄平。","仄平平仄仄，平仄平平平。","仄平平仄仄，仄○平仄平。","平平仄仄仄，仄平仄○平。","平仄平○仄，○仄○○平。","仄仄仄仄仄，平仄平平○。"],"paragraphs":["为子当尽孝，事君当尽忠。","凡人不知此，斯与犬豕同。","臣子固贞亮，君父或颛蒙。","乃知守忠孝，亦系于遭逢。","比干忠以戮，申生孝而终。","忠戮得称仁，孝终宜曰恭。","古今每如此，片言安可穷。","炳然垂竹帛，于以开盲聋。","所遭虽若彼，力行诚在躬。","于焉二本立，足为百行宗。","忠孝苟纯至，闻望当昭融。","此理亘万世，来者能无从。"],"title":"事君尽忠行"}
