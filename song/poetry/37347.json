{"author":"陆游","id":37347,"strains":["仄仄平平仄仄平，平平仄仄仄平平。","仄○仄仄平平仄，平仄○○仄仄平。","仄仄仄平平仄仄，仄平仄仄仄○○。","平平仄仄平○仄，平仄平平仄仄仄。"],"paragraphs":["到处人家可乞浆，槐阴巷陌午风凉。","水陂漫漫新秧绿，山垄离离大麦黄。","父子力耕春渐老，妇姑共绩夜犹长。","尧民击壤虽难继，芹美怀君未敢忘。"],"title":"三月十一日郊行"}
