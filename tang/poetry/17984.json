{"author":"牟融","id":17984,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["山房寂寂荜门开，此日相期社友来。","雅兴共寻方外乐，新诗争羡郢中才。","茶烟袅袅笼禅榻，竹影萧萧扫径苔。","醉后不知明月上，狂歌直到夜深回。"],"title":"游报本寺 一"}
