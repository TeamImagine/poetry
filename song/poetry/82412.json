{"author":"孙应时","id":82412,"strains":["仄平平仄仄平平，仄仄平平仄仄平。","平仄仄平仄仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["一麾遥驻水云间，闻说铃斋尽日闲。","蝗似九江那敢近，珠于合浦定先还。","天人影响从千古，贤哲功名正一斑。","且续醉翁丰乐记，莫将风月负君山。"],"title":"寄江阴使君叔木叔"}
