{"author":"吴融","id":32302,"strains":["仄平平仄仄，平仄仄平平。","仄仄平平仄，平平仄○平。","仄平平仄仄，○仄仄平○。","○仄平平仄，平平仄仄○。","平平平仄仄，平仄仄平平。","仄仄平平仄，○○仄仄○。"],"paragraphs":["月圆年十二，秋半每多阴。","此夕无纤霭，同君宿禁林。","未高知海阔，当午见宫深。","衣似繁霜透，身疑积水沈。","遭逢陪侍辇，归去忆抽簪。","太液池南岸，相期到晓吟。"],"title":"中秋陪熙用学士禁中玩月"}
