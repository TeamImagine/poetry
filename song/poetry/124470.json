{"author":"邵雍","id":124470,"strains":["平仄平平平仄平，平平平仄仄平平。","平平仄仄仄仄仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["年老逢春春意多，波光谁染柳谁搓。","池亭正好爱不彻，草木向荣情柰何。","便把樽罍通意思，须防风雨害清和。","千红万翠中间里，似我闲人更有么。"],"title":"年老逢春十三首  其六"}
