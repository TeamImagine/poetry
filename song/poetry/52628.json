{"author":"李洪","id":52628,"strains":["平平平仄平平平，平平仄平仄平平。","平仄○平仄仄○，仄平平仄仄平平。","仄平平平仄平仄，仄仄平○仄平仄。","仄仄平平仄仄平，仄仄平平仄仄仄。","仄平仄平平仄平，平平平仄平平平。","平平仄仄平仄仄，仄仄平平仄仄平。","平平仄仄平平仄，仄○平平仄仄仄。","仄仄平平平仄平，仄仄仄平平仄仄。"],"paragraphs":["菁茅山底梅花村，无人惜花与招魂。","西子犹疑逐范蠡，玉儿宁肯负东昏。","数枝含愁月边吐，似隔鲛绡向人语。","欲诉江南万斛愁，一笑嫣然绝媚妩。","道人买山今几年，山高春早花争先。","开门幻出香世界，坐觉孤山落案前。","东皇万里开疆域，掌中庵摩妙喜国。","唤取维摩方丈人，问我本来何所得。"],"title":"菁山观梅歌"}
