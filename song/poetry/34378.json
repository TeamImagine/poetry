{"author":"陆游","id":34378,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄平，仄平平仄仄平平。","平平仄仄平仄仄，仄仄平平仄仄平。"],"paragraphs":["雨足人家插稻秧，蚕生邻女采桑黄。","万花扫迹春将暮，百草吹香日正长。","闲觅啼莺穿北崦，戏随飞蝶过东冈。","飘然且喜身彊健，不怪儿曹笑老狂。"],"title":"春晚"}
