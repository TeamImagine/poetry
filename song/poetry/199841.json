{"author":"林逋","id":199841,"strains":["平仄平平仄仄平，平平平仄仄平平。","平平平仄平仄仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["金锡锵然款蠹关，云膏浓渚对跳峦。","清如霜月三五夕，瘦似烟篁一两竿。","旧社久抛魂梦破，近诗才举骨毛寒。","池轩夜静且留宿，往往自将秋籁弹。"],"title":"喜皎然师见访书赠"}
