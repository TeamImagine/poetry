{"author":"韩翃","id":4800,"strains":["平平仄仄仄，仄仄○平仄。","仄仄仄平平，○平平仄仄。","平平○仄仄，平仄平平仄。","仄○仄？平，平平仄平仄。","仄平平仄仄平平，仄仄平平仄仄平。","○仄仄平平仄仄，平平仄仄仄平平。","平平○仄○平仄，仄仄仄平平仄仄。","平平仄仄仄平平，平仄平平仄平仄。"],"paragraphs":["寒塘敛暮雪，腊鼓迎春早。","匹马五城人，重裘千里道。","淮山轻露湿，江树狂风扫。","楚县久酝醲，扬州百花好。","练湖东望接云阳，女市西游入建康。","行乐远夸红布旆，风流近赌紫香囊。","诗家行辈如君少，极目苦心怀谢朓。","烟开日上板桥南，吴岫青青出林表。"],"title":"送崔秀才赴上元兼省叔父"}
