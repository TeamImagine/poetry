{"author":"释居简","id":89948,"strains":["仄仄平平仄平仄，仄仄仄平平仄仄。","○仄平平仄仄平，仄仄平平仄平仄。","仄仄平平仄平仄，平仄平平仄平仄。","平仄○○仄仄平，仄仄仄平平仄仄。","仄平仄仄平○平，仄仄仄仄○平○。","仄平○仄平○仄，仄平仄仄平○仄。"],"paragraphs":["绝顶丛林茂林叶，虮虱象龙争迅捷。","汤沐风晞曝煖檐，薮剔原搜会秋猎。","齿豁明瑶水为扈，编密青琅陆为罟。","围溃犹思勇负嵎，匪麈匪麕非虎兕。","小生束发能操觚，亦有武备当前驱。","但知疏散非长计，不知远岫云如髻。"],"title":"从闻从思沐发"}
