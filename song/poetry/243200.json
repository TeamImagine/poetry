{"author":"李纲","id":243200,"strains":["仄平平仄仄，仄○平仄○。","平○仄○仄，仄仄仄仄平。","仄仄仄仄仄，平仄平仄平。","○平仄平仄，仄仄平平平。","仄平仄平仄，○仄平仄○。","仄平仄仄仄，仄仄仄○平。","仄仄仄仄仄，仄仄仄仄○。","平平仄仄仄，平仄○平平。","仄平仄仄平，仄仄○仄平。","平仄○仄仄，仄仄○平平。","平平仄平仄，平平仄仄平。","仄仄仄平○，平平仄平平。","平平仄仄仄，平仄仄仄○。","○平仄平仄，平仄仄○平。","仄○仄仄仄，○仄平仄○。","仄仄平仄仄，仄仄平仄○。","平仄仄仄仄，仄平仄仄○。","平仄仄平○，平仄平仄平。","平○仄仄仄，仄仄仄平平。","仄平仄○仄，平平仄平平。","仄平平平仄，平仄仄仄平。","仄平仄平平，仄仄仄仄平。"],"paragraphs":["贾生公辅器，弱冠游汉廷。","髙论帝王略，妙极理乱情。","出意对诏令，惊倒诸老生。","从容画筹策，籍籍飞英声。","是时汉初定，颇杂秦霸称。","力还治古制，物物与正名。","改朔易服色，庶几礼乐兴。","仪章悉草具，舆议当公卿。","岂知绛灌徒，谮毁如建瓴。","天子疏不用，谪去长沙城。","翩然渡湘水，投书吊屈平。","弃鼎宝康瓠，铅刀钝青萍。","微言岂悼屈，聊复以自评。","长沙地卑湿，安得寿且宁。","及观𫛳鸟赋，颇觉生死轻。","晚奉宣室对，夜半前席听。","文帝岂易遇，所言略施行。","虽不位卿相，儒者良已荣。","梁王坠马死，泣涕亦伤生。","受任乃如此，孤忠本精诚。","奈何君臣义，浇薄返不明。","缅怀古人心，使我气拂膺。"],"title":"五哀诗 汉梁王太傅贾谊"}
