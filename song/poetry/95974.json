{"author":"苏泂","id":95974,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["白鸥相见忽相猜，居士星星似我哉。","习懒更无诗一句，浇愁惟有酒三杯。","看梅仿雪行过去，玩月如霜弄影来。","学得平生安乐法，等闲不受鬓毛催。"],"title":"白鸥"}
