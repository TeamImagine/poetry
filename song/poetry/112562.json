{"author":"李至","id":112562,"strains":["平仄平平仄仄平，平平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","仄平平仄仄平仄，平仄仄平平仄平。"],"paragraphs":["蓬阁清虚称野情，华阳巾稳葛衣轻。","垂帘不见喧嚣事，尽日唯闻禽鸟声。","小桧影中铺砚席，短槐阴下着茶铛。","却愁穷巷晚归去，尘土满街冲热行。"],"title":"夏日直秘阁"}
