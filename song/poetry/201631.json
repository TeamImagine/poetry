{"author":"彭汝砺","id":201631,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["仕宦悠悠今几年，初分一邑走江边。","凤飞远水颠崖地，鹤唳清霜皓月天。","潇洒渊明多种秫，从容子贱数鸣弦。","秋风坐看车辕速，一梦归争鸟翼先。"],"title":"送郭知章宰浮梁  其二"}
