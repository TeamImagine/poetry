{"author":"于石","id":163675,"strains":["仄平仄仄仄，平平仄平平。","平仄○平平，仄仄仄仄平。","仄平仄仄仄，平平仄平平。","仄○仄仄○，平仄仄仄○。","仄仄仄平平，仄仄平平平。","仄仄平仄平，仄仄平仄平。","平平平仄○，平仄仄平平。","仄仄○仄仄，平仄仄仄○。"],"paragraphs":["闭门十日雨，萧然抱孤琴。","之子从何来，踏雨叩我门。","对床话达晓，山窗耿青灯。","挽衣不可留，何以赠子行。","问子此何时，眯目凄黄尘。","四海非不宽，可语今几人。","潇潇风雨中，奔走欲何营。","愿子重自爱，堂有白髪亲。"],"title":"赠张君玉"}
