{"author":"文师敬","id":109463,"strains":["仄平平平平，仄平平仄仄。","仄仄○仄仄，平仄○平仄。","平仄仄○平，平仄平○仄。","仄平○仄○，仄平仄仄仄。","平仄仄平平，平仄○仄仄。","平仄仄平平，仄平平仄仄。","仄平平平平，平平平仄仄。","平平平仄仄，仄仄平仄仄。","仄仄平平平，仄仄仄仄仄。","仄仄仄平平，仄平平仄仄。","平平平仄仄，平仄仄平仄。","平○仄○○，仄仄平平仄。","平仄仄平平，平仄仄平仄。","平仄平仄仄，平仄平仄仄。","仄仄平仄仄，仄平仄平仄。","仄平仄仄○，○平仄仄仄。","平平平仄仄，仄仄平仄仄。","平平仄仄仄，平仄仄仄仄。","平仄仄平平，○仄平平仄。","平平仄仄平，仄仄○仄仄。"],"paragraphs":["我家龙多西，出门山在目。","杖履三十里，兄弟穿云宿。","山上有顷田，岩洞多重复。","石囤如内空，可容万亿斛。","奇古一仙台，清绝三梵屋。","千岁大夫松，万竿君子竹。","四时风飕飕，多寒而少燠。","天低星日近，举首心自肃。","不敢高声呼，恐帝谓予黩。","转盼四方宽，万山皆俯伏。","幽人来避世，松柏可充腹。","何劳苦煎炮，自有云蒸熟。","朝易暮楞严，随意伴幽独。","天下真乐在，安用名利逐。","我亦知此乐，倚门望良速。","入山未要深，且归问寝𫗧。","男儿天下志，未忍同草木。","他时素志遂，人进我则缩。","来此寄余生，分此山林福。","吾心与道俱，出处应可卜。"],"title":"龙多山"}
