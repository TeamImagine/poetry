{"author":"方回","id":149020,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["病骨春寒欠酒浇，关山满眼雁程遥。","有人恨过江淹赋，何处魂堪宋玉招。","六十五翁来日短，百千万事迅风飘。","平生知己惊俱尽，一影穷山伴寂寥。"],"title":"六十五春寒吟七首  其四"}
