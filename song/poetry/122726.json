{"author":"释善珍","id":122726,"strains":["仄仄平平平仄仄，仄平仄仄仄平平。","仄平平仄仄平仄，仄仄仄平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一住京华能几日，故山欲去值春寒。","石坛经雨草生遍，庭果落阶鸟啄残。","云表鹤声朝返佩，林间虹气夜开丹。","仙家缩地寻常事，试与思归倦客看。"],"title":"送黄凝云归常州"}
