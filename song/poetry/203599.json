{"author":"孔平仲","id":203599,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄平平平。","平平仄仄平平仄，仄仄平平仄仄平。","仄仄平平平仄仄，平平平仄仄仄平。"],"paragraphs":["名园有一已堪夸，胜事三园属一家。","杖策可游缘近宅，得春最久为多花。","人居玉府真仙格，地占钱塘最物华。","见说江湖堂更好，烟波清兴浩与涯。"],"title":"元子发龙图以程公咏三园诗见示亦成一篇"}
