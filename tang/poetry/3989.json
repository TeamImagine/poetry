{"author":"杜甫","id":3989,"strains":["仄仄平平仄仄仄，仄仄平平仄平仄。","平平仄仄仄仄平，○仄平平仄○仄。","仄仄平平平仄仄，○仄平平仄仄仄。","平平平仄仄平平，仄平仄仄○平仄。","平平仄仄平平平，平平仄仄平平○。","仄仄仄平仄仄仄，仄平仄仄平○平。"],"paragraphs":["病鹘孤飞俗眼丑，每夜江边宿衰柳。","清秋落日已侧身，过雁归鸦错回首。","紧脑雄姿迷所向，疏翮稀毛不可状。","强神迷复皂雕前，俊才早在苍鹰上。","风涛飒飒寒山阴，熊罴欲蛰龙蛇深。","念尔此时有一掷，失声溅血非其心。"],"title":"呀鹘行"}
