{"author":"陆游","id":41221,"strains":["仄仄平仄仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["午醉初醒倚钓轩，悠然无与共清言。","风微仅足吹花片，雨细才能见水痕。","杳杳暝钟浮远浦，离离烟树识孤村。","故人万里岷山下，安得书来慰断魂。"],"title":"春阴溪上小轩作"}
