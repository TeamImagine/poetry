{"author":"陈深","id":167381,"strains":["仄平平仄仄，仄仄平平平。","平平仄平仄，仄仄平仄平。","仄仄仄仄仄，仄仄平仄平。","仄仄仄平仄，○仄平平平。","平○仄平仄，仄仄仄○平。","仄仄平平仄，平平仄○○。","仄平平○仄，仄仄平平平。","仄仄平平平，仄仄平仄平。","仄仄平仄仄，仄仄平平平。"],"paragraphs":["玉妃还绛阙，委珮烟江滨。","瑶华振英采，照曜山水春。","海若不敢受，谓是天上珍。","掌管倩姮氏，封护烦滕神。","风标二公子，素服靓且新。","邂逅蓬莱使，翩然与相亲。","画师何从见，泚笔开清真。","数幅悬高堂，一洗凡格尘。","我欲商妙语，唤起逋仙人。"],"title":"题梅图"}
