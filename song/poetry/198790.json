{"author":"苏辙","id":198790,"strains":["平平仄仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["身如草木顺阴阳，附火重裘百日强。","渐喜微和解凝烈，半酣起舞意仓忙。","吾兄去我行三腊，千里今宵共一觞。","世事只今人自解，苦寒须尽酒如汤。"],"title":"次韵仇池冬至日见寄"}
