{"author":"苏辙","id":198323,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["客到炎陬喜暂凉，江吹虚阁雨侵廊。","回看野寺山溪隔，卧觉晨炊稻饭香。","荔饷深红陋樱枣，桂醅淳白比琳琅。","思移峤北应非晚，未省南迁日月长。"],"title":"次韵子瞻连雨江涨二首  其二"}
