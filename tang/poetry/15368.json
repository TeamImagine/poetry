{"author":"白居易","id":15368,"strains":["平仄仄仄仄，仄平○仄平。","仄平仄仄仄，仄仄仄平平。","平仄○平仄，仄○平仄平。","仄○仄仄仄，仄仄平仄平。","平仄平仄仄，仄仄平平平。","仄仄仄仄仄，仄平平仄平。"],"paragraphs":["髫龀七八岁，绮纨三四儿。","弄尘复鬭草，尽日乐嬉嬉。","堂上长年客，鬓间新有丝。","一看竹马戏，每忆童𫘤时。","童𫘤饶戏乐，老大多忧悲。","静念彼与此，不知谁是痴。"],"title":"观儿戏"}
