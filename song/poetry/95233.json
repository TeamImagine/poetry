{"author":"曾黯","id":95233,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["蜀人在昔朝京路，斥堠摧颓草木深。","马驿锦官俱改辙，兽蹄鸟迹动惊心。","生人采捕祠乌鬼，强客椎埋隠绿林。","何日五丁开故道，关河北望可沾襟。"],"title":"自玉泉至青溪三十里无人烟云是四川赴汴都大路隠隠灌木间土堠犹在"}
