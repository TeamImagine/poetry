{"author":"吴筠","id":42293,"strains":["平○仄○仄，平平仄平平。","仄平平平仄，仄仄仄仄平。","平仄○平仄，平○仄平平。","仄平平平平，平仄仄仄○。","仄仄仄平仄，平平平○平。","仄○○仄仄，平仄平平○。","仄平平平平，仄仄仄仄平。","平仄仄○仄，平平仄平平。","○平平平平，○仄仄仄平。","仄仄仄仄仄，平○○平平。"],"paragraphs":["彭蠡隐深翠，沧波照芙蓉。","日初金光满，景落黛色浓。","云外听猿鸟，烟中见杉松。","自然符幽情，潇洒惬所从。","整策务探讨，嬉游任从容。","玉膏正滴沥，瑶草多{艹/丰}茸。","羽人栖层崖，道合乃一逢。","挥手欲轻举，为余扣琼钟。","空香清人心，正气信有宗。","永用谢物累，吾将乘鸾龙。"],"title":"游庐山五老峰"}
