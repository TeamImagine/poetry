{"author":"黄裳","id":204616,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["灵源来处乱云深，回抱华亭惬我吟。","窥影冷光天上面，入怀清气水中心。","桥头月到人携榼，蘋末风来客解襟。","秣马台前聊遣兴，寸阴何惜与登临。"],"title":"清胜亭"}
