{"author":"徐积","id":185436,"strains":["平平平仄仄平平，平平仄仄平平平。","平仄仄平平仄仄，仄仄仄平平仄平。","平仄仄平平仄仄，平仄仄○平仄仄。","仄平平仄仄平平，仄○平仄平平仄。","仄平仄仄平平平，仄平平仄平平仄。","平平仄仄仄平平，平平仄仄平平仄。","仄○平仄仄○平，平仄平平仄平仄。","平○平平仄平平，仄仄平平平仄仄。","仄○○仄平平平，○○平仄平平仄。","平平仄仄仄○平，平平平仄平平仄。","平平仄仄○平平，仄仄平平仄仄仄。","仄仄仄平平平平，仄仄仄仄平平仄。","仄平仄仄仄平平，仄平仄仄平平仄。","仄○仄仄仄仄平，仄仄平平仄仄仄。","○平仄仄仄平○，○仄平平平仄仄。"],"paragraphs":["征南兵势欲平蛮，军声杀气秋风寒。","南国此时霜霰早，八月草黄枫叶丹。","江有渚兮山有麓，君向洞庭何处宿。","四垂天幕乱波平，九嶷山送愁岚绿。","日斜叶落黄陵祠，月明风起清湘竹。","愁娥远放峡云来，冤臣莫借江声哭。","雁号孤喙度苍梧，猿叫哀肠抱霜木。","君看樵坞与渔村，绿橘黄柑随柿熟。","此行正合风骚情，县衙仍在衡山足。","新岚老翠滴吟窗，风松云溜生琴曲。","衡人侧耳听先声，报道官来不碌碌。","可使汝农无逃田，可使汝市无冤狱。","汝胥可脱簿书烦，汝民可免鞭笞辱。","日中放吏不坐厅，夜半投金不受嘱。","回时唯载俸余钱，茶满衡山无一掬。"],"title":"送李昂长官"}
