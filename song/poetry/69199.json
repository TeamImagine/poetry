{"author":"赵善括","id":69199,"strains":["仄仄○○仄，平○仄仄平。","平平平仄仄，仄仄仄平平。","平仄平平仄，平平仄仄平。","平平仄仄仄，平仄仄○平。","○仄平平仄，平平仄仄平。","平平○仄仄，仄仄仄平平。","○仄平平○，平平仄仄平。","仄平平仄仄，平仄仄○平。","平仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，平○仄平平。","平仄○○仄，平平仄仄平。","平○平仄仄，平仄仄○平。","平仄平○仄，平平仄仄平。","仄平平仄仄，仄仄仄平○。","仄仄平平仄，平平仄仄平。","○○仄仄仄，平仄仄平平。","仄仄平平仄，平平仄仄平。","○平平仄仄，仄仄仄平平。","仄仄平平仄，平平仄○平。","平平平仄仄，平仄仄平平。","仄仄○○仄，平○仄仄平。","平平平仄○，○仄仄平平。","仄○○平仄，平平仄仄平。","仄平平仄仄，仄仄仄平平。","仄仄仄平仄，平平仄仄平。","平平仄平仄，仄○仄平平。","仄仄○平仄，平平仄仄平。","平平平仄仄，○仄仄○平。"],"paragraphs":["丱角从亲后，抠衣拱座隅。","辞章窥雅制，翰墨景良模。","零露哀先德，青云激壮图。","暌违十五载，流落二三孤。","蹇涩凭乡荐，崎岖达上都。","芝眉重晤对，桂籍偶叨逾。","劳苦温言重，开明鄙性迂。","一雷初绾绶，千里遇分符。","琴浦催科拙，澄江德政殊。","美瓜滋灌水，良酝寄兵厨。","社雁惊飞楚，边鸿不到吴。","色辞思益远，忧患痛多虞。","风树亲难待，林泉誓与俱。","啼号真有累，缰锁复相拘。","华节来临镇，荒城获走趋。","二天蒙芘覆，半载幸驰驱。","郡政惭轓盖，民歌愧袴襦。","深期展四体，宁复顾微躯。","厚意平生在，高风振古无。","亲依方款密，聚散忽须臾。","鹢首浮仙路，乌台接禁涂。","苕溪虽近甸，宣室赖嘉谟。","德盛应难外，民思觊少苏。","甘泉跻法从，膏泽下寰区。","自叹如巢幕，人怜数守株。","寸心随履舄，只影在江湖。","鸟倦一枝稳，龙须大手屠。","闲情验蕉鹿，浩思忆莼鲈。","已困三眠茧，还穷五技鼯。","枫宸清问处，回首念疏愚。"],"title":"上王右司三十韵"}
