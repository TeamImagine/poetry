{"author":"王炎","id":69604,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["胸襟玉气吐长虹，扶老犹须药物功。","示病维摩非实相，戏人疟鬼助文穷。","笔头排闷诗千首，瓮面消愁酒一中。","无闷无愁始安乐，此身何日不春风。"],"title":"次韵韩毅伯病疟"}
