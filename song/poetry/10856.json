{"author":"朱槔","id":10856,"strains":["平平仄平仄仄○，平平仄仄平平○。","平平仄仄仄仄仄，仄仄平仄平平平。","○平仄仄平仄仄，仄平仄仄平平○。","平平仄仄平○○，仄仄平仄平平平。","○平○仄仄仄仄，仄仄仄仄平平平。","仄平仄仄仄平仄，平仄仄仄平平平。","仄平仄仄平仄仄，仄仄平仄平平平。","平平仄仄仄平仄，仄平仄仄平平平。","平平平仄仄仄仄，仄平○仄○○平。","平平仄○平仄仄，仄仄仄仄平平平。","○平仄仄仄仄仄，平仄仄仄平平平。","平平仄仄仄平仄，平仄仄仄平平平。","平平仄仄仄仄仄，○○平仄平平平。","平仄平平仄平仄，平平平仄仄平平。"],"paragraphs":["东坡谪官未放回，桃花不系玄都栽。","机牙爱触造物手，五见江雨肥江梅。","扁舟一笑凌浩渺，瘦筇结伴登崔嵬。","漥尊故事逢浪叟，鸟篆真迹追浯台。","漂流长有北阙梦，邂逅果踏东华埃。","玉堂夜直对同舍，金烛照座花成堆。","帝觞雨露浇舌本，忽忆樊口倾山罍。","联诗共刻醉眠处，至今宝气蟠岩隈。","关西夫子独好事，掖垣行即吟苍苔。","斯文突过元祐上，已觉万丈光芒开。","临风吊客感赤壁，公瑾孟德俱雕摧。","英雄割据亦儿戏，安用匕箸惊蚊雷。","东坡羽化不复返，浪叟何日成归来。","鹦鹉洲前旧时路，寒波荒苇令人哀。"],"title":"用东坡武昌寒溪韵三篇  其二"}
