{"author":"皎然","id":39948,"strains":["仄平仄平仄，平仄仄仄仄。","仄仄仄平○，○平仄平仄。","平平平平平，平仄仄平仄。","平仄平仄平，○平平平仄。","平平仄仄仄，平仄仄平仄。","平仄平仄平，平○仄○仄。","平平仄○仄，平仄平○仄。"],"paragraphs":["达贤贵贞隐，常惧迹不灭。","遂与永公期，遗身坐林樾。","华轩何辚辚，为我到幽绝。","心境寒草花，空门青山月。","潘生独不见，清景屡盈缺。","林下常寂寥，人间自离别。","何时解轻佩，来税丘中辙。"],"title":"酬李司直纵诸公冬日游妙喜寺题照昱二上人房寄长城潘丞述"}
