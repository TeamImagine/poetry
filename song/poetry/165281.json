{"author":"艾性夫","id":165281,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["蕲川老竹未为奇，横截凉州黑玉枝。","阳燧无烟山鬼铸，蓬壶乘月浪仙吹。","一声响裂千崖石，九曲亭标二老诗。","俗耳从前听不得，壁尘蛛网故多时。"],"title":"史氏铁笛"}
