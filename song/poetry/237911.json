{"author":"王庭珪","id":237911,"strains":["平平仄平仄，仄仄○仄平。","平平○平仄仄平，仄仄仄○○仄平。","平平仄仄平仄平，平仄仄平平仄平。","平平平仄平平平，仄仄平仄平平平。","仄平○○仄平仄，仄仄仄仄平仄平。","平平仄仄仄仄仄，平○平仄仄○平。","仄仄仄平平仄仄，平○平仄仄平平。"],"paragraphs":["江南有狂客，气欲横九州。","朝为长安市上游，暮出箦中思报仇。","皇天恐尔狂不休，囚鏁置之东海头。","卢溪为脱千金裘，换酒仍作商声讴。","醉来骑折六龙背，醒后槌碎黄鹤楼。","摩霄拔剑斫月窟，何如投笔亦封侯。","白昼杀人夸意气，何如烟雨卧渔舟。"],"title":"李真狂过卢溪卢溪虑其狂之无所归作狂语箴之"}
