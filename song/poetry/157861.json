{"author":"韩维","id":157861,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白首徘徊玷善藩，惭君先解左鱼还。","未同一笑清樽侧，独想高眠翠竹间。","素节消余宁复壮，妄情休尽只余闲。","田园雨足官无事，趣驾何妨慰病颜。"],"title":"依韵答钦之学士草堂见寄"}
