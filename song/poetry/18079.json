{"author":"吴芾","id":18079,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["松江桥畔阚名园，一别重游二十年。","种德堂前松菊茂，浮天阁下水云连。","同来朋旧今谁在，独去情怀祇自怜。","若许拂衣从此逝，不妨长泛钓鱼船。"],"title":"游臞庵"}
