{"author":"陆游","id":34640,"strains":["仄仄○○仄平仄，平平仄仄平○仄。","平平仄仄平仄○，仄仄平仄平平仄。","平平仄平○仄仄，仄仄仄仄平仄仄。","平平仄仄平仄○，平仄平○仄平仄。","平平仄○仄平仄，仄仄平平平仄仄。","平平平仄平仄○，仄仄平平仄平仄。"],"paragraphs":["暮色苍苍日初落，寒声策策风正作。","湖边倚杖堤上行，病起聊试游山脚。","平生出门轻万里，老去谢客专一壑。","风涛澒洞鲛鳄横，阊阖崔嵬鬼神恶。","春芜二顷叱黄犊，老学为农元不错。","兜鍪蝉冕俱扫空，雨笠香新织青箬。"],"title":"日晚散步湖上遇小雨"}
