{"author":"王安石","id":180682,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["人间尚有薄寒侵，和气先薰草树心。","丹白自分齐破蕾，青黄相向欲交阴。","潺潺嫩水生幽谷，漠漠轻烟动远林。","病得一官随太守，班春无助愧周任。"],"title":"次韵春日即事"}
