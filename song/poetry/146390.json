{"author":"金君卿","id":146390,"strains":["平○平仄仄，平平仄平平。","仄仄平仄平，平平仄平○。","仄仄仄平平，平仄仄仄平。","仄平仄平平，平○○平平。","仄仄仄仄平，平平仄平平。","平平仄仄平，仄仄平平平。","仄平平平平，仄仄仄平平。","仄仄仄平○，仄平平仄平。","○仄仄平仄，平平平仄平。"],"paragraphs":["僧如灵辩者，翘枝秀丛林。","浩荡游九州，穷奇发清吟。","巨轴谒明光，朝奏暮拜恩。","{艹戾}袍拂天香，珍重如腰银。","逸足不可羁，归云渺无根。","清明汴口开，一叶东南奔。","故山盘冰溪，百尺数纤鳞。","洗耳外名教，洒然鸥鹭群。","应笑未归客，青衫京洛尘。"],"title":"僧灵辩南归"}
