{"author":"陆文圭","id":166167,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["高僧自有神通力，杖锡横空搭两堤。","会见大夫乘驷马，宁无学士助腰犀。","一溪帆影浪花转，百尺栏杆石笋齐。","有客天津闲信步，杜鹃声里夕阳西。"],"title":"无文上人舍财鸠工建新安桥普济众生闻者赞叹随喜赋诗一首"}
