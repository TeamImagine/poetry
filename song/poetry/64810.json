{"author":"章甫","id":64810,"strains":["平平平仄平平平，仄仄仄仄平仄平。","仄平仄仄平仄仄，仄仄仄仄仄仄平。","仄仄平平○平仄，仄平仄仄平平仄。","仄仄○平仄仄○，仄仄平平仄平仄。","平平仄仄仄平○，仄仄平平○仄平。","仄平平仄○仄平，仄仄仄平平仄平。"],"paragraphs":["君家天姥山前居，未办种竹先作图。","不惟要与千户等，亦念岂可一日无。","劲节虚心听霜露，细香静色宜风雨。","玉版禅师得饱参，翠袖佳人定何许。","津津喜气见眉间，准拟他年如此闲。","可无嵇阮相往还，俗客傥来君掩关。"],"title":"题赵纯甫渭川千亩图"}
