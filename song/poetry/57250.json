{"author":"梅尧臣","id":57250,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["一别逋翁久不逢，亦知诸葛卧龙中。","几年三致千金富，今日重追二谢风。","形槁已能同散木，鬓霜从听着寒蓬。","飞光入酒旧时月，来炤狂歌犹未穷。"],"title":"依韵和诚之淮上相遇"}
