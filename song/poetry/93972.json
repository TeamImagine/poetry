{"author":"戴复古","id":93972,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄平平平。"],"paragraphs":["湖边长记昔年游，生怕清波照白头。","杨柳萧疏多困雨，芰荷憔悴早惊秋。","无功及物谈何益，有酒开怀醉即休。","江上买舟犹未定，明朝尚可为君留。"],"title":"豫章东湖宋谦甫黄存之酌别"}
