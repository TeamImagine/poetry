{"author":"仲并","id":16111,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["草草茅檐俭异奢，坐观物态尽空华。","放怀近欲轻千户，排难何当念两家。","壮岁我今成传癖，清时君勿病官邪。","他年政恐从名宦，回首菟裘恨太赊。"],"title":"再呈德邵"}
