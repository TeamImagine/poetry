{"author":"梅尧臣","id":35650,"strains":["平平平仄仄，仄仄仄平○。","仄仄平平仄，平平仄仄平。","平平○仄仄，仄仄仄○平。","仄仄平平仄，平平仄仄平。","平○○仄仄，仄仄仄平平。","仄仄平平仄，平○仄仄○。","仄○○仄仄，平仄仄平平。","仄仄○○仄，平○仄仄平。"],"paragraphs":["天乎余困甚，失偶泪滂沱。","世事随时远，秋风顺水多。","鳏鱼空恋穴，独鸟未离柯。","岁月都无几，存亡可奈何。","儿娇从自哭，婢𫘤不能呵。","已觉愁容改，休将旧鉴磨。","弊衣留暗垢，残药恨沉疴。","斗厌驱驱役，终期老薜萝。"],"title":"秋日舟中有感"}
