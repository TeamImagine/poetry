{"author":"方岳","id":127397,"strains":["平平平仄仄平平，仄仄平平仄仄平。","仄仄平平平仄仄，仄仄平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["相逢倾盖几何时，世俗于君亦诡随。","但觉文名惊朽钝，径令诗腹化神奇。","别来已赋三秋句，久欲尊为一字师。","洗耳正须过习簿，强于太乙夜烧藜。"],"title":"再用韵简赵簿"}
