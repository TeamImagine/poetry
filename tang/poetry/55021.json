{"author":"刘长卿","id":55021,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["洞庭何处雁南飞，江菼苍苍客去稀。","帆带夕阳千里没，天连秋水一人归。","黄花裛露开沙岸，白鸟衔鱼上钓矶。","岐路相逢无可赠，老年空有泪霑衣。"],"title":"青溪口送人归岳州"}
