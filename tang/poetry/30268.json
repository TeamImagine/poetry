{"author":"方干","id":30268,"strains":["仄平平仄仄仄仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","平仄平平平平仄，平平仄仄仄平平。"],"paragraphs":["未明先见海底日，良久远鸡方报晨。","古树含风长带雨，寒岩四月始知春。","中天气爽星河近，下界时丰雷雨匀。","前后登临思无尽，年年改换去来人。"],"title":"题龙泉寺绝顶"}
