{"author":"陈造","id":59684,"strains":["仄平平仄平平仄，平仄仄平平仄平。","仄仄平平仄仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["志公岩顶云萦绕，罗汉洞前山郁盘。","鲧禹𫔔镵那用许，乾坤包纳若为宽。","我行六月犹春服，谁遣千岩起暮寒。","思与三花古仙伯，往还游戏辔青鸾。"],"title":"再次杨宰游土山韵"}
