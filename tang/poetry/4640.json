{"author":"元结","id":4640,"strains":["平平○平仄，平平平仄平。","平仄平仄○，仄平平仄平。","平平仄仄平，仄仄仄？平。","仄平平仄仄，平仄仄平平。","平○仄仄平，仄平平仄平。","平平仄平平，仄仄仄平平。"],"paragraphs":["东南三千里，沅湘为太湖。","湖上山谷深，有人多似愚。","婴孩寄树颠，就水捕鷠鲈。","所欢同鸟兽，身意复何拘。","吾行遍九州，此风皆已无。","吁嗟圣贤教，不觉久踌蹰。"],"title":"系乐府十二首 思太古"}
