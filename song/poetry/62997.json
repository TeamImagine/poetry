{"author":"薛季宣","id":62997,"strains":["平平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄仄平仄，仄仄仄平平仄平。","平仄仄平平仄仄，平平平仄仄平平。"],"paragraphs":["年年九日登高会，九日登高年岁闲。","黄菊茱萸应故泛，茱萸黄菊故应攀。","今人不在古人后，往意可如兹意闲。","风帽落檐谁得见，龙山还是昔龙山。"],"title":"九日龙山之集"}
