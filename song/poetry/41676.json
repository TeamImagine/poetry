{"author":"陆游","id":41676,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["青山四抱路盘纡，天与先生卜草庐。","云冷数声闻断雁，溪清百尺见游鱼。","新醪薄薄闲寻醉，残发萧萧闷忆梳。","莫谓躬耕便无事，百年京洛尚丘墟。"],"title":"题幽居壁二首  其一"}
