{"author":"刘攽","id":183066,"strains":["仄仄仄仄仄，平平仄平平。","平平平仄平，平仄平仄平。","仄仄仄○平，仄平○仄平。","仄仄仄仄平，仄平仄○平。","平平仄平○，仄平仄平平。","平平○平仄，仄仄平平平。"],"paragraphs":["众树日改色，凉风下萧森。","乔柯无定枝，存叶非旧阴。","白露变凝霜，百芳从此侵。","代谢不暂稽，盛衰理相寻。","悬虫自包藏，弃巢绝来禽。","徘徊苍苔地，万籁成哀音。"],"title":"杂咏四首  其一"}
