{"author":"夏竦","id":232600,"strains":["仄仄平平平仄仄，平平仄仄平平仄。","仄仄平平○仄平，平平仄仄平平仄。","仄平仄仄仄平○，仄仄平平仄仄平。","平仄仄平平仄仄，○平仄仄仄○平。","仄平平，○仄仄，平仄仄平仄平平仄。","平仄仄，仄平平，仄平平平仄仄平平。","平平仄仄平平仄，仄仄○○仄平仄。","仄○平○仄平○，仄仄平平平仄仄。"],"paragraphs":["祝圣清场初展礼，鸿都向晓彰繁祉。","郁郁纤枝正后凋，瀼瀼瑞采俄雰委。","吉云五色比还疏，况是严冬岁律余。","承以玉杯甘若蜜，凝于翠幄皎如珠。","荐宸居，称寿酒，宣大庆兮仰归元首。","香馥馥，斾央央，建灵坛兮茂对多祥。","天心信与人心会，诞节将临遽霑霈。","式昭真荫祚君王，永锡遐龄齐覆载。"],"title":"奉和御制玉清昭应宫甘露歌"}
