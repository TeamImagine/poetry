{"author":"刘摰","id":187264,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["怀诏归来望九霄，伾山才隔渡河桥。","履声未彻君王听，车左俄悲道路招。","韦氏诗书传秘阁，石家孝谨冠中朝。","灵輀闻说都门过，愁彻西风鼓吹箫。"],"title":"挽资政殿学士吏部尚书曾公二首  其一"}
