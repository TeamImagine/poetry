{"author":"释德洪","id":227780,"strains":["平○仄○平，仄○平仄平。","仄平平仄平，平仄平平平。","平平仄平仄，平仄平仄平。","仄平仄平仄，○仄平仄平。","平平仄仄平，○平平○平。","平平仄仄仄，仄仄平平平。","平平仄平平，仄仄○平平。","平平○仄仄，平平仄○平。","平平仄平○，平平仄平平。","仄仄仄仄仄，仄仄○平平。","平平平○仄，仄仄○○平。","平平仄平仄，仄仄仄○平。"],"paragraphs":["文如水行川，气如春在花。","挟书随乃翁，千里游京华。","人生少年乐，于子何以加。","上庠阅英俊，过目知等差。","君才固逸群，如金浑泥沙。","明年对殿陛，落笔翻龙蛇。","遥怜绿槐阴，绛帐张红霞。","金门看跃马，芦鞭作横斜。","滔滔九衢中，懽情浩无涯。","驭吏亦傲睨，隐语相嘲夸。","红妆莺燕语，拭目兴叹嗟。","知谁乞佳句，骏墨字如鸦。"],"title":"送朱泮英随从事公西上"}
