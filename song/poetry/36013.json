{"author":"陆游","id":36013,"strains":["仄平○平平，仄仄平平平。","平仄平平平，平○仄平平。","平平平仄○，仄仄仄平平。","平平仄平平，仄仄仄仄平。","仄平平平仄，仄平○仄平。","○仄○○仄，仄仄平平平。"],"paragraphs":["菊花如端人，独立凌冰霜。","名纪先秦书，功标列仙方。","纷纷零落中，见此数枝黄。","高情守幽贞，大节凛介刚。","乃知渊明意，不为泛酒觞。","折嗅三叹息，岁晚弥芬芳。"],"title":"陶渊明云三径就荒松菊犹存盖以菊配松也余读而感之因赋此诗"}
