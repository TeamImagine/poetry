{"author":"李处权","id":8596,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["鼠辈欺人可奈何，我今行槖已无多。","醉魂尚爱黄华谷，归梦长迷白石坡。","壮士陆沉无籍在，道人香积有经过。","行朝近报仍安穏，想见沙堤蹀玉珂。"],"title":"仆入月山介卿有诗见怀次韵答之"}
