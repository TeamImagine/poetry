{"author":"汪伯彦","id":227205,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["尚父重来国有瘳，再移双袖揖浮丘。","进为初迫人闲世，退老仍怀天下忧。","娱戏烟霞资辟谷，栽培松菊助吟秋。","天心此欲中兴去，蕙帐山猿恐莫留。"],"title":"建炎丞相成国吕忠穆公退老堂诗  其一"}
