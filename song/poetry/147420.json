{"author":"方回","id":147420,"strains":["仄平平仄平平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["屡陪幽话探玄关，虚往无何已实还。","远眺每穷千里外，佳吟时见一联间。","致身霄汉名方起，回首林泉意欲闲。","闻说姑溪卜新筑，会须容访郭青山。"],"title":"次韵张慵庵言别就送"}
