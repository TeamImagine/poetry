{"author":"法轮","id":42193,"strains":["仄平平仄仄，平平仄仄平。","○平仄仄仄，平○仄○平。","仄平平仄○，平平仄仄平。","平平○仄仄，平仄仄平平。","平平仄仄仄，仄仄仄平平。","仄平平仄仄，仄仄仄平平。","平平仄仄仄，平仄仄平平。","平平仄仄仄，仄仄仄平平。","仄仄○○仄，平○平仄平。","○平仄○仄，仄仄仄平平。"],"paragraphs":["紫台宵漏竭，青门曙鼓通。","轻霞照复道，徐吹转相风。","玉鸾光万骑，金舆郁五戎。","鸣笳犹度阙，清跸尚喧宫。","云旗乱陌紫，羽斾杂尘红。","百城归北丽，两汉久惭雄。","吾曹陋薄技，馀庆洽微躬。","平原已起洛，印手亦还丰。","得奉衣冠盛，仍观书轨同。","犹言待封告，未忍向华嵩。"],"title":"观大驾出叙事寄怀"}
