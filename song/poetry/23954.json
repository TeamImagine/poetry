{"author":"王十朋","id":23954,"strains":["平平仄仄仄平平，平仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["炎方摘实走筠笼，千颗遥遥寄病翁。","未啖吾州法石白，且尝邻郡火山红。","搀先趁得杨卢雨，珍重来从芹藻宫。","我欲细论香色味，一尊何日广文同。"],"title":"漳州石教授寄火山荔支"}
