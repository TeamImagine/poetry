{"author":"释德洪","id":227677,"strains":["仄平平平平仄仄，仄仄平平平仄仄。","仄平平平仄○仄，仄○平平○仄仄。","平平仄仄平仄平，仄平平仄仄平平。","仄平仄仄平平仄，平仄○平平仄平。","仄平仄仄仄仄仄，平仄平平○仄仄。","○平仄平仄仄○，仄平仄仄平仄仄。","平平仄仄仄○仄，仄仄仄仄平平仄。","平○仄仄仄仄平，平平平仄仄仄平。"],"paragraphs":["野夫加于人一等，玉骨春容含秀整。","已惊词源倒三峡，会看声名重九鼎。","江南尽处山作堆，雨余青碧数峰开。","那知万壑千岩处，风帽蹇驴能独来。","凤凰鸑鷟未入眼，今识鹓雏犹恨晚。","兴阑掉头不肯留，出门去袂聊一挽。","君家富贵若骑虎，拥鼻未免非虚语。","何当解带食太仓，时时携被宿玉堂。"],"title":"桐川王野夫相访洞山既去作此兼简直夫"}
