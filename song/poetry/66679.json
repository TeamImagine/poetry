{"author":"楼钥","id":66679,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄仄平平仄平。"],"paragraphs":["簿领丛中偷得闲，轻舆相与出乡关。","乱流先已登孤屿，采蕨还来上北山。","藤遶龟身增赑屃，水涵虹影照孱颜。","老农拥道迎人笑，今日使君来破悭。"],"title":"游隠清  其一"}
