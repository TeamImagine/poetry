{"author":"陆游","id":37129,"strains":["仄平仄平仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["偶从北崦缭东岗，曳杖行歌踏夕阳。","一径入云多鹿迹，数家临水共渔梁。","野风萧瑟知秋早，社酒淋漓喜岁穰。","邻曲不须怜老惫，尚能寻句答年光。"],"title":"散步东村"}
