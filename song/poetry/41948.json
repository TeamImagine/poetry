{"author":"陆游","id":41948,"strains":["平○平仄平平平，仄平仄仄平平平。","仄平仄仄仄平仄，仄仄平仄平平平。","仄仄仄平仄平仄，仄仄平平平仄平。","仄平○仄○仄仄，仄平平仄平平平。"],"paragraphs":["风吹芦荻声飕飕，晚潮入港浮孤舟。","老民已扫市朝迹，造物全付江湖秋。","项里庙前是鱼市，禹会桥边多酒楼。","醉来且复过此日，莫为砧杵悲无裘。"],"title":"舟中醉题二首  其一"}
