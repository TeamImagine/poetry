{"author":"释斯植","id":133123,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["嵯峨宫树霭晴空，吴越迢迢一望中。","几处笙歌人远近，万重花柳路西东。","风生帘幕春云碧，水遶楼台海日红。","沙鸟自飞还自宿，百年无计与谁同。"],"title":"登吴山"}
