{"author":"韩琦","id":101083,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["兴福梨珍号素封，千株花发此欣逢。","风开笑脸轻桃艳，雨带啼痕自玉容。","蝶舞只疑残靥坠，月明唯觉异香浓。","寻春已恨来伤晚，莫厌频挥潋滟钟。"],"title":"同赏梨花"}
