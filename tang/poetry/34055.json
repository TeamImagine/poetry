{"author":"苏颋","id":34055,"strains":["平仄仄平平仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["东望望春春可怜，更逢晴日柳含烟。","宫中下见南山尽，城上平临北斗悬。","细草遍承回辇处，轻花微落奉觞前。","宸游对此欢无极，鸟哢声声入管弦。"],"title":"奉和春日幸望春宫应制"}
