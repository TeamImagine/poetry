{"author":"陈宓","id":96808,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["賸得浮生十日闲，一逢胜处便凭栏。","天开池沼供鱼乐，雨洗峰峦与客看。","活计祇须携蒻笠，谋身空叹负儒冠。","试听矶上垂纶叟，不信人间有热官。"],"title":"碧潭奇观"}
