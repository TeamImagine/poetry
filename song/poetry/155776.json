{"author":"吴龙翰","id":155776,"strains":["仄平仄仄平，仄仄○平仄。","仄平平仄平，○○仄平仄。","仄平平仄○，仄仄仄平仄。","平平○仄平，仄○仄仄仄。","仄仄仄仄平，仄仄仄平平。","○平仄平仄，仄仄○平平。"],"paragraphs":["汉兵北伐时，饮马长城窟。","此城何以髙，中填战夫骨。","此池何以深，战血化为洫。","秋风吹水腥，马闻亦辟易。","马渴可柰何，要马载金戈。","长安有游冶，走马燕支坡。"],"title":"饮马长城窟"}
