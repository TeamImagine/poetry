{"author":"贺铸","id":212981,"strains":["仄仄仄平仄，平平○仄平。","平平○仄仄，仄仄仄平平。","仄仄仄平仄，平平平仄平。","平平仄平○，平○平平平。","平仄仄平仄，仄○平平○。","仄平仄仄仄，平仄仄平平。"],"paragraphs":["卜筑负南郭，褰开临要津。","舟舆占集地，奈尔独清人。","坐上一樽酒，江南千里春。","何须茂弘扇，何患元规尘。","游子感陈躅，恍如平生亲。","九原不可作，归老复谁邻。"],"title":"题杨子王辂故居清轩"}
