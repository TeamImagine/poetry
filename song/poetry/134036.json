{"author":"释文珦","id":134036,"strains":["仄仄仄平仄，平平○仄平。","仄平仄仄仄，平平仄平平。","平仄仄仄仄，平平平仄平。","仄平○仄仄，仄仄平平平。","平平仄平仄，平平仄仄平。","仄仄○仄平，平仄仄平平。","仄仄平仄平，平仄平仄平。","○平仄平仄，仄仄平平○。","仄○仄仄平，○平仄○平。","仄平平平○，○仄○仄○。"],"paragraphs":["厚地产桑谷，为民衣食资。","井田取什一，公私两俱宜。","今者异古昔，苛征常倍蓰。","倍蓰犹未厌，泛索仍无时。","官因字民设，胡为反害之。","尽以应上求，民病莫能支。","织者恒苦寒，耕者恒苦饥。","空村绝鸡犬，败屋多流离。","白叟与我言，其言乃如斯。","老夫为悲吟，闻者当致思。"],"title":"感时"}
