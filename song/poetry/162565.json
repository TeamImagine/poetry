{"author":"唐泾","id":162565,"strains":["平仄平平仄仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["金谷烟花醉未醒，鼾边无梦到功名。","十郎腹里长函剑，六丈胸中旧贮兵。","天豕星沈狼有影，海䲡风紧鹤无声。","如闻浩浩愁相讯，何日衣冠乐太平。"],"title":"甲戌客临安"}
