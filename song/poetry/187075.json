{"author":"刘摰","id":187075,"strains":["平仄平平仄仄平，仄平平仄平平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["风拂蓝溪舞翠绡，庾郎池树旋诛茅。","春蘋初见香生叶，夏果重来子满梢。","渌酒不空期霰雪，清谈为乐敌弦匏。","尘埃久负江湖志，徙倚朱栏祇自嘲。"],"title":"次韵炳之河亭"}
