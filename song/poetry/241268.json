{"author":"周紫芝","id":241268,"strains":["仄平仄平○仄平，平平仄平平平平。","○平○仄仄仄平，仄仄仄仄平平平。","仄平平仄仄○平，平平○仄平平平。","平仄仄仄○平平，平平平仄平○平。","平平仄仄平仄平，仄平平平平仄平。","平平仄仄平○平，仄○平仄平平○。","平平仄仄平仄平，仄平仄仄平仄平。","仄平仄仄仄仄仄，平仄仄平平仄平。","平平仄仄平仄仄，○仄平平仄○仄。","平○平仄仄平○，仄仄平平仄平仄。","平仄平平仄仄平，仄平仄仄平平平。","仄仄仄仄仄仄仄，平○平仄平平平。","仄○仄仄仄平仄，平平仄仄平平平。","仄平仄平平仄仄，仄平仄仄平○平。"],"paragraphs":["帝居七星中紫宸，黄金掣销天开门。","中人传诏不动尘，御府拜赐天炉芬。","郁金苏合百和匀，双虬镂合盘雕纹。","云锦织帕劳天孙，金狻猊拥春空云。","流霞一酌千日醺，寿公遐龄天语温。","朱弦白雪声调新，洞庭之乐人皆闻。","官家异礼尊帝臣，八师七友无此勋。","圣贤一出五百岁，开辟以来能几人。","东方曼倩何足数，三食仙桃识王母。","何当移植上林中，岁岁年年见花吐。","溪上人家自一川，武陵邂逅非神仙。","但令父老不识战，人间何处无桃源。","自从罢武得生活，垂髫小女皆能言。","肯为八方开寿域，庙堂政要公调元。"],"title":"时宰相生日乐府三首  其一"}
