{"author":"李流谦","id":30560,"strains":["仄平平仄平，仄仄仄仄仄。","平平平仄仄，平仄仄平仄。","平平仄仄仄，仄平仄仄仄。","平○仄平仄，仄仄仄仄仄。","平平○仄仄，平仄仄○仄。","平平平仄○，平仄仄平仄。","○平仄仄平，仄仄仄平仄。","仄仄平仄○，○仄仄○○。","平平仄平平，平平仄平○。","仄仄仄仄仄，仄仄平仄仄。","平平仄仄平，仄仄平仄仄。","仄平仄仄平，仄仄○平仄。"],"paragraphs":["散员绳检宽，暇日得放纵。","天明风发屋，飞盖怯掀弄。","朋簪诺已宿，驾言盍不勇。","幽禅远城郭，伉壮塔庙涌。","华鲸三击罢，僧众肃如拱。","香秔撩鼻观，馋沫出流湩。","三生石上歌，浩劫几丘冢。","失脚今悔深，弹指昔缘重。","联裾玉连环，谈端豁烦壅。","草木自臭味，雨露元一垅。","摩挲老瓦盆，此酌宜数共。","已无系日绳，但有思家梦。"],"title":"游护圣寺分韵得共字"}
