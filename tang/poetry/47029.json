{"author":"白元鉴","id":47029,"strains":["平平平仄仄，平仄仄平平。","平仄平平仄，平平仄仄平。","平平平仄仄，平仄仄仄平。","仄仄平平仄，平○仄仄平。","？平平。","？？？？？仄平平仄仄仄仄仄平？仄仄平？？仄仄，仄平平平平平平仄，仄平平平仄仄平仄。","平平仄平，仄仄平仄，仄仄仄仄。","平仄仄平平仄，平○○仄平仄平。","仄仄，平仄○仄仄仄仄仄平，仄平平仄平平，仄平○仄仄，仄仄平仄，○仄○平，仄平平平仄。","平仄平仄仄仄仄仄平仄，仄仄○平。","？？。"],"paragraphs":["仙翁曾播植，琼圃尚敷荣。","春日祥光满，秋风瑞实成。","黄精宜益寿，萱草足忘情。","候采灵芝服，还应羽翼生。","（同前。","）（〖1〗《洞霄图志》卷四《古迹门·药圃》条：“药圃，在来贤岩宜霜亭下，夏侯天师种药于此。","芝畦校坞，百药之植，靡所不有。","常施药于廛市，随缘深浅而与之。","一日，樵者闻圃内有物大噑，隔篱窥见天师，策鞭乘一兽，似虎非虎，行疾如风，入东山而去。","今四山产药草六十余种，圃迹犹存。","”）。"],"title":"药圃"}
