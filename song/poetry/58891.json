{"author":"陈造","id":58891,"strains":["仄平○平仄平仄，平仄平平仄平仄。","仄平仄仄平仄平，仄平○平仄平仄。","仄平平仄平○平，平平仄仄平平平。","平平仄仄仄仄仄，平仄仄仄○平平。","平平平仄平平仄，○平平仄仄平仄。","平平仄仄平○平，平平仄○平平仄。","平平平仄平仄○，仄仄仄仄平平○。","平平仄仄仄仄仄，仄平平仄仄○平。"],"paragraphs":["铁山横飞截平野，宁复江流饮胡马。","大酋胆落狐鼠逃，虎头将军自天下。","拂庐连络屯长云，提戈敢谓秦无人。","惊霆白昼振解叶，淮地一扫留无尘。","歌谣千载淮民口，将军归饮策勋酒。","乌袍使者来如烟，腾书乞和胡稽首。","蝇鸣鸱噪初不闻，贾怒一举雌雄分。","辛勤结发七十战，数奇堪笑李将军。"],"title":"柘皋短吟"}
