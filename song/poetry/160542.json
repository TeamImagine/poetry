{"author":"黄庚","id":160542,"strains":["仄仄平平仄仄平，平平仄平仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一片襟怀海样宽，眉头肯为别离攒。","臂鹰惯识从君乐，汗马宁辞行路难。","角带边声关月冷，雁传乡信塞云寒。","归来未许东山卧，见说苍生望谢安。"],"title":"寄月山少监"}
