{"author":"王庭珪","id":238144,"strains":["仄平平仄仄平平，仄仄仄平平仄平。","仄仄平平平仄仄，平平仄仄仄平平。","平平平仄仄平仄，仄仄平平仄仄平。","仄仄平平平仄仄，平仄仄仄仄平平。"],"paragraphs":["妙龄高义动神京，独出汉庭诸老生。","凤阁縯纶朝视草，麟符分阃夜谈兵。","犹闻豺虎纵横在，已觉山河气象清。","欲会风云扶帝业，先令草木识威名。"],"title":"安成逢吉守李西美舍人二首  其二"}
