{"author":"黄庚","id":160599,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["诸生归去暮庭空，塔下游观倚瘦筇。","千尺宝轮擎海月，七层金铎语天风。","升堂尽可同僧饭，持钵何须听寺钟。","好把新诗题旧壁，他年应有碧纱笼。"],"title":"寄王爱梅"}
