{"author":"高适","id":2355,"strains":["仄平仄平仄，○平○仄平。","平仄平○平，○○仄平平。","仄仄平仄平，仄平仄平平。","平仄平仄仄，仄平仄平平。","平仄平平平，仄平仄仄平。","仄平仄仄仄，仄仄平平平。","平平仄平平，仄仄仄平○。","平平仄○仄，平仄仄仄平。","平仄仄○仄，仄平平仄平。","平平仄平平，仄仄平平平。","仄平仄仄仄，仄仄平平平。","平仄仄○平，仄平平仄平。","仄平仄平仄，仄仄仄仄平。","仄平仄仄○，平仄平仄平。","平平仄平仄，仄仄仄平平。"],"paragraphs":["昔余涉漳水，驱车行邺西。","遥见林虑山，苍苍戛天倪。","邂逅逢尔曹，说君彼岩栖。","萝径垂野蔓，石房倚云梯。","秋韭何青青，药苗数百畦。","栗林隘谷口，栝树森回谿。","耕耘有山田，纺绩有山妻。","人生茍如此，何必组与珪。","谁谓远相访，曩情殊不迷。","檐前举醇醪，灶下烹双鸡。","朔风忽振荡，昨夜寒螀啼。","游子益思归，罢琴伤解携。","出门尽原野，白日黯已低。","始惊道路难，终念言笑暌。","因声谢岑壑，岁暮一攀跻。"],"title":"宋中遇林卢杨十七山人因而有别"}
