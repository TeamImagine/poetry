{"author":"李彭","id":231953,"strains":["平平仄仄平，平平仄○仄。","仄仄平仄平，平平仄仄仄。","平平仄平平，平平仄平仄。","○平平平仄，仄仄平仄仄。","仄平平平平，仄仄仄仄仄。","仄仄仄仄平，○仄平平仄。","平平仄仄平，仄仄仄平仄。","平平仄平仄，仄仄仄平仄。","仄仄仄平平，平仄仄仄仄。","仄平仄仄仄，仄仄仄平仄。","○平○平平，仄仄仄仄仄。","平平○仄○，平平仄平仄。","仄平平平平，仄仄仄平仄。","平仄仄平平，平平仄平○。","平平○仄仄，平仄仄仄仄。","平平仄仄平，平仄仄仄仄。","平平平平平，仄仄仄仄仄。","仄仄仄仄平，平平仄平仄。"],"paragraphs":["渠渠太火门，诸郎盖当世。","大匠无弃材，知人亦未易。","阿戎两云孙，骎骎遣人畏。","难兄江南秀，美比尝托意。","歘为修文郎，不作活国士。","令弟老数奇，禅寂甘穷悴。","时于翰墨场，往往见高致。","扬州故时语，弈弈好风气。","独识史君颜，周礼秉早岁。","背城几借一，问学晚尤粹。","相逢且班荆，十事欲九异。","何须张女弹，端为建康醉。","请抛高门竿，莫反鲁麟袂。","花药聘君湖，暄风揽春思。","人生行乐耳，余事栩栩寐。","崇兰有国香，宁以不服废。","虽无双南金，可报绿绮惠。","此岂小物哉，吾言未渠弃。"],"title":"王生以诗见贻次韵答之生视脊中环中实仲父"}
