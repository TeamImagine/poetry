{"author":"陆游","id":34820,"strains":["平仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["身是江湖不系船，雨余随处一翛然。","浮云尽敛出青嶂，孤月徐升行碧天。","收网渔歌移别浦，隔城塔影落前川。","明朝闲就平洲饮，巾履追凉又一年。"],"title":"新霁城南舟中夜兴"}
