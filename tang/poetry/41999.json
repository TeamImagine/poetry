{"author":"齐己","id":41999,"strains":["平平平平平仄仄，平仄○平仄平仄。","○平平仄仄○○，仄仄平平平仄仄。","○平仄，仄仄平平平仄仄。","仄平平仄平平平，仄平仄仄平平平。","平平仄仄平平仄，平仄○平平仄仄。"],"paragraphs":["湘烟蒙蒙湘水急，汀露凝红裛莲湿。","苍梧云叠九嶷深，二女魂飞江上立。","相携泣，凤盖龙舆追不及。","庙荒松朽啼飞猩，笋鞭迸出阶基倾。","黄昏一岸阴风起，新月如眉生阔水。"],"title":"湘妃庙"}
