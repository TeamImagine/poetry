{"author":"洪咨夔","id":100273,"strains":["平平仄仄仄平平，平平平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["东风席帽快行催，浑为天家造士来。","捧诏九霄云气湿，分题五色日华开。","拣金沙里须精鉴，脱颖囊中尽异材。","容受直言天子圣，好听胪唱响春雷。"],"title":"省闱试士"}
