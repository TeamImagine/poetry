{"author":"皇甫冉","id":5276,"strains":["仄仄仄○平，仄平平仄仄。","平平○仄仄，仄仄平平仄。","平仄仄平平，○平仄仄平。","平平仄平仄，○仄仄平平。","平平仄平仄，平仄平平仄。","平仄仄○平，平平仄○仄。"],"paragraphs":["置酒竟长宵，送君登远道。","羇心看旅雁，晚泊依秋草。","秋草尚芊芊，离忧亦渺然。","元戎辟才彦，行子犯风烟。","风烟积惆怅，淮海殊飘荡。","明日是重阳，登高远相望。"],"title":"送郑二员外"}
