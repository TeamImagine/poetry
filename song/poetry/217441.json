{"author":"张耒","id":217441,"strains":["平平仄平平，仄仄仄○平。","平仄仄仄仄，平仄○仄平。","仄○仄平仄，仄仄平○○。","仄平仄仄仄，仄仄仄○平。","仄平仄○仄，仄仄平仄平。","仄仄仄仄仄，仄仄○平平。","平平仄仄平，仄仄平平平。","平平仄仄平，仄仄○仄平。","平仄平仄平，仄仄平仄平。","仄○仄仄仄，仄仄仄仄平。","平平仄仄仄，平平仄○平。","仄平平仄仄，平○平仄平。","平平仄仄仄，仄仄平仄平。","平仄平平平，平平仄○平。","平平仄仄○，仄仄○平○。","平平仄仄仄，○仄平平平。"],"paragraphs":["群岗洛阳西，势若海浪翻。","连岭起我左，层阜当我前。","采如兽腾突，缭若蛇蜿蜒。","外高陟缥缈，却下逼重渊。","老崖忽中断，俯视毛骨寒。","百丈未见底，立土如岩峦。","登高望四垠，目断无平川。","崩腾万马群，出没相后先。","虽有貔虎军，顾步安得前。","我观绝塞处，块土万雉坚。","崤渑自古险，秦人有重关。","信哉天作固，扃键谁敢干。","时平战伐息，地辟村落闲。","堆阜何茫茫，耕桑莽相连。","平生喜壮观，吊古重悲叹。","山川只自尔，兴废何多端。"],"title":"冬日自福昌之渑池"}
