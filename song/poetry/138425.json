{"author":"王义山","id":138425,"strains":["仄仄平平仄仄平，平平仄仄仄平平。","仄平平平仄平仄，仄仄平平平仄平。","仄平仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["种了甘棠打叠回，遮留竞凑辙辕来。","只存诗檐作行李，若问归囊清过梅。","抵为运筹咨汉杰，传闻近日筑燕台。","为言民力东南竭，好趁层霄阊阖开。"],"title":"饯张宣慰三首  其三"}
