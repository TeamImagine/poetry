{"author":"陆游","id":32975,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["石室先生笔有神，我来拂拭一酸辛。","败墙惨淡欲无色，老气森严犹逼人。","惯阅冰霜元耐久，耻随儿女更争春。","纷纷可笑空摹拟，尔辈毫端万斛尘。"],"title":"嘉祐院观壁间文湖州墨竹"}
