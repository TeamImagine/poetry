{"author":"无可","id":39897,"strains":["仄仄平○仄，平○仄仄平。","平平平仄○，平仄仄平平。","仄仄○平○，○平仄仄平。","平平平仄仄，平仄仄平平。","仄仄○平仄，平平仄仄平。","平○仄平仄，仄仄仄平○。"],"paragraphs":["二陕周分地，恩除左掖臣。","门阑开幕重，枪甲下天新。","夹道行霜骑，迎风满草人。","河流银汉水，城赛铁牛神。","意气思高谢，依违许上陈。","何妨向红斾，自与白云亲。"],"title":"送姚中丞赴陕州"}
