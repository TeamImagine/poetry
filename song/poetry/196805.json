{"author":"朱长文","id":196805,"strains":["平平仄平平，平仄仄平仄。","仄平平仄平，仄仄平平仄。","仄仄仄平平，平仄平平仄。","○平仄仄仄，平仄仄平仄。","平仄平平平，平仄仄平仄。","仄平平仄仄，平○平平仄。","仄○平仄○，仄仄仄○仄。","仄平仄○平，平仄仄平仄。"],"paragraphs":["冲寒步郊原，烟水照林薄。","雪余山色佳，浦浚湖波落。","静可钓纶垂，清欲尘缨濯。","相逢两俊友，辞义富金臒。","携手登高台，谈笑有真乐。","寸眸周远近，幽思腾寥廓。","逝将飞片帆，直泛洞庭脚。","絷维阻并游，搔首向城郭。"],"title":"谒郭道冲唐师德登台偶作"}
