{"author":"王庭珪","id":238108,"strains":["平仄平平仄仄平，仄平平仄仄平平。","仄平平仄仄仄仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["黄蜡青沙未破封，已知双井社前烘。","一丘风味极不浅，万顷烟波兴不穷。","东晋书斋颓压后，西湖山色有无中。","危栏杰阁明人眼，独觉登临欠此公。"],"title":"向文刚读书斋试双井茶有怀黄超然"}
