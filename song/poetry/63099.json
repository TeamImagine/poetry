{"author":"薛季宣","id":63099,"strains":["仄仄平平仄仄平，仄平平仄仄○平。","平仄○平○平仄，平平平○平平平。","仄平平仄平平○，○平仄仄平平平。","○平平仄仄平仄，○平仄仄仄平平。","平平仄仄平平平，仄仄仄平平仄平。","平平仄仄仄仄仄，平平仄仄平○平。","平仄平平○仄○，○仄平平平仄平。","平平仄仄仄平仄，仄仄○平平仄平。","平平仄仄平平平，仄平平仄平平平。","平仄平平仄仄仄，仄○平仄平平平。","仄平仄仄平平○，仄平平仄仄仄平。","平平仄仄仄平仄，平○平○平仄仄。","平仄仄平平？平，？平仄仄○平○。","平平仄仄仄仄仄，平平仄仄平平平。","平平仄仄平平平，平仄平平平仄平。","平平仄仄仄平○，平仄仄仄平平平。"],"paragraphs":["阙下乌云暗黑旗，未央高会送将归。","天子传觞从官劝，单于今正天骄儿。","上林关锁多芳菲，王嫱困睡花葳蕤。","中人惊起道宣唤，和戎却自拼蛾眉。","徘徊顾景伤春啼，秀色悮身生不知。","工师万死未足谢，丹青始信君难欺。","冤莫冤兮长别离，盟莫渝兮徒自疑。","毡车未免下宫殿，记得当年初入时。","眉山淡扫双螺垂，拟高门户生光辉。","姑姊提携父母送，不教含涕登丹墀。","赭黄有泪濡龙衣，此身虽是触事非。","胡沙万里少花木，胡中争看真阏氏。","言语不通心尽悲，琵琶琢就弹哀思。","君门万里不易到，檀槽拨断商弦丝。","穷寒绝塞人踪稀，时有天边霜雁飞。","凭谁说与汉卿相，西施莫忘真元龟。"],"title":"明妃曲"}
