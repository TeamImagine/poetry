{"author":"郭祥正","id":193165,"strains":["仄平平仄平平仄，仄平○仄平平仄。","平仄仄平平仄平，仄仄平平仄○仄。","平平仄平平仄○，仄仄仄平平仄平。","平平仄仄仄平仄，仄平平仄平仄平。","平平仄平平仄仄，仄仄仄仄平平○。","○平仄平仄○仄，平仄平平仄平仄。","平平仄仄仄仄平，平仄平平○平仄。","平平平平仄平仄，平仄平平仄平仄。","仄平○仄仄平仄○，○仄平平仄平仄。"],"paragraphs":["武陵溪上青云暮，昔人传有桃源路。","时见落花随水流，咫尺神仙杳难遇。","神仙有无何可量，但爱武陵山水强。","松烟竹雾水村暗，鸟啼猿啸花雨香。","车轮不来尘坌绝，日月自与乾坤长。","闻君取身欲长往，禾熟良田给春酿。","陶然一醉万事休，还我天真了无象。","生胡为荣死奚戚，为笑纷纷避秦客。","一身重要岁何足论，更向渔家寄消息。"],"title":"桃源行寄张兵部"}
