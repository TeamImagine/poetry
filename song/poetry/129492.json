{"author":"李曾伯","id":129492,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["客心似向汉槎来，便盍观光近斗台。","王俭池边新节物，刘郎观里旧根栽。","饶人老月添春好，特地痴云际晚开。","明岁传柑天上宴，马头犹记渚宫囘。"],"title":"辛亥元夕坐间和刘景文韵  其一"}
