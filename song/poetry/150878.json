{"author":"邓林","id":150878,"strains":["平仄仄平平，平平仄平仄。","平○仄平平，仄平○仄仄。","平平仄平仄，仄仄平仄仄。","平平仄仄平，平仄仄平仄。","仄平○平仄，平平仄○仄。","仄平○平仄，平平仄仄仄。","平仄平○平，仄仄平平仄。"],"paragraphs":["南国有佳人，仙姿自蓬岛。","龙绡照明珰，凤钗横贵宝。","新妆试鸾镜，皎皎颜色好。","芳年倏已笄，君子可偕老。","奈何行媒弱，修言弃中道。","洞房暗怊怅，琦璜结组缟。","宁作锺离春，勿学姑瑶草。"],"title":"南国有佳人"}
