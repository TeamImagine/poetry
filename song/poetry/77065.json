{"author":"万俟绍之","id":77065,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["君世通城我石城，不堪两处总烽尘。","向时未快披云愿，今日同为避地人。","襟宇光风无尽藏，杯盘夜雨有余春。","唤回十载槐黄梦，欲借灵槎去问津。"],"title":"呈印主学"}
