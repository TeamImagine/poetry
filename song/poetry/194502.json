{"author":"苏轼","id":194502,"strains":["仄仄仄平平，仄仄平平仄。","平平仄仄仄，平仄平仄仄。","平平仄○仄，○仄○仄仄。","仄○平平平，仄仄仄仄仄。","○平仄平仄，平仄仄平仄。","仄仄仄平平，平平仄平仄。","平平仄仄仄，仄仄平平仄。","仄仄仄平○，平平仄平仄。"],"paragraphs":["古井没荒莱，不食谁为恻。","瓶罂下两绠，蛙蚓飞百尺。","腥风被泥滓，空响闻点滴。","上除青青芹，下洗凿凿石。","沾濡愧童仆，杯酒暖寒栗。","白水渐泓渟，青天落寒碧。","云何失旧秽，底处来新洁。","井在有无中，无来亦无失。"],"title":"浚井"}
