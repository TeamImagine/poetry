{"author":"沈绅","id":113145,"strains":["平平仄仄平平平，仄平平仄平平平。","仄平平仄平仄平，仄平平○平仄○。","仄平仄仄平平平，仄平平仄平平平。","平○仄平仄仄仄，平平平仄平平平。","仄平仄平平平平，平平仄仄仄平平。","平平平仄平仄仄，平仄仄仄平平平。","○平仄平平仄仄，仄仄仄仄平平平。","平平仄平仄○平，仄平仄仄仄仄平。","平平平平○○平，平仄仄平○○平。","平平仄平仄平仄，仄仄仄仄平仄平。","仄平平平仄平仄，仄平平仄平仄平。","○○仄平仄平○，平平○仄仄仄平。","平平仄仄仄○平，仄平○仄平平平。","仄平平平平仄平，仄平仄平○仄平。","平平仄平平仄仄，平平○仄○平平。"],"paragraphs":["天街雨歇槐飞花，镇东新府腰青緺。","晓排阊阖辞玉皇，肃斋先过文德衙。","赤墀再拜升东涂，赭袍前对明朱霞。","公行早为上所器，恩言褒宠何光华。","翰林紫微文章公，欢然惜去宴头加。","东堂西府争落笔，诗艳万丈灵星槎。","行周四方心尚壮，劲气晚节开胡沙。","东南便乡久思归，翠岩白水得地嘉。","秋风鲈鱼正鲜肥，旗鼓满城看过家。","吾乡禹功有余烈，旧俗质厚民不哗。","比年天时苦荒札，大资公已勤栉爬。","行当下车镇清和，仁贤相继自足夸。","蓬莱到日望三山，海波浸眼穷天涯。","酒浓诗豪真乐都，莫为画船留若耶。","公才甚高宜大用，归来禁鼓听新挝。"],"title":"送程给事知越州  其一"}
