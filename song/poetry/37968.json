{"author":"陆游","id":37968,"strains":["仄平平仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["闭门高卧镜湖傍，元自无闲可得忙。","泛罢杯觞余菊苦，玩残指爪带橙香。","灯昏共度空阶雨，蛩冷偏依丈室床。","不待衰年宦情尽，未来如雁到衡阳。"],"title":"闭门"}
