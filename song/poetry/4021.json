{"author":"苏籀","id":4021,"strains":["仄仄仄平仄仄平，平仄仄仄仄平平。","平平平仄仄平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["筮仕棓生繇莫京，温凊一亩夙经营。","南陔弦诵给甘旨，北阙簪裾负屈声。","秦刻唐刊储墨妙，齐衢鲁庙擅文鸣。","建安正始源流远，详味风规蹑玉清。"],"title":"祝舜俞少卿示曩岁葺蒙园陪游风什一编不度枵疏上尘二首  其二"}
