{"author":"李廌","id":218806,"strains":["仄平平仄○仄○，仄平仄平○○平。","平仄平平仄平仄，○平仄仄平仄平。","仄平平平仄平○，仄仄平平平仄仄。","仄○平仄仄○平，平仄平平仄○仄。","仄平仄仄仄平平，仄仄平平仄仄平。","仄平平平仄平仄，仄平平仄仄平平。"],"paragraphs":["叶山坚石如水苍，斲为大尊重且方。","斟酌胡能问罍耻，献酬不解随觯扬。","勿言研材用非称，麹糵文章皆伐性。","请看毛颖不中书，宁及时时一中圣。","月岩老子饮山村，但惜田家老瓦盆。","已刳匏瓜代杯饮，愿君持此比窊尊。"],"title":"王彦温多恕许惠叶县石方尊将以贮酒作诗取之"}
