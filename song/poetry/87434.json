{"author":"韩淲","id":87434,"strains":["平仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["多病登台畏独醒，荒园蘂菊尚青青。","山中我友还新别，门外巾车亦始停。","老去年年无以醉，诗来字字信斯馨。","遥知隠地秋风急，坐对松寒数鹤翎。"],"title":"次韵昌甫别后所寄"}
