{"author":"杨亿","id":210454,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西垣清切本无伦，虚薄将何缀侍臣。","承露盘高云际晓，栖鸡树绿省中春。","言成纶綍终非称，室蔼芝兰幸得亲。","从此烟霄连步武，宸游长奉属车尘。"],"title":"次韵和阁长李舍人喜薛梁二舍人及予同时拜命之什"}
