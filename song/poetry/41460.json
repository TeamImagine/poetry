{"author":"陆游","id":41460,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["年垂九十身犹健，竹屋荆扉不厌低。","挈榼自沽深巷酒，拥衾遥听别村鸡。","家添豚栅还堪赋，路认牛栏每不迷。","惟恨穷秋开霁少，晚来小雨又成泥。"],"title":"老健"}
