{"author":"刘禹锡","id":11208,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["汉家旄节付雄才，百越南溟统外台。","身在绛纱传六艺，腰悬青绶亚三台。","连天浪静长鲸息，映日帆多宝舶来。","闻道楚氛犹未灭，终须旌斾扫云雷。"],"title":"南海马大夫远示著述兼酬拙诗辄著微诚再有长句时蔡戎未弭故见于篇末"}
