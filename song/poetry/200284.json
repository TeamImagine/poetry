{"author":"孔武仲","id":200284,"strains":["平平仄仄平，仄仄仄仄仄。","仄仄平平平，平仄平仄仄。","仄○仄○平，○平○○仄。","仄平平○平，仄仄平平仄。","仄仄平仄平，平平仄平仄。","仄仄○仄仄，平平仄○仄。","平平仄仄仄，仄仄○平仄。","仄平○平仄，仄仄○平仄。","仄平仄仄平，平仄仄平仄。","平平仄○仄，仄平平平仄。","○仄仄平平，仄○○仄仄。"],"paragraphs":["西垣有古人，磔磔气貌古。","落笔成文章，无可加损处。","策蹇得过门，殷勤相劳苦。","湛然神观全，秀粹充眉宇。","语我春已阑，斯民望时雨。","宿麦正满野，骄旸恶如虎。","云师未洒泽，赤子将谁乳。","侍臣当忧国，密计应禆补。","又云好著书，安得一州去。","知公趣操异，不为夸腰组。","衣锦若还乡，亦当从幕府。"],"title":"答苏子由留赠"}
