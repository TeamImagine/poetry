{"author":"强至","id":182625,"strains":["平平仄仄仄平平，仄仄平平仄仄平。","仄平平平平仄仄，仄平仄仄仄平平。","仄平仄仄平平仄，平仄仄平仄仄平。","平仄平平平仄仄，平平平仄仄平平。"],"paragraphs":["乡人分散几流萍，长乐坡头已涕零。","太华相逢聊永日，故交渐少似残星。","别杯犹恨樽前缓，诗笔那容席上停。","车马东西从此隔，明朝惟见乱山青。"],"title":"岳庙斋宫与崔伯宪都官王正甫殿丞饮别二君各以诗送行席上作短篇奉答"}
