{"author":"张徽","id":178849,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄平仄平仄仄平。","仄仄平平平仄仄，仄平仄仄仄平平。"],"paragraphs":["入林休顾小猿惊，寿酒交持石外亭。","刺史尊崇上卿月，主人高隐少微星。","只因避雨投松盖，屡为障风夹桧屏。","笑语林猿能解意，往来应不限岩扃。"],"title":"宿猿洞再和程师孟韵"}
