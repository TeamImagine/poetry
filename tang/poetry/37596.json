{"author":"杨夔","id":37596,"strains":["平仄仄平○，平○仄仄平。","平平○仄仄，平仄仄○平。","仄仄平平仄，平平仄仄平。","仄平平仄仄，仄仄仄平平。","平仄平平平，平平仄仄平。","仄平平仄仄，平仄仄平平。"],"paragraphs":["高殿拂云霓，登临想虎溪。","风匀帆影众，烟乱鸟行迷。","北倚波涛阔，南窥井邑低。","满城尘漠漠，隔岸草萋萋。","虚阁延秋磐，澄江响暮鼙。","客心还惜去，新月挂楼西。"],"title":"题甘露寺"}
