{"author":"王伯广","id":25280,"strains":["平平仄○仄，仄平仄仄仄。","仄平平平平，○平仄平仄。","仄平平仄仄，○仄平平仄。","平平仄平仄，平平仄平仄。","平平仄平仄，平平仄平仄。","仄仄平仄仄，平仄平仄仄。","平○仄仄平，仄仄平平仄。","平平平○平，仄仄平仄仄。","仄仄○○仄，平平仄平仄。","平平○仄平，仄仄仄仄仄。","仄仄仄平仄，平平仄平仄。","平平仄平平，仄平平仄仄。"],"paragraphs":["黄篱抱中实，紫苞发外彩。","寄踪蜂窠垂，藏头猬皮隘。","讵堪鼯鼠窃，更复猿猱采。","心怜使民畏，时须徇儿爱。","荆山破金璞，骊珠掩微颣。","缜密文自保，滋味身乃碎。","筠笼贡厥珍，不在柤梨外。","罗笾加其仪，顾与菱芡对。","易饱屏膏肉，余功益肝肺。","悬风当令坚，致湿忍使败。","晋地枣非偶，宣城蜜佳配。","谁知麝香囊，可居天下最。"],"title":"顶山栗"}
