{"author":"徐铉","id":37229,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["田园经雨绿分畦，飞盖闲行九里堤。","拂袖清风尘不起，满川芳草路如迷。","林开始觉晴天迥，潮上初惊浦岸齐。","怪得仙郎诗句好，断霞残照远山西。"],"title":"和太常萧少卿近郊马上偶吟"}
