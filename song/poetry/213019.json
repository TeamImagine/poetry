{"author":"贺铸","id":213019,"strains":["平平平仄平，仄仄仄平平。","平平仄仄仄，平仄仄平平。","○仄仄平○，平平平○○。","平平仄仄平，平仄仄仄平。","○仄仄平仄，仄平仄仄平。","平平仄仄平，仄○平平平。","平仄仄○仄，○平平仄平。","平平平仄○，仄仄仄平平。","仄仄仄平仄，仄平平仄平。","仄平仄平仄，仄仄仄仄平。","仄仄平仄仄，平平○仄平。","仄○平仄仄，仄仄平平平。","○仄仄仄○，平平平仄平。","仄仄仄平仄，仄仄平仄○。","仄平平仄仄，仄仄仄仄平。"],"paragraphs":["濂溪之水清，未足濯公缨。","平生抱苦节，成就此溪名。","长啸置符传，孤云归思轻。","溪头四壁居，溪下百亩耕。","量汲奉晨盥，课樵共夕烹。","希逢杖屦游，但听弦歌声。","为客剪三径，传家通一经。","双珠交照乘，合璧倍连城。","被褐有余乐，问缣无隠情。","桂林两枝秀，借尔俗眼荣。","昔仰名父子，今推难弟兄。","不应文范裔，遽谓公惭卿。","如袭带砺封，毋为权利倾。","地实寝丘比，有力安得并。","勒诗高岸石，敢告后代生。"],"title":"寄题浔阳周氏濂溪草堂"}
