{"author":"陆游","id":42050,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["横林摇落弄微丹，深院萧条作小寒。","秋气已高殊可喜，老怀多感自无欢。","鹿初离母斑犹浅，橘乍经霜味尚酸。","小酌一卮幽兴足，岂须落佩与颓冠。"],"title":"小园独酌"}
