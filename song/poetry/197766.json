{"author":"苏辙","id":197766,"strains":["仄仄平平平，平平仄平仄。","平平仄仄○，仄仄平仄仄。","平仄平平平，平仄平仄仄。","平平仄平仄，平仄○平仄。","平平仄平仄，仄仄仄平仄。","平○○仄平，仄仄仄○仄。","平平仄○仄，仄仄仄平仄。","平平仄平仄，平仄仄仄仄。","仄平平平仄，仄仄○仄仄。","平○仄○仄，仄○仄平仄。","仄平仄仄仄，仄仄平平仄。","仄○平仄平，平○仄平仄。","仄平仄仄仄，仄仄平仄仄。","仄仄仄仄仄，平仄平仄仄。","仄平仄平仄，平仄仄平仄。","平○仄平平，平平平○仄。","平平仄平仄，平仄仄平仄。","仄仄仄平平，平平平仄仄。"],"paragraphs":["昔在京城南，成均对茅屋。","清晨屣履过，不顾车击毂。","时有江南生，能使多士服。","同侪畏锋锐，兄弟更驰逐。","文成剧翻水，赋罢有余烛。","连收颔底髭，未耗髀中肉。","飞腾困中路，黾勉啄场粟。","归来九江上，家有十亩竹。","一官粗包裹，万卷中自足。","还如白司马，日听杜鹃哭。","我来万里外，命与江波触。","罪重惭故人，囊空仰微禄。","已为达士笑，尚谓愚者福。","米盐日草草，奔走常碌碌。","尺书慰贫病，佳句烂珪玉。","多难畏人知，胡为强题目。","徂年慕桑梓，归念寄鸿鹄。","但愿洗余愆，躬耕江一曲。"],"title":"次韵孔平仲著作见寄四首  其一"}
