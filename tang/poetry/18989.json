{"author":"鲍溶","id":18989,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平平仄平。"],"paragraphs":["塞草黄来见雁稀，陇云白后少人归。","新丝强入未衰鬓，别泪应沾独宿衣。","几夕精诚拜初月，每秋河汉对空机。","更看出猎相思苦，不射秋田朝雉飞。"],"title":"寄归"}
