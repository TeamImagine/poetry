{"author":"吴潜","id":123235,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一帐谁将罩太虚，但怜雁字不堪书。","江山尽在光华里，宇宙真成浑沌初。","险地岂容呈坎𡒄，荒林无复露空疏。","休将入蔡功名诧，思播新闻却众狙。"],"title":"喜雪用禁物体二首  其二"}
