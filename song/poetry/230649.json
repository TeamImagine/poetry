{"author":"葛胜仲","id":230649,"strains":["平平仄平仄，仄仄平平平。","平平仄平仄，○○○仄平。","平仄仄平平，仄○平仄○。","仄仄仄平平，仄仄平○○。","仄仄仄仄仄，平仄平仄平。","平平○平平，○仄平仄平。"],"paragraphs":["吾州两支邑，伯季俱鸣琴。","清谈一倾倒，亹亹正始音。","文室赖芝兰，药笼资桂参。","猥示晏楹书，什袭缄藏深。","好事识雅趣，扬美知孝心。","跻荣荷门基，行矣勋业寻。"],"title":"俞居易兄弟并时为属邑长示其父所藏东坡送行诗用其韵跋卷末"}
