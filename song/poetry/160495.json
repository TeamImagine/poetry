{"author":"黄庚","id":160495,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["小酌园林酒半醺，落红影里惜余春。","插花归去蜂随帽，傍柳行来鶑避人。","白发尚为千里客，黄金难铸百年身。","何时归赋沧浪水，澣我征衣万斛尘。"],"title":"小酌"}
