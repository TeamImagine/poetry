{"author":"戎昱","id":6110,"strains":["仄平平○○平仄，仄平平仄仄平仄。","平平○仄○仄仄，仄仄平平仄平仄。","仄仄○平平仄平，○平仄仄平平平。","○平平仄仄仄仄，平平仄仄平平平。","平仄仄仄平仄仄，仄仄平平仄平仄。","仄平仄仄平平仄，仄仄平平仄平仄。","仄平平仄仄○平，平仄平○仄○仄。","仄仄仄平平仄○，平○仄仄平仄平。","仄平仄仄平平仄，仄平仄仄平平平。","○仄平平仄平仄，仄○平平仄平仄。","平平平仄仄仄平，仄仄平平仄平仄。","仄平○仄仄平平，仄仄平平仄仄平。","○平平仄平仄仄，仄仄平平平仄平。"],"paragraphs":["上元年中长安陌，见君朝下欲归宅。","飞龙骑马三十匹，玉勒雕鞍照初日。","数里衣香遥扑人，长衢雨歇无纤尘。","从奴斜抱𠡠赐锦，双双蹙出金麒麟。","天子爱婿皇后弟，独步明时负权势。","一身扈跸承殊泽，甲第朱门耸高戟。","凤凰楼上伴吹箫，鹦鹉杯中醉留客。","泰去否来何足论，宫中晏驾人事翻。","一朝负谴辞丹阙，五年待罪湘江源。","冠冕凄凉几迁改，眼看桑田变成海。","华堂金屋别赐人，细眼黄头总何在。","渚宫相见寸心悲，懒欲今时问昔时。","看君风骨殊未歇，不用愁来双泪垂。"],"title":"赠别张驸马"}
