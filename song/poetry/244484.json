{"author":"李纲","id":244484,"strains":["仄平仄仄仄平平，仄平平平仄仄平。","平仄平平平平仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["屡将鲠议叩枫宸，不为承恩始爱君。","谁使崔宁论卢杞，恨无庆忌救朱云。","死生一吷心应了，忠义千年笔有芬。","一介草茅言世务，从今不复数刘蕡。"],"title":"恭闻诏书褒悼陈少阳赠官与一子恩泽赐缗钱五十万感涕四首  其三"}
