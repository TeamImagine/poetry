{"author":"罗邺","id":30432,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["职忝翩翩逐建牙，笈随征骑入胡沙。","定将千里书凭雁，应看三春雪当花。","年长有心终报国，时清到处便营家。","逢秋不拟同张翰，为忆鲈鱼却叹嗟。"],"title":"趁职单于留别阙下知己"}
