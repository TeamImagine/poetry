{"author":"张至龙","id":131601,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["野菜生根土亦香，寒林晴久漏春阳。","山临古画开当户，蜗学名书篆满墙。","密竹旋删嫌碍月，青柑迟摘待经霜。","儿童闲取池头水，剜破琉璃绿一方。"],"title":"寄胡竹洲"}
