{"author":"周紫芝","id":240389,"strains":["平仄仄仄仄，平仄平仄平。","○平仄平平，仄仄○○平。","平平仄平平，仄仄平平平。","仄仄仄仄仄，平平仄平平。","仄仄仄仄平，仄仄仄仄平。","仄仄仄仄平，仄仄平仄平。","仄○仄○平，○平平仄平。","平平平仄仄，平仄○○平。","仄仄平仄仄，平平仄平平。"],"paragraphs":["寒食只数日，天气殊未佳。","轻云澹微茫，细雨吹横斜。","青春似无情，不到愁人家。","霁色忽浩荡，平原绣芳华。","走马恶少年，挟矢射戟牙。","白羽叫饿鸱，举网连五豝。","会当斩长鲸，封侯鸣鼓笳。","时危何不有，寒士空泥沙。","凛凛羞侠气，悠悠但咨嗟。"],"title":"寒食杂兴三首  其一"}
