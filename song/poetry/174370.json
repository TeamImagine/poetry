{"author":"刘敞","id":174370,"strains":["○平仄○仄，○仄○平平。","仄仄仄仄仄，仄○平仄平。","平平仄○仄，仄仄仄仄平。","平仄平平○，○平仄平平。","平仄平仄平，○仄平仄平。","○平仄仄仄，平仄仄平平。","仄仄仄仄仄，平平仄平平。","仄平平仄仄，○仄○○○。"],"paragraphs":["三年不相见，相见当何时。","曩别不谓久，后期庸可知。","周南滞留地，宿昔太史悲。","春草愁山中，王孙髪垂丝。","怀宝常若迷，献玉常若疑。","闻君已屡荐，终歳独差池。","得鹿在诡遇，亡羊实多岐。","著书成自乐，回首空相思。"],"title":"寄密令杨彦文再举学官皆中正"}
