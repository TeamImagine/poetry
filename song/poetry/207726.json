{"author":"黄庭坚","id":207726,"strains":["平仄仄平仄，仄平平仄平。","平平○仄仄，仄平仄仄平。","仄平仄仄仄，平仄仄平平。","仄平仄平仄，○仄仄仄平。","平平平仄仄，仄仄仄平平。","？仄仄○仄，仄平平平平。","仄平仄仄仄，仄仄平仄平。","平平仄平仄，平平平仄平。","仄平○平仄，仄仄仄平平。","平平仄○仄，○仄仄仄平。","平平仄平○，平仄平○○。","○平平○平，仄仄仄仄平。","平仄平仄平，？○仄仄○。","仄平○平仄，仄仄仄仄平。","○○仄仄仄，仄仄仄仄平。","平平○仄仄，仄仄仄平平。","仄○仄仄仄，平仄仄平平。","○平仄平仄，○平仄平平。","平○仄○仄，平仄平仄平。","仄平仄平平，仄平仄○平。","平仄仄仄平，仄仄仄仄○。","平仄仄仄仄，平仄平平平。","仄平仄○平，平仄平○平。"],"paragraphs":["晁氏出西鄂，世家多艺文。","文庄和鼎实，尚书亦大门。","简编自襁褓，簪笏到仍昆。","向来映轩冕，颇据要路津。","恩勤均骨肉，四海一尧民。","无咎晚相见，实惟诸晁孙。","智囊似内史，笔力窥漆园。","词林少根蒂，斯人今绝伦。","我为折腰吏，绿绮网蛛尘。","倾心得僚友，燕及脊令原。","嘉肴味同和，弦诵声相闻。","如人逃空虚，见似已解颜。","何况金石交，迺其骨肉亲。","二年吟枫叶，忘我木索勤。","行行不忍别，共醉古柳根。","樽前犹讲学，夏夜众星繁。","念当侍白发，甘旨共兰荪。","帆樯洒风雨，浪波出蛟鼋。","持亲慎行李，强学加饭飧。","革囊走官邮，寄书远相存。","阿四去大农，六典与讨论。","君到辇毂下，为问平生言。","傥登邺王台，多话归参军。"],"title":"送晁道夫叔侄"}
