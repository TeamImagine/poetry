{"author":"王阗","id":250643,"strains":["仄仄平平仄，？仄仄平平。","仄平平仄仄，仄仄仄平平。","仄平平仄仄，仄仄仄平平。","○平仄平仄，仄仄仄平平。","平平平仄？，仄仄仄平平。","仄平平仄仄，平仄仄○○。","仄○○仄仄，平平平仄○。","平平平仄仄，仄仄仄平平。","平○平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","○○○仄仄，仄仄仄平平。"],"paragraphs":["旅泊多年岁，这去不知回。","忽逢门外客，道发故乡来。","敛眉俱握手，破涕共衔杯。","殷勤访朋旧，屈曲问童孩。","衰宗多弟侄，若个赏池台。","旧园今在否，新树也应栽。","柳行疏密布，茅斋宽窄裁。","经移何处竹，别种几株梅。","渠当无绝水，石计总生苔。","院果谁先熟，林花那复开。","羁心祇欲问，为报不须猜。","行当驱下泽，去剪故园莱。"],"title":"在京思故园见乡人问"}
