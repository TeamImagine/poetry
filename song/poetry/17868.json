{"author":"吴芾","id":17868,"strains":["平平仄平仄，仄仄平平仄。","平仄平○○，仄平仄平仄。","平平仄仄平，仄平仄平仄。","仄仄平平平，○仄○平仄。","仄仄平仄平，平仄平仄仄。","平平平仄平，平仄仄仄仄。","仄○仄平平，仄平仄仄仄。","平仄仄平平，仄仄平平仄。","仄仄仄仄仄，仄仄仄平仄。","仄平平○平，平平仄平仄。","仄仄平仄平，平○仄平仄。","仄○平平仄，仄仄平平仄。","平平仄仄平，○仄仄仄仄。","仄○仄平平，平仄仄平仄。","平仄平○仄，仄仄平仄仄。","仄平仄仄平，仄仄仄平仄。","仄仄平仄平，平仄仄○仄。","仄仄仄仄平，仄仄平平仄。","仄仄平平○，仄仄仄平仄。","平仄平仄平，仄○仄平仄。","仄平仄仄○，平仄仄平仄。","○○平仄仄，仄平平仄仄。"],"paragraphs":["吾乡本仙窟，石井尤奇特。","民物生其间，古来盖千亿。","惟师与我家，所居共阡陌。","少小初无殊，长乃分儒释。","术业虽不同，于道俱有得。","师为方外游，声价已籍籍。","象教久衰微，赖师振业席。","炉鞴与钳锤，信有弥天力。","果续佛慧命，作大善知识。","我虽登禁涂，无功亦无德。","但有忧国心，徒劳竟何益。","挂冠归林下，面亦无惭色。","知心独有师，相视笑莫逆。","每思共谈玄，倾倒此胸臆。","江浙遥相望，恨不生羽翼。","昨朝忽惠然，得得访泉石。","一见双眼明，欢喜几折屐。","第念我与师，彼此头颅白。","世路方艰难，老去合休息。","师既归故乡，不应复他适。","愿言却世缘，来伴我幽寂。","相看成二老，永为闾里式。"],"title":"机简堂自隠静归为万年主人访余林下相与道旧因以述怀"}
