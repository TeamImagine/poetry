{"author":"释德洪","id":227882,"strains":["仄仄仄仄仄，仄○平仄平。","仄仄平仄仄，仄仄○平平。","仄仄平平仄，仄○仄平平。","平仄平○平，仄仄平仄平。","仄仄仄平仄，平平平仄平。","平平仄仄○，仄○○仄平。","平平仄仄仄，仄仄平仄平。","○仄仄仄仄，平平仄仄平。"],"paragraphs":["梦幻有贵贱，譬如绵与芦。","美恶俱一暖，未易相贤愚。","我少怀毛髪，倦禅辄逃儒。","投老加冠巾，舞笏师道吾。","世事几时毕，云山何处无。","何为聚落中，滞留如贾胡。","溪声替说法，聚石为讲徒。","拊手笑远志，甘为小草乎。"],"title":"次韵陈倅二首  其一"}
