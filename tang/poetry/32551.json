{"author":"吴融","id":32551,"strains":["平平仄仄仄平平，仄平平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["千年茯菟带龙鳞，太华峰头得最珍。","金鼎晓煎云漾粉，玉瓯寒贮露含津。","南宫已借征诗客，内署今还托谏臣。","飞檄愈风知妙手，也须分药救漳滨。"],"title":"病中宜茯苓寄李谏议"}
