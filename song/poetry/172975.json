{"author":"翁溪园","id":172975,"strains":["仄平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["范君仙吏术何高，欲祷灵扃祇一敲。","借箸立谈神斡运，画灰成字势盘坳。","三钱舞卜堪为侣，五斗师来可缔交。","神力也须人力附，寄言诗将莫轻嘲。"],"title":"紫姑仙为诗索和因用其韵赠范法官  其二"}
