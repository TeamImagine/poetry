{"author":"杜范","id":105237,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["至日冲寒扫墓墟，凄然一拜一欷歔。","蓼莪恨与云无际，常棣愁催雪满裾。","误落世尘惊日月，谩牵吏鞅废诗书。","回头更看诸儿侄，门户支撑正要渠。"],"title":"冬至展墓偶成"}
