{"author":"赵公豫","id":64242,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谁把琵琶清夜弹，香山静听谱无难。","江州自古成佳话，亭上于今美大观。","湓浦新流春涨碧，匡庐徐转朔风寒。","游人不乏留题兴，孰擅骚情踞坫坛。"],"title":"琵琶亭"}
