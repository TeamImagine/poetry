{"author":"赵抃","id":101298,"strains":["平仄仄仄平平平，仄平仄仄平平平。","平平仄仄仄平仄，仄仄仄平平○平。","平平仄仄仄平仄，平仄○仄平平平。","仄平仄仄平仄仄，平仄平仄仄仄平。","平平仄仄仄平○，仄仄平平仄平仄。","平平仄仄○仄平，仄仄平平仄平仄。"],"paragraphs":["方予谳狱唐安归，火云炽日交炎威。","炉烘炭赫几千里，百鸟不能凌空飞。","尘埃簿牒几前满，肤汗如雨淋漓挥。","俗官冗状纷未省，胸腹堙郁气力微。","蟾宫有客桂新折，忽遣诗筒慰慵拙。","词佳句好吟未穷，一坐凉飚夺炎热。"],"title":"酬张唐英"}
