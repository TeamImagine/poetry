{"author":"陆游","id":38769,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄仄。","平仄仄平平仄仄，仄平仄仄平平平。"],"paragraphs":["忽闻疏雨滴林梢，起看油云满四郊。","行蚁君臣初徙穴，鸣鸠夫妇正争巢。","筑陂处处移新稻，乘屋家家补破茆。","堪笑此翁惟美睡，孝先便腹任讥嘲。"],"title":"夏雨"}
