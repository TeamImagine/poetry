{"author":"郭印","id":250044,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["榴花灼烁半空开，天外薫风入座来。","雨掠南塘荷盖净，云埋西岭日车颓。","物情荣谢看诗句，时世安危付酒杯。","好是溪桥最清绝，淡烟寒水一迟回。"],"title":"和师时发荷亭晚饮"}
