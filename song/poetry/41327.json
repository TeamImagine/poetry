{"author":"陆游","id":41327,"strains":["仄仄平平仄仄平，平平仄仄仄平平。","平平仄仄仄仄仄，仄仄仄平平仄仄。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["急雨初来已泻檐，清香欲散更穿帘。","年开九秩尚不死，坐对一编殊未餍。","人笑黠痴俱得半，自怜贫病每相兼。","说梅古谓能蠲渴，戏出街头望酒帘。"],"title":"雨中出门闲望有作"}
