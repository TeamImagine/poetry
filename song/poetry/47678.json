{"author":"杨万里","id":47678,"strains":["平仄仄平仄，仄○平仄平。","平仄仄仄仄，仄平仄平平。","平平仄仄仄，仄仄平平平。","平仄平仄仄，仄○平仄平。","○平平仄平，仄仄仄仄平。","平平仄仄仄，仄仄平仄平。","平平仄平平，仄仄仄平平。","仄平仄平平，○仄仄平平。","仄仄仄仄平，平仄仄仄平。","仄仄平仄平，仄仄平仄平。","仄平仄仄仄，平仄平平平。","平仄平仄平，仄仄仄仄平。","平平平平仄，平仄○仄平。","平平仄平仄，平仄平平平。"],"paragraphs":["鸡省有贞植，鹜行销昼烦。","憎柳媚绿暗，伴梅耿黄昏。","何须雪贸贸，始爱渠轩轩。","坚守孤竹国，肯折先轸元。","如何桃李时，笋短不出垣。","周郎夜入直，挟策携酒尊。","为渠问玄夫，乃遇震为坤。","喜渠必蕃昌，吟到落金盆。","晓唤郭橐驼，提耳细细言。","汲水龙井泓，辇土天竺原。","妙偷造化窟，仁及冰霜根。","为赋淇奥诗，绝去笔墨痕。","何时淮阴市，能报漂母恩。","周郎顾之笑，吾自哀龙孙。"],"title":"和周元吉左司东省培竹"}
