{"author":"程俱","id":235535,"strains":["平平平仄平，仄仄仄仄平。","平平平仄仄，仄仄平平平。","仄平仄仄仄，仄仄平仄平。","平平平○仄，仄仄平平平。","仄○平仄仄，仄仄平○○。","仄平仄○仄，仄仄平平平。","仄平仄平仄，仄仄○仄平。","仄仄○平平，仄仄平平平。","○○仄仄仄，平平平仄平。","仄仄仄仄平，仄平平仄平。","仄○○仄平，仄仄平平平。","仄仄平仄仄，仄平仄○仄。"],"paragraphs":["青松千岁姿，擢质万仞冈。","霜根初茁秀，气已凌千章。","去天尺五地，雨露先众芳。","晨光为膏沐，鬛鬛倾扶桑。","故应神物护，茂叶成深苍。","尔来向三纪，已作拏云骧。","岂惟蔽牛马，固已中栋梁。","上有参天枝，下有延年肪。","苍荫被草木，皆为芝木香。","众鸟不敢巢，或来孤凤凰。","会当回万牛，一柱来明堂。","却顾冰涧底，岁寒永相望。"],"title":"以蒋永仲画双松为故人寿"}
