{"author":"欧阳修","id":79620,"strains":["平平平仄平仄平，仄仄仄平平仄平。","平平平仄仄仄○，○仄平仄○平平。","仄平○平仄仄仄，平仄○平平仄○。","仄平平仄平平仄，仄仄仄仄平平平。","平平仄仄仄仄仄，仄仄平平平仄平。","平平仄仄平仄平，仄仄平仄平平平。","平平平仄仄仄仄，仄仄仄仄○平平。","平平仄仄平平仄，平仄仄仄平平平。","仄平仄平仄平仄，仄平仄仄仄仄平。","平平仄仄仄○仄，仄仄平平平仄平。","平平平仄仄仄仄，○仄平平平仄平。"],"paragraphs":["西陵山水天下佳，我昔谪官君所嗟。","官闲憔悴一病叟，县古潇洒如山家。","雪消深林自𣃁笋，人响空山随摘茶。","有时携酒探幽绝，往往上下穷烟霞。","岩荪绿缛软可藉，野卉青红春自华。","风余落蕊飞面旋，日暖山鸟鸣交加。","贪追时俗玩岁月，不觉万里留天涯。","今来寂寞西冈口，秋尽不见东篱花。","市亭插旗鬭新酒，十千得斗不可赊。","材非世用自当去，一舸聱牙挥钓车。","君能先往勿自滞，行矣春洲生荻芽。"],"title":"寄圣俞"}
