{"author":"曾揆","id":171668,"strains":["平仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["终日劳劳雁鹜行，偶然来访赞公房。","扶疏草木四围合，萦绕溪流一带长。","倚槛岂能成杰句，把杯多是说名方。","问师乞取安心法，宴坐蒲团对佛香。"],"title":"题资福院平绿轩"}
