{"author":"虞俦","id":62243,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["天时人事日相煎，否泰俄惊在眼前。","积闰尽归冬十月，纪元一似太初年。","联珠合璧犹重见，华发苍颜益可怜。","三抚祥琴无意绪，当筵那忍舞蹁跹。"],"title":"再和"}
