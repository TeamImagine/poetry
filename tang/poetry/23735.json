{"author":"李峤","id":23735,"strains":["平平平仄平，仄○仄○平。","仄仄平平仄，○平仄仄○。","平平仄平仄，仄仄仄平平。","仄○○平仄，○○仄仄平。","平平平仄仄，仄仄仄平平。","仄仄○平仄，平○仄仄平。"],"paragraphs":["荒隅时未通，副相下临戎。","授律星芒动，分兵月晕空。","犀皮拥青橐，象齿饰雕弓。","决胜三河勇，长驱六郡雄。","登山窥代北，屈指计辽东。","伫见燕然上，抽毫颂武功。"],"title":"饯薛大夫护边"}
