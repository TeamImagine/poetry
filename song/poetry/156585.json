{"author":"文天祥","id":156585,"strains":["平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄仄平仄仄平。","仄仄仄平仄平仄，仄平平仄仄平平。"],"paragraphs":["频搔白首强忧煎，细雨青灯思欲颠。","南北东西三万里，古今上下几千年。","只因知事翻成恼，未到放心那得眠。","眼不识丁马前卒，隔床鼾鼻正陶然。"],"title":"不睡"}
