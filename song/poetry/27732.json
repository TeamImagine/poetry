{"author":"邓深","id":27732,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["非竹非藤性最刚，铁君风骨凛秋霜。","清坚阅世千年久，正直持身九节长。","宜向山林扶矍铄，难随车马入康庄。","只愁雷电搜蛟蜃，并及新诗不许藏。"],"title":"铁拄杖次韵答赵侍郎"}
