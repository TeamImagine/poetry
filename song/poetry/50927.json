{"author":"周必大","id":50927,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["祥源总使奉真游，藏室提纲接胜流。","书蠹只知三馆乐，盘鲭不鬭五侯羞。","名山早晚寻黄石，逝水须臾失夜舟。","白马素车分散后，何人更忍过西州。"],"title":"孟郡王挽词二首  其二"}
