{"author":"方回","id":149608,"strains":["平○平平仄仄平，平仄平仄平仄仄。","平平平平仄仄仄，仄平平仄仄平仄。","平平仄仄平仄仄，平仄仄○平平仄。","仄仄仄仄平○平，平○仄仄仄○仄。","平平仄平平仄平，仄仄平仄平仄仄。","平仄仄平仄仄仄，○平○平仄仄仄。","平平平仄仄仄仄，○仄○平仄○○。","仄仄仄平仄平平，平平仄平仄平仄。","仄仄仄平平平平，平平仄仄平仄平。","平○平仄平平平，仄仄仄仄平平仄。","平平仄仄平平平，○仄仄平○仄仄。","仄仄平仄仄仄平，平平仄仄○仄仄。","仄仄仄仄仄平仄，平平仄平仄○仄。","仄平仄仄仄平平，平平仄仄仄仄仄。","仄平仄仄仄○仄，○平仄平仄平仄。","平仄仄仄仄仄仄，仄平平平仄仄仄。","平平仄仄仄仄仄，仄平仄仄仄平仄。","平平仄○平仄平，平仄仄平仄平仄。","仄仄仄仄仄仄仄，平平仄仄仄○仄。","○平仄仄○○仄，○仄仄○仄○仄。"],"paragraphs":["城中残春未识春，城外心赏无不有。","今年春寒晚乃暖，尚余飞絮忘高柳。","西湖孰谓西子老，虽老绝胜登徒丑。","刺水乍见新荷翻，衔泥莫辨乳燕耦。","儿曹恶陈争喜新，好以玄鬓嘲白首。","遮莫少年自得志，看人轻肥但袖手。","今朝天色适可意，张丈殷兄总闲叟。","此一秃翁许追随，琳宫菊花问开否。","主客十人人能诗，冥搜远讨心欲呕。","何如平易任天真，索纸便作龙蛇走。","仇仙笑指皋亭山，横塞武林当水口。","不尔歌舞百万家，焉能奕世长保守。","我独睥睨寿星寺，欺孤柄臣据其右。","一朝击死木棉庵，头颅可朽臭不朽。","向来世故未深识，折腰此人觊升斗。","追忆谢傅小忍语，窃虞桓玄锡命九。","山河变幻泗鼎没，脱身万死亦云偶。","升沉得丧俱置之，天地古今一杯酒。","乍聚忽散醉忽醒，浮生邂逅理难久。","王侯皂隶浪分别，顷刻白衣化苍狗。"],"title":"三月二十日张君𫐐约饮王子由紫霞道院酒字为韵"}
