{"author":"方一夔","id":152121,"strains":["仄仄仄仄仄，平仄仄○平。","仄平仄平仄，平仄○平平。","○平仄仄仄，平○仄平平。","仄仄仄○仄，仄仄平平平。","平平仄平仄，仄仄仄仄平。","平仄平仄仄，仄平仄平平。","仄仄仄仄○，仄仄平平○。","仄仄平平仄，仄仄平仄○。","仄仄平平仄，仄○仄平平。"],"paragraphs":["猛虎等百兽，天赋与长雄。","曼胡利秋戟，隅目磨青铜。","从知世路暗，群行各西东。","吼地一长啸，飒飒来悲风。","饥来待人肉，不数豹与熊。","肥领而黑喙，不知是何虫。","坐卧不自防，穴尔皮毛中。","尔虎虽云猛，一旦皮骨空。","慎勿欺微细，即且制神龙。"],"title":"续感兴二十五首  其一"}
