{"author":"汪藻","id":236697,"strains":["平平平仄平仄平，○仄平平平仄○。","平平仄仄平仄仄，平平仄仄平平平。","平○平仄仄平仄，仄平平仄平平平。","仄平平仄○平仄，平平仄仄平仄○。","平平仄平仄仄仄，平平仄仄仄仄○。","仄平○仄平仄仄，仄平平仄平平平。"],"paragraphs":["前瞻西岭悬日光，回望东崖森两行。","天公作事销底力，投壶一笑千家凉。","初乘青驶度平野，稻花风露随人香。","忽惊强弩过林杪，群山发尽烟复藏。","宫厨蔗浆若可挹，炎官火伞那复张。","夜寒更踏松桂影，马头新月明于霜。"],"title":"即事"}
