{"author":"苏过","id":229890,"strains":["平平仄仄平，仄平仄仄平。","仄平○平平，平仄仄仄○。","平仄平平仄，平平平仄平。","平○仄平仄，仄仄平平平。","平平平平仄，仄仄平平平。","平平平仄仄，平仄平仄平。","仄仄平仄仄，仄仄平仄平。","仄仄平平平，○仄平仄平。","平平○仄平，仄仄仄平平。","平平仄○仄，仄平仄平平。","仄平仄仄○，仄仄○平平。","仄平平仄仄，仄仄平平平。"],"paragraphs":["先师诏后人，学优仕有余。","治身犹农功，勤惰报亦如。","公子生华屋，翛然山泽癯。","胸中一丘壑，结髪谈诗书。","闲平风流在，自与常人殊。","清华通帝籍，簪受辉里闾。","我独求试吏，十室聊卷舒。","未起青云心，且与黄卷娱。","淮壖留荐饥，待子活焦枯。","前贤迹相踵，咏歌载西湖。","麦秋未可期，往哺当勤劬。","作诗聊祖道，请以书邻虚。"],"title":"送赵仪之丞汝阴"}
