{"author":"吴芾","id":18323,"strains":["仄仄仄仄仄平平，仄仄平平仄仄○。","平仄平平仄仄仄，仄平平仄仄平平。","○平仄仄平平仄，仄仄仄平仄仄平。","仄仄平平平仄仄，平○仄仄仄平平。"],"paragraphs":["性便野服厌朝裾，一意归休学二疏。","门外浑无俗士驾，案头惟有道家书。","胜游但欲寻蓬岛，旧事那能记石渠。","亦拟冥搜酬绝唱，惭将瓦砾报琼琚。"],"title":"龚帅以久别寄诗远惠因次其韵  其一"}
