{"author":"孙应时","id":82071,"strains":["平平平○平，仄仄仄仄仄。","平平仄平仄，仄仄仄仄仄。","仄仄仄平仄，平平仄平仄。","平平仄平仄，○仄仄仄仄。","○平仄仄仄，仄平平○仄。","平平平平仄，仄仄平仄仄。","仄平仄仄仄，平○仄平仄。","○○仄仄平，平平仄平仄。"],"paragraphs":["榴花开正红，杏子熟已赤。","谽谺倚天嶂，戌削出水石。","小驿有幽意，江风满青壁。","悠然一杯酒，劳汝万里客。","长安此北去，古人多遗迹。","萧条干戈后，俛仰关塞迫。","宿师苦馈饷，诸将饱恩泽。","三叹复出门，危梯欲何适。"],"title":"石柜阁和少陵韵"}
