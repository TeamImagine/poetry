{"author":"苏辙","id":197291,"strains":["仄仄仄仄平，平平仄平仄。","平平仄仄仄，平仄仄平仄。","仄平平仄平，仄仄仄平仄。","平平仄○仄，仄仄仄平仄。","平平仄平仄，仄仄平仄仄。","平平仄平仄，仄仄平仄仄。","仄仄仄平平，平○仄○仄。","仄平○仄仄，仄仄仄平仄。","平仄平仄仄，仄仄平仄仄。","仄仄仄平平，平平仄平仄。","平平仄○平，仄仄仄平仄。","平仄○仄平，仄平仄平仄。"],"paragraphs":["执热卧北窗，淋漓汗流注。","蛟龙遁水府，谁起叩天户。","偶然终日风，振扰北山雾。","崩腾转相轧，变化不容睹。","雷声运车毂，雨点倾豆黍。","逡巡溜河汉，指顾才笑语。","破屋少干床，茅苫固难御。","出门泥没足，此厄比邻溥。","苟令终岁熟，敢有今日怒。","晚照上东轩，清风袭虚庑。","微生免荷鉏，但喜脱烦暑。","农父更事多，缺塘已增土。"],"title":"和韩宗弼暴雨"}
