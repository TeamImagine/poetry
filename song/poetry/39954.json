{"author":"陆游","id":39954,"strains":["平平仄仄平，仄仄平仄仄。","平平平仄仄，仄仄仄平仄。","平仄平仄○，仄仄平仄仄。","仄仄仄○仄，平仄仄仄仄。","平仄○仄平，仄仄○仄仄。","仄仄仄平仄，○○仄平仄。","仄平平仄仄，仄仄平仄仄。","平平仄仄仄，平仄仄平仄。","平平平平平，仄仄平仄仄。","平仄仄仄仄，平仄平仄仄。","平平仄仄○，仄仄仄仄仄。","仄仄○仄○，平平仄平仄。"],"paragraphs":["今年景气佳，有祷神必答。","时时虽闵雨，顾盼即霑洽。","绵地千里间，四月秧尽插。","季夏雨三日，凄爽欲忘箑。","潴水如塞河，决水如放闸。","几席乱蛙黾，庭除泳鹅鸭。","舍边鱼受钓，户外鸥可狎。","飞萤最得意，终夕自开阖。","萧萧菰蒲声，恍若船入夹。","嗟予亦耐事，坚坐书满榻。","悬知{禾罢}{禾亚}收，已足供伏腊。","会约张志和，清风泛苕霅。"],"title":"大雨"}
