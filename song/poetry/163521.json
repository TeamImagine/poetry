{"author":"兜率长老","id":163521,"strains":["平仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["穷髪归来脱孟劳，何嗟澹与泊相遭。","瑶琴摘罢意犹在，石鼎联成韵更高。","世事可能书咄咄，人情只合醉陶陶。","雁门弦断无人续，输子诗成夺锦袍。"],"title":"题汪水云诗卷"}
