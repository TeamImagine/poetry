{"author":"邓肃","id":4268,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄仄平仄仄平。","仄仄仄平仄平仄，平平仄仄仄平平。"],"paragraphs":["婷婷袅袅出纱窗，坐使红妆万目降。","翠袖薄笼春笋十，玉钗初合绿云双。","四弦对客追三叠，万唤令人忆九江。","曼倩酒狂本无量，为渠潋滟倒银缸。"],"title":"成彦女奴琵琶"}
