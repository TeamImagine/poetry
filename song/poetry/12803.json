{"author":"曹勋","id":12803,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["茅土真封辅帝畿，天潢近派冠彤墀。","当机久契拈花笑，示病何劳阖国追。","北阙暂违文石陛，西风正是菊花时。","瘦筇短褐他年去，洗雨蒙烟访习池。"],"title":"送赵安定弭节三衢"}
