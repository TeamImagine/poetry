{"author":"白居易","id":17571,"strains":["仄仄○仄平，平平仄仄平。","平平平仄仄，平平仄仄○。","平仄平仄平，○仄仄平○。","仄仄平仄○，仄仄平○平。","仄仄○仄仄，仄仄平仄仄。","仄仄仄平仄，○仄平平平。","仄○○平仄，平○仄仄平。","平○仄○仄，仄仄仄平平。"],"paragraphs":["晰晰燎火光，氲氲腊酒香。","嗤嗤童稚戏，迢迢岁夜长。","堂上书帐前，长幼合成行。","以我年最长，次第来称觞。","七十期渐近，万绿心已忘。","不唯少欢乐，兼亦无悲伤。","素屏应居士，青衣侍孟光。","夫妻老相对，各坐一绳床。"],"title":"三年除夜"}
