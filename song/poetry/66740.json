{"author":"楼钥","id":66740,"strains":["平平平仄仄平平，平仄平平仄仄平。","仄仄平仄平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["东谿诗似老弥明，倾盖论诗绝点尘。","笔墨为供无尽藏，江湖乞得自由身。","出门远送成惆怅，无计相留更主臣。","但愿皇天开老眼，不应空谷滞斯人。"],"title":"刘德修右史去国示所和从父东谿及杨子直诗走笔次韵  其二"}
