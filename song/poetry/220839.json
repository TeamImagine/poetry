{"author":"邹浩","id":220839,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["举世欣欣濮上音，丝桐还寄长卿心。","知君韶濩思千载，劲节松筠挺几寻。","万籁息时霜剑立，一灯明处夜堂深。","他年振铎收遗器，岂愧云和瑟与琴。"],"title":"再和晦之"}
