{"author":"韩维","id":157505,"strains":["平平仄○仄，仄仄仄平仄。","仄平平平平，仄仄仄平仄。","平仄平平平，平仄仄平仄。","仄○仄平仄，仄仄仄？仄。","平○仄仄仄，平仄仄仄仄。","平仄仄仄平，仄仄仄○仄。","○平仄平仄，仄仄仄仄仄。","平平仄平平，平仄仄平仄。","平平仄平仄，平仄仄平仄。","仄平仄○平，仄○仄平仄。","平平仄平仄，仄○仄仄仄。","仄平○仄平，平仄仄平仄。","平平仄仄仄，平○平仄仄。","平平仄平仄，仄仄仄平仄。","仄平平平平，仄仄○仄仄。"],"paragraphs":["高关拒重阻，险状固天设。","俯窥洪流奔，仰视赤崖绝。","来往无时停，千载一车辙。","我行触飞雨，舍辔上嵽嵲。","筋劳不敢息，黄土百丈裂。","伊昔六国余，楚汉起相啮。","乘时急形便，利害校一髪。","生民入鞭笞，溪谷日流血。","时平属真主，汾壤事西谒。","翠华此回旋，万骑出岩阙。","斯人一何幸，泽浸厚地彻。","烜哉行庆名，高与日星揭。","干戈昔不守，符传今尚撤。","昏明变夷险，在德信前说。","愧无能铭才，吊古空惨切。"],"title":"行庆关"}
