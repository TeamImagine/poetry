{"author":"李德裕","id":18416,"strains":["平平仄平仄，平仄平仄仄。","平仄仄仄平，平平仄平仄。","平仄仄平仄，平仄仄平仄。","仄仄平仄平，平平仄平仄。","平平仄○仄，仄仄平仄仄。","平仄仄平平，平平仄平仄。","平○平平仄，仄仄平平仄。","○仄平仄○，平平平○仄。","仄平仄平仄，仄仄仄平仄。","平仄仄平平，平平仄平仄。"],"paragraphs":["江亭感秋至，兰径悲露泫。","秔稻秀晚川，杉松郁晴𪩘。","嗟予有林壑，兹夕念原衍。","绿筿连岭多，青莎近溪浅。","渊明菊犹在，仲蔚蒿莫翦。","乔木粲凌苕，阴崖积幽藓。","遥思伊川水，北渡龙门岘。","苍翠双阙间，逶迤清滩转。","故人在乡国，岁晏路悠缅。","惆怅此生涯，无由共登践。"],"title":"早秋龙兴寺江亭闲眺忆龙门山居寄崔张旧从事"}
