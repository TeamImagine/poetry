{"author":"郭祥正","id":192213,"strains":["仄○平仄仄，平平仄平仄。","仄仄○仄平，仄仄仄仄仄。","平○仄仄平，平平仄平仄。","仄平平平仄，仄仄仄仄仄。","平仄平仄○，仄平平仄仄。","仄○仄仄仄，○仄仄平仄。","仄平仄平仄，仄仄仄平○。","仄仄仄仄仄，仄仄仄○仄。","平平仄平○，平平仄平仄。","平平平仄平，○仄平仄仄。","平平仄平仄，平仄平○仄。","平平仄仄仄，仄仄仄仄仄。","平平仄平仄，平平仄仄仄。","平○仄○仄，平平仄○仄。","仄平仄平○，仄仄○平仄。"],"paragraphs":["自从梅老死，诗言失平淡。","我欲回众航，力弱不可缆。","栖迟二十年，时时漫孤啖。","忽逢陈夫子，两目海水湛。","为我聊一吟，粹芳超俗艳。","又如赵氏璧，毫髪绝瑕玷。","愈多愈精好，璀璀摘骊颔。","借令李杜在，决敌未应敢。","低头亟趋降，吞声就诛贬。","招来君尚谦，且曰吾与点。","穷朝把樽酒，金斝红浪飐。","胡为眷幕府，半百尚𡒄坎。","幽兰没萧艾，明珠混野芡。","何当叩相阁，斯人愿收敛。","置之翰林中，万丈看光焰。"],"title":"赠陈师道判官"}
