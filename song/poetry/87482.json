{"author":"韩淲","id":87482,"strains":["平仄平○仄仄平，平平○仄仄平○。","平平仄仄平平仄，仄仄平平仄仄平。","仄仄仄平平仄仄，○平平仄仄平平。","仄平平平平平仄，平仄○平仄仄仄。"],"paragraphs":["诗寄同僚意有余，清朝犹有此差除。","悠悠道室仍祠庙，衮衮金坡尽石渠。","会弁假饶方寸地，折铛消得斗升储。","要之因任荣堂帖，员外空餐独愧予。"],"title":"昌甫诗叙同僚以皆为南岳监也昌甫秩满又重请于庙堂矣次韵少笃仕契"}
