{"author":"陆九渊","id":70229,"strains":["平○仄平平，平仄平仄仄。","○平仄平仄，仄仄仄平仄。","仄平仄平平，平平仄平仄。","仄仄仄仄平，平仄仄仄仄。","平仄○仄平，仄仄平仄仄。","平平仄仄仄，仄仄平仄仄。","平平仄仄平，仄仄仄？仄。","○仄平○○，○仄平仄仄。","平平仄仄平，仄仄仄平仄。","平○○仄平，仄仄仄平仄。","仄仄平仄平，仄仄仄平仄。","○平平仄平，仄仄平仄仄。","平仄平平平，平仄仄平仄。","仄平仄仄仄，平平平仄仄。","平平仄仄平，仄仄仄仄仄。","仄平仄平仄，仄仄仄○仄。","仄仄仄○仄，仄仄○平仄。","○平仄平仄，仄○仄平仄。","仄仄仄仄平，平平平仄仄。","仄平平仄平，○仄仄仄仄。"],"paragraphs":["平分浙江流，东境浮海角。","其民仰鱼盐，久已困征榷。","麦禾与桑麻，耕锄到峣埆。","往岁比不登，场圃几濯濯。","荒政劳庙谋，赈廪开数数。","饥羸不待饱，共感君泽渥。","仁哉覆育恩，所恶吏龌龊。","教诏弥谆谆，听受祇藐藐。","何知国与民，足己肆贪浊。","流离且未还，已复事椎剥。","按察殊未曾，圣主独先觉。","重贻宵旰忧，顾盼求卓荦。","君固岷峨英，怀抱富荆璞。","迩来奏对语，朝阳鸣鷟鸑。","锵然历帝聪，简记谅已确。","外台适虚席，妙选出亲擢。","此节岂轻受，委寄重山岳。","除音九天下，众论靡瑕驳。","揽辔首越山，青萍方在握。","送君无杂言，当不负所学。"],"title":"送勾熙载赴浙西盐"}
