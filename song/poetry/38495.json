{"author":"陆游","id":38495,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["草径盘纡入废园，涨余野水有残痕。","新蒲漫漫藏孤艇，茂树阴阴失近村。","拄杖敲门求小憩，老盆盛酒泻微浑。","兴阑却觅桥边路，数点归鸦已带昏。"],"title":"野步至村舍暮归"}
