{"author":"刘克庄","id":115667,"strains":["平仄仄平平仄平，仄平仄仄仄平平。","仄平仄仄平平仄，仄仄平平仄仄平。","平仄仄平仄平仄，平平平仄仄平平。","仄平平仄平平仄，平仄平平仄仄平。"],"paragraphs":["家住武夷精舍边，若非悟道必逢仙。","不为宰相浑闲事，只作名医也自贤。","羞与市争伯休价，尽教人负宋清钱。","幔亭泉石应如故，安得相从刺钓船。"],"title":"赠崇安吴医德安"}
