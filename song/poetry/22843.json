{"author":"王十朋","id":22843,"strains":["平平仄平仄，平平仄平○。","○平仄○仄，仄仄平平平。","平平仄仄○，平平仄仄平。","平平仄平○，仄仄平平平。","平平仄仄仄，仄仄平○○。","仄仄平仄仄，仄仄平○平。","平平仄仄仄，仄仄平平平。","仄仄仄仄仄，平平仄○平。","仄仄仄平仄，○平仄平平。","○○仄平仄，○仄平平平。","平平仄○仄，平○○仄平。","仄平平仄○，平仄仄仄平。"],"paragraphs":["西南有佳士，岷峨秀匈中。","标高语更妙，写出岷峨容。","青天道路难，冥冥慕蜚鸿。","翩然下人间，海阔洪涛舂。","寻幽入禹穴，杖屦谁相从。","万卷蟠腹笥，一榻眠禅丛。","时来访予语，自愧贤非戎。","世态冷处薄，交情淡中浓。","去岁鉴湖别，分甘老岩松。","行藏果谁使，离合情无穷。","田园有深约，耘耔当自充。","异时瓯蜀间，林下见两翁。"],"title":"次韵韶美送刘夷叔二诗 赠韶美"}
