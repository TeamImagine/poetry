{"author":"叶梦得","id":234990,"strains":["平仄平仄平，仄仄○○平。","仄平仄平平，仄○平仄平。","平仄平仄仄，平平仄平平。","仄平仄仄仄，仄仄平平平。","仄平○平平，仄仄平仄平。","仄平仄平仄，仄仄○平平。","仄○仄平○，仄平仄平平。","仄平仄仄平，仄仄平仄平。","平平仄平平，仄仄平平平。","仄仄平○平，仄平平仄平。"],"paragraphs":["华屋非所安，忆我三间茅。","闭关傲初寒，坐听风雨交。","灯火微黯淡，松篁杂萧梢。","一枝寄宿鸟，自许无倾巢。","我非乘桴翁，讵敢辞系匏。","朅来亦何事，大似从僧包。","忽闻报严更，鼓钟乱钲铙。","慨然念故栖，此地宁久抛。","君知芥舟微，但可浮杯坳。","去矣无更疑，作诗聊自嘲。"],"title":"雨夜西堂独宿"}
