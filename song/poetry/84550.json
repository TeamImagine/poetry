{"author":"曹彦约","id":84550,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["委曲东风满万家，家培桃李恣雄夸。","先生客里观时态，老子诗中感物华。","雨后有花须领略，春归无策可拦遮。","山行忘却芳菲趣，把玩珠玑到日斜。"],"title":"师绎再赋湖庄雨后佳句有惜春之意复次其韵"}
