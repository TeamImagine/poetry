{"author":"魏了翁","id":102942,"strains":["平平仄仄仄，○平仄平平。","仄仄仄平平，仄仄平平平。","平○仄平仄，平仄仄仄平。","仄平仄仄仄，平仄○平平。","仄平平仄仄，仄仄平仄平。","平平平平仄，○仄平仄○。","平仄仄平仄，平仄仄平平。","仄仄○平仄，平仄○平平。"],"paragraphs":["梅华鹤羽白，茶华鹤头红。","拱揖鹤山翁，始授宗人同。","山间两宾主，穷极造化功。","易终得未济，曹末观豳风。","或嗟生处远，不近扶木东。","谁知天然贵，正在阿堵中。","喧寂四时耳，寒至窒斯穹。","冷眼看千古，声色沈英熊。"],"title":"次韵李肩吾读易亭山茶梅"}
