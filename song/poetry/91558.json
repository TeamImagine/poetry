{"author":"释居简","id":91558,"strains":["仄仄仄仄仄，仄仄○仄平。","平仄仄平仄，○仄平平平。","平平仄平平，仄仄平仄平。","仄仄仄○仄，平仄仄仄平。","○仄仄仄仄，○仄仄仄平。","平平○仄○，仄仄仄仄平。","仄仄○仄仄，仄仄平平平。","平平仄仄平，仄○平平平。","仄仄平平平，仄○仄○○。","仄仄仄○仄，平平平平平。","平平○平平，仄仄○平平。","平平仄○仄，仄仄平平平。","仄仄仄平仄，仄仄○平平。"],"paragraphs":["龊龊复龊龊，未死如未生。","公去月明在，留得青山茔。","青山倚公高，屹立千载英。","翠𪩘拓吟垒，飞瀑按酒兵。","行客一仰止，折几鄙吝萌。","狂歌长短吟，迈古日月明。","俊逸兼鲍谢，丽则侪云卿。","骅骝博艳姬，土苴群方兄。","节峻玄霜严，义重紫禁轻。","酹土土长燥，雷魁何由平。","生男禁多才，此话闻阿庚。","真才弃如土，大厦谁支倾。","不用谢安石，大雅空垂名。"],"title":"续当涂别驾林率庵赋谪仙李翰林"}
