{"author":"廖刚","id":229642,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["规营端欲老渔樵，尚着青衫底百僚。","长占广文眠雪夜，分无金谷度花朝。","多惭软语怜根钝，纵与香名奈实聊。","四海如公今有几，交情不逐岁寒凋。"],"title":"次韵酬崔尚德检讨见寄"}
