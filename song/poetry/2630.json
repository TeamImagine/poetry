{"author":"宋庠","id":2630,"strains":["平仄平平仄，平平仄○平。","仄平平仄仄，○？仄平平。","仄仄平平仄，○○仄仄平。","仄平平仄仄，○仄仄平平。","仄仄平平仄，平○仄仄平。","平平○仄仄，平仄仄平平。"],"paragraphs":["宸扆尊农扈，滮池入禁廛。","耨区周耜熟，分墢禹沟连。","苒苒香塍色，油油瑞亩烟。","弭灾消暴𫋌，迎稔嘒鸣蝉。","国伫曾孙稼，天临近署田。","叨陪凝跸赏，惭乏梦鱼篇。"],"title":"从幸亲稼殿观新秧稻奏御"}
