{"author":"张峋","id":198853,"strains":["仄平平平平仄仄，仄仄平平仄平仄。","仄平○仄仄平平，仄仄平平仄平仄。","平平平？平平平，仄平平仄○平平。","仄平平平仄平仄，平平仄平平仄平。","平平仄平平仄仄，平平○平仄仄仄。","仄平仄仄仄平○，平平平平仄平仄。","平平平平平仄平，仄平平平平仄平。","平仄平平仄平仄，仄仄平仄平平平。","仄平平平平仄仄，平平平平仄○仄。","○平仄仄仄平平，仄平仄平仄仄仄。","仄平平仄平仄平，仄平平仄平○平。","平平○仄平仄仄，仄仄平仄○○平。"],"paragraphs":["玉华山谁穷远近，百里回旋势方尽。","削成苍玉倚青天，气象轩轩独奇俊。","黄河哮顑摧昆仑，一峰飘落如龙蹲。","白云低垂半岩腹，茫茫日轮平地奔。","惊湍瀑流飞辟历，松根巉岩裂石壁。","洞门昼闭不知深，仙人琼浆满杯碧。","饥鼯啼烟猿啸风，子规声哀愁满容。","山鸟嘤咛绕乔木，唯有黄鹤鸣噰噰。","翠华迢迢来避暑，飘然陵云欲轻举。","当时此地最清凉，九成翠微不足数。","玉鞘声断宫殿闲，大龙飞去髯难攀。","川峦如旧人事变，但见明月留空山。"],"title":"玉华山"}
