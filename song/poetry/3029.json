{"author":"傅察","id":3029,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["圣代勤民岂外轻，声名今已播边亭。","风摇铃阁终晨静，雨鏁棠阴满地青。","赐表殊功宜冕服，荣分从吏亦缇屏。","如公学问留闲郡，东壁何人应二星。"],"title":"和鲍守次韵林德祖十四首  其六"}
