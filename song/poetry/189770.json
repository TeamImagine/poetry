{"author":"释了元","id":189770,"strains":["平仄平平平仄仄，仄平仄仄平平仄。","仄平○平仄仄平，仄仄平平平仄仄。","仄○平，平仄仄，平仄○平平仄仄。","○平仄仄仄平平，仄仄平平仄平仄。","仄仄仄，仄平仄，○仄仄○○仄仄。","平平平仄仄平平，仄仄平平○仄仄。","仄平平，平仄仄，仄仄仄○平仄仄。","仄平仄仄仄平平，仄仄平○○仄仄。","仄平平，平仄仄，仄仄平○平仄仄。","○平仄仄仄平平，平仄仄○平仄仄。","仄平平，平仄仄，仄仄仄平○平仄。","仄平仄仄仄平平，仄仄○平平仄仄。","仄仄○平仄仄平，仄仄平仄平仄仄。"],"paragraphs":["鳞甲材毛诸品类，众生与佛心无二。","只为当时错用心，致使今生头角异。","水中游，林里戏，何忍将来充日计。","磨刀着火或研虀，口不能言眼还觑。","或槌磕，或刀刺，牵入镬汤深可畏。","{火追}燖毛羽括皮鳞，刮脊剜心犹吐气。","美君喉，夸好味，劝子劝妻言俊利。","只知恣性纵无明，不惧阴司毫发记。","命才终，冤对至，面睹阎王争敢讳。","从头一一报无差，炉戾镬汤何处避。","劝贤豪，须戒忌，莫把众生当容易。","食他一脔脔还他，古圣留言终不伪。","戒杀兼能买放生，免入阿鼻无问地。"],"title":"戒杀文"}
