{"author":"陈文蔚","id":83295,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["逼人富贵固骎骎，体国忧时一寸心。","符印递迁无旷岁，庙堂谁谓少知音。","民间利病搜求久，财计源流讲究深。","飞挽恢恢有余地，要知罢困极于今。"],"title":"送赵德勤将漕淮东  其一"}
