{"author":"张耒","id":216341,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["长街十二远相通，阊阖峨峨彩雾红。","天白华灯交皓月，楼寒朱幕荡春风。","车头笑语归时醉，城下传呼夜向中。","自古长安多乐事，周南留滞意何穷。"],"title":"上元日驾回登楼二首  其二"}
