{"author":"李曾伯","id":129399,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["久负诗坛第一评，肯教栖凤久榛荆。","西堂有梦堪追谢，北海何书可荐衡。","匹马归来嗟我俗，孤鸿吟对羡君清。","霜前蟹嫩新𥬠美，为问江头潮已生。"],"title":"和萧应父赠黄子芸韵"}
