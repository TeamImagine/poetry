{"author":"区仕衡","id":141889,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["生还今日寸心明，客泪初收恨亦平。","岂有安危关一疏，不知流逐到诸生。","钱塘江上船犹待，玉枕山前屋未成。","畎亩余忠刘子政，也应全不为修名。"],"title":"喜声伯谪还"}
