{"author":"胡宿","id":244204,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["汉台分刺辍名臣，隼旆还临磬水滨。","殿石乍辞龙尾远，印鞶初结兽头新。","贯花佛会连香刹，种杏仙阴接宝邻。","荆府依刘心未获，却怜驯鹿伴行春。"],"title":"寄临淮蒋使君"}
