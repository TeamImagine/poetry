{"author":"韩琦","id":101029,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["亭馆虽芜胜势存，病襟犹足涤冥昏。","晚凉天气秋风入，雨霁园林伏暑奔。","古榭稳骑危岫翠，御流遥泻曲池浑。","河鱼未获山芎效，几废良辰命客樽。"],"title":"立秋日后园"}
