{"author":"张镃","id":81330,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["拔宅清都去不还，尚留仙事警其顽。","灵茅岁久香犹发，丹井功成水自闲。","日转空庭松影瘦，雨余幽径藓痕斑。","云𫐌鹤驾何曾远，满耳天风吹珮环。"],"title":"题临川道中玉虚观"}
