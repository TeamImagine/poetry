{"author":"释德洪","id":228475,"strains":["仄仄平平仄仄平，平平平仄仄平平。","仄仄平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["我在湘西画牒中，时高时作送飞鸿。","事治山翠经旬雨，印可春晴尽日风。","引步幽探聊自适，满怀疏快与谁同。","东君倾写无余蕴，都放山茶称意红。"],"title":"二月大雨江涨晚晴作三首  其二"}
