{"author":"舒岳祥","id":143879,"strains":["平平仄仄仄平平，仄仄平平仄仄平。","仄平平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["丹青不用画吾庐，小小茅茨住近湖。","欲探春风先插柳，要看雪景更栽芦。","野船摇处沙成叠，海雁眠来草似铺。","妆点个中新景致，藤冠布褐老癯儒。"],"title":"卜居"}
