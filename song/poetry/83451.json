{"author":"陈文蔚","id":83451,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["风光报答可无诗，渐喜春风熟燕泥。","客至甚思留竹隠，书来无奈趣岩栖。","幸同故国云虽暮，朗诵新吟日未西。","自愧续貂才不敏，徘徊月已在榱题。"],"title":"和周公美韵"}
