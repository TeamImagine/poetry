{"author":"贾岛","id":26016,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["袈裟影入禁池清，犹忆乡山近赤城。","篱落罅间寒蟹过，莓苔石上晚蛩行。","期登野阁闲应甚，阻宿山房疾未平。","闻说又寻南岳去，无端诗思忽然生。"],"title":"酬慈恩寺文郁上人"}
