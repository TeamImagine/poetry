{"author":"李纲","id":242702,"strains":["平平平平仄，仄仄仄平仄。","○仄仄仄○，平平仄平仄。","平平仄仄平，仄○仄仄仄。","平仄仄平平，仄仄仄平仄。","平平仄仄仄，仄仄仄平仄。","仄平仄平平，平仄平平仄。","仄平仄仄仄，仄仄平平仄。","○仄平仄平，仄仄平仄仄。","仄平仄○仄，仄仄平仄仄。","仄○○仄平，平仄平○仄。","仄○仄平○，仄仄仄仄仄。","仄仄平仄平，平平仄○仄。"],"paragraphs":["昌黎文章伯，乃是圣人耦。","传道自孟轲，渊源极师友。","雄词障百川，伟论挂众口。","余事付诗篇，雅健古无有。","尤工用险韵，妥贴等妍丑。","毅然倔强姿，挥此摩天手。","立朝着大节，去作潮阳守。","驱扫云雾开，约束鲛鳄走。","位虽不称德，妙誉垂不朽。","譬犹观泰山，群岭皆培𪣻。","又如众星中，错落仰北斗。","籍湜何足云，齐名岂其柳。"],"title":"读四家诗选四首 退之"}
