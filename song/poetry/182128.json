{"author":"强至","id":182128,"strains":["仄平仄○平，仄仄平平平。","仄仄仄平平，仄平仄仄平。","○仄平平○，仄仄○平平。","仄仄仄平平，仄仄○仄平。","仄仄仄仄平，仄仄○○○。","仄平仄仄平，仄平仄仄平。","平平仄平平，仄仄仄○平。","仄仄仄平○，仄仄仄平平。"],"paragraphs":["朔风搅疏林，短日寒无晖。","有客气轩昂，束书赴礼闱。","行橐虽云轻，满抱藏珠玑。","出以售春官，善价其可希。","骨肉送出门，稚子犹牵衣。","我为举别觞，一言庶不违。","京师足纷华，慎勿事轻肥。","白首有双亲，待子得官归。"],"title":"送粹中赴举"}
