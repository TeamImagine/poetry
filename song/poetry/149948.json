{"author":"方回","id":149948,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["字画多年逼献之，高材天赋岂人为。","一枝秃笔无能敌，百尺名楼有所思。","碛马塞鸿忘旧梦，建茶闽荔富新诗。","皇天具眼终徼福，多病从来喜让夷。"],"title":"次韵送郝同知还闽二首  其二"}
