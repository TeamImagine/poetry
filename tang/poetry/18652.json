{"author":"陆畅","id":18652,"strains":["平平仄平仄，平仄仄平平。","仄仄平平仄，○平仄仄平。","仄平○仄仄，平仄仄平平。","平仄○平仄，平○仄仄平。","平平○仄仄，仄仄仄平平。","仄仄平平仄，平平○仄平。"],"paragraphs":["灵山蓄云彩，纷郁出清晨。","望树繁花白，看峰小雪新。","映松张盖影，依涧布鱼鳞。","高似从龙处，低如触石频。","浓光藏半岫，浅色类飘尘。","玉叶开天际，遥怜占早春。"],"title":"山出云"}
