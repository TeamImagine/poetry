{"author":"巩丰","id":77943,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["急流方了又高冈，日永周旋未觉忙。","壁上字多知店老，岭边松茂喜车凉。","丛丛乱筿承欹石，帖帖新荷恋小塘。","湆澹恶滩应笑我，为虞鱼腹犯羊肠。"],"title":"湖岭下十里是为湆澹滩行者多至此舍舟"}
