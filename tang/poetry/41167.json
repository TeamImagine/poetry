{"author":"贯休","id":41167,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["好鸟声长睡眼开，好茶擎乳坐莓苔。","不闻荣辱成番尽，只见熊罴作队来。","诗里从前欺白雪，道情终遣似婴孩。","由来此事知音少，不是真风去不回。"],"title":"山居诗二十四首 三"}
