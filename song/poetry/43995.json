{"author":"范成大","id":43995,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["困眠醒坐一龛多，竹洞无关断客过。","贪向炉中煨榾柮，懒从掌上看庵摩。","闲无杂念惟诗在，老不甘心奈镜何。","八万四千安乐法，元无秘密可伽陀。"],"title":"北山堂开炉夜坐"}
