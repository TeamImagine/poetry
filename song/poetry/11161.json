{"author":"朱翌","id":11161,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["半夜凉生过雨初，起迎秋色扫庭除。","西牛东女经年会，北客南风一笑疏。","乾鹊悲鸣桥渡汉，龙泉腾跃气凌虚。","盆池水面萤飞过，上下天星总一如。"],"title":"七月一日夜坐观星"}
