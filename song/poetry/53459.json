{"author":"项安世","id":53459,"strains":["仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["只与酴醾话独醒，不随桃李竞时名。","人怜国色无花对，天与风流并蒂生。","两两鹤红思并翥，双双鹿紫待齐鸣。","冲天食野方多庆，尽是仙翁手种成。"],"title":"老人命赋家庭双头牡丹"}
