{"author":"苏颂","id":179162,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["二公清尚固难偕，迁谪襟怀亦洞开。","得志已观邪与正，寓言宁校福兼灾。","恬然委顺诚高识，展矣文华信雅才。","珍重佳篇堪继美，咏歌中遣待时来。"],"title":"和宣甫叔读白傅丁相诗集"}
