{"author":"张方平","id":90007,"strains":["平平平仄仄，平仄仄平平。","仄○○○仄，平平仄仄平。","○平平仄仄，平仄仄○平。","仄仄平平仄，平平仄仄○。","○平平仄仄，平仄仄○平。","仄仄平平仄，平平仄仄○。","仄平平仄仄，平仄仄平平。","仄仄平平仄，平平仄仄平。","平平平仄仄，仄○仄平平。","○仄平平仄，平平仄仄平。","仄平平仄仄，仄仄仄平平。","平仄平平仄，平平平仄平。"],"paragraphs":["丰宫周旧宅，梁国汉东关。","尹正司留钥，贤公出近班。","教条推爱利，滋蔓悉除删。","狭野耕桑急，终年狱市闲。","燕申铃阁静，荣养彩衣斑。","治迹经纶外，阴功造化间。","士林归北海，人望在东山。","一节遄趋召，西辕不可攀。","前旌霜树晓，候骑古河湾。","和气均生物，淳风复海寰。","具瞻知可副，盛德致无艰。","他日开𬬻冶，余功为铸颜。"],"title":"送内阁蔡公归阙"}
