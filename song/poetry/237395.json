{"author":"韩驹","id":237395,"strains":["平平仄仄平平平，平○仄仄平平平。","仄平仄平平平平，平平仄仄平平平。","平平仄仄平平平，平平仄仄平平平。","仄平仄仄平平平，仄平平仄仄平平。","仄平平仄平仄平，平仄仄仄平仄平。","平平仄仄平○平，仄仄平○仄仄平。","仄仄平平仄仄平，平平仄仄○平平。","平平仄○平平平，仄平仄仄○平平。","仄仄平平仄仄平，仄仄平平仄仄平。","仄平平仄仄平平，平平平仄仄平平，仄仄平平仄仄平。","仄平仄仄仄平仄，平仄仄仄仄仄平○平。"],"paragraphs":["琅玡崒嵂神仙居，云中缥缈飞双凫。","玉皇步虚求真儒，翱翔万里朝皇都。","金门待诏登公车，彤墀耿耿摅良谟。","宠光已览升荣途，握兰华省岁云徂。","下怜民物来剖符，宽即不猛鞭用蒲。","熏陶一味清和敷，报政尝闻帝曰俞。","要令仁风及海隅，光华玉节徯来苏。","黄童白叟争欢呼，不须挽粟更飞刍。","已见年丰乐有余，玉宇风清化日舒。","宝炉烟袅度垂弧，凭谁为我倩麻姑，满泛金波倒玉壶。","愿君不老八千岁，何啻二十四考居中书。"],"title":"上丘郎中生辰诗"}
