{"author":"高适","id":2331,"strains":["平仄仄平仄，仄平平仄平。","仄平仄平平，仄仄平平平。","○仄平仄仄，平平平仄平。","仄平仄仄仄，仄仄平平平。","仄仄仄平仄，平平平仄平。","仄平仄○○，仄○平仄○。","仄仄仄平仄，平平仄平○。","平仄仄仄平，平平仄○平。","仄平仄平仄，平仄平平平。","平○仄平仄，仄仄平仄平。","仄仄平平仄，平平平仄平。","仄平仄平平，○仄平平平。","平仄仄仄仄，仄平○仄平。","仄平平仄平，仄仄○仄平。","○仄仄平仄，平平平仄平。"],"paragraphs":["天子股肱守，丈人山岳灵。","出身侍丹墀，举翮凌青冥。","当昔皇运否，人神俱未宁。","谏官莫敢议，酷吏方专刑。","谷永独言事，匡衡多引经。","两朝纳深衷，万乘无不听。","盛烈播南史，雄词豁东溟。","谁谓整隼旟，翻然忆柴扃。","寄书汶阳客，回首平阴亭。","开封见千里，结念存百龄。","隐轸江山丽，氛氲兰茝馨。","自怜遇时休，漂泊随流萍。","春野变木德，夏天临火星。","一生徒羡鱼，四十犹聚萤。","从此日闲放，焉能怀拾青。"],"title":"奉酬北海李太守丈人夏日平阴亭"}
