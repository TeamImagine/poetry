{"author":"郭祥正","id":192203,"strains":["平平仄仄仄，○仄平仄仄。","平仄仄○○，仄仄平平仄。","平○仄仄平，仄○平平仄。","平平平仄平，平○仄平仄。","平平仄平仄，平平仄平仄。","平○仄平平，仄平仄平仄。","○平平仄仄，仄仄○仄仄。","平平仄平仄，仄仄平仄仄。","○平平仄仄，平仄平仄仄。","平仄仄平平，平平仄○仄。"],"paragraphs":["方塘水未涨，荷芰新展绿。","游子惬轻衣，步与孤云逐。","初临寺外桥，已听钟声肃。","徐登山后亭，葱苍翳松竹。","诸峰却罗列，龙蛇互奔触。","红绡卷晴霞，白云落孤鹜。","了然身世忘，岂念冠带束。","平时谬持节，善地甘厚禄。","更穷泉石乐，曾未伸启沃。","何以报君恩，尧天漫凝目。"],"title":"题净惠院"}
