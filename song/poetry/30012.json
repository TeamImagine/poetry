{"author":"谢谔","id":30012,"strains":["仄平平平仄平仄，平平仄仄平平仄。","仄平平仄仄平平，仄仄平平平仄仄。","平平仄仄平平平，仄仄仄仄平平平。","平平仄仄仄仄仄，仄平○平平仄平。","平平仄平仄平仄，仄仄○平仄○仄。","平平仄仄平仄○，仄平○仄平○仄。","平平平仄○平○，仄仄平平仄仄平。","仄平○平仄仄仄，○仄仄平○仄平。"],"paragraphs":["夹江居民万家邑，朱楼碧瓦炊烟湿。","笋舆登顿渡飞桥，半曲春梁龙起蛰。","门前柳叶翻霜风，小驿旧是神仙宫。","平时对面不得语，一灯从容今夕同。","呼童急持酒为帚，扫尽闲愁那更有。","人生聚散无定期，但知胶漆情如旧。","君方游戏亲戎行，我亦酸寒尉溧阳。","弃家从官岂得已，相与望云思故乡。"],"title":"会刘子东夜饮"}
