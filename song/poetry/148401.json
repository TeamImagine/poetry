{"author":"方回","id":148401,"strains":["平平平○平，平仄仄仄仄。","仄○仄仄○，平平仄平仄。","平仄仄平仄，仄仄仄仄仄。","仄平平平平，平仄仄仄仄。","仄平平平○，仄仄仄平仄。","仄仄仄仄仄，仄仄仄仄仄。","平○○平○，平仄仄○仄。","平○平仄平，仄仄仄平仄。"],"paragraphs":["齐梁陈隋诗，真可以不作。","至如晋宋间，渊明可无学。","盲统集文选，似以刖报璞。","后生今寒蝉，焉识独唳鹤。","缅怀东篱间，用意极玄邈。","笔势所到处，足与二雅角。","心期重华并，襟度大庭朴。","瓶空无酒斟，肯受寄奴托。"],"title":"西斋秋感二十首  其一七"}
