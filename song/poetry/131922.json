{"author":"萧立之","id":131922,"strains":["仄平○仄○，○仄平平平。","平平仄平平，仄仄仄仄平。","平平平仄平○仄，仄仄平平仄平○。","平平仄平○仄平，平平仄平平仄仄。","平仄平平平仄仄，平○○平平仄仄。","仄平平仄仄平平，仄仄○○仄○仄。","仄平平仄平平○，平平平仄平平平。","？平仄仄仄平仄，仄仄仄仄平平平。","平平平平仄平仄，仄仄○平仄平仄。","平平仄仄仄平平，仄仄平平平仄仄。","仄平仄仄平平平，平平○仄平○平。","平○平仄仄仄仄，平平仄仄平平平。","平仄平平平仄仄，仄○平○仄平仄。","仄平仄○仄仄平，平仄平平仄平仄。","仄仄平平仄平仄，平仄仄平平仄仄。","平○仄仄仄○平，仄仄平平仄仄仄。","平平平仄平平仄，仄平仄平平仄仄。","○仄仄仄○平平，仄仄○平仄○仄。"],"paragraphs":["北湖三百顷，其下神龙蟠。","常时泛湖人，不敢笑语喧。","龙居祠下龙王庙，碧瓦朱甍映清湫。","邦人四时迎送神，牲肥醴香神醉饱。","开庆元年秋七日，山中从前无此热。","早禾焦死晚禾枯，百姓相看眼如血。","去年淫雨冬无收，私科官籴纷征求。","薯粮掘尽蕨根断，一饱谓有今年秋。","州家差官走田里，奉佛迎仙取龙水。","南村北郭鼓冬冬，几日街头无处避。","尔龙位置尊鳞虫，须髯如戟声如锺。","人间风日不到处，珍珠室屋珊瑚宫。","虾蟹为俦鳅鳖伍，耳如无闻目无睹。","捍灾御患则祀之，安得神龙食兹土。","我有旌阳在时剑，能磔尔龙为万段。","徐将鲊法问张华，普施农民供一饭。","刑鹅投虎终无补，尔龙有知胡不雨。","如问只守过湖船，块坐教人送钱楮。"],"title":"郴旱檄北湖龙"}
