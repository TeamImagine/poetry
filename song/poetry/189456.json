{"author":"沈辽","id":189456,"strains":["仄仄仄平平仄平，仄平仄平仄平平。","仄平○仄○平仄，平仄○○平仄平。","平平仄仄仄仄仄，仄平○仄平○○。","平平仄平仄仄仄，○仄平仄平平平。"],"paragraphs":["昔日道师开法筵，老人化龙去山前。","至今胜迹冠西境，髙第相传为敬田。","平生自得物外趣，尔来更薄区中缘。","终随老师学善住，行种芝草休天年。"],"title":"题径山二首  其一"}
