{"author":"曾协","id":25465,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["传业悬知臭味同，许时踪迹马牛风。","莫夸今夕为何夕，不见吾翁对若翁。","道旧几惊心欲折，问年俱恨鬓成蓬。","只应饱学非同调，满箧新诗字字工。"],"title":"昔先君子与司直兄相知文字间诸孤悬隔各未相闻一旦裘父侄惠然见访共道家庭旧好抚今念昔慨然伤怀因成小诗呈裘父"}
