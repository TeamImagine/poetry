{"author":"郑厚","id":19305,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["燔身介子意何忙，理迹昌黎道更光。","慷慨一封论佛骨，流离万里入蛮乡。","孤芳亭角留韩木，遗爱人心比召棠。","勿谓笔端无造化，如何祛鳄似祛羊。"],"title":"寒食登韩亭"}
