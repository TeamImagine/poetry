{"author":"陈著","id":139237,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["今年寒食倍心寒，不独松楸感涕潸。","青草遥悲新瘗冢，苍梧错认旧来山。","人生醉梦乾坤里，时节晦冥风雨闲。","只有杜鹃知此意，傍云啼去又啼还。"],"title":"次韵前人寒食"}
