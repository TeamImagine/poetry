{"author":"陆游","id":36507,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["天公似欲假余龄，针石年来幸小停。","微火暖炉娱独夜，断云吐月缟中庭。","眼前乐事寒醅绿，身后虚名蠧简青。","赖有古人同此志，傍观不用叹伶仃。"],"title":"夜坐"}
