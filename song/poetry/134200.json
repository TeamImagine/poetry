{"author":"释文珦","id":134200,"strains":["平平仄平仄，平平仄平平。","仄仄平平○，仄仄仄仄平。","仄仄仄仄平，仄仄仄平平。","平仄仄仄平，仄仄平平平。","平平仄仄○，仄仄○仄平。","仄仄平仄平，仄仄平○平。","仄仄仄平平，平○平仄平。","仄仄仄平仄，仄仄仄仄○。","仄仄平平平，仄仄平平平。","仄仄仄仄平，仄仄○平平。","○平仄仄平，平仄平○仄。","平仄仄平○，平仄平○○。"],"paragraphs":["虚舟我良友，生平快冥搜。","放迹江湖间，自与造物游。","忆昔仗短筇，访我竺峰头。","贻我选体诗，得法于曹刘。","因之与定盟，有若胶漆投。","出处虽小殊，梦寐常相求。","是乃以神交，真如持远俦。","有力负舟去，迅速不少留。","易寘于凉池，亦善为舟谋。","我独念故情，涕泪如泉流。","些舟以此诗，舟亦能听不。","舟或不吾听，吾泪终难收。"],"title":"哭立虚舟"}
