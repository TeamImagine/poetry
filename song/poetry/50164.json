{"author":"周必大","id":50164,"strains":["平仄仄仄平平平仄仄○，平仄平平平仄平。","仄仄平平仄仄仄，仄仄○仄平平平。","仄仄仄平仄仄○平仄仄，○○仄平平仄仄。","仄○平○○平仄，仄仄仄平○仄仄。","仄平仄平平仄平，仄仄仄仄仄仄○。","仄○平仄仄平仄，仄仄仄○平仄平。","仄平仄仄仄平仄，平仄平平平仄仄。","平平平仄仄平平，仄仄平平仄平仄。","仄平仄仄平○平，仄仄平仄平平平。","○平仄仄平仄平，仄仄仄平平仄○。","仄平仄仄平仄仄，平○仄仄平平仄。","仄平平平平仄○，仄仄仄仄平仄仄。","仄平仄仄平平平，平平仄仄平平平。","仄平仄仄仄○仄，仄○平仄平○平。"],"paragraphs":["君不见蜀都之城百里长，无数芙蓉遮女墙。","遂令邦人记旧俗，往往空巷争新妆。","又不见云梦泽中吞美恶，相如所夸殊落落。","独将巴且并兰芷，楚客至今犹忆昨。","两邦不为天下溪，顾乃着意浊水泥。","眼看红绿意先眩，玩物固应为物迷。","岂知弱质甚蒲柳，成毁须臾翻覆手。","春风秋露略纷敷，皓雪青霜已摧朽。","主人学道穷三余，俯视官舍真蘧庐。","从渠草木荣与枯，只有此心常自如。","水边比色宁见素，隍中覆鹿初何据。","似耶非耶谁与论，彼梦我梦随所住。","大篇字字皆披沙，清晨走送惊邻家。","钝根也复发深省，世间何物非空花。"],"title":"次韵邹德章监簿官舍芙蓉芭蕉"}
