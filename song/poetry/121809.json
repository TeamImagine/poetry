{"author":"白玉蟾","id":121809,"strains":["平平○仄，仄平平平。","仄仄仄仄，仄仄○平。","平仄平平，平平平仄。","仄○平平，仄仄仄仄。","平平平仄，仄仄平○。","平平仄仄，平仄仄○。","平平仄平，仄仄仄仄。","○平平平，平仄仄仄。","仄仄仄仄，平平仄平。","平○仄○，○平仄○。","仄仄仄平，平平仄平。","平仄平仄，平平平平。","仄仄平平，仄仄平仄。","仄仄平平，平平平仄。","平平平仄，仄仄平平。","仄仄平平，仄仄平平。","平仄○平，仄平仄仄。","平平平平，仄仄仄仄。","平仄仄仄，仄平仄平。","仄平仄仄，平○平平。","平平平仄，平仄仄仄。","平仄仄平，平仄○仄。","仄平仄仄，平仄平平。","仄平仄仄，仄仄平平。"],"paragraphs":["西华王母，紫虚元君。","咀嚼九日，偃仰三云。","毛竹秦娥，箫台周女。","夜骑天风，晓诣帝所。","琪花开盛，凤鸟歌雍。","霞旌舞翠，烟幢丽空。","金茎露飞，玉树月淡。","苍苔丹墀，红药宋槛。","北斗后德，阳春母仪。","飚乘鹤驱，霓裳羽衣。","懿淑靖都，恭柔慧闲。","金玉渊海，琼瑶丘山。","圣学光明，宝翰芳美。","四海歌谣，关雎麟趾。","仙仪冲粹，道性熙怡。","福禄来为，葛藟螽斯。","金鼎凝霜，玉炉煅月。","芝田黄芽，桂馆白雪。","青鸟不至，翠蓬忘归。","玉真瑞世，吾教光辉。","详延方士，酬酢道要。","营魄守雌，玄牝观妙。","广寒兔老，衡岳松青。","至尊万寿，永保坤宁。"],"title":"玉真瑞世颂"}
