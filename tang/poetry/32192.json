{"author":"韩偓","id":32192,"strains":["仄平平仄仄平平，仄仄平平仄仄平。","仄仄平平○仄仄，仄平平仄仄平平。","仄平仄仄平平仄，平仄平平仄仄○。","仄仄仄平平仄仄，平平○仄仄仄仄。"],"paragraphs":["树头初日照西檐，树底蔫花夜雨霑。","外院池亭闻动锁，后堂阑槛见垂帘。","柳腰入户风斜倚，榆荚堆墙水半淹。","把酒送春惆怅在，年年三月病厌厌。"],"title":"春尽日"}
