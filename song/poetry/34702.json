{"author":"陆游","id":34702,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄平仄平平仄仄，平平仄仄仄平平。"],"paragraphs":["一春衰病集残骸，太息流尘覆酒杯。","僧钵始知莼菜老，佛瓶初见杏花开。","蘋溪小雨成幽讨，松院斜阳又独来。","不为爱闲从野叟，年来万事学低摧。"],"title":"春晚至山中因访陈道人"}
