{"author":"黄庭坚","id":206420,"strains":["仄仄平平仄，平平仄仄平。","仄○平仄仄，仄仄仄○○。","仄仄平平仄，平○仄仄平。","仄平平仄仄，仄仄仄平平。","○仄○平仄，平平仄仄平。","平平平仄仄，平仄仄平平。"],"paragraphs":["国士怀珠玉，通津不易扛。","椟藏心有待，褐短义难降。","宝唾归青简，晴虹贯夜窗。","直言方按剑，岂是故迷邦。","弹雀轻千仞，连城买一双。","安知蓝缕底，明月弄寒江。"],"title":"被褐怀珠玉"}
