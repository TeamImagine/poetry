{"author":"韦应物","id":56783,"strains":["仄仄平仄仄，平平平仄平。","平平仄仄仄，仄仄仄仄平。","○仄平平仄，仄仄仄平平。","仄平平平平，○○仄平平。","平仄仄仄仄，平平仄○平。","平平仄仄仄，平仄仄仄○。","仄仄平仄仄，仄○○仄平。"],"paragraphs":["茂等方上达，诸生安可希。","栖神澹物表，涣汗布令词。","如彼昆山玉，本自有光辉。","鄙人徒区区，称叹亦何为。","弥月旷不接，公门但驱驰。","兰章忽有赠，持用慰所思。","不见心尚密，况当相见时。"],"title":"荅贡士黎逢"}
