{"author":"谢翱","id":164771,"strains":["仄仄仄平平，平平平仄仄。","平○仄仄仄，仄平平仄仄。","仄平平仄仄，仄仄仄平仄。","平平仄仄仄，仄仄仄平仄。","仄仄平平平，仄仄仄仄仄。","平平仄仄仄，○仄仄平仄。","平仄仄平平，仄仄仄仄仄。","○仄○仄平，仄平仄○仄。"],"paragraphs":["五日泣江蓠，骚人沉佩褋。","年深吊古客，满门垂艾叶。","既垂青艾叶，复竞画舟檝。","明时内阁子，供奉进瑶帖。","岂复怀沅湘，历舜愬往牒。","江流物色改，看画泪承睫。","仿佛旧居人，指点失故业。","三户空鸟啼，九疑列如堞。"],"title":"五日观潇湘图"}
