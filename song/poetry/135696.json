{"author":"蔡襄","id":135696,"strains":["仄仄仄仄平，○○平仄仄。","平仄平仄平，仄仄平平仄。","仄仄平仄仄，平平○○仄。","平平仄仄平，仄仄仄○仄。","平平仄仄仄，仄仄平平仄。","平○仄仄平，平平平仄仄。","平仄仄平平，平平仄仄仄。","？仄仄仄仄，仄平仄平仄。"],"paragraphs":["昔子尚穉孩，从亲来此邑。","今子稽簿书，职守仍前袭。","岁月曾未几，风流正相及。","新硎刃益铦，旧署墨犹湿。","非徒使气奋，固使家声立。","征调事渐繁，须材时所急。","何不一轩翔，荣名亦可拾。","勖子乃自省，满颜抱羞涩。"],"title":"寄襄城孙主簿"}
