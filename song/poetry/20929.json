{"author":"晁公溯","id":20929,"strains":["仄平平平仄，仄仄○仄平。","○平○仄仄，平仄平○平。","仄平○仄仄，仄仄仄平平。","平○仄○仄，仄平平仄仄。","平平平仄平，仄仄平平平。","仄仄仄仄仄，仄平仄平平。","仄平仄仄仄，平仄仄仄○。","平仄平平仄，仄仄仄平平。","仄仄仄仄仄，平平○平平。","○平仄平平，仄仄仄平平。","仄仄仄仄平，○仄仄仄平。","仄平○仄仄，○○平仄平。","仄仄平仄仄，仄○○仄平。"],"paragraphs":["蜀人工词赋，作者司马扬。","其声中律吕，今有房中章。","顾尝评笔力，盖可补诗亡。","追思每叹息，浩歌徒慨慷。","虽无铜水池，想见金芝芳。","属此乐大予，遍之署清商。","是邦故俎豆，夫岂数乐浪。","能唱襄阳曲，不减大堤倡。","助我饮在泮，惭君并游梁。","临波揽芙蓉，翠叶以为觞。","酌酒满贮之，如挹白露光。","放杯且勿遽，更当谋乐方。","左右嗟未省，旁观犹堵墙。"],"title":"王伯厚和予墙字韵因用其韵记五月八日同饮池上之作"}
