{"author":"许必胜","id":27074,"strains":["平平仄平平，仄仄平平平。","仄平仄○仄，仄○平平○。","平平仄仄仄，仄平平仄平。","平平仄平平，仄平平仄平。","仄仄○仄仄，平平平仄○。","平仄平仄仄，仄平仄仄平。","仄平仄平仄，平平仄平平。","平平仄平仄，平仄平○平。","平仄仄仄仄，平平平仄平。"],"paragraphs":["孤桐饱秋风，响作霜天鸿。","手翻九嶷色，下堕潇湘中。","谁言一寸路，不成西与东。","谁言少年时，不成衰老翁。","欲使胶漆意，通君山水衷。","尝恐金石奏，复为郑卫工。","所悲百年内，徒然羡华嵩。","华嵩有终极，愁泪终难穷。","愁泪一入地，春风无碧丛。"],"title":"忆旧游  其二"}
