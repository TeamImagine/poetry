{"author":"虞俦","id":62081,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["剩欲从公朝暮闲，一溪留我未容还。","极思谈笑三秋隔，相望林泉数里间。","诗绝一时同郑老，书堂终日憩何山。","报来定有吴门信，快矣黄嘉明月湾。"],"title":"正卿不见累日闻十二日与郑丈舍人游何山书此为寄"}
