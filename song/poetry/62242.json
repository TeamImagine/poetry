{"author":"虞俦","id":62242,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["维摩应待散花天，无复称觞寿母前。","从隔蓬壶三万里，尚期华表一千年。","弟兄黄发三人在，故旧青云众目怜。","自愧阿奴真碌碌，不妨鉴井又蹁跹。"],"title":"甲寅十一月朔旦冬至适值先妣太夫人服阕从吉感而赋诗二首  其二"}
