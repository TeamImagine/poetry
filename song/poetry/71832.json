{"author":"彭龟年","id":71832,"strains":["仄仄仄仄平，平仄仄仄平。","平平○仄平，仄仄仄仄平。","仄仄仄仄平，仄仄仄仄平。","仄平仄平仄，仄仄仄仄平。","平平仄平平，平平仄平○。","平平仄仄仄，仄○平仄平。"],"paragraphs":["富贵不可求，名节可不修。","韩公三上书，所愿略不酬。","柳子百世文，莫洗一日羞。","要须外无累，乃免罟获忧。","青青最高松，藤萝所绸缪。","繁阴岂足羡，试看风露秋。"],"title":"别张袁州五首  其二"}
