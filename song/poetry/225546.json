{"author":"李昭玘","id":225546,"strains":["仄仄平平仄仄平，平平仄仄仄平平。","平平仄仄仄平仄，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["富贵从来一羽轻，胸中万卷复何营。","囊钱尽处布衾短，谤焰息时坟草生。","一日得行须有命，百年不死是高名。","瑶琴挂壁凝尘满，无复当年流水声。"],"title":"吊刘孝嗣"}
