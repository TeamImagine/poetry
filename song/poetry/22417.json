{"author":"王十朋","id":22417,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["南枝昨夜暖先回，压尽群芳独自开。","仙客风中飘素袂，玉妃月下试新裁。","未凭驿使殷勤寄，首辱新诗特地来。","明日雪晴须共赏，为花拼却饮千杯。"],"title":"梅花次贾元识韵"}
