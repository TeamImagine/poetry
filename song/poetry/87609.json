{"author":"韩淲","id":87609,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["年年梨枣寄西风，近喜豅岩一笑同。","坐石弄筇泉汩没，望云搜句月朦胧。","经时话著犹疑画，尽日来思又若空。","珍重交情两相望，鹿门深处见庞公。"],"title":"亨中送梨枣"}
