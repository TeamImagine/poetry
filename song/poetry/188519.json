{"author":"魏野","id":188519,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["虽喜乘骢到水村，却愁诗敌势难亲。","平生未竖降旗客，临老将为弃甲人。","豸角勇无心害物，鸡皮怯有汗沾巾。","数篇勉和情枯竭，潦倒词锋息战尘。"],"title":"酬和知府李殿院见访之什往来不休因成四首  其四"}
