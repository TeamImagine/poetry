{"author":"陆游","id":36776,"strains":["平平○仄仄，仄仄仄仄仄。","平平平仄平，平仄仄○仄。","平平仄平平，平仄仄仄仄。","仄平仄仄仄，平平仄○仄。","平平平平平，平仄仄仄仄。","仄平？仄仄，仄仄平仄仄。"],"paragraphs":["冬温思雨雪，稍久已复厌。","祁寒人怨咨，千载语犹验。","人心自无常，天命本不僭。","积阴势已极，浮云会当敛。","山花红酣酣，溪水绿滟滟。","短篷倘可具，与子东入剡。"],"title":"雨雪兼旬有赋"}
