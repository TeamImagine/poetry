{"author":"苏轼","id":195001,"strains":["平平平平平○平，仄仄平仄平平平。","平平仄仄仄平仄，仄仄仄仄平平平。","平仄平平仄仄○，仄平仄仄仄仄平。","平平仄平仄平仄，仄仄平仄仄仄平。","仄○平平仄仄仄，仄仄○仄平平平。","仄○仄仄仄仄平，仄仄仄仄仄仄平。","○○仄仄仄○仄，平仄仄仄平平平。","平平平○仄平仄，仄仄仄仄平平○。","仄平平仄仄平仄，仄仄○仄平○平。","仄仄平平仄仄仄，平平平仄平平平。"],"paragraphs":["鹅溪清丝清如冰，上有千岁交枝藤。","藤生谷底饱风雪，岁晚忽作龙蛇升。","嗟我虽为老侍从，骨寒只受布与缯。","床头锦衾未还客，坐觉芒刺在背膺。","岂如髯卿晚乃贵，福禄正似川方增。","醉中倒著紫绮裘，下有半臂出缥绫。","封题不敢妄裁剪，刀尺自有佳人能。","遥知千骑出清晓，积雪未放浮尘兴。","白须红带柳丝下，老弱空巷人相登。","但放奇纹出领袖，吾髯虽老无人憎。"],"title":"东川清丝寄鲁冀州戏赠"}
