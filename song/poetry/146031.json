{"author":"蔡襄","id":146031,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["江国初凉夕漏均，青天无翳地无尘。","莲花翦彩灯光灿，蕉叶倾金酒味新。","时节暗迁应不再，懽娱难得莫辞频。","明年今夜中庭月，依旧寒光别照人。"],"title":"清暑堂中秋夜饮"}
