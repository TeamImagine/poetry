{"author":"刘敞","id":174622,"strains":["仄○仄仄仄，仄仄仄○仄。","平仄平○平，平平仄平仄。","平平仄平平，仄仄仄仄仄。","平平平平平，仄仄平仄仄。","平○平仄○，仄仄仄仄仄。","？平仄○仄，仄仄仄○仄。","平平仄平仄，仄平仄仄仄。","平仄仄仄平，仄平仄仄仄。","○平平平仄，○仄平仄仄。","仄仄仄平平，○仄仄○仄。","平○仄仄仄，平○仄仄仄。","仄仄平仄平，○平仄平仄。","平平平仄仄，仄仄仄平仄。","仄仄○平平，仄平仄平仄。","仄平仄仄仄，仄仄仄仄仄。","仄仄○平平，平○仄平仄。","平平平平仄，仄仄平仄仄。","仄○仄仄平，○平仄仄仄。","仄平平平仄，仄仄仄仄仄。","仄仄平仄平，仄平仄？仄。","仄○仄仄仄，仄仄仄仄仄。","仄仄平仄平，仄○？平仄。","平平○平平，仄仄仄平仄。","仄平平平○，仄仄平仄仄。"],"paragraphs":["洞庭七百里，浩荡敌溟渤。","云梦开其胸，巴陵束喉舌。","东流汇群川，盛涨五六月。","飘飖浮乾坤，倚盖低兀臲。","吾行寰海间，未见此水阔。","峡流下衣带，岛屿尽毫末。","高秋卷氛翳，两涯浴日月。","何得径寸珠，晦明互出没。","苍茫蛟龙宅，溷杂鱼鳖窟。","太古到于今，沈潜孰分别。","风帆引北极，波浪限百越。","国绝南顾忧，献琛各通达。","山川非一险，此实辅明哲。","俯笑三苗愚，竟为独夫灭。","远游世俗隘，偶此耳目豁。","淅沥临清风，滂沱濯炎热。","萧萧霜林暮，蔼蔼芳草歇。","壮观激我怀，当歌意复咽。","寂寥轩辕乐，万古逸响绝。","惨淡虞帝魂，九疑莽嵽嵲。","况闻屈贾辈，各赐楚汉玦。","至德无复还，后王寝衰缺。","滔滔更南征，郁郁抱忉怛。","太湖虽云深，未救怀古渴。"],"title":"望洞庭"}
