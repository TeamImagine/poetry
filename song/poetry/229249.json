{"author":"释德洪","id":229249,"strains":["平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["庵内不知庵外事，坐看来者堕锋机。","忽思良遂参麻谷，大类清平见翠微。","黄蘗棒头宁有法，惠超言下便知非。","意根欲立无存处，万象同时把手归。"],"title":"示禅者"}
