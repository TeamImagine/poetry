{"author":"陈昌言","id":144357,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["山势崔嵬望太行，星轺迢递过临漳。","华林园废花争发，铜雀台空草自芳。","何必三分夸霸业，独怜千古擅文章。","生逢乱世终非幸，疑冢累累挂夕阳。"],"title":"邺都"}
