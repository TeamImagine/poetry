{"author":"朱均","id":42976,"strains":["平平平平仄，平仄仄平平。","仄仄平平仄，仄平平仄平。","平平仄平仄，平仄仄平平。","○仄平仄仄，平平平仄平。","平仄平平仄，平仄仄平平。","仄仄仄平仄，平平仄平平。","平平平仄仄，仄仄仄平平。","平仄○仄仄，平平平仄平。","平平仄平仄，仄仄仄平平。"],"paragraphs":["平生游城郭，殂没委荒榛。","自我辞人世，不知秋与春。","牛羊久来牧，松柏几成薪。","分绝车马好，甘随狐兔群。","何处清风至，君子幸为邻。","烈烈盛名德，依依伫良宾。","千年何旦暮，一室动人神。","乔木如在望，通衢良易遵。","高门傥无隔，向与析龙津。"],"title":"贻常夷诗"}
