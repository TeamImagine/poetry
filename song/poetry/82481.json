{"author":"孙应时","id":82481,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["翠锦熏笼白玉花，几年庐阜饱烟霞。","定知姑射同肌骨，何必离骚借齿牙。","心事早陪三友约，国香今压五侯家。","主人封植无多费，賸乞卢仝七椀茶。"],"title":"和胡仲方抚干白瑞香及黄橼韵"}
