{"author":"李光","id":236110,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不用携壶上翠微，南楼风景古云稀。","宁辞坐上吹乌帽，应笑篱边候白衣。","举目佳山伤客意，满园丛菊待人归。","分题未尽宾僚数，更看纹楸小合围。"],"title":"九日会南楼坐客十有二人以人世难逢开口笑菊花须插满头归分韵得归字"}
