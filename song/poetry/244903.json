{"author":"李纲","id":244903,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["猎得飞熊自渭滨，钓璜赐履定前身。","功髙浴日千山晓，力拒回天万国春。","暂辍岩廊调鼎手，来为林壑采芝人。","片帆云海无多地，叹息何缘厕末宾。"],"title":"吕元直得书天台郭外治园林作退老堂求诗为赋两章  其一"}
