{"author":"李郢","id":47481,"strains":["平平平仄仄平平，仄仄平平仄仄平。","平仄仄平平仄仄，仄平平平仄平平。平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["沧洲垂钓本无名，十月风霜偶到京。","羸马未曾谙道路，片文谁为达公卿？听残晓漏愁终在，画尽寒灰计不成。","心苦篇章头早白，十年江汉忆先生。"],"title":"阙下献杨侍郎"}
