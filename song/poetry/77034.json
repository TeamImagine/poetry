{"author":"徐恢","id":77034,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平平仄平。","仄仄平平仄平仄，仄平平仄仄平平。"],"paragraphs":["春来懒倦半相仍，全似诸方怕事僧。","薄有篇章堪对酒，略无情绪要观灯。","湖山帝里梦频往，泉石吴乡归未能。","四海平生几兄弟，个般滋味更谁曾。"],"title":"灯夕多为城中之约因赋此篇"}
