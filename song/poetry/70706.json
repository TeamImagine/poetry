{"author":"袁说友","id":70706,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["褰裳乐得送迎翁，遣句犹烦七字工。","颇识当年斤斧手，却惭昔日马牛风。","平生杨敬惟称项，晚岁侯芭只守雄。","便把黄封红客眼，一尊已当百壶丰。"],"title":"谢诚斋惠酒"}
