{"author":"杨万里","id":45513,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["宣城讯后忽年余，闽水风来又岁除。","人品只今推正始，诗声何止过黄初。","岂无天上同朝友，不寄山中半纸书。","珍重故人多问我，鬓毛半脱齿全疏。"],"title":"和闽漕傅安道郎中送毛平仲诗韵寄谢惠书及诗"}
