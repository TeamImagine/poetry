{"author":"苏舜钦","id":90424,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["驱马山前访古踪，僧居萧洒隔尘笼。","遶庭石鳖谷间水，入户鸣鸱堆上风。","无限老松秋色里，数声疏铎月明中。","村鸡坐听三号彻，去去前朝气味同。"],"title":"宿终南山下百塔院"}
