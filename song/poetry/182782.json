{"author":"强至","id":182782,"strains":["平仄平平仄，平平仄仄平。","仄平平○仄，仄仄仄平平。","仄仄平平仄，平平仄仄平。","仄平○仄仄，平仄○平平。","仄仄平平仄，平平仄平平。","仄平○仄仄，仄仄仄仄平。","仄仄○平仄，平平仄仄平。","仄平平仄○，平仄仄平平。","仄仄○平仄，平平仄仄平。","平平平仄仄，平仄仄平平。"],"paragraphs":["人说樱桃美，谁知味特殊。","颗匀圆更好，色丽赏还须。","树树红攒夏，年年价满都。","畏风应早摘，宜日称晨敷。","血滴春鹃泪，胎含火齐珠。","透肌胜琥珀，爽口剧醍醐。","怒目睛全赤，妆唇点误粗。","爱擎宜翠笼，登进合银盂。","秀实期先荐，流鶑莫漫图。","园林千百品，甘处后尘无。"],"title":"次韵郡僚樱桃之什"}
