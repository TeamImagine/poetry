{"author":"张耒","id":215857,"strains":["平平仄平仄，仄仄平平平。","平平仄○平，仄平仄○平。","仄仄○仄仄，仄○仄平平。","○○平仄仄，仄仄平仄平。","平平仄仄仄，○仄仄平平。","平仄平仄平，平○仄平平。"],"paragraphs":["金风透残伏，玉树先秋凉。","喓喓草间虫，感时振衣裳。","楚客思万里，夜吟怨藜床。","劳劳终夕语，共此檐月光。","孤轮曳独茧，折管韵哀伤。","辛苦豳父兄，无衣畏风霜。"],"title":"莎鸡"}
