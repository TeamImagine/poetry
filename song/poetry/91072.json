{"author":"释居简","id":91072,"strains":["平平平仄平平平，仄平仄仄仄仄平。","仄平仄仄平仄平，平平仄仄○平平。","仄平平仄平平平，仄仄仄平平仄平。","仄○平平仄平仄，仄仄○仄平○○。","仄仄仄仄仄仄仄，○平仄仄平平平。","平平平○仄平仄，仄仄仄仄平仄○。","平平仄仄仄仄仄，平仄○仄平平○。","仄平仄仄平仄○，平平仄仄仄仄平。","仄平仄仄仄平仄，平仄仄平平仄○。","○平仄仄仄仄仄，平仄仄仄平平○。","平平平平仄仄平，仄仄平仄平平平。","仄平平平仄平仄，平仄平仄平仄仄。","仄仄平仄平仄仄，仄○仄仄○仄○。"],"paragraphs":["悠哉招隠琅琅然，画然勇变易水寒。","槁梧语急声欲干，哀丝欲绝回风酸。","激昂余地涵清圜，弗落断崖清夜湍。","想当悲歌蓄真怒，发立如棘冲其冠。","慨慷一死不复惜，从容按辔无求还。","投机之间不容发，一失万古成永叹。","尘侵匕首壮士死，谁冩遗恨归清弹。","谓言此曲无再弹，浑刚不敌智士肝。","脑脂盖眼日高卧，幽愤欲平良独难。","油然易感不易触，徒使壮泪双汍澜。","琴工推琴向我言，我指何自生忧端。","物能移人不移物，安得心广仍体胖。","欲令心广仍体胖，不妨试作如此观。"],"title":"易水行赠修和谢德之高士"}
