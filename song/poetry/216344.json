{"author":"张耒","id":216344,"strains":["仄仄平平仄仄平，仄平仄仄仄平平。","平平仄仄平平仄，仄仄平平平平平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["荡荡东风散客心，出门驱马问园林。","花房待暖徐徐放，柳色随春旋旋深。","城郭远来无俗客，松篁深处有幽禽。","王公留壁题诗句，应许骚人尽日吟。"],"title":"暇日同孙毕二同舍游李氏园亭"}
