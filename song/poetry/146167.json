{"author":"俞汝尚","id":146167,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["释屦从军蚤滥官，已衰能复尚盘桓。","迩来齿发羞相问，乞有衡茅觅自安。","使我襟怀遗内热，诵君诗句袭人寒。","知谁便是知音者，且作岩溪雪景看。"],"title":"汝尚将归吴兴齐州记室苏子由辱诗为送因逐韵谢之"}
