{"author":"李石","id":20326,"strains":["仄仄仄仄平平平，○平仄仄平平平。","平○仄平仄仄仄，仄○仄平仄仄平。","平平平仄平仄平，仄仄仄仄平平○。","平平仄仄仄平仄，仄平仄仄平平平。","仄平平○○仄仄，平仄仄仄平仄平。","仄平仄平仄仄○，仄仄平仄平平平。","仄仄仄平仄仄仄，仄仄平仄平平平。","仄仄仄平仄仄仄，平仄仄仄平仄○。","平平仄仄平仄仄，○仄仄仄仄平平。"],"paragraphs":["四月旱火坤西维，湫潭百丈沧江湄。","潭中老龙帝所御，偃蹇不任世俗羁。","招呼频费香火诚，去则甚速来何迟。","炎官火伞日轮午，一尘不动天琉璃。","火光之中兴白雾，风伯鼓鞴雷奋椎。","黑云压城白昼暝，倒泻银汉倾天池。","帝敕九乌以震死，血饱龙吻纷淋漓。","再拜谓龙曷少霁，龙与我职均有司。","商霖傥可通帝梦，正直炯炯唯龙知。"],"title":"夏旱"}
