{"author":"张耒","id":216129,"strains":["仄平仄仄○平平，平仄○平仄○仄。","仄○平仄○仄平，平仄仄平仄○仄。","仄○平仄仄平仄，仄仄平平仄平仄。","仄仄仄仄仄仄平，平仄平平仄平仄。","平平平平仄仄仄，仄仄平仄平平仄。","仄平仄仄仄仄平，平仄平平平仄仄。","仄平仄仄○平仄，仄○仄平平仄仄。","○平平仄仄仄平，仄仄仄平平仄仄。","仄○平平仄平仄，仄仄仄仄平仄仄。","平平平仄仄仄平，仄仄仄○平仄仄。","平平仄平仄平仄，○仄平平仄平仄。","仄平仄仄平仄○，仄仄仄平平仄仄。","仄平仄仄平平仄，仄仄○仄○○仄。","○平仄仄仄仄○，○仄平平仄平仄。"],"paragraphs":["我年十八从先生，今也相逢得三子。","坐思前事且十年，嗟我不才老将俟。","子中兄弟气清拔，粲若瑶环与琼珥。","逸足骏马不受羁，凌跞奔驰动千里。","先生声名二十载，乃得姻娅皆文士。","我今贺子得所遭，非我先生谁办此。","定交自恨相知晚，漫浪一官非我志。","论文终日坐忘归，欲别出门还顿辔。","我如辕驹幸刍豆，岂不自厌安敢避。","人生谋食亦可悲，世上舍闲皆失计。","西来有人话吾邑，颇说山川慰人意。","寄诗莫惮凭驿传，对酒惜哉无子醉。","到官便扫琴书室，有客过我行当至。","疏泉养笋待子吟，更采山刍秣君骥。"],"title":"惜别赠子中昆仲二首  其二"}
