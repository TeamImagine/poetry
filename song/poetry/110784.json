{"author":"刘克庄","id":110784,"strains":["仄仄平仄平，○平平○仄。","仄平仄平○，仄仄仄仄仄。","仄平平平○，仄仄平仄仄。","平○仄仄平，仄仄仄平仄。","仄仄仄○仄，仄○○平仄。","仄平仄仄仄，平仄仄仄仄。","仄平仄○平，仄平仄仄仄。","平平仄平平，仄平仄○仄。","平平仄仄仄，仄仄平平○。","仄仄○仄仄，仄平平仄仄。","平○仄平平，○仄○平仄。","平平仄平平，仄○仄平仄。"],"paragraphs":["近甸骚屑余，当宁焦劳甚。","剖符寄非轻，弄印择已审。","盎然春风和，解此寒色凛。","吾闻守四邻，岂必卫堂寝。","恶马易调伏，小鲜难烹饪。","腊前况屡白，秋杪定一稔。","我侯但凝香，彼州自奠枕。","英英尚书郎，饯诗丽如锦。","骊珠忽满轴，继者皆曹沈。","顾予如病鹤，欲鸣声复噤。","宁论鬼揶揄，行以亲来谂。","南归掣斋铃，傥留故人饮。"],"title":"重饯赵信州分韵得寝字"}
