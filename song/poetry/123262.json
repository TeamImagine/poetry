{"author":"吴潜","id":123262,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["南方一佛放圆光，散作阎浮薝卜香。","便把此花为赞祝，更将何物献休祥。","建中圣主平平荡，锡福明王简简穰。","共喜太平今有象，新年好上万年觞。"],"title":"和史司直韵五首  其一"}
