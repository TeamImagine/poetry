{"author":"岳珂","id":105445,"strains":["平平仄仄平仄仄，平平○仄平平仄。","平平仄仄仄仄平，平仄平平仄平仄。","○平仄平仄仄平，平平仄仄平平平。","平平仄仄仄仄仄，仄仄平仄平平平。","仄仄仄仄仄平仄，仄仄平平平仄仄。","仄仄○仄平仄○，平平仄平仄平平。","仄仄仄仄仄仄仄，仄仄平平平仄仄。","仄平平仄仄仄平，仄平仄仄平平平。","平仄仄仄平○仄仄平仄，仄仄仄○平仄仄。","平平仄仄仄仄平，平仄仄？平仄仄。","仄平○平平仄仄，仄仄○平仄平仄。","平平仄仄仄仄平，○平○平平仄仄。","仄平仄仄仄○平，仄平平平平仄平。","仄平仄○平仄仄，仄仄平仄平○平。","仄平平平仄平平，仄平仄仄平仄○。","平平○○平仄平，仄仄平仄平仄平。","仄？仄仄仄○仄，仄仄仄平平仄仄。","平平仄仄平仄平，○仄仄平平平平。"],"paragraphs":["西风策策黄叶舞，茅檐三尺鸣秋雨。","东家拙妇拥面啼，强剔孤灯诉愁窭。","当年采桑陌上归，嬉游不管春蚕饥。","千丝万缕茧白雪，便学红女攀花枝。","十七十八事机织，暗琐青闺人不识。","二十三十幽恨长，卢家古梁玉为堂。","四十五十已老大，唧唧鸣蛩欺独卧。","尚随姑嫂作笑嗔，一生苦乐由他人。","君不见昨朝县吏踏门𫔶，杼柚已空盆盎竭。","鸡豚指栅索饮壶，掀釜叫呼嗤妇拙。","起来迎门陪笑面，不似娇羞怕人见。","今年岁事苦不登，且为当家聊一展。","吏嚣不肯怒且诃，大儿门东窥饭箩。","藁砧走藏姑诮骂，造餠无面知如何。","蹙金芙蓉戏双鸳，绣床一倚曾万钱。","低头长叹祇自怜，昔者何巧今不然。","吏呼已倦里正醉，抆泪背人还涤器。","明朝欲酒姑勿哗，正恐突隳惊阿家。"],"title":"拙妇吟"}
