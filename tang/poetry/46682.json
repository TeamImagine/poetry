{"author":"张祜（一）","id":46682,"strains":["仄仄平平仄仄平，平平仄仄仄平平。","仄平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄仄平仄，平仄仄平平仄平。"],"paragraphs":["一角横查碍小滩，渔舟稍稍避回湍。","鹿蹄踏叶暮山响，龟壳曝沙春水寒。","诗句近吟知律变，《易》书穷讨觉才难。","风光好处自携酌，归去醉扶花药栏。"],"title":"寓居临平山下三首 其二"}
