{"author":"刘攽","id":183141,"strains":["平仄○仄平，仄仄仄平仄。","仄平仄仄仄，仄仄平○仄。","平平平平平，仄仄平仄仄。","平仄仄平平，平平仄平仄。","平平○平仄，○仄○仄仄。","仄仄平仄○，平平○仄仄。","平○平平仄，仄仄仄仄仄。","仄仄仄平平，平平平仄仄。"],"paragraphs":["幽意难具陈，静境可因就。","远求涧侧石，置彼窗中岫。","前为嵩华高，侧构衡霍秀。","岩崿倏天成，风烟若神授。","他时看图画，应接颇意究。","气色形似间，人人轻宇宙。","尝闻山林士，既往又不复。","此语我知之，衡茅非所陋。"],"title":"作假山"}
