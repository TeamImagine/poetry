{"author":"苏轼","id":193450,"strains":["仄仄平仄平，平平平仄仄。","○平平仄仄，仄仄平仄仄。","平平仄平仄，平仄仄仄仄。","仄平平仄平，平仄平仄仄。","平平平仄仄，仄仄仄平仄。","仄平仄仄平，平仄平仄仄。","仄平平平仄，仄仄平○仄。","平平仄仄○，平仄○仄仄。"],"paragraphs":["远客来自南，游尘昏岘首。","过关无百步，旷荡吞楚薮。","登高忽惆怅，千载意有偶。","所忧谁复知，嗟我生苦后。","团团山上桧，岁岁阅榆柳。","大才固已殊，安得同永久。","可怜山前客，倏忽星过罶。","贤愚未及分，来者当自剖。"],"title":"岘山"}
