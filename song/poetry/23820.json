{"author":"王十朋","id":23820,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","平仄仄平仄仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["鲁酒三杯却到齐，诗坛老将胜山西。","气余殿上欲折槛，清见胸中不糁藜。","聊复忘机对禅榻，未应采药赴桃溪。","吾侪会合真天意，清绝湖山尽共题。"],"title":"刘汝一和诗复用韵"}
