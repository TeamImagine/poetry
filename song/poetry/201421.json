{"author":"彭汝砺","id":201421,"strains":["仄平平仄，○仄仄平。","仄平平仄，○仄○平。","仄平平平，平仄○平。","平平仄仄，平仄仄平。","仄仄平平，平平仄○。","仄平平平，平仄仄平。","仄仄○平，平○○○。","仄仄平平，仄仄平平。","仄○平平，仄仄仄平。"],"paragraphs":["彼呱呱者，其孰弃之。","彼嬛嬛者，其孰收之。","彼禽何知，能字其雏。","飞前则顾，饥啄则呼。","孰谓斯人，禽之不如。","彼雏之微，皆得所依。","婉娩其音，婆娑其衣。","孰谓斯人，乃独无归。","我号斯言，以告采诗。"],"title":"路人有弃其子者因作是诗予时奉使湖外"}
