{"author":"杨凝","id":7586,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["细雨晴深小苑东，春云开气逐光风。","雄儿走马神光上，静女看花佛寺中。","书剑学多心欲懒，田园荒废望频空。","南归路极天连海，惟有相思明月同。"],"title":"春霁晚望"}
