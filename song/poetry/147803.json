{"author":"方回","id":147803,"strains":["平平平仄仄，仄仄平仄平。","○平仄平仄，平仄平仄平。","平仄仄仄仄，平仄仄仄平。","仄○仄仄仄，仄仄平平平。","平平平平平，仄仄平仄平。","平仄仄仄仄，平仄仄○平。","平仄平仄平，仄平平平平。"],"paragraphs":["痴痴谁氏子，昼夜安以偷。","其人一何乐，惟我攒百忧。","忧者谓速朽，顽骨病复瘳。","乐当必老寿，顾已归山丘。","饥生支床龟，饱死豺虎俦。","天道匪易测，人事谅难筹。","生死吾不知，及辰为兹游。"],"title":"秀亭秋怀十五首  其二"}
