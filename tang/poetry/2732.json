{"author":"杜甫","id":2732,"strains":["平○仄平平，○仄仄仄平。","平仄仄仄仄，平平仄平○。","仄平仄仄平，○仄○仄平。","平平仄仄仄，平仄○平○。","平平仄仄仄，平仄仄仄平。","仄平仄平平，仄仄平仄平。","仄仄仄仄仄，仄平仄平平。","仄平仄平仄，平仄平平平。"],"paragraphs":["山行有常程，中夜尚未安。","微月没已久，崖倾路何难。","大江动我前，汹若溟渤宽。","篙师暗理楫，歌笑轻波澜。","霜浓木石滑，风急手足寒。","入舟已千忧，陟𪩘仍万盘。","迥眺积水外，始知众星干。","远游令人瘦，衰疾惭加餐。"],"title":"水会渡"}
