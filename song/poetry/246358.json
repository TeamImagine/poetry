{"author":"吕本中","id":246358,"strains":["仄平平仄仄平平，仄仄平平仄平平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["好诗无过亦无功，准拟还家赠阿宗。","会有江山与湔祓，且无尘土共从容。","大汪矫矫云间鹤，老谢森森涧底松。","回首百年俱一梦，暮年文采更谁从。"],"title":"阅旧诗卷有怀"}
