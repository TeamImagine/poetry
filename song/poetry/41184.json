{"author":"陆游","id":41184,"strains":["平仄平平仄仄平，仄平平仄仄平平。","平平平仄平平仄，仄平平平仄仄平。","仄仄平平平平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["羸卧将如老景何，小园风月且婆娑。","茶因春困论交密，酒为家贫作态多。","马上元无听鸡句，原头那有饭牛歌。","自怜远屏犹多事，卖药归来买钓蓑。"],"title":"羸卧"}
