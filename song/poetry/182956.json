{"author":"刘攽","id":182956,"strains":["平仄仄平仄，仄平平仄平。","平○仄平仄，仄仄仄仄平。","平平仄仄平，平仄仄仄平。","平平仄仄仄，平仄○仄平。","平仄平平○，仄平仄平平。","平仄仄仄○，平仄平仄平。","仄仄平仄平，仄平平仄○。","仄平仄仄仄，仄仄平仄平。","仄仄平仄○，平平仄平平。","仄○仄仄平，○平仄○平。","仄平仄仄○，仄仄平平平。","平仄仄平平，平仄平仄平。"],"paragraphs":["时命有通塞，百龄皆谓然。","流行自非我，底滞亦在天。","人知信百龄，阴定不可迁。","苟云有所系，朝旦犹亿年。","天地无穷期，百龄未为绵。","朝旦不可期，人事皆具前。","所以贤达人，放心无所县。","万涂以一究，会理宁复偏。","六月淮水深，南风阻归船。","客行厌滞淫，亲朋限长川。","至言莫与闻，达理谁为诠。","无以谢羁愁，聊作言命篇。"],"title":"偶作"}
