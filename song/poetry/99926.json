{"author":"洪咨夔","id":99926,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄仄平仄平平仄，仄仄平平仄仄平。"],"paragraphs":["呼吸东风养姹婴，翰林非主墨非卿。","吾身元与三才并，此性须存一点明。","盘谷钓鲜深复窈，羌村倾榼浊还清。","久要谁似长宁守，尚记慈恩恶姓名。"],"title":"长宁高守见寄用韵奉酬"}
