{"author":"赵汝腾","id":130187,"strains":["平平平仄仄平平，仄平平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄平仄平平仄仄，平平仄仄仄平平。"],"paragraphs":["西州名品萃东台，特为光风连夜开。","春事三分元未半，诗肠一日九周回。","雨中有泪坡吟尽，马上霑花甫醉来。","郡坞数株寥落甚，园丁爱护剪荒莱。"],"title":"再答  其一"}
