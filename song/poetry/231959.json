{"author":"李彭","id":231959,"strains":["○平○平平，平平○平仄。","平仄平仄平，仄仄仄平仄。","平平仄平仄，仄仄仄平仄。","○平平平仄，平仄仄○仄。","仄平平平仄，仄仄○仄仄。","平平仄平平，平仄仄仄仄。","平平仄仄平，平○平仄仄。","仄平仄平仄，平仄○仄仄。","仄平仄平平，平平平平仄。","仄平仄仄平，平平仄平仄。","平平平仄平，平平仄平仄。","仄平平仄仄，平仄仄平仄。","平平○仄仄，平仄平仄仄。","平平仄平○，○平仄平仄。"],"paragraphs":["柴门临江皋，炎蒸颇云极。","金稚无壮心，火老有骄色。","慈云办甘雨，电扫不容隙。","劳生天边月，躔次饱更历。","缅怀程夫子，热客难造席。","涵濡被童蒙，肥瘠各有适。","瓌材构露寒，挥斤由匠石。","不邀里闾敬，人自观至德。","鄙夫极荒芜，何能臻壸域。","弱龄再鼓衰，櫜弓避勍敌。","萧然専一丘，非关与尘隔。","董生悲不遇，而我异休戚。","高林收晚霭，归鸟俱敛翼。","诗成独微吟，长怀矫云翮。"],"title":"里儒程君穷居教弟子员喜雨作诗见贻次韵谢之"}
