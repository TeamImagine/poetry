{"author":"金君卿","id":146413,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["光摇剑外使星还，天阁平跻侍从班。","暂命剖符开广府，先声指日定诸蛮。","浮江大斾翩翻去，过岭新恩次第颁。","济俗有谋方适用，卷舒应在笑谈间。"],"title":"送广州刘待制"}
