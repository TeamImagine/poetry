{"author":"李新","id":223164,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绿筿寒松小翠微，鱼声寂寂鼓声稀。","山头远见龟屏出，海峤谁迁石笋归。","欲得鬼神添岭桧，却愁风雨断天衣。","醵钱欲作翚飞观，一钵无妨厌蕨薇。"],"title":"大佛寺留题"}
