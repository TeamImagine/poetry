{"author":"王禹偁","id":177848,"strains":["平○仄仄仄，仄仄○平平。","平平仄仄仄，仄仄平平平。","平平仄仄平，仄仄平平平。","平○仄平仄，仄仄平平平。","仄○平仄平，仄平平仄平。","仄仄仄仄仄，○平仄平平。","平平仄○平，○仄平○平。","平平仄仄仄，仄仄平平平。","仄平仄平仄，○仄平仄平。","平平仄○平，平仄仄仄平。","平平平平平，平仄仄仄平。","○平平仄平，仄仄平平○。","平平平仄仄，仄仄平平平。"],"paragraphs":["朝驱下越坂，夕饮当吴门。","停车访古迹，霭霭林烟昏。","青山海上来，势若游龙奔。","星临斗牛卷，气与东南吞。","九折排怒涛，壮哉天地根。","落日见海色，长风卷浮云。","山椒戴遗祠，兴废今犹存。","残香吊木客，倒树哀清猿。","我来久沉抱，重此英烈魂。","嗟吁属镂锋，冥尔国士冤。","峨峨姑苏台，榛棘晚露繁。","深居麋鹿游，此事谁能论。","因之毛发竖，落叶秋纷纷。"],"title":"伍子胥庙"}
