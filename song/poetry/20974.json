{"author":"晁公溯","id":20974,"strains":["平平仄仄仄，仄仄平平平。","平仄○仄仄，仄平平平平。","仄仄平仄仄，平平仄仄平。","平平仄仄仄，仄仄○仄平。","仄仄仄仄平，仄仄仄仄平。","仄平仄平平，仄仄仄平平。","平仄平仄平，○平平仄平。","○平仄平仄，仄仄仄○平。","仄平仄仄仄，仄○平平平。","仄平○仄仄，仄平平仄仄。"],"paragraphs":["文宗爱夏日，殿阁生微凉。","高帝思猛士，大风云飞扬。","五子歌洛汭，陶唐有冀方。","诚悬未识此，古意堕淼茫。","我欲起九原，釂以百罚觞。","作诗岂徒然，日月要争光。","吾子堪校雠，行翻芸叶香。","其师缙云老，墓木已三霜。","有怀不及展，往听銮声央。","子能偿彼恨，下泉端不忘。"],"title":"白宋瑞自益州和予池上诗来因用韵奉简"}
