{"author":"卢襄","id":235132,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["牛羊日晚下烟坡，病眼看花手自摩。","千里家乡曾梦到，一年风景最春多。","樽前有酒须相觅，眼底无愁可奈何。","王事虽劳吾敢惮，犹胜乘雪下蓬婆。"],"title":"石桥道中三首  其一"}
