{"author":"方信孺","id":102054,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["爱山那惜走千回，生怕前驱后骑催。","石上参差鳞甲动，眼中在处画图开。","骖鸾未办乘风去，浮鹢何妨载雨来。","人事百年俱变灭，祇应题字不尘埃。"],"title":"题龙隠岩  其一"}
