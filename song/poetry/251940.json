{"author":"郑刚中","id":251940,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["我虽岩谷岂其卿，多垒于郊亦可惊。","徒有丹心思报国，无因缓颊得论兵。","跳梁狐怪今方逞，奋角狼星久未平。","盍亦付之公子绣，慨然持斧为澄清。"],"title":"再和"}
