{"author":"曾丰","id":72704,"strains":["平平仄仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄仄平仄，平仄仄平平仄平。","平仄平平仄平仄，平平仄仄仄平平。"],"paragraphs":["徐行俟命退风鹢，决起乘时迁木鶑。","秋隼巧为非义取，夜蛩工作不平鸣。","行归寡悔蚁知雨，言至数穷鸠唤晴。","惟有冥鸿自高上，兹其不可得而名。"],"title":"续演雅"}
