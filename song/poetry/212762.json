{"author":"李复","id":212762,"strains":["平仄平仄仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["南北相望已十年，白头相见喜留连。","风埃异国君多感，朱墨劳心我自怜。","事可寸心能有几，生无百岁漫忧千。","一闻新赋思归去，韦杜溪边访旧田。"],"title":"依韵答俞承议"}
