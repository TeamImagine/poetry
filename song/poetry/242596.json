{"author":"李纲","id":242596,"strains":["平平仄仄仄，仄○平仄仄。","仄平仄仄仄，仄仄平平仄。","平平仄平平，仄仄仄平仄。","仄仄仄平仄，○平仄平仄。","平平平○仄，仄仄仄○仄。","平平仄平平，仄仄平仄仄。","平平仄仄○，平平平仄仄。"],"paragraphs":["崇冈有翠柏，擢干烟霭外。","托非不得地，据此群山会。","青青歳寒姿，自许百围大。","舞月散清影，号风振虚籁。","谁云根如石，已见色参黛。","幽人挺髙怀，顾我颜不改。","知音自昔难，多财为尔宰。"],"title":"次韵陈介然幽兰翠柏之作 翠柏 其二"}
