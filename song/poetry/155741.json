{"author":"吴龙翰","id":155741,"strains":["平仄平平仄仄平，仄平仄仄仄平平。","仄平仄仄平平仄，平仄平平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["灯火青编结兴长，可能历历记兴亡。","董狐笔底风霜重，班马书边兰蕙香。","往事输赢棋几局，浮名今古纸千张。","重重公案休拈起，中有灵台定否臧。"],"title":"读十七全史岁久而彻"}
