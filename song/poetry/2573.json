{"author":"宋庠","id":2573,"strains":["平仄平平仄，平平○仄平。","平平○仄仄，平仄○○平。","仄仄○平仄，平○仄仄平。","平平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。"],"paragraphs":["遥羡西溪境，鸣笳从赏频。","蒲莲应得地，鱼鸟更留人。","树密藏川雨，堤长截路尘。","清移严濑月，欢陋习家春。","按曲吴歈伎，酬篇禊帖宾。","太平三辅乐，须信属才臣。"],"title":"寄题滑台龙图梅君新作西溪"}
