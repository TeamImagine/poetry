{"author":"王之道","id":7097,"strains":["仄仄仄平仄，平仄仄平仄。","平仄仄仄平，平仄仄平仄。","平○平仄平，○平平仄○。","平平仄仄仄，仄仄仄平仄。","平平平○仄，平仄仄平仄。","平仄仄仄仄，仄仄仄平仄。","仄仄平仄仄，仄仄仄平○。","平平仄平平，仄仄仄平仄。","平平仄平平，平仄平仄仄。","○平仄○仄，仄仄仄仄仄。","○平仄平平，平仄平仄仄。","平平仄平仄，平平仄平仄。","平平仄平仄，平仄仄平仄。","仄平平仄仄，平平仄○仄。","仄平仄仄平，仄仄仄仄仄。","仄○仄平仄，仄仄仄平仄。","平平仄平仄，平仄仄仄仄。","仄平仄仄仄，仄仄平仄仄。","平平仄平仄，仄仄平仄仄。","仄仄平平平，平○仄平仄。"],"paragraphs":["永叔爱清颍，明仲乐阳羡。","投老获所归，为计亦良便。","何如强健时，从官山水县。","升虚得吉卜，恍若地祗荐。","曾侯卿相种，才业固邦彦。","而况盛德后，世祀乃天眷。","式古吾畏友，被命按邮传。","来归自濠梁，访我出诗卷。","为言有华宗，畴昔无半面。","相逢遂相喜，笑语至舞忭。","其家负家山，山水家可恋。","松篁递森列，冈峦互萦转。","台池及花草，高下烂明绚。","粲然图一幅，规橅坐中见。","予尝赋此诗，好事敢独擅。","纵横一千字，把玩不知倦。","桐庐在何许，东望眼欲眩。","子陵亦往矣，钓濑清练练。","家山亘今昔，昔隠今始现。","彼美曾侯贤，何当睹岩电。"],"title":"曾钦道家山图"}
