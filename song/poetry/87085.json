{"author":"韩淲","id":87085,"strains":["仄仄平平仄仄平，平平平仄仄平平。","平平仄仄平平仄，平仄仄平仄仄平。","仄仄平平平仄仄，仄平平仄平平平。","平平平仄平平仄，平仄仄平平仄平。"],"paragraphs":["欲赋春华状不成，微风微雨又清明。","残花满地偏饶笑，高柳插天如有情。","百岁光阴诚鼎鼎，一生怀抱强营营。","相思真隠山前路，寒食酒杯终日晴。"],"title":"清明  其一"}
