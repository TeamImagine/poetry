{"author":"薛逢","id":24234,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["去岁乘轺出上京，军机旦暮促前程。","狂花野草途中恨，春月秋风剑外情。","愁见瘴烟遮路色，厌闻溪水下滩声。","不辞醉伴诸年少，羞对红妆白发生。"],"title":"醉中看花因思去岁之任"}
