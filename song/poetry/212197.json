{"author":"华镇","id":212197,"strains":["平仄仄平○，平平仄仄平。","平平平仄仄，○仄仄平○。","仄仄平平仄，○平仄仄平。","○平○仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["风日向清和，游鱼水面多。","逶迤浮巨壑，摇漾动新荷。","密倚纤茄转，轻翻绿影俄。","参差吹弱藻，潋滟起微波。","跃跃同盈沼，洋洋类舞河。","因知濠上意，不羡越溪歌。"],"title":"鱼戏动新荷"}
