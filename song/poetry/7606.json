{"author":"王之道","id":7606,"strains":["平平平○仄，仄仄仄平平。","仄仄平平仄，平平仄○平。","？平平仄仄，？仄仄○平。","仄仄平平平，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平○仄，？仄仄○○。","平仄○平仄，平平仄仄平。","仄平○仄仄，平仄仄平平。","仄仄○平仄，平平○仄平。"],"paragraphs":["棱棱威正肃，浩浩意无涯。","雨息风还怒，霜余雪更加。","氍毺还席地，薝卜竞分葩。","虎饿豺狼抟，乌穷鸟雀拿。","木冰鸣玉佩，檐溜轧芦芽。","鹤集疑惊露，羊群忆卧沙。","晚餐甘当肉，卯酒薄胜茶。","盈尺其多矣，逾旬果是耶。","日车行自驾，云障欲何遮。","坐想传柑饮，千官从翠华。"],"title":"春雪和袁望囘三首  其三"}
