{"author":"曾惇","id":17409,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["夜窗几岁聚寒萤，一日秋闱较艺精。","不但春秋明古义，雅知月旦著乡评。","毫端剩埽三千牍，云路方期九万程。","三郡看魁天下士，丹丘应未坠家声。"],"title":"丹丘诸先辈被荐书赴试南宫郡守曾惇既大合乐祖其行复成小诗歌以送之"}
