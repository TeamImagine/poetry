{"author":"曾巩","id":173878,"strains":["仄平仄仄仄，仄○○平平。","○○○仄平，平仄平仄平。","平平平仄仄，仄仄仄仄平。","平○仄平仄，平仄仄仄○。","平平平仄平，仄仄仄平平。","仄仄仄仄○，仄平仄平平。","仄仄仄平仄，仄平仄平平。","仄平仄仄仄，仄仄平仄○。"],"paragraphs":["景升得二蒯，坐论胜凶残。","正当丧乱时，能使憔悴宽。","缤纷多士至，肃穆万里安。","能收众材助，图大信不难。","诸公龙凤姿，有待久盘桓。","得一固足兴，致之岂无端。","乃独采樗栎，不知取椅檀。","盖云器有极，在理良足叹。"],"title":"刘景升祠"}
