{"author":"陈宓","id":96853,"strains":["仄仄平平仄仄仄，平平仄仄仄平平。","平平仄仄仄平仄，仄仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["寤寐曹刘不解忘，双眸烱烱月中霜。","高吟出轴茧丝富，雅思萦春柳絮香。","后进推排唯我拙，前人准拟觉君长。","祇今天下多名士，深谢新篇掷夜光。"],"title":"和赵仲白  其二"}
