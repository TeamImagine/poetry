{"author":"胡则","id":189160,"strains":["仄平平仄仄，仄仄仄平平。","平○平平仄，平平仄仄○。","平平○仄仄，仄仄仄平○。","仄仄平仄仄，平平仄仄○。","仄平平仄仄，仄仄仄平平。","仄仄平平仄，平○仄仄平。","仄平○仄仄，平仄仄平平。","仄仄平平仄，○平仄仄平。","平平平仄○，平仄○平○。","仄仄平平仄，平○仄仄平。","仄平平仄仄，仄仄○○平。","平仄平平仄，平平仄仄平。"],"paragraphs":["寓居峰顶寺，不觉度炎天。","山叟频为约，林僧每出禅。","虚怀思往事，宴坐息诸缘。","照像龛镫暗，通宵磬韵传。","宴心资寂寞，琢句极幽玄。","拾菌寒云外，烹茶翠竹前。","远阴临岳树，清响落岩泉。","僻道无来客，深秋足乱蝉。","松风生井浪，溪雨长苔钱。","自省浮尘世，终难住永年。","遍游曾宛转，欲别重留连。","明日东西路，依依独黯然。"],"title":"别方岩"}
