{"author":"洪刍","id":224609,"strains":["仄仄仄○仄平仄，平仄平平仄仄平。","平仄平平平仄仄，平平仄仄仄平平。","平平平仄仄仄仄，仄平平仄仄平平。","仄平仄仄仄平仄，○仄仄平平仄○。"],"paragraphs":["卖马得钱买舟去，抛掷红尘泛绿波。","梨栗登盘黄菊晚，江淮放艇白鸥多。","霜飞鸿雁有底急，月明乌鹊奈愁何。","女儿浦口渺何处，且向女郎台下过。"],"title":"将至颍上"}
