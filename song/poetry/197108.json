{"author":"苏辙","id":197108,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["有僧访我携诗卷，自说初成净照堂。","求得篇章书壁素，不论尘土渍衣黄。","故山别后成新岁，归梦春来绕旧房。","看取盈编定何益，客来无语但循墙。"],"title":"秀州僧本莹净照堂"}
