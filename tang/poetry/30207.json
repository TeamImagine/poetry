{"author":"方干","id":30207,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["自古主司看荐士，明年应是不参差。","须凭吉梦为先兆，必恐长才偶盛时。","北阙上书冲雪早，西陵中酒趁潮迟。","郄诜可要真消息，只向春前便得知。"],"title":"送王霖赴举"}
