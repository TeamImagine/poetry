{"author":"王禹偁","id":177602,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["蒲津名郡得名公，谏纸盈箱且罢封。","红药阶墀曾吐凤，绿莎厅事旧鸣蛬。","下车首谒重华庙，入境先经五老峰。","见说丘门诗板在，应教回也继遗踪。"],"title":"送柴谏议之任河中"}
