{"author":"曾巩","id":173856,"strains":["仄平仄平平，仄仄仄平平。","仄仄仄平平，仄平仄○平。","平平仄平仄，仄仄仄平平。","仄平仄仄仄，仄仄仄平平。","仄仄仄平仄，平平○仄平。","仄仄仄平仄，平平○平平。","仄仄仄○平，仄○平仄平。","平平仄平仄，仄仄仄平平。","仄○平平仄，仄仄仄仄平。","○○仄仄仄，仄仄平平平。","○平平平○，仄仄平仄平。","平平仄平仄，平仄仄平○。"],"paragraphs":["候潮动鸣舻，出浦纵方舟。","举箔见兹山，岿然峙中流。","朱堂出烟雾，缥缈若瀛洲。","十年入梦想，一日恣寻游。","屐履上层阁，披襟当九秋。","地势已潇洒，风飙更飕飗。","远挹蜀浪来，旁临沧海浮。","壶觞对京口，笑语落扬州。","久闻神龙伏，况睹鸷鸟投。","行缘石径尽，却倚岩房幽。","颇谐云林思，顿豁尘土忧。","昏钟满江路，归榜尚夷犹。"],"title":"游金山寺作"}
