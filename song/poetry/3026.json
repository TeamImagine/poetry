{"author":"傅察","id":3026,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["五月黄尘去传轻，褰裳几处宿邮亭。","共知向日输心赤，莫叹微霜点鬓青。","每傍重霄求宝剑，欲令新木作枯屏。","流传賸有风骚句，摇想群公若会星。"],"title":"和鲍守次韵林德祖十四首  其三"}
