{"author":"周紫芝","id":240940,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["王谢风流本自长，天教洪井发珍藏。","定知东海新金斗，可继文安旧印章。","龟去岂无江上恋，鹊来今得石中黄。","传家已作他年兆，莫把功名付锦囊。"],"title":"杨次公侍讲得古印于洪井其文云东海开国次翁之子德润以赠徐伯远伯远有诗次韵"}
