{"author":"释正觉","id":5687,"strains":["仄仄仄平，平○仄平。","平平仄仄，仄仄平平。","平仄平平平仄仄，平平平平仄平平。","仄仄平平，仄平仄○平仄仄平仄。","平平仄○，仄仄平仄平平平仄平。","○仄仄仄，仄平仄平。","仄仄仄仄○，平○仄仄平。","平平平仄○平仄，平仄平平仄仄平。","仄仄仄仄，平平仄平。","仄仄仄平仄，平平仄仄平。","平仄平平平平平平仄，平平仄仄平仄仄平○。","仄仄平仄，仄仄平仄。","平仄平平仄仄平平仄仄仄仄，平平○仄仄平仄平仄○仄仄。","○平仄仄，仄仄平平。"],"paragraphs":["石上足蟠，人间念干。","秋生眼角，喜入眉端。","丘壑之身心磈磊，丛林之肝胆衰残。","涧月依稀，夜霜濯磨而气韵清白。","岩松偃蹇，朔雪湔洗而精神翠寒。","行脚屦败，住山篾宽。","点着破灶堕，呼回倒刹竿。","光阴催促三眠茧，风雨扪摩百战瘢。","影像受鉴，音声度垣。","寂默髑髅眼，光明赤肉团。","云锦舒春兮华容光焰，潮雷卷雪兮海口波澜。","挂拂之喝，拄杖之窜。","胡饼馒头有变通而绍祖供职，莲华荷叶没科臼而说禅判宦。","相随学步，莫似邯郸。"],"title":"禅人并化主写真求赞  其四二九"}
