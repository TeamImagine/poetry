{"author":"许及之","id":60886,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["久住京华似故乡，迁居又复一番忙。","此非子坐争悬榻，何以家为便出疆。","屋下已听湖水过，楼头不奈柳梢黄。","今朝元巳佳天气，试拨忙来共一觞。"],"title":"潘德久将出疆之前三日移居作诗奉邀"}
