{"author":"彭止","id":71255,"strains":["平平仄平平，仄仄仄仄平。","○仄仄平平，仄仄仄平平。","仄平仄仄仄，仄仄仄平平。","仄平平仄仄，平平仄仄○。","仄仄平仄仄，平平仄○仄。","仄仄仄平仄，仄仄仄○平。","平平仄仄仄，仄仄仄仄平。","平○平仄平，平仄仄○○。","仄平仄平仄，仄仄仄平平。","仄仄仄平仄，平平仄平○。","平平仄○仄，仄仄○○仄。","仄平平仄仄，仄平仄○○。"],"paragraphs":["崆峒郁岧峣，直上万丈强。","中有广成居，白石砌华房。","抱神靡自役，室静蔼生光。","岁丁千二百，来今讵可量。","土德方在御，斋心造其旁。","至道顾何在，愿一示其方。","云飞不待族，木落不待黄。","形劳精则摇，于道未相当。","失之下为士，得者上为皇。","妙训閟玄局，为公发天藏。","诚能守其一，智故兼相忘。","往游无极乐，二仪久相长。"],"title":"四贤古风寿帅阃 广成子"}
