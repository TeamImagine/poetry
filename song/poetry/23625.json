{"author":"王十朋","id":23625,"strains":["平平仄平平，仄平仄○平。","○平仄仄○，仄仄○平平。","仄仄仄平平，仄平仄平平。","仄平仄平平，仄仄平平平。","平平平仄平，○仄仄仄平。","平仄仄仄平，平平平仄平。","仄平仄○○，仄仄平平平。","仄仄仄平平，○仄仄平平。","仄平仄平平，仄平仄仄平。","仄○平仄平，仄仄平平平。"],"paragraphs":["同年紫微公，昔游帝王家。","穿杨百步间，妙不毫厘差。","桂窟擢高枝，杏园赏仙葩。","手移曲江根，不惮川涂遐。","翺翔夫子坛，栽植泮水涯。","花好实亦成，诸公欣拜嘉。","我来节中和，数树红交加。","不见紫微郎，如对紫微花。","满堂烂银袍，赋诗丽绮霞。","大胜瓜李桃，欲报无琼华。"],"title":"泮宫杏花乃阎紫微为教官时所殖复用前韵"}
