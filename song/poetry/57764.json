{"author":"梅尧臣","id":57764,"strains":["仄仄仄平平，仄仄仄仄平。","平○平？平，仄仄仄仄平。","平○仄○平，仄仄仄仄平。","仄仄○仄仄，仄平○仄平。","仄平仄仄仄，仄○仄仄平。","仄○仄仄仄，仄平平平平。"],"paragraphs":["有婢上堂来，白我事可惊。","天如青玻瓈，月若黑水精。","时当十分圆，只见一寸明。","主妇煎餠去，小儿敲镜声。","此虽浅近意，乃重补救情。","夜深桂兔出，众星随西倾。"],"title":"月蚀"}
