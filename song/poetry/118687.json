{"author":"张侃","id":118687,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["兀坐茅檐意自闲，哦诗因得数苔斑。","一番雨过归寒水，数片云浮叠晚山。","近日阴晴多不定，自来冷暖不相关。","春深泛棹清溪上，稳钓渔村三两湾。"],"title":"冬后书事"}
