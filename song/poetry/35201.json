{"author":"梅尧臣","id":35201,"strains":["平仄仄平平，仄平仄平仄。","仄仄仄平平，平平仄平仄。","仄仄仄平平，○平仄平○。","仄仄仄仄平，仄平仄平仄。","平平仄仄平，仄仄平平仄。","平○平仄平，仄平平仄仄。","平仄仄平平，平○仄仄仄。","平○平仄平，仄仄平平仄。","仄平仄仄○，仄仄仄平仄。","仄平仄平平，仄仄○平仄。","平平平仄平，仄仄平平仄。","仄仄平○平，仄平仄平仄。","仄平平仄仄，仄仄平平仄。","平平仄仄平，平仄平○仄。","○○仄仄平，仄仄仄平仄。","仄仄仄平平，平仄仄平仄。","仄平平仄平，仄仄平仄仄。","平仄仄平平，○平仄平仄。","○平仄仄平，仄仄平仄仄。","仄仄仄平平，平平○仄平。","仄仄仄○平，平平○仄仄。","平仄仄○○，平平平仄仄。"],"paragraphs":["生事在渔樵，所居亦烟水。","野艇一竿丝，朝朝狎清泚。","忽自傍藤阴，乘流转山觜。","始觉景气佳，潜通小溪里。","常时不见春，入谷惊红蕊。","幽兴穷绿波，玩芳心莫已。","花外一峰明，林间碧洞启。","遥闻鸡犬音，渐悟人烟迩。","舍舟遂潜行，石径劣容屣。","豁然有田园，竹果相丛倚。","厖眉髽髻人，倏遇心颜喜。","尚作秦衣裳，那知汉名氏。","自言逢世乱，避地因居此。","来时手种桃，今日开如绮。","更看水上花，几度逐风委。","竞引饭雕胡，邀饮酌琼醴。","复呼童稚前，绿鬓仍皓齿。","翻遣念还茅，思归钓鳣鲔。","将辞亦赠言，勿道丘壑美。","鼓枻出仙源，繁英犹逦迤。","薄暮返苍洲，微风吹白芷。","他日欲重过，茫茫何处是。"],"title":"武陵行"}
