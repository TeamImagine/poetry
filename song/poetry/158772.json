{"author":"刘子荐","id":158772,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["怪怪奇奇画不如，最难得者近城郛。","他仙皆逊老君有，此洞可知天下无。","徐甲青牛骖左侍，六丁白鹤导前驱。","老仙笑我来何晚，一样须眉一样臞。"],"title":"游老君洞  其二"}
