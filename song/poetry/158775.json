{"author":"林霆龙","id":158775,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["三十年来人委靡，如今劲节似秋横。","三条鲠亮为时重，一叶翩翾去国轻。","莘老不还司谏职，廖公应显出台名。","遐冲尚赖精神折，未许林泉得隠声。"],"title":"送徐殿院回乡"}
