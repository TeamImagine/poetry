{"author":"张舜民","id":196307,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["孙郎卧省正当年，曾奏嘉谋玉扆边。","事契且论龙虎榜，行藏休问孝廉船。","从军脱略矜横槊，御魅迁流喜执鞭。","莫怪子云知遇晚，勒铭终欲上燕然。"],"title":"壬戌孙览右司同年以诗见寄用韵和酬"}
