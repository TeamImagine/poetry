{"author":"姜特立","id":31691,"strains":["仄仄仄平平，平仄仄平仄。","仄仄仄仄平，仄仄仄仄仄。","仄仄仄平○，仄仄仄平仄。","平平仄平仄，仄仄○平仄。","平仄平仄平，仄仄仄平仄。","平平仄仄平，平仄○平仄。","仄平平仄仄，仄仄平仄仄。","平仄仄平平，平平仄平仄。","仄仄仄平○，仄仄○仄仄。"],"paragraphs":["万物冒春晖，红紫竞芳节。","唯此玉井莲，迥与众品别。","雅受冷风吹，复爱露华洁。","亭亭立波上，晚意颇愁绝。","疑是姑射仙，半夜集瑶阙。","清虚不染尘，潇洒更宜月。","我惭穷陋质，对此冰与雪。","安得谪仙人，超遥俯清澈。","把酒一高吟，玉色相映发。"],"title":"山园四咏 风露亭"}
