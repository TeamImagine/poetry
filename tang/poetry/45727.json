{"author":"杨浚","id":45727,"strains":["仄平仄平平，仄仄平平仄。","仄仄平仄平，平平仄平仄。","仄平平仄仄，平仄平平仄。","平仄○仄平，仄平仄平仄。","平平仄平仄，○仄仄平仄。","○仄平仄平，仄平○仄仄。","仄平平仄仄，仄仄平○○。","○仄平平○，平○仄平仄。"],"paragraphs":["草堂列仙楼，上在青山顶。","户外窥数峰，阶前对双井。","雨来花尽湿，风度松初冷。","登栈行不疲，入谿语弥静。","云能去尘服，兼欲事金鼎。","正直心所存，谄谀长自省。","适知幽遁趣，已觉烦虑屏。","更爱云林间，吾将卧南颍。"],"title":"题武陵草堂"}
