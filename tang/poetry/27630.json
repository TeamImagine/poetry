{"author":"邵谒","id":27630,"strains":["仄平仄仄○，平仄仄仄平。","平平仄仄仄，平仄仄仄平。","仄平仄平平，平○仄仄平。","平○平仄仄，仄仄平平○。","○平仄仄仄，仄仄仄仄平。","平仄仄仄仄，平仄平仄平。"],"paragraphs":["善琴不得听，嘉玉不得名。","知音既已死，良匠亦未生。","退居一河湄，山中物景清。","鱼沈池水碧，鹤去松枝轻。","长材靡入用，大厦失巨楹。","颜子不得禄，谁谓天道平。"],"title":"赠郑殷处士"}
