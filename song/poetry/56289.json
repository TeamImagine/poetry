{"author":"张孝祥","id":56289,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["千骑东方白玉镳，十眉环坐紫檀槽。","安南都护来鳌禁，建武将军握豹韬。","瘴雨蛮烟惊鼓角，朔云边雪满旌旄。","夕烽不到甘泉殿，尺一征还近赭袍。"],"title":"赠邕州滕史君"}
