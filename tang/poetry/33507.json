{"author":"张𧏖","id":33507,"strains":["仄仄平平仄仄平，仄平平仄仄平平。","平平仄仄平平仄，平仄仄平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["九仞墙边绝路岐，野才非合自求知。","灵湫岂要鱼栖浪，仙桂那容鸟寄枝。","纤草不销春气力，微尘还助岳形仪。","从来为学投文镜，文镜如今更有谁。"],"title":"投翰林萧侍郎"}
