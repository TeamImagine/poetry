{"author":"李复","id":212790,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["南北飞鸿迹影孤，青衫相见十年余。","中铨简士归绳墨，小邑沉才谨簿书。","游刃屠龙传世学，飞章荐鹗待公车。","太平藻绘须文彩，今日何人诵子虚。"],"title":"吴安老罢制举赴安吉任"}
