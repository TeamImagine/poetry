{"author":"尤袤","id":51073,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["玉历均调岁启端，东风又逐斗杓还。","萧条门巷经过少，老病腰支拜起难。","白发但能欺槁项，青春不解驻朱颜。","余龄有几仍多幸，占得山林一味闲。"],"title":"己亥元日"}
