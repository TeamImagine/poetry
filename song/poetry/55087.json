{"author":"朱熹","id":55087,"strains":["平平仄○仄，平仄仄仄平。","仄仄仄仄○，仄仄平平平。","仄平仄平平，平○仄仄平。","○仄仄平仄，仄平平仄平。","平仄仄平仄，平平仄平平。","仄仄仄平○，平平仄平平。","○平仄仄○，平平仄平○。","仄仄平仄仄，平平仄○平。","仄仄平仄平，仄仄平平平。","平平仄平仄，仄仄○平平。"],"paragraphs":["秋声入庭户，残暑不敢骄。","起趁汗漫期，两袂天风飘。","眷焉此家山，名号列九霄。","相与一来集，旷然心朗寥。","栖息共云屋，追寻唤渔舠。","一水屡萦回，千峰郁岧峣。","苍然大隠屏，林端耸孤标。","下有云一壑，仙人久相招。","授我黄素书，赠我英琼瑶。","茅茨几时见，自此遗纷嚣。"],"title":"游武夷以相期拾瑶草分韵赋诗得瑶字"}
