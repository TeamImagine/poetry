{"author":"张维","id":177935,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["戢翼盘桓傍小庭，不无清夜梦烟汀。","静翘月色一团素，闲啄苔钱数点青。","终日稻粱聊自足，满前鸡鹜漫相形。","已随秋意归诗笔，更与幽栖上画屏。"],"title":"十咏图 庭鹤"}
