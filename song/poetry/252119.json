{"author":"郑刚中","id":252119,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["明廷百辟奉君王，祀事严称肃建章。","天拱星辰陪日表，风回灯烛避龙光。","侍祠官拜闻鸣玉，导驾班回散宝香。","宣室受厘谁入对，为时陈论莫荒唐。"],"title":"九月二十二日侍祠明堂口占"}
