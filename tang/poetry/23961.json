{"author":"刘宪","id":23961,"strains":["仄平平仄仄仄平，仄仄平平仄仄平。","平平仄仄○平仄，仄仄平平仄仄平。","平○仄仄平○仄，仄仄平平仄仄平。","平平仄仄平○仄，仄仄平平仄仄平。"],"paragraphs":["暮春春色最便妍，苑里花开列御筵。","商山积翠临城起，浐水浮光共幕连。","莺藏嫩叶歌相唤，蝶碍芳丛舞不前。","欢娱节物今如此，愿奉宸游亿万年。"],"title":"奉和春日幸望春宫应制"}
