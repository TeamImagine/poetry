{"author":"王遂","id":98285,"strains":["平平仄仄仄平平，平仄平平仄仄平。","仄平平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["离红百颗橘千头，何似南枝雪未收。","国为和羹思是晏，士因止渴忆兴周。","笑谈谷口终当隠，出处胸中要熟筹。","夜月九华浮动处，痴顽宁复照斋丘。"],"title":"赠青阳士友"}
