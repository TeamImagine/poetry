{"author":"陈造","id":58972,"strains":["平仄仄仄仄仄平，仄平仄仄平仄仄。","平平平仄仄仄平，仄仄平平仄平仄。","仄仄仄仄仄平○，平平仄仄平平仄。","仄平○仄平平仄，仄平仄平仄平仄。","仄平平仄仄仄○，仄仄平平平仄仄。","○○仄仄仄仄仄，平仄平平平仄仄。","仄仄平平仄平○，平仄仄仄平平仄。","平平仄仄仄仄平，○平仄仄平仄仄。","仄平仄仄仄仄平，平○平？仄平仄。","仄仄仄仄平仄仄，仄平仄平平仄仄。","仄平仄仄平平仄，平仄○○仄平仄。"],"paragraphs":["菰粽蘸蜜彩作丝，竹萌尚箨榴未子。","官居端午不可孤，小却文移谢胥史。","酒社切戒屐声疏，诗邮莫漫奚奴寄。","与君相望淮南北，宦游适偕乱山里。","老纡章绂我不称，路指云霄君未已。","相期玳席醉九室，先向花笺惊八米。","自昔词源浩千顷，粗许老子窥涯涘。","明朝酒罢诧里闾，颇尝见客今有此。","古人独醒怨不逢，时搴葹薋弃蘅芷。","吏隠顾窃诗酒乐，自公委蛇容食寐。","一欢况复酬佳节，豪饮当观建瓴水。"],"title":"次韵梁广文重午吊古  其二"}
