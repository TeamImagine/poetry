{"author":"刘宰","id":93086,"strains":["平平仄平○平平，仄平仄仄平○平。","仄仄○○仄仄平，仄平仄仄平仄平。","平○仄仄仄平平，平仄○平平仄平。","平平仄仄平仄平，仄仄仄仄平平平。","○仄仄仄平仄平，平仄平平仄平平。","仄平仄平仄○平，仄○平仄仄仄平。","仄平平仄仄○平，仄平○仄仄平平。"],"paragraphs":["由来道同相为谋，利交始合终相雠。","灌窦空如父子游，耳余莫刷千古羞。","臞张不与俗同流，常棣相辉华萼稠。","侯生得句鱼上钩，句法不减韦苏州。","王子简古师穆修，时亦枯枝蔓新柔。","坐谈不知改更筹，绝胜双鸟各处囚。","可能无策上凝旒，夕烽犹照万兜鍪。"],"title":"再用韵呈同席者"}
