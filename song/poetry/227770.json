{"author":"释德洪","id":227770,"strains":["平平仄仄仄仄仄，平平仄仄平平平。","仄○平仄平平仄，仄仄仄仄平平平。","平平平仄仄平仄，平平仄仄平平平。","○平仄仄平平仄，仄仄平仄○平平。","仄仄平仄仄平仄，仄仄仄仄平平平。","平平仄仄仄平仄，仄平仄仄平平平。","仄平仄仄仄仄仄，○○平仄平平平。"],"paragraphs":["溪毛数叶一寸碧，风姿底事能清癯。","戏将红玉旋螺石，共置雪色花磁盂。","沙泉甘滑见毛髪，时时酌以浇根须。","苍然棐几明窗下，五月秋色磨肌肤。","已忘身世在南岳，勿觉梦寐游西湖。","遥知夏木午阴静，篆畦半破烟舒徐。","莫翁睡足百事懒，相看微笑依圆蒲。"],"title":"孜迁善石菖蒲"}
