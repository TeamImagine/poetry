{"author":"杨万里","id":48308,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["青鞋紫陌倦黄埃，送眼灵山一快哉。","碧玉熏炉天半立，青莲花萼雾中开。","宿云准拟偷将去，晓日殷勤唤出来。","欲琢新诗镵绝壁，梯空上去御风回。"],"title":"小箬岭望见灵山"}
