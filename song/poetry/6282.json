{"author":"张九成","id":6282,"strains":["仄仄平仄平，平平仄仄仄。","仄仄仄仄仄，仄仄仄平仄。","仄仄仄仄平，○仄仄平仄。","平仄平平平，仄平平○○。","仄仄平仄平，仄平平仄仄。","○○仄仄仄，仄仄仄仄仄。","仄仄○平平，平平仄平仄。","仄平仄平平，仄平仄仄仄。","仄仄仄平仄，平仄平平仄。","平仄仄○平，仄仄平仄仄。"],"paragraphs":["物理情不齐，人生各有好。","所好傥不获，亦各骋奇巧。","浅者不及门，深者入堂奥。","名利工欺人，市朝徒胶胶。","所得无几何，舌焦唇亦燥。","其间狭劣者，不售辄复躁。","亦有操金珠，侯门致私祷。","葡萄得凉州，所求辄复效。","舐痔或尝粪，车服夸新好。","吾唯戒妻奴，酒熟宜予告。"],"title":"十九日杂兴  其二"}
