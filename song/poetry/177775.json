{"author":"王禹偁","id":177775,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["禾头低映黍头昂，处处沟塍水面凉。","村路扶携无冻馁，里门嬉戏有丁黄。","鸡豚入市溪鱼美，梨枣登盘社酒香。","岁乐田家风景好，待君模写奏明光。"],"title":"次韵许推官行县道中纪事"}
