{"author":"童翰卿","id":27703,"strains":["仄仄平平仄，平平仄仄平。","仄平平仄仄，○仄○平平。","平仄○○仄，平平仄仄平。","仄平平仄仄，平仄仄平平。","仄仄平平仄，平平仄仄平。","平○平仄仄，平仄仄○平。"],"paragraphs":["一片昆明石，千秋织女名。","见人虚脉脉，临水更盈盈。","苔作轻衣色，波为促杼声。","岸云连鬓湿，沙月对眉生。","有脸莲同笑，无心鸟不惊。","还如朝镜里，形影两分明。"],"title":"昆明池织女石"}
