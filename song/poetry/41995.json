{"author":"陆游","id":41995,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["暮秋木叶已微丹，小雨萧萧又作寒。","目送断云归谷口，身随新雁寄江干。","浊醪易负寻常债，退士难叨本分官。","谢尽浮名更无事，灯前儿女话团栾。"],"title":"秋雨"}
