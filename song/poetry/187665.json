{"author":"王令","id":187665,"strains":["平平平平，○○○平。","仄仄仄仄，仄○仄平。","平平○○，平平○仄。","仄仄仄仄，仄仄仄仄。","平平仄平，平平仄○。","仄仄仄平，仄仄仄○。","平平平平，仄平○仄。","平平仄平，仄平仄仄。","平平仄平，仄仄平平。","平仄仄平，仄平平平。","平平平平，仄仄仄平。","仄仄仄仄，仄平平平。","仄○仄平，仄平平平。","平平平平，平平仄平。"],"paragraphs":["云之扬扬，油油其蒙。","望我以雨，卒从以风。","云之油油，扬扬其去。","我挽不可，泣立以伫。","终风不休，终云不留。","不雨我田，不穀我收。","岩岩南山，有川其下。","徒能必云，不能必雨。","蓁蓁者林，有越而樛。","人伐以归，我徂安休。","嗟今之人，顾己是求。","有顾者木，曷为而材。","大折以薪，小生何哉。","嗟今之人，谁同我哀。"],"title":"终风操"}
