{"author":"李思衍","id":159375,"strains":["仄平仄平仄平仄，○平仄仄平平仄。","平平仄仄仄平仄，平仄平平仄平仄。","仄平平仄○平仄，平平平平平仄仄。","仄平平仄○仄仄，平平平仄平平仄。","仄仄仄平○平仄，仄仄○平仄平仄。","平平仄仄平仄平，仄仄平平仄○仄。","仄○○仄仄平平，○仄平平○仄平。"],"paragraphs":["白头老翁发垂领，牵孙与客摩孙顶。","翁年八十死无恤，怜女孩童困饥馑。","去年虽旱犹禾熟，今年飞霜先杀菽。","去年饥馑犹一粥，今年饥馑无余粟。","客谢老翁将孙去，泪下如丝不能语。","零丁老病维一身，独卧茅檐夜深雨。","梦回犹是悮呼孙，县吏催租正打门。"],"title":"鬻孙谣"}
