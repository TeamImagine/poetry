{"author":"刘敞","id":175478,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["丹鳯何年此地栖，苍山流水入岩扉。","主人早逐长离去，邑子先期驷马归。","修竹万竿终岁碧，蹲鸱千亩入秋肥。","已闻父老酾牛酒，会看夸乡画锦衣。"],"title":"和庞相公寄题白郎中鳯栖岩山居"}
