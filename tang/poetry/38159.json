{"author":"郑缙","id":38159,"strains":["○仄仄○○，平平仄仄○。","仄平平仄仄，平仄○○平。","平仄平平仄，○平仄仄平。","仄平平仄仄，平仄仄平平。","仄仄平平仄，○○仄仄平。","仄平平仄仄，平平仄平平。","仄仄平平仄，平○仄仄平。"],"paragraphs":["行潦散轻沤，清规吐未收。","雨来波际合，风起浪中浮。","晶晃明苔砌，参差绕芥舟。","影疑星泛晓，光似露涵秋。","皎皎珠同净，漂漂梗共流。","洁容无变染，圆知有谦柔。","欲作微涓效，先从淡水游。"],"title":"咏浮沤为辛明府作"}
