{"author":"田锡","id":112201,"strains":["仄平平仄平平平，仄平仄仄平平平。","平平仄仄仄仄仄，○○仄仄平仄平。","○仄仄平○仄仄，仄平仄仄平○仄。","仄○平仄平平平，平仄平○仄平仄。","仄平○仄仄○○，平平仄仄平平平。","仄○平平仄平仄，平平仄仄○平平。","仄平平仄平平仄，平仄平平仄平仄。","平平平仄仄平平，平平仄仄平○仄。","平平仄仄平仄平，仄平仄仄平平平。","平平平平仄仄仄，平平仄仄平○平。","仄平仄仄平○仄，平平仄仄○平仄。","仄平仄○平平平，○仄○平仄○仄。","仄平仄仄平平平，仄仄仄平平仄平。","仄○仄仄仄平仄，仄平平仄平平平。","平平平平仄仄仄，仄平仄仄平平仄。","平平仄仄平仄平，仄仄平平○○仄。"],"paragraphs":["白蘋洲暖春风生，画楼槛上银筝鸣。","铿锵节奏急复慢，空中一部天乐声。","三十六宫深窈窕，绣楣藻井光相照。","十三弦上千般声，朝霭微吟暮烟啸。","夜来亲向月中闻，繁音错节何纷纭。","碎如鸾铃与珂珮，巫山队仗迎湘君。","晚来金屋愁微雨，风细筝声不全举。","依希嫔妾怕人知，啾啾切切私相语。","洪纤断续何所拘，凤凰著对飞鸾孤。","梧桐枝边泊未稳，琅玕岛上鸣相呼。","有时主奏俄中绝，宫商斗顿如刀截。","杏花露重鸳鸯寒，空见如霜满庭月。","有时半日全无风，一一暮天楼阁红。","唯闻鸟雀啄弦上，暖珠寒玉何玲珑。","清音朝朝与暮暮，误声不管周郎顾。","祗嫌雅郑交奏时，宝铎丁冬暗相妒。"],"title":"风筝歌"}
