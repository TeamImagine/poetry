{"author":"郑刚中","id":252324,"strains":["平仄仄仄仄，仄仄仄仄平。","○平仄平仄，仄仄平平平。","平仄平仄仄，仄仄平平平。","平平仄平仄，仄平仄○○。","平平○仄平，仄仄平仄平。","平平平仄仄，仄仄仄仄平。","仄平平仄平，仄仄平平平。","仄仄仄仄仄，仄仄平仄平。","平平仄仄○，仄仄平仄平。","仄仄仄仄仄，仄平平仄平。"],"paragraphs":["新竹日以密，竹叶日以繁。","参差四窗外，小大皆琅玕。","隆暑方盛气，势欲焚山樊。","翛然此君子，不容至其间。","清风如可人，亦复怡我颜。","黄昏开竹杪，放入月一弯。","绿阴随合之，碎玉光斓斑。","我举大榼酒，欲与风月懽。","清风不我留，月亦无一言。","独酌径就醉，梦凉天地宽。"],"title":"大暑竹下独酌"}
