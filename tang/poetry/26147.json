{"author":"温庭筠","id":26147,"strains":["仄仄仄平平仄仄，平平仄仄○平仄。","平平仄仄仄○平，仄仄平平仄平仄。","仄平○仄○平平，仄仄平平平仄○。","平仄平平仄平仄，平平仄仄○平平。"],"paragraphs":["百舌问花花不语，低回似恨横塘雨。","蜂争粉蘂蝶分香，不似垂杨惜金缕。","愿君留得长妖韶，莫逐东风还荡摇。","秦女含嚬向烟月，愁红带露空迢迢。"],"title":"惜春词"}
