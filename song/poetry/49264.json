{"author":"杨万里","id":49264,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["东坡太白两诗翁，诗到庐山笔更锋。","倒挂银河分一派，擘开玉峡出双龙。","天孙织锦机全别，仙子裁云手自缝。","界破青山安用洗，涴它瀑布却愁侬。"],"title":"又跋东坡太白瀑布诗示开先序禅师"}
