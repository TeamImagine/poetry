{"author":"秦观","id":209774,"strains":["仄平仄○仄平仄，平仄平平仄○仄。","仄仄平平平仄平，仄仄平平仄平仄。","平平○仄平仄仄，平仄仄平仄平仄。","仄○○仄○仄平，平仄平平仄平仄。","仄平平仄仄平仄，平仄仄平平仄仄。","仄仄平平仄仄平，平仄平平仄○仄。","仄○仄平平仄仄，平仄仄平平仄仄。","平仄平平仄○○，仄仄○平仄○仄。","平平仄仄仄平仄，仄仄○平平仄仄。","仄仄○平平仄平，仄仄平○○仄仄。"],"paragraphs":["岁逢困敦斗申指，辰次庚辰漏传子。","梦出城闉登古原，草木萦天带流水。","千夫荷锸开久殡，前有一人状瓌伟。","素冠长跪烝酒殽，云是刘郎字全羙。","马鸣车响断还续，人境晦明秋色裹。","既寤茫然失所遭，河转星翻汗如洗。","世传梦凶常得吉，神物戏人良有旨。","全羙声名海县闻，闭久当开乃其理。","娟娟二十四桥月，月下吹箫聊尔耳。","洗眼看君先一鸣，九万扶摇从此始。"],"title":"记梦答刘全羙"}
