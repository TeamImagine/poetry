{"author":"杨炎正","id":77427,"strains":["仄平仄仄仄平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["翠围侍女拥红幢，霞脸调朱笑额黄。","共醉东君千日酒，更翻西母九霞觞。","人间天上高低影，月下风前自在香。","输得广寒宫里客，年年绿鬓赏秋光。"],"title":"谢周益公招赏木犀"}
