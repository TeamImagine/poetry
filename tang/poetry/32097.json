{"author":"韩偓","id":32097,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["时节虽同气候殊，不知堪荐寝园无。","合充凤食留三岛，谁许莺偷过五湖。","苦笋恐难同象匕，酪浆无复莹𧏖珠。","金銮岁岁长宣赐，忍泪看天忆帝都。"],"title":"湖南绝少含桃偶有人以新摘者见惠感事伤怀因成四韵"}
