{"author":"陈造","id":58982,"strains":["仄仄仄仄仄仄○，仄仄仄○○平平。","平平○平仄平仄，仄仄仄仄平仄平。","仄○仄仄○仄仄，仄○平仄平平平。","仄仄仄仄平仄平，仄○仄仄仄平平。","仄仄仄平仄仄仄，仄仄仄平平仄平。","仄平仄仄平仄仄，仄仄平仄平仄平。","平平仄○仄仄仄，平平仄仄平平平。"],"paragraphs":["腷趵履险不踏泥，我亦策蹇驱馿儿。","玄云吹寒作飞雪，琐碎渺漭无地皮。","幻苍变白顷刻尔，翕张披拂谁为之。","定自帝所千玉妃，羽衣鹤帔集瑶池。","俯视下方粲一噱，剪水刻花争出奇。","忍寒索句徒自苦，万象偕我遭控持。","明朝雪收鹊亦喜，邮筒到眼还新诗。"],"title":"再次韵"}
