{"author":"张耒","id":215748,"strains":["仄仄平仄平，○仄仄仄平。","平平平平仄，仄仄平平平。","仄○平平平，仄平仄平平。","平平平平仄，仄仄○平平。","平平仄○仄，仄仄仄平平。","仄仄仄平平，仄仄○平平。","平仄仄仄○，平仄仄仄○。","仄平仄仄仄，仄仄平平平。","平平仄仄仄，○仄仄平平。"],"paragraphs":["积水多疾风，三日阻我舟。","天寒波涛恶，岸窟腾龙虬。","五更船篷鸣，冷风入衾裯。","平明诸山雪，烂漫铺琳球。","篙工笑相顾，拍拍我船头。","水魄小孤神，雾鬓横星眸。","仓卒祷即应，知我厌滞留。","稍晴景物好，柳色含新柔。","春风我故旧，迎我入东州。"],"title":"龟陵湾阻风三日遥祷孤山而风止"}
