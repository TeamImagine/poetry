{"author":"陆游","id":34303,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["半生浪走跨秦吴，白首还如筮仕初。","冻芋浊醪邀里巷，昏烟湿雪暗郊墟。","穷空敢恨寒无褐，忧患元因出有车。","笑掩陈编聊自慰，古来冨贵羡樵渔。"],"title":"岁暮"}
