{"author":"李商隐","id":22813,"strains":["○平平○仄，平仄仄平平。","○仄平平仄，平平仄仄平。","仄○平仄仄，平仄仄仄平。","仄仄○平仄，平平仄仄平。","平平平仄仄，仄仄仄○平。","仄仄平仄仄，平平平仄○。"],"paragraphs":["夭桃花正发，秾李蘂方繁。","应候非争艳，成蹊不在言。","静中霞暗吐，香处雪潜翻。","得意摇风态，含情泣露痕。","芬芳光上苑，寂默委中园。","赤白徒自许，幽芳谁与论。"],"title":"赋得桃李无言"}
