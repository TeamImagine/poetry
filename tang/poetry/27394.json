{"author":"李昌符","id":27394,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["数亩池塘近杜陵，秋天寂寞夜云凝。","芙蓉叶上三更雨，蟋蟀声中一点灯。","迹避险巇翻失路，心归闲澹不因僧。","既逢上国陈诗日，长守林泉亦未能。"],"title":"秋夜作"}
