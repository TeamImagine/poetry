{"author":"李中","id":37010,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["公侯延驻暂踟蹰，况值风光三月初。","乱落杯盘花片小，静笼池阁柳阴疏。","舟维南浦程虽阻，饮预西园兴有余。","却笑田家门下客，当时容易叹车鱼。"],"title":"甲子岁罢吉水县过锺陵时暮春维舟江渚谒柴太尉席上作"}
