{"author":"秦韬玉","id":31255,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["渥洼奇骨本难求，况是豪家重紫骝。","膘大宜悬银压胯，力浑欺著玉衔头。","生狞弄影风随步，踥蹀冲尘汗满沟。","若遇丈夫能控驭，任从骑取觅封侯。"],"title":"紫骝马"}
