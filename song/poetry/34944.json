{"author":"陆游","id":34944,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["夷甫诸人骨作尘，至今黄屋尚东巡。","度兵大岘非无策，收泣新亭要有人。","薄酿不浇胸垒块，壮图空负胆轮囷。","危楼插斗山衘月，徙倚长歌一怆神。"],"title":"夜登千峰榭"}
