{"author":"欧阳修","id":79638,"strains":["平平仄平平，仄仄仄平仄。","平平○仄仄，仄仄仄平仄。","平平○仄平，仄仄平仄仄。","平平仄平仄，平仄仄平仄。","○平仄仄仄，平仄仄○仄。","○平仄平平，仄仄仄平仄。","平平仄仄仄，仄仄平仄仄。","仄仄○平平，○○平仄仄。","○平仄平仄，平仄仄平仄。","平○仄仄平，仄仄平平仄。","平平平仄仄，仄仄仄仄仄。","平○仄平仄，仄仄仄○仄。","仄平平平仄，○仄○平仄。","平平仄平平，仄仄仄仄仄。","平仄仄平仄，平仄平仄仄。","平仄仄平○，平仄仄平仄。","平平仄平○，○仄平仄仄。","○平仄仄仄，○仄仄平仄。"],"paragraphs":["清穹凛冬威，旱野渴天泽。","经旬三尺雪，万物变颜色。","愁云嘘不开，惨惨连日夕。","寒风借天势，豪忽肆陵轹。","空枝冻鸟雀，痴不避弹弋。","长河寂无声，厚地若龟坼。","阴阶夜自照，缺瓦晨复积。","贮洁莹冰壶，量深埋玉尺。","凝阴反穷剥，阳九兆初画。","春回百草心，气动黄泉脉。","坚冰虽未破，土润已潜释。","常闻老农语，一腊见三白。","是为丰年候，占验胜蓍策。","天兵血西陲，万辙走供亿。","嗟予愧疲俗，奚术肥尔瘠。","惟幸岁之穰，兹惠岂人力。","非徒给租调，且可销盗贼。","从今洁鬴廪，期共饱麰麦。"],"title":"喜雪示徐生"}
