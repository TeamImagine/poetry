{"author":"苏辙","id":197016,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["终南重到已春回，山木缘崖绿似苔。","谷鸟鸣呼嘲独往，野人笑语记曾来。","定邀道士弹鸣鹿，谁与溪堂共酒杯。","应有新诗还寄我，与君和取当游陪。"],"title":"闻子瞻重游南山"}
