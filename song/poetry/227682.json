{"author":"释德洪","id":227682,"strains":["仄平平仄平，平仄仄平仄。","平平仄平平，仄平平仄仄。","仄平仄仄平，○仄仄平仄。","平平仄平仄，仄仄平平仄。","仄平仄仄仄，仄仄○平仄。","仄平仄平平，仄仄平平仄。","仄平仄平仄，仄仄平平仄。","平○平平平，平仄仄平仄。","平平平平仄，平平仄平仄。","仄平仄仄○，仄仄仄平仄。","仄仄平仄平，平仄平仄仄。","仄仄仄平仄，仄平平仄仄。","仄平○平平，仄平平仄仄。","平平平仄平，仄平平仄仄。","仄平平仄○，仄仄仄平仄。","仄平○平○，平仄仄平仄。","仄平仄仄仄，○仄平仄仄。","仄平仄平仄，平仄仄平仄。","平○仄仄仄，仄仄仄仄○。","平平仄仄平，○○仄○仄。","平○仄○仄，仄仄仄平仄。","仄平仄平平，平仄仄平仄。","○平平仄平，仄平平仄仄。","平○仄仄仄，仄仄仄○仄。","平平仄平平，仄仄仄平仄。"],"paragraphs":["十年怀石门，今日石门去。","双林动曦光，跋河开宿雾。","力微藉古藤，泥软脱芒屦。","风泉白云壑，夜雨青松路。","我生百事废，齿髪行衰暮。","但余爱山心，不逐年华故。","此山甲天下，自昔家吾祖。","峰如青莲花，千叶晓方吐。","烟云浮香色，清凉洗肝腑。","异哉万木间，白塔岿然古。","此老无恙时，超放殊媚妩。","万象供谈笑，大千为戏具。","我曾从之游，绝尘追逸步。","谁云今已亡，塔开全体露。","永怀凭妙观，此意竟凄楚。","那知深林间，聊与故人遇。","电眸霹雳舌，咳唾成妙语。","笔端撼江海，千偈浩奔注。","人间有此客，自可忘百虑。","堂头百衲师，嶷嶷法王辅。","君看说禅口，未肯让前古。","夜阑对昏灯，豪迈激顽鲁。","相逢俱偶然，此生真逆旅。","何当各努力，业已共骑虎。","诗成对轩渠，一笑小天宇。"],"title":"十二月十六日发双林登塔头晓至宝峰寺见重重绘出庵主读善财遍参五十三颂作此兼简堂头"}
