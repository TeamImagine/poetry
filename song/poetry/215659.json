{"author":"张耒","id":215659,"strains":["平平平仄平仄仄，平平平平仄平仄。","平平平平仄仄平，平仄仄平平仄仄。","仄平仄平仄仄平，仄仄○平平仄仄。","仄○仄仄仄平仄，平仄仄仄平仄仄。","仄仄○平仄平平，仄仄○平仄平仄。","平平平平仄仄仄，仄平仄平平仄仄。"],"paragraphs":["江蒲芽白江水绿，江头花开自幽淑。","人家晨炊欲熟时，旋去网鱼惟所欲。","往来送租只用船，未省泥沙曾污足。","有钱买酒醉邻畔，终日数口常在目。","不学长安贵公卿，每念离心寄朱毂。","朝游岩廊暮海岛，谴人未归身自到。"],"title":"江南曲"}
