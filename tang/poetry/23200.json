{"author":"杨炯","id":23200,"strains":["平仄○平○，平平仄仄平。","平平仄平仄，平仄仄平平。","平仄○平仄，仄平平仄平。","平平仄平仄，平仄仄平平。","平仄平平仄，○平平仄平。","仄平平仄仄，仄仄仄○平。","仄仄平平仄，平平平仄○。","平平○平仄，平仄仄平平。"],"paragraphs":["唇齿标形胜，关河壮邑居。","寒山抵方伯，秋水面鸿胪。","君子从游宦，忘情任卷舒。","风霜下刀笔，轩盖拥门闾。","平野芸黄遍，长洲鸿雁初。","菊花宜泛酒，浦叶好裁书。","昔我芝兰契，悠然云雨疏。","非君重千里，谁有惠双鱼。"],"title":"和酬虢州李司法"}
