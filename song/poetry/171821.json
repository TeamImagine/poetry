{"author":"刘达","id":171821,"strains":["平平仄仄○，○平仄仄仄。","仄仄仄平○，平平仄平仄。","平平平仄平，仄仄仄平仄。","仄仄仄平平，仄○平仄仄。","仄○仄平平，平平○仄仄。","平平仄仄平，平仄平仄仄。"],"paragraphs":["岩岩白石嵌，深泉适此止。","夜雨半山回，春风蛰龙起。","清明无遁形，溥博有余美。","受浊不伤清，纳污非所耻。","趣操比幽人，泓澄如得己。","山林乃挺途，真复谁洗耳。"],"title":"龙渊"}
