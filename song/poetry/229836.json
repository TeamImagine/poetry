{"author":"苏过","id":229836,"strains":["仄○平○平，仄仄仄平平。","平平仄仄○，仄○平仄平。","仄平平平仄，仄平平○平。","仄平○平平，仄平仄仄平。","仄平仄仄仄，仄仄平仄○。","平平○平仄，仄仄仄仄○。","仄○仄仄○，仄仄平仄平。","平平仄平仄，仄仄平平平。","平平仄○仄，仄仄平仄平。","仄平平仄平，○平仄平平。","○○平仄仄，仄仄○平平。","仄○仄仄仄，平○平平平。"],"paragraphs":["我如支离人，自负百钧趋。","羊肠路九折，伛偻才半途。","道逢任夫子，忽焉巾柴车。","问君当何之，驾言返旧庐。","息肩子有日，我愧今不如。","嗟哉妻孥累，口腹亦见驱。","一堕世网中，局促辕下驹。","秋风送鸿鹄，万里翔天衢。","蓬瀛岂难到，定笑山泽癯。","那知羁旅怀，扁舟梦江湖。","行当投劾去，暮景收桑榆。","愿回结驷驾，时过原生居。"],"title":"饯任况之"}
