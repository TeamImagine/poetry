{"author":"高适","id":2439,"strains":["仄平平仄平平平，仄平仄仄平平平。","仄平仄平仄仄仄，平平仄平仄仄平。","平平仄平仄平仄，仄平平仄平平仄。","平仄○平仄仄平，仄平平平仄平仄。","仄平仄仄平仄○，仄平平仄平○平。","仄平○仄平平仄，平仄平平仄仄平。"],"paragraphs":["有人家住清河源，渡河问我游梁园。","手持道经注已毕，心知内篇口不言。","卢门十年见秋草，此心惆怅谁能道。","知己从来不易知，慕君为人与君好。","别时九月桑叶疏，出门千里无行车。","爱君且欲君先达，今上求贤早上书。"],"title":"赠别晋三处士"}
