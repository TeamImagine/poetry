{"author":"郭祥正","id":191755,"strains":["平平仄仄平仄○，仄平仄仄仄平平，平仄平平仄○平平平。","仄仄平平仄平仄，仄平仄仄○平仄。","仄平平仄仄仄仄，仄仄平○平仄平仄。","仄仄平平平仄仄，平仄平平仄○仄。","仄平平仄平仄平，仄仄平平仄平仄。","平平平平○平仄，仄仄平平平仄仄。","仄仄平平平仄平，仄平仄仄平平仄。"],"paragraphs":["吾生磊落无滞留，一生好作大江游，任尔龟鼍跋浪蛟龙愁。","昨夜天风下荆楚，我来此地重怀古。","洛妃湘女不足数，渺渺兮三闾在何所。","浩荡烟波江水阔，冥寞神交两相许。","倒提金斗倾浊醪，滴沥招魂寂无语。","斜阳衔山暝潮退，两两渔舟迷向背。","便欲因之垂钓竿，六鳌一掷天门外。"],"title":"楚江行"}
