{"author":"吴则礼","id":223735,"strains":["仄平仄仄仄平平，仄仄仄仄仄仄平。","仄仄平平仄平仄，仄平仄仄仄平平。","平平仄仄仄仄仄，平仄平平仄仄平。","仄仄平平平仄仄，仄平仄仄仄平平。"],"paragraphs":["此生不说老婆禅，兀兀坐睡忘永叹。","要听车声出铜鼎，故教鼻窍吼蒲团。","淮山宿昔面目好，葵藿从来骨相寒。","白髪轩然同一笑，未嫌跛跛著南冠。"],"title":"简吕少冯"}
