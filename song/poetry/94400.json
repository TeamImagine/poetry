{"author":"蔡沈","id":94400,"strains":["○仄仄平仄，平平平仄平。","平○仄平仄，仄仄平平平。","平平平平仄，仄仄仄仄平。","平平平平平，平平仄平平。","○平仄平平，仄仄平仄平。","平平仄平仄，仄仄平平平。","仄仄平仄仄，○平仄○平。","平平平平平，仄仄平平○。","平平平仄平仄仄，平平仄仄平平○。"],"paragraphs":["胶漆本无意，丝桐非有情。","因缘醉翁指，发此无穷声。","萧萧秋风引，落叶渭水清。","喧喧阳春歌，花明锦江城。","离鸾月徘徊，别鹤云杳冥。","清泠洒毛发，震荡惊雷霆。","曲度神莫测，调高妙难名。","时方多艰虞，掩耳谁为听。","无为恩怨儿女语，疆场勇士轩昂行。"],"title":"赠琴士翁明远"}
