{"author":"苏辙","id":197435,"strains":["平仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["河水南来绕郡城，银刀空复衒衙兵。","交情旧许鸡为具，客信那知鹊妄鸣。","为妇迟留应未怪，还家仓卒定何营。","不关秦女筝声怨，自趁招贤浚上旌。"],"title":"次韵王巩欲往徐州见子瞻以事不成行"}
