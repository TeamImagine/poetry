{"author":"许及之","id":60885,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["以涉名斋敢自遑，朅来何事得安航。","极知平地风波少，得似闲居气味长。","旋了儿痴便退食，聊为僧坐静焚香。","君恩未报空华发，孤屿扁舟忆故乡。"],"title":"题州宅安航"}
