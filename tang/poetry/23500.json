{"author":"王勃","id":23500,"strains":["平仄平平仄，平平仄仄○。","平平平仄仄，平仄○○平。","仄仄平平仄，○平仄仄平。","平○仄平仄，仄仄仄平平。","仄平○仄仄，平仄仄平平。","平仄平平仄，平平仄仄平。","○平平仄仄，仄仄仄平平。","仄仄平平仄，○平仄仄平。","仄平平仄仄，平平仄仄平。","仄平平仄仄，平○仄平平。"],"paragraphs":["彭泽官初去，河阳赋始传。","田园归旧国，诗酒间长筵。","列室窥丹洞，分楼瞰紫烟。","萦回亘津渡，出没控郊鄽。","凤琴调上客，龙辔俨群仙。","松石偏宜古，藤萝不记年。","重檐交密树，复磴拥危泉。","抗石晞南岭，乘沙眇北川。","傅岩来筑处，磻谿入钓前。","日斜真趣远，幽思梦凉蝉。"],"title":"三月曲水宴得烟字"}
