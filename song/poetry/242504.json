{"author":"李纲","id":242504,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["巉巉千丈插烟空，始见天南一柱峰。","绝顶雾开擎日月，半岩云暝噫雷风。","俯临万壑林芿秀，髙压群山气象雄。","谁道共工曾触折，断鳌端是女娲功。"],"title":"天柱峰"}
