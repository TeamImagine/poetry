{"author":"范镇","id":113019,"strains":["平平仄平仄，平仄仄平平。","仄仄平仄仄，仄平平仄○。","平○仄平仄，平仄仄平平。","仄仄○平○，平平仄仄平。","平平仄仄仄，平仄仄平平。","仄仄○平仄，平平仄仄平。","平平仄仄仄，仄平仄平平。","仄仄○平仄，平平仄仄平。","平平仄仄仄，仄仄○平○。","仄仄○○仄，○平仄仄平。"],"paragraphs":["成都一都会，千里带坤维。","自昔公坐啸，至今人去思。","朝廷慎东注，方面要安绥。","遂尔重藩屏，因之职殿帷。","龙光出剑匣，讴颂走江湄。","晓雪离都驭，春风入境旗。","壶浆故父老，竹成旧童儿。","叠足相欢跃，同心仰福禧。","邦人顾若此，邑子更何其。","会讲中和化，重为乐职诗。"],"title":"送程端明再镇成都"}
