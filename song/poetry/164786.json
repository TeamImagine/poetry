{"author":"谢翱","id":164786,"strains":["平平仄平仄，○仄平仄仄。","○平平○○，平仄仄仄仄。","仄平平仄平，仄仄平仄仄。","仄平平平平，平平仄○仄。","○平仄仄平，平平仄○仄。","○○○仄平，○仄仄平仄。"],"paragraphs":["初萍半含絮，顷刻开数亩。","荷生浮其间，风雨足解后。","百年游子心，欲作千岁久。","昔为浮萍根，今为穉荷藕。","荷高刺已生，鱼游触其首。","离离荷下萍，吹向白鱼口。"],"title":"萍间穉荷效王司马体"}
