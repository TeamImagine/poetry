{"author":"黄庚","id":160558,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["武公后裔有仍孙，德望才名世所尊。","拟向山中专注易，忽传地下趣修文。","月楼不复赓诗句，春阁犹思共酒樽。","痛恨死生千古隔，西风吹泪湿秋云。"],"title":"挽卫山斋  其二"}
