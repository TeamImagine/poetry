{"author":"元稹","id":14792,"strains":["仄仄仄仄平平仄，仄仄平○仄平仄。","仄平平仄平仄○，平仄平平仄平仄。","仄平平仄平仄平，仄平仄仄平仄平。","平平仄仄仄平仄，仄仄平平平仄平。","平仄仄○平仄平仄，○仄平平仄平仄。","仄平平仄仄平平，仄仄仄平平仄仄。","仄平仄仄仄仄平，仄仄仄平平仄仄。","平平仄仄仄平平，仄平仄平平仄仄。","○平仄仄仄仄平，仄仄平平仄平仄。","平平仄平平仄平，平仄○○仄平仄。"],"paragraphs":["有鸟有鸟名鹦鹉，养在雕笼解人语。","主人曾问私所闻，因说妖姬暗欺主。","主人方惑翻见疑，趁归陇底双翅垂。","山鸦野雀怪鹦语，竞噪争窥无已时。","君不见隋朝陇头姥，娇养双鹦嘱新妇。","一鹦曾说妇无仪，悍妇杀鹦欺主母。","一鹦闭口不复言，母问不言何太久。","鹦言悍妇杀鹦由，母为逐之乡里丑。","当时主母信尔言，顾尔微禽命何有。","今之主人翻尔疑，何事笼中漫开口。"],"title":"有鸟二十章 十八"}
