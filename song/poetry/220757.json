{"author":"邹浩","id":220757,"strains":["平平平仄○仄平，○仄仄仄平平平。","平○仄仄○平仄，仄仄平平平仄平。","仄平仄仄平平仄，平平○仄平平平。","○仄仄平平仄仄，仄仄仄仄平仄平。","仄仄平平仄平平，仄仄平平平仄平。","仄○仄仄仄平仄，平仄平仄○仄○。","平平仄仄平仄仄，仄平仄仄平仄平。","○○平平仄○仄，仄平○仄平平平。","仄平平平仄平仄，○仄平平仄平○。","平平○仄仄平仄，平仄仄仄平仄平。","○平仄仄平平仄，仄平平仄平平平。","○仄平平仄平仄，仄仄仄平平仄平。"],"paragraphs":["何仙饥食王母桃，王母唤去瑶台高。","怀中核乃长生种，付与东君谁适遭。","蒋侯本是神仙族，杨州骑鹤飞游遨。","回也不愚愚故道，不肯钓海连六鳌。","变邓家田作蓝田，产玉成芝天所褒。","柳将眼觑竟何睹，花着心觅空自劳。","东风莫逆花柳外，洞然启尽扃𫔎牢。","铺张云霞驻迟日，暖红牵梦春陶陶。","恍疑何仙只春是，衣绣还乡导旗旄。","蒲萄浪兀弄明月，宁比倒着宫锦袍。","从今结就千年实，食之工力逾圭刀。","闻说扬州鹤知得，鼓翼已先鸣九皋。"],"title":"题蒋彦回绯桃轩"}
