{"author":"释元肇","id":117273,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["不是云林胜市朝，都将名利等鸿毛。","床头纸被今年破，林外霜风昨夜高。","虚白室无儋石计，清新诗有十分豪。","黄花时节明朝是，冷眼相看栗里陶。"],"title":"仲子平下第二首  其二"}
