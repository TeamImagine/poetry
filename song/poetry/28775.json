{"author":"周麟之","id":28775,"strains":["平仄仄仄平仄平平仄仄，仄仄仄平平仄仄。","仄平仄仄仄仄平，仄仄仄仄仄平平。","仄仄仄平平平仄平平仄，仄平仄仄平仄仄。","仄平仄仄平平○，仄平仄仄仄平平。","仄仄平平仄平仄，仄仄仄仄○平仄。","○平仄仄○仄平，仄平仄仄平平仄。","仄平仄仄平仄平，仄○平仄平仄平。","仄○仄仄平仄仄，平仄平仄仄仄平。","仄平平平仄平仄，仄平仄平平仄仄。","仄仄平平仄仄○，仄仄平平○平仄。"],"paragraphs":["君不见浣花老翁初作掾，触热簿书尘满案。","坐曹束带总不能，但欲赤脚踏层冰。","又不见青莲居士金门客，懒摇白羽巾挂壁。","有时裸袒青林中，只知露顶洒松风。","二子英规凛千古，笔夺造化驱风雨。","如何避暑如避仇，叫呼竞作惊人语。","是身本与天地同，要当扪腹无弗容。","世间冷煖翻覆手，焉用夷隘惠不恭。","我方穷居度炎热，火云烁山金石裂。","一读清诗百念空，炯若冰壶浸明月。"],"title":"苦热行"}
