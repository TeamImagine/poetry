{"author":"虞俦","id":62287,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["樯燕呢喃浪语人，岸花飞舞苦伤情。","賸穷诗眼三千界，漫鼓琴心一再行。","他日湖山还帝里，别时风雨满江城。","思君直欲令人老，流水沄沄日夜倾。"],"title":"得黄仲本诗再和二首以寄之  其二"}
