{"author":"张孝祥","id":56378,"strains":["仄平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。","仄仄仄平仄，平平平仄平。"],"paragraphs":["得孙当赞喜，唤客便分题。","楼鼓方行夜，天星恰照奎。","熊罴通梦寐，孔释自提携。","汤餠那应晚，吾来为止啼。"],"title":"吴伯承生孙交游共为之喜凡七人分韵我亦从来识英物试教啼看定何如某得啼定字  其一"}
