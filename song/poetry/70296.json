{"author":"沈继祖","id":70296,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["删后无诗亦可忧，人言赋者古诗流。","欲闻正始今安在，须向先秦以上求。","玄酒大羹存至味，子虚亡是谩相酬。","万人丛里谁人晓，独有夫君暗点头。"],"title":"次韵答李孟达通判索鄙诗"}
