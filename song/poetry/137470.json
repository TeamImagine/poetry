{"author":"家铉翁","id":137470,"strains":["仄仄仄○平，平平平○仄。","平平平平平平仄○平，○仄仄平○仄平平仄。","平平仄仄平平平，平平仄平仄○仄。","○○仄仄平○平，仄仄平○仄平仄。","平平仄仄仄平仄平平，仄仄仄仄平仄仄仄仄。","仄仄仄仄○仄仄，仄平仄仄仄平平仄仄。","仄平仄平平仄仄○平平，仄仄仄平仄仄仄平平平仄仄仄仄。","平平平仄仄平平，仄仄平○平平仄○仄。"],"paragraphs":["海上有三山，瀛洲居其一。","何年飞来神州赤县东，其上至今犹有神仙宅。","庞眉皓首方瞳翁，乔松羡门乃其匹。","深衣大带儒中仙，不读黄庭读周易。","乾元用九独探数之原，九九妙契乾策八十一。","万事万物从此始，衍之又衍至于千百亿。","寿翁以金书玉箓长生符，不若寿翁以邵子先天周子一太极。","梅边生意浩无穷，坐阅人间蟠桃几回实。"],"title":"赠河间隠者苑君年八十有一"}
