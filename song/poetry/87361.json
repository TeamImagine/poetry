{"author":"韩淲","id":87361,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄仄。","平仄仄平平仄仄，平平平仄仄平平。"],"paragraphs":["上饶有路达松阳，江浙邻封只异乡。","几载玉峰超雾重，一朝苍岭惠云长。","决科意气能相过，随世功名合自彊。","高士不为何太甚，且稽丝粟恐民伤。"],"title":"送吴主簿之官"}
