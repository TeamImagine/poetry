{"author":"胡宿","id":2166,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["将相文章主籥臣，风流曾冠玉堂人。","梦回方丈停批凤，句就伊川止获麟。","洛下胜游空绿野，郢中高调绝阳春。","犹欣正始遗音在，三复能还旧观神。"],"title":"览海东相公伊川集"}
