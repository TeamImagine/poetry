{"author":"骆宾王","id":34255,"strains":["仄平平仄仄，仄仄仄平平。","仄○平仄仄，○○仄○平。","平平○仄仄，仄仄仄○平。","仄仄平平仄，平平仄仄平。","平平平仄仄，仄仄仄平平。","仄仄平○○，平仄仄平平。"],"paragraphs":["鸟旟陪访道，鹫岭狎栖真。","四禅明静业，三空广胜因。","祥河疏叠涧，慧日皎重轮。","叶暗龙宫密，花明鹿苑春。","雕谈筌奥旨，妙辩漱玄津。","雅曲终难和，徒自奏巴人。"],"title":"和王记室从赵王春日游陀山寺"}
