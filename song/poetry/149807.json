{"author":"方回","id":149807,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["辽广归来二纪强，脱身烟瘴远沙场。","僧多吟友诗常淡，家见玄孙寿且康。","残月夜潮渡渔浦，飞花春雨客钱塘。","西山后会何妨数，管趁年年早茗香。"],"title":"宗兄端叟年七十六来访二首  其二"}
