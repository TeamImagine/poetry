{"author":"丘葵","id":162286,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["万片鱼鳞淡欲收，横空不碍素光流。","山河寂寂千年事，风露娟娟五月秋。","且作希夷闲枕石，惜无李白共登舟。","细看白兔何曾夜，应使深山魍魉愁。"],"title":"沙头玩月"}
