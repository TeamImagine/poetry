{"author":"郑思肖","id":159571,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["飘零书剑十年吴，又见西风脱尽梧。","万顷秋生杯后兴，数茎雪上镜中须。","晴天空阔浮云尽，破屋荒凉俗梦无。","惟有固穷心不改，左经右史足清娱。"],"title":"飘零"}
