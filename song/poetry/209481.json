{"author":"刘弇","id":209481,"strains":["平平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["温柔乡定虚言耳，𬬻火功真长物哉。","疑别有天春不老，知谁为雨夜曾来。","满移妃子三汤梦，暗夺仙家一息胎。","燕玉浪传思暖老，个中消歇几沉煤。"],"title":"次韵和汪道济都讲惜惜吟"}
