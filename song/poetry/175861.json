{"author":"刘敞","id":175861,"strains":["平仄仄平仄，平平仄平平。","平平平平仄，仄仄平仄平。","平仄仄仄平，平平仄平平。","平仄○仄仄，平平平仄○。","仄平仄平仄，平仄仄仄平。","仄仄仄仄○，仄○仄平平。"],"paragraphs":["朝日出东北，青云散朱晖。","坚金为之铄，信此庚气微。","吾子善闭关，今何冒炎威。","流汗正被面，飞尘常满衣。","忆君若冰雪，无以慰渴饥。","伏日万鬼行，至如早旋归。"],"title":"伏日寻邻几不见"}
