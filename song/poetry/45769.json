{"author":"杨万里","id":45769,"strains":["仄仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["月忽飞来堕我傍，我还飞入月中央。","如何桂树许多影，不隔冰轮些子光。","自古中秋多苦事，非风即雨断人肠。","醉来不信寒欺酒，露湿杯盘冻作霜。"],"title":"中秋前一夕携酒与子仁侄登多稼亭"}
