{"author":"黄公度","id":21596,"strains":["仄仄仄平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一气潜回万物春，星躔降昴岳生申。","钓台今古风流在，梅岭东西雨露均。","再拥朱轓专节制，久虚清禁待经纶。","衮衣莫讶公归晚，要使遐荒识凤麟。"],"title":"方帅务德生朝三首  其一"}
