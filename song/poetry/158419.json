{"author":"王镃","id":158419,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["送君去作江湖客，我亦心飞逐海鸦。","有竹有梅须歇舫，可诗可酒便为家。","秦楼夜月听传曲，辇路春风看卖花。","吊古须瞻岳王墓，留题好句入栖霞。"],"title":"送友竹弟入京"}
