{"author":"刘敞","id":175314,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["黄花欲落晓霜浓，极目秦川一望中。","节物还如去年好，懽游不与故人同。","接{罒离}自恣风前落，羽檄宁妨席上通。","还畏简书归未得，寄诗黄阁付征鸿。"],"title":"九日龙华阁寄永叔"}
