{"author":"程俱","id":235287,"strains":["仄平仄仄平，仄仄仄仄仄。","仄平仄仄平，平仄平平仄。","仄平平平仄，仄仄仄仄仄。","仄平仄平平，仄仄仄平仄。","平平平仄仄，仄仄仄平仄。","○○○○平，仄仄平仄仄。","平平仄平平，平仄平仄仄。","平仄仄仄平，○平仄平○。"],"paragraphs":["学书要不成，学圃苦不早。","向来执戟郎，何似于陵老。","我无拏云意，所念在一饱。","闭门种芜菁，抱瓮泽枯槁。","荒畦财一席，啮嚼到春草。","颇闻长兴翁，八十颜色好。","城西有寛闲，终岁常却扫。","安得五亩园，如翁一生了。"],"title":"赋长兴钱圃翁诗"}
