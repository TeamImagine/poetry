{"author":"文彦博","id":68648,"strains":["平平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["山僧知我思归意，为我临伊创草堂。","闻说绕阶丛巨石，更须当槛植修篁。","窗间东望乾元刹，门外南趋积庆庄。","便拟半移生计去，不知何似畅师房。"],"title":"寄题龙门临伊堂兼呈奉先寺兴公"}
