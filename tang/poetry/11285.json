{"author":"刘禹锡","id":11285,"strains":["平仄仄平平，○平○仄○。","平平仄仄仄，仄仄仄平平。","仄仄平平仄，平平仄○平。","仄平平仄仄，仄仄仄平平。","仄仄平平仄，○平仄仄平。","仄平平仄仄，仄仄仄○平。","平仄平平仄，平平仄仄平。","仄○平仄仄，平仄仄平平。"],"paragraphs":["旌节下朝台，分圭从北回。","城头鹤立处，驿树凤栖来。","旧路芳尘在，新恩驲骑催。","里闾风偃草，鼓舞抃成雷。","吏散山禽啭，庭香夏蕊开。","郡斋堪四望，壁记有三台。","人讶征黄晚，文非吊屈哀。","一吟梁甫曲，知是卧龙才。"],"title":"和杨侍郎初至郴州纪事书情题郡斋八韵"}
