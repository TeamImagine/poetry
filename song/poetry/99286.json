{"author":"朱复之","id":99286,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["高树青圆不见天，小风微动竹梢偏。","衣涵空翠元无雨，庭閟余声独有蝉。","老去此心无所住，向来我见不须先。","狂吟但过寒山子，荐得腾腾一味禅。"],"title":"太平寺尘外闲题"}
