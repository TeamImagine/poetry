{"author":"吴芾","id":18894,"strains":["○仄仄平平，平平仄仄仄。","仄仄○○仄，仄平仄仄仄。","仄平仄仄平，仄仄仄平仄。","平平仄仄平，仄仄平平仄。","平仄仄仄平，平仄仄平仄。","○○○仄仄，仄仄仄平仄。","仄仄平仄仄，平平仄平仄。","仄仄仄仄平，仄平平仄仄。"],"paragraphs":["行止每依人，人皆笑我拙。","独以相从久，未能便弃绝。","纵君得显荣，亦耻事谀悦。","人情苦好乖，会少常多别。","而我独与君，初不易生灭。","相亲如一体，亦不畏寒热。","但我常自暇，而君力常竭。","若以此比方，孰优还若劣。"],"title":"和陶影答形"}
