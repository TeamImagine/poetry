{"author":"韩淲","id":87162,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["幽伴无人话采樵，老身何处可逍遥。","闲当晓径谁争席，间或春泉自一瓢。","煖霭欲销迟日在，轻风徐起乱云飘。","才情今古能多少，未必巢由不见尧。"],"title":"春泉"}
