{"author":"许及之","id":60662,"strains":["平平平平仄仄仄，仄仄仄平平仄仄。","平平○仄仄仄平，平平仄仄平平仄。","仄仄平平仄仄平，平仄平平平仄仄。","平平仄仄平仄仄，仄仄仄平平仄仄。","仄平平○平仄平，仄仄仄平平仄仄。","仄平平仄仄平仄，仄仄平平平仄仄。","仄平○仄仄平平，平仄仄平平仄仄。","仄平平平仄仄仄，平仄平仄平仄仄。","○平○平仄平仄，仄仄平平平仄仄。","平平平仄平仄平，平平仄仄仄平仄。"],"paragraphs":["能诗何殊臂使指，得句不愁人背毁。","诗何缘瘦道自肥，谁嘲饭颗山前甫。","誓不惊人死不休，言是良工心独苦。","骊黄牝牡元不问，智诈勇贪俱可使。","合时端如锥画沙，悟处快于瓴建水。","赵诗平澹谢奇古，所以吾侪夸絜矩。","转庵更是可怜人，诗眼既高窥字髓。","我生何能补一字，君美非溢私两喜。","更须传抄及同社，定不惊嗟斯是取。","骚坛摩垒真几人，安能碌碌数余子。"],"title":"再次转庵韵"}
