{"author":"赵友直","id":162773,"strains":["平仄仄仄平，○仄平仄仄。","平○平○平，仄仄平仄仄。","平平仄平○，平平仄平仄。","○仄仄平平，平仄平○仄。","平平平仄平，仄仄平仄仄。","仄仄平○平，平仄平平仄。","仄仄仄平平，平平平仄仄。","仄仄平平平，○平仄平仄。","仄仄平平平，仄平平平仄。"],"paragraphs":["天命靡有常，空视时运覆。","珍重山间翁，抱道庸自玉。","掀髯发清兴，开轩恣遐瞩。","空谷閴无人，惟有云相逐。","山翁为有知，恋恋情绻缛。","绻缛林中薪，歌已禽声续。","勿谓有倾颓，维心常位育。","顾我无依归，犹然嗜幽独。","愿结金兰交，共兹南山麓。"],"title":"赠徐樵隠"}
