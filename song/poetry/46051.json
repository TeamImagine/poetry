{"author":"梅尧臣","id":46051,"strains":["平平平平仄，仄仄○平平。","仄仄平仄平，仄仄仄平平。","仄仄仄平平，平仄仄仄平。","平仄平平仄，仄仄平仄平。","平平仄仄○，仄仄○仄平。","仄○仄平仄，平仄仄仄平。","仄平仄仄仄，仄仄仄仄○。"],"paragraphs":["青青棕榈树，散叶如车轮。","拥萚交紫髯，岁剥岂非仁。","用以覆雕舆，何惮克厥身。","今植公侯第，爱惜知几春。","完之固不长，只与荠本均。","幸当敕园吏，披割见日新。","是能去窘束，始得物理亲。"],"title":"咏宋中道宅棕榈"}
