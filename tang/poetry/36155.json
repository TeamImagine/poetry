{"author":"孔德绍","id":36155,"strains":["平仄○平○，平平仄仄平。","平仄仄平仄，仄仄平平平。","平平○平仄，平仄仄平平。","仄平平仄仄，平仄仄平平。","○平平仄仄，仄仄仄平○。","仄平仄平仄，仄仄仄○平。","平平仄仄仄，○仄仄平平。","仄平仄平仄，平平仄仄平。","仄平平仄仄，平仄仄○平。","平仄平平仄，○仄仄平平。"],"paragraphs":["名岳标形胜，危峰远郁纡。","成象建环极，大壮阐规模。","层台从灵鹫，高殿迩阳乌。","暂同游阆苑，还类入仙都。","三休开碧岭，万户洞金铺。","摄心罄前礼，访道挹中虚。","遥瞻尽地轴，长望极天隅。","白云起梁栋，丹霞映栱栌。","露花疑濯锦，泉月似沈珠。","今日桃源客，相顾失归涂。"],"title":"登白马山护明寺"}
