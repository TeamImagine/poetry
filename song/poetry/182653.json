{"author":"强至","id":182653,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["朔雪飞花趁岁阴，喜看不觉酒杯深。","应时自合苍生望，泽物真同上相心。","未怕春风融粉水，恍疑江国见梅林。","西山一夜千层白，那复能留寸碧岑。"],"title":"和判府司徒侍中喜雪"}
