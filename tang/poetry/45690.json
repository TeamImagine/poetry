{"author":"崔国辅","id":45690,"strains":["仄仄平平平，平○仄平仄。","平平仄仄仄，仄仄仄平仄。","仄平仄仄平，仄仄仄平仄。","○○仄仄仄，仄仄平平仄。","仄仄平仄○，平平仄平仄。","平平仄仄仄，仄仄仄平仄。","平仄仄仄平，○平仄平仄。","仄平○仄仄，平仄仄平仄。","○仄平仄平，○○仄平仄。"],"paragraphs":["怅矣秋风时，余临石头濑。","因高见远境，尽此数州内。","羽山数点青，海岸杂光碎。","离离树木少，漭漭湖波大。","日暮千里帆，南飞落天外。","须臾遂入夜，楚色有微霭。","寻远迹已穷，遗荣事多昧。","一身犹未理，安得济时代。","且泛朝夕潮，荷衣蕙为带。"],"title":"石头滩作"}
