{"author":"廖行之","id":65363,"strains":["仄仄仄仄仄，仄仄平平平。","○平仄仄平，仄仄平仄○。","平平仄平○，平仄○平平。","平平仄仄仄，仄仄平平平。","仄平仄仄仄，仄仄平平平。","仄平○仄○，平仄平平平。","平仄仄仄仄，仄平仄平平。","平平仄仄仄，平仄平平平。","仄平○○仄，仄仄仄仄○。","平平仄平平，仄仄平仄平。","○仄仄平仄，仄仄平平平。"],"paragraphs":["四海一畎亩，万事均农桑。","污莱傥辍功，馌饷安取偿。","斯言愧田叟，为吏轻官常。","悠悠但愒日，往往俱亡羊。","邓侯独古意，枳棘宁鸾凰。","所怀将志行，身诎庸何伤。","高士岂徇俗，济时乃褰裳。","功名始一邑，图籍皆甘棠。","古人正如是，远业讵可量。","薰风入虞弦，万宇须阜康。","行矣食人食，勿谓吾言狂。"],"title":"送邓彦霄"}
