{"author":"彭汝砺","id":201575,"strains":["平仄平平仄仄平，平平仄仄仄平平。","仄平仄仄平平仄，平仄仄平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["忠义文章见一门，风流窃喜得诸孙。","古人事业非无意，天下几微定有言。","寒鬭雪霜松老大，高飞霄汉凤腾轩。","治功今日俱无补，尘土相看畏素飧。"],"title":"寄钱穆父"}
