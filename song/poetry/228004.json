{"author":"释德洪","id":228004,"strains":["平仄○平平，仄平仄平仄。","平仄仄平平，仄仄平平仄。","平平平平仄，○仄仄平仄。","仄仄平仄平，仄仄平仄仄。","平平仄仄仄，平平平仄仄。","平仄仄平平，仄仄平平平。","仄仄仄平仄，平仄平平仄。","平○平仄平，仄仄○仄仄。","仄○○仄平，仄仄平仄仄。","平平仄仄仄，平仄仄平仄。","仄平平○○，仄仄仄仄○。"],"paragraphs":["天下张荆州，乳儿识名誉。","医国陆宣公，护法崔元度。","平生风雷舌，咳唾作霖雨。","隔阔余十年，一旦成万古。","羊昙欲作恸，生存华屋处。","支遁亦伤心，路偶经姚坞。","赖有克家子，春色连眉宇。","君看谈笑时，亦是干国具。","会看如乃翁，独立无喜惧。","文章有种性，家法致工主。","此诗公应闻，想见笑掌拊。"],"title":"瞻张丞相画像赠宫使龙图"}
