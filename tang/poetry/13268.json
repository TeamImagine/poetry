{"author":"张籍","id":13268,"strains":["仄平仄平仄平仄，○平平平仄平仄。","平平平仄仄仄平，平○平仄仄平平。","平平仄仄平仄仄，仄平平○平○平。","平平仄平平仄仄，平仄平平仄仄仄。","平平平仄仄平仄，仄仄仄仄平平仄。","平仄平平仄仄○，平平仄平平仄仄。","平平平仄仄仄平，仄平仄仄仄平平。"],"paragraphs":["洛阳北门北邙道，丧车辚辚入秋草。","车前齐唱薤露歌，高坟新起白峨峨。","朝朝暮暮人送葬，洛阳城中人更多。","千金立碑高百尺，终作谁家柱下石。","山头松柏半无主，地下白骨多于土。","寒食家家送纸钱，乌鸢作窠衔上树。","人居朝市未解愁，请君暂向北邙游。"],"title":"北邙行"}
