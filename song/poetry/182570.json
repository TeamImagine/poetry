{"author":"强至","id":182570,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["几载关西任醉醒，一朝意绪属青冥。","舌端江海倾谈韵，掌内风云指阵形。","乌府中丞知国器，鸿枢学士纳边庭。","二公远近观成效，莫使旄头尚有星。"],"title":"送刘嗣复都官赴辟秦州幕府四首  其三"}
