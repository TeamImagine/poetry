{"author":"朱熹","id":55549,"strains":["仄仄仄平仄，○仄○仄平。","仄仄平仄仄，仄平平平平。","仄平平仄平，仄平仄仄平。","平平平仄仄，平平仄平平。","仄平仄平平，平平仄平平。","仄仄仄仄平，平平仄平平。","平仄○○仄，○平○平平。"],"paragraphs":["枥骥倦千里，笼鹤思九皋。","念昔田舍日，不知山林高。","一朝逢世纷，故丘得潜逃。","平生栖遁志，兹焉始坚牢。","故人谷城翁，高情北窗陶。","亦复喜我归，巾车款林巢。","申旦更离阔，中情重忉忉。"],"title":"酬黄子厚见访归途惠诗韵"}
