{"author":"方回","id":149457,"strains":["平仄仄平仄，仄仄仄平仄。","仄仄仄仄平，仄仄仄仄仄。","仄仄平仄平，仄平仄仄仄，平平仄仄仄。","仄仄仄仄仄，仄仄仄仄平，仄仄仄仄仄。","平平仄仄仄，仄仄仄平仄。","仄平平○仄，仄仄仄仄仄。","平平仄平平，仄仄○仄仄。"],"paragraphs":["今所以知古，赖世有书史。","后所以信今，岂不亦借此。","昔在韩魏公，治平四载耳，仁皇实录就。","贼贾独不尔，窃位十六年，不奏理庙纪。","咸淳至德祐，抑又可知矣。","国亡邪正混，衮挞笔孰泚。","衰翁抱丹心，但恐将溘死。"],"title":"七十翁吟五言古体十首  其九"}
