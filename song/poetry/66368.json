{"author":"楼钥","id":66368,"strains":["○平平平平，仄仄仄仄平。","平平仄平仄，平仄平平平。","平仄仄平仄，仄平仄○平。","仄仄平仄平，○平仄平平。","平平平仄仄，平仄平○○。","平仄仄仄仄，○仄平平平。","仄平平平仄，仄仄仄○○。","平平平平仄，仄仄平？○。","仄仄○仄仄，仄仄○仄平。","仄平仄平仄，平平仄平平。","仄平仄仄平，平平平平平。","平○仄仄仄，平仄平平平。","仄仄平仄仄，平平仄平平。","仄平○平仄，仄仄○平平。","仄仄平○仄，平仄平○平。","○平仄平平，仄仄平平平。","平平仄○仄，平平仄平平。","平仄平仄平，平平仄○平。","仄平仄仄○，平平仄平○。","平平仄平仄，仄仄○平平。","平仄仄平仄，仄仄○○平。","仄平平仄平，平仄仄仄平。","仄仄仄○仄，仄平仄平平。","平平平仄平，仄仄仄平平。"],"paragraphs":["重来游仙都，止欲访独峰。","宁知一峰外，佳境无终穷。","何处颍川子，镜岩便相逢。","约我游白岩，轻舟借溪翁。","斋余寻宿诺，秋霁波溶溶。","清澈见石底，镵刻惊神工。","昨登初旸谷，但见石嵌空。","兹浮悬崖下，万石森巃嵸。","上有胜绝地，古语留郭公。","鬼神谨呵护，雷霆扫尘踪。","换船到白岩，修篁摇清风。","萦回进石屋，孤竹攒沙蜂。","洞府仙所閟，无由辨西东。","扣舷过岩下，数仞如崇墉。","石趾平如甃，奇怪遮苍穹。","更寻小蓬莱，俯瞰冯夷宫。","篙师进深窈，扪萝舍枯筇。","游子非不多，无人解从容。","我因一日留，幽寻极山中。","秋旻快排荡，日暖如春融。","归坐独峰下，石影横空蒙。","急呼醽醁清，浇此磊磈胸。","幸有济胜具，未能上金龙。","为君挥五弦，决眦送飞鸿。"],"title":"游初旸谷及白岩"}
