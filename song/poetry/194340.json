{"author":"苏轼","id":194340,"strains":["平仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["吴越溪山兴未穷，又扶衰病过垂虹。","浮天自古东南水，送客今朝西北风。","绝境自忘千里远，胜游难复五人同。","舟师不会留连意，拟看斜阳万顷红。"],"title":"与秦太虚参寥会于松江而关彦长徐安中适至分韵得风字二首  其一"}
