{"author":"曾丰","id":72603,"strains":["平仄平平仄仄平，仄平仄平仄平平。","平平仄仄仄平仄，仄仄平平平仄平。","平仄平平平仄仄，仄平仄仄仄平平。","仄平仄仄仄平仄，仄仄仄平仄仄平。"],"paragraphs":["冬令将终尚未霜，伏阴犹强逊愆阳。","连旬逗暖日骄放，半夜邀寒风怒张。","虫不开关平引退，木无背本隠归藏。","道消固自有时长，世事那由得汝忙。"],"title":"深冬积暖乍寒"}
