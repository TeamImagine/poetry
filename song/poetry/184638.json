{"author":"范纯仁","id":184638,"strains":["仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["御史得言天下事，吾兄清直副明扬。","方当旒扆勤开纳，肯使江湖勇退藏。","贤者虑时心欲破，仁人致主策须长。","朝廷宽大生灵急，只在忠臣振纪纲。"],"title":"送贯之兄被召为御史三首  其一"}
