{"author":"董嗣杲","id":154228,"strains":["仄平平仄平，平平仄○仄。","仄仄仄平仄，仄平平平仄。","仄平平仄仄，平○仄仄仄。","平平仄平平，仄○平仄仄。","平平仄平仄，平仄平仄○。","仄仄仄仄仄，平仄平仄仄。","平平仄平仄，仄？仄仄○。","仄仄仄平平，平平仄平仄。"],"paragraphs":["我无肤寸能，强颜榷茶课。","若是玉川子，见之生馋唾。","客来无可款，谈空面壁坐。","雷声绕枯肠，啜茶宁忍饿。","邻翁好奇甚，携酒为我过。","醉我我客共，随觉诗胆大。","云烟灿盈幅，意逺不可和。","客去忘羁愁，寒灯照髙卧。"],"title":"客来得邻人携酒共饮"}
