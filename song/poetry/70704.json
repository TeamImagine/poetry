{"author":"袁说友","id":70704,"strains":["仄仄平平仄仄平，平平平仄仄平平。","仄平仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["骨相酸寒不足论，平生心赏旧家村。","七年误索长安米，百病几成楚客魂。","命薄不堪嗟分定，官闲犹得荷君恩。","秋风一醉余疴殄，须乞庄生五石樽。"],"title":"求酒于邵元实删定"}
