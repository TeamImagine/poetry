{"author":"黄庭坚","id":207722,"strains":["仄仄仄仄平，仄平仄○○。","平平平平平，仄仄仄平平。","仄平仄仄仄，仄仄平平平。","平仄○○平，仄仄仄平平。","平平平平仄，平仄平仄平。","○平仄○仄，仄仄仄仄平。","平平平平仄，○平○仄平。","平平仄仄仄，仄仄仄○平。","○仄仄平平，仄仄仄仄平。","仄仄仄平平，仄平○平平。","仄仄平○仄，○平仄仄○。","○仄仄仄仄，○仄平仄平。","○○仄平仄，仄平仄仄平。","○仄仄○仄，平平仄平平。","平平仄仄仄，平平仄平平。"],"paragraphs":["四体懒不佳，百虫夜相煎。","呼灯探床头，忽得故人编。","一哦肺渴减，再读头风痊。","清切如其人，石齿漱潺湲。","园林秋郊静，桃李春昼妍。","雍容比兴体，百物落眼前。","仍仍愁时语，听猿三峡船。","梅黄雨扑地，水白雁横天。","叹息夜渠央，屋角月上弦。","把卷著床头，我知其人贤。","昨日河间令，横胥不顾钱。","如臂使十指，从我伸与拳。","淹留落闲处，坐研考二篇。","更使有闲日，歌嘲拾兰荃。","何时造化手，端为铸龙泉。"],"title":"还深父同年兄诗卷"}
