{"author":"吴芾","id":17854,"strains":["平仄平仄○，仄○平平仄。","仄平仄仄平，仄仄平平仄。","平平仄平平，仄仄平平仄。","仄○仄平平，仄仄平平仄。","仄平仄仄平，仄仄仄平仄。","仄仄仄平平，○平平仄仄。","仄仄○平平，平仄仄○仄。","平仄仄平平，平平平○仄。","平平仄仄平，平仄平平仄。","仄平仄仄平，平仄仄平仄。","仄仄仄平平，仄平平○仄。","仄仄仄平平，平仄仄平仄。"],"paragraphs":["春半年已除，旧闻诗人语。","老夫始信之，倍觉伤时序。","方春未来时，屈指朝朝数。","十分拟春来，欲与春为主。","那知事已乖，十日九风雨。","纵得暂时晴，应酬纷万绪。","举眼看枝头，春事已如许。","还忆故园花，连年成间阻。","南园亦可人，虽美非吾土。","愿天早放归，容我老农圃。","月下与风前，对花歌且舞。","日日是青春，何必唱金缕。"],"title":"二月晦日惜春有感"}
