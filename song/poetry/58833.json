{"author":"陈造","id":58833,"strains":["○平平平平，仄○仄○仄。","平仄○仄仄，仄仄仄仄仄。","平平仄○仄，仄仄仄平仄。","仄平仄仄仄，平仄仄仄仄。","平仄仄仄仄，平仄仄平仄。","仄仄平仄平，仄仄仄仄仄。","平平○仄仄，仄○仄仄仄。","平仄仄仄平，仄平仄仄仄。","○仄平仄仄，仄仄仄○仄。","仄平仄仄平，仄仄仄平仄。","仄○仄仄仄，仄仄平仄仄。","仄仄仄仄仄，仄仄仄仄仄。"],"paragraphs":["磨陁为官多，晓了未更历。","今世从仕者，万口用一律。","文桉日从事，雁鹜窃投隙。","自谋脱悔吝，初肯计易剧。","追逮有踵接，符牒动山积。","岂念南亩民，晷刻校日力。","停犁听上命，质衣供旅食。","谁定老我师，黠民几鬼蜮。","缔彼刀笔吏，表里肆狙慝。","柰何食肉人，立说与推激。","此论傥不破，此弊终未息。","揆予阅世熟，敢此谂在职。"],"title":"官务"}
