{"author":"白居易","id":15783,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["洪涛白浪塞江津，处处邅回事事迍。","世上方为失途客，江头又作阻风人。","鱼𫚥遇雨腥盈鼻，蚊蚋和烟痒满身。","老大光阴能几日，等闲臼口坐经旬。"],"title":"臼口阻风十日"}
