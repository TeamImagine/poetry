{"author":"刘攽","id":183083,"strains":["仄平仄○仄，仄平仄○平。","仄仄○仄平，仄平○仄○。","仄仄仄平平，仄仄仄仄平。","○仄平仄仄，平平仄仄平。","仄平仄平仄，仄仄平仄平。","平平平仄平，仄仄平仄平。","仄仄○仄平，仄平平仄○。","仄仄○平平，平平仄平平。"],"paragraphs":["蓺苗欲其实，种椒欲其繁。","我本正礼家，世人称二难。","学射庾公斯，取友念必端。","相与今白首，交通可以完。","羡君脱尘垢，顾己羞素餐。","聊为鹏鷃飞，各自天宇宽。","一月三寄诗，一诗千百观。","恍若从君游，君知我心欢。"],"title":"次韵孙少述二首  其一"}
