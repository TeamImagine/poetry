{"author":"真山民","id":143267,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["西风吹梦越中游，剪剪轻寒入短裘。","雁字不将乡信写，蛩声空和旅吟愁。","邮亭冷雨孤灯夜，渔市斜阳一笛秋。","是处山川即吾土，仲宣何用怯登楼。"],"title":"渔浦晚秋旅怀"}
