{"author":"宗楚客","id":12951,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["玉楼银榜枕严城，翠盖红旗列禁营。","日映层岩图画色，风摇杂树管弦声。","水边重阁含飞动，云里孤峰类削成。","幸睹八龙游阆苑，无劳万里访蓬瀛。"],"title":"奉和幸安乐公主山庄应制"}
