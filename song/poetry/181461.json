{"author":"王安石","id":181461,"strains":["仄平平平仄平仄，仄平仄平平仄仄。","仄仄○平平仄平，仄平仄仄平仄平。","仄平平○仄平仄，平平平仄平平仄。","平仄仄仄仄平平，○平仄仄平平○。","仄平平○平○仄，○平仄仄平○仄。","平○仄，仄仄仄仄仄平仄。"],"paragraphs":["槿花朝开暮还坠，妾身与花宁独异。","忆昔相逢俱少年，两情未许谁最先。","感君绸缪逐君去，成君家计良辛苦。","人事反复那能知，谗言入耳须臾离。","嫁时罗衣羞更著，如今始悟君难托。","君难托，妾亦不忘旧时约。"],"title":"君难托"}
