{"author":"刘克庄","id":115340,"strains":["平仄平平仄仄平，仄平仄仄仄平平。","仄平仄仄仄平仄，平仄仄平平仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["曾课山间种艺诗，自犹不记更谁知。","岂无鼠盗食新笋，曾有凤来栖老枝。","未敢名为真福地，便应唤做小仇池。","篮舆祇合村夫举，儿子门生负笈随。"],"title":"三和  其二"}
