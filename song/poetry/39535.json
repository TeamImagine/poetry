{"author":"陆游","id":39535,"strains":["仄仄仄仄仄，仄平平仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["一百七十里，我行谁谓赊。","期年初去国，度宿即还家。","事似谈春梦，身如寄客槎。","石帆村好在，重理旧桑麻。"],"title":"予以壬戌六月十四日入都门癸亥五月十四日去国而中有闰月盖相距正一年矣慨然有赋二首  其二"}
