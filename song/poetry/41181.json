{"author":"陆游","id":41181,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["去去柴车十里中，竹林密处路才通。","渐闻水硙知村近，遥望禾囷喜岁丰。","渔艇往来春浪碧，人家高下夕阳红。","百钱又向旗亭醉，自笑吾生亦未穷。"],"title":"近村"}
