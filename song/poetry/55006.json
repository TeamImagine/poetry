{"author":"朱熹","id":55006,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一篑工夫莫坐谈，便教庭际涌千岩。","眼中水石今成趣，物外烟霞旧所耽。","泉细寒声生夜壑，香销暝霭变晴岚。","儿童也识幽栖地，共指南山更近南。"],"title":"次秀野杂诗韵 假山焚香作烟云掬水为瀑布二首 其二"}
