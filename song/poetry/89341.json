{"author":"刘学箕","id":89341,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["莫遣离愁相绊萦，九州之外尽愁城。","酒频挹注幽忧浣，诗苦冥搜太瘦生。","漠漠草茵飞蛱蝶，深深柳幄韵鹂鹒。","客怀未与成匆遽，三沐三熏慰此情。"],"title":"铅山廨宇题壁"}
