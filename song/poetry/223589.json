{"author":"吴则礼","id":223589,"strains":["仄仄平仄仄，平仄平平平。","仄仄仄仄仄，仄仄○仄平。","平仄平平平，仄仄仄仄平。","平仄仄平平，仄仄平仄平。","仄平仄平平，仄平仄？平。","○平仄仄平，平仄○仄仄。","平平平仄平，仄仄仄仄平。","仄平仄仄仄，仄仄仄仄平。","仄仄平平平，平仄平○平。","仄平仄仄仄，仄仄平仄平。","平平仄仄平，仄仄平平平。","仄仄仄仄仄，仄仄平仄平。"],"paragraphs":["布袜元不破，霜雪遮头颅。","政自要老丑，肯剃颔底须。","经卷聊关身，帐座种种无。","安用古铜缾，捉以高鼻奴。","草鞋挂龙床，九州一蚍蜉。","如何是木平，初落斤斧欤。","庞眉宣道人，缅想骨已枯。","旧炊玉粒饭，洗钵独我呼。","跛跛迁臣归，饥面黧且癯。","至今说法处，井索纒辘轳。","唐时李卫公，铸铁为浮图。","此塔有坏灭，是事端弗渝。"],"title":"木平像吾友宣老所藏宣示寂久矣余因归朱方遇其徒慈俊乞得之喜而作此"}
