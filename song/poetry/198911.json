{"author":"周直孺","id":198911,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平平仄平平。"],"paragraphs":["三吴冠盖并驱驰，名德如公亦已稀。","胥口沈珠唐相事，会稽怀绶汉臣归。","光华昼绣家山近，浩荡秋风画鹢飞。","十万疲民待仁政，未应祗为脍鲈肥。"],"title":"送程给事知越州"}
