{"author":"李处权","id":8453,"strains":["仄仄仄平平，平平仄平平。","○平○仄平，仄仄平仄平。","仄仄仄仄平，仄平仄仄平。","仄平仄仄平，仄仄○平平。","平平平仄仄，仄平○仄平。","○仄仄平仄，仄平仄仄平。","仄仄仄仄仄，仄仄平仄○。","平平仄平○，平仄平平平。","○平仄仄仄，仄仄○仄平。","仄平仄○仄，仄仄平○平。","平平○平仄，仄仄平平平。","○仄仄仄仄，仄仄平仄平。","平○仄平仄，仄仄仄仄平。"],"paragraphs":["二老学而穷，超然以诗鸣。","雍容三百篇，一一韶与韺。","挺特汜水诗，彊梁与古争。","寂寥会隠篇，澹荡遗心营。","珠玑沦瓦砾，有时应夜明。","过者剧千万，岂无一不盲。","我父实久要，早以文会并。","兹来唱无和，樽酒怀平生。","遗篇乃见属，悼往泯厥声。","歘然奋长笔，摭实无过情。","而今且谁托，两族俱凋零。","从古作者意，所务非近程。","徐观百年内，污世曷足名。"],"title":"家君为张丈明叔段丈处厚作诗集序小子赞之"}
