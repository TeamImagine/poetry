{"author":"邓肃","id":4321,"strains":["仄仄仄仄平平仄，平仄平平○仄仄。","平平仄平平仄平，仄仄平平平仄仄。","平○○平仄○平，平平平仄平仄平。","平平仄仄仄平仄，仄仄仄仄仄平平。","平平仄仄平平仄，仄仄仄平仄平仄。","平仄平平仄仄平，平平仄仄平平仄。","仄平平仄平仄仄，仄○平平平仄仄。","仄仄平仄平平平，仄仄仄平平仄仄。","平平平○平平○，仄仄平平仄仄平。","平平仄平仄平仄，○仄仄仄仄平平。"],"paragraphs":["世事龊龊饥寒语，恩怨嘈然相尔汝。","蝇营狗苟端可怜，不见秋风黄鹄举。","君看三山夜降神，锺成人杰超不群。","堂堂劲气薄霄汉，藐视四海岂无人。","箪瓢陋巷谁知己，自足一樽钓秋水。","谁使文星射紫微，天书遂敕川龙起。","笑来南国开绛帐，议论清明森万象。","已令炉锤无顽金，九万却抟羊角上。","飘飘归兴凌秋空，莫恨丁宽易已东。","天生若人不私子，当令四海遍春风。"],"title":"送游教授"}
