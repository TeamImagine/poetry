{"author":"仲并","id":16185,"strains":["仄仄平平仄，○平仄仄平。","平平仄平仄，仄仄仄平平。","平仄平平仄，平平仄仄平。","平平仄平仄，平仄仄平○。","○仄平平仄，平平平仄○。","仄平平仄仄，平仄仄平平。"],"paragraphs":["慷慨安周鼎，从容却郢兵。","驰心子牟阙，袖手阖闾城。","前箸陈天陛，先声震敌营。","寰区望弥切，枢筦寄非轻。","行有丝纶诏，宁终鸥鹭盟。","一舒经世策，遐迩颂升平。"],"title":"用孙仲益尚书韵二首呈孟信安  其二"}
