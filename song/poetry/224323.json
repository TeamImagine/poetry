{"author":"李乘","id":224323,"strains":["○平仄仄平，平平仄平○。","仄平平仄平，平平仄平仄。","仄仄○仄○，平平仄平仄。","仄仄仄仄平，仄平仄○仄。","平仄仄平平，平平仄平仄。","仄平仄平平，仄平平平仄。","仄仄仄平平，平仄○平仄。","平仄○仄平，仄平仄平仄。","○平仄○平，平平平仄仄。","仄○仄仄平，仄仄仄平平。","○仄仄○○，仄仄平仄仄。","仄仄仄平平，○○仄平仄。"],"paragraphs":["长官发已星，强持牧羊棰。","故山荒草堂，为贫不知耻。","衮衮敲朴庭，缨裾渍尘滓。","子贱敬可高，七弦不离指。","今日到僧房，阴森翠堆几。","数拳解巑岏，一泓粗清泚。","瑞草不知名，芬我胜兰芷。","天籁更自然，世音亦何俚。","长官趣如何，依稀琴在此。","返思子贱琴，未免尚宫征。","弹与不弹间，一切聊尔耳。","兀坐纵无言，汤汤寓流水。"],"title":"慧聚杂题 素琴堂"}
