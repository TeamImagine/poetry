{"author":"刘季孙","id":189918,"strains":["仄平○○平，仄仄平平仄。","平平仄平仄，仄仄平平仄。","仄平仄仄仄，仄仄仄平仄。","平平平仄平，仄仄平平仄。","平平平仄平，仄仄仄平仄。","仄○仄平仄，平仄平仄仄。","平平仄平平，平仄仄平仄。","仄仄仄平仄，平平仄平仄。","仄仄平仄平，仄仄平平仄。","平○仄平仄，平仄仄平仄。","仄仄仄○平，平平平仄仄。","仄仄仄○○，○○仄平仄。","平平仄仄平，仄仄平仄仄。","平平仄仄仄，仄仄平平仄。","仄平平仄仄，仄仄平仄仄。","○平平仄仄，平仄仄○仄。","仄仄仄○仄，平平平仄仄。","仄平仄平仄，仄仄仄平仄。","平平仄仄仄，仄仄平仄仄。","仄平仄平仄，平仄平平仄。"],"paragraphs":["使君中和堂，六月无炎溽。","随呼众宾集，一笑清风足。","复为曲水饮，石面涌寒渌。","持杯襟袂凉，酒出金鲸腹。","旌旗登凤皇，羽翼在林麓。","半空老崖断，千载灵药伏。","松杉各雄枝，螭蜃傍奔逐。","古韵岂尘世，遐瞻有天目。","霸国荒故坛，墠社移新屋。","霞标起山近，潮势卷江速。","物外得长凉，樽前寻往躅。","有客告将行，迟留待珠玉。","欣然点鼠须，万象归一幅。","终篇灿灿动，满座琅琅读。","此时天乐奏，到夜山鬼哭。","和之惭岂敢，来者信难续。","粉壁鉴相射，香媒尘不触。","醉归扫双堵，字字照岩谷。","星辰众所仰，富贵公岂欲。","一言换凡骨，芝术谁能服。"],"title":"登介亭"}
