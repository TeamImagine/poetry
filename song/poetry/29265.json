{"author":"韩元吉","id":29265,"strains":["平平○平仄平仄，仄平仄仄平平仄。","仄平仄仄仄仄平，仄○平平仄平仄。","仄平仄仄仄仄仄，仄仄仄仄平○平。","仄平仄仄仄平仄，平平仄仄平平○。","平平○仄平仄仄，平平平平平仄仄。","仄仄平平仄仄平，平仄○平平仄仄。","平平仄○平仄○，○平仄仄平平○。","仄○仄仄仄仄仄，平仄平平○仄平。"],"paragraphs":["黄须鲜卑勇无策，自驰骏马来窥贼。","贼奴但怪日绕营，起看飞尘已无迹。","宝鞭不惜弃道傍，坐令老妪知兴亡。","百年社稷有天意，奸锋逆焰徒鸱张。","孤城遗迹森在目，平湖无波春草绿。","却对青山忆谢公，公老犹嫌人姓木。","边兵已重朝士轻，中原有路何由行。","柙中虎兕不可制，江左夷吾浪得名。"],"title":"玩鞭亭"}
