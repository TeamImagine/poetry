{"author":"李之仪","id":205609,"strains":["仄仄仄仄平，仄○平仄仄。","平平○仄平，仄仄仄仄○。","仄平仄平○，仄○仄○仄。","仄平仄仄平，仄平仄平仄。","平平仄仄平，仄仄平仄仄。","仄仄仄○仄，平仄平仄仄。","平仄仄平平，仄平平仄仄。","仄仄仄平平，仄仄平仄仄。","仄平仄○仄，仄○平平○。","仄平仄平平，仄仄平○平。","仄平仄平平，平仄仄仄平。","仄平仄仄仄，平仄平平平。","平平仄平仄，仄仄仄仄平。","平平仄仄○，仄平○平平。","○仄仄仄仄，平仄平○平。","仄仄仄仄平，平平○平平。","仄仄平平平，平平仄平○。"],"paragraphs":["耿耿万里心，振衣常夜半。","明星当户高，仰首每自叹。","是身固虚空，殆将等闲玩。","永怀一寸光，有之讵能散。","南山富蕨薇，采采宁待伴。","不愧郢中曲，谁报青玉案。","千载北窗风，郑声何可乱。","子职若崎岖，垢指宁与盥。","我惭老更拙，欲和知良难。","但能袭余尘，未易窥重关。","路年与君俱，才此意少宽。","奈何舍我去，鸿鹄随骞抟。","岑楼起肤寸，万仞始一拳。","知君未易量，愿君更加餐。","亲发日益白，何以为亲懽。","以义不以时，吾君正求贤。","只欠明光宫，峨峨望君冠。"],"title":"次韵晁尧民黄鲁直苏子瞻同赋半粲字韵十往返而不倦者"}
