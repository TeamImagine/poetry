{"author":"楼钥","id":66451,"strains":["平平平仄○平平，平平平仄○○平。","仄平仄仄平仄仄，平○○仄平平平。","平？平仄仄仄仄，仄平○平平平仄。","仄仄○平仄仄平，仄仄○平仄平仄。","平平仄仄平平平，仄仄仄○平平平。","○○仄仄平平仄，平平仄仄平平平。","仄平平平仄仄仄，○仄仄平平仄仄。","○平仄仄○平平，○仄仄平平仄仄。","平平平平○仄仄，平仄平平仄平仄。","仄○仄仄仄○平，仄○平仄仄仄仄。","仄仄平平仄仄○，仄平仄平平仄仄。","仄平平平仄平仄，平仄平平平仄仄。","仄平仄○○仄仄，仄仄仄仄仄仄仄。","平平平平仄仄仄，平仄平○平仄仄。","仄仄仄平仄仄仄，平平○○○仄仄。","○平仄仄仄仄平，○仄○平平仄仄。","仄平仄仄仄平仄，平平仄仄平平仄。","平平○仄仄仄仄，平平平平平仄仄。","仄平平平仄仄仄，仄平仄仄仄○仄。","仄○○平平仄○，平平仄仄仄仄平。","○平仄平平○仄，仄仄平仄平仄平。","仄平平仄○仄平，仄仄仄平仄仄平。","平平○平仄平仄，仄仄仄○○仄平。"],"paragraphs":["书家千载称兰亭，兰亭真迹藏昭陵。","只今定本夸第一，贞观临写镌瑶琼。","黄𨸂冈下得宝墨，古人烧砖坚于石。","大令亲书保母铭，况是当时晋人刻。","砖虽破裂文多全，妙画远过兰亭镌。","其间曲水悲夫字，骎骎欲度骅骝前。","我家阿连缚虎手，更得退堂方外友。","王君系出三槐家，参坐会文真耐久。","田丁初来献小砚，寻见津津若微溜。","细看背刻晋献之，永和彷佛在旁右。","亟访田家叩所从，始知墓崩随意取。","大砖支床得前段，掀倒浮屠全尾首。","字为十行行十二，百十有七二字漏。","交螭方壶不复见，贞石摧藏松亦朽。","我得此碑喜不寐，摩挲三叹叹未有。","兴宁甲子十四周，更阅三年仍乙丑。","若非洞晓未来数，安知八百余年后。","坡翁应未见此志，金蝉之铭何绝类。","又知文章有暗合，智谋所见略相似。","二王遗踪无所遗，谁知地下此段奇。","三君共为成胜事，至宝呈露端有时。","越山盘屈献与羲，付与耳孙世守之。","烦君更为护幽竁，或恐意如犹有知。"],"title":"钱清王千里得王大令保母砖刻为赋长句"}
