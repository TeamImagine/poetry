{"author":"李吕","id":30344,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["半生铁砚不偿劳，揽镜惊心已二毛。","缚虎正须还老手，插貂未肯付儿曹。","九天日月披晨翳，三峡鱼龙息夜涛。","闻说西湖冠天下，水光山色动挥毫。"],"title":"送郭顺之赴廷试"}
