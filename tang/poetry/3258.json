{"author":"杜甫","id":3258,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["伐竹为桥结构同，褰裳不涉往来通。","天寒白鹤归华表，日落青龙见水中。","顾我老非题柱客，知君才是济川功。","合欢却笑千年事，驱石何时到海东。"],"title":"陪李七司马皂江上观造竹桥即日成往来之人免冬寒入水聊题短作简李公二首 一"}
