{"author":"程公许","id":106246,"strains":["仄仄平仄○，仄○仄平仄。","○平平平○，平仄仄仄仄。","平仄仄平平，仄仄平平○。","仄仄平仄平，仄仄仄平○。","平平仄平仄，平仄仄○仄。","仄仄平平平，平仄仄○仄。","平平平仄平，○仄仄仄仄。","○○平仄平，仄仄仄平仄。","仄仄平仄平，仄平仄平仄。"],"paragraphs":["邂逅非宿期，意行得奇眺。","三生湖山缘，青眼不改旧。","飞榜漾湖光，蹑屐梯云峤。","玉立缑岭仙，洒落我同调。","冲怀寄寥阔，尘外恣吟啸。","眯目东华尘，谁识此中妙。","吾侪肮脏资，如痼不可疗。","溷溷渠得知，不自耻牛后。","已矣毋复言，恐贻水仙笑。"],"title":"同王万里山行"}
