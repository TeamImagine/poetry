{"author":"刘辰翁","id":153494,"strains":["仄仄○平仄，平平○仄平。","仄○平仄仄，仄仄仄平平。","仄仄○平仄，平平仄仄平。","平平平仄仄，平○仄○平。","仄仄平平仄，平仄仄仄平。","○平平仄仄，仄仄仄平平。"],"paragraphs":["八尺横斜簟，寒光凝不流。","引教凉到我，坐觉意先秋。","溽暑收梅雨，清风度竹楼。","湘纹殊似水，班扇未应愁。","冷逼金茎润，温便玉臂柔。","颇哀城市悄，斗米换衾裯。"],"title":"夏景 凉引簟先秋"}
