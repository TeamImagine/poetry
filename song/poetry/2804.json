{"author":"宋庠","id":2804,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一窦春泉贯晓溪，水光涵物见纤微。","波凫泛泛骚人卜，风蝶翩翩佛助飞。","雨足旧兰穿畹出，饵香鲜鲔压钩肥。","昔闻缓带犹堪羡，退食何妨野客衣。"],"title":"题高明堂后池杂景二首  其二"}
