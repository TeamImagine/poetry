{"author":"葛胜仲","id":230893,"strains":["仄仄平平平平平，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["奉乞花栽旋旋移，退师老圃自安时。","新荄应待天阳发，生意先从地脉知。","异县聊寻郭𫘞传，他年敢忘角弓诗。","庭柯只作怡颜具，肯比侯封逐利宜。"],"title":"维心以诗送花果栽次韵"}
