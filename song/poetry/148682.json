{"author":"方回","id":148682,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["涉险骑危一纪强，四惊阳复寓钱塘。","山深黟歙生涯薄，水溢苏湖岁事荒。","暂遣归宁怜小婢，尚迟绝少抚诸郎。","官壶岂似无灰酒，有客携来亦尽觞。"],"title":"丁亥十一月初八日南至二首  其二"}
