{"author":"戴表元","id":160979,"strains":["平仄平仄仄，平平仄平平。","仄平仄平仄，仄仄平平平。","仄仄仄平平，平仄仄仄平。","平平仄平仄，平○○○○。","平仄○仄仄，平平仄平○。","仄平仄平平，平平仄平平。","仄○仄平仄，仄仄仄平平。","平平仄○仄，仄仄平仄平。","平平仄仄仄，平平仄平平。","仄平仄仄仄，平仄仄平平。","平○平平仄，仄○仄平平。","○平仄平仄，仄平平仄平。","平平仄仄仄，仄仄仄平平。","仄仄仄仄仄，仄平仄○平。","○平仄平平，仄○仄仄平。","仄平仄仄仄，平仄仄平平。","平仄仄仄仄，仄○平仄平。","平平仄平仄，仄仄仄平平。","○○仄仄仄，仄仄平仄平。","平平仄平仄，仄仄仄○○。","平平仄仄仄，○平仄平平。","仄平仄仄仄，仄仄平○平。"],"paragraphs":["今日春气至，新禽各啁嘲。","岂无好唇舌，入耳何怓怓。","雊鹆最多端，能以巧自殽。","黄头亦翾给，微吭和且调。","无计颇滑熟，乌鸦与鹪鹩。","自余不知名，喧呼杂竽箫。","黑衣猥雄黠，昼动固非枭。","均为乐其性，幸此风日朝。","城南六七曲，荒园绕榛茅。","我来感物变，何异在山郊。","惟闻黄鹂至，不闻叫交交。","当由恋幽谷，畏寒还避嚣。","群英盖壤内，小大一逍遥。","得气不足悦，触情遂相辽。","乘墉少年儿，挟弹欲见邀。","所规不满掬，翻令污厨庖。","鹰鹘势险薄，爪长尤善捎。","同群自戕击，此祸极无聊。","深藏务远晦，尚惧形色招。","危机布平陆，况乃纵轻僄。","悲怜复譬释，当鸣讵为妖。","但怀道傍树，信美非其巢。"],"title":"春日城南闻禽鸟声喧甚为赋二十二韵"}
