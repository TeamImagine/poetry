{"author":"宋庠","id":2839,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["出入台阶谢奋庸，白头持节更为公。","临民不称瞻岩尹，慰俗犹依赠扇风。","天许云鸿矰缴外，世怜池鹜稻粮中。","一闻丽唱情何极，心结平津旧阁东。"],"title":"宫保庞丞相以诗二首见寄次韵和答  其二"}
