{"author":"孔平仲","id":203808,"strains":["仄仄仄平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万里悄然若有霜，南山秋色两苍苍。","巳经晚雨驱除热，更得西风断送凉。","瀚海人空云弄白，吴江波阔叶吹黄。","知君昨夜书帷梦，半在亲庭半在乡。"],"title":"次韵和张道济长官立秋后作"}
