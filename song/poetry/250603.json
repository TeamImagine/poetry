{"author":"沈与求","id":250603,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["嘉蔬灵卉两纷纷，小摘山花自出群。","芽茁短根红玉卷，叶敷疏节翠旟分。","细看药谱镌遗录，终拟骚经补缺文。","堪笑饥鼯穿败箧，宁知野彘力跑云。"],"title":"次律兄以鼠盗防风感而作诗命某同赋"}
