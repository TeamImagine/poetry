{"author":"曾槱","id":118117,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["梦想云根久已哉，青鞋布袜喜重来。","笋添简寂春前盛，桃胜玄都观里栽。","洞狭天宽多秀异，泉清石怪少尘埃。","仙家日月长如许，我欲朝真屡往回。"],"title":"大涤洞天留题"}
