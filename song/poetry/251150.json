{"author":"王洋","id":251150,"strains":["仄仄仄仄仄，仄平仄平仄。","仄平仄平平，仄仄仄○仄。","仄仄○仄平，平仄平仄仄。","平平仄仄平，平仄仄平仄。","仄仄平○平，仄仄仄仄仄。","仄平仄仄仄，平平仄平仄。","平平仄仄仄，仄仄仄仄○。","平平仄平平，仄仄仄仄仄。","仄平平仄平，仄仄仄仄仄。","仄○仄仄仄，仄仄仄仄仄。","仄平仄仄平，仄仄仄平仄。","仄○平仄○，平平仄平仄。","仄平平○○，平平仄平仄。","仄平仄平仄，仄仄仄平仄。","平平仄平平，仄仄仄仄仄。","平仄仄平平，平平仄仄○。","仄平○平仄，仄平仄平仄。","仄仄仄仄平，○○仄平仄。","平平仄平平，平仄仄平仄。","仄仄仄平平，平○仄平仄。","仄仄仄平平，平仄平仄仄。","平平仄平平，仄仄仄平仄。","平平仄仄平，平仄仄仄仄。","仄仄仄仄平，仄仄仄平仄。","仄平仄仄平，仄仄仄仄仄。","仄平平仄平，仄仄仄仄仄。","仄仄仄仄平，仄仄仄平仄。","平仄仄平平，平仄仄平仄。","仄仄仄平平，○仄仄平仄。","仄仄平仄平，仄仄平平仄。"],"paragraphs":["万汇就槁死，一凉送生意。","问谁犯炎威，用事得屏翳。","始自长夏来，龙骨呕四裔。","平原暴槁干，生火自焚燧。","藉令翻长河，不给野老泪。","祝融固有逞，轩轩抱余恚。","商飚欲小展，不费一矢遗。","人谋略殚穷，乃作鬼事计。","此邦严百神，奉事罔失坠。","恶衣不掩胫，致美尽一祭。","有严者贵神，父老诵明记。","适当牛女期，悬弧值嘉瑞。","不知谁相传，轰然动天地。","走书集房祀，刻日共髙会。","俄然驾云骈，各以伟像至。","原野照旌旗，闾阎便鼓吹。","鞠躬侦颜色，大房荐笾胾。","恍惚动百灵，相传亦汪濊。","今朝响云车，风马继飘驶。","意挟大江神，倾输作霶霈。","日影弄廉纤，檐马鸣细碎。","涓涓乍伶俜，赫赫复昌炽。","神乎享已丰，何乃靳小施。","妇怒骂少年，汝定事游戏。","汝牲汝自甘，汝酒汝既醉。","我疑神吐之，祸汝不少贳。","得免已可怜，尚敢望嘉惠。","嗟我偶投身，枵腹俟丰岁。","感此意凄然，中旦不成寐。","纪见成小诗，岂谓非吾事。"],"title":"七月八日小雨"}
