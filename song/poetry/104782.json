{"author":"陈耆卿","id":104782,"strains":["仄仄平平仄仄平，平平平仄仄平平。","仄平平仄仄平仄，平仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["适兴相携步晚凉，琳宫因得纵徜徉。","月翻杨柳尽头影，风擢芙蓉闹处香。","纵论从来难得友，清游似此喜逢场。","石栏坐久笑分袂，无酒浑疑在醉乡。"],"title":"与二三友游天庆观"}
