{"author":"韩淲","id":87073,"strains":["仄仄平平○，平平仄仄平。","平平○仄仄，仄仄仄平平。","平仄平平仄，平平仄仄○。","平平平○仄，○仄仄平平。","仄仄○平仄，平平仄仄平。","仄平○仄仄，平仄仄平平。"],"paragraphs":["拔卒寻诗将，同朋按酒兵。","巢由空自洗，沮溺向谁耕。","城市时来往，乡村日送迎。","任之多论秀，分矣只编甿。","上郭如拳大，南溪指掌平。","醉随吟力去，归隠紫云生。"],"title":"寻诗按酒"}
