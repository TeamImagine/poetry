{"author":"石介","id":68259,"strains":["平仄仄仄平仄平，○仄仄仄仄仄仄。","仄仄仄○平仄仄，平仄仄平平平平。","仄仄仄仄仄仄仄，仄平仄仄仄仄平。","仄仄仄平仄仄仄，平○仄仄平仄平。","仄仄○○仄仄仄，仄仄平平平仄平。","仄仄仄仄平仄仄，○○仄仄仄平平。","仄仄平○仄平○，平○仄仄平仄平。","仄仄平仄平平平，仄仄仄平平仄平。"],"paragraphs":["常欲饱煖天下人，其道未得一寸施。","子有二亲皆七十，糠核不充常寒饥。","昨日访我破屋下，具鸡一只酒一卮。","子起却盘箸不举，吾亲未省曾食之。","对我嘘嚱涕泗下，孝子之心真可悲。","子固与我同一体，相间岂复有毛皮。","顾子之亲则吾亲，吾亲冻馁无柰何。","饱煖天下心徒为，送子出门成此诗。"],"title":"又送从道"}
