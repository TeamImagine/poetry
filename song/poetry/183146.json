{"author":"刘攽","id":183146,"strains":["仄仄平仄平，仄仄仄仄仄。","仄平仄平仄，仄仄平仄仄。","仄平平仄平，平仄仄仄仄。","仄仄仄○平，平平仄平仄。","仄平平○○，平仄平仄仄。","平平仄平平，仄仄平仄仄。","平平○平平，○平仄○平。"],"paragraphs":["我昔曾远游，岁晏不得返。","又尝惧而梦，百怪纷乱眼。","迨今疑若人，虚实未敢辨。","促驾逝将归，惊呼寤何晚。","百年非淹期，愚智俱不满。","彭聃与颜殇，究竟同是短。","愁忧浪无端，衷肠若汤涫。"],"title":"伤逝二首  其二"}
