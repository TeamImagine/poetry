{"author":"戴复古","id":93359,"strains":["平○仄仄平，仄仄平平○。","仄仄平平仄，平平平○仄。","仄平仄平○，平仄○平平。","平平仄○仄，平平平仄仄。","仄仄仄仄平，平平仄平仄。","○平平平仄，仄仄仄平仄。","仄仄○平仄，平平仄○○。"],"paragraphs":["纨扇六月时，似妾君恩重。","避暑南薰殿，清风随扇动。","妾时侍君王，常得沾余凉。","秋风飒庭树，团团无用处。","妾亦宠顾衰，栖栖度朝暮。","扇为无情物，用舍不知恤。","妾有深宫怨，无情不如扇。"],"title":"婕妤词"}
