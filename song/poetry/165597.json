{"author":"吕同老","id":165597,"strains":["平平仄？仄，平仄平○平。","仄平平平仄，仄○平平平。","平平仄仄平，平仄平平平。","○○平仄平，平仄平○○。","仄平平○平，仄仄平平平。","仄平○仄仄，仄仄仄仄平。","平仄仄平仄，仄仄平○平。","平平平平平，平仄平仄平。"],"paragraphs":["连峰路塸堮，幽洞摩苍穹。","石门松萝隘，伛偻趋儿童。","泠泠太古泉，环珮声丁东。","相传吴越年，威凤翔其中。","后来山中人，盛事夸无穷。","我疑王者瑞，岂预霸业雄。","元化有沦忽，世道多污隆。","何时鸣朝阳，遥问山上桐。"],"title":"九锁山十咏 鸣凤洞"}
