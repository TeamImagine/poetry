{"author":"韦骧","id":191085,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["邮亭地远宿禅扃，夜永时寒睡思轻。","檐溜不鸣知雨止，窗棂半白悟天明。","更攒百点催兵从，鸡送三号起使程。","自愧区区少禆补，北山文在盍留情。"],"title":"宿宁化西隐院"}
