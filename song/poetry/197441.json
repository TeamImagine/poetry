{"author":"苏辙","id":197441,"strains":["仄平仄仄平仄仄，仄平平仄平平仄。","仄平仄仄平仄平，仄平仄仄仄平平。","仄○平平平仄仄，仄仄仄仄平平平。","○平仄仄仄仄仄，仄平平仄平○○。","仄平平仄平仄仄，仄仄平平仄平仄。","仄平仄仄仄平平，○仄平○平仄仄。","仄平仄平平仄○，平平平仄仄平平。","仄平仄仄平平仄，平仄○平平仄仄。"],"paragraphs":["送君不办沽斗酒，拨醅浮蚁知君有。","问君取酒持劝君，未知客主定何人。","府中杯棬强我富，案上苜蓿知吾真。","空厨赤脚不敢出，大堤花艳聊相亲。","爱君年少心乐易，到处逢人便成醉。","醉书大轴作歌诗，顷刻挥毫千万字。","老夫识君年最深，年来多病苦侵凌。","赋诗饮酒皆非敌，危坐看君浮大白。"],"title":"饮饯王巩"}
