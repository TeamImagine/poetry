{"author":"苏籀","id":3853,"strains":["平○平平仄○仄，仄仄平平仄平仄。","仄仄平平仄仄平，平仄仄平平仄仄。","仄平○仄○平仄，仄平仄仄平平仄。","仄平仄仄平平仄，仄仄平平仄平仄。","平平平仄仄平平，仄仄平平仄平仄。","仄仄平平仄仄平，○平仄仄平平仄。"],"paragraphs":["杯杓何人执其咎，胁胁卑卑十年臭。","邂逅琼枝解渴心，京洛岂尝开豆蔻。","博山沈水烧春昼，采英撷萼春风手。","九回虿卷纡余秀，尺六仙围楚宫瘦。","痴狂无限热肝脾，盛诧樱桃比垂柳。","槁木寒灰不二门，禅功道力何妍陋。"],"title":"维摩诘一首"}
