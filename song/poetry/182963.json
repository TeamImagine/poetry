{"author":"刘攽","id":182963,"strains":["平平仄平仄，仄仄○仄平。","平平仄平平，仄仄仄平平。","平仄仄平仄，平仄平平平。","平平仄平仄，仄仄平平仄。","平仄仄仄仄，仄仄平平平。","仄仄仄平仄，仄仄平○○。","平仄仄仄仄，仄平仄平平。","○平？平仄，平仄平平○。","仄仄平仄平，仄平平仄平。"],"paragraphs":["荆山有奇璞，贵乃和氏俦。","连城讵云多，一视以为优。","携挈向都市，光彩倾天球。","虽无指瑕累，顾得千金售。","惊诧遽自反，闭匿成千秋。","岂忘待时意，欲往仍迟留。","凡目陋至宝，后生异前修。","苍蝇矧多变，珉石仍先收。","万一人我欺，永为神物羞。"],"title":"杂诗  其二"}
