{"author":"元结","id":4686,"strains":["仄平仄平仄，平仄仄平○。","仄仄仄平平，仄仄平仄仄。","仄○仄平仄，平平平仄仄。","仄平仄平仄，平仄仄仄仄。","仄仄仄仄平，平○仄平仄。","平平仄平仄，仄仄平○仄。","仄仄仄仄○，平仄仄仄平。","仄平平仄仄，仄仄平平○。","平仄仄平○，平仄仄平仄。","仄平平仄仄，仄平平平仄。","平平仄仄仄，仄仄平平仄。","仄平仄平仄，仄仄平仄仄。","仄仄平仄平，仄平平仄仄。","仄平平仄仄，仄仄平仄仄。","仄○仄仄仄，平仄平平仄。","○平仄仄仄，平平仄○○。","平平平仄仄，仄仄○○仄。","平○平仄仄，○仄仄仄○。","○平平平仄，仄仄仄平仄。"],"paragraphs":["往年壮心在，尝欲济时难。","奉诏举州兵，令得诛暴叛。","上将屡颠覆，偏师尝救乱。","未曾弛戈甲，终日领簿案。","出入四五年，忧劳忘昏旦。","无谋静凶丑，自觉愚且愞。","岂欲皂枥中，争食麧与藖。","去年辞职事，所惧贻忧患。","天子许安亲，官又得闲散。","自家樊水上，性情尤荒慢。","云山与水木，似不憎吾漫。","以兹忘时世，日益无畏惮。","漫醉人不嗔，漫眠人不唤。","漫游无远近，漫乐无早晏。","漫中漫亦忘，名利谁能算。","闻君劝我意，为君一长叹。","人谁年八十，我已过其半。","家中孤弱子，长子未及冠。","且为儿童主，种药老谿涧。"],"title":"漫酬贾沔州"}
