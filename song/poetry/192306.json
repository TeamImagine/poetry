{"author":"郭祥正","id":192306,"strains":["平仄仄平平，平平仄平仄。","仄仄仄平平，○平仄平仄。","平平仄仄仄，仄仄平平仄。","平平仄仄仄，仄仄○○仄。","○平平仄平，平平仄平仄。","平平平仄○，○平仄平仄。"],"paragraphs":["雌凤始营巢，妖桃半敷萼。","忆昔嫁君时，相逢一何乐。","朱颜妾未变，白眼君先恶。","君恩不下济，妾意正难托。","空床春寂寥，孤灯夜萧索。","哀弦时一弹，弹终泪还落。"],"title":"妾薄命"}
