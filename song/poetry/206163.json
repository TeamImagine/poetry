{"author":"黄庭坚","id":206163,"strains":["平平平仄平平平，平仄仄平平仄平。","仄平仄仄仄平仄，仄仄○仄平平平。","○○仄仄平仄仄，仄平平平仄平平。","仄平仄仄平仄仄，平仄平平平平平。","平平仄仄仄○仄，仄仄仄仄仄仄平。","仄仄仄？平仄仄，仄平仄仄仄平平。","仄平平平仄平仄，仄仄仄平仄平平。","平平仄平○平仄，仄仄平平平仄平。","仄平仄平仄平仄，仄仄仄仄○平平。","平平仄仄平仄仄，仄仄平平仄仄平。"],"paragraphs":["黄公山下黄鸡秋，持节恤刑曾少休。","小人负弩得开道，扫叶张饮林岩幽。","相传有石非地产，列仙持来自罗浮。","酒酣步出云雨上，南抚方城西嵩丘。","林端乃见石空洞，猛兽赑屃踞上头。","鸟道兔迒谋挽致，万牛不动五丁愁。","道家蓬莱见仙伯，我亦洗湔与清流。","探囊赠研颇宜墨，近出黄山非远求。","乃知此山自才美，物欲致用当穷搜。","迷邦故令成器晚，不琢元非匠石羞。"],"title":"次韵李之纯少监惠砚"}
