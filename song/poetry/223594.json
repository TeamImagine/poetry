{"author":"吴则礼","id":223594,"strains":["○平仄平平，仄平○平平。","仄仄平平平，仄仄平○平。","○平仄仄仄，平仄仄仄平。","仄仄仄仄平，仄仄仄平平。","平平仄仄仄，仄仄仄仄○。","仄平平平仄，仄○仄仄平。","仄仄仄仄平，仄仄仄仄平。","平平仄仄仄，平仄平平平。","仄平仄仄平，平仄○平平。","○仄○平仄，平仄○仄平。"],"paragraphs":["顷游古新秦，打包过黄河。","跛跛登摧车，白髪仍荷戈。","行人十七八，儿女载骆𫘞。","戍鼓已断肠，况乃有边歌。","归来见二老，坏衲夙昔磨。","举头僧伽塔，便如到补陀。","软语作许甘，耄矣所得多。","随堂一钵饭，扪腹端无他。","度淮太早生，船鼓将鸣鼍。","且置茶铛事，谁独相诋诃。"],"title":"赠夷白介然"}
