{"author":"马廷鸾","id":145406,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["千岁堂堂十八公，雨膏露沐贮清风。","龙吟高啸长身客，蠹化低摧秃鬓翁。","谁谓蚍蜉能撼树，不堪蟊贼欲蟠空。","御香洒酒荒荆棘，肠断孤臣泣寿宫。"],"title":"又题德寿宫古松"}
