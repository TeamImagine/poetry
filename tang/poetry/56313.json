{"author":"李白","id":56313,"strains":["平平平仄平，仄仄○仄平。","平平仄平仄，仄平平仄平。","仄仄平仄仄，仄平平仄平。","平仄仄仄平，仄○平平○。","○仄仄仄仄，平平平仄平。","仄平仄平仄，平平仄平平。","○平仄仄仄，○仄仄平平。"],"paragraphs":["穷愁千万端，美酒三百杯。","愁多酒虽少，酒倾愁不来。","所以知酒圣，酒酣心自开。","辞粟卧首阳，屡空饥颜回。","当代不乐饮，虚名安用哉。","蟹螯即金液，糟丘是蓬莱。","且须饮美酒，乘月醉高台。"],"title":"月下独酌四首 四"}
