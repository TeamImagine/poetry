{"author":"徐夤","id":33903,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["涧竹岩云有旧期，二年频长鬓边丝。","游鱼不爱金杯水，栖鸟敢求琼树枝。","陶景恋深松桧影，留侯抛却帝王师。","龙争虎攫皆闲事，数叠山光在梦思。"],"title":"忆旧山"}
