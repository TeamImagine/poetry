{"author":"晏殊","id":243411,"strains":["平平平仄仄，仄仄平平仄。","仄仄仄平○，平平仄平○。","平平平仄仄，仄仄平平仄。","仄仄仄平平，平平平仄仄。","平平仄平仄，平仄仄仄仄。","仄仄仄仄平，平仄平仄仄。","平平仄平仄，仄仄○平仄。"],"paragraphs":["东园何所乐，所乐非尘事。","野竹乱无行，幽花晚多思。","闲窥鱼尾赤，暗辨蜂腰细。","树影密遮林，藤梢狂罥袂。","潘蔬足登膳，陶秫径取醉。","幸获我汝交，都忘今昔世。","欢言捧瑶佩，愿以疏麻继。"],"title":"和王校勘中夏东园"}
