{"author":"陈造","id":59742,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["雪神不袖嘘枯手，嗣岁丰登预告成。","泚笔径烦书上瑞，载涂况已沸欢声。","骑馿有客搜新句，扶路何人趁晚晴。","一笑与渠分乐事，的知琼露胜宜城。"],"title":"再次韵二首  其一"}
