{"author":"陈宓","id":97290,"strains":["仄仄平平○仄平，平平仄仄仄平平。","平○仄○○平○，仄仄平○仄仄平。","仄仄仄平平仄仄，仄平仄仄○平平。","仄○仄仄○平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄○平仄仄平。"],"paragraphs":["毓秀方壶应半千，先春二日秩初筵。","澄陂万顷难同量，野鹤高标不计年。","楚国洁清真有继，石君孝谨更光前。","久期卓令三公秩，尚借陈蕃别驾贤。","纷若尽随春卉媚，恬然独与雪筠坚。","鄙人辱眷尤钦佩，拜寿裁诗佐玉船。"],"title":"寿外舅龚通判"}
