{"author":"刘子寰","id":116702,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["腊雪冲风得快晴，闲檐日暖引经行。","旧山忽趁林疏出，新水还从冻解生。","村巷岁除声寂寞，花梢春到色精明。","桃符只被诗催换，自笑衰翁未老成。"],"title":"续桃符句"}
