{"author":"白居易","id":15486,"strains":["○平仄，仄平平仄仄，平平○平仄仄仄。","仄平平仄仄平平，仄仄○平仄○仄。","平平仄仄仄平平，仄仄仄仄平○仄。","仄○仄仄仄仄平，仄仄○仄仄平仄。","○仄仄平平仄仄，仄平仄仄平平仄。","仄仄仄平○平仄，平平平平仄仄仄。","平平仄仄仄平仄平仄，仄仄仄仄平平仄。","平○仄仄仄仄仄，○○仄仄平○仄。","仄仄平仄平仄平，平仄仄平平仄仄。","○平仄，仄仄仄仄仄仄平，仄仄平平○平仄。"],"paragraphs":["王夫子，送君为一尉，东南三千五百里。","道途虽远位虽卑，月俸犹堪活妻子。","男儿口读古人书，束带敛手来从事。","近将徇禄给一家，远则行道佐时理。","行道佐时须待命，委身下位无为耻。","命茍未来且求食，官无卑高及远迩。","男儿上既未能济天下，下又不至饥寒死。","吾观九品至一品，其间气味都相似。","紫绶朱绂青布衫，颜色不同而已矣。","王夫子，别有一事欲劝君，遇酒逢春且欢喜。"],"title":"王夫子"}
