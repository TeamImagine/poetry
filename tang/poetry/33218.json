{"author":"韦庄","id":33218,"strains":["仄仄仄○○，○平仄仄平。","仄平平仄仄，平仄仄平平。","平仄平平仄，平平仄仄平。","仄平○仄仄，仄仄仄平○。","仄仄平○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","○仄平平仄，○平仄仄平。","平○平仄仄，平仄仄平平。"],"paragraphs":["积石乱巉巉，庭莎绿不芟。","小桥低跨水，危槛半依岩。","花落鱼争唼，樱红鸟竞鹐。","引泉疏地脉，扫絮积山嵌。","古柳红绡织，新篁紫绮缄。","养猿秋啸月，放鹤夜栖杉。","枕簟谿云腻，池塘海雨咸。","语窗鸡逞辨，舐鼎犬偏馋。","踏藓青粘屐，攀萝绿映衫。","访僧舟北渡，贳酒日西衔。","迟客登高阁，题诗遶翠嵒。","家藏何所宝，清韵满琅函。"],"title":"李氏小池亭十二韵"}
