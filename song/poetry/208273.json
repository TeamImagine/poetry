{"author":"黄庭坚","id":208273,"strains":["平平仄仄仄仄平，仄仄仄仄平平平。","仄平平仄平仄仄，仄仄仄仄平平平。","仄平平平仄○仄，仄平仄仄平平仄。","平平仄仄平仄平，仄仄仄平平仄仄。","平平仄仄仄平平，平平仄仄平平平。","平平仄仄平仄平，仄平平仄仄平平。"],"paragraphs":["先生少也隠鹿门，爽气洗尽尘埃昏。","赋诗真可凌鲍谢，短褐岂愧公卿尊。","故人私邀伴禁直，诵诗不顾龙鳞逆。","风云感会虽有时，顾此定知毋枉尺。","襄江渺渺泛清流，梅残腊月年年愁。","先生一往今几秋，后来谁复钓槎头。"],"title":"题孟浩然画像"}
