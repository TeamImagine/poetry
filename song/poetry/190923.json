{"author":"韦骧","id":190923,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["瞥来海国未言旋，歘见新春换旧年。","佳节阻陪千骑乐，元宵空想万灯燃。","民声喧溢丰时岁，酒价飞腾要市鄽。","多谢高情不遐弃，清诗相寄宝珠圆。"],"title":"又和灯夕见寄"}
