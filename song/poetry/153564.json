{"author":"刘辰翁","id":153564,"strains":["仄仄仄平平，平○仄仄○。","平平平仄仄，仄仄仄平平。","平仄平平仄，○平仄仄○。","平平平仄仄，平仄仄平○。","仄仄平平仄，平○仄仄平。","仄○平仄仄，仄仄仄平平。"],"paragraphs":["向火火无功，炉中本不空。","尤存尤自冷，似有似无红。","围共香团兽，烧余焰吐虹。","寒威侵铄处，光气吐吞中。","尚觉身成曲，惟应笑是烘。","个中明点雪，万古不曾融。"],"title":"冬景 炉存火似红"}
