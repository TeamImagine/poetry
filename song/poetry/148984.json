{"author":"方回","id":148984,"strains":["仄仄平平仄仄平，仄平仄仄仄平平。","仄平仄仄仄平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["暮雨萧萧鼓角风，草枯木落雁横空。","每逢九日不胜感，垂近七旬无奈穷。","螃蟹今年犹未有，茅柴我辈亦堪中。","篱边瘦菊青如粟，已胜芙蓉万朵红。"],"title":"九月初五日"}
