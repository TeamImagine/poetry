{"author":"李白","id":56213,"strains":["仄仄平平平，平平仄○仄。","平平仄平仄，仄仄平仄仄。","平平仄平平，仄仄平仄仄。","平平仄平仄，仄仄仄平仄。","平○○平平，仄仄仄仄仄。","平平仄平仄，平仄仄仄仄。","平平○仄平，平仄仄○仄。","仄平○平仄，平仄平仄仄。"],"paragraphs":["蜀国多仙山，峨眉邈难匹。","周流试登览，绝怪安可息。","青冥倚天开，彩错疑画出。","泠然紫霞赏，果得锦囊术。","云间吟琼箫，石上弄宝瑟。","平生有微尚，欢笑自此毕。","烟容如在颜，尘累忽相失。","傥逢骑羊子，携手凌白日。"],"title":"登峨眉山"}
