{"author":"吕陶","id":186376,"strains":["平平平仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春华秾处客心阑，俗事劳劳近万端。","嘉景良朋岂常遇，清诗浊酒暂相欢。","飘零宦况诚非欲，烜赫名途未易干。","惜别恋游深意在，寄声弦上约谁弹。"],"title":"答文通即席见及"}
