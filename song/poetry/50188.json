{"author":"周必大","id":50188,"strains":["仄平仄仄平○仄，仄仄平平仄○仄。","仄平仄仄平仄平，仄○平平平仄○。","平平仄仄平仄平，仄仄平仄平平平。","仄平○○平平仄，平仄平平仄仄平。","仄平平仄平平仄，仄仄平○仄○仄。"],"paragraphs":["世人只咏江如练，此景何曾眼中见。","露零月白人已眠，万顷风光侬自占。","尊鲈况复生计优，酒醒还醉余何求。","有时闲看飞鸿字，斜倚篙竿不掉头。","晓来谁误招招渡，一笑夤缘苇间去。"],"title":"渔父四时歌  其三"}
