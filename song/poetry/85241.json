{"author":"裘万顷","id":85241,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["长安车盖喜如云，邂逅惟君是故人。","风月满怀情洒落，珠玑撒纸句清新。","携来客里一尊酒，洗尽湖边十里尘。","富贵功名丈夫事，别离无用泪沾巾。"],"title":"临安别余求之"}
