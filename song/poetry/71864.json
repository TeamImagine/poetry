{"author":"彭龟年","id":71864,"strains":["平○仄仄仄，平仄平仄平。","平平仄平仄，仄仄○平平。","仄平平仄○，平仄仄仄平。","平平仄仄○，仄仄平平平。","平平仄平仄，仄仄平仄平。","平平平仄平，仄仄平平平。","平平平仄仄，平平○仄○。","仄○仄仄平，○仄平仄○。","平仄○仄平，仄平仄平○。"],"paragraphs":["邪正不两立，何异莸与薰。","宁怀爱憎念，趣尚难同群。","向来阊阖疏，杯水沃烈焚。","虽无扑灭期，固亦摧炎熏。","黄锺动孤管，众乐知有君。","祇今才数年，荟蔚朝隮云。","公身虽已殒，公言犹可闻。","所期动九天，从此泾渭分。","宁愿如曲江，一尊酹孤坟。"],"title":"挽张南轩先生八首  其三"}
