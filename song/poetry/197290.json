{"author":"苏辙","id":197290,"strains":["仄仄仄平仄？平，仄平平平平仄○。","仄平平仄平○○，仄平仄仄平平平。","平平仄平仄仄平，仄平○仄仄仄平。","○平仄仄仄平○，平仄平仄平平平。","平平仄仄平平平，平平仄仄仄仄平。","仄○平仄平平平，仄○平平仄平平。","平仄平仄○仄平，仄仄仄仄平平平。","仄平仄仄平仄○，仄平平仄平平平。","平○平仄平平平，平平仄仄○平平。","平平○仄仄仄平，平平仄平仄○○。"],"paragraphs":["忆昔补官太皞墟，泮宫萧条人事疏。","日高鼾睡声嘘嘘，往还废绝门无车。","君为户曹畏简书，放怀疏懒亦似余。","相逢语笑夜踌躇，烹煮梨栗羞殽蔬。","官居一去真蘧庐，东来失计悔厥初。","夜闻桴鼓惊阎闾，事如牛毛费耘鉏。","违失真性从吏胥，目视紾臂邀徐徐。","羡君不出心自如，北潭秋水多芙蕖。","青荷包饭蒲为菹，翛然独往深渊鱼。","人生如此乐有余，胡为自投槛中狙。"],"title":"寄孙朴"}
