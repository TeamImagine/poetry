{"author":"戴表元","id":161025,"strains":["平仄仄平仄仄平○，仄仄仄仄仄仄仄平。","仄平仄仄平仄仄，平仄○仄平平○。","平平平平平仄仄，○平仄平平仄仄。","仄平仄仄平仄平，仄平平仄平平仄。","平平仄仄平平平，仄平仄仄平○平。","平平仄仄仄平仄，○平仄仄○平平。","平平○平仄仄仄，仄平仄仄平平仄。","○平仄仄仄平平，仄平○仄平平仄。"],"paragraphs":["君不见天上续弦胶，又不见海外切玉刀。","傍人错愕心自快，痕迹过眼无秋毫。","吴江先生淮海客，长篇大章歌落托。","白袍只作东土音，黑头曾射南宫策。","霜清水落芙蓉开，酒酣独上吴王台。","缄书右望寄飞鸟，乘风忽拟穿蓬莱。","人生相逢不在早，贾生太少颜生老。","兴来亦欲向西游，约君骑马阊门道。"],"title":"骑马行答赠吴中张子潜乡贡"}
