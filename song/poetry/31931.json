{"author":"姜特立","id":31931,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，平仄平平平仄平。","平仄仄平平仄仄，平平仄仄仄平平。"],"paragraphs":["洋洋海内服诗声，手决云章万象明。","千仞览辉丹穴凤，三春刷羽上林鶑。","蒉桴土鼓有遗韵，牛鬼蛇神无遁情。","才大渺弥如碧海，蹄涔那敢鬭澄泓。"],"title":"和杨诚斋题梅山诗卷  其一"}
