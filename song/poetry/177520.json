{"author":"王禹偁","id":177520,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["半冬无雪懒吟诗，薄暮纷纷喜可知。","衣上惹来看不足，竹边听处立多时。","光迷曙色侵窗早，片舞寒空到地迟。","今日使君吟望好，一车飞絮醉褰帷。"],"title":"喜雪贻仲咸"}
