{"author":"释文珦","id":134177,"strains":["平平仄○仄，仄仄平仄平。","仄仄平仄仄，仄仄○平平。","平仄仄平仄，仄仄平仄平。","仄平仄平平，平平平○○。","仄仄平平平，平仄○仄平。","仄仄仄平仄，仄平仄仄平。","仄平仄平平，仄仄仄仄平。","平平仄○仄，仄仄平平平。","平平仄平平，○平仄仄平。"],"paragraphs":["吾生苦疏拙，不解谋此身。","辗转常寄食，短褐如悬鹑。","徒御舍之去，往往嫌我贫。","达交亦良多，安能强相亲。","唯有湖滨山，于我如故人。","日夕与之对，澹然忘主宾。","仲温我同流，道我此意真。","新诗远相寄，可以书诸绅。","何时到清苕，相携采白蘋。"],"title":"酬清苕恭仲温见寄旧诗追志于此"}
