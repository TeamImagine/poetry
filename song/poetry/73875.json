{"author":"赵蕃","id":73875,"strains":["仄仄平仄仄，○仄仄仄平。","平平平平平仄仄，仄仄平仄仄仄平。","仄仄平仄仄，平平仄仄平。","○○平仄仄平仄，仄仄仄平平仄平。","平平仄仄平仄○，平平仄仄平平平。","仄平平平仄平平，平平仄仄○仄○。","仄仄○仄○仄○，平○仄平平仄平。"],"paragraphs":["不肯官岭海，颇畏瘴疠虞。","谁知江西山尽处，亦有岚雾画若晡。","五斗何所直，千金不保躯。","司空城旦困刀笔，尺籍伍符愁钺𫓧。","吁嗟此贼蜂蚁如，飞烟一炬斯无余。","奈何征兵动州闾，纷然亦复劳转输。","戍栅如栉犹恐疏，江徼一朝成塞隅。"],"title":"苦雨感叹而作"}
