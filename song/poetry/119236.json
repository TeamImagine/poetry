{"author":"林希逸","id":119236,"strains":["仄仄仄，仄仄平，平平○仄仄仄平。","○平仄仄仄平平，仄仄仄仄平仄○。","平平仄仄仄平平，○平仄仄平平平。","仄平仄仄仄仄平，平仄仄平平仄平。","仄仄平平仄仄平，平仄平○平仄平。","平平仄仄平仄○，平仄仄仄平平平。","平○平平平平平，仄平平仄平平平。","平平仄仄仄○○，仄平仄仄○平平。","平平○仄平平○，平平仄仄○平平。","平平○平仄仄平，仄○平仄仄仄平。","仄○平仄仄仄平，仄仄仄，仄仄平。"],"paragraphs":["薤露曲，薤露歌，人生如露可奈何。","如公九十鬓皤皤，有子百世名不磨。","排奸直气贯羲娥，教忠蜚奏金銮坡。","制书内出特旨褒，鱼跃白金绯染袍。","径阪之门道日高，葵藿园中翁共哦。","诸孙玉立春室和，生事以礼逾牲牢。","公从诸仙游栏柯，送车千两山之阿。","鸿章伐石质参轲，百年似此胜人多。","翁归如蜕儿悲号，团栾一散顷兮俄。","门人从今废蓼莪，事亲无足可奈何。","事亲无足可奈何，薤露曲，薤露歌。"],"title":"徐朝奉挽歌词"}
