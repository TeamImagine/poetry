{"author":"方回","id":147884,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一半溪梅点绿苔，妖红移向小桃开。","稍晴欲暖春犹嫩，解赏能吟客肯来。","少顷焉知千万古，吾曹难少两三杯。","嘶骢未到柴门静，蛱蝶双飞去又回。"],"title":"约客未至偶书"}
