{"author":"韦骧","id":190592,"strains":["平平仄仄仄平平，仄平平平仄仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["行年四十志方刚，一任蓬松两鬓苍。","道在忽愁施设地，心恬宁感利名场。","本无畎亩为私计，只有诗书可自强。","努力终非素餐辈，未堪回首顾沧浪。"],"title":"行年"}
