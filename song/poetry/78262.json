{"author":"叶适","id":78262,"strains":["平平仄仄平仄平，仄○仄仄平平平。","仄平平仄仄仄仄，仄仄仄仄平○平。","仄平仄○仄平仄，仄仄○平平仄仄。","平平仄仄仄平平，仄仄仄平平仄仄。","平平○仄平○平，仄仄仄仄平仄平。","平○平仄平仄仄，仄仄仄仄○平平。","平○平平仄○仄，仄仄平平仄平仄。","平仄仄仄平仄仄仄○平，平○仄仄平平○。"],"paragraphs":["曹滕亦据南面权，坐衙吏贴群趋先。","敢云威福自我出，下有赤子高苍天。","圣人迭兴建皇极，付祝长官尤恻恻。","前碑特立示铭诚，后榜七条垂训释。","冰清王令来调琴，四事未畏先畏心。","常将方寸勤管摄，不与外物相亏侵。","情防骄粗意防满，万事须还畏为本。","君不见匹夫胆大气如山，风浪只在须臾间。"],"title":"题五畏斋"}
