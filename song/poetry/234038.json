{"author":"张扩","id":234038,"strains":["平平○仄平，○仄仄仄仄。","仄○仄平平，仄仄仄仄仄。","仄平平仄仄，平仄平仄仄。","仄仄平平仄，平仄仄仄仄。","平平○仄平，仄仄平仄仄。","仄平仄平仄，平仄仄平仄。","平平仄平仄，平平仄仄仄。","仄○仄平仄，仄仄平仄仄。","仄○仄○平，○仄仄平仄。"],"paragraphs":["频年如隔生，相见各潦倒。","不闻语呫呫，但怪别草草。","故人俄老矣，零落秋叶扫。","往者苏韩辈，人品岂不好。","时危颇赖渠，惋愤尘一窖。","五湖在何许，狼籍付鸥鸟。","春风掠湖尾，莼丝日夜老。","我行望吴越，尚及身检校。","请分十顷余，迟子洗𫖇帽。"],"title":"汴中追寄吕居仁学士"}
