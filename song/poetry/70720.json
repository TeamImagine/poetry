{"author":"袁说友","id":70720,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄平平平仄仄平。"],"paragraphs":["云汉昭回下建章，鸾翔凤翥灿龙光。","宸奎错落皆谟训，圣语丁宁示抑扬。","自古求言开数路，只今兼听极群方。","一篇默寓忧勤意，正为成王不敢康。"],"title":"恭和御制赐进士诗韵二首  其一"}
