{"author":"祖无择","id":113775,"strains":["平仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["明道二年同夏课，四人两举尽登科。","孤寒惟子辛勤甚，虚薄伊余忝窃多。","宦路驱驰今各自，名场出处旧相过。","感今怀旧无憀赖，不觉临风发浩歌。"],"title":"寄澶州孙司理"}
