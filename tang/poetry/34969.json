{"author":"员半千","id":34969,"strains":["仄仄仄平仄，仄○仄平○。","平仄○○仄，仄仄○仄平。","○仄平仄仄，仄仄平平仄。","平仄仄仄平，平仄平仄仄。","仄仄○平平，仄仄仄仄平。","仄平平平仄，平平平仄平。","○平仄仄仄，仄○仄仄平。"],"paragraphs":["赵有两毛遂，鲁闻二曾参。","慈母犹且惑，况在行路心。","冠冕无丑士，贿赂成知己。","名利我所无，清浊谁见理。","敝服空逢春，缓带不着身。","出游非怀璧，何忧乎忌人。","正须自保爱，振衣出世尘。"],"title":"陇右途中遭非语"}
