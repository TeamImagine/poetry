{"author":"晁说之","id":220034,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平仄仄仄平平仄，仄仄平平仄仄平。"],"paragraphs":["妙句之来墨妙同，信知吾道未全穷。","岂容短棹千年恨，不贮长江五月风。","眷恋孔鸾嗟叹外，磨研胶漆笑歌中。","为予留取沧浪道，使挈儿童学钓翁。"],"title":"依韵和高二承宣歙墨长句"}
