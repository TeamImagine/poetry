{"author":"徐积","id":186067,"strains":["仄平平仄仄仄平，仄仄平平仄仄平。","仄仄仄平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一从洪井到处州，见说洪人总泪流。","本望圣朝令久任，若论明吏合封侯。","高才所至都无事，厚德于今可镇浮。","故作此诗传野史，不须铭记掩诸幽。"],"title":"李朝议挽词"}
