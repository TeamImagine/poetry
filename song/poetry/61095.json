{"author":"许及之","id":61095,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["淡交如水足生平，晚岁烦师托石兄。","曾解点头听半偈，定能发笑验三生。","丛林住遍归来好，长物分将过去轻。","闻道肯为邻舍佛，锦衣只在雁山行。"],"title":"谢益老寄英石"}
