{"author":"储光羲","id":54111,"strains":["平平平仄仄，仄仄平平平。","平仄仄平仄，○○平仄平。","平平仄平仄，平仄仄○○。","仄仄仄平仄，仄平平仄○。","平平仄仄仄，平仄平○平。","仄仄仄平仄，仄平平仄平。"],"paragraphs":["平生非作者，望古怀清芬。","心以道为际，行将时不群。","兹山在人境，灵贶久传闻。","远势一峰出，近形千嶂分。","冬春有茂草，朝暮多鲜云。","此去亦何极，但言西日曛。"],"title":"游茅山五首 三"}
