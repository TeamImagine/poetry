{"author":"赵抃","id":101523,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["携琴晓出锦官城，千里秋原一望平。","放舸急流身觉快，披云孤屿眼增明。","农田雨后畦畦绿，渔笛风前曲曲清。","讯狱远邦先涤虑，恤哉休戚在民情。"],"title":"按狱眉山舟行"}
