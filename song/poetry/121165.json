{"author":"白玉蟾","id":121165,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["谁使诗狂堕桂林，鸣鞭袅雪一伤心。","自怜褦襶衣何薄，安有酴酥酒得斟。","真个飘蓬将欲老，何曾卤莽似如今。","黄刘不喜瑜蒙喜，须信甘宁有赏音。"],"title":"除夕客桂岭"}
