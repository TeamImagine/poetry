{"author":"王安石","id":180685,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["怪石巉巉上泬寥，昔人于此奏箫韶。","水清但有嘉鱼出，风暖何曾毒草摇。","今日淹留君按节，当时嬉戏我垂髫。","因寻旧政询遗老，为作新诗变俚谣。"],"title":"送崔左藏之广东"}
