{"author":"陆文圭","id":166041,"strains":["平平仄仄仄平仄，仄仄仄仄仄仄○。","仄平平仄仄仄仄，平仄平平仄仄平。","平平平平平仄仄，仄仄仄仄平平平。","平平平仄仄仄仄，平仄平平仄仄平。","仄平平仄仄平仄，仄仄平平仄仄○。","仄仄平平仄平仄，平平仄仄平仄平。","平平平仄仄平仄，平仄平仄平平平。","仄平仄仄仄○仄，仄仄平平仄仄○。","○平平平仄平仄，仄仄平平平平平。","平平平仄仄仄仄，仄仄仄仄平平平。"],"paragraphs":["桐川博士老文学，出处乃在可否间。","舍东支径劣百步，墙北危亭俯两山。","风花辞枝黏草碧，雨竹卸箨连苔斑。","林皋红叶白雁早，江国琼英翠羽寒。","一年天与四时景，百岁人无半日闲。","扰扰鸣钟戒晨起，昏昏秉烛愁夜阑。","蜉蝣生死寄黄壤，乌兔飞走凋朱颜。","主人自得静中趣，物理常于动处观。","从容琴书寓真乐，邂逅樽前追清欢。","良时佳友不易得，恶客未至门先关。"],"title":"题南夫四时佳致园亭"}
