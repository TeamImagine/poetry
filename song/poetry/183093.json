{"author":"刘攽","id":183093,"strains":["平平仄平平，仄仄仄平仄。","仄平平平仄，仄仄平○仄。","○仄平仄平，仄仄平平仄。","平平仄平仄，仄仄平仄仄。","平平平仄仄，平仄平仄仄。","平仄仄仄平，平平仄平仄。","仄平仄平仄，平仄平仄仄。","仄仄仄平平，平平仄平仄。","平平平仄仄，仄仄仄平仄。","○平仄平平，仄仄○平仄。","平平仄平仄，平○仄○仄。","仄平平仄平，仄仄仄仄仄。","仄平平○仄，仄仄仄平仄。","平仄仄平平，○○仄○仄。"],"paragraphs":["高堂面虚无，水色照群有。","不知归流永，但见来帆久。","苍翠前后山，起伏龙蛇走。","荒芜六朝旧，独此存不朽。","凉风西北至，萧飒惊户牖。","秋意倏已高，玄蝉嘒衰柳。","主人厚宾客，嘉赠随所取。","爽豁破萦纡，高凉谢尘垢。","开筵穷日影，玉斗湛清酒。","长歌激梁尘，烂醉颇无负。","羁游屡飘荡，攀援每迟后。","数公倾盖欢，夙昔故未偶。","夜阑天正黑，出户揽星斗。","明发复殊方，行行但回首。"],"title":"赏心亭"}
