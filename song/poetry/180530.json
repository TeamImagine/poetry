{"author":"王安石","id":180530,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["呼门初起外廷臣，秀气棱棱动搢绅。","谈论坐来能慰我，篇章传出亦惊人。","生刍一束他年阙，伐木相求此地新。","便欲与君同乐处，穷通余事不关身。"],"title":"和宋太博服除还朝简诸朋旧"}
