{"author":"李白","id":56381,"strains":["平平仄○○，仄仄平平仄。","○平仄○仄，平仄平仄仄。","仄平仄仄平，仄仄仄平仄。","平平仄○仄，仄仄○平○。","仄仄○仄平，仄平仄仄仄。","平平仄平仄，平仄仄平仄。","仄平平平平，平仄平仄仄。","平平平平平，仄仄○仄○。","平平仄平○，○仄仄平仄。"],"paragraphs":["晨趋紫禁中，夕待金门诏。","观书散遗帙，探古穷至妙。","片言茍会心，掩卷忽而笑。","青蝇易相点，白雪难同调。","本是疏散人，屡贻褊促诮。","云天属清朗，林壑忆游眺。","或时清风来，闲倚栏下啸。","严光桐庐溪，谢客临海峤。","功成谢人间，从此一投钓。"],"title":"翰林读书言怀呈集贤诸学士"}
