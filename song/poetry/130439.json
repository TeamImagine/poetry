{"author":"赵瑞","id":130439,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄仄平仄仄平。"],"paragraphs":["一到黄龙万虑灰，豪吟胜赏喜追陪。","幽兰独秀花香袭，宿雨初收雾气开。","湛湛冰池藏世界，悠悠梵呗隔尘埃。","清风明月无人管，付与纵横石上苔。"],"title":"游黄龙寺"}
