{"author":"司马光","id":176604,"strains":["仄平平仄仄，仄仄仄平○。","仄仄○平仄，平平○仄平。","平平平仄仄，仄仄仄平平。","平仄平平仄，平平仄仄平。","平○仄仄仄，仄仄○平○。","仄仄○平仄，平平仄仄平。"],"paragraphs":["象龙虽得请，跃蜧亦须占。","既有膏苗益，宁无漂麦嫌。","余霏方映户，反照忽通帘。","羁旅愁怀阕，农家喜色添。","田间拾穗满，陌上荷锄兼。","预想三川迥，秋场万庾尖。"],"title":"和家兄喜晴用安之韵"}
