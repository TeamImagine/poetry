{"author":"林希逸","id":119812,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","仄平○仄仄，○仄仄平平。","仄仄平平仄，平平仄○平。","平平平仄仄，仄仄仄平○。"],"paragraphs":["自笑生涯拙，天公意赠君。","买来千载石，饶得四时云。","秃笔书新券，苍苔带旧纹。","眼前长秀润，分外是氤氲。","定价元非玉，宜贫可当熏。","时哉为雨去，利与世均分。"],"title":"买石得云饶"}
