{"author":"宋伯仁","id":125861,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["微官宁得似穷儒，俛首逢迎气不舒。","便是伐薪能煮海，何如烧叶自观书。","半蓬寒雨苕溪酒，一线西风震泽鱼。","但得此身无系束，江南有地著顽疏。"],"title":"寄旧友二首  其二"}
