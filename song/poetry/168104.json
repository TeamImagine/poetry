{"author":"韩维","id":168104,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["白圭绝玷成高节，古井无波见静心。","朝庙肯随时俯仰，闾阎宁与俗浮沉。","新声未及乘仪凤，丽赋空余掷地金。","曾是南园预游客，春风泪洒百花林。"],"title":"范蜀公挽辞二首  其二"}
