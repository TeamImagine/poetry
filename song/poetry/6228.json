{"author":"周之翰","id":6228,"strains":["平平仄平平，仄仄平仄仄。","仄平平○仄，平仄仄仄仄。","平平仄平平，仄仄仄平仄。","仄平仄平平，仄仄仄仄仄。","仄平仄平平，仄仄仄平仄。","平平仄仄仄，平仄仄平仄。","仄仄仄平仄，平平仄平仄。","仄平仄仄○，平仄仄○仄。","仄○○平平，仄仄平○仄。","○仄仄平平，平平仄平仄。"],"paragraphs":["危亭敞层巅，上与霄汉逼。","化工无藏技，遥露一寸碧。","天风扫微云，宛转树头直。","不须剪狂柯，自与眼界极。","道人久何营，白足谢尘域。","苔青石磴险，携客半支锡。","瘦竹漏残日，清禽破初寂。","岂知不可留，何苦事行役。","薄浪吹船头，又作城中适。","回首谢书山，他年问消息。"],"title":"题疏山"}
