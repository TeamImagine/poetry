{"author":"陆游","id":34982,"strains":["仄平仄仄仄平平，仄仄平平仄仄平。","平仄平平平仄仄，平平平仄仄仄平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["一鸣辄斥不鸣烹，祸福元知未易评。","湖海凄凉身跌宕，杯觞豪举笔纵横。","敢希二顷成高卧，但愿诸公致太平。","波暖龙舟溯清汴，道边扶杖眼犹明。"],"title":"书意"}
