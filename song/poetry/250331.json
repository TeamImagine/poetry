{"author":"沈与求","id":250331,"strains":["仄仄○平○，仄仄仄平仄。","平平平仄平，○仄仄仄仄。","仄仄平平平，平仄平仄仄。","平平平仄平，仄仄平仄仄。","仄平平仄平，平平仄平仄。","平平仄平平，仄仄平仄仄。","仄平平仄平，平仄仄平仄。","平平仄平平，仄仄平仄仄。","平平仄○平，○平仄平仄。","仄仄平平平，仄平仄平仄。","○平仄○平，平平仄平仄。","平平平仄平，平仄平平仄。","仄仄平仄平，仄仄平仄仄。","平平仄平平，平平平仄仄。","○仄平仄平，仄仄仄平仄。","平平仄仄平，仄仄平仄仄。","平平平仄平，仄仄仄平仄。"],"paragraphs":["幻境如群狙，喜怒眩名实。","怜渠千劫迷，堕此一念失。","世路波涛翻，时事风雨疾。","胡为随物迁，坐此方寸窒。","使君超世姿，轩裳起儒术。","神交赤城仙，妙解穷隐密。","向来心泰然，初不计升黜。","危堂榜新颜，要以名自律。","窗扉敞深明，空华乱初日。","变灭惊须臾，蔽亏隔纤悉。","了知内观融，天光发虚室。","山林猿鹤俦，廊庙鹓鸾匹。","静躁涂或殊，出处心本一。","清都五城开，真仙罗辅弼。","行矣朝紫皇，启沃造前膝。","功名戏剧成，志愿谈笑毕。","它年容买邻，傥不傲蓬荜。"],"title":"何亨老筑堂里第榜曰安虚盖取司马子微不受外不逐外之说属某赋诗以见意云"}
