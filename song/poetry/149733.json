{"author":"方回","id":149733,"strains":["仄仄仄平仄，仄仄○仄平。","仄平平仄平，平仄平平平。","平平平仄○，仄仄仄○○。","仄平仄平平，平○○○平。","仄仄仄平○，平平○平平。","平仄仄仄仄，仄仄平平○。","平平平仄○，仄仄平仄平。","仄仄仄仄仄，平○平仄平。"],"paragraphs":["北斗挂楼北，晓柄正指东。","乃知今夕昏，移以招西风。","南州霜未降，九月已过中。","候虫既无声，天犹迟过鸿。","一岁事垂了，吾生将无同。","春草百种死，夏木千林空。","依依墙壁间，独剩残菊丛。","日出万马动，谁其知此翁。"],"title":"九月二十二日晓倚楼"}
