{"author":"李之仪","id":205299,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平平仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["料理愁怀落那边，桃花烘日竹含烟。","墙红密约连昌晓，夏木深藏绣岭天。","篮轝造门如会面，渔舟失路想当年。","因君咏出黄筌笔，从此风光生彩笺。"],"title":"次韵夹竹桃花"}
