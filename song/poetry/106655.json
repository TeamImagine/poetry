{"author":"程公许","id":106655,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["处处名山屐齿留，尽忙也合此闲游。","重楼高压青螺顶，二水横分白鹭洲。","岁月尽饶僧结足，风烟耐与客消愁。","红尘岐路重回首，车毂憧憧古益州。"],"title":"题罗江云盖寺二首  其二"}
