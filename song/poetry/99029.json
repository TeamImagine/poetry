{"author":"华岳","id":99029,"strains":["平仄平平仄仄平，仄平平仄仄平平。","平平平平平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["才辱东皇造化工，便随飞鹊报帘栊。","人间狴犴知无所，天上蓬莱还有宫。","酒色半澄春后绿，蜡花全折夜来红。","从今泰道能连茹，愿驾苍蟠跃震风。"],"title":"除夜  其一"}
