{"author":"游九言","id":71794,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["环走层冈马脱鞿，两峰平地玉颀颀。","南临澥岛金鳌涌，东望丛祠白鹤飞。","日出市声朝雾散，云沈海气暮潮归。","居尘却立尘埃表，徙倚天风振客衣。"],"title":"登巾山"}
