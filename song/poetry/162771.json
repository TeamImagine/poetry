{"author":"赵友直","id":162771,"strains":["平平仄○仄，仄仄平○平。","○○仄平仄，仄仄平平平。","仄平平仄○，平仄○仄平。","仄仄○平平，平仄仄○平。","平平仄平○，仄仄平平平。","仄仄平平仄，平○仄仄平。","平平仄平仄，仄仄平○平。"],"paragraphs":["堂堂谷中室，草木恒相邻。","顷缘出游衍，室内虚无人。","犬羊窥我间，蹄迹分扰驯。","秽我衣裳区，安所置其身。","翘然起遐思，结屋依湖滨。","手执羲皇卷，门栽五柳春。","春风一披拂，意恐缁泥尘。"],"title":"拟古二首  其二"}
