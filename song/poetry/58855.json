{"author":"陈造","id":58855,"strains":["平平仄○仄，仄仄仄仄平。","平平仄平仄，仄仄平平平。","仄仄仄平仄，仄○平平平。","平平仄仄仄，仄仄仄仄平。","仄平仄平仄，仄仄平平平。","○仄仄平○，○平仄平平。","平平○平仄，平平仄平平。","平仄仄平仄，平○平平平。","仄仄仄平仄，仄○仄平平。","仄平仄仄仄，仄仄平仄平。","○○○仄仄，平仄平仄平。","平平仄平仄，仄仄○平平。"],"paragraphs":["东园郡胜处，不作里所遐。","池台掇天巧，草木专年华。","一雨洗清晓，十顷围红霞。","云何秉烛客，未驾载酒车。","掾郎郡之望，士价诗名家。","折简挽名胜，行庖富柔嘉。","清风应灵籁，高谭振冲牙。","酬酢角鲸吸，赓和纷天葩。","痛饮未渠醉，浩兴渺无涯。","孰知此老惫，坐受强敌加。","空弮将一旅，坚阵凌五花。","诗成字欹倒，病眼正麻嗏。"],"title":"分韵得家字"}
