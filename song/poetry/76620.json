{"author":"赵蕃","id":76620,"strains":["平仄○平仄，仄○平仄平。","仄平平仄仄，平仄仄平平。","仄仄平○仄，仄平平仄○。","平平仄仄仄，仄仄仄平平。","仄仄○仄仄，平平平仄平。","平平仄平仄，仄仄仄平平。","仄仄平平仄，平平仄仄○。","○平平仄仄，仄仄仄○平。"],"paragraphs":["天外难摹境，眼中无数诗。","未能忧冻死，真复是狂痴。","不废书深映，宛同馿借骑。","高低酒价问，远近佛庐知。","要学禁体物，良由多爱奇。","悠悠竟何得，役役漫成疑。","有弟归先我，因渠属有思。","王徐吾畏友，印幼所娇儿。"],"title":"春雪四首  其四"}
