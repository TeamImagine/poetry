{"author":"陈造","id":58572,"strains":["平平平平平，仄仄平仄仄。","平平仄平平，仄仄平仄仄。","仄平仄仄平，仄仄仄平仄。","平平仄仄仄，平仄仄平仄。","仄平仄平平，仄仄平仄仄。","平平仄平仄，平仄平仄仄。","平平仄仄仄，仄仄平仄仄。","平平仄仄○，仄仄仄平仄。","仄平仄平○，○仄仄平仄。","平平仄仄仄，○仄平仄仄。","仄仄平仄仄，仄○仄平仄。","仄○仄平平，仄仄仄平仄。"],"paragraphs":["波凉鱼初浮，露下蝉罢警。","胡床俯前池，妙意吾已领。","主人绝俗姿，此地背尘境。","霜华耿玉宇，璇汉转金餠。","桂娥不无情，与客闲弄影。","红妆拥千盖，环坐殊秀整。","盘珍供剥芡，水厄停煮茗。","清谭略径庭，快若客酲醒。","不辞仆频更，颇觉夜弥永。","明朝雨一尺，重约追霁景。","但恐闲麈尾，鼓吹闹蛙黾。","适听步虚声，缥缈碧云顶。"],"title":"祈雨齐云楼"}
