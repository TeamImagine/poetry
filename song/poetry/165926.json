{"author":"陆文圭","id":165926,"strains":["仄平仄平仄，仄仄仄平平。","仄平平平仄，仄仄仄平平。","平平仄仄平，平○仄仄平。","平平仄仄仄，平仄仄仄平。","平平仄平仄，仄仄平平○。","○平仄○仄，仄○仄平平。"],"paragraphs":["粉墙缭而曲，转入宝珠林。","卷帘炉香出，竹日净沉沉。","天人一代师，功行夙所钦。","掀髯顾我笑，呼酒得细斟。","云厨荐黄独，饱慰饥虫吟。","相携鉴正室，试听玉泉琴。"],"title":"游崇禧观南坞真人置酒索诗"}
