{"author":"苏轼","id":194338,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["行遍天涯意未阑，将心到处遣人安。","山中老宿依然在，案上楞巌已不看。","敧枕落花余几片，闭门新竹自千竿。","客来茶罢空无有，卢橘杨梅尚带酸。"],"title":"赠惠山僧惠表"}
