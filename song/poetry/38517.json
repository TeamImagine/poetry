{"author":"陆游","id":38517,"strains":["平仄仄平仄，○平仄平仄。","平平仄仄仄，仄仄仄○仄。","平平仄○平，仄仄仄○仄。","仄仄仄仄仄，仄仄平仄仄。","仄仄仄平平，○仄平仄仄。","平○平仄仄，仄仄仄仄仄。"],"paragraphs":["公议在天下，如人有元气。","平居失护养，一旦可胜讳。","神丹卒难求，百疾起如猬。","奄奄息仅属，熟视吁可畏。","大义在春秋，遗迹悲汉魏。","君看徐孺子，底物视富贵。"],"title":"斋中杂兴十首以丈夫贵壮健惨戚非朱颜为韵  其三"}
