{"author":"蔡襄","id":135959,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["偶尔寻幽上翠微，游人啼鸟似前期。","花间行印露霑纸，山下放衙云满旗。","艳艳舞衣朝日处，飘飘商橹落潮时。","传杯且与乘春醉，身世悠然两自遗。"],"title":"登四彻亭"}
