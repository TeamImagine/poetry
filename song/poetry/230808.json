{"author":"葛胜仲","id":230808,"strains":["仄仄○平仄，平平仄仄平。","平平平仄仄，仄仄仄平平。","平仄平○仄，平平仄仄平。","仄平平仄仄，平仄○平平。","仄仄平平仄，仄平仄仄平。","平平平仄仄，仄仄仄○平。","仄仄平○仄，平平平仄平。","仄○平仄仄，仄仄仄平○。","平仄平平仄，平平仄仄平。","平平平仄仄，平仄仄平平。"],"paragraphs":["始见穿帘隙，俄惊照屋山。","春容先苑树，夜色误城关。","砧积疑铺练，盆消若盗环。","酒醇怀泛蚁，诗敏过求鹇。","滉漾迷珠泽，便娟掩玉颜。","人饥毡共咽，马冻荐难悭。","势急因空乱，形移任地班。","舞深争巧黠，啭细弄幽闲。","淮右提师入，山阴访友还。","江湖禽影断，弦木未须弯。"],"title":"次韵逢叔喜雪"}
