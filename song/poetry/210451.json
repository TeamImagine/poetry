{"author":"杨亿","id":210451,"strains":["仄平仄仄仄平平，平仄平平仄仄○。","平仄仄平平仄仄，仄平平仄仄○平。","平平仄仄○平仄，仄仄平平仄仄平。","平仄○平平仄仄，仄平仄仄仄○○。","仄平仄○○○仄，仄仄平平○仄平。","○仄平平仄平仄，平平○仄仄平平。"],"paragraphs":["几年宿卫向周庐，频贡文章白玉除。","才换月卿归少列，又来天禄校中书。","东吴世胄王孙贵，北第门阑太仆居。","春草题诗欺谢客，上林奏赋慕相如。","石渠讲论应重席，翠辇巡游且奉车。","禁籞风光暮春月，彯缨看是缀严徐。"],"title":"贺太仆钱少卿直秘阁"}
