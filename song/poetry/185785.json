{"author":"徐积","id":185785,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["我谓君才似楚骚，文章自可作清曹。","但持古道徐而待，莫顾时人毁与褒。","水以源深流自远，竹因根老节弥高。","如今且作东山卧，万事纷纷比一毛。"],"title":"和吕秘校  其五"}
