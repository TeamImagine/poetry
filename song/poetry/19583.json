{"author":"史浩","id":19583,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["沈沈春酌话绸缪，花月行船看拍浮。","手束柔荑调雁柱，袖翻纹锦出香球。","未攀青子犹如豆，欲脍赪鳞始上钩。","蓬岛古来无觅处，我曹今此得真游。"],"title":"江倅出家乐"}
