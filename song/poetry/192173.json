{"author":"郭祥正","id":192173,"strains":["仄平仄仄仄，仄平仄平平。","平平平仄平，平仄○仄平。","平平仄仄仄，平平仄○平。","平平仄仄仄，○仄仄平○。","仄仄仄平仄，平平平仄平。","○○仄仄仄，仄仄平仄平。","平仄仄仄仄，平平仄平平。","仄平仄○仄，仄仄平平平。","仄平平仄仄，平○仄平平。","○仄平仄仄，平平仄平平。","仄仄仄平仄，平平仄平平。","平仄仄平仄，平平仄○○。","仄仄平○仄，仄仄平平平。","仄○仄平仄，平仄平平平。"],"paragraphs":["合肥有老桧，得名自何公。","何公何代人，名迹了莫穷。","高枝偃羽盖，低枝卧苍龙。","盘根彻厚地，疏影落寒空。","荏苒九天碧，仍为烟雾蒙。","相传魏武帝，解甲休铁骢。","尝坐此桧下，吞吴未成功。","至今晦暝夕，往往扬英风。","我公心好古，清标耸千峰。","鉴赏挥巨笔，丹青孰为工。","璨璨发明玉，琤琤叩丝桐。","谈笑走兵役，垣墙密泥封。","拂拭枯折干，一助春风融。","愿回拔山力，移植明光宫。"],"title":"合肥何公桧部使者杨公潜古命予赋之"}
