{"author":"释延寿","id":132,"strains":["平仄平平仄仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["名利梯媒事已忘，唯凭拙直定行藏。","探玄休炼长生药，助道时抄歇食方。","溪汲古痕山雨涨，树摧残枿野风狂。","一言欲寄休回首，尘路如今事正忙。"],"title":"山居诗  其五一"}
