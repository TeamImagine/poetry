{"author":"朱熹","id":55590,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["公子威名动海滨，四年相与愧情亲。","忽闻黄钺分全蜀，更祝彤庭列九宾。","执手便惊成契阔，赠言还喜和阳春。","政成但祝归来早，别恨无端莫重陈。"],"title":"伏蒙制置阁学侍郎示及致政少傅相公送行长句并得窃窥酬和佳篇伏读之余不胜慰幸谨次高韵少见愚悃以饯车尘伏惟采瞩  其一"}
