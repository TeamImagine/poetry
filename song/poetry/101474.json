{"author":"赵抃","id":101474,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["拖舟百丈苦攀跻，一过牢津恍似迷。","花放乱红迎彩旆，谷传深响答鸣鼙。","避人幽鸟凌云噪，抱子惊猿走险啼。","春岫重重春水绿，却疑身在武陵溪。"],"title":"下牢津"}
