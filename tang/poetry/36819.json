{"author":"李中","id":36819,"strains":["仄仄仄○平，○○仄仄平。","平平仄平仄，仄仄仄平平。","仄仄平平仄，平平○仄平。","平平平仄仄，仄仄仄平平。","仄仄○平仄，平平仄仄○。","○平平仄仄，平仄仄平平。","平○平平仄，仄○平仄平。","仄平平仄仄，平仄仄平平。"],"paragraphs":["竟日散如丝，吟看半掩扉。","秋声在梧叶，润气逼书帏。","曲涧泉承去，危檐燕带归。","寒蛩悲旅壁，乱藓滑渔矶。","爽欲除幽簟，凉须换熟衣。","疏篷谁梦断，荒径独游稀。","偏称江湖景，不妨鸥鹭飞。","最怜为瑞处，南亩稻苗肥。"],"title":"秋雨"}
