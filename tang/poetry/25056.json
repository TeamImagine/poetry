{"author":"薛能","id":25056,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["伤禽栖后意犹惊，偶向黐竿脱此生。","身外不思簪组事，耳中唯要管弦声。","耽吟乍可妨时务，浅饮无因致宿酲。","秦客莫嘲瓜戍远，水风潇洒是彭城。"],"title":"彭门解嘲二首 二"}
