{"author":"钱勰","id":191629,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["应真飞锡霭灵踪，智者遗杉尚灌丛。","宝构迥临清鉴上，妙莲高擢污泥中。","甚深秘藏资谈席，最上真乘振祖风。","嗟我拘挛犹未历，坐驰神爽愧兴公。"],"title":"题万年妙莲阁"}
