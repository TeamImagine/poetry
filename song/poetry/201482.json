{"author":"彭汝砺","id":201482,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["衰病从来饭亦慵，不堪锁宿似南宫。","夜凉月满重帘外，春雨花开一梦中。","轩陛直言尊董氏，朝廷故事问胡公。","文章久怪无新语，议论初欣有古风。"],"title":"时在集英幕中呈诸公学士"}
