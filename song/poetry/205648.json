{"author":"李之仪","id":205648,"strains":["平平平○○，平仄仄○仄。","仄仄仄仄○，平平仄仄仄。","仄平○仄平，仄仄仄仄仄。","平平仄平平，仄仄○平仄。","仄仄平平仄，仄仄平仄仄。","仄仄仄仄○，仄仄平○仄。","平仄仄仄仄，平仄○仄仄。","仄平仄平仄，仄仄仄仄仄。"],"paragraphs":["依依梁间燕，终日密相对。","本不欲尔期，何为尚此会。","得非缘所遭，又恐意有在。","飞来复飞来，好语如湍濑。","我亦强维絷，尔岂知向背。","万事杳霭间，一笑沉吟外。","玄妙第一义，为尔降障碍。","卷帘见天下，始信物有大。"],"title":"燕子和韵"}
