{"author":"喻良能","id":51896,"strains":["平仄平平仄，平○仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄○平。","仄仄平平仄，平平仄○○。","仄○平仄○，○仄仄平平。","仄仄平平仄，○平仄仄平。","仄平平仄○，平仄仄平平。","平仄平平仄，平○仄仄平。","平平平仄仄，平仄仄平平。","仄仄平平仄，○平仄仄平。","仄○平仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。","平平仄平仄，○平仄仄平。","仄平○仄仄，平？仄平○。","仄仄平○仄，平平仄仄平。","仄平平仄仄，平仄仄平平。"],"paragraphs":["才大文章伯，忠纯社稷臣。","七州锺秀异，孤屿赋精神。","德蕴圭璋润，胸涵海岳春。","麟经频得隽，槐市早称珍。","宿弊时方革，皇纲上正亲。","大廷清问降，空臆谠言陈。","力补严宸衮，深撄睿主鳞。","一元追董相，多诈耻平津。","文擅无双价，胪传第一人。","声华飞宇宙，风采耸簪绅。","贵纸宁堪数，回天仅足伦。","施行均令甲，奖谕见丝纶。","未覆金瓯墨，聊为绿水宾。","爱民如赤子，束吏似生薪。","鉴水书题遍，稽山赋咏频。","却梅清节著，诬狗滞冤伸。","贱子嗟何幸，同年盖宿因。","糟糠聊摄局，山水获联茵。","醇酎容霑醉，新诗许效颦。","独蒙青眼旧，端异白头新。","酬倡几千首，从游殆十旬。","笑谈将契阔，肝胆政轮囷。","帝梦方思说，天民𥩟起莘。","不才虽苦窳，终始愿陶钧。"],"title":"留别王状元二十四韵"}
