{"author":"张埴","id":144297,"strains":["仄仄仄平平，平平仄平平。","平○仄平平，仄平仄平平。","仄仄仄平仄，仄仄平○平。","仄平平仄仄，平平仄平平。","仄平仄仄平，仄仄平平平。","仄仄仄仄仄，仄平仄平平。","平平仄平平，仄仄仄平平。","平平仄○仄，平仄仄仄平。","仄仄仄仄仄，仄仄仄○仄。","仄仄平仄平，平平仄仄平。","平平仄仄平，平平仄平平。","平平仄仄仄，仄仄平平○。","仄平平仄平，平仄平仄平。","平平平平平，○仄平仄平。","仄平仄平仄，平平○仄平。","平平仄仄仄，仄平平仄平。","仄仄平仄仄，仄平仄平平。","平仄仄仄平，仄仄○仄平。","仄平○平仄，仄仄○平平。","平仄平仄○，仄仄仄仄○。","平平平平○，平仄仄仄平。","仄仄○平仄，平平仄平平。","平平仄平仄，仄仄○○平。"],"paragraphs":["七月景炎炎，金神令初驰。","辰哨掩村墟，挈家向山薇。","左手掖慈母，右手招妻儿。","小人俱世役，谁能抱朝饥。","举头赤日高，茧足荒山垂。","慰老忽喘息，抚婴母啼悲。","吞声各偷生，莫问厉阶谁。","纷纷事轻逞，枭獍忍若为。","性命不直土，杀戮以当戏。","鬼妾充所欢，皇颜色戚怡。","恢恢不罩渠，何辜及林池。","今经用戏地，满目腥风吹。","少陵归草堂，曾叱群小非。","嗟哉夫何言，收拾聊此归。","此归实天幸，团栾如去时。","墙西老桂色，屋南佳鞠姿。","一笑浑未忘，主人旧须眉。","东巷去问安，茗椀重酒卮。","北邻了残获，戒妇中宵炊。","穹昊由此正，礼乐傥可期。","悠悠风尘中，宁不剩四支。","未识衣裳化，何年及茅茨。","昕昏有为命，啜水当如饴。"],"title":"由新田归故家"}
