{"author":"李石","id":20283,"strains":["平平仄平仄，平平仄平平。","平平仄平仄，仄仄平○平。","仄仄仄仄平，仄仄○仄平。","平平仄仄仄，平平平仄平。","○仄○平平，平仄平平平。","平平仄○仄，仄仄平○○。","仄仄平平平，平平仄平平。","平仄平仄平，平平仄平平。","仄仄仄仄仄，仄仄平平平。","仄仄○○仄，仄仄○平平。"],"paragraphs":["仙人九天上，骖鸾绁飞虬。","飘飘紫霄御，下作人间游。","二十四洞天，海上横十洲。","干门凿井络，丹梯云气浮。","中有三仙山，珰珮鸣琳璆。","群仙各分化，一笑芳菲留。","我作招仙诗，披风上巢楼。","仙鸟衔玉书，仙花拂人头。","手挽北斗柄，揖取银河流。","六合正泥滓，一洗苍生忧。"],"title":"仙巢"}
