{"author":"陆游","id":38418,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["长须仅有玉川奴，秃尾犹无漫汉驴。","万事已随春枕断，故人何啻晓星疏。","出乘微雨鉏畬粟，归傍荒畦撷野蔬。","一字不看方睡美，任人搜去帐中书。"],"title":"幽居无一事戏作"}
