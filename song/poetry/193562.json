{"author":"苏轼","id":193562,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["新春阶下笋芽生，厨里霜虀倒旧罂。","时绕麦田求野荠，强为僧舍煮山羹。","园无雨润何须叹，身与时违合退耕。","欲看年华自有处，鬓间秋色两三茎。"],"title":"次韵子由种菜久旱不生"}
