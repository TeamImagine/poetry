{"author":"王令","id":187800,"strains":["仄平○仄○，仄仄仄平仄。","平平仄平仄，平仄仄仄仄。","平平平平平，仄仄仄仄仄。","平平仄仄仄，仄仄仄仄仄。","仄仄仄平仄，仄平仄○仄。","仄仄仄仄仄，仄仄○平仄。"],"paragraphs":["出无王事牵，入不治居舍。","蒿藜入墙屋，尘垢变几架。","糟糠苟无忧，智力取自暇。","逢诗即废日，得客辄忘夜。","积懒遂成性，习勤反如诈。","几不类怠傲，愧耻将何谢。"],"title":"暨阳居四首  其一"}
