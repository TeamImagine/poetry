{"author":"胡瑗","id":243703,"strains":["仄仄仄平平，仄仄平平平。","○平平仄仄，平仄平平平。","平平仄平仄，仄平○仄平。","平平仄平仄，平平○平平。","○○平仄平，平平仄平平。","仄平仄仄仄，平平仄平平。","平仄仄平平，平平仄平平。","仄平平仄仄，平○平平平。","仄平仄仄仄，仄平仄平平。","平仄仄平仄，仄仄平平平。","平仄平平平，仄○平平平。","仄仄平○仄，仄仄平平平。","○平仄仄仄，仄仄平平平。","仄仄仄平平，平仄平平平。"],"paragraphs":["李白好溪山，浩荡旌川游。","题诗汪氏壁，声动桃花洲。","英辞逸无继，尔来三百秋。","汪公亦蕃衍，宗支冠南州。","其间新建居，林泉最清幽。","竹声满道院，山光入书楼。","仙气既飘飘，儒风亦悠悠。","子孙多俊异，词行咸精修。","我来至石壁，赏之不能休。","酣味碧溪水，苦饮黄金瓯。","因羡汪君居，复思汪君投。","遇景清兴发，浩与天云浮。","斐章异绣段，洒翰非银钩。","庶与谪仙诗，千古同风流。"],"title":"石壁"}
