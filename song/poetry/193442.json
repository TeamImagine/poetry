{"author":"苏轼","id":193442,"strains":["平平○平平，仄仄平仄仄。","平平仄仄仄，仄仄○平仄。","平○平仄仄，平仄仄平仄。","？仄平○平，平仄仄平仄。","平平仄平仄，仄仄仄○仄。","○○仄平○，平仄仄平仄。","仄平仄平仄，仄仄仄平仄。","仄仄平平平，平仄仄仄仄。"],"paragraphs":["泉源从高来，走下随石脉。","纷纷白沫乱，隠隠苍崖坼。","萦回成曲沼，清澈见肝膈。","潀泻为长溪，奔驶荡蛙蝈。","初开不容椀，渐去已如帛。","传闻此山中，神物懒遭谪。","不能致雷雨，滟滟吐寒碧。","遂令山前人，千古灌稻麦。"],"title":"荆门惠泉"}
