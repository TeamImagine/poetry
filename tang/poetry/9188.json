{"author":"权德舆","id":9188,"strains":["仄仄仄○仄，平平平仄平。","仄平仄○仄，仄仄平平平。","仄仄仄仄平，平平仄平平。","平平仄平仄，平仄○平平。","平仄仄仄仄，平平平仄平。","仄平平平仄，仄仄平平平。","仄平仄平○，仄仄○仄平。","平仄平仄仄，平○平仄平。","仄平仄平平，仄仄仄仄平。","平平仄仄仄，仄仄○平平。"],"paragraphs":["上宰坐论道，郊居仍里仁。","六符既昭晰，万象随陶钧。","旭旦下玉墀，鸣驺拂车茵。","轩窗退残暑，风物迎萧辰。","山泽蜃雨出，林塘鱼鸟驯。","岂同求羊迳，共是羲皇人。","石君五曹重，左户三壤均。","居止烟火接，逢迎鸡黍频。","大方本无隅，盛德必有邻。","千年郢曲后，复此闻阳春。"],"title":"奉和新卜城南郊居得与卫右丞邻舍因赋诗寄赠"}
