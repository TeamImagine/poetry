{"author":"邵雍","id":124272,"strains":["平平仄仄仄平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["生平不作皱眉事，天下应无切齿人。","断送落花安用雨，装添旧物岂须春。","幸逢尧舜为真主，且放巢由作外臣。","六十病夫宜揣分，监司无用苦开陈。"],"title":"诏三下答乡人不起之意"}
