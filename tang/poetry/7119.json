{"author":"李益","id":7119,"strains":["仄平平仄仄，仄仄仄平仄。","平仄平仄平，平○仄○仄。","平平平平仄，平仄○仄仄。","仄仄○仄平，仄仄平○仄。","平平○平仄，仄仄仄平仄。","平○仄仄平，平仄平仄仄。"],"paragraphs":["女羞夫婿薄，客耻主人贱。","遭遇同众流，低回愧相见。","君非青铜镜，何事空照面。","莫以衣上尘，不谓心如练。","人生当荣盛，待士勿言倦。","君看白日驰，何异弦上箭。"],"title":"游子吟"}
