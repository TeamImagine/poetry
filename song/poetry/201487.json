{"author":"彭汝砺","id":201487,"strains":["平平仄仄仄平平，仄仄平平平仄平。","平仄平平平平平，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，平平仄仄仄平平。"],"paragraphs":["南阳五月饱偷安，报政无闻祇汗颜。","平日髠钳盈狴犴，丰年盗贼出丘山。","簿书细碎晨昏事，弦诵寂寥庠序间。","但见颍川多凤集，仍知合浦有珠还。"],"title":"和范学士韵  其五"}
