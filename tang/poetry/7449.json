{"author":"李端","id":7449,"strains":["平仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["南陌晴云稍变霞，东风动柳水纹斜。","园林带雪潜生草，桃李虽春未有花。","幸接上宾登郑驿，羞为长女似黄家。","今朝一望还成暮，欲别芳菲恋岁华。"],"title":"闲园即事赠考功王员外"}
