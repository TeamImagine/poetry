{"author":"张九龄","id":23147,"strains":["仄平仄平仄，平仄仄平○。","仄仄平平仄，平○仄仄平。","仄○○平仄，平平仄仄○。","仄平○仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平平仄○。","平平仄平仄，○○仄平平。"],"paragraphs":["昔年亟攀践，征马复来过。","信若山川旧，谁如岁月何。","蜀相吟安在，羊公碣已磨。","令图犹寂寞，嘉会亦蹉跎。","宛宛樊城岸，悠悠汉水波。","逶迤春日远，感寄客情多。","地本原林秀，朝来烟景和。","同心不同赏，留叹此岩阿。"],"title":"登襄阳岘山"}
