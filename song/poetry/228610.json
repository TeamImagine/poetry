{"author":"释德洪","id":228610,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["画鼓晓晴三击罢，如云兵骑整全威。","俄闻画角胡笳断，忽觉华堂羽箭飞。","一百步中精力巧，数重围内见心机。","风流太守兼文武，扶路争看踏月归。"],"title":"代人上李龙图并廉使致语十首  其一○"}
