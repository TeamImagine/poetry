{"author":"汪梦斗","id":152855,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄仄仄仄，平仄平平平仄平。","平仄平平仄平仄，平平仄仄仄平平。"],"paragraphs":["日长消困共枰棋，适兴何须苦用机。","舟窄不妨眠对局，暑轻已觉汗沾衣。","身如禅定一榻上，心似游丝千里飞。","何似清吟发天籁，精神疏畅肉生肥。"],"title":"舟中与安道手谈遣日"}
