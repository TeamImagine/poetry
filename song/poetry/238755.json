{"author":"陈克","id":238755,"strains":["平平平○○，仄仄仄平仄。","平平仄仄平，仄仄平平仄。","平平仄平仄，平仄仄平平。","平○仄仄○，仄仄○平仄。","平平仄平平，平仄○仄仄。","○平仄平仄，仄仄平仄仄。","平平仄平仄，平仄仄平仄。","仄平仄平平，仄仄仄平仄。","平平仄仄仄，仄仄平○仄。","平平仄仄平，○仄○○仄。"],"paragraphs":["冈峦谁穿空，脉液互吞吐。","凭虚倚翠岩，发地涵潼乳。","哀弦响崖寺，清镜照林坞。","萦坻骤曲折，啮石犹飞舞。","津涯浩无穷，神怪传自古。","参差见坤轴，晃荡连水府。","微生寄荒绝，多病厌咸苦。","永怀宅清泠，戮力事农圃。","青秧渐出水，紫笋新过雨。","无惭种秫陶，更似煎茶羽。"],"title":"游善权山留题三首 寺后湫水"}
