{"author":"韩翃","id":4875,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["风流不减杜陵时，五十为郎未是迟。","孺子亦知名下士，乐人争唱卷中诗。","身齐吏部还多醉，心顾尚书自有期。","要路眼青知己在，不应穷巷久低眉。"],"title":"送郑员外"}
