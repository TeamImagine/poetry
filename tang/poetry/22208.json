{"author":"许浑","id":22208,"strains":["仄平平仄仄，平仄仄平平。","仄仄平平仄，平平仄仄○。","平平○仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","○仄平平仄，平平仄仄平。"],"paragraphs":["此溪何处路，遥问白髯翁。","佛庙千岩里，人家一岛中。","鱼倾荷叶露，蝉噪柳林风。","急濑鸣车轴，微波漾钓筒。","石苔萦棹绿，山果拂舟红。","更就千村宿，溪桥与剡通。"],"title":"泛五云溪"}
