{"author":"宋祁","id":24106,"strains":["仄仄平平仄，平平仄仄平。","平平仄平仄，平仄仄平平。","仄仄平平仄，平平平仄平。","平○仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["顺气绵区广，嘉生告稔初。","人惊万箱入，天赐九年储。","绝塞元休马，吾农先梦鱼。","牛应卖刀后，酒是乞浆余。","祀续田神鼓，邮喧粟尉车。","是年名大有，敢告史臣书。"],"title":"喜有秋"}
