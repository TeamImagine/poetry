{"author":"朱庆馀","id":20909,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["独在御楼南畔住，生涯还似旧时贫。","全无竹可侵行迳，一半花犹属别人。","吟处不妨嫌鼓闹，眼前唯称与僧邻。","近来渐觉青莎巷，车马过从已有尘。"],"title":"题章正字道正新居"}
