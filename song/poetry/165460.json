{"author":"艾性夫","id":165460,"strains":["仄平平仄○，平仄仄○仄。","平平仄仄平，平仄平平仄。","仄仄平平平，仄仄仄仄仄。","平平仄平仄，仄仄仄○仄。","仄仄平仄○，平仄仄仄仄。","平平仄仄平，平仄平仄仄。","仄仄平平仄，仄仄仄○仄。","平仄仄仄仄仄平仄仄仄，仄平平仄平仄仄。"],"paragraphs":["物生天地间，谋食各从类。","平畴我所家，方逐鱼虾细。","尔鹭非吾徒，引颈乃旁睨。","纤鳞动微影，忽已落长喙。","洁白徒外观，贪墨实素志。","徘徊饱未休，阴攫殊得计。","我本能言者，责汝合思义。","君不见左右望而罔市利，有私龙断人所弃。"],"title":"鸭责鹭"}
