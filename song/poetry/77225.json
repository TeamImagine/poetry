{"author":"袁燮","id":77225,"strains":["平平平仄仄平仄，仄○仄仄平平仄。","仄仄○平仄仄○，平平仄仄平平仄。","仄仄仄平平仄平，○平○仄平仄平。","○平仄仄平平仄，仄平仄仄平平平。","平平仄仄平平仄，平仄平平平平仄。","平平平仄仄平平，仄平平仄平○仄。","仄平仄平平仄平，平平仄仄仄平平。","平○仄仄平平仄，仄仄平平○平○。","仄平平仄平平仄，平○○平平仄仄。","仄○平○平仄平，仄仄平平仄平仄。"],"paragraphs":["人情谁不爱飞雪，腊中再见尤奇绝。","对雪吟哦色即空，仙翁洞照无生灭。","既积既消还复飞，且飞且积俄又非。","了然不是坚牢玉，缅怀有感苏公诗。","谁知润泽工夫远，须索诗家为明辨。","香风天上亦飞花，较之穷腊功犹浅。","绿窗怯寒颦翠娥，穷儒忍冻不能歌。","何如制阃贤师帅，賸喜嘉祥重婆娑。","鄮山妆点千岩白，全胜轻花飘细麦。","气和之应非偶然，善政端由老邦伯。"],"title":"和傅大卿喜雪"}
