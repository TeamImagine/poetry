{"author":"苏颂","id":179249,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["千里江山昔霸基，百年文物憺皇威。","闾阎栉比于今盛，塔寺鳞差自古稀。","极目烟霞时显晦，忘情鱼鸟自潜飞。","何须远慕岩居者，乘兴还来兴尽归。"],"title":"再酬三次前韵"}
