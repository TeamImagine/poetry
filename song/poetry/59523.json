{"author":"陈造","id":59523,"strains":["平仄平平仄仄平，仄平仄仄仄平平。","平平仄仄平平平，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄仄平平仄平。"],"paragraphs":["牙纛犹容后乘追，枕书不出此何时。","香飘玳席千花坞，影倒妆光百子池。","诗句肯藏扪虱手，仙曹容著牧羊儿。","回思行李冒尘土，更喜百忧偷一嬉。"],"title":"次韵程帅游习池三首  其一"}
