{"author":"苏辙","id":198279,"strains":["平仄○仄平，平平仄仄平。","仄仄仄平平，○仄平平平。","○○平平仄，仄仄○仄平。","平平仄平仄，○平仄平平。","仄仄○平仄，仄平平仄平。"],"paragraphs":["开卷观古人，谁非一世英。","骨肉委黄垆，泯灭俱无情。","憧憧来无尽，扰扰相夺倾。","惊雷震朱夏，鲜能及秋鸣。","得酒且酣饮，问谁逃死生。"],"title":"次韵子瞻和渊明饮酒二十首  其七"}
