{"author":"黄庭坚","id":207305,"strains":["平仄仄仄仄，仄平仄平平。","仄平○仄仄，○仄○平仄。","仄平平平仄，平仄仄平○。","仄仄仄仄仄，仄平仄平○。","仄仄仄平仄，○平仄○平。","平仄○仄仄，平仄仄平平。","仄仄仄仄仄，平平平平平。","平平仄仄仄，仄平平仄○。","平平平仄仄，仄平仄平平。","仄○仄平平，平仄平仄○。","仄平平仄仄，平仄仄仄平。"],"paragraphs":["为吏困米盐，曲肱梦灵泉。","谅非调鼎手，正觉荷锄便。","在公虽勤苦，归喜叔山禅。","去我忽数日，草虫傍床煎。","屋角鸟乌乐，行舆响担肩。","包解分柿栗，儿女闹樽前。","白纻绕祖塔，香携青原烟。","玄珠一百八，夜纫湘缕穿。","高林风落子，老僧选霜坚。","袖中出新诗，山水含碧鲜。","五言吾老矣，佳句付惠连。"],"title":"喜知命弟自青原归"}
