{"author":"李纲","id":242741,"strains":["仄平仄仄平平平，仄仄仄仄平仄○。","仄平○仄平仄仄，平平平仄平平○。","仄平仄仄○平仄，仄仄平平平仄仄。","平平仄○仄平○，平仄仄○仄○仄。","仄平○仄仄平平，○仄仄○平仄平。","平平平仄仄仄仄，○仄平○○仄仄。","平平仄平平仄平，仄○仄仄平平平。","仄○平仄仄平仄，仄○仄仄平平○。"],"paragraphs":["绣鞍玉勒黄金鞭，跃马直入无玉钱。","绕营三匝人不识，天风翻动旌旗鲜。","贼臣昼寝苍黄起，梦里阳乌光照水。","追风铁骑去非迟，真主那从贼中死。","宝鞭传玩日凄凄，行远不闻天马嘶。","千金安用试虎口，将帅何如思鼓鞞。","西南大星寒有铓，画衣绣衮垂平章。","九重宫殿锁春色，岂如万里秦城长。"],"title":"次韵湖阴曲"}
