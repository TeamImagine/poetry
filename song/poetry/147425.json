{"author":"方回","id":147425,"strains":["平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["龙沙象徼各行役，汉树江云频寄诗。","政尔一天心不隔，其如两地梦相思。","投簪得谢今无事，命驾寻盟会有时。","未爱镜湖矜敕赐，更能宣室对神厘。"],"title":"次韵谢李寅之鄂渚见寄  其一"}
