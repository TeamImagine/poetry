{"author":"马廷鸾","id":145372,"strains":["仄仄平平仄平平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["圣作巍巍泰华高，淋漓赐笔洒春膏。","奎文河汉天垂象，藻思波澜海驾鳌。","淳化罕逢休叹昉，大中亲遇不夸绹。","骊珠数十光盈把，何啻春秋一字褒。"],"title":"恭和御制诗  其一"}
