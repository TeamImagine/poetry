{"author":"韩元吉","id":29519,"strains":["仄平仄仄仄平平，仄仄平平仄仄平。","仄仄仄平仄仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["十年计拙未能伸，四海滔滔总是津。","但得有山供醉眼，不忧无地著寒身。","鶑花撩乱空三月，风雨凄凉过几旬。","莫道衡阳无雁信，故应时有北来人。"],"title":"次韵子云途中见寄  其二"}
