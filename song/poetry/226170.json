{"author":"洪炎","id":226170,"strains":["仄仄平平仄仄平，仄平平仄仄平平。","○平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄仄。"],"paragraphs":["万斛谁能破客愁，一尊风味泛醇酘。","中丞自许怜渔父，鬲上无端住督邮。","必使索郎频有顾，也知欢伯解消忧。","苏州刺史诗盈卷，还忆山僧冷病不。"],"title":"代简呈信州李使君"}
