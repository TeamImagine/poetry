{"author":"邵雍","id":135391,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫自试时。","事体待谙然后信，人情非久莫能知。","同霑雨露蒿莱质，独出雪霜松柏姿。","见惯不如身历过，尧夫非是爱吟诗。"],"title":"首尾吟  其一一三"}
