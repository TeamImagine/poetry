{"author":"余靖","id":24955,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万事皆从适意休，何须快马骋长楸。","高人鼓吹鸣蛙地，当世神仙笑躄楼。","燕到卷帘如旧分，花开逢雨最闲愁。","僧来更学尝茶诀，白乳枪旗带露收。"],"title":"贺孙抗员外春昼端居"}
