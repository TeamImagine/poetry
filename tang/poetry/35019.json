{"author":"徐夤","id":35019,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["夜长偏觉漏声迟，往往随歌惨翠眉。","黄叶落催砧杵日，子规啼破梦魂时。","明妃去泣千行泪，蔡琰归梳两鬓丝。","四皓入山招不得，无家归客最堪欺。"],"title":"愁"}
