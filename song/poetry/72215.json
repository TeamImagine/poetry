{"author":"曾丰","id":72215,"strains":["平平○仄仄平○，平平仄平平仄仄。","仄平仄仄平平仄，平平○仄仄平○。","平平仄平平仄平，平仄平○平仄平。","仄平仄仄平仄仄，平平仄仄仄○仄。","仄平仄仄○仄仄，平仄仄平仄平平。","平平平仄平仄平，平平平仄仄平平。","平平仄平仄平仄，仄平仄平平仄仄。","仄仄仄平仄平仄，○平仄仄平平平。","○仄平仄平仄平，平仄仄平平仄平。"],"paragraphs":["坤元分气谓无间，南崖北崖才尺寸。","地寒地暖差之半，乾元分气谓无颇。","南枝北枝能几何，春早春迟差尔多。","我来幸未全失策，南枝早退不留迹。","北枝晚出犹弄色，惊见北枝问南枝。","寒香羞受时辈知，随清风入孟郊诗。","诗之视梅类高致，孟之视诗浑细事。","至大至刚浩然气，其诗拔我尘埃余。","其气充我情性初，吾自觉吾非故吾。"],"title":"过南安接孟使君辞警策多矣复承遣诗追惠遂足度岭所赋梅还谢万一"}
