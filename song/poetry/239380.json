{"author":"孙觌","id":239380,"strains":["平仄平平仄平平，○仄平平平仄仄。","仄平仄仄平平仄，仄平仄仄平平仄。","仄仄平平仄仄平，仄平平仄平平仄。","平仄平平仄仄平，仄仄平平仄平仄。","平平仄仄仄仄仄，平平仄仄○平仄。","平仄平平仄仄平，平平仄仄平平仄。","仄仄仄平平仄仄，仄仄仄平○仄仄。","平平平仄仄平平，仄仄仄平○仄仄。"],"paragraphs":["千尺银山屹嵩华，浪涌云屯天一罅。","榜舟夜傍鼋鼍窟，杖藜晓入鸡豚社。","处处人家橘柚垂，竹篱茅屋青黄亚。","台殿青红坠半山，两腋清风策高驾。","牛羊出没怪石走，蛟蛇起伏苍藤挂。","饥鼠窥灯佛帐寒，华鲸吼粥僧趺下。","世味饱谙真嚼蜡，老境得闲如啖蔗。","山灵知我欲归耕，一夜筑垣应绕舍。"],"title":"过洞庭"}
