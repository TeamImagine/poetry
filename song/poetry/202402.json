{"author":"彭汝砺","id":202402,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["青衫日日逐埃尘，风雨今朝重惜春。","幽鸟数声还近节，落花万片正愁人。","十分润泽生东亩，一丈波涛长旧津。","欲踏泥涂上城角，纷纷草色细如茵。"],"title":"和济叔春日"}
