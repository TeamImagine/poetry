{"author":"释善珍","id":122707,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["身世浮沈莫更论，百年大笑付乾坤。","机关鬼面神头戏，岁月风樯阵马奔。","时过黄扉俄瘴海，宠衰金屋又长门。","人生万事真难料，不若深山无怨恩。"],"title":"寄照晦岩"}
