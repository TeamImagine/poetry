{"author":"夏竦","id":232775,"strains":["仄仄仄平平仄仄，仄○平○仄平平。","仄平平仄平平仄，仄仄平平仄仄平。","平仄平平○仄仄，仄平平平仄平平。","平平仄仄平○仄，仄仄平平仄仄平。","仄仄仄○平仄仄，仄平平仄仄平平。","平平仄仄○平仄，仄仄平平仄仄平。"],"paragraphs":["事地有严彰至德，显亲为重化含生。","永怀慈景心追孝，载举鸿仪月就盈。","徽册钦崇昭懿铄，太宫祇祔极诚明。","黄彝进裸精衷达，小吕登歌茂礼成。","式宴外庭均大庆，受厘恭馆洽维祯。","薫弦远播思齐颂，亿载垂鸿廓帝纮。"],"title":"奉和御制庆先后升祔礼成"}
