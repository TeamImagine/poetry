{"author":"王十朋","id":25004,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平平仄平。","平仄平平平仄平，仄平仄仄仄平平。"],"paragraphs":["红蕖明镜两鲜鲜，中有双头更颖然。","天产人才兼产物，公祥和气不祥莲。","耻谈子厚表中瑞，肯咏章安桥畔篇。","何日相呼登泰华，采华食实藕如船。"],"title":"陈贺州赋双莲诗不言祥瑞次韵以酬"}
