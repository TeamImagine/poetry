{"author":"黄大受","id":109566,"strains":["仄仄仄仄平，○平○平平。","○平仄平平，仄仄平仄平。","仄仄○仄平，仄仄仄○平。","○仄仄平平，仄平平平平。","仄仄仄○仄，仄仄平平平。","仄平仄仄仄，仄○仄仄平。","仄仄平仄平，仄仄平○平。","平平○○○，平仄平○平。","仄仄平仄平，平仄平平平。","○仄仄仄平，平仄平○○。","仄平平仄平，平仄仄仄平。","平平仄平平，仄仄仄仄平。","仄仄仄仄○，平平平平平。"],"paragraphs":["二月祭社时，相呼过前林。","磨刀向猪羊，穴地安釜鬵。","老幼相后先，再拜整衣襟。","酾酒卜筊杯，庶知神灵歆。","得吉共称好，足慰今年心。","祭余就广坐，不间富与贫。","所会虽里闾，亦有连亲姻。","持殽相遗献，聊以通殷勤。","共说天气佳，晴暖宜蚕春。","且愿雨水匀，秋熟还相亲。","酒酣归路暄，桑柘影在身。","倾欹半人扶，大笑亦大嗔。","勿谓浊世中，而无羲皇民。"],"title":"春日田家三首  其二"}
