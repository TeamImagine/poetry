{"author":"周紫芝","id":241107,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["一麾新领浙西州，重说当年八咏侯。","要遣虏人知宿将，故乘轺传作遨头。","朅来京口颁明诏，便合甘泉从禁游。","红袖相扶客为寿，莫嫌和月醉西楼。"],"title":"为人贺沈镇江生日  其一"}
