{"author":"苏轼","id":194416,"strains":["仄○仄仄平平平，仄平平仄平平平。","平平仄仄平仄仄，仄平仄仄平○平。","○平○仄仄平仄，仄仄○平平仄平。","仄仄仄平平仄仄，仄平平仄○平○。","平平仄仄○平仄，仄平平仄平○仄。","仄平平仄仄平平，仄仄平平平仄仄。","仄平平平平仄平，仄平平仄平平○。","仄○平平仄仄仄，仄仄平平○平仄。"],"paragraphs":["卧闻百舌呼春风，起寻花柳村村同。","城南古寺修竹合，小房曲槛敧深红。","看花叹老忆年少，对酒思家愁老翁。","病眼不羞云母乱，鬓丝强理茶烟中。","遥知二月王城外，玉仙洪福花如海。","薄罗匀雾盖新妆，快马争风鸣杂佩。","玉川先生真可怜，一生耽酒终无钱。","病过春风九十日，独抱添丁看花发。"],"title":"安国寺寻春"}
