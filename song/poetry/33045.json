{"author":"陆游","id":33045,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["渺渺长江下估船，亭亭孤塔隠苍烟。","不堪异县萧条地，更遇初寒惨淡天。","巾褐已成归有约，箪瓢未足去无缘。","包羞强索侏儒米，豪举何人记少年。"],"title":"晓出城东"}
