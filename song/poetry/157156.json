{"author":"陈襄","id":157156,"strains":["平仄平平平仄平，仄仄平仄平○平。","平平仄仄仄仄仄，仄平○仄平平平。","平平平仄平平仄，仄仄平平仄平仄。","仄平平仄仄平○，仄仄平平仄平仄。","仄○仄仄平平平，平平仄仄○平平。","仄仄平平平仄仄，平平仄仄平平平。","平平平仄平平仄，仄仄平平平仄仄。","平平仄仄平仄○，仄仄平平平仄仄。","平平仄仄平仄平，平平○仄平平平。","平平平仄平平仄，仄平仄仄平平平。"],"paragraphs":["天上奎星专主文，地下嵩岳惟降神。","含灵孕粹五百载，挺然间出非常人。","荥阳才子东山客，满腹精神太英特。","掞天辞藻驾曹王，炙地声华压元白。","等闲奋笔摛鸾龙，烟霄凛凛横辞锋。","稷下千人摧劲敌，昂头不敢争英雄。","吾皇新命招宏博，紫宙风清飞一鹗。","骊龙卧起沧海空，灿灿灵珠光满握。","明年二月春水来，桃花浪起龙门开。","青云岐路无多地，定须迅击狂风雷。"],"title":"送郑洙赴举"}
