{"author":"谭用之","id":216,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["碧江头与白云门，别后秋霜点鬓根。","长记学禅青石寺，最思共醉落花村。","林间竹有湘妃泪，窗外禽多杜宇魂。","未棹扁舟重回首，采薇收橘不堪论。"],"title":"忆南中"}
