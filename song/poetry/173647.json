{"author":"黄庶","id":173647,"strains":["平平平平仄仄仄，仄仄平平仄仄仄。","仄平平平仄仄仄，平平○○仄平仄。","○○仄仄仄仄仄，平仄仄仄平仄仄。","仄平仄仄平平平，仄仄仄仄仄仄仄。","仄平仄仄仄平平，仄平平平仄仄仄。","平平仄仄仄仄仄，仄仄平仄平仄仄。","仄仄仄仄仄仄仄，仄仄仄仄平仄仄。","仄仄仄平仄仄仄，○平仄平仄平仄。","仄○仄平○仄仄，仄平仄平仄○仄。","仄平平平平仄仄，仄○仄仄仄平仄。","平仄仄平仄平仄，仄仄仄仄仄平○。","平平仄仄平仄仄，平平仄平仄平仄。","平平仄仄仄仄平，平仄仄仄平○仄。","仄平平平仄仄仄，仄仄平平仄平仄。","平平平仄仄平仄，仄仄仄仄平仄仄。","○平仄仄仄仄平，仄仄平仄○仄仄。"],"paragraphs":["吾家溪潭动百尺，坐见游鱼可倒指。","月明无风水不动，钩丝鉴中出朱鲤。","乘闲具酒席草岸，呼网一举常百尾。","鲙霜炙玉眠鸱夷，树挂落日醉不起。","几年手板负青山，趁鱼舷声不入耳。","凉秋九月役吏事，瘦马奔走黄叶里。","有酒不得好景饮，访古或问刍牧子。","指我石池十里近，苍苔畏崖碧无底。","楚王北游叹寂寞，创奇造幽有遗址。","我来徘徊知是否，废兴尽可付流水。","仿佛故溪在吾目，濯手漱齿有余思。","开樽喜与风景遇，芦花入杯劝人醉。","渔翁有意助酒卮，青竹尽日垂空饵。","我疑溪灵靳异景，不遣红鳞满人意。","人生天地未归客，计较贵贱羞犬彘。","当须醉倒载月归，不信乡梦留不止。"],"title":"游石池潭"}
