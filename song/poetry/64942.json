{"author":"章甫","id":64942,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["余生自拼一虚舟，未害寻诗慰客愁。","梅欲飘零犹酝藉，柳才依约已风流。","关心弟妹无黄犬，入梦江湖有白鸥。","别后故人相念否，东风应倚仲宣楼。"],"title":"寄荆南友人"}
