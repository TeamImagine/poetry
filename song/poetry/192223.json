{"author":"郭祥正","id":192223,"strains":["平平仄平平，仄仄平平仄。","仄平平仄○，仄仄平仄仄。","平平平仄平，仄仄平仄仄。","仄仄仄○○，仄平仄平仄。","平平平仄仄，仄仄平平仄。","仄平仄平仄，平仄平平仄。","仄平仄仄平，仄仄平仄仄。","平○仄仄仄，○平仄平仄。","平仄平平平，平平仄平仄。","平平仄仄仄，平仄平仄仄。","平平仄平仄，平仄○仄仄。","平平仄仄仄，平平平仄仄。","平平仄○仄，平仄仄仄仄。","仄平仄仄平，仄仄平仄仄。","仄仄平平平，仄仄仄仄仄。","平平仄○平，仄仄平○仄。"],"paragraphs":["潭潭洞天门，孰出朱明右。","突疑云翼张，竦见冰骨痩。","飞仙时往来，别有通海窦。","此事仅传闻，世人岂能觏。","欹檐榛棘合，坏壁青红旧。","汲泉炼丹处，颓废无完甃。","不逢博物人，妙迹谁复究。","黄冠禀使者，乘时力营构。","飞阁凌沧波，诛林逐群狖。","松萝翠欲滴，兰茝芬可嗅。","秋蟾助余魄，蓬岛分小岫。","披披宿霭散，泠泠诸籁奏。","超然俗虑息，挥手出宇宙。","况逢老集仙，气夺天下秀。","落笔诚千言，霹雳震白昼。","于兹惜分携，作恶须掺袖。"],"title":"和颖叔游浮丘观"}
