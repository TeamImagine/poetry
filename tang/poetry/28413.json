{"author":"陆龟蒙","id":28413,"strains":["平○仄仄仄仄仄，仄平平平仄○平。","平平平仄仄○仄，平仄平平○仄平。","仄仄平平仄仄仄，平平仄○平○平。","平仄平平仄平仄，仄仄仄仄平平平。"],"paragraphs":["荒庭古树只独倚，败蝉残蛩苦相仍。","虽然诗胆大如斗，争奈愁肠牵似绳。","短烛初添蕙幌影，微风渐折蕉衣棱。","安得弯弓似明月，快箭拂下西飞鹏。"],"title":"早秋吴体寄袭美"}
