{"author":"许浑","id":22057,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["楼船旌斾极天涯，一剑从军两鬓华。","回日眼明河畔草，去时肠断岭头花。","陶诗尽写行过县，张赋初成卧到家。","官满知君有归处，姑苏台上旧烟霞。"],"title":"南海府罢归京口经大庾岭赠张明府"}
