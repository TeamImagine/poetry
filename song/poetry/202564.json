{"author":"陆佃","id":202564,"strains":["仄平平仄平平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["使君年老强搜奇，来傍吟窗拥被池。","明月清风初未觉，白鸥黄鸟旧相知。","水通河汉无多地，凤在梧桐第几枝。","好是与民同此乐，丰穰仍值太平时。"],"title":"依韵和徐大夫凤凰池九首  其二"}
