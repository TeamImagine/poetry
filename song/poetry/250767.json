{"author":"刘才邵","id":250767,"strains":["仄仄平平仄，平○平仄平。","仄仄仄平平，平仄平平平。","仄平仄仄仄，○平仄平平。","仄○仄平仄，平平○仄平。","平平仄平仄，仄仄平仄平。","平平仄平仄，平平仄平平。","仄平仄平仄，仄仄平平○。"],"paragraphs":["醉者全于酒，忧患虽暂捐。","岂若醉经人，因以全于天。","六经蕴妙理，深醇道之源。","是中傥知趣，真成中圣贤。","贤哉段夫子，奥学窥古先。","虚堂得真适，心神自陶然。","不同嗜糟粕，释凿烦轮扁。"],"title":"醉经堂为段成之作"}
