{"author":"刘得仁","id":24104,"strains":["仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄○，仄仄仄平平。","仄仄平平仄，平平仄仄○。","仄平平仄仄，平仄仄○○。","平仄○平仄，○平仄仄平。","仄平○仄仄，平仄仄平平。","仄仄平○仄，平平仄仄平。","平平平仄仄，仄仄仄平平。"],"paragraphs":["帝里余新第，朱门面碧岑。","曙堂增爽气，乔木动清阴。","直去亲瑶陛，朝回在竹林。","风流才子调，好尚古人心。","薜荔遮窗暗，莓苔近井深。","礼无青草隔，诗共白衣吟。","轩静留孤鹤，庭虚到远砧。","掩关裁凤诏，开镜理琼簪。","种植今如此，尘埃永不侵。","云奔投刺者，日日待为霖。"],"title":"题从伯舍人道正里南园"}
