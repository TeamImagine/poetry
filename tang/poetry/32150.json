{"author":"韩偓","id":32150,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["鹤帔星冠羽客装，寝楼西畔坐书堂。","山禽养久知人唤，窗竹芟多漏月光。","粉壁不题新拙恶，小屏唯录古篇章。","孜孜莫患劳心力，富国安民理道长。"],"title":"朝退书怀"}
