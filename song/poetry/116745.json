{"author":"翁定","id":116745,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["应诏书闻便远行，庐陵不独诧邦衡。","寸心祇恐孤天地，百口何期累弟兄。","世态浮云多变换，公朝初日盍清明。","危言在国为元气，君子从来岂顾名。"],"title":"送胡季昭窜象郡"}
