{"author":"曾丰","id":72102,"strains":["平仄仄仄平，○仄仄仄仄。","仄平平平平，○仄平仄仄。","仄仄○仄平，仄平平平仄。","○平平仄仄，仄仄仄○仄。","仄平○仄平，平仄平仄仄。","仄仄仄仄平，仄平仄平仄。","○○仄○平，平○○平仄。","平平仄仄平，仄○仄仄仄。","仄○平仄平，仄仄仄平仄。","仄仄仄仄○，仄平仄○仄。","平平平仄平，仄仄仄平仄。","○仄仄平平，○仄平仄仄。","平仄平仄平，仄仄平平仄。","平平平平平，仄仄平平仄。","仄仄平平平，仄仄仄平仄。","平○仄仄平，仄仄仄平仄。","○平平仄平，仄仄平平仄。"],"paragraphs":["吾与子所居，相去二百里。","建昌吾之邻，其实同郡耳。","已久闻姓名，不专为科第。","论心虽所共，举足若相避。","只今缘檄来，车柄初各指。","去矣信所之，偶然集于此。","相闻始相逢，同调更同事。","谈谐出肺肝，议论到骨髓。","首遗垂盖篇，至以马班比。","爱我岂不深，恐非切磋意。","麻姑山气偏，土物半仙剂。","枸杞杂黄精，犹未穷厥美。","清淑之所钟，一代文章士。","翘翘南丰曾，挺挺旴江李。","岂独华江西，往往国之瑞。","谁其继此公，或者属吾子。","更倾胸次高，莫道华端是。"],"title":"癸卯豫章贡闱酬赠教授张安叔"}
