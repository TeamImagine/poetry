{"author":"邵雍","id":124389,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["真工造化岂容私，拙者为谋亦甚微。","安乐窝深初起后，太和汤酽半醺时。","长年国里篮舁往，永熟乡中杖策归。","身似升平无一事，数茎髭白任风吹。"],"title":"林下五吟  其一"}
