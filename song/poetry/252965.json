{"author":"李弥逊","id":252965,"strains":["仄平仄平○，仄仄平平仄。","仄仄平仄仄，仄仄仄平仄。","平平仄仄仄，仄平仄平仄。","○平仄平平，平仄仄○仄。","仄○仄平平，仄仄仄平仄。","平平平仄○，平○仄平仄。","仄平仄平平，仄仄仄平仄。","仄平平仄平，平仄仄仄仄。","平平○○平，仄仄仄平仄。","仄平○仄平，○仄平仄仄。","仄平仄仄仄，仄仄？平仄。","平平仄仄平，平仄仄仄仄。"],"paragraphs":["半生类猿狙，褁以周公服。","炙手安敢近，唾面未为辱。","天公亦解事，纵之走林谷。","长年饱烟霞，形影自相逐。","晚从我公游，在侧愧珠玉。","公居廊庙间，排难不枚卜。","挺然国蓍龟，盛事纪湘竹。","爱闲能几时，天道七日复。","吾侪三折肱，顾步敢求速。","愿公膏泽流，长保薪十束。","负暄抚稚子，一饭倘能续。","胡椒纵可营，安用八百斛。"],"title":"次韵富季申枢密"}
