{"author":"陈与义","id":3635,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["今年二月冻初融，睡起苕溪绿向东。","客子光阴诗卷里，杏花消息雨声中。","西庵禅伯还多病，北栅儒先只固穷。","忽忆轻舟寻二子，纶巾鹤氅试春风。"],"title":"怀天经智老因访之"}
