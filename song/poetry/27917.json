{"author":"庞谦孺","id":27917,"strains":["仄仄仄○仄，仄平仄平平。","平平仄平仄，仄仄仄仄○。","仄仄仄平平，仄仄仄仄平。","仄平平平平，仄仄○仄○。","仄○仄平仄，平平仄○平。","仄○仄○平，仄仄仄仄○。","平平平仄仄，仄仄仄平平。","平○○平平，仄平仄平平。","平平仄仄仄，仄仄平平○。","平平○仄平，仄仄仄仄平。","平平仄平仄，仄仄仄仄平。","仄○仄仄平，平仄平仄平。","平平仄平仄，平仄仄平平。","○○仄仄平，仄仄仄仄○。","平平仄平平，仄平仄仄平。"],"paragraphs":["圣主久临御，戢戈息生灵。","狂胡犯天纪，跃马舍虏庭。","四海涨烽烟，白昼亦晦冥。","不惟师无名，岂有间可乘。","大将失经略，淮壖气如蒸。","虏骑犯和州，采石势不胜。","登坛刑白马，意气甚凭陵。","朝廷颇忧虞，众心若摇旌。","谁知肘腋祸，自彼萧墙兴。","皇天相我多，一失遂有能。","黔黎卖钗钏，果见酒价腾。","坐收不战功，宵旰今已宁。","宸章粲星斗，蜂目见丹青。","行行若死然，此亦不足称。","谁云暴无伤，以兹庶可惩。"],"title":"闻虏酋被戕淮南渐平喜而作诗"}
