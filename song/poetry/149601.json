{"author":"方回","id":149601,"strains":["仄平仄平平，平平仄平仄。","平平仄仄平，平○仄○仄。","平平仄平○，○仄平仄仄。","平仄仄仄仄，平平平仄仄。","？平平仄仄，平○仄仄仄。","平仄平平平，仄仄平仄仄。","平仄仄平平，仄仄平仄仄。","仄仄○仄仄，仄平仄仄仄。","平仄仄仄平，仄仄平○仄。","平仄○平仄，仄仄平仄仄。","仄平平仄○，仄平仄平仄。","平平仄仄仄，仄仄仄仄仄。"],"paragraphs":["昔人筑雩坛，群巫此歌舞。","骄阳煽蕴隆，吁叹以降雨。","良辰岁时和，遗迹林壑古。","枯枿换槁叶，芳荑抽宿莽。","徜徉沂水上，童冠七或五。","春袖风乎兹，缋绣无火黼。","千载想佳人，不仕东国鲁。","异彼三子撰，圣师独予取。","吾友赵隠君，笑唾卿相组。","猿鸟听新咏，点瑟时一鼓。","汉歌曾罔闻，楚台未渠数。","泠泠列御寇，肯尔哙等伍。"],"title":"寄题云屋赵资敬启蒙亭风雩亭二首  其二"}
