{"author":"元结","id":4691,"strains":["仄○○平平，○平仄平平。","平平平仄平，○仄平平平。","仄仄仄○○，仄仄○仄平。","平仄平平平，平仄○仄平。","平仄仄仄仄，仄平○仄平。","○仄○仄平，仄仄○平平。","仄仄仄平仄，○平仄平平。","平平仄仄平，仄平仄平平。"],"paragraphs":["我从苍梧来，将耕旧山田。","踟蹰为故人，且复停归船。","日夕得相从，转觉和乐全。","愚爱凉风来，明月正满天。","河汉望不见，几星犹粲然。","中夜兴欲酣，改坐临清川。","未醉恐天旦，更歌促繁弦。","欢娱不可逢，请君莫言旋。"],"title":"刘侍御月夜䜩会"}
