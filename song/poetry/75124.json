{"author":"赵蕃","id":75124,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","仄平平仄平平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["人穷往往咎文穷，历数前贤半此风。","春去林园乃啼鴂，秋来墙壁自鸣虫。","世悲工瑟如齐客，我叹好龙多叶公。","苦节期君类松柏，根能如石干如铜。"],"title":"德章法曹再用铜字韵作诗为报复用韵奉答"}
