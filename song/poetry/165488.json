{"author":"艾性夫","id":165488,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["楼无长物只遗编，直当山翁负郭田。","累世相传俱扫地，斯文忽丧岂非天。","不归老子茶肠里，知堕谁家醤瓿边。","我固道穷书更厄，西风危涕倍潸然。"],"title":"楼中故书连被兵尽亡去"}
