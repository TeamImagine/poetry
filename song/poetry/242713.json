{"author":"李纲","id":242713,"strains":["仄仄○仄○平平，仄仄平仄平平平。","平平平仄仄平仄，平仄平仄○平平。","仄平平仄仄平仄，平平仄平○平平。","仄平仄仄仄平仄，平仄平仄平平平。","仄平平仄仄仄仄，仄仄○仄平平○。","平○平仄仄平平，仄仄仄仄平平平。","平平平仄仄仄仄，平平平仄平仄平。","平平仄仄仄仄仄，仄平平仄○平平。","仄平仄平仄仄仄，仄仄仄仄平平平。","平平仄仄仄仄○，○仄平仄平平平。","仄平○仄平仄仄，仄平平仄平仄平。","平仄平平仄平仄，仄仄仄仄平平平。","仄平平仄仄平仄，平仄仄平平仄○。","平○平仄仄平仄，仄仄平仄平平○。","平平平平仄仄仄，○仄平仄平平平。"],"paragraphs":["五岳分奠如循环，作镇南服惟衡山。","炎方荒绝亘沧海，天付雄柄司神奸。","祝融腾掷倚霄汉，群峰逦迤犹堂坛。","赞襄一气泄云雨，蟠据千里来荆蛮。","屹然天地物最钜，造化凝结良艰难。","恭闻兹岳魏夫人，羽驾白日游山樊。","翛翛云气变异色，笙竽声杂环珮珊。","神仙恍惚未易测，落花流水空潺潺。","退之倔强古亦少，故取窜谪窥孱颜。","精神默祷若有应，驱扫氛翳开烟鬟。","乃知正直神所与，露奇呈巧初不悭。","嗟予平生好山水，欲以两足穷跻攀。","恨兹羁束未能往，幽觌眇然图画间。","何当身逐雁同到，已觉心与云俱闲。","轩辕弥明傥未死，相与游戏超尘寰。"],"title":"畴老修撰所藏华岳衡岳图 衡岳"}
