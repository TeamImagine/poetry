{"author":"王安石","id":179999,"strains":["仄仄仄仄平，仄平○平平。","○仄仄仄仄，仄仄仄平○。","平平平仄平，平仄仄平平。","仄仄平仄仄，平平仄平平。","仄平仄平平，平仄平平平。","平仄仄仄○，仄○平仄平。","仄仄仄平仄，平平○仄平。","○平仄平平，○仄仄○○。"],"paragraphs":["十月颍水冰，问君行何为。","行不顾斗米，自与五湖期。","平生湖上游，幽事略能知。","此后君最乐，穷年得游嬉。","彩鲸抗波涛，风作鳞之而。","鸣鼓上洞庭，笑看红橘垂。","漠漠大梁下，黄沙吹酒旗。","应怜故人愁，回首一相思。"],"title":"送裴如晦即席分题三首  其二"}
