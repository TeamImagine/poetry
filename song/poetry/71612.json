{"author":"杨简","id":71612,"strains":["仄仄平平仄仄平，平平平仄仄仄平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["底事焦劳偃室中，耕农皋月未施工。","两龙会合千山暗，数日霖零百里同。","举手尽称知县雨，何心领略大王风。","再生天造奚为报，海有穷时此不穷。"],"title":"嘉定改元久旱得雨诗呈张令君  其一"}
