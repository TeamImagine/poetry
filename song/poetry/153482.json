{"author":"刘辰翁","id":153482,"strains":["仄仄仄平平，平平仄仄平。","仄平平仄仄，平仄仄○平。","仄仄平平仄，平平仄仄平。","○平平平○，平仄仄平平。","平仄平平仄，平平仄仄平。","平平平仄○，仄仄仄平平。"],"paragraphs":["入夏可曾晴，阴阴众绿成。","但惊春尽去，谁信雨中生。","一月须梅润，千林但叶声。","荷边蒲猗傩，桑外笋峥嵘。","芳草非无恨，新条各向荣。","秧田禾似浪，满眼几时平。"],"title":"夏景 夏雨生众绿 其一"}
