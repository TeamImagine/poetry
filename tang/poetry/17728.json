{"author":"白居易","id":17728,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。"],"paragraphs":["仁风膏雨去随轮，胜境欢游到逐身。","水驿路穿儿店月，花船棹入女湖春。","宣城独咏窗中岫，柳恽单题汀上蘋。","何似姑苏诗太守，吟诗相继有三人。"],"title":"送刘郎中赴任苏州"}
