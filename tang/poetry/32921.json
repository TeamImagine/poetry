{"author":"杜荀鹤","id":32921,"strains":["仄平仄仄仄平平，平仄平平仄仄平。","仄平平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["近来参谒陡生疏，因向云山僻处居。","出为羁孤营粝食，归同弟侄读生书。","风凋古木秋阴薄，月满寒山夜景虚。","但得中兴知己在，算应身未老樵渔。"],"title":"秋日山中寄池州李常侍"}
