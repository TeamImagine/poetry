{"author":"翟汝文","id":233936,"strains":["平平仄○平，仄仄平平平。","平平仄仄仄，仄仄平平平。","平○仄仄仄，平仄平○平。","平平仄仄仄，仄仄仄平平。","平平平仄仄，仄仄仄仄平。","平平仄仄仄，仄仄仄仄平。","平平仄仄仄，仄仄平平平。","平平仄○仄，仄平平平平。","平平仄仄仄，平仄平平平。","平平○仄仄，仄仄平○○。","？平仄仄仄，仄仄平平平。","平○仄平仄，平仄○平平。","平○仄仄仄，仄仄平平平。","平平平平仄，仄仄○平平。","仄仄仄仄仄，平仄仄平平。","平平○仄仄，仄仄仄平平。","仄平仄仄仄，仄仄平平○。","○平仄平仄，仄仄平平平。","平平仄○平，平仄仄平平。","○平○仄仄，平仄○平平。","平○平仄仄，仄仄平平平。","○平仄仄仄，平仄○仄平。","平平仄○仄，平仄○平○。","仄平仄仄仄，○仄平平○。","仄仄仄平仄，平平仄平平。","平○平平平，平平仄平平。"],"paragraphs":["山形郁长虬，掉尾趋平川。","回峰耸赑屃，广殿凌云巓。","登临望八极，天盖垂空元。","鸿蒙一气乱，鬼物半涂颠。","天风河汉响，户牖斗柄悬。","黄图昔散漫，赤伏竟沮迁。","凄凉霸气歇，徙倚平台骞。","山川宛如昔，独为骚人妍。","江声战九地，幽愤为谁湔。","晴雷殷列缺，电火搜蜿蜒。","矞皇故代物，猛炽随飞烟。","僧繇六花佛，生面行差肩。","铢衣类帝网，肉髻浮青莲。","巍峨开元帝，玉座犹高悬。","奋迅陆子画，青{犭兕}戏芝田。","萧梁遗巨镬，仿佛像奸镌。","赞皇艺两柏，郁屈蛟龙缠。","空焚荡灰劫，涕视悲人天。","铿铿斧斤初，千柱欻修椽。","苍头封草树，佳气封云泉。","孤标危塔涌，迥佛层阴坚。","溟翻塔影倒，天转磨蚁旋。","咨嗟一弹指，悲悟三生缘。","有生甚脆弱，膏火消烦煎。","喟彼昔夸夺，修罗构戈鋋。","吾将声洪钟，须弥叫金仙。"],"title":"北固山"}
