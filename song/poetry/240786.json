{"author":"周紫芝","id":240786,"strains":["仄平○平平，仄仄仄仄平。","仄平仄○○，平仄平平平。","？平仄仄仄，仄仄○平平。","仄仄仄仄仄，仄仄平仄平。","仄仄○平仄，仄仄平平平。","仄仄仄仄仄，仄平仄平平。","仄仄○平平，平仄仄平○。","平○仄仄仄，仄平仄平○。"],"paragraphs":["至言如秋霜，既肃百草腓。","谄谀忘中正，千古良同归。","倘无鲠槩士，举世将畴依。","衮职或可补，鼎镬安得违。","所以长沙傅，恸哭为时悲。","谠语数十上，子今有余晖。","我欲从之游，周道苦倭迟。","倭迟不足惜，子言愿无遗。"],"title":"奉寄黄端冕用送子才韵"}
