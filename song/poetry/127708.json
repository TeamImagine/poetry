{"author":"方岳","id":127708,"strains":["平仄仄平平，平平仄平仄。","仄平○平仄，仄仄仄平仄。","平平仄仄仄，○平仄平仄。","仄仄平仄平，○仄平平仄。","仄平平平平，仄仄仄平仄。","仄平仄平○，平仄仄平仄。","仄平仄平仄，仄仄仄平仄。","仄平仄平平，平仄平平仄。","平平仄仄○，仄仄仄仄仄。","平○平平平，平仄仄仄仄。"],"paragraphs":["肮脏自山林，伊优自朝市。","是耶其非欤，一笑付图史。","纷华勿与战，深沟闭坚垒。","岁月曾几何，折北俱披靡。","问君胡能然，待以不争耳。","北山有微行，聊足屣吾履。","未莎者维菊，未棘者维杞。","撷之复湘之，寒绿冰人齿。","秋声在树间，饷我一睡美。","谁其惊周公，山鸟亦逝矣。"],"title":"郑佥判取苏黄门图史园囿文章鼓吹之语为韵见贻辄复赓载  其二"}
