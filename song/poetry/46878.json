{"author":"梅尧臣","id":46878,"strains":["仄平平仄仄平平，仄仄平平仄仄平。","平仄平平仄仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["杜诗尝说少陵豪，祖德兼夸翰墨高。","苏李为奴令侍席，锺王北面使持毫。","郊麟作瑞唯逢趾，天马能行不辨毛。","一诵东山零雨句，无心更学楚离骚。"],"title":"太师杜相公篇章真草过人远甚而特奖后进流于咏言辄依韵和"}
