{"author":"邓深","id":27709,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["柴门虽设日常关，衹有琴书几案间。","屋宇无多聊近市，尘埃不到即深山。","悠悠世事非吾事，往往云闲是我闲。","出处尚疑陶靖节，倦如飞鸟始知还。"],"title":"自赋大隐"}
