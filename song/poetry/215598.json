{"author":"吴可","id":215598,"strains":["平平仄仄仄，仄仄○平平。","平○仄平平，仄仄仄平平。","仄仄仄仄平，平平平仄平。","仄仄平仄平，仄仄平仄平。","平平仄平平，仄平○仄平。","仄平仄仄平，仄平仄仄平。","○平仄仄○，平仄仄仄平。","○平仄平仄，○仄仄仄平。","仄平仄仄仄，仄仄仄仄平。","平平仄仄仄，仄仄平平平。","平平仄平仄，○平平仄平。","平仄仄○○，仄仄仄仄平。"],"paragraphs":["尘埃没我马，掉鞅吟公诗。","诗中有江山，不觉在京师。","下马自叩门，来寻元紫芝。","欲扫名利心，笑挹丘壑姿。","东檐坐无毡，北风吹酒卮。","蟹螯互劝酬，坠车两不辞。","听公击节吟，悲壮亦自奇。","看公醉山倒，了不遣客归。","客归意亦好，月色到处随。","诗成月下写，淡墨任倾欹。","平生不知韵，兴来聊续之。","词达语更正，识者未必嗤。"],"title":"过许醉吟痛饮月下戏书"}
