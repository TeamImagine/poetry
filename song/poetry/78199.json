{"author":"叶适","id":78199,"strains":["仄平平平平仄平，○平仄仄平仄○。","仄平仄平○仄仄，仄仄平仄平平平。","○仄平仄平平平，○平○平平仄平，仄仄仄仄平平平。","仄平仄仄平仄仄，仄仄仄仄平平平。","仄平仄仄仄平仄，平平仄仄平平平。","平平仄平仄平仄，仄平○仄○平仄。","仄○仄仄仄○仄，平平仄仄平平仄。","仄平仄○平仄仄，仄仄平平仄平仄，○平平平仄平仄。","平平平仄仄平仄，仄仄平仄○仄仄。","仄○○仄○仄仄，仄仄平平平仄仄。","仄○仄仄平○平，仄仄平仄平平平。","仄平仄仄仄仄仄，仄仄○平平平平。","平平平平仄仄○，仄仄仄平○仄平，仄仄○平仄平平。","仄平○仄仄仄仄，仄仄仄仄平平平。","平平仄仄平仄仄，○仄仄仄平○平。"],"paragraphs":["柳生洲居濠北边，繇辞质野谁所传。","不曾入城行卖卜，有问灾福须呼船。","叹我奇疾何频年，其初过清肌凛然，已忽腹拒遭拘挛。","一身尽异形质变，恍若土木徒人言。","蚤知定性不生灭，今安得尔庸非天。","医工刃人死无律，妄谈标本从何出。","补劳护弱转凝聚，排寒荡湿加淫郁。","挟风上行关膈失，迸肉糜皮并为一，犹云无伤乃余疾。","生虽怜我谬时命，岂悟颠倒缘此物。","彼苍应有司杀者，授柄于工无乃悖。","我劳万事明当休，自古零落归山丘。","但疑未死复不活，熟视重为诸医羞。","余聪残明不可留，治命已乖妻子谋，执讯空贻友朋忧。","柳生听罢掉颈笑，既有主对非吾尤。","山歌静夜声宛转，更著此曲歌中流。"],"title":"医工叹重赠柳山人"}
