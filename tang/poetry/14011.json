{"author":"李贺","id":14011,"strains":["平平仄仄平平平，平平○仄仄仄平。","仄平仄仄平仄平，平平仄仄仄平平。","仄仄仄平仄仄仄，平平仄仄平平仄。","仄仄仄平平仄仄，仄平○仄平平仄。","仄平仄平平仄仄，仄平仄仄平○仄。"],"paragraphs":["西山日没东山昏，旋风吹马马踏云。","画弦素管声浅繁，花裙綷{纟蔡}步秋尘。","桂叶刷风桂坠子，青狸哭血寒狐死。","古壁彩虬金帖尾，雨工骑入秋潭水。","百年老鸮成木魅，笑声碧火巢中起。"],"title":"神弦曲"}
