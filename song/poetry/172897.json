{"author":"马某","id":172897,"strains":["仄平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["暇时结客小舂容，路值重岩紫翠峰。","云阁翚飞翼鸾凤，石柟盘屈老虬龙。","林扉雨过便秋菊，山寺风清度晚钟。","快展眉头须剧饮，天开霁色不妨农。"],"title":"游南山赋五十六言呈书记郎中教授大著"}
