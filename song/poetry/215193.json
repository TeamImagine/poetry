{"author":"杨时","id":215193,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["倚杖钩帘两水间，晴光飞影上雕栏。","帆催画鹢抟风去，雪吐铦锋作剑攒。","平野烟浮迷远目，晚溪潮涨失前滩。","骑鲸一往扶桑近，休问人间行路难。"],"title":"合江亭晚眺"}
