{"author":"王洋","id":251400,"strains":["仄平平仄仄平平，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["养生无欠亦无余，种竹圈篱草结庐。","凿地觅甘分乳脉，鉏田得实饱新蔬。","壁间数本空王像，架上都无养性书。","我自病来能晚食，从今缓步当安舆。"],"title":"壬戌立冬十月十一日陪路文周朋携禔祖同访后山道人庵道人出就庵烹茶庵外采菊拾橡实以归偶成即事  其二"}
