{"author":"李新","id":223151,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["骑马黄尘本不知，作新轩榭发幽奇。","缬云山色屏千曲，绣地花光春四时。","涤器讵须能赋客，力书自有起家儿。","心肝呕出无空处，一宿相酬不废诗。"],"title":"书梁山杨氏亭壁"}
