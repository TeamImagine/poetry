{"author":"谢薖","id":231621,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["王郎乘兴上扁舟，数遣书来写我忧。","奏牍三千待金马，卷帘十里梦杨州。","桃花水涨理归檝，莲叶杯香消客愁。","白髪倚门长望子，细君应赋大刀头。"],"title":"送王坦夫由淮南入京"}
