{"author":"曹勋","id":12447,"strains":["平○仄平仄，仄○仄仄○。","○平平仄○，仄仄平平平。","平平仄○仄，仄仄平平平。","仄平仄仄平，平平仄平平。","仄仄平平平，平仄○平○。","仄仄○平仄，仄平仄仄○。","平平仄仄平，○仄仄仄平。","仄平○○仄，仄平仄○仄。","仄仄平平仄，平平平○平。"],"paragraphs":["君行既云远，我思日以长。","思君无所遗，宝带双鸳鸯。","鸳鸯不相失，锦翼游方塘。","副之玳瑁簪，同心复同房。","上有金莲花，茎叶相扶将。","下有并根藕，藕丝百尺长。","同缄尺素书，封以紫锦囊。","上言长相忆，下言莫相忘。","努力加餐饭，归来花正芳。"],"title":"遗所思"}
