{"author":"韩淲","id":87365,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["邂逅薰风醉酒壶，秋声俄已到菰蒲。","扁舟西笑游锺阜，攟载东还入镜湖。","尚友更思狂客不，爱闲时过放翁无。","壮心老矣诗情在，满眼云山道转孤。"],"title":"送庄贤良自锺山归镜山"}
