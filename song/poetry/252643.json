{"author":"洪皓","id":252643,"strains":["○○仄仄仄○平，仄仄○平仄仄平。","仄平仄平平仄仄，○平○仄仄○○。","平平仄仄平平仄，仄○平○仄仄平。","仄仄平平仄○仄，仄平平仄仄平仄。"],"paragraphs":["传闻二物出三洲，万里笼来地僻幽。","岂为写经求厚味，且图牵眼逐轻沤。","眠沙若得房公馈，见弹须防陆子谋。","已戒儿童莫相恼，比邻容得夜鸣不。"],"title":"次韵夜闻鹅鸭声二物自淮甸至"}
