{"author":"释德洪","id":227727,"strains":["○平平仄○平仄，仄仄平平仄平仄。","平○仄○平仄平，平平仄仄平平仄。","仄平仄仄仄平○，仄仄仄平○仄仄。","平平仄仄平平平，仄仄平平仄平仄。","平平仄仄○○平，○平仄仄平平仄。","平平仄仄仄平○，仄平仄○平平仄。","仄平平○仄仄○，仄仄仄平平仄仄。","仄仄平平平仄平，仄平仄仄平平仄。","平○○○○仄平，○平仄仄平平仄。"],"paragraphs":["扁舟秋晚离南浦，片席揺风望新渚。","扬澜大浪晴拍天，南山窈窕开莲宇。","倒樯散策一登临，便拟掩关深处住。","吾生饱食随东南，去亦无求住无取。","江山得意且题诗，从游况复皆真侣。","青灯灼灼夜窗深，对床卧听风瓯语。","忽惊忧患一笑空，便觉此生真逆旅。","隔岸庐山金碧开，月明尚记曾游处。","何当乘兴更一游，兴阑却向锺山去。"],"title":"自豫章至南山月下望庐山"}
