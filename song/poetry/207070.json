{"author":"黄庭坚","id":207070,"strains":["仄平仄○平，仄平仄平平。","平平仄仄仄，仄仄仄○平。","仄仄仄平仄，平平平仄平。","平平平○仄，○仄○○平。","平平仄平平，平仄仄仄平。","平○仄平仄，仄平平○平。","仄平仄仄仄，仄仄仄仄平。","仄平仄○○，平仄仄仄平。"],"paragraphs":["岸江倚帆樯，已专北风权。","飞霜挟月下，百笮直如弦。","绿水去清夜，黄芦摇白烟。","篙人持更柝，相语闻并船。","平生濯缨心，鸥鸟共忘年。","风吹落尘网，岁星奔回旋。","险艰自得力，细故可弃捐。","至今梦汹汹，呼禹济广川。"],"title":"十月十三日泊舟白沙江口"}
