{"author":"胡志道","id":208484,"strains":["平平仄平平，平仄仄仄仄。","平平平仄仄，仄仄平仄仄。","仄平○平平，仄仄仄平仄。","仄平仄仄仄，仄仄仄平仄。","仄平仄仄仄，平仄仄平仄。","平平平仄仄，仄仄仄仄仄。","仄平仄仄平，仄仄仄○仄。","仄○仄平仄，平○仄○仄。"],"paragraphs":["升巍蹑层巅，云陛近百尺。","平生尘土足，到此还几历。","有岩中枵然，斧凿若天划。","玉泉出石罅，雨点散寒碧。","我来供茗事，松鼎煮琼液。","余甘生齿颊，可以醒醉魄。","永怀鹤发翁，四顾但空壁。","似闻便仙去，山间谩留舄。"],"title":"仙水洞"}
