{"author":"顾非熊","id":20402,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["塞山行尽到乌延，万顷沙堆见极边。","河上月沉鸿雁起，碛中风度犬羊膻。","席箕草断城池外，护柳花开账幕前。","此处游人堪下泪，更闻终日望狼烟。"],"title":"出塞即事二首 一"}
