{"author":"钱起","id":4344,"strains":["仄仄仄平仄，平○平仄平。","平平平仄仄，仄仄仄平○。","平仄仄平仄，仄平平仄○。","平平○仄仄，平仄仄平平。","仄仄仄平仄，○平平仄平。","平平仄平仄，平仄仄平平。"],"paragraphs":["悔作扫门事，还吟招隐诗。","今年芳草色，不失故山期。","遥想白云里，采苓春日迟。","溪花藏石径，岩翠带茅茨。","九转莫飞去，三回良在兹。","还嗤茂陵客，贫病老明时。"],"title":"送杨𫓾归隐"}
