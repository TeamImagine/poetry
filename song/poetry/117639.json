{"author":"徐鹿卿","id":117639,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["圣朝疏网示宽平，鞫谳烦公六月行。","穿屋可嗟嚚讼险，持衡只在此心明。","苏冤去释五原旱，了事归看快阁晴。","检点旧游章世美，甘棠蔽芾满江城。"],"title":"别倅车"}
