{"author":"方一夔","id":152206,"strains":["仄仄仄仄平仄仄，平平平仄仄平仄。","仄平仄仄仄○○，仄平平仄仄平仄。","平平仄仄平平平，○平○仄平仄平。","仄○仄平仄仄仄，平○仄仄平平平。","平平仄仄平○仄，仄仄仄○仄仄仄。","仄平平仄仄○平，仄平平仄仄仄仄。","仄平仄平仄○仄，平平仄仄平平仄。","平平仄仄仄平平，仄○仄仄平平仄。","仄平仄仄平平平，平仄仄仄平平平。","仄○平平仄平仄，仄仄仄仄仄仄平。"],"paragraphs":["忆昔雨洗冬甲子，春来飞雪遍千里。","老农雪谶古相传，一番春雪一番水。","今年麦熟云成堆，并刀收敛疑寇来。","自从入梅不见雨，田间热气飞黄埃。","清台奏下邮传急，月蚀九分日蚀七。","昨宵捶鼓闹如雷，素娥凭怒面漆黑。","太阳室家怒相啮，东西不肯还宫阙。","天公不肯目偏盲，又传日蚀林锺月。","一笺夜拜东皇公，休作怪变惊儿童。","愿分阴阳作平等，五日一雨十日风。"],"title":"文书再报六月朔日食"}
