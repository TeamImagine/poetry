{"author":"邓肃","id":4394,"strains":["平平平仄仄，仄仄仄○平。","仄仄仄○仄，平仄平平平。","仄仄仄平仄，平平平仄平。","平平平仄仄，平平仄仄平。","平平○平平，仄仄平平平。","仄平仄○仄，仄仄仄平平。","仄平平○仄，○平○仄平。","平平仄仄平，仄仄○仄○。","平平仄○仄，平平仄仄平。","仄平仄平仄，仄平平仄仄。"],"paragraphs":["青青门外竹，练练涧中流。","水竹自相激，天壤无炎洲。","我友有高韵，来为扶策游。","氛埃飞不到，轩窗寸寸秋。","高文穿天心，细字编蝇头。","气豪欲骑月，志锐定焚舟。","我来初过雨，衣衫空翠浮。","平生百斛尘，一洗空不留。","归来短檠下，清风入梦幽。","不知白莲社，肯容灵运不。"],"title":"谒南斋诸友"}
