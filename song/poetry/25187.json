{"author":"王十朋","id":25187,"strains":["仄平仄仄仄仄平，平平○仄平平平。","平平平平仄平仄，仄平仄仄平平平。","○仄平○平仄仄，○仄平平仄平仄。","平平平仄仄仄平，仄仄平平仄平仄。","仄平平○平平平，平平仄○平平平。","平仄仄平仄平仄，平平仄仄平平平。","仄仄平平仄平仄，平平仄仄平平仄。","○平仄仄仄平平，平仄平平仄○仄。"],"paragraphs":["少年一夕九起嗟，家贫亲老无生涯。","河东先生独青眼，慨然许我修通家。","三十年间同转首，王谢依然作甥舅。","时人咸笑孺子贫，杜老惟蒙丈人厚。","罢官闽峤初归来，登堂又荷倾金罍。","诗诵白圭感前事，情钟我辈衔余哀。","定向清朝力求退，呼宾剩设严冬鲙。","从公杖屦鹿岩前，明月清风赵欧会。"],"title":"司理叔文和过万桥诗复用前韵"}
