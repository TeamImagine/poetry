{"author":"卫宗武","id":133791,"strains":["平平平仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["宜烟宜雨更宜晴，竹底何妨枝带横。","雅致耻随春富贵，英姿不怕月分明。","吟边兴动诗添韵，醉里香传梦亦清。","一自孤山题品后，此花标格孰能名。"],"title":"次华谷咏梅韵"}
