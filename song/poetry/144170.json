{"author":"舒岳祥","id":144170,"strains":["平平仄平○仄平，仄平仄仄仄平平。","仄仄平平仄平仄，仄○仄仄仄平平。","平平仄仄仄平仄，仄仄平平平仄平。","仄仄平平仄平仄，仄○○仄仄平平。"],"paragraphs":["西家女儿长日愁，白头鼻息撼林丘。","老去声名惜鸡肋，世间富贵烂羊头。","青山白鹭水天远，绿叶黄鹂风日柔。","欲往榆林忘南北，几回吹笛上高楼。"],"title":"寄帅初"}
