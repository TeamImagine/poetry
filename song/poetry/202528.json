{"author":"陆佃","id":202528,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春花秋叶两推移，未有涓尘补圣时。","新识豹胎休负鼎，旧成蛇足谩持卮。","山如水墨屏间见，日向棋盘子上迟。","便使北归应念此，白鸥黄鸟尽相知。"],"title":"依韵和田虎通判兼呈品防签判四首  其四"}
