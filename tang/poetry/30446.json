{"author":"罗邺","id":30446,"strains":["仄平平仄仄平平，仄仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["一星残烛照离堂，失计游心归渺茫。","不自寻思无道路，为谁辛苦竞时光。","九衢春色休回首，半夜溪声正梦乡。","却羡去年买山侣，月斜渔艇倚潇湘。"],"title":"春夜赤水驿旅怀"}
