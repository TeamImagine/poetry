{"author":"皇甫冉","id":5146,"strains":["仄仄○平平，平平仄平仄。","仄平平平仄，○仄平平仄。","仄仄仄平平，平平仄平仄。","平平○平仄，仄仄仄仄仄。","仄仄平平平，平平平仄平。","○平仄平仄，仄仄平仄平。","仄仄平仄仄，平平平仄○。","平平仄平仄，平仄平平平。","平平仄平仄，平○平平仄。","○仄平○平，平平平仄仄。","平平仄平仄，仄仄仄仄仄。","平平平仄平，仄仄平○仄。","仄平平仄仄，仄仄仄○仄。","仄仄仄○平，平平仄平仄。","平平仄平仄，平仄仄平仄。","平仄仄平平，○平仄平仄。","仄仄平○仄，○仄仄仄仄。","平平仄仄○，平仄平平仄。"],"paragraphs":["出郭离言多，回车始知远。","寂然层城暮，更念前山转。","总辔越成皋，浮舟背梁苑。","朝朝劳延首，往住若在眼。","落日孤云还，边愁迷楚关。","如何溆花发，复对游子颜。","古寺杉栝里，连樯洲渚间。","烟生海西岸，云见吴南山。","惊风扫芦荻，翻浪连天白。","正是扬帆时，偏逢江上客。","由来许佳句，况乃惬所适。","嵯峨天姥峰，翠色春更碧。","气凄湖上雨，月净剡中夕。","钓艇或相逢，江蓠又堪摘。","迢迢始宁墅，芜没谢公宅。","朱槿列摧墉，苍苔遍幽石。","顾予任疏懒，期尔振羽翮。","沧洲未可行，须售金门策。"],"title":"曾东游以诗寄之"}
