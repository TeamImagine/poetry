{"author":"郭祥正","id":192579,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["松径沿溪溪水深，水光澄碧倒松阴。","浮杯可酌刘伶酒，坐石仍弹靖节琴。","无数轻鸥随出处，几番佳客伴登临。","自嗟罗网何时脱，往濯尘缨为一吟。"],"title":"次韵元舆题王祖圣南涧楼清斯亭二首  其二"}
