{"author":"陈棣","id":18924,"strains":["平平平平平，平仄平○○。","仄仄仄平平仄，平仄平平仄平。","仄平仄平平仄，仄平○平仄平。","仄仄仄平仄仄，仄平仄平平○。","仄平平仄仄，平平平仄平。","仄平仄平平仄，平仄平平平平。","平平平平仄，平仄平仄平。","仄平平平仄仄，仄仄仄平平仄平。","平平仄平？平仄，平仄仄平平平平。","平平○仄平仄平仄，仄仄平平平平仄平。","？仄平平仄平平，平仄仄平仄仄平。","平平○仄平○平平，○平○平平平仄平。"],"paragraphs":["春风兮飔飔，春日兮迟迟。","草木秀兮原野，兰茝芳兮水湄。","美人去兮何所，白云深兮莫窥。","望极浦兮掩泪，倚危槛兮怀思。","嗫嚅兮鳦语，连娟兮蝶飞。","感微物兮灵偶，私自怜兮芳时。","玲珑兮琼珮，沉寂兮蕙帏。","对芳时兮太息，岂独凛秋兮足悲。","香消悴兮□鸾镜，愁委积兮堆蛾眉。","登山临水兮有兰梦，断雁沉鱼兮无锦诗。","𫛸鴂鸣兮众芳衰，春冉冉兮不可羁。","人生行乐兮将何之，王孙王孙兮胡不归。"],"title":"伤春词"}
