{"author":"韩淲","id":87139,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["岁晚霜天雪夜时，地炉无火亦频吹。","如今旱杀热难过，以昔穷忙寒不知。","岁月只随时变换，乾坤徒使气推移。","冯生众庶真何谓，翻手为云雨亦奇。"],"title":"苦旱  其四"}
