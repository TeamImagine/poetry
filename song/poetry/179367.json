{"author":"苏颂","id":179367,"strains":["仄平平仄仄平平，平仄平平仄仄仄。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["奉宸班近殿中香，人在金銮日月旁。","鱼藻君臣同恺乐，露萧遐迩荷龙光。","已闻幼海歌重润，更得清风诵十章。","嘉会古今应罕遇，未饶西母白云觞。"],"title":"和王禹玉相公三月十八日皇子侍宴长句三首  其三"}
