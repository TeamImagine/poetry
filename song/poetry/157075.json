{"author":"杨蟠","id":157075,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["桃源未识恐微茫，每坐青林惯日长。","鱼鸟自同千里乐，风烟漫逐一城香。","竹围月色来深院，花引春情过短墙。","人世定知何处好，且勤诗酒惜年光。"],"title":"熙春园"}
