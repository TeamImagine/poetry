{"author":"曹彦约","id":84570,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["衙官桃李列芳台，岂有凡花敢并梅。","雅健巧妨群动息，参差能作数番开。","争先照眼春无限，索笑关心日几回。","莫道暗香非是雪，许多蜂蝶不知来。"],"title":"再次仁季咏梅韵  其一"}
