{"author":"孙觌","id":239002,"strains":["仄仄平仄平，○平平仄仄。","仄平仄仄仄，平仄○仄仄。","平平仄仄仄，仄仄仄仄○。","仄仄○平平，仄仄仄平仄。","仄仄仄仄平，平○○平仄。","仄仄平仄○，○平仄平○。","平仄平○平，平仄平平仄。","○平○仄仄，○仄平仄仄。","仄平仄仄○，仄仄平仄○。","平平仄平平，仄仄仄平仄。","平○仄仄平，仄仄平仄仄。","仄平平○仄，仄仄仄平仄。"],"paragraphs":["首路冰雪严，过家梅柳动。","故人一笑隔，千里劳远梦。","夫君具眼只，阅世妙百中。","嗜好和酸醎，不与俗人共。","我老卧瘴氛，摧挠谗夫众。","败履谁见收，乘槎子宜从。","归袖风中翻，翩若孤云纵。","殷勤三日别，折柳天下送。","那知汉网疏，欲问周鼎重。","江皋两牛鸣，塞垒万弦控。","终当受一廛，竟欲邻二仲。","请师樊迟圃，共抱汉阴瓮。"],"title":"邹志新追路至甬桥有买田之约三衢道中作诗寄之"}
