{"author":"吴芾","id":18346,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["老大疏慵一腐儒，长年离索与谁俱。","杜门有意修黄老，开卷无心诵典谟。","不是穿林寻鹤鹿，即来临水伴龟鱼。","故人今日如君少，乘兴还能过我无。"],"title":"和孟世功二首  其一"}
