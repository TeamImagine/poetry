{"author":"李之仪","id":205247,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["茫茫巨浸托船归，风不充帆气易衰。","犹喜岁寒逢逆旅，不将人事异当时。","从他老去知何用，由是终焉岂自遗。","独有东阡南陌意，莫辞扶杖数相期。"],"title":"又次庄居见贻佳什"}
