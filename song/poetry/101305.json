{"author":"赵抃","id":101305,"strains":["仄仄仄仄平平平，平平仄仄平平平。","仄○仄仄仄仄仄，平平仄仄平平平。","仄平○○平平仄，平平仄仄平平仄。","平平仄○平平○，仄仄平○平仄仄。","仄仄○平平仄○，平平平平平仄仄。","仄○仄仄平仄○，仄仄平平仄平仄。"],"paragraphs":["我昔所宝真雷琴，弦丝轸玉徽黄金。","昼横膝上夕抱寝，平生与我为知音。","一朝如扇逢秋舍，而今只有无弦者。","无情曲调无情闻，浩浩之中都奏雅。","我默弹兮师寂听，清风之前明月下。","子期有耳何处听，自笑家风太潇洒。"],"title":"次韵僧重喜闻琴歌"}
