{"author":"白居易","id":15712,"strains":["仄仄平平仄，平平仄仄平。","平平平仄仄，平仄仄平平。","仄○仄平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平○仄○平。","平平平仄仄，○仄仄平平。","仄仄平平仄，○○仄仄平。","平平仄平仄，○仄仄平平。","仄仄平○仄，仄平仄仄平。","仄平平仄仄，仄仄仄○平。","仄仄平平仄，平平仄仄平。","仄○平仄仄，仄仄仄平平。","○仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平○仄平仄，仄仄仄平平。","平平○平仄，平平仄仄平。","仄○平○仄，仄仄仄平平。"],"paragraphs":["谬历文场选，惭非翰苑才。","云霄高暂致，毛羽弱先摧。","识分忘轩冕，知归返草莱。","杜陵书积蠹，丰狱剑生苔。","晦厌鸣鸡雨，春惊震蛰雷。","旧恩收坠履，新律动寒灰。","凤诏容徐起，鹓行许重陪。","衰颜虽拂拭，蹇步尚低徊。","睡少钟偏警，行迟漏苦摧。","风霜趁朝去，泥雪拜陵回。","上感君犹念，傍惭友或推。","石顽镌费匠，女丑嫁劳媒。","倏忽青春度，奔波白日颓。","性将时共背，病与老俱来。","闻有蓬壶客，知怀杞梓材。","世家标甲第，官职滞麟台。","笔尽铅黄点，诗成锦绣堆。","尝思豁云雾，忽喜访尘埃。","心为论文合，眉因劝善开。","不胜珍重意，满袖写琼瓌。"],"title":"酬卢秘书二十韵"}
