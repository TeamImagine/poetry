{"author":"刘过","id":82764,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["竹舆哑轧晓烟收，苍玉岩巉万里秋。","路转羊肠回草径，溪分燕尾遶沙洲。","爱山有癖须还债，觅句无工是不休。","晴得几时尤更好，桂花蓓蕾作针头。"],"title":"大麓道中"}
