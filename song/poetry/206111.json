{"author":"黄大临","id":206111,"strains":["平仄平平仄仄平，平平平平仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["招得邻丁作饮徒，山家肴蔬盖胥疏。","就根煨笋连黄箨，和蒂栽瓜带绿须。","羹熟泽中亲射雁，脍成溪上自罾鱼。","远怀羊仲荒三径，能似林间今日无。"],"title":"双井敝庐之东得胜地一区长林巨麓危峰四环泉甘土肥可以结茅庵居是在寅山之颏命曰寅庵喜成四诗远寄鲁直可同魏都士人共和之  其四"}
