{"author":"权德舆","id":9449,"strains":["仄平仄平仄，○仄仄平平。","仄平○仄仄，仄仄○仄平。","仄仄仄○仄，平平仄平平。","平平仄○平，平仄平仄平。","平平平仄仄，仄仄平平平。","平平仄仄仄，仄仄平平平。","○仄平仄仄，平平仄平平。","平平仄仄仄，仄仄○平○。","平平仄仄仄，仄仄平平平。","平仄仄仄仄，仄平平仄平。","仄仄仄平仄，仄平平仄平。","平平仄平仄，仄仄○平平。","○平平仄平，仄仄平仄平。","仄仄平平仄，平平仄仄平。"],"paragraphs":["广陵实佳丽，隋季此为京。","八方称辐凑，五达如砥平。","大斾映空色，笳箫发连营。","层台出重霄，金碧摩颢清。","交驰流水毂，迥接浮云甍。","青楼旭日映，绿野春风晴。","喷玉光照地，颦蛾价倾城。","灯前互巧笑，陌上相逢迎。","飘飘翠羽薄，掩映红襦明。","兰麝远不散，管弦闲自清。","曲士守文墨，达人随性情。","茫茫竟同尽，冉冉将何营。","且申今日欢，莫务身后名。","肯学诸儒辈，书窗误一生。"],"title":"广陵诗"}
