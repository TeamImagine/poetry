{"author":"张继先","id":218355,"strains":["仄仄仄，仄平○，仄仄平○仄仄○。","仄仄仄○○仄仄，仄平平仄仄平平。","仄仄平○平仄仄，仄仄平平○仄仄。","仄仄平○平仄平，仄仄平平仄平仄。","平仄仄，仄○平，仄平仄仄仄○平。","仄仄仄平仄○仄，仄平仄仄仄平○。","仄仄平平仄平仄，仄仄平平仄仄平。","平仄仄，仄○平，平仄平○仄仄○。","○仄平平平仄仄，仄平仄仄仄平平。"],"paragraphs":["道不远，在身中，物则皆空性不空。","性若不空和气住，气归元海寿无穷。","欲得身中神不出，莫向灵台留一物。","物在身中神不清，耗散精神损筋骨。","神驭气，气留形，不须杂术自长生。","术则易知道难悟，既然悟得不专行。","所以千人万人学，毕竟终无一二成。","神若出，便收来，神返身中气自回。","如此朝朝还暮暮，自然赤子产真胎。"],"title":"大道歌"}
