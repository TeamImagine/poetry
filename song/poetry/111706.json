{"author":"刘克庄","id":111706,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["贫儿篱下看花窠，曾见千株玉雪么。","画得诗禅三昧少，诗如无住一联多。","过时结实心犹苦，从古调羹味在和。","我坐耸肩穷到老，君肩欲耸又如何。"],"title":"诸人颇有和余百梅诗者各赋一首  其七"}
