{"author":"释蕴常","id":225457,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["柳绕平湖绿映堤，栏干人静夕阳迟。","归鸦欲尽千林暝，白鸟飞来一段奇。","短发缘愁分壮志，断云含雨入新诗。","不堪更作怀人恨，歌罢竹枝成别离。"],"title":"知止亭晚望寄清大师"}
