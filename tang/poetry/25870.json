{"author":"贾岛","id":25870,"strains":["仄平平仄仄，平仄仄○平。","仄仄平平仄，平平仄仄平。","仄平平仄仄，平仄仄平○。","仄仄平平仄，平平仄仄平。","仄平平仄仄，平仄仄平平。","平仄平平仄，平平○仄平。"],"paragraphs":["抱琴非本意，生事偶相萦。","口尚袁安节，身无子贱名。","地寒春雪盛，山浅夕风轻。","百战余荒野，千夫渐耦耕。","一杯宜独夜，孤客恋交情。","明日疲骖去，萧条过古城。"],"title":"别徐明府"}
