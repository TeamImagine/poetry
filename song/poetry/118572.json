{"author":"张侃","id":118572,"strains":["○平仄仄仄平平，平平仄仄平仄○。","○○仄仄平仄仄，平平仄仄仄平平。","仄平仄仄平平仄，仄仄仄平仄平仄。","仄平○仄仄平○，仄仄平平平仄仄。","仄平平仄仄平平，仄仄仄平平仄平。","仄平平仄平平仄，平平仄仄仄仄○。","仄平仄平仄仄仄，○○平平○仄仄。","仄平平平仄○平，平平仄仄仄平平。"],"paragraphs":["深秋检旱步田堤，天清日懒风缓吹。","行行不觉筋力倦，前山数雁带斜飞。","老农指点前头路，便是义门植碑处。","义门当日笃于亲，十世同居无异语。","可怜年远子孙微，赖有此碑名未亏。","子孙能守前人志，田虽一亩不忍离。","敛襟读碑几百字，重叹今人深有愧。","老农耕田莫深锄，台高要记义门居。"],"title":"读刘义门碑"}
