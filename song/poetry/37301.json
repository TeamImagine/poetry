{"author":"陆游","id":37301,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["邂逅稽山许揽须，尘埃时得近冰壶。","不辞我老鸡豚社，且喜公归樱笋厨。","满室琴书怀燕几，一川风雨送行舻。","勉哉早了功名债，要画骑牛第二图。"],"title":"送陈吏部还朝"}
