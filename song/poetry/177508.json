{"author":"王禹偁","id":177508,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["命屈由来道日新，诗家权柄敌陶钧。","任无功业调金鼎，且有篇章到古人。","本与乐天为后进，敢期子美是前身。","从今莫厌闲官职，主管风骚胜要津。"],"title":"前赋春居杂兴诗二首间半岁不复省视因长男嘉祐读杜工部集见语意颇有相类者咨于予且意予窃之也予喜而作诗聊以自贺"}
