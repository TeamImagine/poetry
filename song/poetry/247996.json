{"author":"陈渊","id":247996,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄平平平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["山脚回环插远浔，碧琉璃上玉为岑。","共怜采鹢风前试，正值沧波雨后深。","应为莼鲈轻去国，遂令胡越尽同心。","济川此去为舟楫，也念江湖有陆沉。"],"title":"和李舍人留题泛碧斋"}
