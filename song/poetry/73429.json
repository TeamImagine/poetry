{"author":"赵蕃","id":73429,"strains":["平○仄平平，仄仄平仄仄。","仄平仄平仄，平仄○平仄。","仄平○平○，仄仄仄仄仄。","平平平仄平，○○平平仄。","平平仄平平，仄仄仄平仄。","平○仄○仄，平仄仄仄仄。","平○仄平仄，仄仄仄仄仄。","平○仄平平，仄仄仄仄仄。","仄仄仄平平，平平仄平仄。"],"paragraphs":["因行碧湘门，倏念黄草尾。","曩辞戴安道，同者欧阳子。","那知三年过，仅谓一日尔。","惟辰虽陋邦，分教多名士。","前瞻固高明，后至复奇伟。","天将惠其俗，贤者不自鄙。","流传几人说，邂逅一见喜。","谈论未云终，别袂已复起。","勿谓隔沅湘，因来致兰芷。"],"title":"送彭孚先赴辰州教授"}
