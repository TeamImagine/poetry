{"author":"陆游","id":41473,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["我读豳风七月篇，圣贤事事在陈编。","岂惟王业方兴日，要是淳风未散前。","屈宋遗音今尚绝，咸韶古奏更谁传。","吾曹所学非章句，白发青灯一泫然。"],"title":"读豳诗"}
