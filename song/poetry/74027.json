{"author":"赵蕃","id":74027,"strains":["仄仄仄平平，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["骤雨落还收，余寒去却留。","飘零梅树底，髣髴杏梢头。","酒有连朝病，诗从一笑求。","平生湖海兴，又复具扁舟。"],"title":"移官巴陵行有日矣书呈唐德舆程士和梁和仲于去非段元衡邢大声七首  其一"}
