{"author":"罗隐","id":30970,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["中朝品秩重文章，双笔依前赐望郎。","五夜星辰归帝座，半年樽俎奉梁王。","南都水煖莲分影，北极天寒雁著行。","不必恋恩多感激，过淮应合见征黄。"],"title":"淮南送司勋李郎中赴阙"}
