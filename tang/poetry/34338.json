{"author":"刘希夷","id":34338,"strains":["平平平仄仄，平平仄○仄。","平平仄仄平，仄平仄○仄。","平仄仄平仄，○平平平仄。","平平平仄仄，平仄仄仄仄。","平平仄平平，平仄平仄仄。","平平平仄仄，仄仄仄平仄。","平平仄仄平，仄仄仄平仄。","仄仄平平仄，仄平平平仄。","仄平平仄仄，平平仄仄仄。"],"paragraphs":["秋天风飒飒，群胡马行疾。","严城昼不开，伏兵暗相失。","天子庙堂拜，将军凶门出。","纷纷伊洛道，戎马几万匹。","军门压黄河，兵气冲白日。","平生怀仗剑，慷慨即投笔。","南登汉月孤，北走代云密。","近取韩彭计，早知孙吴术。","丈夫清万里，谁能扫一室。"],"title":"从军行"}
