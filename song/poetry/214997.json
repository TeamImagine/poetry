{"author":"释道宁","id":214997,"strains":["仄平平仄，仄仄平平。","仄○仄平，仄平平仄。","仄仄仄平平仄，仄仄○平。","平仄平平，仄平仄仄。","平平仄仄，仄仄仄平。","仄仄平平，平平仄仄。","平平仄仄，平仄平平。","仄仄○平，平平平仄。","仄平仄○，仄仄平平。","仄仄平平，平平仄仄。","仄仄仄平平仄仄，平平仄仄仄平平。"],"paragraphs":["祖师门下，妙旨无私。","不堕物机，混融凡圣。","所以涅槃城里，作者犹嗤。","明月堂前，道人不顾。","灰身灭智，岂是丈夫。","避色逃声，何名作者。","捞龙打凤，须信男儿。","露刃藏锋，还他开士。","化城抹过，宝所非遥。","独步坤维，何人境界。","打破画缾归去后，南山下雨北山云。"],"title":"偈六十三首  其二五"}
