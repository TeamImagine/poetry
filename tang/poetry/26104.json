{"author":"温庭筠","id":26104,"strains":["仄仄平平仄平仄，仄○仄仄平平仄。","平平仄仄仄平平，仄仄平平仄平仄。","平○○仄仄平平○○，仄平○平平仄平。","仄平仄仄仄平仄，平仄仄平平仄○。","平平仄仄平平仄，仄仄平○仄平仄。","平仄平平○仄平，平○仄仄平平仄。","仄平平仄仄平平，平平仄仄平平平。","平○仄平仄○仄，仄仄平平仄仄平。","仄平仄仄○平仄，平平仄仄平平平。","仄仄平平○○仄，平平仄仄平平仄。","仄平平仄仄平平，平仄平平○平仄。"],"paragraphs":["佶栗金虬石潭古，勺陂潋滟幽修语。","湘君宝马上神云，碎佩丛铃满烟雨。","吾闻三十六宫花离离，软风吹春星斗稀。","玉晨冷磬破昏梦，天露未干香着衣。","兰钗委坠垂云发，小响丁当逐回雪。","晴碧烟滋重叠山，罗屏半掩桃花月。","太平天子驻云车，龙𬬻勃郁双蟠拏。","宫中近臣抱扇立，侍女低鬟落翠花。","乱珠触续正跳荡，倾头不觉金乌斜。","我亦为君长叹息，缄情远寄愁无色。","莫霑香梦绿杨丝，千里春风正无力。"],"title":"郭处士击瓯歌"}
