{"author":"释正觉","id":5688,"strains":["仄平仄平，仄仄○平。","平仄平仄，仄平平平。","仄仄平○仄，○○仄仄平。","仄仄平平平平仄，平平仄仄仄平平。","平平仄仄，平平仄平。","？仄仄平平平平平仄，平平仄仄平平平仄平。","平平平○，平仄平平。","平平平仄○平仄，平平平仄仄平平。"],"paragraphs":["骨寒气羸，顶雪颔丝。","牛首之懒，虎头之痴。","兀兀逃禅处，空空选佛时。","九万鹏风扶羊角，千年兔月卧蛾眉。","门门幻起，尘尘智随。","蝴蝶梦游兮庄生齐物，桃华眼冷兮灵云不疑。","初无棱缝，浑莫针锥。","巴陵曾对吹毛剑，珊瑚撑月夜枝枝。"],"title":"乌巨光长老写真求赞"}
