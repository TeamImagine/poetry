{"author":"郭祥正","id":191898,"strains":["仄○平仄平平平，？平仄仄平平○。","平平仄仄仄平仄，仄平平平○平平。","仄平仄仄平仄仄，仄仄仄仄平平平。","平平平仄仄仄仄，平平仄仄平○平。","仄仄仄仄平仄仄，仄平仄仄平平平。","仄平仄仄仄仄仄，仄○平仄○平平。","平平仄仄仄仄仄，仄仄平平○仄平。","仄平仄仄仄仄仄，平平仄仄平平平。","平平仄仄仄平仄，仄仄仄仄平○○。"],"paragraphs":["醉乘黄犊穷山河，倏然遂向桃源过。","桃源尽处见城郭，万家䜣䜣闻弦歌。","主人喜扫溪上榻，爱我鬓发尘埃多。","旋呼琼液注玉斝，麟孙出拜能吟哦。","使令劝我须醉倒，不知与世为谁何。","醒来忽别未十日，敢期佳句传灵波。","千年不落一字俗，凛凛秋风吹太阿。","大才小用小有补，牛羊茁壮余无他。","何时赴诏玉京去，万物待子能调和。"],"title":"酬吴著作"}
