{"author":"姚合","id":19568,"strains":["仄仄平仄平，仄平仄平仄。","平仄仄仄○，○仄仄平仄。","仄平仄仄平，仄仄平平仄。","仄仄平○平，○仄平○仄。","平平仄平平，仄平平仄仄。","○仄平仄○，平平仄仄仄。","仄仄平平平，仄仄仄仄仄。","仄平平仄平，仄仄仄仄仄。","平仄仄仄平，仄仄仄平仄。","仄平仄仄平，仄仄平平仄。"],"paragraphs":["士有经世筹，自无活身策。","求食道路间，劳困甚徒役。","我身与子同，日被饥寒迫。","侧望卿相门，难入坚如石。","为农昧耕耘，作商迷贸易。","空把书卷行，投人买罪责。","六月南风多，苦旱土色赤。","坐家心尚焦，况乃远作客。","羸马出郭门，饯饮晓连夕。","愿君似醉肠，莫谩生忧戚。"],"title":"送王求"}
