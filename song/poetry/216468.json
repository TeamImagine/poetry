{"author":"张耒","id":216468,"strains":["仄平平仄仄平平，平仄仄平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["去年挥汗对淮流，寒暑那知复一周。","土润何妨兼伏暑，火流行看放清秋。","鬓须总白难相笑，观庙俱闲好并游。","只怕樽前夸酒量，一挥百盏不言休。"],"title":"大暑戏赠希古"}
