{"author":"范成大","id":43128,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["断云将雨洗松篁，昨夜痴龙起蛰藏。","人自无情孤乐事，天犹有意作新凉。","尊前不见凌波袜，楼下空闻拜月香。","万事安能尽如愿，且来相伴压糟床。"],"title":"次韵子文雨后思归"}
