{"author":"释简长","id":211077,"strains":["平仄平平平仄平，仄平仄仄仄平平。","仄平平仄仄平仄，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["花落前林春又残，舍深苍藓拥柴关。","十年霜雪独为客，万里梦魂空到山。","溪竹旧怜同性直，岭云终约伴身闲。","遥思谢傅多公暇，应遍留题水石闲。"],"title":"暮春言怀寄浙东转运黄工部"}
