{"author":"王十朋","id":22640,"strains":["○○平仄平平平，仄平仄仄○平平。","平平仄仄仄平仄，平平仄仄○平平。","仄仄平○仄平仄，仄仄平平仄平仄。","仄○仄仄平仄平，平仄仄平平仄仄。","仄平仄仄平平平，○平仄仄平平平。","平仄仄仄○仄仄，仄仄平仄平平平。","平平仄仄平○仄，平仄仄平平仄仄。","平平仄仄平仄平，平仄平平仄平仄。","仄平仄平平仄平，○平仄仄平平平。","仄仄平平仄平仄，平○仄仄平○仄。"],"paragraphs":["中兴天子尤崇儒，众贤汇进如联珠。","邹枚待诏萃金马，皋夔接武相俞都。","策士初期异人出，不尚虚文与声律。","况当盛世多贾生，晁错岂容为第一。","自惭俗学非名家，遗经独抱居东嘉。","齑盐太学浪十载，岂有文许时人夸。","刍言旅奏宸庭策，狂妄误蒙明主择。","生天偶在千佛先，材劣名浮有余责。","颍川丈人诗绝奇，长篇勉我毋趋时。","欲报君恩答知己，胸中耿耿何当施。"],"title":"次韵陈大监见赠"}
