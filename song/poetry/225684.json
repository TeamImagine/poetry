{"author":"慕容彦逢","id":225684,"strains":["平○○仄平，○平仄平平。","平○仄仄仄，仄○仄平平。","仄仄仄仄仄，平○○仄平。","平仄仄平平，平平平仄○。","平仄仄平平，仄仄仄仄○。","平平仄平仄，仄仄平平平。"],"paragraphs":["鞘中长铗鸣，将军出天山。","前驱七萃士，铁衣照朱颜。","万马饮瀚海，丸泥封玉关。","何必学孙吴，功成谈笑间。","西顾浄无尘，仰视太白闲。","归来佐天子，坐使淳风还。"],"title":"次韵答翟公巽见戏"}
