{"author":"秦观","id":209901,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["淮海相逢一解颜，纷纷岁月梦魂间。","初惊渔艇迷花去，忽认星槎拂斗还。","桂岭暮登猿断续，槐堂春到鸟绵蛮。","石渠旧议行当复，未信佳时得自闲。"],"title":"次韵马忠玉喜王定国还自滨州"}
