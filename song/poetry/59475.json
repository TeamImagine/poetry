{"author":"陈造","id":59475,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["郡政只今多暇日，名园欲到指苍茫。","能诗有客怜侯喜，好士惟公继郑庄。","促膝未妨渑似酒，转头当复玉为堂。","联金缀玉真吾事，賸刻坚珉表士乡。"],"title":"再次韵二首  其一"}
