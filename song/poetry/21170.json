{"author":"晁公溯","id":21170,"strains":["平平仄仄仄平平，平仄仄仄仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["晨光惨惨杂微霄，寒水溅溅更断桥。","风陨栗房开紫玉，烟蒙萝幄叠青绡。","官曹已毕三年考，客路深嗟万里遥。","从此扬舲下巴硖，新年当及未央朝。"],"title":"离南平"}
