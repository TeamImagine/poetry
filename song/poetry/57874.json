{"author":"梅尧臣","id":57874,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["庙蚃灵祠属二公，齐心相望切朱宫。","绿渠缭绕壖垣水，广沼清泠涨殿风。","已咏应麟来五畤，仍歌翔雁杂殊翁。","遥知毕事期寻胜，尚问衰羸未厌穷。"],"title":"次韵和永叔原甫致斋集禧"}
