{"author":"李之仪","id":205617,"strains":["仄仄仄○仄，仄仄仄仄平。","仄仄仄○仄，仄仄平仄○。","平○仄仄仄，仄仄仄平○。","仄平仄平平，平仄仄○仄。","仄○仄仄○，仄平仄平平。","平平仄平仄，仄仄○仄○。","仄仄平仄平，仄仄仄○仄。","平仄○仄平，平仄○平仄。","仄仄平仄○，平仄仄平仄。","平平仄仄仄，仄仄仄仄仄。","仄仄平平○，平仄仄仄○。","平仄○仄平，平仄仄○仄。","平仄仄平平，平○仄平仄。","仄仄仄平仄，仄仄平仄○。","仄平仄仄平，○平○仄仄。","仄仄仄仄仄，仄仄平仄仄。","仄平仄仄仄，仄仄仄仄仄。","仄平仄仄仄，仄仄○平仄。","仄○平仄平，仄○平仄仄。"],"paragraphs":["数日不吟语，已觉舌本强。","熟处自难忘，是乃真苦相。","帘空睡起足，物我两俱丧。","举头见南山，依旧秃相向。","解衣遶屋行，未巾已踉跄。","翻书试遮眼，一抹如白浪。","目足身所先，二者辄相抗。","生理从可知，何用更惆怅。","独有梁上燕，怜我本痴蠢。","时时作好语，似欲致劝奖。","见尔初衔泥，生子已颉颃。","而我犹未归，兹事固难谅。","安用苦烟尘，无劳独凄怆。","俯仰即陈迹，未易烦度量。","一樽试有求，传来如鹊盎。","顿味毒酒酷，猛釂投晚饷。","倦怀岂复有，舌烂腹斗涨。","抱薪救烈火，自取将谁让。","夜分方半生，劣过逃属纩。"],"title":"睡起"}
