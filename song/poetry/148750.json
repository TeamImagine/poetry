{"author":"方回","id":148750,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平仄平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["畴昔兵兴岂料今，朱幡犹忆对青衿。","棠郊自愧无遗爱，芹泮遥知有好音。","练水招予归旧隠，锦峰输子擅清吟。","岂无樽酒能娱客，黄浦门头一再斟。"],"title":"简张中白"}
