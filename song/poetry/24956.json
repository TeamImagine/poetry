{"author":"余靖","id":24956,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["闻说方平镇往来，碧衣曾见立徘徊。","中真久待茅君会，密信频教鹤使催。","玉斧祖风应共继，琼酥宾䜩更谁陪。","西山五色从兹得，脱略浮名薄似埃。"],"title":"许申工部招九华许亮山人因有和赠"}
