{"author":"司马光","id":176490,"strains":["仄平仄平仄，仄○平仄平。","仄仄仄仄○，仄平仄仄平。","○○平仄平，仄仄○平平。","仄○仄平仄，仄仄平平○。","○平仄仄仄，平仄平仄平。","○平仄平仄，平仄○平平。","平平仄○仄，平仄○○平。","仄平○仄仄，仄平平○○。"],"paragraphs":["伎儿欲夸众，喜占衢路交。","系组不厌长，缚竿不厌高。","空中纷往来，巧捷如飞猱。","却行欠肤寸，倒絓连秋毫。","参差有万一，虀粉安可逃。","钱刀不盈掬，身世轻鸿毛。","徒资旁观好，曹偶相称褒。","岂知从事者，处之危且劳。"],"title":"走索"}
