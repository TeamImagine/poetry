{"author":"汪藻","id":236816,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["前年旌节驻江湄，始向清扬识紫芝。","名系南陬朱鸟影，官兼东观白云司。","初惊楚俗招魂些，已见羊公堕泪碑。","千古风流锺岭峤，湘人应配曲江祠。"],"title":"湖南安抚刘龙图挽词二首  其二"}
