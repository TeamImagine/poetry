{"author":"牟𪩘","id":150394,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["节物诗情总索然，漫将梨栗当盘筵。","堪怜永夜空樽月，记取衰翁断酒年。","十日尚留花影在，两瓶便作竹根眠。","分明破戒缘佳句，免使儿童诮禁烟。"],"title":"次韵李千秋中秋"}
