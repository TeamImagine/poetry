{"author":"梅尧臣","id":57830,"strains":["平仄仄仄平仄平，？平仄仄○仄平。","○○平仄仄平平，○仄仄平平仄○。","平平仄仄○仄平，仄仄仄平○仄平。","仄仄仄仄平仄平，平仄仄仄平仄平。","平○平仄○○平，仄仄仄仄仄仄平。","仄平仄仄仄仄平，平仄平仄平平平。","仄仄仄仄平仄平，仄仄仄仄平仄平。","平平○仄平平平，平仄仄仄平仄○。","○平仄仄○平平，仄平平仄○平平。"],"paragraphs":["天子赐烛昏夜时，嫦娥闭月栽桂枝。","称量高下唯妍辞，相与尽心无附离。","求安去病如上池，照耀不容毫发私。","品藻一定何可移，光焰夺昼资尔为。","宣王徒美庭燎诗，魏帝自彻月殿披。","我朝好士万古垂，搜索贤俊登蒿藜。","孰不力吐肝胆脾，枉用宴饮生胫脂。","云龙将见升骙骙，燃此必欲无所遗。","收残喜气如蒸炊，蜜蜂惭愧空多知。"],"title":"和范景仁王景彝殿中杂题三十八首并次韵 赐烛"}
