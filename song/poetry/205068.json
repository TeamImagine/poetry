{"author":"商倚","id":205068,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["承诏抡材敢倦行，广庭深锁待群英。","分场自敌三千客，决胜谁降七十城。","夜案尚闲涂卷笔，晓堂方听读书声。","归时还有黄花否，已觉秋风满袖生。"],"title":"和慎思初入试院"}
