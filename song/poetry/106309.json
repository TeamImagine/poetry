{"author":"程公许","id":106309,"strains":["○平仄仄○，仄平平仄仄。","平平仄仄平，平仄仄仄仄。","仄平仄仄仄，仄仄平仄仄。","仄仄仄仄平，平平仄平仄。","平平平○仄，平仄仄平仄。","仄仄仄仄仄，平仄仄仄仄。","仄仄平仄平，平仄仄平仄。","仄仄仄平平，平平仄平仄。","仄仄平仄平，平仄仄仄仄。","平仄平仄平，平仄仄仄仄。"],"paragraphs":["并生覆载间，肖翘无小大。","阴阳所发舒，荣瘁各变态。","若为寿命独，厥有松柏桧。","郁郁被涧阿，童童状车盖。","神明扶正直，霜雪表坚耐。","岂不愿拥肿，而使匠石爱。","大厦须柱撑，宁免万牛载。","一柱屹擎天，群生此依赖。","尚念楹桷材，无可柞棫拔。","风雨任震凌，安宅遍宇内。"],"title":"上游参预寿二首  其一"}
