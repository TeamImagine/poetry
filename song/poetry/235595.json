{"author":"程俱","id":235595,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["东南贡吏紫髯郎，一马骎骎客路长。","袖里山林洗尘雾，腹中文字了缣箱。","流年过我长如许，乐事知君讵未央。","行恐饥来驱我去，也遮西日上河梁。"],"title":"送蒋主簿入都赴试一首"}
