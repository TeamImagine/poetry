{"author":"林颜","id":191744,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["人在通天第几岩，玉岩形胜最潭潭。","三锺攘臂适吾乐，五斗折腰真尔惭。","漫浪著书酬素志，逍遥齐物载清谈。","超然此道人知少，人日先生为指南。"],"title":"赋赠玉岩  其一"}
