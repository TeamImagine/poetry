{"author":"胡宿","id":244116,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["陈书覆瓿久无憀，天幸名儒释旧爻。","准易一时遭客难，赏心千载获神交。","高情要在崇孤学，余力犹能解众嘲。","谁道凤凰难得髓，续弦今日见灵胶。"],"title":"张侍读笺注太玄经义"}
