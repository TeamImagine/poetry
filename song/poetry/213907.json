{"author":"陈师道","id":213907,"strains":["平仄仄仄平，平仄○仄仄。","仄○仄平仄，仄仄平仄仄。","仄平仄仄仄，仄仄○仄仄。","仄仄平平平，仄仄仄仄仄。","仄仄仄○仄，○平○平仄。","仄仄仄平平，仄仄仄平仄。","平平仄平仄，平平平仄仄。","平平平平○，平平仄平仄。","平○仄平仄，仄仄平仄仄。","仄仄仄仄仄，仄○○平仄。"],"paragraphs":["云月酒下明，风露衣上落。","是中有何好，草草成独酌。","使君顾谓客，老子兴不薄。","饮以全吾真，醉则忘所乐。","未解饮中趣，中之如狂药。","起舞屡跳踉，骂坐失酬酢。","终然厌多事，超繁趋淡薄。","功名无前期，山林有成约。","身将岁华晚，意与天宇廓。","醒醉各有适，短长听凫鹤。"],"title":"次韵苏公独酌"}
