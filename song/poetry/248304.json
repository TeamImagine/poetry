{"author":"赵鼎","id":248304,"strains":["平平平仄仄平仄，平仄仄平平仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["凭陵风雪不相贷，逋客向来生事寒。","京国回头九关隔，江湖吊影一身单。","着鞭意气初非浅，唾手功名不作难。","老矣收心定何许，莼鲈聊馔腐儒餐。"],"title":"和郑有功次范元长韵"}
