{"author":"刘攽","id":183237,"strains":["仄平仄平○仄仄，平平平○平仄仄。","平平平仄仄仄仄，平仄仄平○仄仄。","仄平平平平仄平，仄仄仄○平平平。","平平仄仄仄仄仄，仄仄平仄平仄平。","仄平仄○○仄平，仄仄平仄平平平。","仄平平平平仄仄，仄仄仄仄○平○。","仄平仄平平仄仄，仄仄仄仄平仄仄。","平平○平平平仄，仄平○仄仄仄仄。","仄平○平仄仄平，仄平平仄平仄平。","平平仄仄仄仄仄，仄仄仄○平仄平。"],"paragraphs":["市儿暮归钱满把，田翁秋收禾满野。","人生勤苦必有获，天事岂常遗拙者。","鄙夫能言知读书，十五著论惊群儒。","文章不作少壮用，白发垂领皮肉粗。","作官不如闲日多，得禄无若饥寒何。","百年陈人谁比数，满眼贵士难经过。","欲为揣摩心智短，欲学造请颜色赧。","黄金难成丹砂贵，紫芝将秀白日晚。","退居长安百不为，出门无马还步归。","高天报施固有待，可得不如翁与儿。"],"title":"出门无马行"}
