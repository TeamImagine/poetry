{"author":"释善珍","id":122749,"strains":["仄仄仄平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["借得茆斋傍涧泉，新年乐事胜常年。","诗逢得意犹藏稿，琴畏知音自断弦。","鲸浪粘天思渡海，狼烽照夜忆游边。","崄途试尽身犹在，来共看云听雨眠。"],"title":"寄见首座"}
