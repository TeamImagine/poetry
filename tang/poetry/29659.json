{"author":"李山甫","id":29659,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["十年磨镞事锋铓，始逐朱旗入战场。","四海风云难际会，一生肝胆易开张。","退飞莺谷春零落，倒卓龙门路渺茫。","今日惭知也惭命，笑余歌罢忽凄凉。"],"title":"下第献所知三首 三"}
