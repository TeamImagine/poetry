{"author":"胡寅","id":12265,"strains":["平仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平仄。","平平平仄平平仄，仄仄平平仄仄平。"],"paragraphs":["秋气清高肃雁行，贤侯劝驾会黄堂。","宾朋满座曳珠履，鼓吹喧天飞羽觞。","题柱弃𦈡俱有志，班荆折桂正相望。","明年春色催行李，衣锦荣归耀故乡。"],"title":"新州鹿鸣宴致语口号"}
