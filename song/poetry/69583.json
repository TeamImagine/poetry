{"author":"王炎","id":69583,"strains":["仄平平仄平，○仄平平平。","平平仄平平，仄仄仄仄平。","仄仄仄平平，仄仄○平仄。","仄平仄○仄，平平仄○仄。","仄仄仄仄平，仄仄平仄○。","平平平仄平，仄平仄平仄。","平平平仄平，平仄平平仄。","仄仄○○○，平仄仄○仄。"],"paragraphs":["宦途多远游，王事无宁居。","人生亦何求，意足即有余。","候雁到衡阳，不肯更南去。","达人识其几，青云首回顾。","不受宠辱惊，进退皆裕如。","平生金石心，此诗岂欺予。","田园归去来，千载渊明语。","妙句当并传，来哲定深许。"],"title":"和王右司回雁峰韵"}
