{"author":"章谒","id":31209,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["谁家朱阁道边开，竹拂栏干满壁苔。","野水不知何处去，游人却是等闲来。","南山气耸分红树，北阙风高隔紫苔。","可惜登临好光景，五门须听鼓声回。"],"title":"城南偶题"}
