{"author":"曾丰","id":72683,"strains":["平平仄仄仄平平，仄仄平平仄仄平。","平仄平仄平仄仄，仄平仄仄仄平平。","平平平仄仄平仄，仄仄仄平平仄平。","仄仄仄平平平仄，平平平仄仄平平。"],"paragraphs":["飘然逸思发于天，三百年间一谪仙。","歌调谁欤追白雪，颂声行矣擅甘泉。","山林新筑梦归处，学校旧游愁到边。","回首不堪更开口，相过聊复茗瓯传。"],"title":"项尧章惠二长韵姑赓前篇敬复"}
