{"author":"郭祥正","id":191824,"strains":["仄仄仄平平平平，平平仄仄平○平。","仄平平平仄仄仄，仄平仄仄平○○。","仄仄平平仄仄仄，○平平○○平平。","仄平○仄平平仄，仄平仄仄平平平。","○平仄仄仄仄仄，仄平仄仄○平平。","平平平仄平仄仄，仄仄平平○仄平。","平平仄仄仄平仄，平平仄仄○平平。","仄平仄平仄仄○，平平仄仄平平平。","平平○仄仄平仄，平平仄仄平平平。","仄平仄仄仄○仄，仄平仄仄平平平。","仄平平○仄仄仄，仄仄平仄平仄平。","仄平仄仄仄仄仄，仄仄平平平仄平。","仄平平仄仄平仄，○○仄仄平平平。"],"paragraphs":["李白昔游宣城时，谁为太守贤相宜。","掣铃交通唤六博，壮哉意气凌虹霓。","北望楼高气象古，遗风余思犹依依。","我来正值青春半，杂花烂笑禽争飞。","轻烟缭绕淡白日，细风荡漾吹游丝。","高楼帘卷邻袖出，百尺栏干横酒旗。","银鞍白马不知数，龙筝凤管相追随。","杜陵远孙驾别乘，恩威得所名声驰。","华堂重构唤宾客，风前共倒黄金卮。","我为下客最疏放，辱君许可能文词。","死生夤缘释氏说，但觉时换名姓非。","寄言太守勿感戚，共对佳人花下迷。","莫教流水落花去，空闻暮雨哀猿啼。"],"title":"谢杜倅职方兼简汤史君"}
