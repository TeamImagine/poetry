{"author":"杜牧","id":21353,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["百感中来不自由，角声孤起夕阳楼。","碧山终日思无尽，芳草何年恨即休。","睫在眼前长不见，道非身外更何求。","谁人得似张公子，千首诗轻万户侯。"],"title":"登池州九峰楼寄张祜"}
