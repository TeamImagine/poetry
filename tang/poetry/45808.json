{"author":"梁升卿","id":45808,"strains":["平仄○平仄，平平○仄平。","平平平仄仄，平仄仄平平。","仄仄平平仄，平平仄仄○。","平平仄仄仄，平仄仄平平。","仄仄平平仄，平平仄仄平。","○平仄平仄，仄仄仄平平。"],"paragraphs":["何意重关道，千年过圣皇。","幽林承睿泽，闲客见清光。","日御仙途远，山灵寿域长。","寒云入晋薄，春树隔汾香。","国佐同时雨，天文属岁阳。","从来汉家盛，未若此巡方。"],"title":"奉和圣制荅张说扈从南出雀鼠谷"}
