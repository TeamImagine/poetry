{"author":"孔武仲","id":200281,"strains":["平平平仄平仄平，平平平仄仄平平。","平平仄仄平仄仄，仄仄仄仄平平平。","仄平平仄仄平仄，仄仄○平平仄平。","平平仄仄仄平仄，仄仄平平平仄○。"],"paragraphs":["松枝为管京邑无，山翁持赠最勤渠。","千年自饱幽涧雪，一日忽快南窗书。","但知来处已潇洒，况复毫端精有余。","茅斋举眼有真率，象齿琅玕浑不如。"],"title":"赋得九华松管笔"}
