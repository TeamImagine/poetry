{"author":"释居简","id":91156,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["集霰缤缤趁雨飘，回风籍籍委江郊。","重阴冻锁天无畛，一眼平铺池不坳。","直恐径迷随意扫，又疑竹裂带寒敲。","倚阑欲看连云色，更待黄昏桂影交。"],"title":"晚归遇雪"}
