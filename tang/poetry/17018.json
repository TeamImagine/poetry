{"author":"白居易","id":17018,"strains":["平仄仄仄平，平平○仄仄。","平仄仄平仄，仄仄平平仄。","仄○仄仄仄，仄仄平平仄。","○仄仄平○，仄仄○平仄。","仄平平仄仄，仄仄平○仄。","平仄仄○平，平平仄平仄。","○平平仄仄，仄仄平平仄。","仄平平仄平，仄○平平仄。","平仄仄平仄，平平平仄仄。","平仄○仄平，仄仄平平仄。","○平平仄仄，仄仄○○仄。","仄仄仄仄平，仄○平仄仄。"],"paragraphs":["优稳四皓官，清崇三品列。","伊予再尘忝，内愧非才哲。","俸钱七八万，给受无虚月。","分命在东司，又不劳朝谒。","既资闲养疾，亦赖慵藏拙。","宾友得从容，琴觞恣怡悦。","乘篮城外去，系马花前歇。","六游金谷春，五看龙门雪。","吾若默无语，安知吾快活。","吾欲更尽言，复恐人豪夺。","应为时所笑，苦惜分司阙。","但问适意无，岂论官冷热。"],"title":"再授宾客分司"}
