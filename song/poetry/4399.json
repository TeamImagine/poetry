{"author":"邓肃","id":4399,"strains":["平平平平○，平平仄平平。","仄仄仄平仄，仄仄仄平平。","仄仄平平仄，平仄平平平。","平平仄仄仄，平平平仄平。","○平平仄平，仄仄仄平平。","平平仄仄仄，仄仄仄○○。","仄仄平仄平，○仄仄平平。","仄平平仄仄，仄仄平仄平。","平平仄仄仄，平平仄仄平。","平仄仄平仄，仄仄平平平。","○仄平平仄，平平仄仄平。","仄仄仄仄仄，平仄平○○。"],"paragraphs":["丹霞修何行，天花雨红英。","草莽化金碧，宴坐十年成。","落笔多奇语，酬唱皆名卿。","微言寄祸福，无心天籁鸣。","顷年来七峰，见我眼增明。","西来的的意，一语贯三乘。","坐令尘土人，弹指悟无生。","别来今许久，夜梦飞爽灵。","新诗忽入手，春风死草萌。","公以慧生定，我自明而诚。","相望虽千里，秋风共一清。","去去勿作念，明鉴无将迎。"],"title":"谢丹霞老师"}
