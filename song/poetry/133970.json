{"author":"释文珦","id":133970,"strains":["平平仄仄，仄仄仄平。","仄平仄仄，平平仄平。","平平平仄，平平仄平。","仄仄平仄，仄平平平。","○平平仄，仄仄仄仄。","仄平仄仄，仄仄仄仄。","仄平平仄，仄平仄平。","仄○仄平，平仄仄平。","仄仄平平，○仄仄平。","平仄平平，仄仄平平。","仄平平仄，平仄平平。","仄○仄仄，仄仄平平。","仄平仄仄，仄平仄平。","仄仄仄平，仄仄仄○。","仄平平仄，仄仄仄平。","平仄平仄，仄平平平。","平平仄平，仄仄平仄。","平平○○，仄○平平。","仄平平平，平平平平。","仄平仄平，仄仄仄平。","平仄平平，仄平仄平。","仄仄仄仄，平平仄平。","平仄平○，仄平仄平。","平平平仄，平○○○。","平○仄仄，仄○平平。","仄平平仄，平仄平平。","平平平平，仄仄平平。","平平平仄，平平仄平。","平仄平平，○○仄○。","仄仄平○，仄仄仄平。"],"paragraphs":["尧任舜禹，圣化日熙。","二臣至德，惟尧克知。","明良胥会，征庸弗疑。","佐命垂统，股肱纲维。","行尧之道，蚤夜孳孳。","上齐七政，大录万几。","与人为善，念兹在兹。","举相去凶，咨牧授时。","执德于心，其化若驰。","洪水滔天，浩浩无涯。","下民昏垫，荒度为宜。","乃乘四载，奠决刊随。","栉风沐雨，手胼足胝。","四海会同，九泽具陂。","诞敷文德，帝命是祗。","翔泳咸若，凤皇来仪。","尧嘉厥功，翕受敷施。","同声相应，百僚师师。","是知官人，安危之基。","用贤则安，用佞则危。","惟彼陶唐，百工允厘。","后世有述，先天弗违。","能赏能禅，缵承伏牺。","为民之极，黄收纯衣。","明并日月，照临无私。","不言而治，端拱无为。","民无能名，荡荡巍巍。","惟天为大，惟尧则之。","先圣斯言，当深致思。","或未之思，室是远而。"],"title":"尧任舜禹行"}
