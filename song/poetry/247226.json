{"author":"吕本中","id":247226,"strains":["仄平仄仄仄平平，平仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["故人别去两经冬，今岁书来第几封。","正以空疏少制作，不因穷约废过从。","养生漫说终难效，学道无心亦未逢。","若问真归是何处，五更常听寺楼钟。"],"title":"寄刘彦冲兼寄胡原仲刘致中"}
