{"author":"唐仲友","id":64408,"strains":["仄仄仄，仄仄平平仄。","仄平仄仄平平，仄平平平平仄。","仄仄仄平平平，仄仄仄平平平。","仄平平平仄仄，仄平仄平平平。","仄平仄平仄仄，平仄仄平平平。","○平平平仄仄，仄平仄平平平。","仄平平平○○仄，○仄仄平○○平。","仄仄平平平平仄，仄平平平平仄平。","仄平平平平仄仄，仄平平平平仄○。","仄仄平平平仄仄，平仄平平○平平。","仄仄○○仄，仄仄仄平平。","平平平仄仄，仄○平仄平。","平平仄仄仄，平仄平平平。","仄仄仄平仄，仄仄仄平平。","仄仄平平仄，平仄仄平平。","○仄仄平平仄，仄仄平平平仄。","仄平平平平平，○仄仄平仄仄。","仄仄○平平平，仄仄平平○仄。","平仄平平○○，仄平平平平仄。","平平平平平，○仄○平平仄平。"],"paragraphs":["月皎皎，皎皎飞明镜。","涤风露以孤高，照溪山而清静。","协二气之金精，肃万物之西成。","卷云衢之点缀，廓天路之澄清。","扫埃{土盍}于玉宇，流沆瀣于金茎。","泛林光于远野，转檐影于高城。","荡金蛇兮深浪涌，浸玉兔兮长滩平。","射潜渊兮鱼龙动，冷巢栖兮乌鹊惊。","在冰壶兮心腑快，吸琼华兮毛骨轻。","念远人兮怀塞北，依末光兮思承明。","颢气分深浅，素魄有亏盈。","桥成牛女渡，日沈河汉倾。","光辉半八月，忧乐殊群情。","肃肃渐寒色，远雁向南征。","此景皆奇绝，兹地独峥嵘。","当午夜之寥閴，带远烟之蒙幂。","认遥山于微微，分近树于历历。","急捣衣之寒砧，引泊舟之横笛。","繄赏心之难并，对兹焉真无敌。","佳人兮怀哉，参已横兮归去来。"],"title":"续八咏 秋空月皎皎"}
