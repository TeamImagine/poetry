{"author":"陈襄","id":157256,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["名卿犹此滞闲曹，贲育何须举一毫。","夜直甘泉西掖近，晓趋峣阙北辰高。","蒙庄吏隠机心息，老杜诗成笔力豪。","祗恐多才难久次，不同新进累资劳。"],"title":"次韵和程少卿省宿寄齐熙业少卿"}
