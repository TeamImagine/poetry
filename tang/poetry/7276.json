{"author":"李端","id":7276,"strains":["仄仄仄平○，平平仄○仄。","平平仄平仄，仄仄平平仄。","仄仄○平平，平○平仄仄。","○平仄仄仄，仄仄○平仄。","仄仄仄平平，平平平仄仄。","平平仄○仄，平仄平仄仄。","仄仄仄○平，平仄平仄仄。","仄平平仄仄，仄仄平仄仄。","仄仄仄平平，平平平○仄。","○平平仄仄，平仄平平仄。","仄仄仄平平，仄平○仄仄。","平平平仄仄，平仄○○仄。","平仄仄平平，仄仄平平仄。"],"paragraphs":["朔雁去成行，哀蝉响如昨。","时芳一憔悴，暮序何萧索。","笑语且无聊，逢迎多约略。","三山不可见，百岁空挥霍。","故事尽为愁，新知无复乐。","夫君又离别，而我加寂寞。","惠远纵相寻，陶潜祗独酌。","主人恩则厚，客子才自薄。","委曲见提携，因循成蹇剥。","论边书未上，招隐诗还作。","贵者已朝餐，岂能敦宿诺。","飞禽虽失树，流水长思壑。","千里寄琼枝，梦寐青山郭。"],"title":"长安书事寄薛戴"}
