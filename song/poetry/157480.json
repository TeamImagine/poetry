{"author":"韩维","id":157480,"strains":["○平仄平平，仄仄仄平仄。","平平仄仄仄，仄仄仄仄仄。","平平仄平平，仄仄仄平仄。","平平仄平仄，平仄仄平仄。","仄平仄仄仄，平仄仄仄仄。","仄平平仄平，仄仄平○仄。","仄○平平仄，○仄平○仄。","仄平平仄仄，平仄仄○仄。","仄仄平平平，仄仄平仄仄。","仄平平仄平，平仄仄平仄。","仄平仄平仄，仄仄仄仄仄。","仄仄平仄○，仄仄仄平仄。","仄仄仄平仄，平○仄平仄。","平平平仄平，仄仄仄平仄。","平平仄平○，仄平平仄仄。"],"paragraphs":["长林拂云根，一迳绝城腹。","荆扉带翠樾，斗下地愈束。","清溪自南来，势抵北崖曲。","清平水流漫，东去入修竹。","境幽百物遂，鱼鸟得所欲。","况依仁者居，不与钩弹触。","有如嘉宾至，相与娱听嘱。","鸟飞鸣我傍，鱼泳出深渌。","薄暮登前冈，四顾山在目。","雨滋春稼繁，风动野花馥。","达人乐天性，不待外物足。","遂令兹地胜，久不事营筑。","顾我指崖下，秋当结茅屋。","渠波环古台，辇石坐幽澳。","霜前复来观，兔肥山酒熟。"],"title":"南溪"}
