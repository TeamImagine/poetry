{"author":"严郭","id":37982,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["此禽轻巧少同伦，我听长疑舌满身。","星未没河先报晓，柳犹粘雪便迎春。","频嫌海燕巢难定，却讶林莺语不真。","莫倚清风更多事，玉楼还有晏眠人。"],"title":"赋百舌鸟"}
