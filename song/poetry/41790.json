{"author":"陆游","id":41790,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["床有蒲团坐负墙，室无童子自烧香。","人图作佛虽堪笑，我爱逃禅亦太狂。","樱笋久忘晨入省，莼鲈犹喜老还乡。","汗青未绝茶经笔，那暇投文吊战场。"],"title":"初夏二首  其一"}
