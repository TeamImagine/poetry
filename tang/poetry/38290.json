{"author":"郑昉","id":38290,"strains":["○仄平平仄，○平仄仄平。","仄平平仄仄，平仄仄○平。","○仄平平仄，平平仄仄○。","平○平仄仄，○○仄平平。","平仄平平仄，平平仄仄平。","仄平平○仄，仄○仄平平。","平仄平平仄，平平仄仄平。","平仄仄平仄，平仄仄平平。"],"paragraphs":["如面诚非一，深心岂易知。","入秦书十上，投楚岁三移。","和玉翻为泣，齐竽或滥吹。","周行虽有寘，殷鉴在前规。","寅亮推多士，清通固赏奇。","病诸方号哲，敢相反成疵。","冬日承余爱，霜云喜暂披。","无令见瞻后，回照复云疲。"],"title":"人不易知"}
