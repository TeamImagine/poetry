{"author":"苏轼","id":194377,"strains":["仄平平仄○平仄，仄仄○○仄平仄。","○平仄仄仄仄平，仄仄平平仄平仄。","平平仄仄仄仄仄，○○平○平仄仄。","平平仄仄仄平仄，仄○仄仄平平仄。","平平仄仄仄平仄，仄仄仄平平仄仄。","○平仄仄仄平平，平仄平平仄平仄。","仄平仄仄○平仄，仄仄仄平○仄仄。","○仄平○仄平仄，仄仄平平仄平仄。","平平○仄仄平平，平仄仄○○仄仄。","平平仄仄○仄仄，仄仄平平仄○仄。","仄平仄仄仄仄平，○仄仄仄○平仄。","平仄平平仄平仄，仄仄仄仄平平仄。"],"paragraphs":["具区吞灭三州界，浩浩汤汤纳千派。","从来不着万斛船，一叶渔舟恣奔快。","仙坛古洞不可到，空听余澜鸣湃湃。","今朝偶上法华岭，纵观始觉人寰隘。","山头卧碣吊孤冢，下有至人僵不坏。","空余白棘网秋虫，无复青莲出幽怪。","我来徙倚长松下，欲掘茯苓亲洗晒。","闻道山中富奇药，往往灵芝杂葵薤。","诗人空腹待黄精，生事只看长柄械。","今年大熟期一饱，食叶微虫直癣疥。","白花半落紫穟香，攘臂欲助磨镰铩。","安得山泉变春酒，与子一洗寻常债。"],"title":"又次前韵赠贾耘老"}
