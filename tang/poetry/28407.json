{"author":"陆龟蒙","id":28407,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["秋早相逢待得春，崇兰清露小山云。","寒花独自愁中见，曙角多同醒后闻。","钓具每随轻舸去，诗题闲上小楼分。","重思醉墨纵横甚，书破羊欣白练裙。"],"title":"怀杨台文杨鼎文二秀才"}
