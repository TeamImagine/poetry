{"author":"李汇","id":5985,"strains":["仄平平仄仄平○，平仄○○仄仄平。","仄仄平平平仄仄，平平仄仄仄平平。","平平仄仄○○仄，仄仄平平仄仄平。","平仄○平平仄仄，平平仄仄仄平平。","平平仄仄○○仄，仄仄平平仄仄平。","○仄平平平仄仄，平平○仄仄平平。","仄平平仄平平仄，仄仄平平仄仄平。","仄仄平平○仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平○。"],"paragraphs":["至真方域古今传，琳馆兴从汉武年。","石作双门何突兀，山为九锁自回环。","仙人隐迹留中路，处士灵坛閟远巅。","甘洁三泉齐涌地，峥嵘一柱独擎天。","群峰缭绕更相挹，五洞萦迂暗接连。","当日高崖曾虎伏，于今深穴有龙眠。","茂林葱郁曾鸣凤，邃宇清虚每聚仙。","地贮金丹藏箬下，芝翻白鼠走岩前。","宫随劫火虽灰矣，境异尘寰尚俨然。","稍待升平名遂后，便来居此结良缘。"],"title":"游洞霄"}
