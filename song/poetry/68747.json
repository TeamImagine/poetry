{"author":"文彦博","id":68747,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["几年洛社盍朋簪，照席琼枝秀出林。","月夕同游诗笔健，花时共赏酒杯深。","帝纶中出荣开府，使节西驰怆判襟。","远寄佳章念衰朽，知君最有岁寒心。"],"title":"知府学士远寄雅章曲念衰老谨依高韵和呈粗伸感佩之意"}
