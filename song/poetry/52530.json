{"author":"释宝昙","id":52530,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平仄仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["梦中身世亦间关，觉后悬知去不难。","陶令归来犹有酒，子云老去不迁官。","时供采撷花千树，醉共团栾竹万竿。","想见春风更啼鸟，沉香庭院不胜寒。"],"title":"又和自官舍梦归南湖"}
