{"author":"司空曙","id":7628,"strains":["平仄○○仄，平平仄仄平。","仄○○仄仄，平仄仄○平。","仄仄平平仄，平平仄仄平。","仄平平仄○，平仄仄平平。","仄仄平○仄，平平仄仄平。","仄平仄平仄，○仄仄平○。"],"paragraphs":["香殿留遗影，春朝玉户开。","羽衣重素几，珠网俨轻埃。","石自蓬山得，泉经太液来。","柳丝遮绿浪，花粉落青苔。","镜掩鸾空在，霞消凤不回。","唯余古桃树，传是上仙栽。"],"title":"题玉真观公主山池院"}
