{"author":"隐峦","id":40512,"strains":["平平○仄平平仄，仄仄平平平仄仄。","平平仄仄仄仄平，平仄○平仄平仄。","平仄平平仄仄平，平平平仄仄平平。","平○仄仄平平仄，平仄仄平○仄平。"],"paragraphs":["居游正值芳春月，蜀道千山皆秀发。","溪边十里五里花，云外三峰两峰雪。","君上匡山我旧居，松萝抛掷十年余。","君行试到山前问，山鸟只今相忆无。"],"title":"蜀中送人游庐山"}
