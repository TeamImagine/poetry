{"author":"韩淲","id":86323,"strains":["仄平○平平，仄仄仄仄仄。","平仄仄平平，仄仄仄平仄。","○○仄仄平，平仄仄仄仄。","仄○仄仄○，仄平仄仄仄。","平仄仄平平，仄仄仄仄仄。","○平仄仄平，仄仄○平仄。","平仄仄仄仄，仄仄仄○仄。","平仄仄平平，平仄仄平仄。","平仄平○平，平平仄平仄。","仄平平○平，○平仄平仄。"],"paragraphs":["绍熙三年冬，二十有五日。","良月信城西，一火近千室。","其间邸店多，吾亦仅六七。","暮收五百钱，旦为十口实。","兹乃例遭焚，隠忍不敢诘。","闲常巷党人，意谓颇丰逸。","高者即见鄙，下者但相疾。","终岁纵栖栖，畴肯顾蓬荜。","生产今泯焉，诸贤必能悉。","祝融疑相吾，参元可同律。"],"title":"祝融吟"}
