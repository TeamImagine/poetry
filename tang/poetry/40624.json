{"author":"贯休","id":40624,"strains":["平仄仄仄仄仄仄仄平平，平平仄仄平平平。","平平平仄仄○仄，平平仄仄平平平。","仄平○平仄平仄，仄○平平平平仄。","平平仄仄平仄平，平仄仄平仄平仄。","仄○仄○仄平仄，仄仄平平○○仄。","仄平仄仄○仄○，平平仄仄仄平仄。","仄平仄仄平平仄，仄仄平平仄○仄。","仄○仄，仄平仄平○平仄。"],"paragraphs":["君不见道傍树有寄生枝，青青郁郁同荣衰。","无情之物尚如此，为人不及还堪悲。","父归坟兮未朝夕，已分黄金争田宅。","高堂老母头似霜，心作数支泪常滴。","我闻忽如负芒刺，不独为君空叹息。","古人尺布犹可缝，浔阳义犬令人忆。","寄言世上为人子，孝义团圆莫如此。","若如此，不遄死兮更何俟。"],"title":"行路难 五"}
