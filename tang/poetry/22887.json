{"author":"李商隐","id":22887,"strains":["平仄仄平○，平平仄仄平。","○○平仄仄，仄仄仄平平。","平仄平○仄，○○仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄仄平。","仄仄平平仄，平平仄仄平。","仄平平仄仄，仄平仄平平。"],"paragraphs":["垂柳碧鬅茸，楼昏雨带容。","思量成夜梦，束久废春慵。","梳洗凭张敞，乘骑笑稚恭。","碧虚随转笠，红烛近高舂。","怨目明秋水，愁眉淡远峰。","小阑花尽蝶，静院醉醒蛩。","旧作琴台凤，今为药店龙。","宝奁抛掷久，一任景阳钟。"],"title":"垂柳"}
