{"author":"徐珩","id":25702,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["叶脱林梢处处秋，壮怀易感更登楼。","日斜锺阜烟凝碧，霜落秦淮水慢流。","人似仲宣思故国，诗如杜老到夔州。","十年前作金陵梦，重抚栏干说旧游。"],"title":"和虞智父登金陵清谿阁"}
