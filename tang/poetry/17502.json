{"author":"白居易","id":17502,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["化成同轨表清平，恩结连枝感圣明。","帝与九龄虽吉梦，山呼万岁是虚声。","月低仪仗辞兰路，风引笳箫入柏城。","老病龙髯攀不及，东周退傅最伤情。"],"title":"开成大行皇帝挽歌词四首奉敕撰进 四"}
