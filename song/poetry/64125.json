{"author":"程洵","id":64125,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["黄花岁岁与秋期，又见登高落帽时。","云水光中孤赏玩，簿书丛里足栖迟。","大篇且对玉连琐，小酌何须金屈卮。","只恐颓檐并败屋，不禁巽二恣狂吹。"],"title":"次韵祖德九日"}
