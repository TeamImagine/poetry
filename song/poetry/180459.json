{"author":"王安石","id":180459,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["画舸幽寻北果园，应将陈迹问桑门。","地随墙墅行多曲，天著冈峦望易昏。","故国时平空有木，荒城人少半为村。","悠悠兴废皆如此，赖付干愁酒一樽。"],"title":"即席次韵微之泛舟"}
