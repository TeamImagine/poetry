{"author":"成{山/咢}","id":38257,"strains":["平仄平平仄，平○仄仄平。","仄平平仄仄，仄仄仄平平。","平仄平○仄，平平仄仄平。","仄平平仄仄，○仄仄平平。","○仄平平仄，平平仄仄平。","仄○平仄仄，○仄仄平平。"],"paragraphs":["高阁聊登望，遥分禹凿门。","刹连多宝塔，树满给孤园。","香境超三界，清流振陆浑。","报慈弘孝理，行道得真源。","空净祥烟霁，时光受日温。","愿从初地起，长奉下生尊。"],"title":"登圣善寺阁望龙门"}
