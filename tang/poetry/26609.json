{"author":"刘沧","id":26609,"strains":["平仄平平仄仄平，平平平仄仄平平。","平平仄仄仄平仄，仄仄仄平仄仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["玄髪辞家事远游，春风归雁一声愁。","花开忽忆故山树，月上自登临水楼。","浩浩晴原人独去，依依春草水分流。","秦川楚塞烟波隔，怨别路岐何日休。"],"title":"春日旅游"}
