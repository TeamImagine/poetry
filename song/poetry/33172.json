{"author":"陆游","id":33172,"strains":["仄平仄仄○，仄仄平仄平。","仄○仄仄平，仄仄平仄平。","仄平平平仄，仄仄仄仄○。","平○平平仄，平仄仄仄平。","平平仄仄仄，仄仄○平平。","仄平仄平平，仄仄仄仄平。","平平仄仄仄，○平○仄平。","仄平平仄平，仄仄平平平。","仄仄平仄仄，平平仄平平。","平○仄平仄，仄仄平平平。"],"paragraphs":["似闲有俸钱，似仕无簿书。","似长免事任，似属非走趋。","病能加餐饭，老与酒不疏。","婆娑东湖上，幽旷足自娱。","时时唤客醉，小阁临红蕖。","钓鱼斫银丝，擘荔见玉肤。","檀槽列四十，遗声传故都。","岂惟豪两川，自足夸东吴。","但恨诗不进，榛荒失耘锄。","何当扫纤艳，杰作追黄初。"],"title":"醉书"}
