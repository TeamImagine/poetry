{"author":"方干","id":30289,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["截湾冲濑片帆通，高枕微吟到剡中。","掠草并飞怜燕子，停桡独饮学渔翁。","波涛漫撼长潭月，杨柳斜牵一岸风。","便拟乘槎应去得，仙源直恐接星东。"],"title":"路入剡中作"}
