{"author":"王十朋","id":23976,"strains":["仄仄平平仄仄平，平平平仄仄平平。","仄平平仄仄平仄，仄仄平平平仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["忆昔江东会众仙，诗筒来往走山川。","造楼游戏偶成凤，炼石辛勤同补天。","堪叹交游隔生死，尚余文字带芳鲜。","欲收膏馥增前集，舶使新诗自合编。"],"title":"提舶示观楚东集用张安国韵因思鄱阳与唱酬者五人今六年矣陈何二公已物故余亦离索为之慨然复用元韵"}
