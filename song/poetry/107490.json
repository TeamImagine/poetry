{"author":"王迈","id":107490,"strains":["平平平仄仄平平，仄平仄仄○仄平。","平平平仄仄仄平，平平仄平仄平平。","平○仄仄平平平，仄○仄仄仄仄平。","仄平平仄平平仄，仄仄仄仄仄仄仄。","平仄仄仄○平仄，平仄平平仄仄仄。"],"paragraphs":["东邻年少养狞鹰，置之臂上拊玩频。","呼来麾去性日驯，痴儿偶然见之嗔。","鹰张利爪挐儿身，眇其只目视主人。","主人初以鹰为戏，一日悔欲自断臂。","非我类者其心异，吾赋鹰诗所以志。"],"title":"臂鹰诗"}
