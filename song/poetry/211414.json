{"author":"刘跂","id":211414,"strains":["平平平仄仄，仄仄仄○○。","仄仄平平仄，平平仄仄平。","平平仄平仄，仄仄仄平平。","仄仄平平仄，平○仄○平。","平平○仄仄，平仄仄平平。","仄仄平平仄，平平○仄平。"],"paragraphs":["终年情脉脉，此夕夜迟迟。","玉宇秋来阔，珠帘夜后宜。","仙娥月为姊，海实树生儿。","露共云车下，风将鹊扇移。","鲛盘空有泪，椽笔未成诗。","借取挥戈便，金釭更百枝。"],"title":"七夕戏效西昆体"}
