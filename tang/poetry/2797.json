{"author":"杜甫","id":2797,"strains":["○平仄仄仄，仄仄仄仄平。","平○仄仄仄，仄仄平平平。","平仄仄○平，平平仄○平。","平○仄仄仄，仄仄平平平。","○仄仄平仄，仄平平仄平。","仄仄仄平平，仄平平仄平。","仄平仄仄仄，仄仄○平平。","仄仄仄○仄，○平平仄○。","平仄仄仄仄，平○平仄平。","○平仄仄平，○仄○○平。"],"paragraphs":["中军待上客，令肃事有恒。","前驱入宝地，祖帐飘金绳。","南陌既留欢，兹山亦深登。","清闻树杪磬，远谒云端僧。","回策匪新岸，所攀仍旧藤。","耳激洞门飙，目存寒谷冰。","出尘閟轨躅，毕景遗炎蒸。","永愿坐长夏，将衰栖大乘。","羁旅惜宴会，艰难怀友朋。","劳生共几何，离恨兼相仍。"],"title":"陪章留后惠义寺饯嘉州崔都督赴州"}
