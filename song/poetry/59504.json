{"author":"陈造","id":59504,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["未解州符累已轻，辞源满意酒边倾。","颉颃前辈真无愧，褒拂迂儒每过情。","老境更堪听别语，书邮当复固齐盟。","吴山正合供酬唱，安得风前两翼生。"],"title":"再次韵送张守  其二"}
