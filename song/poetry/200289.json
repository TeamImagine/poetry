{"author":"孔武仲","id":200289,"strains":["平平仄仄平仄仄，○平平平仄平仄。","平平仄仄仄平○，仄仄仄平平仄仄。","平平仄仄仄平仄，仄仄平平仄平仄。","平平仄仄平○仄，平○仄仄平平平。","仄○仄仄仄仄平，仄仄仄仄平平平，平平仄仄○平平。"],"paragraphs":["西垣寂寞今已久，三贤文章凤池手。","朝来不复恋山中，后至傥谁居客右。","华堂刻石映今古，秀句连章动星斗。","鸰原棣萼俱相望，龙吟虎啸生辉光。","就中贡父我故乡，况有小阮争翺翔，翩翩亦试中书堂。"],"title":"三舍人题名于后省皆赋诗因寄呈刘贡父"}
