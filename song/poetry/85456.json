{"author":"李壁","id":85456,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["翠华南度几千余，始见中原与闰俱。","千载一时周历数，两河百郡汉舆图。","平南上策归诸葛，伐北奇功属寄奴。","安得忠良负雄略，一清关洛到江湖。"],"title":"再和雁湖十首  其三"}
