{"author":"李之仪","id":205173,"strains":["仄仄平平○仄仄，仄仄平平仄平仄。","仄平平仄仄仄平，仄仄仄平平仄仄。","平平仄仄平平仄，仄仄平平平仄仄。","仄仄平平仄仄平，仄仄○○平仄仄。","仄平仄仄平平仄，仄平仄仄平○○。","平平仄仄仄平平，仄仄仄平平仄仄。","仄仄平仄平平平，仄仄○平仄仄○。","平○仄仄平○仄，平平平仄平○平。","平平仄仄仄仄仄，平仄仄平平仄仄。","平○平仄仄○平，○仄○平平仄仄。","平仄仄仄平平平平仄仄，平平仄平仄平仄。","平○平仄平平平，仄○平平仄平仄。"],"paragraphs":["老眼逢春如有隔，不觉花前手频拭。","昔陪韦杜尺五天，此地去天今几尺。","东家有客贪春甚，酒作衾裯花作枕。","瘦逼休文臂渐消，渴近相如尤𣨼饮。","赏心直以花为命，醉头只恐扶难正。","春归每恨太忙生，不惜一春常似病。","我老无用终安之，屡欲从君独较迟。","方将结束穷胜致，投懽祗许春相知。","诗来苦诉不自乐，春固恼人多索寞。","何妨强袭起应刘，间促扁舟寻李郭。","君不见乐羊功名方煜煜，归来谤书已盈箧。","争如随地任低昂，漫浪猗玕尽元结。"],"title":"次韵君俞病中见寄"}
