{"author":"苏轼","id":195376,"strains":["仄仄仄仄平，仄平仄○平。","平○仄平平，仄仄仄平○。","平仄平仄平，平仄仄平平。","仄平仄仄平，仄仄仄仄平。","平平仄平平，仄仄平仄平。","平仄仄仄仄，仄平仄平平。","平平仄平仄，仄仄○仄平。","仄仄仄平仄，仄平平仄平。","仄平平平仄，仄平○仄平。","仄仄仄○平，仄仄○平平。"],"paragraphs":["水性故自清，不清或挠之。","君看此廉泉，五色烂摩尼。","廉者为我廉，何以此名为。","有廉则有贪，有慧则有痴。","谁为柳宗元，孰是吴隠之。","渔父足岂洁，许由耳何淄。","纷然立名字，此水了不知。","毁誉有时尽，不知无尽时。","朅来廉泉上，捋须看鬓眉。","好在水中人，到处相娱嬉。"],"title":"廉泉"}
