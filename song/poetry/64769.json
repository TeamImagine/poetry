{"author":"章甫","id":64769,"strains":["平平仄仄平仄平，仄仄平平平平平。","仄平仄仄○平仄，仄仄平平平仄平。","平仄平平仄？仄，仄仄平平仄平仄。","○仄平平仄仄平，平平○仄平○仄。","仄○仄仄仄平平，仄平平仄平平平。","平平平仄平仄仄，○仄平○仄平仄。"],"paragraphs":["西湖景物天与奇，岁晚春风常探支。","水边竹外更幽绝，一夜花开南北枝。","何处飞来两㶉𫛶，影碎晴波荡春碧。","荷盖凋零荇带寒，徘徊如与花相识。","短屏画手岂无心，待公归赴西湖春。","年年春色花照席，应念挥毫老宾客。"],"title":"张使君以画屏求题"}
