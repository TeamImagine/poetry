{"author":"陆游","id":40689,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["清羸正怯倚阑干，纱帽还惊半指宽。","日漏云端才欲暖，风催梅信又成寒。","寻僧竹院逢茶熟，引鹤溪桥及雪残。","只道捐书差似达，庖丁数纸尚须看。"],"title":"戏遣老怀五首  其二"}
