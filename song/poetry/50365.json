{"author":"周必大","id":50365,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["翊戴南阳第一春，驰驱北伐太原津。","天开今代风云会，运应中兴岁月新。","霖雨正宜苏大旱，清风未可作闲人。","一杯安足为公寿，看饮思堂万斛醇。"],"title":"邦衡生日用旧岁韵"}
