{"author":"徐照","id":80127,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["渭川千亩空闻说，得似君家亦是难。","畦仆不知生凤实，野翁祇欲乞鱼竿。","忽惊残粉飘苍雪，最喜幽声胜远滩。","六月火云飞不尽，谁知此处独清寒。"],"title":"题永州唐德明竹园"}
