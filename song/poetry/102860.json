{"author":"魏了翁","id":102860,"strains":["仄平仄仄仄仄平，仄平○○平仄平。","平平仄平仄平仄，仄仄仄仄平仄平。","○平○仄平仄仄，仄平仄平仄平仄。","仄平平仄仄平仄，平平仄○平平仄。","仄平仄仄平仄平，仄平仄仄平仄平。","平平平平仄平仄，平仄仄仄平平平。","平○仄仄仄仄仄，平○仄仄平平仄。","平平仄仄平平平，○仄平平仄平仄。","平平○仄仄○平，仄仄仄仄平平平。","仄平平平仄仄○，平仄○仄平平平。","仄平仄仄仄○仄，仄平仄平仄仄平。","平仄仄仄平仄平平，平平○仄仄仄平。"],"paragraphs":["古来五大不在边，国家长虑初解弦。","西南计臣授𫓧钺，独以一手擎半天。","三边将士趋节制，百城吏民服威惠。","载宣宽诏问无恙，扶藜往听翁颜喜。","我图尔土居未怡，室家仅葺风雨欺。","波涛沄沄逐风靡，山色澹澹忧陵夷。","机空络纬那可织，徽穿虎豹畴能识。","秦门夕燧虽平安，燕帐秋弓未休息。","翁颜且喜旧观还，尚恐世事愁无端。","祝公为民久远虑，忧顾期使西南宽。","美官厚禄等闲耳，得君得时不易然。","君不见富公在青州，多于中令廿四年。"],"title":"王总领生日"}
