{"author":"邹浩","id":220850,"strains":["仄平平仄仄平平，仄仄平平仄仄平。","仄平仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["一时多难见忠臣，力拥貔貅捍此城。","岂为圣人曾作宰，由来壮志在留名。","鐡枪埋没今何处，庙食追崇事若生。","功业已经华衮赠，只应长伴斗魁明。"],"title":"过中都王彦章庙"}
