{"author":"王庭珪","id":238148,"strains":["仄仄仄平仄仄平，仄平平仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["竹径潜通几许深，远窗寒色半晴阴。","朱轮画毂走何事，明月清风惬素心。","宴坐壶中观彗景，时游物外拂尘襟。","此君定自能留凤，更绝飞鸦噪暮林。"],"title":"和刘元弼遽室"}
