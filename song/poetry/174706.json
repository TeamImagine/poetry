{"author":"刘敞","id":174706,"strains":["平仄仄仄平，仄仄平仄平。","平仄仄平仄，平仄仄仄平。","平仄平平仄，仄仄仄仄平。","仄仄平平仄，仄平仄平平。","仄○仄○平，仄仄平仄平。","仄平平仄仄，仄仄平平平。","○仄平仄仄，仄仄仄仄平。","平仄○仄仄，平平仄平平。"],"paragraphs":["贫病不出门，趣与时俗乖。","高卧谢宾客，秋叶忽满阶。","今旦为谁埽，释子远见怀。","问我平安否，旷然外形骸。","貌疏意如真，语淡情反谐。","旅人非一感，及尔能安排。","闻道常愧晚，智也岂有涯。","他日更解榻，虚谈慰心斋。"],"title":"赠山僧"}
