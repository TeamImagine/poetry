{"author":"邹浩","id":220617,"strains":["平平仄仄仄，○仄平平平。","仄○平平仄，仄仄平平平。","平仄○仄仄，平平仄平平。","仄平仄平仄，平仄平○平。","平平仄平仄，仄仄平平平。","平平仄仄仄，仄仄平平平。","平平仄仄仄，仄仄平平平。","仄平○仄仄，仄仄○平平。"],"paragraphs":["人生本逆旅，行止良悠悠。","试看康荘上，辙迹多成沟。","公子分闭户，时来亦何由。","载书晓遄迈，春令方如秋。","河滨古城府，税鞅聊优游。","青云捷径在，氏庾非君优。","臧孙故有后，斩斩承风流。","故为重作恶，日暮犹登楼。"],"title":"送幼安赴澶仓"}
