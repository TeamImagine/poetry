{"author":"释居简","id":91887,"strains":["仄平平，仄平平，仄平仄仄平仄平。","仄平仄仄平仄平，平平仄仄平○平。","仄仄仄仄仄仄平，仄○仄仄仄仄○。","仄平○平仄平仄，仄仄平平○仄仄。","仄仄平平仄仄平，仄○平平仄平仄。","平平仄仄仄平平，仄仄平平○仄仄。","仄仄平○仄仄○，○仄平○仄平仄。"],"paragraphs":["草薰薰，木欣欣，海棠昨日随雨零。","牡丹欲放金紫新，余芳各自争鲜明。","小圃日涉不日成，品分目署月旦评。","是家当年驾卢骆，祖烈亭亭相博约。","振陋鉏荒十亩余，坐看鸢飞与鱼跃。","奇奇怪怪幻玲珑，白白红红相杂错。","小𥩟人间日月长，更拓胸中小丘壑。"],"title":"杨园四题  其一"}
