{"author":"白玉蟾","id":121209,"strains":["平平仄平仄平仄，平平仄平○平仄。","仄平平仄仄仄平，平仄○平仄平仄。","平平平平仄○○，仄○仄平仄仄仄。","平平平仄仄○平，平仄平平仄仄仄。","平平平仄仄仄平，仄平仄仄仄平仄。","平仄平○平仄平，平仄平平○仄仄。","仄平平仄仄平平，仄平仄仄仄平仄。","仄平仄仄平仄平，平仄平○仄平仄。","○平仄仄仄平仄，仄仄平平仄仄仄。","仄平平仄仄平平，平平平仄仄平仄。","仄平平仄仄仄平，平平平仄仄仄仄。","仄仄○○仄仄仄，仄平仄仄仄平仄。","仄仄仄○平仄仄，平仄平平仄平仄。","仄仄平平平仄平，平平仄仄平仄仄。","平平平仄仄○○，○仄仄仄平平平。","仄○平仄仄仄平，仄仄平平仄平平。","平平仄仄仄仄仄，仄仄仄平○仄仄。","平平仄仄平○平，平仄○○平仄仄，仄仄平平仄平○。"],"paragraphs":["千山万山耸寒碧，桃花李花正春色。","客来登此一览亭，东望长江渺无极。","烟飞松坞晓苍凝，雨过竹林晚翠滴。","人家楼阁下参差，天宇云霞上郁密。","平湖青草覆白沙，峭崖断岸几千尺。","芦荻丛中鸥鹭闲，来往渔舟三两只。","柳阴浓淡夕阳斜，藓岩石磴满山赤。","落鸦噪下枯树枝，鸡犬声中半樵笛。","疏篱小屋可容膝，目对青霄一太息。","满城车马走红尘，何人知享此幽寂。","竹炉焚罢柏子香，甆杯倾泻碧玉液。","饮到如泥卧石鼓，醒来瀹茗自闲适。","啸咏太空歌一曲，风吼千林月华白。","一览亭前双目明，诗成自觉天地窄。","云崖烟树几重重，三百六十真奇峰。","我将持斧扣洞门，借问蟠桃几时红。","流光瞬息付一电，万事转头如去箭。","南康有个陈参军，心镜如如成一片，自笑浮生若春燕。"],"title":"一览亭"}
