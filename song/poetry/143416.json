{"author":"舒岳祥","id":143416,"strains":["仄平仄平仄，平平平仄平。","平仄仄平仄，仄仄平平平。","仄平仄仄仄，仄仄仄○平。","仄○平平仄，平仄仄仄平。","○平平仄仄，仄平仄平平。","仄平仄平仄，平仄平仄平。","平平仄平仄，平平仄○平。","仄仄仄仄仄，仄平平○平。","平平仄平仄，平仄仄平平。","平平仄平仄，仄仄平仄平。","仄仄仄仄仄，仄仄○平平。","○仄仄平仄，仄仄平平平。","○仄仄仄平，平平仄仄平。"],"paragraphs":["碧桃有佳实，方春开白花。","花悦悦花者，实惠能诗家。","咏花不咏实，未解写叹嗟。","水苍充朝佩，天碧泻露华。","空青珍莫采，帝珠浄无瑕。","水波远涵竹，霄影浮副瓜。","春山浄梳掠，秋烟澹笼遮。","卵色未有别，胆形图更加。","清酸笑金橘，寒脆压银茄。","瑶池漱灵液，萼绿蒙翠纱。","一食润燥吻，再食思无邪。","三食换仙骨，四食凌飞霞。","回首谢玉塘，吾诗不妄夸。"],"title":"谢达善见惠碧桃古体"}
