{"author":"苏轼","id":194717,"strains":["平○仄仄仄仄平，平仄仄仄○平平。","平平仄仄○仄平，仄仄仄仄平平平。","仄○仄平仄平平，平平仄仄仄平平。","仄平平平仄平平，平平仄仄平仄平。","平平仄仄平平平，仄平平仄仄仄○。","平平仄平仄○平，仄仄平仄仄平平。"],"paragraphs":["颠张醉素两秃翁，追逐世好称书工。","何曾梦见王与锺，妄自粉饰欺盲聋。","有如市娼抹青红，妖歌嫚舞眩儿童。","谢家夫人澹丰容，萧然自有林下风。","天门荡荡惊跳龙，出林飞鸟一扫空。","为君草书续其终，待我他日不匆匆。"],"title":"题王逸少帖"}
