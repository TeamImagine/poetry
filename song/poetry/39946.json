{"author":"陆游","id":39946,"strains":["○平仄仄仄仄平，平仄○仄平平平。","平平仄平平仄仄，仄仄仄仄○平平。","平平仄仄平仄仄，○仄平仄平平平。","○平仄仄平仄仄，平平仄仄○平平。","仄平仄仄仄仄仄，平平仄仄仄仄平。","平平平仄○平仄，仄仄平平仄仄平。"],"paragraphs":["空堂寂寂暑气清，祇有燕雀无人声。","云头忽移帘影失，雨点乱集荷盘倾。","沟坑水溢鱼鳖喜，庭户风送蛟龙腥。","衣巾汗垢为一洗，呼奴举榻临前楹。","取泉石井试日铸，吾诗邂逅亦已成。","何由探借中秋月，与子同游白玉京。"],"title":"南堂"}
