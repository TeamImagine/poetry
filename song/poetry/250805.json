{"author":"刘才邵","id":250805,"strains":["平平平○平仄平，仄仄仄仄平平平。","○仄仄平平仄仄，平平平仄平平平。","平平仄仄仄○仄，仄仄平仄平仄平。","平平○平仄仄仄，○仄仄仄○仄平。","仄平仄仄○仄仄，仄仄仄仄平平平。","仄○仄仄仄平仄，平平○仄平平平。","仄平仄仄仄平平，仄仄仄仄平平平。","仄平平平○仄仄，仄仄平○仄仄平。"],"paragraphs":["毗耶城中无垢师，丈室仅似蜗牛庐。","三万二千师子坐，同时容纳无赢余。","圎通境界不思议，一颗玄入随卷舒。","先生从来道眼具，深入不二离圏模。","粟庵宴坐观万法，不以诞幻惊群愚。","炯如白月挂圎碧，千江分影冰轮孤。","乃知芥子纳须弥，妙用岂以常形拘。","惜哉山人空索价，不悟心藏万卷书。"],"title":"题段成之粟庵"}
