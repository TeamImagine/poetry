{"author":"孙勰","id":211573,"strains":["平仄仄平仄，○仄平仄平。","平平仄仄仄，○仄平仄平。","仄平○平平，仄仄平仄平。","仄平平平仄，平仄仄平平。","平平仄平仄，平仄仄仄○。","仄平平仄仄，仄○平平平。","平仄仄仄平，仄仄○○○。","仄仄平平仄，平平平平平。","仄仄仄仄平，仄仄仄仄平。","平平仄平仄，○仄○○平。"],"paragraphs":["多病厌凡垢，思欲求道真。","金精古福地，中有超世人。","驾言从之游，洗我千劫尘。","洞门无扃锁，松竹四时春。","泉声散风韵，珩珮若有闻。","九微何燿煜，百和方氤氲。","稽首愿乞灵，缥缈如相亲。","至妙非言说，萧然清吾神。","大道本自然，一悟不在勤。","逍遥此岩下，当自观其身。"],"title":"金精山"}
