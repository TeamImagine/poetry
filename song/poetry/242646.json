{"author":"李纲","id":242646,"strains":["仄平仄仄仄平平，仄○平平仄仄平。","仄仄平平平仄○，仄平仄仄仄平平。","平平仄仄平平仄，仄仄平平仄仄○。","平仄仄平平仄仄，平平平仄仄平仄。"],"paragraphs":["暮春祓禊集簪裾，锡燕昆明咏乐胥。","宝马骁腾随鼓吹，彩舟曼衍戏龙鱼。","闽山放逐家何在，帝里风光乐自如。","嘉节只添迁客恨，寛恩何日赋归欤。"],"title":"上巳日"}
