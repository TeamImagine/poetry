{"author":"杜牧","id":21530,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["矜红掩素似多才，不待樱桃不逐梅。","春到未曾逢宴赏，雨余争解免低徊。","巧穷南国千般艳，趁得春风二月开。","堪恨王孙浪游去，落英狼籍始归来。"],"title":"见穆三十宅中庭海榴花谢"}
