{"author":"贯休","id":47717,"strains":["仄平仄仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["祖筵四面烟花合，江馆深冬归思长。","火斾画旗风焰焰，橘洲渔舍浪茫茫。","听歌几入红兰榭，坐隐频升白玉堂。","今数不如沙碛雁，天边一一得随阳。"],"title":"宋使君罢新定移出东馆（二首） 二"}
