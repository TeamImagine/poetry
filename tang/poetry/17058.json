{"author":"白居易","id":17058,"strains":["仄平○仄仄，平平平仄平。","仄平仄平仄，平仄仄平平。","仄仄平仄仄，平平仄平平。","平平仄平仄，仄仄平○平。","○仄仄平仄，平仄？平平。","○平○仄平，仄仄平仄平。","平平平仄仄，平仄仄仄○。","平仄○平仄，仄平平仄平。"],"paragraphs":["水南冠盖地，城东桃李园。","雪消洛阳堰，春入永通门。","淑景方霭霭，游人稍喧喧。","年丰酒浆贱，日晏歌吹繁。","中有老朝客，华发暎朱轩。","从容三两人，藉草开一尊。","尊前春可惜，身外事勿论。","明日期何处，杏花游赵村。"],"title":"洛阳春赠刘李二宾客"}
