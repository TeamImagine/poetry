{"author":"李纲","id":242554,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此去平津路匪遥，岭云溪雨自萧萧。","山深泻涧泉长响，地暖凌寒草不凋。","放逐却教穷水石，登临因得狎渔樵。","谁怜泽畔人憔悴，更把骚辞赋大招。"],"title":"剑浦道中二首  其二"}
