{"author":"马廷鸾","id":145415,"strains":["平平仄仄仄平平，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["山寒律琯又飞灰，万壑松风冬起雷。","风景不殊云黯淡，雪霜初霁日徘徊。","无人献袜抛尘屦，有客传觞酦冻醅。","天地不教阳德尽，韦编曾叩伏羲来。"],"title":"冬至"}
