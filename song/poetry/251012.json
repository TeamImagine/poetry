{"author":"郑亿年","id":251012,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["仁政三年有始终，阳关声彻去匆匆。","森严治已冰霜比，慈爱临民父母同。","解印远瞻京阙路，挂帆高飐楚天风。","不须更问昆山事，已有歌谣达帝聪。"],"title":"送知县赵通直  其一"}
