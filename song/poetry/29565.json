{"author":"韩元吉","id":29565,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["左学摛文蔼俊声，青云接武二难兄。","主知自纪宜三院，使节更持仅九卿。","庭下芝兰方竞秀，舍南桃李已成阴。","挂冠不待甘泉橐，愁绝高门泪满缨。"],"title":"故致政敷文少卿鲁公挽词"}
