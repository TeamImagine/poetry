{"author":"黄裳","id":204553,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["素呈天巧未教青，云酿寒时一望明。","且得少阳通好信，不消孤笛送新声。","绛绡捧蕊谁妆就，金粟含须自缀成。","最是百花难比处，只承风信已知名。"],"title":"梅花"}
