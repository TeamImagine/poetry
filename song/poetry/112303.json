{"author":"李建中","id":112303,"strains":["平仄平仄仄，平平仄仄平。","○平仄平仄，仄仄仄平○。","仄仄平平仄，平平仄仄平。","平平仄平仄，平仄仄平平。","仄仄平仄仄，平平仄仄平。","平平仄○仄，平仄仄○平。","仄仄平平仄，平平仄仄平。","平平仄○仄，仄○仄平平。","仄仄○平仄，平平仄仄平。","平平仄平仄，平平仄平平。","仄仄○平仄，平平仄仄平。","仄○平仄仄，仄仄仄平○。","平仄○○仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","平○仄仄仄，仄仄仄○平。","仄仄仄平仄，平平仄仄平。","仄平平仄仄，平仄仄○平。"],"paragraphs":["为郡同卧理，民情识我情。","三秋得公事，一月遶山行。","砥柱全抛险，黄河日接平。","周遭到垣曲，尊大近神京。","借助林盐润，增饶国计成。","虞州访遗迹，吴坂念长鸣。","董泽蒲侵绿，巫咸水傍清。","人怀绛县老，地叹夏台倾。","下马听泉发，登原待月生。","盘桓读碑版，扶持立刀兵。","晚霭闻钟断，微阳喜雨晴。","峭空崖背落，斗截岭西横。","仙恐临王屋，高疑见析城。","去车知轨辙，连亩有农耕。","彩错翻朝旆，铮𫓩击夜钲。","凿开青石壁，填贮白云坑。","旧幕怜才俊，嘉言许道亨。","何当议险阻，始信说分明。","不倦共廉使，常存济物诚。","计时聊就笔，千古愧题名。"],"title":"开垣曲山路成"}
