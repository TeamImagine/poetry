{"author":"周嵩","id":165494,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["斜阳淡紫弄晖晖，泽国霜前落木稀。","远忆东皇沉羽驾，近闻山鬼泣萝衣。","画谿黑夜双龙吼，霞幕清秋一鹤飞。","送尽海天千里目，伶仃洋里有谁归。"],"title":"近闻"}
