{"author":"晁公溯","id":21000,"strains":["平平平仄平平平，○○平仄平平平。","仄○平仄○仄仄，平仄仄仄平平○。","平平○○仄平仄，平仄平平仄平仄。","仄平仄仄○仄平，平平平平仄平仄。","平仄仄仄平仄○平仄○，仄平平平仄平平。","平平仄○平仄仄，○平仄○仄仄○。","平平平○仄平仄，仄○平平仄平仄。","平平仄平仄仄○，仄仄平平仄平仄。","平平仄仄仄平平，仄仄仄仄平平平。","平平仄仄平仄仄，仄仄平仄平平平。","平平平仄平仄仄，平仄平平仄平仄。","平平仄仄平○平，仄平○平○平仄。"],"paragraphs":["千林春入花梢红，空庭无树来东风。","手栽杨柳三尺许，芳意已在萌芽中。","官居难期十年木，聊尔移根伴幽独。","雨催细叶相续生，眉峰为谁出修绿。","君不见美人梦中春日长，翠帘风开卷春光。","饥寒病叟宁有此，苍苔破封对作行。","游丝飞空日停午，乳燕巢成寂无语。","柔条作阴未覆庭，影立东风不能舞。","明年我亦未成归，会见袅袅生新枝。","清阴渐满摇落日，度曲无力弓蛮垂。","人生于世无定着，身与杨花共飘泊。","他年莫忘桓将军，汉南重来看摇落。"],"title":"尉廨无隙地不能莳花竹之属惟厅事前旧有柳一株予怜其独也增植其七焉暮春之月大有生意可喜为赋此"}
