{"author":"方岳","id":127455,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。","仄仄平平平仄仄，平平平仄仄平平。"],"paragraphs":["消闲未必在林泉，要自胸中别有天。","面壁九年曾悟道，观棋一局偶成仙。","不知老圃风烟外，请祝圣人香火缘。","莫道秋崖长是懒，无求何处不超然。"],"title":"山中  其四"}
