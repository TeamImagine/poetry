{"author":"洪刍","id":224558,"strains":["平平仄平平，平平仄○仄。","仄仄仄仄平，仄仄平平仄。","平平仄平平，平仄○仄仄。","仄平仄仄平，仄仄仄○仄。","仄仄仄○平，仄仄平仄仄。","○平○○平，平仄仄仄仄。","○平平仄平，平平仄平仄。"],"paragraphs":["荒涂负崇冈，君居在其麓。","下与佛界连，一径通刍牧。","高情慕天随，枵腹茹杞菊。","数椽负郭居，窈窕凿空谷。","忆昨步过君，窘步侵两足。","听君亹亹谈，霏屑落锯木。","相依方在兹，凉飙荡烦燠。"],"title":"次韵和郑太玉新居"}
