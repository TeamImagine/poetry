{"author":"张镃","id":81009,"strains":["平平平仄平平○，平平仄仄平平仄。","平平仄平仄平平，仄仄仄平平仄平。","仄仄仄仄平○平，平平平仄仄仄○。","○平仄仄平平仄，○仄仄仄平平平。","○平仄仄○平仄，平平仄○平平仄。","平平仄仄仄○平，仄平平仄○平仄。","平平平仄平仄平，仄平仄仄平平○。","仄平仄仄仄仄仄，仄仄○仄○平平。","○仄○平平仄仄，仄平仄仄平平仄。","平平平仄仄平平，仄平仄仄平○仄。"],"paragraphs":["莓苔墙下斑斓长，烟霏谷口依稀上。","晨辉迳奔鸟声来，夕影屡逢蟾魄晁。","杖拖瘦路鸣敲铿，天台庐阜著脚行。","中林稳置盘陀石，并坐不与孤云争。","疏红叠翠如先有，霜藤蔓缘惊蛇走。","枝枝叶叶巧相搀，岁寒俱是论心友。","庵前台上晴最嘉，数杯薄酒聊随茶。","客来劝主主劝客，醉倒冠履从欹斜。","且道如今夸甚处，见成不是虚排句。","堂前新展假山诗，约斋老子堂中住。"],"title":"山堂纪实"}
