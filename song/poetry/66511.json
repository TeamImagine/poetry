{"author":"楼钥","id":66511,"strains":["平平仄仄平仄平，仄平平仄○○○。","平平仄仄○仄仄，仄平仄仄平○平。","平平平平平仄仄，平仄仄仄○仄平。","平平平平平平仄，仄仄仄仄平平平。","仄平仄○平平平，平平仄仄○平平。","平平仄仄仄仄仄，平仄仄仄平○○。","平平平平仄仄仄，平仄平仄平平平。","平平平仄仄仄○，平平仄○平仄平。","平平平仄仄仄仄，平平仄仄○平平。","○平仄仄仄仄仄，平平仄仄平平平。","○平平仄仄平仄，○○仄仄平平平。","平平仄仄仄仄仄，平平○仄○平平。","平平仄平仄仄仄，仄仄仄仄平平平。","仄平仄仄仄平仄，平平仄仄平平平。"],"paragraphs":["天台杰立沧海东，古今名士长相从。","神游八极司马子，掷金作赋孙兴公。","松窗先生千载士，文价道骨相与同。","芙蓉为裳兰为佩，一笑坐断千山峰。","向来羽扇挥群雄，貔貅给使如奴僮。","淮南草木识姓字，烽燧一扫边庭空。","勋名巍峨谢不有，天子神圣非臣功。","黄扉安坐断国论，精神自折千里冲。","东山之志意不改，归来碧落称仙翁。","调元老手自燮理，𩭹𩭹绿发双方瞳。","苍生颙望谢公起，中兴事业须宗工。","新冬五日记穀旦，霜余和气回春风。","门墙老生系郡绂，欲借寿斚斟吴松。","祝公寿考与家世，山河带砺俱无穷。"],"title":"代魏丞相为钱参政寿"}
