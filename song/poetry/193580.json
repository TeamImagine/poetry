{"author":"苏轼","id":193580,"strains":["平仄平平平，平仄平仄仄。","平平仄仄○，仄仄○平仄。","○平仄平仄，仄仄仄平仄。","仄平平仄平，○仄仄仄仄。","平平仄平仄，仄仄仄○仄。","平平仄平仄，仄仄仄平仄。"],"paragraphs":["萱草虽微花，孤秀能自拔。","亭亭乱叶中，一一劳心插。","牵牛独何畏，诘曲自芽蘗。","走寻荆与榛，如有夙昔约。","南斋读书处，乱翠晓如泼。","偏工贮秋雨，岁岁坏篱落。"],"title":"和子由记园中草木十一首  其四"}
