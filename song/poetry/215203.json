{"author":"杨时","id":215203,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["骎骎羲驭定难羁，过隙跳丸日夜驰。","但见光阴如掣电，却寻稽览已当期。","飞黄汗血宜千里，秋鹗乘风此一时。","芝草凤凰真美瑞，清名应有退之知。"],"title":"次韵钱帐计"}
