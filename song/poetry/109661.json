{"author":"阳枋","id":109661,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["骑鲸汁漫谪仙臞，一世龙门只汉儒。","天下文章从古有，人间勋业即今无。","鹤山往事心存蜀，象滪新功力蔽吴。","留取道宗辽外策，共为炎宋巩皇图。"],"title":"贺李万州守夔  其一"}
