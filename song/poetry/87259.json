{"author":"韩淲","id":87259,"strains":["平平平仄平平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["霜余晴后探梅天，村岸山蹊接野田。","时见樵夫能指点，旋寻僧子或留连。","所携酒榼无多尔，其就诗篇亦偶然。","一两枝横三四蕊，最风情处带轻烟。"],"title":"探梅天气极思山中之时也"}
