{"author":"冯时行","id":16455,"strains":["仄平平平仄平仄，仄仄平平仄平仄。","○仄平平仄仄平，○仄平平仄平仄。","平平仄仄仄仄平，平平平仄平仄仄。","仄平仄仄仄仄平，仄仄平平平仄仄。","仄仄平○仄平仄，平平○○平平仄。","○平平仄平平仄，仄仄仄平仄平仄。","仄平仄仄仄仄仄，仄仄○平仄平仄。","平平仄仄仄○仄，仄平仄平平仄仄。","仄平仄仄仄○平，仄仄平平仄平仄。"],"paragraphs":["几年濒江种松竹，郁郁葱葱蔽江曲。","犹有杨侯旧子孙，更结高亭贮寒绿。","东家杀贼印铸金，西家言事腰胯玉。","一樽径醉我不知，不待招呼风月足。","有客胸中抱经济，才高正患功名促。","闲为清福非吾事，乞与此亭作佳目。","主人再拜不敢让，愿作闲人老林麓。","江平酒熟夜收钓，鸭肥稻香朝坦腹。","此时寄语恶长官，勿遣追胥骇僮仆。"],"title":"题杨氏清福亭"}
