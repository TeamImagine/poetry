{"author":"韩维","id":157844,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["荆州太守驾朱轓，宝笔题诗出御前。","应厌笙歌消暇日，欲将才业效当年。","千章翠木云间寺，百丈清江雪后船。","看取古来良吏迹，苍碑突兀岘山巅。"],"title":"送刘景元观察守襄阳"}
