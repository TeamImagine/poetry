{"author":"梅尧臣","id":46840,"strains":["平仄仄○平，○平仄平仄。","○平仄平平，仄仄○○仄。","平平○仄平，仄仄仄平仄。","仄平平平○，平仄仄仄仄。","平仄仄平平，平仄仄平仄。","○平平仄平，○仄仄平仄。","仄仄平仄平，平○平仄仄。","仄仄仄仄○，仄仄平○仄。"],"paragraphs":["家近古临邛，闻多木兰树。","其人袭芳馨，乃有相如赋。","成名三十年，始见列鸳鹭。","出为资阳长，秋鬓已点素。","天子爱黔黎，归与蜀民谕。","当时同洛阳，过半作丘墓。","屈指今所存，无如君最故。","唯酒可饯行，不饮车空驻。"],"title":"送杨子充知资阳县"}
