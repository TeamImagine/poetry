{"author":"李之仪","id":205591,"strains":["仄仄平平平，平平平仄仄。","仄平平平仄，平仄仄仄仄。","仄仄仄仄平，平平仄平仄。","仄○仄仄仄，平仄○平仄。","平仄平平仄，仄仄仄仄仄。","○○平○平，平○仄平仄。","平平平仄仄，仄仄○仄仄。","平平仄○○，仄○○○仄。","平平仄仄仄，仄仄仄平仄。","仄仄平平平，平平仄平仄。","○○○仄○，仄仄平○仄。","○仄仄仄平，仄仄平仄仄。","平平仄平平，平仄平平仄。","仄仄仄仄平，平平仄平仄。","仄平仄仄平，仄仄仄平仄。","仄平平平仄，平仄○仄仄。","仄平○仄平，仄仄平仄仄。"],"paragraphs":["梦寝东南游，金山居第一。","泊船瓜州口，风雨系黑日。","冒雨访老胡，翛然出萝荜。","壁间十弟子，云是王维笔。","生者今何在，别有一丈室。","相期同过之，佳思久披拂。","差池成独往，敢惮泥没膝。","投鞭望横参，露重衣如湿。","方诸湛漏魄，指顾尽纤息。","目眩神为清，壶冰荡肝膈。","亹亹相问劳，软语皆中律。","颇怪不预知，有似惊暴客。","杈牙荐炉红，柔脆修林茁。","老泪感陆生，明盘皎霜橘。","木鱼动晓堂，永味固南毕。","百年惊枯槁，平日胶在漆。","幅巾行此时，岁暮悲蟋蟀。"],"title":"雨中自瓜步谒宝觉遂约游黄社宝觉遽有仪真之行雨后独往夜分方到泥滑路巇乘步相半"}
