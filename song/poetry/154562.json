{"author":"董嗣杲","id":154562,"strains":["仄仄平仄平，平仄平仄仄。","仄仄平平平，平仄○仄仄。","平仄仄仄仄，仄仄平平仄。","平平仄平仄，仄仄仄仄仄。","平仄平○平，仄仄平平仄。","平平仄仄仄，仄仄仄仄仄。","平仄平仄平，平○仄平仄。","平○仄○仄，仄仄仄仄仄。","平平○仄平，平仄仄○仄。","平平仄仄仄，平仄仄仄仄。","平平仄仄仄，○仄仄仄仄。","○平平仄○，仄仄仄仄仄。","仄仄仄平平，平仄平平仄。","仄仄平平平，平○仄○仄。","平平○仄○，平仄仄平仄。","平平仄仄仄，仄平仄仄仄。","仄平平仄平，仄仄平○仄。","仄○仄仄平，平仄仄仄仄。","仄平仄仄平，平仄平仄仄。","仄○仄仄仄，平○仄仄仄。","仄仄仄平仄，仄仄○平仄。","平平平仄平，平仄平仄仄。"],"paragraphs":["甲戌纒国哀，时属秋八月。","近辅余英山，洪水中夜发。","狼藉彻句雨，拔地殊飘忽。","滔天肆奔迸，变幻起{山/酉}崒。","徒步登县楼，浩渺沉林樾。","妖氛混泽气，势极火焰突。","绵亘山下乡，逃难想颠蹶。","晨兴雨更澍，邑屋已陧杌。","髙跳空刺肠，何异睹溟渤。","飘尸不可计，强者布竹筏。","栖危或得命，其奈服食阙。","号天天不闻，不若就灭没。","瀑派裂青山，溪岸奔尸骨。","杵臼埋虚沙，蛇虺出深窟。","边方乘孔殷，糜烂事征伐。","民生不奠枕，复罹此酷罚。","隠忧非一端，国脉存如发。","检涝亦具文，民力各已竭。","岂知坐困穷，终岁常矻矻。","奉行亦漫尔，持论敢躐越。","步步涉坑堑，路梗劳舆卒。","归愁强就床，魂梦随恍惚。"],"title":"甲戌八月初九夜武康山中洪水骤发越十日漕司檄往检涝"}
