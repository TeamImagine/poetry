{"author":"曹勋","id":12334,"strains":["平平平○仄平仄，平仄平平仄平仄。","仄仄○平仄仄平，仄平仄仄仄平仄。","平平仄仄仄平平，平仄平平仄平仄。","平○平仄仄○平，平仄○○平仄仄。","仄平平○仄平仄，仄仄平平仄平仄。","仄平仄仄仄仄平，仄仄平平仄平仄。","平平仄仄○平平，平仄平平○仄仄。","平平仄仄仄平平，平仄平平仄平仄。","平平平○仄平平，仄仄○平仄○仄。","平仄○平仄仄仄仄平，平平平仄平平仄。","仄仄仄平平仄仄仄仄仄仄平，仄○平仄平，仄仄仄仄，仄仄仄仄仄○平平仄仄○仄。"],"paragraphs":["巫山埋空晓光没，寒入风声散萧瑟。","滴沥深摧十二峰，峡江涨白洗青壁。","群阴寂寂蔽阳乌，摇荡春愁满南国。","何当羲御驻中天，为我驱除风雨黑。","蜚廉先驱走寰宇，列缺挥鞭起龙虎。","郁仪顿辔潜海隅，九野冥冥暗风雨。","饥鸢跕翅堕曾穹，军鼓无声如击缶。","青苔绿砌上高堂，檐溜侵窗入烟雾。","南山山叟桂为薪，四海横流阻行路。","安有王春四百八十时，萧萧风雨迷朝暮。","我愿得娲皇炼石补此破漏天，令三光继明，万物可睹，免使百万亿苍生憔悴困泥土。"],"title":"苦雨吟"}
