{"author":"黄复之","id":171033,"strains":["平仄平平仄平仄，平仄平○仄○○。","平仄平平仄仄○，平○仄仄平平仄。","平仄仄平平仄平，仄仄仄仄平平平。","平平仄仄仄平仄，仄仄平仄平○平。","仄平仄仄平仄仄，平仄仄平平仄○。","仄平平平仄仄平，仄平平仄仄仄平。"],"paragraphs":["飞阁岧峣倚天半，千里秋毫掌中看。","城下江声铁马行，梁间日影金蛇窜。","词客寂寥光景闲，秀色不改惟西山。","朝来敛黛作眉语，问此风月何当还。","便须领略追绝唱，终古发扬无尽藏。","惜哉元婴不读书，笔端祇作蛱蝶图。"],"title":"滕王阁"}
