{"author":"黎廷瑞","id":165867,"strains":["平平平仄仄仄平，仄平平平仄平平。","平仄仄仄仄仄仄，仄仄仄平平仄平。","仄平仄仄仄平仄，平平仄仄仄仄平。","平平仄仄平仄仄，仄平仄仄仄平平。","仄平仄仄仄仄仄，仄平仄○平仄平。","平平仄平仄仄仄，仄仄仄仄仄仄平。","仄○？仄仄平仄，平平仄仄仄仄平。","仄平仄仄仄平仄，仄仄○仄仄平平。","仄平仄仄○○仄，仄仄平仄○仄平。","仄○仄仄○仄仄，仄仄平平平仄平。"],"paragraphs":["寥阳宫殿老夜叉，九头狞狞髪髿髿。","朝暮拔本不满数，谪守凤山山下花。","忽生蚁虱若鱼子，秋风透顶栉复爬。","夫君岂鬻居士𪨗，履声汉代尚书家。","不嫌汝髪污我趾，结鞋远胜萧与麻。","煌煌火轮照万野，恨不赤脚踏雪车。","世间褦襶独何事，黄尘没骻汗透靴。","老夫两鬓亦萧飒，谢去相帽便乌纱。","愿言得此称轻爽，宿诺今已期及瓜。","誓当布袜从此始，上下云门还若耶。"],"title":"朱可绍去秋许棕靸明年夏当见寄今及期矣辄以诗请"}
