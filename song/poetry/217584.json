{"author":"张耒","id":217584,"strains":["仄平平平仄平仄，仄仄仄仄平平仄。","仄平仄仄仄平平，仄○平平平○仄。","○平仄仄平○仄，仄仄平平仄平仄。","仄平平仄平平平，平平仄仄平○仄。","仄平仄平平仄仄，仄仄平平平仄仄。","平平仄仄仄○仄，平仄平平平仄仄。","平平平平平仄仄，仄仄平平仄平仄。","○仄平仄仄平平，仄仄平平仄平仄。","○平平平仄平仄，仄仄平平平仄仄。","仄平平仄仄平平，仄仄○平平仄仄。","仄○平○仄○仄，仄平仄仄平平仄。","平平仄仄仄○○，○仄平平平仄仄。","仄仄平平仄平仄，仄平仄仄平平仄。","仄平仄仄平平仄，仄仄○平平仄仄。","平○仄仄○平仄，仄仄平平仄○仄。","平平仄仄仄仄平，平仄○○仄平仄。"],"paragraphs":["绩溪仙翁若秋鹤，有喙不向腥膻啄。","几年戢翼大江南，下看纷纷飞燕雀。","亲携杖拂呵禅祖，自伐松根出灵药。","世人真自为公忙，公宁有意人间乐。","嗣皇继明登俊彦，诏遣雠书天禄阁。","江山气象满收贮，倾倒归来开万橐。","咸韶无声嗟已久，野鼓羌弦自宫角。","当令鸾凤见文章，却遣丘陵仰山岳。","王郎萧萧好文笔，一世清名推卫乐。","岭头梅发始辞家，坐见长安秋叶落。","滞留穷县许过我，季心不负千金诺。","何为岁晚尚迟留，庭下寒篁还解箨。","我老栖栖亦何事，一官未足充藜藿。","读书把笔工无益，执板折腰心已怍。","顽疏一味难鞭警，妙道多生欲穿凿。","惟君所事与我同，他日相从郑君学。"],"title":"闻苏先生除校书郎喜而为诗并招王子中"}
