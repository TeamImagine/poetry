{"author":"姚鹄","id":24631,"strains":["平平平仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["公门何事更相牵，邵伯优贤任养闲。","满院落花从覆地，半檐初日未开关。","寻仙郑谷烟霞里，避暑柯亭树石间。","独为高怀谁和继，掾曹同处桂同攀。"],"title":"和陕州参军李通微首夏书怀呈同寮张裳段群二先辈"}
