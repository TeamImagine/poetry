{"author":"李彭","id":232151,"strains":["平平仄平平，仄仄仄仄仄。","仄仄平平平，仄○平平仄。","平平平仄平，仄平仄平仄。","仄平仄仄平，○仄平仄仄。","平○○仄平，平平平平仄。","平○仄平平，仄仄仄平仄。","平平平仄仄，仄仄仄平仄。","仄平平仄仄，平平平平仄。","仄○平仄平，仄仄平○仄。","仄仄平仄平，仄仄平平仄。","仄平○○仄，平仄仄○仄。","仄平平平平，仄仄平平仄。"],"paragraphs":["孤云亦群游，劲柏受远托。","烈士怀贞心，肯劳常情度。","堂堂颜太师，立朝独庄谔。","太宗柱石衰，中夜悬六博。","朝廷冠剑人，孤君资元恶。","公当蔡州锋，活国立然诺。","头颅危一叶，舌本未渠弱。","耻为苏属国，华颠图麟阁。","想当凶焰时，直气森喷薄。","庙貌存典刑，社鼓追冥漠。","我生当昭代，何憾涕横落。","浩歌招游魂，白眼瞪寥廓。"],"title":"蔡州颜鲁公祠"}
