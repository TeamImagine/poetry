{"author":"曹松","id":35441,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寒节锺陵香骑随，同年相命楚江湄。","云间影过秋千女，地上声喧蹴踘儿。","何处寄烟归草色，谁家送火在花枝。","银瓶冷酒皆倾尽，半卧垂杨自不知。"],"title":"锺陵寒食日与同年裴颜李先辈郑校书郊外闲游"}
