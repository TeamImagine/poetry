{"author":"张栻","id":58114,"strains":["仄仄平平仄仄平，平平平仄仄平平。","平平仄仄平平仄，平仄平平平仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["猎猎西风满角巾，登临秋思与云平。","山围四野高低碧，江遶东城今古清。","莫恨寒花未堪摘，且忻樽酒得同倾。","政须客里频回首，细话家山此日情。"],"title":"重九陪详刑护漕东西楼之集"}
