{"author":"皮日休","id":28005,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄仄平平仄平。"],"paragraphs":["春彩融融释冻塘，日精闲咽坐岩房。","琼函静启从猿覰，金液初开与鹤尝。","八会旧文多搭写，七真遗语剩思量。","不知梦到为何处，红药满山烟月香。"],"title":"奉和鲁望寄南阳广文次韵"}
