{"author":"叶茵","id":126451,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["过墙新竹粉痕黏，蛙闹池塘燕掠檐。","自喜江乡成懒散，从教世界要庄严。","稻秧井井畦千纬，荷叶田田水一奁。","心事太平风物好，与人无爱亦无嫌。"],"title":"次韵二首  其一"}
