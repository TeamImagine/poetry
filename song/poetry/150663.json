{"author":"陈允平","id":150663,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["百尺丹梯拟共登，共登天上最高层。","南山有雾空藏豹，北海无云可化鹏。","勋业十年尘里镜，诗书万卷雨前灯。","桃花开尽不归去，又逐春风过武陵。"],"title":"下第怀楼寿朋"}
