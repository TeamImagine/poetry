{"author":"李群玉","id":25465,"strains":["仄仄仄平仄，仄平○仄平。","仄平○平仄，仄仄平平○。","平仄仄平○，仄平○仄○。","平平平平仄，平仄仄平平。","平平仄平平，仄平仄平平。","平○平仄仄，仄仄平平平。","仄仄平仄○，仄平平○平。","平仄仄平仄，平平○平平。","仄仄平仄仄，平平平仄平。","仄仄仄仄仄，仄仄平平平。","平仄平平仄，平平平仄平。","仄平平仄仄，仄仄仄平平。"],"paragraphs":["哑轧暮江上，橹声摇落心。","宛陵三千里，路指吴云深。","莼菜动归兴，忽然闻会吟。","南浮龙川月，东下敬亭岑。","多君咏逍遥，结萝碧溪阴。","高笼华表鹤，静对幽兰琴。","汗漫江海思，傲然抽冠簪。","归屿未云寂，还家应追寻。","二陆文苑秀，岧嶤怀所钦。","惜我入洛晚，不睹双南金。","江左风流尽，名贤成古今。","送君无限意，别酒但加斟。"],"title":"送处士自番禺东游便归苏台别业"}
