{"author":"黎廷瑞","id":165779,"strains":["仄仄仄仄仄，仄平仄平平。","平平仄平仄，仄仄平平平。","仄仄仄仄○，平平仄○平。","平○平○平，仄仄仄仄平。","仄仄平平仄，平仄仄平平。","平平平仄平，○仄平仄平。","仄仄仄仄平，仄仄平平平。","平平仄平仄，平平仄○平。","平平仄仄仄，平仄平仄平。","仄平平仄平，仄仄○平平。"],"paragraphs":["后稷播百谷，粒兹阻饥人。","新苗化为旧，旧种还为新。","万代一粒传，何尝失其真。","君看田中秋，穗穗上古春。","太极生天地，同是有吾身。","吾身千世前，亲见羲与神。","不失赤子心，是即无怀民。","云胡逐颓运，浇浮散其贞。","良苗不自殖，甘与荑稗伦。","勉哉耕我田，岁晚收陈陈。"],"title":"杂诗三首  其一"}
