{"author":"程俱","id":235636,"strains":["平平平仄仄仄平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["华颠倾盖便忘年，信有乌衣不乏贤。","膝上中郎名誉早，湖南司马岁时迁。","去天尺五非无地，击水三千竟莫前。","唇齿五车真底用，人琴冥漠付重泉。"],"title":"哭王元规"}
