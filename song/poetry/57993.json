{"author":"梅尧臣","id":57993,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["天启文明泰运兴，汉庭来召鲁诸生。","我婴世网空投老，君向容台早著名。","水阔风高鹏翼健，沙干云暖马蹄轻。","归来衣锦看他日，何用樽前唱渭城。"],"title":"送贡仲章之燕"}
