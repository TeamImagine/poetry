{"author":"项安世","id":53424,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["今代清时有巩兄，世间无处著才情。","洗干螺黛姿仍好，挽出鲸鱼意转平。","千古未吟渠忽到，傍人不解我先惊。","何如鏁著金銮殿，玉烛新调看凤鸣。"],"title":"送汉阳军巩教授"}
