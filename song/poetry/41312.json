{"author":"陆游","id":41312,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["平生万事付天公，白首山林不厌穷。","一枕鸟声残梦里，半窗花影独吟中。","柴荆日晚犹深闭，烟火年来只仅通。","水品茶经常在手，前身疑是竟陵翁。"],"title":"戏书燕几二首  其一"}
