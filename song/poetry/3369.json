{"author":"陈与义","id":3369,"strains":["○仄仄平仄，平平仄仄平。","平平平仄仄，平仄仄平平。","平仄平平仄，平平仄仄平。","平平平仄仄，平仄仄平平。","仄仄平○仄，平平仄仄平。","仄平平仄仄，仄仄平平平。"],"paragraphs":["丧乱那堪说，干戈竟未休。","公卿危左衽，江汉故东流。","风断黄龙府，云移白鹭洲。","云何舒国步，持底副君忧。","世事非难料，吾生本自浮。","菊花纷四野，作意为谁秋。"],"title":"感事"}
