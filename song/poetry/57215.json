{"author":"梅尧臣","id":57215,"strains":["平仄平平仄仄○，仄平○仄仄平平。","仄平仄仄平平仄，平仄平○仄仄平。","仄仄仄平平仄仄，仄平平仄仄平平。","仄平仄仄○平仄，平仄平平仄仄平。","平仄仄○平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平○仄仄平○。","平平仄仄平平仄，仄仄○○仄仄○。","平仄仄平平仄仄，仄平平仄仄○○。","平平仄仄平平仄，平仄平平仄仄平。"],"paragraphs":["桐柳阴阴翠色参，幔房深邃静于岩。","疾疑不是因蛇影，方秘曾传白玉函。","炼蜜有时蜂竞至，坠膻无数蚁来衔。","女奚困触屏风响，林鸟饥寻蠹木鹐。","趋吏喜闻开便合，舞姬排比翦春衫。","嘉宾入幕金樽抹，贺客冲风席帽搀。","谈出古人非骋辩，诗陈王化不言谗。","提纲勿用铢铢较，列局缘从物物监。","龙脑篆香蟠屈曲，虎头雕枕剔空嵌。","年逾五十惟耽易，能格神明莫若𫍯。"],"title":"依韵和许待制病起偶书"}
