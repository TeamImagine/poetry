{"author":"史浩","id":19872,"strains":["仄平平仄仄平平，平仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["舜亭风化俨当年，人物犹追之凯贤。","持橐有功先计相，题舆出治亦儒先。","相看尹贰俱冰雪，消得杯盘列管弦。","欲识他时风虎变，疑丞辅弼拱中天。"],"title":"代余姚高宰侍郎以下致语口号"}
