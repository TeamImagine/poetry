{"author":"曾丰","id":72189,"strains":["仄平仄平○，○○平仄平。","平平仄平平，仄仄平平平。","平平仄平仄，平仄○仄平。","仄平仄平平，仄仄仄仄平。","仄仄仄仄仄，仄平仄○○。","仄平仄○平，仄平平仄平。","平平仄○仄，仄仄平仄平。","仄平○仄平，仄仄仄仄平。","平平仄平平，？平仄平平。","平平仄○○，仄仄仄仄平。","仄仄仄平仄，○仄仄平平。"],"paragraphs":["太初寂无闻，其中涵大音。","渊明窃知之，写以无弦琴。","曾何入乎耳，无乃听以心。","子新嗜声诗，失寝夜废衾。","九死厚所养，五穷发其吟。","去年抱膏肓，朅来求我针。","机缄与相勘，脉络归自寻。","得之三百篇，喜至不自任。","诗亡道何之，碔砆乱球琳。","春秋一中和，异者向与歌。","诏勿攟刍狗，其傍有师金。"],"title":"次黄岩老赠戴昭袒韵"}
