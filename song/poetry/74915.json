{"author":"赵蕃","id":74915,"strains":["平仄平平仄仄平，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["云物荒荒苦未晴，客程惨惨易成惊。","家贫纵乏淹留具，意合能忘赋咏情。","底用飘然轻此去，未妨聊尔听流行。","年来已是乖离数，况复相逢俱老生。"],"title":"玉汝行颇遽以诗留之"}
