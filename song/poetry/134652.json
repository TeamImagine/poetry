{"author":"释文珦","id":134652,"strains":["仄平仄仄仄平平，仄仄平平仄仄平。","平仄平仄平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["恶圆难与俗浮沉，野处穷居岁月深。","青嶂于予偏有分，白云嫌道太无心。","人间富贵皆尘物，世外风泉是好音。","老去翛然竟何事，若非入静即闲吟。"],"title":"幽处"}
