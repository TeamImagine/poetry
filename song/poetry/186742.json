{"author":"杨杰","id":186742,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平平仄平。"],"paragraphs":["天下人心爱至公，天心还与世人同。","自生羽翼三清去，不独丹砂九转功。","汉代变名游越国，道家遗像并萧公。","石坛正是飞升处，老鹤一声松桧风。"],"title":"梅坛"}
