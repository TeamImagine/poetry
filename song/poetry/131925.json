{"author":"萧立之","id":131925,"strains":["仄仄平平仄平仄，仄仄平平仄○仄。","仄平平仄仄平仄，仄仄平平平仄仄。","○平仄仄平平平，平平仄仄○平平。","平平仄仄仄仄仄，仄仄仄仄平平平。","平平仄平平仄仄，仄平平仄平仄仄。","平仄仄平平仄仄仄仄仄，仄仄仄平○仄仄。"],"paragraphs":["一月春寒缩牛马，束桂薪刍不当价。","去年霜早谷蕃熟，雨烂秧青无日晒。","深山处处人夷齐，锄荒饭蕨填朝饥。","干戈满地此乐土，不谓乃有凶荒时。","今年有田谁力种，恃牛为命牛亦冻。","君不见邻翁八十不得死，昨夜哭牛如哭子。"],"title":"春寒家"}
