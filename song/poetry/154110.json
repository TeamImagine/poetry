{"author":"金履详","id":154110,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。"],"paragraphs":["聚散云萍有是言，与君相遇帝城边。","共吟黄卷东风里，相对青灯夜雨天。","养此俊明真大器，发予沉痼有佳篇。","赠言归别勤渠意，别后重哦即见贤。"],"title":"后数日姚学林用前韵言别因别奉"}
