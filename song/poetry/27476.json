{"author":"王灼","id":27476,"strains":["仄平平仄仄，仄仄仄○○。","平平○仄仄，仄仄仄平平。","平○仄仄仄，仄平仄仄平。","○仄○仄仄，仄仄仄仄平。","平平仄仄平，仄仄平仄平。","仄仄仄平○，仄平仄平平。","平○仄仄仄，平仄仄平平。","仄平仄仄仄，仄仄仄仄○。","仄○仄平仄，平仄仄仄平。","平仄○仄仄，平仄平仄平。","平仄○仄仄，仄仄平仄平。","仄仄平仄仄，仄仄仄仄仄。"],"paragraphs":["子功宗室隽，一柱屹苍苍。","投身冠盖窟，所向率披猖。","宏论震俚耳，百川吸满觞。","颇笑中垒尉，岂羡执戟郎。","胡为学蠹鱼，梦入编简香。","作字拟羲献，赋诗逼齐梁。","兹行宰剧邑，人谓挟风霜。","我言百里小，未得施寸长。","上司督租赋，文檄日一箱。","扪此空洞腹，余事皆秕糠。","耆旧王与董，骨朽神不僵。","努力肥百姓，二子立道傍。"],"title":"效东坡送顾子敦体送赵子功令资阳"}
