{"author":"李中","id":36871,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["叠石峨峨象翠微，远山魂梦便应稀。","从教藓长添峰色，好引泉来作瀑飞。","萤影夜攒疑烧起，茶烟朝出认云归。","知君创得兹幽致，公退吟看到落晖。"],"title":"题柴司徒亭假山"}
