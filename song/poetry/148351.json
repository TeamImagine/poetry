{"author":"方回","id":148351,"strains":["仄仄仄仄仄，仄仄平仄平。","仄平平仄仄，仄仄仄平平。","○○仄仄仄，仄仄平仄平。","仄仄仄○○，平仄平平○。","平仄仄平仄，仄仄平仄平。","仄平仄平仄，平仄平○平。","仄平仄仄平，○○平平平。","平仄仄仄仄，仄仄平平平。","仄仄仄仄仄，仄仄仄仄平。","仄仄仄仄仄，平平仄平平。"],"paragraphs":["瞬息阅一纪，作郡初此来。","小城虽寂寞，尚复具舆台。","患难偶未死，覂乏良可咍。","夜泊大浪滩，沽酒登崔嵬。","随我别无物，但有双破鞋。","破鞋足徒步，何必车中栖。","质明日尚凉，行行高峰西。","秋暑草不露，脚胫黏灰埃。","破屋一小憩，老妪若见哀。","万事岂可测，熙怡付齐谐。"],"title":"大浪滩步至东馆"}
