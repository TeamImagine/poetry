{"author":"陈克","id":238748,"strains":["平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["朝天来诣觚棱阙，傍海归寻瀑布峰。","才大不惭师号美，道高翻讶帝恩重。","问程行冒江村雨，寄宿吟听水寺钟。","到日依依赏清景，石桥云月满杉松。"],"title":"送僧归天宁万年禅院"}
