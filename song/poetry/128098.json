{"author":"释普度","id":128098,"strains":["仄平仄仄，仄仄平平。","仄仄仄平平，平平平仄仄。","仄仄平平仄仄仄，仄○平平，仄○仄仄。","仄仄平平平仄仄平平，平平仄平平平平仄仄。"],"paragraphs":["用文武火，运恶钳锤。","死学者偷心，开人天眼目。","大用机前转辘辘，十分慈悲，十分恶毒。","六踞名蓝兮一笑来归，青灯夜寒兮香风馥馥。"],"title":"偈颂一百二十三首  其一○三"}
