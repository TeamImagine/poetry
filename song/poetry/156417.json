{"author":"文天祥","id":156417,"strains":["仄仄平平仄仄平，平平仄仄仄平平。","平仄仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["万里飘零命羽轻，归来喜有故人迎。","雷潜九地声元在，月暗千山魄再明。","疑是仓公回已死，恍如羊祜说前生。","夜阑相对真成梦，清酒浩歌双剑横。"],"title":"呈小村"}
