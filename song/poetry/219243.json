{"author":"晁说之","id":219243,"strains":["平平仄平○，仄仄平仄平。","仄平仄仄仄，平平仄仄○。","仄平仄仄○，○仄仄仄平。","○仄仄仄仄，平仄仄平平。","仄平仄仄仄，平平平仄平。","平○平仄仄，仄仄平平平。","仄平平仄平，仄平仄平○。","平○平仄仄，平仄仄平平。","仄仄仄仄仄，平平平平平。","平仄平仄仄，平平平○○。"],"paragraphs":["山川固高深，不掩珠玉光。","道人觉物者，明明岂自藏。","奈何一世中，暝醉不我臧。","收敛万古志，风雨一茅堂。","问之默不语，诗成兰蕙香。","山中多卉木，有待而芬芳。","自怜年少时，彻今昼公行。","虚空流水远，天外有鸾凰。","白发此种种，红尘谁茫茫。","嵩少今卜筑，因之归兴长。"],"title":"题琦公赞光堂"}
