{"author":"蔡沈","id":94413,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["试将风月共君哦，识处应须出旧科。","吟咏性情当自得，敷张华藻第差讹。","入神致用何思虑，告往知来谩切蹉。","欲达古诗三百义，一言而蔽不须多。"],"title":"次刘子融言诗之韵"}
