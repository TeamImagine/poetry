{"author":"王令","id":188111,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["一夕西风叶下柯，羁人憔悴发沉疴。","穷来无子知难得，命薄于人可奈何。","困卧牛衣空有泪，剧弹鐡剑不成歌。","陶家壁冷尘埃满，何日云雷起鐡梭。"],"title":"日益无聊赖偶成呈子长"}
