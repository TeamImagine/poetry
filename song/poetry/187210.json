{"author":"刘挚","id":187210,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["倾都冠盖拥西圻，一节移归四牡驰。","魏阙云烟天近处，隋河冰雪歳穷时。","行藏粗识贤人志，疲拙难当国士知。","妄欲与公论异日，区区何用召棠诗。"],"title":"送子容二首  其二"}
