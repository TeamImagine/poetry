{"author":"朱千乘","id":49371,"strains":["仄仄仄平平，平平仄仄平。","仄○平仄仄，平仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，平仄仄○平。","仄仄平平？平？仄，平平仄仄平。","仄平○仄仄，平仄仄○平。","？仄仄○平平仄平仄仄平平仄仄？？？？？？。"],"paragraphs":["插槿未成篱，啼莺早已知。","日长春霁后，风暖柳烟宜。","席户门斜掩，渔舟钓直垂。","久将松竹比，宁惧岁寒移。","上药幽前圃，繁花压小枝。","素琴延玩月，清渭酌临池。","守道安贫（疑）老，专经数欲奇。","若为裁二鬓，羞向镜中窥。","（日本藏唐抄本《新撰类林抄》卷四）-978-。"],"title":"早春霁后山庄即事"}
