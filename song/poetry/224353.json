{"author":"洪朋","id":224353,"strains":["仄平平仄平，仄仄仄仄仄。","仄平仄仄仄，平仄○平仄。","平平平○○，仄仄仄○仄。","平○仄仄仄，仄仄仄○仄。","平平仄平仄，仄仄仄仄仄。","平平仄仄仄，平仄仄仄仄。","○仄平仄仄，平仄仄平仄。","仄平○○仄，平平仄平仄。","仄平○仄仄，平仄平○仄。","平仄仄平平，○平仄平仄。"],"paragraphs":["鲁公岩壑姿，劲气不可及。","岁寒万物尽，松柏当霜立。","由来邪正间，厥势不相入。","公当肃代后，窜斥复相袭。","呜呼蔡州殒，义激壮士泣。","周曾计不浅，希烈竟见执。","从古皆有殁，忠烈泰山岌。","使君拊遗迹，丹青辨呼吸。","壮公临大节，生气何当挹。","高咏两贤篇，临风黯于邑。"],"title":"寄题蔡州鲁公祠堂"}
