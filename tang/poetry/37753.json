{"author":"刘兼","id":37753,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["齐朝庆裔祖敖曹，麟角无双凤九毛。","声价五侯争辟命，文章一代振风骚。","醉琴自寄陶家意，梦枕谁听益郡刀。","补衮应星曾奏举，北山南海孰为高。"],"title":"寄高书记"}
