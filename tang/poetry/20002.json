{"author":"姚合","id":20002,"strains":["仄仄仄仄仄，平仄平仄仄。","仄平仄仄仄，平平○平仄。","仄仄平平○，○仄仄平仄。","仄仄仄平仄，平仄仄仄仄。","平○仄仄仄，仄仄平仄仄。","仄仄仄○仄，平平仄仄仄。","仄平○平○，仄仄仄仄仄。","仄仄平仄平，平仄平仄仄。","仄平仄仄仄，仄仄○○仄。","仄仄平仄平，仄○仄仄仄。"],"paragraphs":["僻性爱古物，终岁求不获。","昨朝得古砚，黄河滩之侧。","念此黄河中，应有昔人宅。","宅亦作流水，斯砚未变易。","波澜所激触，背面生罅隙。","质状朴且丑，今人作不得。","捧持且惊叹，不敢施笔墨。","或恐先圣人，尝用修六籍。","置之洁净室，一日三磨拭。","大喜豪贵嫌，久长得保惜。"],"title":"拾得古砚"}
