{"author":"耿南仲","id":220535,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["贡珍已选茂良充，犹被拘縻类䌸钟。","渌酒强陪高馆饮，黄花不似故园逢。","碁枰苦战挑灯坐，藓壁闲题捧砚从。","风叶满庭秋索寞，更筹向尽睡方浓。"],"title":"和邓慎思重九考罢试卷书呈同院诸公"}
