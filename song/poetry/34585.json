{"author":"陆游","id":34585,"strains":["仄仄仄仄平，仄仄○仄平。","平○仄仄平，平仄仄平○。","平平仄仄仄，仄仄平平平。","仄仄仄平仄，仄仄○平平。","仄平仄仄仄，仄仄○仄平。","仄仄平平仄，仄平仄平平。","平平仄平○，仄仄仄仄平。","仄仄平○平，仄仄仄仄平。"],"paragraphs":["六十齿发衰，岁月如逝波。","秦王酒瓮边，知复几经过。","欣然舍画檝，仄步扪青萝。","一径入幽谷，四面闻樵歌。","白云忽破碎，翠木相荡摩。","潋潋春塘满，柳阴戏双鹅。","浮生百忧中，此乐顾岂多。","日暮吾其归，已恐烂斧柯。"],"title":"舟过会稽山下因系舟游近村迨暮乃归"}
