{"author":"黄裳","id":204647,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["白莲池上阁峥嵘，万朵西风满社清。","已寓涟漪呈皓质，何妨污潦得浮生。","罗抨翠盖秋阳盛，玉琢香腮晓鉴明。","空色从来无辨处，此诗非独为花成。"],"title":"白莲阁"}
