{"author":"吕南公","id":208600,"strains":["平平○平仄，平仄仄平仄。","○平仄○仄，平○仄仄仄。","平○平仄仄，仄仄○平仄。","平平仄○仄，仄仄平仄仄。","平平○仄○，仄？仄平仄。","平平仄平平，仄仄平仄仄。","仄平○仄仄，仄仄仄平仄。","仄平平仄平，仄仄仄平仄。","平平仄仄仄，仄仄仄○○。","仄仄平平平，平平仄平仄。"],"paragraphs":["温风扇炎节，高壤见新稻。","苍黄色犹杂，镰担力已到。","时当艰食久，不暇论赢耗。","奔奔竭顷亩，翕翕资釜灶。","蒸炊防碎折，焙煏取干燥。","乡邻自齐同，早暮谁讽告。","老翁操匕箸，一食九嗟懊。","岂凶存后忧，饱饫偶今暴。","骄阳有炕暵，积雨或淹涝。","未是安眠人，儿童但嬉噪。"],"title":"早获"}
