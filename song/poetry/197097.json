{"author":"苏辙","id":197097,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["伯氏文章岂敢知，岐梁偶有往还诗。","自怜兄力能兼弟，谁肯埙终不听箎。","西虢春游池百顷，南溪秋入竹千枝。","恨君曾是关中吏，属和追陪失此时。"],"title":"次韵姚孝孙判官见还岐梁唱和诗集"}
