{"author":"陆游","id":33064,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["朝罢琳宫谒宝坊，强扶衰疾具簪裳。","拥裘假寐篮舆穏，夹道吹烟桦炬香。","楼外晓星犹磊落，山头初日已苍凉。","鸣驺应有高人笑，五斗驱君早夜忙。"],"title":"下元日五更诣天庆观宝林寺"}
