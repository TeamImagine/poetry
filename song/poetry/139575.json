{"author":"陈著","id":139575,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄仄。","平仄仄平平仄仄，平平仄仄仄平平。"],"paragraphs":["出宫墙外步冬暄，转憩黄花翠竹边。","一笑偈言非本色，相留清供亦前缘。","土酥饤洁昏眵醒，汤乳包香老齿便。","祇恐醉陶终爱酒，难陪惠远共修莲。"],"title":"似告成寺主僧蟾秋海"}
