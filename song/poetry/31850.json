{"author":"姜特立","id":31850,"strains":["平平仄平平仄仄，仄仄平平平仄仄。","平平仄仄仄平仄，平仄平○平仄仄。","仄平仄仄平仄仄，仄仄平平仄○仄。","仄○仄仄仄平仄，○仄平平仄○仄。","仄平仄仄平仄仄，平仄○平仄平仄。","仄○○仄○仄仄，○仄仄仄仄仄仄。","平平仄仄仄平仄，仄仄仄平平仄仄。","平平仄仄平仄平，平仄仄平平仄仄。","仄平仄仄○仄平，仄仄平平○仄仄。","仄平○仄仄平平，仄仄平平仄平仄。"],"paragraphs":["梅山老人头雪白，摸索曹刘还认得。","平生鹿鹿视余子，谁是诗中真巨擘。","踵门忽得天下士，慕我虚声远相觅。","袖中磊磈出奇语，和璧随珠暗相射。","对之坐久神气定，言下分明箭锋直。","傍观如堵相骇愕，颇复见我有此客。","雄篇累日费酬答，但怪笔端飞霹雳。","君才自是千里驹，鞭影不摇何待策。","古人妙处应自知，悟解多端难指画。","请君更去勘诸方，莫道梅山得消息。"],"title":"古风送行陈省元"}
