{"author":"张士逊","id":199361,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["桐枝手植有桐孙，二纪重来愧此身。","三匹衣鱼联贵仕，十洲轩冕接清尘。","耕桑虽喜多新陇，耆艾堪嗟少故人。","萧寺前题粉壁在，又书丁巳对壬辰。"],"title":"雍熙中植桐于萧寺壬辰登科后告老来寺留题"}
