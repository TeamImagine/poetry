{"author":"方回","id":148501,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["林下休官已七年，新闻偶到白云边。","一时人物归司命，二老儒臣筦吏铨。","严子钓台跧旧隠，山公启事玷群贤。","驱驰力尽心徒在，聊信归鸿寄短篇。"],"title":"寄伯宣尚书士常吏侍二首  其一"}
