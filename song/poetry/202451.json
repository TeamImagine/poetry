{"author":"陆佃","id":202451,"strains":["平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["车后鹓鸾随剑履，帐前貔虎拥旌旄。","星环紫极三阶正，鳌立青天一柱高。","上苑金杯新锡饯，下都银钥旧均劳。","重来更捧宸章烂，华衮何如玉字褒。"],"title":"琼林苑御筵奉诏送文太师致政归西都四首  其一"}
