{"author":"刘攽","id":183041,"strains":["平平平仄○，平仄平仄平。","平仄仄仄平，平仄平仄平。","仄平仄平平，仄平平仄平。","平仄平仄平，平仄仄仄平。","平○？仄平，仄平平仄平。","平平仄仄平，仄仄仄仄平。","仄平仄仄平，仄平仄平○。","○仄仄仄平，○仄平平平。"],"paragraphs":["君为田鸨吟，哀彼田鸨艰。","无舌以自鸣，衔恨安所宣。","我征古人诗，得之唐国篇。","苞栩何足哀，悲在不得言。","君看𫛸鴂鸣，众芳为不蕃。","黔雷讵有知，奋此亦已偏。","万生讵可穷，孰能厌多闻。","颇识鸟兽名，从子求诸田。"],"title":"和谢师厚鸨诗"}
