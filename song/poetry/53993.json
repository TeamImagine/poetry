{"author":"项安世","id":53993,"strains":["○仄平平平仄仄，平仄平仄平平平。","仄仄平平平平仄，仄仄仄仄平平平。","平平仄仄仄平仄，平平仄仄平平平。","平平仄仄仄平仄，仄仄○平平仄平。","仄平仄仄仄平仄，仄仄仄○平仄平。","仄平仄仄仄平仄，仄仄平平○仄平。"],"paragraphs":["扁以槐堂之钜笔，铭以云谷之高辞。","镇以平园之签帙，照以太极之肝脾。","千岩万壑转芳气，青天碧海流清规。","春晨画出舞雩咏，夜景看成彭泽诗。","勉哉此事要真积，昔者所闻无坐驰。","愿追策骥予陶子，勿但嘐嘐如牧皮。"],"title":"为建昌南城包显道题光风霁月之阁"}
