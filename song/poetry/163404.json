{"author":"汪元量","id":163404,"strains":["仄仄平平仄，○平仄仄平。","平平平仄仄，平仄仄○平。","仄仄仄平仄，平平仄仄○。","仄平平仄仄，仄仄仄平平。","平仄平○仄，平平仄仄○。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄○平。","仄仄平平仄，平平仄仄平。","平平○仄仄，○仄仄平平。","仄仄平平仄，平○仄仄仄。","仄平○仄仄，平仄仄平平。"],"paragraphs":["放櫂花谿去，重来访草堂。","菰蒲依静渚，杨柳遶回塘。","野堑棨高下，山墙竹短长。","槁梧含古色，瘦菊减清香。","鼙鼓檛三叠，旌旗列两行。","花娘纷舞袖，座客竞飞觞。","醤蘸生葱白，虀浇熟韭黄。","洪炉催卷餠，匕首割烧羊。","大笑诸公醉，高谈小子狂。","城关犹未掩，冠盖已飞扬。","鸟语青松里，人行锦树傍。","杜陵轻出峡，千古隔潇湘。"],"title":"重访草堂"}
