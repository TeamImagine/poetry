{"author":"陈襄","id":157277,"strains":["平仄平平仄仄平，仄仄平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["谁榜天游向此轩，欲令幽隠味真篇。","一心泯绝浑无计，万事撄宁付自然。","持钵随缘朝乞供，闭门扣寂夜安禅。","如师早契南华旨，即是逍遥物外仙。"],"title":"留题天游阁"}
