{"author":"宋徽宗","id":240005,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["灵鼓黄麾道指南，紫坛苍璧示凝严。","联翩玉羽层霄下，烜赫神光爱景暹。","为喜鸾舆回凤阙，故留芝盖出虬檐。","礼天要作斯民福，解雨今当万物霑。"],"title":"清庙斋幄常有诗赐太师已曾和进禋祀礼成以目击之事依前韵再进今亦用元韵复赐太师非特以此相困盖清时君臣赓载亦一时盛事耳"}
