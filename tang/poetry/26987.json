{"author":"曹邺","id":26987,"strains":["平仄仄仄平，仄平平仄○。","○平仄仄仄，平仄仄平平。","仄仄仄仄○，仄仄平仄○。","平平○仄平，仄仄平平平。","仄○仄仄平，仄平仄○平。","平○仄仄仄，仄仄仄仄平。","仄仄仄平仄，仄平仄平平。"],"paragraphs":["寒女不自知，嫁为公子妻。","亲情未识面，明日便东西。","但得上马了，一去头不回。","双轮如鸟飞，影尽东南街。","九重十二门，一门四扇开。","君从此路去，妾向此路啼。","但得见君面，不辞插荆钗。"],"title":"去不返"}
