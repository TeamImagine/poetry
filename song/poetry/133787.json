{"author":"卫宗武","id":133787,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["真率盟齐喜有初，崇觞载俎志交孚。","共披白帢俱霑醉，独惜红裙不受呼。","拟洛耆英宜有咏，班唐九老可成图。","从今胜集循环举，岁岁毋令此意辜。"],"title":"月集呼声妓不至野渡于觞末俾赋诗以纪初集"}
