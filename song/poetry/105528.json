{"author":"岳珂","id":105528,"strains":["仄仄平平仄仄平，仄平仄仄仄平平。","平平仄平平平仄，平仄仄平平仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["拟放平湖月下船，櫂歌中夕发长川。","蘋风好为云开幕，兰桨不妨人扣舷。","猿鹤候迎将晓日，鱼龙悲啸未晴天。","玉川塌额金沙上，阊阖封词漫一笺。"],"title":"予归未省松楸将以初秋望前泛湖之龙门已戒舟舰而连夕雨作不见月因赋天问二章  其一"}
