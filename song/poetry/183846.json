{"author":"刘攽","id":183846,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["窜逐衡湘一病翁，望乡愁对祝融峰。","不同桂管为元帅，闻道苍髯益壮容。","岭水分流清注北，雪花成片更宜冬。","丈夫生死论交地，书札宁当向我慵。"],"title":"寄熊伯通"}
