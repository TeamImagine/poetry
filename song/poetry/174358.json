{"author":"刘敞","id":174358,"strains":["平平仄平平，仄平仄平平。","○平仄仄○，仄仄仄○○。","平平平○仄，仄仄平仄平。","仄仄平仄平，仄仄平平平。","平平平仄○，仄仄仄仄平。","平平仄仄仄，平平平仄平。","仄仄仄○仄，平仄仄仄平。","○○仄平仄，仄仄平平平。"],"paragraphs":["君居御街西，我居御街东。","如何百步间，十日不相从。","君非园中植，落落千丈松。","我亦湖海人，庶几孤飞鸿。","俱游人世间，俛仰岂不同。","萧萧髪向白，哀哀嗟转蓬。","仕固不期达，贫亦不讳穷。","行当一麾去，幸识撄宁翁。"],"title":"赠圣从待制"}
