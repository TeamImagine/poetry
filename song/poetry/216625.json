{"author":"张耒","id":216625,"strains":["仄仄平平仄仄平，平平仄仄○平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄○平○，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，○平平仄仄平平。","仄○仄仄平平仄，平仄平平仄仄平。"],"paragraphs":["盛德元勋绝等伦，麟符虎节冠宗臣。","灵椿上古身千载，一柱明堂力万钧。","伐叛豹韬威尚凛，刊名金鼎铸来新。","风谣四海占贤相，笑咏山川是主人。","万里山河供气概，九秋雕鹗入精神。","光华稷契无穷誉，强健乔松不老身。","坐锁熊罴瞻绣衮，燕居松鹤伴纶巾。","只应便是神仙事，方丈蓬莱却未真。"],"title":"上文潞公生日"}
