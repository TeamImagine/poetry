{"author":"宋祁","id":13843,"strains":["仄仄平平仄平平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["雨洗星街夜祲空，暂持鱼牧守离宫。","皋陶旧曲明良内，郤縠高谈礼乐中。","载笔后车云盖密，鸣铙前队锦褠红。","不妨华发千官上，始称凌烟第一功。"],"title":"守塞三年上北京留守贾相公  其二"}
