{"author":"卢纶","id":6912,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["开园过水到郊居，共引家童拾野蔬。","高树夕阳连古巷，菊花棃叶满荒渠。","秋山近处行过寺，夜雨寒时起读书。","帝里诸亲别来久，岂知王粲爱樵渔。"],"title":"秋中过独孤郊居"}
