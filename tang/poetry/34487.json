{"author":"陈子昂","id":34487,"strains":["平平仄平仄，平仄仄平平。","○仄平○仄，平仄仄平平。","平平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","平平平仄○，平仄仄平平。"],"paragraphs":["江潭共为客，洲浦独迷津。","思积芳庭树，心断白眉人。","同衾成楚越，别岛类胡秦。","林岸随天转，云峰逐望新。","遥遥终不见，默默坐含嚬。","念别疑三月，经游未一旬。","孤舟多逸兴，谁共尔为邻。"],"title":"合州津口别舍弟至东阳峡步趁不及眷然有忆作以示之"}
