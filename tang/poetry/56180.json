{"author":"李白","id":56180,"strains":["平平仄仄平仄平，仄平平平仄仄平。","平平平仄仄仄仄，仄○仄仄平○平。","仄○平仄○平仄，仄平仄仄平平仄。","仄仄平○仄仄平，平平仄仄平○仄。","仄仄仄仄平仄平，？平平平仄平平。","平平仄仄仄平仄，平仄平平仄仄平。","仄平平平仄平仄，仄○平仄平○仄。","仄仄○平仄仄平，仄平○仄平平仄。"],"paragraphs":["青天有月来几时，我今停杯一问之。","人攀明月不可得，月行却与人相随。","皎如飞镜临丹阙，绿烟灭尽清辉发。","但见宵从海上来，宁知晓向云间没。","白兔𢭏药秋复春，嫦娥孤栖与谁邻。","今人不见古时月，今月曾经照古人。","古人今人若流水，共看明月皆如此。","唯愿当歌对酒时，月光长照金樽里。"],"title":"把酒问月"}
