{"author":"李光","id":236176,"strains":["平平平仄仄平平，仄仄仄平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["随车甘雨应精祈，乐岁豊年喜有期。","草色青青连粟垅，竹声细细想荷池。","欣逢山路花开日，正值田家酒熟时。","凖拟明朝风日好，野桃应有未开枝。"],"title":"海外自去冬不雨至今农圃俱病郡侯率僚友为民祈祷二月十八日祭社致斋是日雨作喜而成诗呈逢时使君"}
