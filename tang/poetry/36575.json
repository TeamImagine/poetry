{"author":"伍乔","id":36575,"strains":["仄仄平平平仄仄，仄平平仄仄平平。","仄平平仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["去去天涯无定期，瘦童羸马共依依。","暮烟江口客来绝，寒叶岭头人住稀。","带雪野风吹旅思，入云山火照行衣。","钓台吟阁沧洲在，应为初心未得归。"],"title":"冬日道中"}
