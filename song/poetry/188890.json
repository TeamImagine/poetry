{"author":"寇准","id":188890,"strains":["仄平平仄仄仄平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["索居终日学忘机，深叹高堂养独迟。","自问江村纡墨绶，何当烟浦坐鱼矶。","梦回渭水秦云断，望尽巴山蜀魄飞。","好怪多才郝夫子，道孤俱未及轻肥。"],"title":"书怀寄郝监军"}
