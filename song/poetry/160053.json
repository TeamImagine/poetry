{"author":"林景熙","id":160053,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["冷云漠漠护篱阴，潇洒苔枝出竹林。","影落寒矶和雪钓，香浮老瓦带春斟。","几凭水驿传芳信，祇许沙鸥识素心。","回首西湖千树远，扁舟寂寞梦中寻。"],"title":"渔舍观梅"}
