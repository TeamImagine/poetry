{"author":"陈陶","id":36664,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["常思剑浦越清尘，豆蔻花红十二春。","昆玉已成廊庙器，涧松犹是薜萝身。","虽同橘柚依南土，终愧魁罡近北辰。","好向昌时荐遗逸，莫教千古吊灵均。"],"title":"寄兵部任畹郎中"}
