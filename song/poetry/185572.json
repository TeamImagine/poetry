{"author":"徐积","id":185572,"strains":["平平○仄平平仄，仄○平平仄平仄。","○○仄仄平平平，仄仄平平仄平○。","仄仄○平仄仄仄，仄○○○平仄仄。","平平仄仄平仄平，仄仄平平平平仄。"],"paragraphs":["山前胜入樵儿手，亦胜江头伴烟柳。","闲中好步陶先生，醉里宜眠郑云叟。","我辟闲阶恨不早，草正茸茸花又老。","人心好恶任不齐，但问青红阿谁好。"],"title":"观草  其二"}
