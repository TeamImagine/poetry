{"author":"王珪","id":176009,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["行到鹿儿山更峭，八千归路可胜劳。","长安日远思亲发，紫汉星回促使轺。","晓磴云浓藏去驿，阴崖冰折断前桥。","覉怀一夕犹难遣，况是辞家九十朝。"],"title":"戏呈唐卿"}
