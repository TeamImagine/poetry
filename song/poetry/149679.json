{"author":"方回","id":149679,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["梦草堂边下榻时，隙驹四十五年驰。","东嘉太守真知己，西里先生共赋诗。","前辈风流元不远，故家文献未全衰。","留耕相种书元帅，好与儒坛建鼓旗。"],"title":"送王宣慰中斋上温州  其二"}
