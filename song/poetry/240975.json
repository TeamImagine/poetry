{"author":"周紫芝","id":240975,"strains":["平平仄平仄，仄仄仄平平。","仄仄仄平仄，仄仄平平○。","平平仄平仄，仄仄○平平。","平平仄平○，仄仄平仄平。","平平仄平仄，仄仄平平平。","平平仄仄平，仄平平平平。","仄平仄仄仄，仄平平仄平。","平仄仄仄平，仄仄仄仄○。","仄仄仄仄仄，仄仄平仄平。"],"paragraphs":["东南富佳郡，此地复名城。","拜策奉温诏，谒帝辞明庭。","悠悠出金阙，旆旆摇熊旌。","兰风蔼微和，玉露湑以零。","征鼙肃郊垒，啸咏闲斋铃。","微生等薜萝，托根符余荣。","误遭一笑盼，永怀千古情。","千古不足多，喜遇罕所并。","白璧勿漫予，按剑徒取憎。"],"title":"古风二首别李守  其一"}
