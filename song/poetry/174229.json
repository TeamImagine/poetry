{"author":"刘敞","id":174229,"strains":["仄平仄仄仄，仄仄仄仄仄。","仄平平仄仄，平仄平仄仄。","仄平仄○平，仄平平○平。","仄仄仄仄仄，○平平仄平。","○平仄○平，仄平○仄平。","仄平仄平仄，○仄仄平平。","仄仄平仄仄，平平仄○平。"],"paragraphs":["古风不可复，习俗已久敝。","咄嗟忠与信，流荡为诈术。","诈忠惑其君，诈愚安其身。","色厉内以荏，行违貎取仁。","三年始横流，后来更日新。","至公弃涂炭，正道败荆榛。","已矣千载后，谁能反其身。"],"title":"杂诗二十二首  其一一"}
