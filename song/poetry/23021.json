{"author":"王十朋","id":23021,"strains":["仄平平平仄平仄，仄平平平平仄仄。","平○○○仄平平，平仄平平仄平仄。","仄平仄仄仄平平，平平仄仄平○平。","仄平平仄平仄仄，仄平平仄○平平。"],"paragraphs":["问君胡为入台省，问君胡为官辄冷。","宣尼犹且畏元辰，羊鼠龙猪作君梗。","退之宿直斗牛箕，声名谤毁常相随。","死生穷达端有命，予知之矣当安之。"],"title":"术者谓予命犯元辰故每仕辄已予笑曰有是哉戏作问答语"}
