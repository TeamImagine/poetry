{"author":"陈郁","id":107925,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["二叹浔阳送客翁，忍将吾道等秋蓬。","茕然商妇千呼至，贵甚监州一笑同。","力学本为明德计，能文祇是立言工。","琶琵亭下愁情远，付与长江写不穷。"],"title":"琵琶亭"}
