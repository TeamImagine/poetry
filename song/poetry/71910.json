{"author":"彭龟年","id":71910,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["世情如水与天违，谁识春从岳麓归。","衮衮源流知有自，纷纷华鄂看相辉。","今人得似古时少，我拙从教俗子非。","且倒一樽寻乐事，奇章台上晚风微。"],"title":"鄂渚和章同年元荣邓教授友龙微字韵  其二"}
