{"author":"李流谦","id":30897,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["何时便有此山川，真宰悬知恐偶然。","唳鹤惊风前日事，落沤斜照晚来天。","毁犀无用撩幽怪，洗盏先应酹谪仙。","暝角吹残吾欲老，五陵佳气隔疏烟。"],"title":"泊采石二首  其一"}
