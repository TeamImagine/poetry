{"author":"王十朋","id":23769,"strains":["平仄仄仄仄，仄仄仄仄平。","平平仄平仄，仄仄平平平。","平仄仄平仄，仄仄○仄平。","平仄平仄平，平平仄仄平。","○平仄○仄，仄仄平平平。","平仄仄平仄，○平仄平平。","平仄平仄仄，仄仄平仄平。","仄平仄平平，平○仄平平。","仄仄仄平平，仄仄平仄○。"],"paragraphs":["清者未必贵，贵者或不清。","胡为贵池内，却有清溪名。","清贵两俱足，造物如有情。","溪有夷屈风，池非赵孟荣。","三秋冷浸月，十里光涵城。","真可弄兹水，更堪濯吾缨。","天亦知我意，故令居水精。","水精岂吾居，龙湫老余生。","满壁画清溪，坐觉名利轻。"],"title":"泛清溪"}
