{"author":"崔羽","id":234004,"strains":["平平仄仄平仄平，仄平平仄仄平平。","○平仄仄平平仄，○仄平平仄仄平。","平仄仄平平仄仄，仄平平仄仄平平。","仄平仄仄平平仄，○仄仄平平仄平。"],"paragraphs":["茫茫宇宙春复秋，上清曾记昔年游。","烧丹灶古云烟在，遗履亭虚草树幽。","花压画栏香梦远，酒倾磁盏瑞光浮。","饮余忍别贤昆季，回首向云天际头。"],"title":"赠黎如璧"}
