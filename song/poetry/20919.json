{"author":"晁公溯","id":20919,"strains":["仄仄○仄仄，仄平仄仄平。","仄○平平平，仄平平仄平。","仄仄仄平仄，仄平平○平。","仄○平平平，仄仄平仄平。","仄仄仄仄平，仄○平仄平。","平仄仄仄平，仄平仄○平。","平平仄仄平，○仄仄仄仄。","仄平○仄平，○仄○仄平。"],"paragraphs":["此地冠盖国，古来翰墨场。","夜看蟆颐山，上干牛斗光。","试酌老翁井，尚余书传香。","想其居清华，汉阁千步廊。","大字写汗青，小楷书硬黄。","仙去不可追，里人祀烝尝。","神兮肯下来，冠剑在帝傍。","作诗遗里人，闻者当感伤。"],"title":"次韵刘安收惠诗二首  其一"}
