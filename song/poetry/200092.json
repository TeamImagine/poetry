{"author":"刘筠","id":200092,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["楚国骄荒日已深，山川朝暮剧登临。","曾伤积毁亡师道，祇托微辞荡主心。","江草东西多恨色，峡云高下结层阴。","潘郎千载闻遗韵，又说经秋思不任。"],"title":"宋玉"}
