{"author":"韩淲","id":87582,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["相从我自慰无聊，物换星回又斗杓。","近市少霜梅欲动，长沟无雨水全消。","几年冠盖东南会，逐日舟帆上下潮。","见说公来便寻觅，老怀何更得诗邀。"],"title":"巩仲至到浙江急往见之继而以诗来乞次韵"}
