{"author":"陆游","id":41324,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄平平。"],"paragraphs":["举世纷纷名利间，天公偏赋此身闲。","尘衣濯罢沧浪水，茅舍归来会计山。","邻舍擎盘分麦饭，野人曳杖叩柴关。","酒逋诗债何时了，未死何妨且旋还。"],"title":"闲中偶咏二首  其二"}
