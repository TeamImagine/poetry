{"author":"白居易","id":16846,"strains":["仄平平仄仄平平，仄仄平平仄仄平。","仄仄平仄平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["不矜轩冕爱林泉，许到池头一醉眠。","已遣平治行药迳，兼教扫拂钓鱼船。","应将笔砚随诗主，定有笙歌伴酒仙。","祗候高情无别物，苍苔石笋白花莲。"],"title":"令狐尚书许过弊居先赠长句"}
