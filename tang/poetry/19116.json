{"author":"舒元舆","id":19116,"strains":["○仄仄平仄，平平仄平平。","平仄仄○仄，仄平平仄○。","仄仄仄平平，仄平平平平。","○仄○仄仄，仄仄平平○。","仄平平平平，仄仄○平○。","仄仄○仄仄，平仄仄平平。","平仄平平仄，仄平仄○平。","平平仄仄仄，仄仄平○平。","平仄仄仄平，仄平仄○平。","仄平平仄仄，仄平仄平○。","仄平仄平仄，○平仄平平。","○平仄仄平，仄仄平平平。","○平仄平仄，平仄仄平平。","仄平平仄平，仄仄○○平。","仄平仄仄仄，○仄平平平。","仄仄仄仄平，平平仄平平。","平平仄平仄，仄仄○平平。","平平仄平平，仄仄○平平。","平平仄仄仄，仄仄仄○平。","仄仄○平平，平仄平平仄。","平平仄○仄，仄仄平平平。","仄仄平仄平，仄仄平平○。","仄平仄平仄，平仄平平平。","仄仄仄仄平，仄仄平仄平。","平平○仄平，仄仄平平平。"],"paragraphs":["中部接戎塞，顽山四周遭。","风冷木长瘦，石硗人亦劳。","牧守茍怀仁，痒之时为搔。","其爱如赤子，始得无啼号。","奈何贪狼心，润屋沈脂膏。","攫搏如猛虎，吞噬若狂獒。","山秃逾高采，水穷益深捞。","龟鱼即绝迹，鹿兔无遗毛。","氓苦税外缗，吏忧笑中刀。","大君明四目，烛之洞秋毫。","眷兹一州命，虑齐坠波涛。","临轩诏小臣，汝往穷贪饕。","分明举公法，为我缓穷骚。","小臣诚小心，奉命如煎熬。","饮冰不待夕，驱马凌晨皋。","及此督簿书，游词出狴牢。","门墙见狼狈，案牍闻腥臊。","探情与之言，变态如奸猱。","真非既巧饰，伪意乃深韬。","去恶犹农夫，稂莠须耘耨。","恢恢布疏网，罪者何由逃。","自顾孱钝姿，利器非能操。","六旬始归奏，霜落秋原蒿。","寄谢守土臣，努力清郡曹。","须知听甚卑，勿谓天之高。"],"title":"坊州按狱"}
