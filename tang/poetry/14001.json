{"author":"李贺","id":14001,"strains":["仄平仄仄○平平，平平仄平○仄○。","仄平平仄仄○仄，平平仄仄平平平。","平平平仄仄平平，○平仄仄仄平○。","平仄平平仄仄平，仄平仄仄○平平。"],"paragraphs":["白狐向月号山风，秋寒扫云留碧空。","玉烟青湿白如幢，银湾晓转流天东。","溪汀眠鹭梦征鸿，轻涟不语细游溶。","层岫回岑复叠龙，苦篁对客吟歌筒。"],"title":"溪晚凉"}
