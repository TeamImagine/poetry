{"author":"吕大防","id":184539,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["去年谪守豫章南，楚岸方舟鹢首衔。","君便得亲夸彩服，我方违养苦征帆。","春来重到青山郭，膝下同荣□绮衫。","尤爱中条更相类，板舆时可到西岩。"],"title":"送朱寿昌迎母东归"}
