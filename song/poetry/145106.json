{"author":"方逢辰","id":145106,"strains":["平平仄仄仄平平，平仄平平仄仄平。","平平平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["闲中历览古和今，夫岂全无所用心。","书为重看因熟读，诗添新作费沉吟。","消磨暇日尊前酒，赓和薰风膝上琴。","过去未来都不管，却看明月是知音。"],"title":"题何潜斋安乐窝"}
