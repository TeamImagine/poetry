{"author":"强至","id":182557,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄仄仄仄，平仄平平平仄平。","仄仄仄平平仄仄，仄平仄仄仄平平。"],"paragraphs":["更长不见水精盘，搔首庭除夜向阑。","一气人间清自转，孤光云外好谁看。","关河夜色暗朔漠，楼阁吟魂飞广寒。","幕府病眠憔悴客，独无乐事可相干。"],"title":"依韵和王立之中秋阴云不见月"}
