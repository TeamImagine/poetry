{"author":"韩维","id":168042,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["句解章通字字安，书成进御九重观。","更加亲切从新诏，却得高闲是旧官。","禁阁不忧连夜直，好山应许老年看。","菊香酒熟身无事，且尽樽前一笑欢。"],"title":"请微之饮"}
