{"author":"郑伯玉","id":68172,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["三篙摇漾彩帆轻，胜赏宁辞远郡城。","水满人如天上坐，波澄舟在镜中行。","都无暑气侵衣袖，时有荷香入酒觥。","野老岸前争拥看，知公威霁不喧惊。"],"title":"和夏日国清塘泛舟"}
