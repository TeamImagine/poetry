{"author":"陈与义","id":3155,"strains":["仄平平仄仄平平，仄仄平平仄仄平。","仄仄平平平平仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一欢玄发水东流，两脚黄尘阅几州。","王湛时须看周易，虞卿未敢著春秋。","不辞彭泽腰常折，却得邯郸梦少留。","有句惊人虽可喜，无钱使鬼故宜休。"],"title":"元方用韵见寄次韵奉谢兼呈元东  其二"}
