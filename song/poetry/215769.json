{"author":"张耒","id":215769,"strains":["○仄仄平仄，平平平仄平。","平平仄平仄，平仄仄平平。","仄仄平平仄，○平仄仄平。","仄○平仄仄，仄仄仄平平。","仄仄仄平仄，平平仄仄○。","○○○仄仄，平仄仄平○。","仄仄平平仄，平平仄仄○。","平平平仄仄，平仄仄平平。"],"paragraphs":["庭木舞风雨，清秋来我堂。","衾裯偃宵寐，灯火照新凉。","昔我来清颍，庭花有晚芳。","坐看桐叶暗，已近菊枝黄。","岁月忽流驶，形骸变老苍。","淹留应有命，通塞讵能量。","寂历年华晚，优游永日长。","忧时非我事，黄卷有虞唐。"],"title":"夜初凉"}
