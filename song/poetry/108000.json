{"author":"胡衍","id":108000,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["余杭泉石欠幽探，浄拂衣尘入翠岚。","九锁山门云上下，一峰天柱殿西南。","元封旧事无人记，德寿仙游有客谈。","痛饮丹泉卧玄石，松风满耳梦初酣。"],"title":"嘉定二年秋重游洞霄"}
