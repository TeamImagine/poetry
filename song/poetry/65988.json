{"author":"陈傅良","id":65988,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["东都门外问征艘，去国身轻亦太豪。","谁可对床听夜雨，自于同社燕春醪。","不知温诏从天下，又罢幽寻与世遨。","从此宜休堂下梦，顾瞻松柏为谁高。"],"title":"和郡守沈持要赏柑之什三首  其二"}
