{"author":"释德洪","id":228303,"strains":["仄仄平平仄仄平，平平平仄平平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["已得希夷旨趣深，平生踪迹任浮沉。","壶中景待和烟卧，海上山须带鹤寻。","月里一枝慵举手，人间万事肯关心。","出尘风骨凭谁识，且枕焦桐混世吟。"],"title":"赠吴山人"}
