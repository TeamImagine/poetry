{"author":"潘牥","id":132335,"strains":["仄仄平平仄平平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["薄暮檐牙雨跳珠，儿童指似雪先驱。","初闻竹上来能密，旋觉梅梢重欲扶。","北地多应三丈许，南州近亦十年无。","此间断缚吴元济，看踏银沙入献俘。"],"title":"雪  其二"}
