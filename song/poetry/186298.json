{"author":"吕陶","id":186298,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忽捧琼瑰俗眼惊，荷君深照旧交情。","归心自喜双亲寿，拙计难酬厚禄荣。","十舍路岐平野阔，几重村落霁烟生。","羁游毎忆家山乐，况是花时到锦城。"],"title":"锺阳道中和酬辅元"}
