{"author":"黄庚","id":160585,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄仄。","仄仄平平仄平仄，仄平平仄仄平平。"],"paragraphs":["浮生偷得片时闲，古寺寻僧借景看。","楼阁倚云山气湿，辘轳卷水涧声寒。","地埋吴剑痕犹在，碑刻唐诗字未漫。","寄榻禅房不知晓，起来松日已三竿。"],"title":"游虎丘山寺"}
