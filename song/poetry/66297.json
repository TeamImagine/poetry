{"author":"楼钥","id":66297,"strains":["平平平仄平，平仄仄平仄。","仄平平仄平，平仄仄仄仄。","平仄平仄仄，仄平仄平仄。","平仄仄平仄，仄仄平○仄。","平平平仄仄，平仄平平仄。","仄仄仄平仄，平平仄平仄。","仄仄仄仄平，仄仄仄平○。","仄仄仄平仄，平○仄平○。","平平仄平仄，平平仄平仄。","仄仄平仄仄，平平仄平仄。","仄平平平平，平○仄平仄。","仄平仄平仄，平平仄平仄。","仄平○仄仄，平平仄平仄。","仄仄仄平平，平仄仄○仄。","平仄仄平平，平平仄平○。","仄平仄平仄，仄仄仄平仄。","平平平仄平，仄仄平平仄。","○仄仄平平，仄仄仄○仄。","平平平仄平，平平仄平仄。","平○仄仄仄，仄仄仄平仄。","仄○仄仄平，仄仄平平仄。","仄○平平仄，平○仄平平。","平平仄仄○，平平仄仄○。","平○○平平，平平平○仄。","仄仄仄平平，仄仄仄平平。","平仄○仄平，平平仄平仄。","○仄平仄仄，仄仄○仄仄。","仄平平平平，仄仄仄平仄。","仄仄仄仄平，平仄平仄仄。","仄仄仄仄平，仄仄○仄仄。"],"paragraphs":["渊明千载人，风节仰孤峭。","岂惟辞督邮，莲社不得召。","书不求甚解，眼高得玄要。","诗亦本无意，但写胸中妙。","齐梁纷众作，嘈杂春禽叫。","稚子候檐隙，文通剧搜绍。","矫矫玉局翁，尚友谢浮漂。","饱吃惠州饭，追和欲同调。","湖山老居士，宏才盍廊庙。","出入官五纪，怀归自年少。","屡赓归来辞，吾行有先兆。","老龙卧林壑，年高德弥邵。","向来批敕手，甘心事耕钓。","筑室据仙居，泉石造深穾。","亭榭望堂皇，蓬莱对圆峤。","涉园日成趣，遇客酒频釂。","岩岩鸾鹤姿，炯炯双眸了。","堕体黜聪明，坐忘乐遗照。","西畴时告春，东皋快舒啸。","襟期古暗合，此事不容诏。","尽和靖节诗，笔走追风骠。","又如裴旻剑，腾空径投鞘。","人生嗜欲深，山林不供烧。","何当从公游，翛然宁荷𦰏。","小子敢言诗，未免事华彯。","西施难效颦，邯郸恐贻笑。","思欲焚旧藁，世味轻咀嚼。","稍寻韦苏州，旁引孟贞曜。","绝去翰墨畦，毋凿浑沌窍。","尚或庶几焉，未暇期速肖。"],"title":"谢湖山居士示和陶诗"}
