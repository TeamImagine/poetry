{"author":"杜甫","id":2845,"strains":["仄平仄平仄仄仄，平仄仄仄○平平。","平○仄平仄平仄，仄平平仄平平平。","平平仄平平仄仄，平仄平平仄○仄。","平平仄仄平○平，仄仄平平仄平仄。"],"paragraphs":["小奴缚鸡向市卖，鸡被缚急相喧争。","家中厌鸡食虫蚁，不知鸡卖还遭烹。","虫鸡与人何厚薄，吾叱奴人解其缚。","鸡虫得失无了时，注目寒江倚山阁。"],"title":"缚鸡行"}
