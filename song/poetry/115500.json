{"author":"刘克庄","id":115500,"strains":["平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["时有吟哦搔雪鬓，别无主掌系冰衔。","宁归南亩称三老，怕守东华趁六参。","跌荡已将经束阁，跏趺聊与佛同龛。","向来麈柄高悬起，旧事何人共可谈。"],"title":"口占"}
