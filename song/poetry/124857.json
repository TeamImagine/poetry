{"author":"邵雍","id":124857,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一片中原万里余，殆非孱德所宜居。","夏商正朔犹能布，汤武干戈未便驱。","泽火有名方受革，水天无应不成需。","详知仁义为心者，肯作人间浅丈夫。"],"title":"观三王吟"}
