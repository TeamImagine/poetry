{"author":"郭印","id":250108,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["腊日公塘命矢鱼，亲迂五马过康衢。","分波短艇金梭疾，缀网圆鬐玉叶粗。","滋味尽教沾掾属，割烹不独侑宾厨。","从今下客休弹铗，不似冯谖恨食无。"],"title":"谢道守董朝散腊日分惠采鱼"}
