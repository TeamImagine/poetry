{"author":"苏轼","id":194235,"strains":["平仄仄平仄，平仄平仄平。","平平仄平仄，仄仄仄平平。","仄平平仄○，仄仄○仄平。","平○仄仄仄，平平○○平。","平平仄仄仄，仄仄平仄平。","○平平平平，平仄平仄平。","仄仄○仄仄，平平平仄仄。","平平仄仄仄，仄仄平仄平。"],"paragraphs":["嘉谷卧风雨，稂莠登我场。","陈前漫方丈，玉食惨无光。","大哉天宇间，美恶更臭香。","君看五六月，飞蚊殷回廊。","兹时不少假，俯仰霜叶黄。","期君蟠桃枝，千岁终一尝。","顾我如苦李，全生依路傍。","纷纷不足道，悄悄徒自伤。"],"title":"次韵黄鲁直见赠古风二首  其一"}
