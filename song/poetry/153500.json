{"author":"刘辰翁","id":153500,"strains":["仄仄平○仄，平○仄仄平。","仄平平仄仄，仄仄仄平平。","平仄仄平仄，平平仄仄平。","仄○平仄○，仄仄仄平平。","仄仄○○仄，平平仄仄平。","平○平仄仄，平仄○平平。"],"paragraphs":["老厌人间热，单衣就冷泉。","不知清到骨，故欲转装绵。","萝月满襟雪，松风半臂仙。","顿疏桃竹莹，拟就柳花眠。","倚倦思燕玉，全生愿蜀毡。","温汤无去路，搔首听潺湲。"],"title":"夏景 衣冷欲装绵 其一"}
