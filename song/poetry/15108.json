{"author":"刘子翚","id":15108,"strains":["仄平○仄平，仄仄平仄平。","平平仄仄平，仄仄仄仄平。","平平仄仄仄，平平仄平平。","平平仄○平，平平仄平平。","仄仄仄仄平，平平○仄○。","平仄仄仄仄，平平仄平平。","仄平平仄仄，平○平仄平。","平平仄仄仄，平○仄仄平。","平平仄仄平，仄平仄平平。","○仄仄仄平，仄仄平○平。","平仄仄仄仄，仄平仄○平。","仄仄平仄平，平○○平平。","仄平平仄仄，平仄平仄平。","○仄仄仄平，仄○仄平平。","○○仄仄仄，仄平仄平平。","平○仄仄仄，仄仄平平平。","平平平平平，平平仄平平。","仄平平仄○，仄平平仄平。"],"paragraphs":["哲人叹逝川，志士悲廪秋。","流光不暂停，忽忽岁欲周。","凉飙袭迥野，飞霜皓盈畴。","华林失鲜辉，奔谿杀湍流。","万化傥日徂，吾生难独留。","而我苦不乐，彷徨复何求。","世途多轨辙，今行非昔谋。","徒遵耿耿意，龃龉固莫投。","时乎不再来，岂余敢怀尤。","王道炳日星，历聘疲轲丘。","归欤既改旆，浩然亦回辀。","寂寞宁子歌，栖迟长卿游。","客嘲徒自解，天问终不酬。","长揖未免烹，说难竟遭囚。","行藏或大谬，圣贤共悠悠。","含思疚愤积，念往川途修。","煌煌青春姿，蹉跎恐兹由。","谅非宏达观，那能齐百忧。"],"title":"秋怀"}
