{"author":"韩元吉","id":29492,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["杖策冲寒不作难，弓刀结束笑谈间。","便从幕府清民讼，已佐戎车靖蜑蛮。","风雪幸无千里路，江湖才隔数重山。","荆南桃李新开径，屈指春融及早还。"],"title":"送马庄甫摄幕鄱阳用赵文鼎韵"}
