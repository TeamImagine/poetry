{"author":"方岳","id":127883,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["亦笑吾身立两间，古人辙迹渺难攀。","斯文在昔豹窥管，吾力不量虻负山。","有识共知方寸好，无求方得几多闲。","一春大欠渠诗在，准拟晴时到处还。"],"title":"山行  其二"}
