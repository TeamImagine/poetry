{"author":"韩琦","id":90925,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["常喜交亲燕此中，忽移欢绪作悲翁。","桃阴已盛何曾语，桧影长闲不厌风。","数漏趁朝心拱北，忍饥开阁客盈东。","人生易别须偷暇，为我樽前话苦空。"],"title":"次韵答崔公孺国博西亭感怀"}
