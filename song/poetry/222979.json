{"author":"李新","id":222979,"strains":["平平平仄仄○平，平仄平平仄仄平。","仄仄○平平仄仄，仄平平仄仄平平。","平平平仄平平仄，仄仄仄平平仄仄。","平平仄仄仄平平，○仄仄平平仄仄。","仄仄平○平仄仄，仄仄仄平平仄仄。","平平○仄仄平平，仄平仄仄平平仄。","仄平平仄平平仄，仄仄仄平平仄仄。","平平○仄仄平平，平平仄○平平仄。"],"paragraphs":["丹轮随待十三州，青琐文章汗马牛。","喜见钱塘山水好，卜居为有荻花秋。","年来游宦无羁束，要醉海棠西入蜀。","侯门不惯扑车尘，犹忆画堂红映烛。","未易池中甘索寞，乍屈数旬聊自托。","牛刀行割武阳城，梦魂已到天章阁。","劝君强作岷峨客，莫念鳯凰烟景隔。","归家重倚望湖楼，依前水浸吴天白。"],"title":"送鞠彭山"}
