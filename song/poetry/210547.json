{"author":"杨亿","id":210547,"strains":["平仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["孙阁相君和鼎贵，秦楼爱婿坦床贤。","东方千骑还居上，南极三星正在天。","路入桃源花烂漫，桥横银汉水漪涟。","乘龙择对真无比，月桂宫中第一仙。"],"title":"仆射李相公宅观花烛"}
