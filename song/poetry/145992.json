{"author":"释行海","id":145992,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平平仄，平平仄仄仄平平。","平平仄仄平平仄，平仄平平仄仄平。"],"paragraphs":["血战胡儿尽堕鞍，一番奏凯一封官。","兵枭铁鹞威方猛，酒赐金蕉胆不寒。","雁塞月阴青燐淡，渔阳雪苦紫茸干。","胡亡未必胡无种，韬略萦心不放宽。"],"title":"次徐相公韵十首 入塞"}
