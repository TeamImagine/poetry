{"author":"洪适","id":28735,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["城隅乔木可怡颜，小阁初成尺五闲。","好客飞觞同啸傲，新诗衔袖莫追攀。","片时凉雨洗疏竹，向晚轻云留远山。","坐想清香凝燕寝，也思一笑十眉弯。"],"title":"次酬曾守分绣阁"}
