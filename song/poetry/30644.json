{"author":"李流谦","id":30644,"strains":["平平仄平仄平仄，○平仄平平仄仄。","仄仄平平仄仄平，○○仄仄○平仄。","仄平平平仄仄仄，仄平仄平平仄仄。","平平平平仄○○，○○仄仄平平仄。","○仄平○仄平仄，仄仄平平平仄仄。","仄仄平平仄○仄，平仄平平仄平仄。","平平仄仄仄平仄，仄仄○平仄平仄。","○○○平仄仄仄，仄仄仄平平仄仄。","平平仄仄仄仄仄，仄仄仄仄平平仄。","平平仄仄仄平平，仄平仄仄平仄仄。","仄仄平平仄平仄，仄仄○○仄平仄。","仄平仄仄仄仄仄，仄仄平仄仄仄仄。","平平仄仄平平仄，仄仄平平仄平仄。"],"paragraphs":["文章末流乃科举，剽东掠西何等语。","得者矜夸失者羞，其中往往分贤否。","一官垂涎傥不勉，譬之北辕求适楚。","诸君堂堂万骑将，折棰自足笞狂虏。","收拾波澜著盆盎，却恐蛟龙愁窘步。","信手拈来即三昧，安用区区备先具。","朝窗暮几不停缀，宝玉牵联鬭奇富。","论如过秦有古意，赋拟两都多杰句。","朝来次第出示我，两耳卓槊惊咸濩。","华歆便可置龙头，牧之岂肯居第五。","我骇虚弦痛方定，未暇相从执旗鼓。","请君勿见小敌怯，一战而霸在此举。","归来净洗科场业，别与斯文立门户。"],"title":"比观仲结诸公课会皆勍敌也行就举南宫作此赠之"}
