{"author":"廖行之","id":65554,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["忠孝蝉联萃一门，雁行相望款天阍。","青云有弟先行志，蓝绶今兄亦拜恩。","肘印一时饶季子，风雩千载见诸孙。","二难金玉交辉映，出处相高德义尊。"],"title":"和曾知运寄兄诗二首  其二"}
