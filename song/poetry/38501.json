{"author":"陆游","id":38501,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["微雨轻云已入梅，石榴萱草一时开。","碑偿宿诺淮僧去，卷录新诗蜀使回。","墨试小螺看斗砚，茶分细乳玩毫杯。","客来莫诮儿嬉事，九陌红尘更可哀。"],"title":"入梅"}
