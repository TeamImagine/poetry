{"author":"李贺","id":1028,"strains":["平平平平，平平○平○。仄平○平仄仄仄，平仄仄仄平平平。","平平平平，平仄平仄平仄平。","仄仄仄平平，平平仄仄平。","仄仄○○仄仄平，仄平仄平仄平平。","仄仄仄，平仄仄，平平平平○仄平。","仄仄平平仄平○，平平仄平仄平平。"],"paragraphs":["公乎公乎，提壶将焉如？屈平沈湘不足慕，徐衍入海诚为愚。","公乎公乎，床有菅席盘有鱼。","北里有贤兄，东邻有小姑。","陇亩油油黍与葫，瓦甒浊醪蚁浮浮。","黍可食，醪可饮，公乎公乎其奈居。","被发奔流竟何如？贤兄小姑哭呜呜。"],"title":"相和歌辞 箜篌引"}
