{"author":"范纯仁","id":184591,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄○○。","平平仄平仄，平仄仄平平。","仄仄平○仄，平○○仄平。","仄平平仄仄，平仄仄平平。","平仄平平仄，平平仄仄平。","仄平平仄仄，平○仄平平。","仄仄平仄仄，平平仄仄○。","仄平平仄仄，仄仄仄平平。","平○平平仄，○○仄仄○。","仄平平仄仄，平仄仄○平。","仄仄平○仄，平平仄仄平。","平平○仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄○平仄，平平仄仄平。","平平平仄仄，仄仄仄平平。","仄仄平平○，平平仄仄平。","平平平仄仄，平仄仄平平。","平仄○平仄，○○仄仄平。","平平仄平仄，仄○仄平○。"],"paragraphs":["拙宦身何补，谋生术不高。","履霜惭践屐，察俗念同袍。","独鹤寒先警，哀猿夜更号。","凄风猎兰蕙，浓露湿蓬蒿。","故国荒三径，南冠叹二毛。","使轺违右蜀，贤里隔西豪。","吾友真时杰，斯文敌楚骚。","一官曾共守，多难适联遭。","讽咏餐忘味，赓酬夜费膏。","倦禽慵择木，涸鲋羡游濠。","交分穷弥笃，相思梦亦劳。","未能抛假绶，何计理行篙。","老去情难展，忧来首独搔。","书勤空系雁，河广讵容舠。","郡僻稀民政，科繁属吏曹。","饭粳吹玉粒，尝蟹擘金螯。","治性亲黄卷，蠲愁仰白醪。","任真倾肺俯，共醉沃醨糟。","夕惕持新禁，年凶减众遨。","光阴徒汩汩，怀抱慎忉忉。","归隠输陶令，参禅学李翱。","因君破蒙滞，遣兴彊含毫。"],"title":"和谢师厚见寄"}
