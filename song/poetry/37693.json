{"author":"陆游","id":37693,"strains":["仄平仄仄平平仄，仄平仄仄仄仄仄。","仄平平仄平平仄，仄仄平○仄平仄。","平平仄平平仄平，仄仄平平仄平仄。","平平仄平仄仄平，仄仄平平仄平仄。","仄平仄仄仄仄平，仄仄仄平平○仄。","平平仄平仄仄仄，○仄仄平平仄仄。","仄仄平平仄○仄，仄仄○平平仄仄。","平仄仄仄平仄仄平平平，仄○平平平仄○仄仄。"],"paragraphs":["百年古谓风前烛，我逾七十饭不足。","亦知生世无工拙，久向人间耐荣辱。","今年上元灯满城，十里东风度丝竹。","蓬窗湿薪不御寒，独取残书伴儿读。","忽然得意见古人，半碗冻齑甘胜肉。","书生盖棺事未定，论著傥存终见录。","富贵无名岂胜数，意气空能骄世俗。","君不见拄天拄地邢君牙，不如诗人穷瞎张太祝。"],"title":"上元夜作"}
