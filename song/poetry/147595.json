{"author":"方回","id":147595,"strains":["平平仄仄仄仄平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["崖仙忆昔手予携，音响如钟气吐蜺。","槐国诸公千梦蚁，瓮天余子一醯鸡。","满浮芳酒春梅动，朗诵新诗夜月低。","倏三十年如一瞬，东坡门下愧双溪。"],"title":"怀秋崖"}
