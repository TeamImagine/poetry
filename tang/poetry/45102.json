{"author":"沈佺期","id":45102,"strains":["仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平○○仄，平仄仄平平。","○仄○平仄，平○仄仄平。","平平平仄仄，平仄仄平平。"],"paragraphs":["法驾乘春转，神池象汉回。","双星移旧石，孤月隐残灰。","战鹢逢时去，恩鱼望幸来。","山花缇骑绕，堤柳幔城开。","思逸横汾唱，欢留宴镐杯。","微臣雕朽质，羞睹豫章材。"],"title":"奉和晦日驾幸昆明池应制"}
