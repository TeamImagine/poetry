{"author":"贺铸","id":213374,"strains":["平仄平平平仄平，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["楼外浮云何可攀，聊持樽酒共销闲。","归心欻起登临际，春色来从想像间。","晚雪晞时见芳草，沧波尽处欠青山。","长安桃李行应好，解笑刘郎底未还。"],"title":"登海陵齐云楼"}
