{"author":"李正民","id":242259,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["廷尉归来解组缨，门前罗雀自飞鸣。","已悲楚相为廉吏，更愧相如擅长名。","十部贻书宁有补，五浆先馈岂无惊。","朝廷不晚颁贤诏，伫看鹏抟万里程。"],"title":"赠章生"}
