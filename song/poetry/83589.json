{"author":"高似孙","id":83589,"strains":["平平仄仄平平仄，仄仄仄仄平○仄。","仄平平仄平平平，平平仄仄平平仄。","平平仄仄仄平仄，平仄平平仄平仄。","仄平仄仄仄○仄，仄仄○平平仄仄。","平仄平○平仄仄，平平仄仄平平仄。","仄平仄仄仄平平，○仄平平平仄仄。","仄仄平平仄仄仄，仄平○仄平平仄。","仄仄平○仄仄平，平平仄仄平平仄。","平平平仄仄平仄，仄仄仄仄平平仄。","平平仄平平仄仄，仄仄○○平平仄。","平平平○仄仄仄，○平平仄平○仄。","平平仄仄仄○平，平仄仄平平仄仄。"],"paragraphs":["依松屈曲疑无路，十里廿里香深沍。","殿台平入蓬莱图，人烟尽属天台赋。","山奔万马逼人立，泉吼晴雷半天注。","乱峰发地翠参错，沓嶂参差龙屈怒。","阴磴仍遗前腊雪，阳崖竞拔千年树。","亦容羽客卖丹来，更有神僧飞锡渡。","佛界焚香玉女跪，海舟献宝胡儿踞。","未午催敲集梵钟，随云共展升堂具。","冥搜穷日不知极，妙尽所历何容遽。","平生略持山水眼，是处且了林泉素。","挥支公钱极易事，分庞翁榻良难遇。","青山不是世闲无，山若识人人也住。"],"title":"万年山"}
