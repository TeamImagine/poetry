{"author":"王铚","id":14909,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["去来一念等孤云，只履西归道更尊。","落叶满山新塔就，雨花盈几故经存。","风清罢放林间鹤，月冷空啼岭上猿。","白发来为生死别，寒溪犹绕旧松门。"],"title":"送无相祖老真骨归塔"}
