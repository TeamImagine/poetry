{"author":"陈傅良","id":66027,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄仄平仄仄，平平平仄仄平平。","平平仄仄平平仄，平仄平平仄仄平。"],"paragraphs":["月不能明雨却稀，山容野色夜辉辉。","清霄下际双琼阙，仙仗前驱万玉妃。","亘古岭旁冬不到，从今湖外岁无饥。","来年此日吾何适，蓑笠寒江一钓矶。"],"title":"戊申腊桂阳喜雪"}
