{"author":"方回","id":148687,"strains":["仄仄平平仄仄平，仄平平仄仄平平。","仄平仄仄平平仄，平仄平仄仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忆昔华年气似云，雪湖终日醉醺醺。","室家未有儿和女，宾主相忘我与君。","岂信乱离生白髪，犹思歌笑调红裙。","扁舟一问桃源路，治乱当时自此分。"],"title":"雪中忆昔五首  其三"}
