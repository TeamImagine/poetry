{"author":"彭汝砺","id":201760,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["世味中人醉不醒，公归正似解人酲。","归云意思闲方见，瘦鹤精神老更清。","但与尧民时击壤，何须秦女会吹笙。","渊明已有归来赋，沮溺应容作耦耕。"],"title":"寄周朝议至乐堂  其二"}
