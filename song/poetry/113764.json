{"author":"祖无择","id":113764,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄平平。"],"paragraphs":["亿兆夷人困独夫，惟君先见得良图。","为仁始欲扶商祚，去国终能启宋都。","𫓧锧岂甘因谏死，髠钳仍免作官奴。","千年庙食应无愧，知退知亡即师徒。"],"title":"微子庙"}
