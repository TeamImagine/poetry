{"author":"苏辙","id":197140,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["局冷曾非簿领迷，幽居浑似未官时。","忽闻客至惊还喜，出见泥深笑不知。","谋拙未能忧岁计，身闲聊可饱晨炊。","行舟借问何匆草，淮口无潮月正亏。"],"title":"次韵柳子玉谪官寿春舟过宛丘见寄二首  其一"}
