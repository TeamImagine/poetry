{"author":"顾况","id":1731,"strains":["仄仄○平仄，仄平○平平。","平平仄仄平，仄仄平仄○。","平仄平仄仄，平平仄平平。","仄平平平平，仄仄○平平。","平平仄平仄，仄仄平仄平。","仄平平平平，仄仄平平○。","平平仄平仄，平仄仄仄平。","平平仄平仄，仄仄平仄平。","仄仄平仄仄，平平仄○平。","仄○平平平，仄仄仄仄平。","仄平平平仄，仄仄平仄○。","平平仄平平，仄仄○平平。","仄平平仄仄，仄仄平仄平。","平○仄平平，平仄平平平。","仄平仄仄仄，仄仄平平平。","○平仄平平，仄仄○仄平。","仄平平○仄，○平平仄平。","平平仄平仄，平仄平○平。","平仄仄平仄，○○仄平平。","平仄平平○，仄仄仄仄平。","仄仄平仄仄，平平仄平平。","仄○仄○平，仄仄平平○。","仄仄仄平仄，平仄○平平。","仄仄仄仄平，仄仄平仄平。","仄仄平仄仄，平平仄平平。","平○仄○平，平仄平平平。","仄平仄平仄，仄仄○平平。","平平仄平仄，仄仄平○平。","平平仄平仄，平仄仄平平。","仄仄仄仄平，仄仄平仄○。","仄仄平仄仄，平平○平○。","平平仄平平，仄仄平平平。","仄平仄平仄，仄仄平平平。"],"paragraphs":["故枥思疲马，故巢思迷禽。","浮云蔽我乡，踯躅游子吟。","游子悲久滞，浮云郁东岑。","客堂无丝桐，落叶如秋霖。","艰哉远游子，所以悲滞淫。","一为浮云词，愤塞谁能禁。","驰晖百年内，惟愿展所钦。","胡为不归欤，坐使年病侵。","未老霜遶鬓，非狂火烧心。","太行何艰哉？北斗不可斟。","夜晴星河出，耿耿辰与参。","佳人敻青天，尺素重于金。","泬寥群动异，眇默诸境森。","苔衣上闲阶，蜻蛚催寒砧。","立身计几误，道险无容针。","三年不还家，万里遗锦衾。","梦魂无重阻，离忧因古今。","胡为不归欤，孤负丘中琴。","腰下是何物？牵缠旷登寻。","朝与名山期，夕宿楚水阴。","楚水殊演漾，名山杳岖嵚。","客从洞庭来，婉娈潇湘深。","橘柚在南国，鸿雁遗秋音。","下有碧草洲，上有青橘林。","引烛窥洞穴，凌波睥天琛。","蒲荷影参差，凫鹤雏淋涔。","浩歌惜芳杜，散发轻华簪。","胡为不归欤，泪下霑衣襟。","鸢飞戾霄汉，蝼蚁制鳣鱏。","赫赫大圣朝，日月光照临。","圣主虽启迪，奇人分堙沈。","层城发云韶，玉府锵球琳。","鹿鸣志丰草，况复虞人箴。"],"title":"杂曲歌辞 游子吟"}
