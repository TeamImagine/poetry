{"author":"贺铸","id":212975,"strains":["仄仄平平平，仄仄平仄○。","平平仄平仄，仄仄仄○平。","○仄○仄平，仄仄○平平。","○平仄仄仄，平仄○平平。","平平仄仄平，○平平仄平。","仄仄仄平仄，仄平平仄平。","平仄仄○仄，仄仄仄平平。","仄平仄仄仄，仄平○○平。","仄仄平仄平，仄仄仄平平。","平平○平仄，仄平仄仄平。","仄仄仄平仄，仄平仄平平。","平平仄○仄，平仄○平平。"],"paragraphs":["昔也官彭城，日与君子亲。","俱游大梁下，不见辄兼旬。","衣食牵迫人，汗走长街尘。","相逢立马语，愁面如含辛。","朝来忽叩门，颇惊黄绶新。","告我即东下，得官淮泗滨。","方语病中暍，药物苦殚贫。","故人复舍去，此怀难重陈。","想见经旧庐，节候属萧辰。","朝寻张翁墅，暮投寇叔邻。","二子亦吾好，尺书坐因循。","交情定相访，为话正迷津。"],"title":"送陈传道之官下邳"}
