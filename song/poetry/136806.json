{"author":"胡仲弓","id":136806,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["休将心事问西邻，原宪长贫岂是贫。","黄叶落边迷去路，白云飞处倍思亲。","世间那得埋金者，原上空惭负土人。","苦语只堪吾与汝，倚庐抱恨此情均。"],"title":"用后村韵送陈先辈"}
