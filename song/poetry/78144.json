{"author":"杨安诚","id":78144,"strains":["仄平仄仄平平平，○平平平平仄平。","平平仄○仄平仄，平平仄仄○仄平。","平平仄仄仄平仄，○仄○仄平平平。","平平仄仄仄仄仄，仄仄仄仄平平平。","仄仄仄仄平平仄，仄仄平仄平平平。","仄平平仄仄平仄，仄仄平仄○平平。","仄○仄仄仄仄仄，仄平仄仄平平平。","仄仄仄仄仄平○，仄仄平仄平○平。","仄平仄仄仄平仄，仄仄仄仄平○平。","平平仄仄仄仄仄，平仄平仄平○平。","平平○仄仄仄仄，○平平仄平平平。","仄仄仄仄仄仄仄，仄仄仄仄平平平。","仄仄仄仄平平仄，仄仄仄仄平平平。","平平平平仄仄仄，仄仄仄仄平平○。","仄平平仄仄平○，仄仄平仄仄仄平。","仄○○平平仄仄，平仄○○平仄平。"],"paragraphs":["蜀江万壑俱东奔，瞿唐喧豗争一门。","惊涛骇浪建瓴下，颠崖仆谷相吐吞。","朋妖窟宅恃幽阻，正昼喷薄阴霾昏。","灵宫奕奕镇地险，众渎禀令川祇尊。","赤甲后耸黄熊跃，滟滪前峙青猿蹲。","舳舻衔尾下吴楚，约束蛟鳄如鸡豚。","旧传鼓角致雨雹，裹篙不触撑舟痕。","综理脉络尽西徼，帝假之柄攸司存。","子阳祚国十年近，此地未省东其辕。","联江列炬铁锁断，戎满奔北无留屯。","江关回首尽汉帜，遗黎何自知公孙。","血食汉代定不尔，但有故垒山之樊。","子美误信齐东语，感慨勇略招英魂。","山川之灵载望秩，僭伪讵可同时论。","向来名实久淆溷，荐祼无乃渎俎膰。","请从郦元为考证，神理昭昭斯可原。"],"title":"白帝庙"}
