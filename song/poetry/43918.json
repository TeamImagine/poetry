{"author":"范成大","id":43918,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["拍岸回流逆上矶，枯杨折苇静相依。","趁墟渔子晨争渡，赛庙商人晚醉归。","重九信来风未憗，大千行遍昨俱非。","羁愁万斛从头数，带眼今秋又减围。"],"title":"马当洑阻风居人云非五日或七日风不止谓之重阳信"}
