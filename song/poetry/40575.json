{"author":"陆游","id":40575,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["颓然兀兀复腾腾，万事惟除死未曾。","无奈喜欢闲弄水，不胜顽健远寻僧。","唤船野岸横斜渡，问路云山曲折登。","却笑吾儿多事在，夜分未灭读书灯。"],"title":"秋晚书怀二首  其二"}
