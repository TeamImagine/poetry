{"author":"祖无择","id":113759,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["孤馆无人慰寂寥，感时情抱楚旌摇。","纵横著物秋声起，早晚连空杀气消。","衰鬓已同潘骑省，壮心犹羡霍嫖姚。","誓江义勇吾家事，不得提戈静虏妖。"],"title":"秋日天平驿书事"}
