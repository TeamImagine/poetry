{"author":"邹浩","id":220583,"strains":["平平仄平仄平仄，仄仄平平平仄仄。","仄平仄仄○平平，仄仄○平仄仄仄。","仄○平平平仄平，仄仄平平平仄仄。","仄平平仄平○平，平仄平平平仄仄。"],"paragraphs":["茅茨土阶不图好，想见游宫滋草草。","有时警跸从天来，谇语应无路傍老。","可封之民纷万邦，岂独兹城知所保。","谷林南畔今如何，烟草茫茫车马道。"],"title":"成阳"}
