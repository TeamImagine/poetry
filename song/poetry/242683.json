{"author":"李纲","id":242683,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["文房嘉楮制敲冰，遗我千番得未曾。","敢比蛮笺修五鳯，愿将绮语赞三乘。","金花乍觉毫端滑，玉版尤宜墨点凝。","只恐多言空费纸，更将文吊剡谿藤。"],"title":"黄道夫惠纸"}
