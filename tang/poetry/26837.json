{"author":"李频","id":26837,"strains":["平平仄仄仄，仄仄仄平平。","仄仄平平仄，平平仄仄平。","仄平○仄仄，仄仄○○平。","仄仄○平仄，○平仄仄○。","平平仄仄仄，○仄仄平平。","平仄平平仄，○平仄仄平。"],"paragraphs":["因为太学选，志业彻春闱。","首领诸生出，先登上第归。","一荣犹未已，具庆且应稀。","纵马行青草，临岐脱白衣。","家遥楚国寄，帆对汉山飞。","知己盈华省，看君再发机。"],"title":"送太学吴康仁及第南归"}
