{"author":"彭汝砺","id":202088,"strains":["仄仄平平平仄仄，平平平仄仄平平。","仄平仄仄仄仄仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["漂泊东南天地间，分明身世似乘船。","此生去住总未定，所值险夷皆偶然。","载酒纵随红芰饮，移床深近白云眠。","知君独处多幽趣，诗轴今成第几编。"],"title":"和君时十二弟"}
