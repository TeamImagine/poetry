{"author":"晁补之","id":214635,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄平仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["亲见扬雄自不惊，吾人要使后人评。","白圭未可轻三复，小草须防得二名。","太华耸天如剑立，黄河蹙野似军行。","栖迟自忆衡门后，可是登楼不称情。"],"title":"叙旧感怀呈提刑毅父并再和六首  其六"}
