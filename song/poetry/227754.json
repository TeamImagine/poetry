{"author":"释德洪","id":227754,"strains":["仄仄仄平平，仄仄仄平平。","平仄仄平仄，仄仄平仄平。","平平平仄仄，仄仄平平平。","平○仄平仄，仄仄平○○。","○平仄平仄，仄仄○平○。","仄仄平平平，平仄平平平。","仄○仄平仄，平仄平平平。","平平仄仄仄，仄仄○平平。","平仄平仄仄，仄仄仄平○。","平平仄仄平，○仄平平平。","○仄仄平仄，仄○平平平。","仄仄仄仄仄，○平仄平平。"],"paragraphs":["我读瘦权诗，起舞忘华颠。","疑与霅溪画，句法争后先。","遥知清啸处，逸气生云泉。","聊将笑时语，乞与人间传。","思君发遐想，瘦坐如痴禅。","便觉香炉峰，青碧开连天。","太禅十年旧，生计良萧然。","清辰一钵外，卧有三根椽。","偷笑痴种子，梦幻供肥鲜。","锺山领略游，相值衡门前。","将谒道乡老，巨浪翻吴船。","想见笑抚掌，衣裾雪花湔。"],"title":"次韵权巽中送太上人谒道乡居士"}
