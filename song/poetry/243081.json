{"author":"李纲","id":243081,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["迂愚聊复隐清时，幽事相关只自知。","满地落花看鹤舞，一轩春雨对僧棋。","闲中日月真销得，物外烟霞渐可期。","坐致时康赖公等，不须深遁采商芝。"],"title":"寄毛达可内翰并录送魏公别录  其二"}
