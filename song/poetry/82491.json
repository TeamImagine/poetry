{"author":"孙应时","id":82491,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄平平平。"],"paragraphs":["杜门终岁少过从，一室萧然百念空。","纸上陈言皆妙用，胸中余味有新功。","搘筇饱看千山月，欹枕闲听万窍风。","麤饭浊醪能送日，苍颜白发任成翁。"],"title":"腊月初七日夜梦游山林间清甚赋诗半就觉而忘之追成八句"}
