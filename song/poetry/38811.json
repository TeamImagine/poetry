{"author":"陆游","id":38811,"strains":["平仄仄平平仄仄，平○仄仄平仄仄。","仄平仄仄仄仄平，仄○平仄平仄仄。","仄平仄仄平仄○，仄平仄仄仄平仄。","仄平仄仄平仄仄，仄仄平○仄平仄。","仄仄平平仄仄仄，仄○仄平仄仄仄。","平平平○仄仄仄，仄平仄仄平仄仄。"],"paragraphs":["蜗舍入门楣触额，黄泥壁作龟兆坼。","雨多潦水欲上阶，卧听凫鸭声拍拍。","日高籴米奴未回，坐知薄饭未容索。","仕羞捷径耕不力，自取囊空欲谁责。","富贵危机复可畏，世间果无第一策。","虽然胸中有事在，片言可寿天下脉。"],"title":"夏雨叹"}
