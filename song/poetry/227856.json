{"author":"释德洪","id":227856,"strains":["仄平仄平平仄仄，仄平平平○平仄。","仄仄平平仄仄平，仄仄平平仄平仄。","平平平仄平仄平，平平平仄平仄平。","仄平平平仄平仄，○仄仄仄平平平。","平○仄○平仄仄，平平○仄○平仄。","平平○仄仄平平，仄平平仄○平仄。","仄平仄仄仄平平，平平仄仄仄平○。","仄平仄仄平平仄，仄平平仄仄平平。"],"paragraphs":["道林一身浑是德，别来遥知颔髭白。","尚记山房夜语时，睡笑诃讥尽秋色。","黄龙开二甘露门，灵源方等真弟昆。","道林真珠撒罗帐，昭默雾豹方埋文。","鹅王自应能择乳，飞黄颔得王良驭。","东风吹散岳山云，道人明日当归去。","故人若问老垂垂，为言肘骨露麻衣。","赤头已作齐眉雪，自提风帽海山归。"],"title":"大方寺送祖超然见道林方等禅师"}
