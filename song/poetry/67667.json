{"author":"舒邦佐","id":67667,"strains":["仄平仄仄平平平，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["晚来颇忆林塘幽，又拄乌藤款款游。","细雨斜风三日后，落花啼鸟半春休。","不知何处数声笛，唤起幽人一点愁。","赖有青蛙知客恨，笙歌一部起池头。"],"title":"晚步"}
