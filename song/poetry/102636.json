{"author":"真德秀","id":102636,"strains":["仄平仄○○，○仄仄平仄。","仄平平平○，平平仄平仄。","平仄平仄平，平仄仄平仄。","平○仄平平，○仄仄平仄。","○○仄仄平，仄○平仄仄。","仄仄平仄平，仄平仄平仄。","平平仄○平，平平平仄仄。","平平仄平平，仄仄仄平仄。","平平仄○平，○仄仄仄仄。","仄平仄仄○，平仄仄平仄。","仄仄仄仄平，仄○仄平仄。","仄仄仄仄平，仄○仄平仄。","仄仄平仄平，仄仄平平仄。","仄平平平平，仄平平仄仄。","仄平平平平，平平仄仄仄。","仄仄平仄○，仄平平平仄。"],"paragraphs":["迅雷地中藏，当此沍寒日。","积阴排层空，初阳露微茁。","而曰天地心，于此见机括。","良犹势方升，犹木吐牙枿。","培壅勿使伤，怒长焉可遏。","此理之在人，善端实初发。","荧荧火将燃，涓涓泉欲达。","吁嗟道心微，物欲易攻夺。","差之一毫芒，相去舜与桀。","要须二者间，明辨与精察。","见义勇必为，欻如矢之决。","去恶凛勿疑，剨如刃之割。","坐令人伪消，但觉天机活。","四时无非春，八荒皆在闼。","喜君生兹辰，聊为演此法。","愿祝君寿长，勿嫌吾诗拙。"],"title":"寿杨龢父"}
