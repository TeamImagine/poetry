{"author":"陈造","id":59754,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["隠操人将处士看，宁知器业自槃槃。","襄阳耆旧今余几，儒馆先生定莫攀。","元亮归来犹责子，德公老去竟无官。","子孙忠孝联三绶，说似前人合厚颜。"],"title":"挽章  其一"}
