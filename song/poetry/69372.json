{"author":"王炎","id":69372,"strains":["平平仄仄仄平平，仄仄仄平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["崎岖深谷与崇冈，王事有期行李忙。","玉佩泉鸣清醉耳，剑铓山峭割愁肠。","鸟鸣花发年华改，雨暗云昏客路长。","且喜归来同笑语，蒲团棐几似僧房。"],"title":"和游尧臣出郊二首  其一"}
