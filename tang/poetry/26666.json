{"author":"李频","id":26666,"strains":["平仄平平仄仄平，平平仄仄仄平平。","平平仄仄仄平仄，平仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["槐欲成阴分袂时，君期十日复金扉。","槐今落叶已将尽，君向远乡犹未归。","化石早曾闻节妇，沈湘何必独灵妃。","须知此意同生死，不学他人空寄衣。"],"title":"寄远"}
