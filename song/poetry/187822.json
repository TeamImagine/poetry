{"author":"王令","id":187822,"strains":["仄仄仄仄仄，仄平仄平平。","平○仄仄平，平仄○仄平。","平仄仄平仄，仄平平○平。","仄仄仄仄仄，仄仄平仄○。","平仄仄仄平，仄平仄平平。","仄仄仄仄平，仄仄○仄平。","平平仄平平，仄平仄平平。","平仄仄平○，仄仄平仄平。","仄○平平平，平仄仄平○。","平○仄平平，仄仄平仄平。"],"paragraphs":["小雨破宿暑，晓风忽焉遒。","山深树翳阴，蜩蚻应已秋。","清坐想髙绝，语言谁应酬。","岂不念一往，抱病终自留。","羁旅少往还，有来或非俦。","命仆一谢之，纵我冠屦休。","移床上髙堂，解书散床头。","于此有嘉兴，念世谁与谋。","独思山林人，兹意可绸缪。","何当买田庐，共遂丘壑游。"],"title":"旅次寄宝觉讷师"}
