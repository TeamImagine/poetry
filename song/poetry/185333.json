{"author":"徐积","id":185333,"strains":["平平仄仄仄平仄，平平仄仄仄仄仄。","○平仄平仄平平，仄仄○平仄平仄。","仄○？仄仄仄平，仄平仄平平仄平。","平仄仄○平仄仄，平○平仄平○平。","仄仄○仄仄平仄，仄仄仄仄○仄平。","平平平仄仄仄仄，仄平仄仄仄仄平。","仄平○仄仄平仄，仄○仄仄平平平。","仄仄仄仄仄仄平，仄仄○仄平仄平。","平平平仄平平仄，仄平平○平平平。","仄○平平平仄○，仄○平仄平平平。","仄平平仄仄平仄，仄仄平平仄仄平。","平平仄仄○平仄，平仄平仄仄仄平。","仄平○仄仄仄仄，仄平仄平仄仄平。","平仄仄仄平仄仄，仄平仄仄平○平。","平平仄仄仄○仄，平平仄仄平○○。","○平仄仄○平平，仄仄平平平仄仄。","仄平仄仄平平平，平平仄仄平仄平。","平仄仄平平仄仄，平平平仄○平平。"],"paragraphs":["熙宁察院一开口，谁人胆落御史手。","其时面坚黑髭须，力欲回天气冲斗。","一从蹭蹬作外官，所居不苟心迹安。","刚不可回坚不变，头如霜雪心如丹。","所以论者悦而服，所养有义其质端。","东西南北二十载，一朝有敕却召还。","皂囊封上晓班肃，绣衣步入秋霜寒。","义有所徇乞得身，白日降下天上人。","黄金龙节青囊印，赤帷熊乘朱斑轮。","以其余才修职分，以其余力娱精神。","望淮楼上对秋色，玉女花前泣晚春。","时时共帐过南郭，来就陶潜漉酒巾。","与人论事不必合，直无所苟气色真。","持此以往无不可，古人所以为正臣。","淮南一路事如草，嘉苗恶莠俱分了。","中心皎皎如斯乎，外计区区何足道。","两宫日月方齐明，群公戮力营太平。","公议急须招俊老，清风先已过南京。"],"title":"俊老行送林次中赴都司"}
