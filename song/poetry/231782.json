{"author":"于巽","id":231782,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["千骑骖驔出禁城，真祠款谒罄虔诚。","袴襦载路歌仁政，箫鼓喧天乐太平。","残雪未消山下路，和风先飏马前旌。","为民祈祷多灵应，来岁丰穰定有成。"],"title":"参陪使骑祗谒真祠偶成小诗拜呈知府屯田"}
