{"author":"释文珦","id":134037,"strains":["平仄仄平仄，平平仄平平。","平平仄平○，平仄平仄○。","平平仄平仄，平仄平○平。","平平仄平仄，平仄平仄平。","仄平仄仄仄，○仄仄平○。","平仄平平仄，平○平平平。","仄仄仄○平，仄仄平平平。","仄仄平仄仄，仄仄平仄平。","仄仄○平仄，平平平仄平。","仄仄仄平○，平仄○仄平。"],"paragraphs":["迂拙不任用，于焉老云耕。","曾非尚高亢，聊复辞送迎。","孤踪类山鹿，幽意存柴荆。","春薇撷初茁，秋菊餐落英。","倦来唯宴默，兴到或游行。","明目烟霞色，清听风泉声。","万象毕昭明，四体常安平。","纵诞殊有适，利禄非所荣。","外物遗天地，真心齐死生。","但愿绝知闻，怡我闲旷情。"],"title":"迂拙"}
