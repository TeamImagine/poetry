{"author":"皎然","id":40377,"strains":["平平仄仄仄仄○，平仄平仄平仄平。","平○平仄仄平仄，仄仄平平○仄平。","仄仄平平平○仄，平平仄仄平平仄。","仄平仄仄○仄平，平仄平平仄平仄。","仄仄平平仄仄平，仄平平仄仄平平。","平平仄仄仄平仄，仄仄○平平仄平。","平平仄仄○平仄，仄○平平平仄仄。","平平仄仄仄仄○，平仄平○仄平仄。","○仄仄平平仄平，仄仄仄平平仄○。","仄仄平平仄平仄，平平仄仄仄平平。"],"paragraphs":["吴门顾子予早闻，风貌真古谁似君。","人中黄宪与颜子，物表孤高将片云。","性背时人高且逸，平生好古无俦匹。","醉书在箧称绝伦，神画开厨怕飞出。","谢氏檀郎亦可俦，道情还似我家流。","安贫日日读书坐，不见将名干五侯。","知君别业长洲外，欲行秋田循畎浍。","门前便取觳觫乘，腰上还将鹿卢佩。","禅子有情非世情，御荈贡余聊赠行。","满道喧喧遇君别，争窥玉润与冰清。"],"title":"送顾处士歌"}
