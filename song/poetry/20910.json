{"author":"晁公溯","id":20910,"strains":["仄平仄○平，仄仄平平平。","仄平○仄仄，○○平仄平。","仄平仄仄平，○平仄平平。","仄仄仄平仄，○平○仄平。","平仄仄仄仄，仄仄平仄平。","○平平仄仄，仄仄平平平。","平平仄仄平，仄仄仄仄平。","仄仄平仄仄，平平平平平。","仄仄○仄仄，仄平仄平平。"],"paragraphs":["百川各分流，至海皆同源。","傥于中道画，潢污无本根。","子今始滥觞，如河发昆仑。","勿作涧溪止，当规溟海尊。","谁谓水至弱，盖有刚者存。","批岩仍抉石，万里争东奔。","朝来示我书，此意固已原。","可鄙枨也欲，奚为丘之门。","愿子更践履，岂云但知言。"],"title":"范子庚见示长书"}
