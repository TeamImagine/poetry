{"author":"欧阳澈","id":10166,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["雨收云海涌金盆，帘卷香丝破篆纹。","双陆无心酬白璧，十千有约醉红裙。","哦诗误许联师服，载酒真当过子云。","待遣秋娘呈妙舞，春衫已把水沈薰。"],"title":"戏促朝宗酒约"}
