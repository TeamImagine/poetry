{"author":"苏颂","id":179287,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["终过元朝欲首春，条风先度海东门。","寒凝一雨成飞雪，泰长三阳应上坤。","疵沴渐消和气满，咏歌频发味言温。","人情共喜年光好，不向樽前未易论。"],"title":"次韵祷雪有感"}
