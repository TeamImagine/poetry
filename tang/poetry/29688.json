{"author":"李咸用","id":29688,"strains":["仄仄平○仄仄平，平平平仄平○○。","平平仄仄平仄仄，平平平仄平平仄。","仄平○仄平平平，平平平仄平平平。","仄平平仄仄平○，平平仄仄平平仄。"],"paragraphs":["大帝闲吹破冻风，青云融液流长空。","天人醉引玄酒注，倾香旋入花根土。","湿尘轻舞唐唐春，神娥无迹莓苔新。","老农私与牧童论，纷纷便是仓箱本。"],"title":"春雨"}
