{"author":"陈渊","id":248006,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["溪山自昔东阳胜，宾客偏于北海多。","四坐英标真倚玉，一时雄辨剧悬河。","淹留惭应三刀梦，岂弟仍传五袴歌。","更避正堂延盖老，待将清净继萧何。"],"title":"奉陪婺州守南楼宴集"}
