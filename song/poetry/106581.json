{"author":"程公许","id":106581,"strains":["仄仄仄平仄仄仄，仄平仄仄仄平平。","仄平平仄仄平仄，平仄仄平平仄平。","仄仄仄仄平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["过雨麹尘缲浅绿，倚风绶带娜殷红。","稍知春在酒深处，尤觉日长书课中。","典记误令参邺下，封囊也拟学新丰。","黄云催熟崆峒麦，破敌何须鹤唳风。"],"title":"观壁间郑宣威早春赏杏花之作司令洪丈命余即事用韵  其二"}
