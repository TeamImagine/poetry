{"author":"张耒","id":217477,"strains":["平平仄平仄，平仄仄平平。","平平平仄仄，平仄仄平平。","仄平○平仄，平○仄仄平。","平平仄平仄，平仄仄平平。","平平平仄仄，平仄仄平平。","仄仄平平仄，平仄仄平平。"],"paragraphs":["沉疴幸萧散，登览慰无聊。","江南春尚早，余雪冒山椒。","野梅临风谢，溪澌映日消。","晴林鸟声乐，幽墅水文摇。","新年人意乐，初霁物华饶。","共理惭良牧，无政载风谣。"],"title":"病愈登叠嶂楼"}
