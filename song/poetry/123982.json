{"author":"王柏","id":123982,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["堆堆书册略抽头，决意兹行不暇筹。","雨观风台凌绝景，云峦雪瀑壮清游。","二皇群石应难觅，南涧双羊已莫求。","访我旧题无复有，姓名方愧倚人留。"],"title":"仲夏游赤松有感"}
