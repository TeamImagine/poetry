{"author":"陆游","id":34128,"strains":["○平平平仄平仄，仄仄平○仄平仄。","仄仄平平仄○仄，仄仄平平仄平仄。","平平仄平仄仄平，仄仄仄平平仄平。","仄平仄○仄仄平，○平仄平平仄平。"],"paragraphs":["县前奇哉一江水，日暮风吹碧鳞起。","客恨征尘忽如洗，不用金篦刮眸子。","丹枫岸边雪色芦，下有老翁方捕鱼。","欲求妙思貌画图，王维郑虔今世无。"],"title":"弋阳县江上书触目"}
