{"author":"杨时","id":215130,"strains":["平平仄仄平平平，仄平仄仄平平平。","平平仄仄仄平仄，平仄仄仄平○平。","平平平仄仄平仄，平平仄仄平平平。","平平仄仄平平仄，仄仄○平仄○仄。","平平仄仄仄平平，平○○平仄平仄。","平平○○仄平仄，仄仄仄○平仄仄。","平平仄仄仄平仄，平仄平平仄平仄。","仄平平平仄仄平，仄仄平仄平平平。","平平仄仄仄平仄，仄平仄仄平平平。","仄平仄平仄仄仄，仄○仄仄平平○。","仄平平仄平平仄，平仄平平○仄平。"],"paragraphs":["平沙涨雪清江𣸣，水花照日红生鳞。","轩然五老出城表，雕玉万仞窥长身。","云巾星弁覆华顶，飞泉漱瀑垂天绅。","平生未识庐山面，碧𪩘横云望中见。","江头一夜雨衔天，奔浪号风作悲健。","朝来淤泥没牛马，咫尺坐论千里远。","芒鞋拄杖挂尘屋，神马尻轮欻飞转。","卧龙庵前碧眼翁，日饮山渌餐溪松。","神融气合八荒外，此心烱烱宜先通。","未须勒移却俗驾，会应一洗尘寰空。","寄言归侍壶丘子，他日来游当御风。"],"title":"南康值雨"}
