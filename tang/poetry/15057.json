{"author":"白居易","id":15057,"strains":["仄平仄仄仄仄平，平仄仄仄平○平。","仄○平仄平仄仄，仄仄仄平平仄平。","平仄平平仄平仄，仄平仄仄仄仄平。","平平○○仄仄仄，仄仄平平仄仄仄。","平○仄仄平仄平，平○平仄平平仄。","平平仄平○，平仄平仄平。","平仄仄仄平，仄仄仄仄平。","平仄仄○○仄仄平平平，仄仄平仄仄仄平。"],"paragraphs":["有松百尺大十围，生在涧底寒且卑。","涧深山险人路绝，老死不逢工度之。","天子明堂欠梁木，此求彼有两不知。","谁喻苍苍造物意，但与之材不与地。","金张世禄原宪贫，牛衣寒贱貂蝉贵。","貂蝉与牛衣，高下虽有殊。","高者未必贤，下者未必愚。","君不见沈沈海底生珊瑚，历历天上种白榆。"],"title":"新乐府 涧底松\t念寒俊也"}
