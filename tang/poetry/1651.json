{"author":"李白","id":1651,"strains":["仄平平平平，平仄○仄平。","仄仄仄平平仄仄仄，平仄仄平仄○平仄平。","○平仄平仄○仄，仄仄○仄平平平。","平平○仄仄仄仄，平平仄仄平平平。","仄平仄○平，仄平○平仄平平仄平。","仄平平仄仄平仄，○仄仄平平仄平。","○仄仄平仄仄仄，？平仄仄平平平。","仄○仄，平平仄仄仄仄平。","仄仄仄仄仄，平平仄平平。","平平仄仄仄仄仄，仄平仄仄仄○○。"],"paragraphs":["烛龙栖寒门，光曜犹旦开。","日月照之何不及此，惟有北风怒号天上来。","燕山雪花大如席，片片吹落轩辕台。","幽州思妇十二月，停歌罢笑双蛾摧。","倚门望行人，念君长城苦寒良可哀。","别时提剑救边去，遗此虎文金髀钗。","中有一双白羽箭，蜘蛛结网生尘埃。","箭空在，人今战死不复回。","不忍见此物，焚之已成灰。","黄河捧土尚可塞，北风雨雪恨难裁。"],"title":"杂曲歌辞 北风行"}
