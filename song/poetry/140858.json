{"author":"许月卿","id":140858,"strains":["平仄平仄○，仄仄平仄平。","平仄仄平仄，仄仄平平○。","仄平仄平平，仄仄仄平平。","平仄仄平○，平仄仄仄平。","仄平○平仄，仄仄仄○平。","仄○平仄仄，仄○仄仄平。","仄平仄仄○，平○仄仄平。","平仄仄仄平，仄平平仄平。","平平仄仄平，平平仄○平。","平○平平○，平平仄仄平。","仄仄平仄仄，仄仄平○仄。","平仄平仄○，仄○平平平。","平平平仄○，○○平仄○。","平仄○平仄，仄平仄平平。","仄仄○平仄，仄平仄平平。","仄仄仄仄仄，平仄仄平平。","仄仄仄仄仄，仄仄平平平。","仄平○仄仄，仄仄平仄平。","平平仄仄平，仄仄仄平平。","仄仄仄仄平，平仄仄仄平。","仄仄平仄仄，仄○○平平。","仄仄仄仄平，仄平平平平。"],"paragraphs":["人劝公入相，我劝公早归。","今以副枢入，好以元枢回。","易为六经宗，学易贵知时。","时止则时行，时义大矣哉。","故尝论今日，两语见称奇。","但且为执政，宰相未可为。","若为伴食相，何如酒一杯。","曾以语裕翁，裕翁为一咍。","英雄见略同，明公试思之。","文正为清献，何曾美鼎梅。","史册香万古，日月名长在。","时止时则行，宰相须时来。","时来然后相，当传忠定衣。","官职难名节，愿公玉无疵。","壮节题初节，愿公玉无灰。","耐久老柱石，身佩国安危。","五福一曰寿，寿国身之枢。","请君看老子，寡欲身寿眉。","心清万里明，可杜幸时窥。","寡欲善养心，轩鉴照魅魑。","岁晚成二老，种蠡相埙箎。","坐令四太平，太宗生光辉。"],"title":"送碧梧入府"}
