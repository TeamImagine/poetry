{"author":"韩愈","id":10264,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["数条藤束木皮棺，草殡荒山白骨寒。","惊恐入心身已病，扶舁沿路众知难。","绕坟不暇号三匝，设祭惟闻饭一盘。","致汝无辜由我罪，百年惭痛泪阑干。"],"title":"去岁自刑部侍郎以罪贬潮州刺史乘驿赴任其后家亦谴逐小女道死殡之层峰驿旁山下蒙恩还朝过其墓留题驿梁"}
