{"author":"彭汝砺","id":201232,"strains":["平仄平平平，仄仄平平平。","平仄仄仄○仄仄仄平仄仄，仄○平仄仄平仄仄平○平。","仄平平仄平，仄仄平仄平。","仄平平平平平仄仄仄仄平，平仄仄仄平平○。","仄平平平仄仄仄仄仄平仄，仄仄平仄平平○。","仄仄仄仄仄，仄仄○平平。","平仄仄仄平平仄平平仄仄仄○仄平仄，仄仄仄平平平仄平○仄仄○平平平平。","平○平，仄仄平平仄仄仄仄平平平。","仄平平○○，仄平平平平。","平仄平○仄，仄平平平仄平平平。"],"paragraphs":["星出云之端，石在溪之浔。","天上地下相绝几百千万里，砚中安得有星点点明如金。","既非瑕掩瑜，又似徽在琴。","我疑星之飞流运动或不居，精采误落黟流深。","不然神灵悯恻学士久濡滞，故借光景资清吟。","或有感此理，杳默难推寻。","君不见虢山之石团团有桂在中象圆月，又不见庐江之石扶疏有木相樛为寒林。","无重言，但置寒窗笔札往古研于今。","大刚无睢睢，至明无阴阴。","君也能如此，是真金星砚之知音。"],"title":"金星砚行"}
