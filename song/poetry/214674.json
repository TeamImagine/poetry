{"author":"晁补之","id":214674,"strains":["平仄平平仄仄平，平平仄仄仄仄平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["寒食春光欲尽头，谁抛两两路傍球。","二乔新获吴宫怯，双隗初临晋帐羞。","月底故应相伴语，风前各是一般愁。","使君腹有诗千首，为尔情如篆印缪。"],"title":"次韵李秬双头牡丹"}
