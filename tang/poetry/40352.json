{"author":"皎然","id":40352,"strains":["仄平平仄仄平仄，平平仄仄仄仄仄。","平平仄仄平仄平，仄仄平平平仄仄。","仄平仄平仄平仄，仄平仄平平平仄。","仄仄○平仄仄平，平平仄○○仄仄。","平平仄仄平平平，仄仄平平仄仄平。","仄○仄仄平仄仄，平平仄仄平平平。","仄仄平平平仄仄，仄○仄仄○仄仄。","仄平仄仄平仄○，○仄○平平仄仄。","仄仄平平仄仄平，仄仄平平仄仄○。","平平○仄平仄仄，仄○仄仄平平平。","仄平仄○○仄仄，平平仄仄平○仄。","○仄平平仄仄平，仄平平仄平仄仄。"],"paragraphs":["卞山幽石产奇璞，荆人至死采不着。","何人琢枕持赠君，片片桃花开未落。","剑工见兮可为剑，玉工辨兮知非石。","至宝繇来览者稀，今君独鉴应欲惜。","何辞售与章天真，幸得提携近玉人。","可中弃置君不顾，天生秀色徒璘玢。","四座喧喧争目悦，巧过造化称一绝。","莫言昨日因错磨，看取从来无点缺。","六月江南暑未阑，一尺花冰试枕看。","高窗正午风飒变，室中不减春天寒。","主人所重重枕德，文章外饰徒相惑。","更有坚贞不易心，与君天下为士则。"],"title":"桃花石枕歌赠康从事"}
