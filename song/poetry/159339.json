{"author":"连文凤","id":159339,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["十载持竿浙水滨，江空岁晚更愁人。","秦楼歌舞多燕剑，洛社风流少晋巾。","伏枥已甘存老马，随波不解纵穷鳞。","广文何日归茅屋，共醉樽前未死身。"],"title":"酬婺郡学高广文"}
