{"author":"沈辽","id":189533,"strains":["平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["当年不佩封侯印，后世谁寻堕泪碑。","定远将军岂夸勇，关南常侍最能诗。","故人不解传遗事，五岭犹能识信旗。","墓下寂寥无鼓角，秋风独向白杨悲。"],"title":"复作过商翁墓  其一"}
