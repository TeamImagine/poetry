{"author":"赵鼎臣","id":226932,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["天边使节动星辰，衔命归家得意新。","负弩不须烦县令，挥金聊复燕乡人。","锦衣行处江天晓，华表归时社树春。","暂试铜山陶铸手，速应西上莫逡巡。"],"title":"送同舍朱君彦明奉使东南措置铜事"}
