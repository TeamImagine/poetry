{"author":"陈宓","id":96950,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["两年骑马上云台，长是梅花烂漫开。","未识明珠从海出，祇逢飞雪下天来。","月移清影侵衣带，风送浮香入酒杯。","珍重主人邀客意，忙中唤我此追陪。"],"title":"云台梅盛开呈单丞立之"}
