{"author":"王之道","id":7469,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄平平平仄平仄，仄平平仄仄平平。"],"paragraphs":["梦回诗思不胜清，卧听幽禽两啭更。","窗角界金分月色，山腰鸣玉漱溪声。","欲行且住心还适，久雨新晴眼倍明。","莫为浮名废真赏，较来何重亦何轻。"],"title":"用李梦发韵"}
