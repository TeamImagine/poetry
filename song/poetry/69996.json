{"author":"王炎","id":69996,"strains":["仄仄平平平仄仄，仄仄平平平仄仄。","平平仄仄仄○平，仄仄平平平仄仄。","仄平仄仄平平平，平仄平平平仄平。","平平仄仄平仄仄，仄仄平平平仄平。"],"paragraphs":["梦觉流苏寒栗冽，晓起方知天酿雪。","松公变色失苍髯，竹士垂头摧直节。","倚楼四望无红尘，疑是身居银汉津。","千林一色皆玉树，不许梅花先得春。"],"title":"又和早雪韵"}
