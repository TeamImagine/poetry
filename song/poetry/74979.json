{"author":"赵蕃","id":74979,"strains":["平平仄仄平平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["分携决意归先我，邂逅尚留翻挽渠。","已是常饥思稚子，更逾三月欠家书。","岁云莫矣嗟何及，归去来兮计莫如。","壮志渡江思击檝，老怀寻壑愿巾车。"],"title":"比与成父别谓先行矣及再至溧阳则犹未也留数日与之同归用雪中怀家之韵"}
