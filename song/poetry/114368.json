{"author":"刘克庄","id":114368,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["过去光阴箭离弦，河清易俟鬓难玄。","再加孔子从心岁，三倍周郎破贼年。","耄齿阻陪鸠杖列，瞽言曾献兽樽前。","磻溪淇澳吾何敢，且学香山也自贤。"],"title":"戊午元日二首  其一"}
