{"author":"仇远","id":163907,"strains":["仄仄平仄平，仄仄平仄仄。","平平平仄平，平平仄平仄。","仄平○仄仄，仄仄平仄仄。","仄仄○仄仄，仄仄平仄平。","仄平仄○平，仄仄仄仄仄。","平平仄仄仄，仄仄○平仄。","仄平仄平仄，仄仄仄仄仄。","仄平平仄仄，仄仄平仄仄。","平平仄仄平，仄仄平仄仄。","仄仄平平仄，○○仄平○。","○仄平平平，平平仄平仄。"],"paragraphs":["昔寓南国居，日与荛牧处。","今营西郭居，官梅映窗户。","砚山如可博，尺度先画堵。","此计当勇决，结构须快皋。","伐藤断长蛇，卧石凛伏虎。","山厨富笋蕨，客至当修脯。","野芳散红紫，粲粲五杂组。","放怀山水窟，脱迹名利罟。","平泉绿野堂，盛事追往古。","愿学樵夫拜，相从丈人偻。","应笑趋炎人，奴颜八风舞。"],"title":"次韵萧饶州见寄  其二"}
