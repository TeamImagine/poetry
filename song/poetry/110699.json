{"author":"刘克庄","id":110699,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["新图别义初拈出，四座皆惊昔未闻。","定是胸中通象数，或于梦里见羲文。","向来夫子编三绝，近世名儒说七分。","自笑腐生尊古注，可能挟册便从君。"],"title":"蒋迈说易"}
