{"author":"苏轼","id":194457,"strains":["仄仄仄平平，平○仄仄仄。","○平○仄仄，平仄仄平仄。","仄平平仄○，仄仄平平仄。","仄仄平仄仄，平平平仄仄。","仄仄平平平，仄仄仄平仄。","仄平平仄仄，平仄仄平仄。","○平仄仄平，仄仄平仄仄。","仄平平平仄，平平○仄仄。"],"paragraphs":["自昔有微泉，来从远岭背。","穿城过聚落，流恶壮蓬艾。","去为柯氏陂，十亩鱼虾会。","岁旱泉亦竭，枯萍黏破块。","昨夜南山云，雨到一犁外。","泫然寻故渎，知我理荒荟。","泥芹有宿根，一寸嗟独在。","雪芽何时动，春鸠行可脍。"],"title":"东坡八首  其三"}
