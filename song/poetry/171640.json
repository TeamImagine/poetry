{"author":"王介","id":171640,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["飘飘辽鹤去难寻，野客重来叹复吟。","许迈林中丹灶冷，郭文山上白云深。","南陵事迹都非昔，北岭归期直到今。","珍重玉京无限意，待将功节养高岑。"],"title":"洞霄宫"}
