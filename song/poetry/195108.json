{"author":"苏轼","id":195108,"strains":["平仄仄平仄仄平平仄仄，平平仄仄平仄仄。","仄平仄平平仄仄，○仄仄仄平仄仄。","仄仄平平平仄○，仄仄仄仄平平仄。","仄○○仄平平仄，平平仄仄平平仄。","仄平○仄仄平平，平○仄仄仄仄仄。","仄仄○平平仄仄，平平○仄平平仄。","○平仄仄仄平仄，仄仄平平仄平仄。","平平仄仄○平仄，仄仄平平仄○仄。","平平平○仄仄平，平仄仄平○仄仄。","仄平平仄仄平平，仄仄平平仄○仄。"],"paragraphs":["君不见元帅府前罗万戟，涛头未顺千弩射。","至今凤皇山下路，长借一箭开两翼。","我凿西湖还旧观，一眼已尽西南碧。","又将回夺浮山险，千艘夜下无南北。","坐陈三策本人谋，惟留一诺待我画。","老病思归真暂寓，功名如幻终何得。","从来自笑画蛇足，此事何殊食鸡肋。","怜君嗜好更迂阔，得我新诗喜折屐。","江湖粗了我径归，余事后来当润色。","一庵闲卧洞霄宫，井有丹砂水长赤。"],"title":"与叶淳老侯敦夫张秉道同相视新河秉道有诗次韵二首  其一"}
