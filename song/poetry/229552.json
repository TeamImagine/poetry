{"author":"吕颐浩","id":229552,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["东郊半隐绕群峰，门外涓涓一水通。","再岁依栖忻有幸，十年遭际叹无功。","闲心不厌耕南亩，清梦犹思殄北戎。","看去中原恢复后，麒麟图画首肤公。"],"title":"次李泰发韵"}
