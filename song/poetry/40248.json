{"author":"陆游","id":40248,"strains":["仄平○仄平仄仄，○仄仄平仄○平。","平平平仄仄平仄，仄仄仄平平仄平。","仄○平平仄○仄，仄仄仄仄平平平。","平平仄仄仄仄○，平仄平平仄仄○。"],"paragraphs":["伏羲三十余万岁，传者太山一毫芒。","春秋虽自鲁麟绝，礼乐盖先秦火亡。","孟轲财能道封建，孔子已不言鸿荒。","于虖易学幸未泯，安得名山处处藏。"],"title":"元日读易"}
