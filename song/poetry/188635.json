{"author":"孙何","id":188635,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["六月岩崖似九秋，兴公辞赋好淹留。","杉松迤逦连华顶，钟磬依稀近沃洲。","枕水古碑卿相撰，拂云新刹帝王修。","高僧尽解飞金锡，谁是当年白道猷。"],"title":"题石桥"}
