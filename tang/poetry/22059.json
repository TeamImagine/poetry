{"author":"许浑","id":22059,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄平仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["犬吠双岩碧树间，主人朝出半开关。","汤师阁上留诗别，杜叟桥边载酒还。","栎坞炭烟晴过岭，蓼村渔火夜移湾。","故乡芜没兵戈后，凭向溪南买一山。"],"title":"访别韦隐居不值"}
