{"author":"金君卿","id":146398,"strains":["平平仄仄平平平，平仄仄仄平平平。","仄平仄仄仄平仄，仄仄仄仄○○平。","平平仄仄仄平仄，仄仄平仄平平平。","仄平仄平仄仄仄，仄仄平仄○仄平。","仄平平仄仄平仄，仄仄仄仄平平平。","仄○平仄仄仄仄，仄○仄仄平平平。","仄平仄○仄平仄，○○仄仄平平平。","平平仄仄仄仄仄，仄平仄仄平平平。","仄仄平平仄平○，平仄平平仄仄平。"],"paragraphs":["群山四向盘青云，山足一径萦云根。","拂云截径敞轩槛，槛外百卉铺重茵。","矜春哆哆弄颜色，散漫红紫何纷纷。","主人养高不累俗，欲以清节遗子孙。","剪花芟草植修竹，半卷画箨含霜筠。","渐迎风露竟百亩，碧油黕地无纤尘。","对之气思自潇洒，行吟足以穷朝曛。","吾居接境未始到，手驰大笔胡能云。","劝子无渝岁寒操，惟日虚心比此君。"],"title":"寄题张秀才此君亭"}
