{"author":"俞德邻","id":153022,"strains":["平平仄平平，○仄仄平仄。","○平仄仄平，平平仄平仄。","平平仄平平，仄仄仄仄仄。","仄平平仄平，仄仄平平○。","平平仄仄○，平仄平仄仄。","平平仄平平，仄仄仄平仄。","平平平仄平，平仄平仄仄。","平平平仄仄，○仄仄平仄。","平平仄平平，平仄仄仄仄。","平仄仄仄平，仄？仄平仄。","仄仄仄○平，平平仄平仄。","平○仄平仄，平平仄平仄。","仄仄仄仄平，仄仄平平仄。"],"paragraphs":["妖氛塞乾坤，乘罅毒黔首。","膏肓不可针，灵文泄枢斗。","雷师烂柯仙，造化默授受。","捕蛟笞鬼神，宛似弥明叟。","雷霆指顾间，云雨翻覆手。","携诗走江湖，万里屈伸肘。","平生刘伯龙，贻笑今已久。","谁能烦律令，三揖费蕉柳。","嗟嗟世涂艰，魑魅白昼吼。","蓝色杂曼肤，睒眒眩妍丑。","我欲扫除之，荒郊乏荆帚。","何当袭师术，轰霆震枯朽。","坐使四海清，物物跻仁寿。"],"title":"赠成雷师"}
