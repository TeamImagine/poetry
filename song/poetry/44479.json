{"author":"范成大","id":44479,"strains":["平平平仄仄，平仄仄○仄。","○平仄仄○，平仄仄平仄。","平平仄平仄，○平仄平仄。","仄仄平平仄，仄仄平平仄。","平平仄仄平，仄仄仄平仄。","仄平仄平平，仄仄仄平仄。","仄平○仄平，平仄仄○仄。","仄仄平仄平，仄仄平仄仄。"],"paragraphs":["湖光明可鉴，山色浄如沐。","闲心惬旧观，愁眼快奇瞩。","依然北窗下，凝尘满书簏。","访我乌皮几，拂我青毡褥。","荒哉赋远游，幸甚遂初服。","老红饯余春，众绿自幽馥。","好风吹晚晴，斜照入疏竹。","兀坐胎息匀，不觉清梦熟。"],"title":"三月十六日石湖书事三首  其三"}
