{"author":"韩维","id":157616,"strains":["仄仄平仄平，○○仄平仄。","平平仄仄仄，平仄仄平○。","平平仄平仄，平仄仄○仄。","平平仄平平，平仄仄平○。","仄平平仄平，仄仄平仄○。","平仄平平平，仄仄仄平○。","平平平仄仄，仄仄仄平仄。","平平仄平仄，仄仄仄仄○。","○平平仄仄，○仄平仄仄。","仄仄仄仄平，仄仄仄平仄。"],"paragraphs":["幕府多俊良，乘间得邀命。","陈觞四座合，清笑发高兴。","冰梨走咸黾，霜橘荐穰邓。","肴羞愧无珍，粗竭我家称。","礼酬嫌已拘，戏罚甘太横。","诗诵唐人为，议法汉儒正。","新嘲时巧发，诡令或孤迸。","聊矜一时快，岂校负与胜。","行伤昆弟别，且乐宾友盛。","但愿会合频，醉日敢辞并。"],"title":"和圣俞饮会之作"}
