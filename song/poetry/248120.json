{"author":"陈渊","id":248120,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["古来兵出仅三旬，便欲修文格远人。","图蔓可堪师已老，涤瑕当与俗更新。","舞干止杀知何日，卖剑归耕要及春。","但得锄耰遍原野，饭藜何惜一身贫。"],"title":"又用元韵呈时可"}
