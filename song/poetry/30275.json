{"author":"李吕","id":30275,"strains":["○平仄仄平平平，仄仄平仄平平○。","仄平○平仄仄○，仄仄○平平仄平。","平平仄仄仄平仄，仄仄仄平平仄仄。","平平平平平平平，仄仄仄○○仄仄。","仄平仄仄平仄平，平平仄平平仄平。","仄平平平仄仄仄，仄仄仄仄平平平。","平平○平平○仄，○仄平平仄平仄。","仄仄仄仄平仄平，平仄仄平平○仄。"],"paragraphs":["将军啸咤风雷生，一诺之宠千金轻。","仰头看山默不应，此段王郎真绝人。","人言爽气定何物，面目俨然君不识。","非氛非祲非烟云，可以意了难口说。","子猷拄笏人笑痴，先生作斋人愈疑。","但知谈河不救渴，岂信秀色能充饥。","千峰横青朝过雨，折简招归入诗句。","傥有俗客来叩门，为道我眠卿且去。"],"title":"题宋德器致爽轩"}
