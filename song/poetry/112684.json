{"author":"吕文仲","id":112684,"strains":["平平平仄平平仄，平仄平平仄仄平。","仄仄平平平仄仄，平○平仄仄平平。","平平仄仄平平仄，平○平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["青葱温树非尘境，鳌岫金銮近日边。","石壁天章垂雨露，璇题宸翰动云烟。","西垣贾马征辞客，东观蓬瀛集列仙。","䜩喜酡颜飞玉斝，铿锵奋藻擘花笺。","唐虞盛化高千古，葵藿倾心祝万年。","自顾薄才诚有愧，不知何以奉群贤。"],"title":"禁林䜩会之什"}
