{"author":"刘挚","id":186949,"strains":["○平○仄仄，平仄仄○平。","？平仄仄仄，平仄仄仄○。","仄仄仄平仄，平仄平仄平。","平仄仄仄仄，仄平平平平。","平平仄平仄，平仄仄平平。","仄仄平平仄，平平仄平○。","仄仄仄平仄，平仄仄仄平。","仄平仄平仄，平仄平仄平。","平○仄仄仄，平仄平仄平。","平仄仄平仄，平平平仄平。","平○仄平仄，仄仄平仄平。","仄平仄平仄，仄仄平仄仄。","仄仄平仄仄，仄平仄仄平。","平○仄仄仄，平仄平平平。","仄仄○平仄，仄仄○平平。","○仄仄平仄，○仄仄平平。","仄平仄仄仄，仄仄平○平。","平平仄○仄，仄仄平平平。"],"paragraphs":["行年将七十，衰病乃其时。","矧兹地气沴，州在大泽陂。","忆昨度炎暑，林莽居舍卑。","山色不到眼，地无清泉滋。","晴旸则𬬻冶，阴浊则蒸炊。","气脘疲呕泄，躯骸醉支离。","节气近寒露，生意稍可支。","故人在秦晋，知我穷至斯。","奁封众药品，皆自州土宜。","形味紫团宝，苗窗西岳奇。","灵如雪山草，秀比商岭芝。","是身本无有，疾病何用治。","自爱聊尔尔，道人母我蚩。","丸膏或{口父}咀，何复求良医。","策杖行东圃，运动疏通之。","收复我冲粹，驱散彼邪疵。","养生固有道，一溉非难为。","千年鲍昭后，复有城东诗。"],"title":"行药"}
