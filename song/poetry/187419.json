{"author":"沈括","id":187419,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["碧城西转拂苍烟，日绕阑干一握天。","青草暮山歌扇底，美人瑶瑟瞑鸿边。","吹声隐隐江都月，弄影翩翩建业船。","流尽古来东去水，又将秋色遇楼前。"],"title":"丹阳楼"}
