{"author":"赵友直","id":162832,"strains":["平平仄仄平仄仄，○平○仄仄平仄。","平平仄○仄○平，○仄○平仄平仄。","仄仄○平仄仄平，平平仄平仄平仄。","平？平○仄平平，仄平平仄平平仄。","平仄平平仄仄○，平平平仄仄○仄。","平仄仄仄仄○平，仄平仄仄仄平仄。","平平仄平平仄平，平仄○平仄仄仄。","仄仄仄仄平平平，仄平平仄平平仄。"],"paragraphs":["家徒四壁何所有，横悬三尺电光溜。","床头醉看白虹飞，中夜犹惊玉龙吼。","潜倚空山泣鬼神，寒芒逼人动牛斗。","无迺干将是前身，莫邪清淬浑天授。","今者羞为妇女看，霜棱蟠蛰匣中久。","何日露拔斩长鲸，启函一展剸犀手。","豪曹湛卢祇自珍，雷焕张华世莫遘。","傥尔识取英雄眸，此时挥霍任驰骤。"],"title":"悬剑歌"}
