{"author":"释道潜","id":202754,"strains":["平○仄平仄，平仄仄仄仄。","仄平仄仄平，○仄仄平仄。","仄平○仄平，仄仄仄平仄。","平平平仄仄，仄仄仄平仄。","平平平平平，平○○仄仄。","平平仄平仄，仄仄仄平仄。","平平仄平平，仄仄平平仄。","平平仄平仄，仄仄仄平仄。","平平仄平仄，平仄仄○仄。","平仄仄平平，○○仄○仄。"],"paragraphs":["吾闻廖夫子，名大不得睹。","读书尽五车，行义拔前古。","聚徒从妙龄，所至变邹鲁。","身虽甘陋巷，志欲望伊吕。","风云苟超腾，名教当有补。","蹉跎鬓毛改，寸禄晚方取。","青衫适南营，素幔归湓浦。","秋原起新陇，寂寞一抔土。","悲歌动闾里，清血洒如雨。","兰玉已含芳，行看秀庭户。"],"title":"廖司法挽辞"}
