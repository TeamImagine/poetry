{"author":"葛胜仲","id":230616,"strains":["平平○平仄，仄仄平平平。","仄仄仄仄仄，仄仄仄仄平。","平仄仄○仄，仄仄平仄平。","仄仄仄仄仄，平平仄平平。","平平仄仄仄，平平平仄平。","平平仄○仄，仄仄仄仄平。","○平仄平仄，仄仄平平平。","仄○仄○仄，仄仄平平平。","平○○平仄，平仄平仄○。","平平平仄仄，仄仄仄平平。"],"paragraphs":["斋居屏尘务，况复儒宫清。","木落必粪本，祭菜敢不诚。","瑚簋见三代，错落罗两楹。","骨冷破梦境，虚窗坐黎明。","祠官趣盥颒，珊然环佩声。","巍巍素王像，视若四海营。","当时杏坛士，与享彯华缨。","乐教属昭代，弟子陈歌笙。","端如从陈蔡，琴舞纷纵横。","元功流万祀，德大遍诸生。"],"title":"次韵张宏道劝释奠致斋"}
