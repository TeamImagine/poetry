{"author":"罗邺","id":30443,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["燕归巢后即离群，吟倚东风恨日曛。","一别一年方见我，游来游去不禁君。","莺花御苑看将尽，丝竹侯家亦少闻。","独坐南楼正惆怅，柳塘花絮更纷纷。"],"title":"惜春"}
