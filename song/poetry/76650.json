{"author":"赵蕃","id":76650,"strains":["仄仄平平仄仄平，平平仄仄仄平平。","仄平平仄仄仄仄，平仄平平平仄平。","仄平平平仄平仄，仄平平仄仄平平。","平平仄仄平平仄，仄仄仄平平仄平。"],"paragraphs":["大旆传闻发武昌，归舟复道抵维扬。","几年风月欠李白，今日河山须子长。","要为中兴考形势，岂徒余事著文章。","翩然欲去无翎翅，自叹不如鸥鹭行。"],"title":"寄送府判寺簿先生二首  其一"}
