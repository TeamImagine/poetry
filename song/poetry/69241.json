{"author":"赵善括","id":69241,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["一坛横压绀天低，好向云端觐紫微。","林鹤惯闻金磬舞，烟鸾疑认玉台飞。","步虚声彻空犹响，宝篆香销露未晞。","星斗绣天长不夜，疑乘风驭扣瑶扉。"],"title":"登坛作"}
