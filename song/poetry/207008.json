{"author":"黄庭坚","id":207008,"strains":["仄平仄仄仄，仄仄平平○。","平○仄仄仄，平仄○平平。","仄平仄平仄，仄仄平仄平。","平平平仄仄，平仄仄平平。","平○平仄仄，平仄仄仄平。","平仄仄○仄，平仄仄平平。","仄平平仄仄，平仄仄仄平。","○平仄仄仄，仄仄仄平平。"],"paragraphs":["鲁公但食粥，百口常忧煎。","金张席贵宠，奴隶乘朱轩。","丈夫例寒饿，万世无后先。","风霾天作恶，雷亦怒阗阗。","俄顷花柳静，烟暖谷鸟喧。","人事每如此，翻覆不常然。","下流多谤议，高位又疾颠。","空余壮士志，不逐四时迁。"],"title":"圣柬将寓于卫行乞食于齐有可怜之色再次韵感春五首赠之  其五"}
