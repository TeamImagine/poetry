{"author":"程俱","id":235299,"strains":["仄仄平仄仄，平平仄平平。","平平仄平仄，仄仄仄仄平。","○平仄平仄，仄仄平平平。","平平仄平仄，仄仄平平平。","平平仄平仄，仄仄仄仄平。","平平仄仄平，平仄仄仄平。","平○仄○平，仄仄平平平。","平平仄○仄，仄仄仄仄平。","○仄仄平仄，仄仄平平平。","仄平平仄仄，仄仄平仄平。"],"paragraphs":["万族同一垢，齐州集微尘。","高灵不来下，厌此浊恶薰。","从来筑坛处，往往清无邻。","腥膻远人迹，庶或来仙真。","兹坛峙幽绝，尚有古制存。","龟图布八隅，仿佛数兑坤。","黄冠道中寒，寓址今祇园。","游人蹑其上，未觉大象尊。","空令恨聃史，不使群聋奔。","盖公虽未见，岂乏栾与垣。"],"title":"九斗坛"}
