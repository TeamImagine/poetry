{"author":"陈著","id":139262,"strains":["仄仄平平仄仄平，仄平平仄仄平平。","平平平仄仄平仄，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["午酒三杯率处真，不知门外有风尘。","溪山花木一帘影，兄弟妻孥满屋春。","万事到头皆有命，两闲立脚要求仁。","羲皇以上已难问，且做渊明左右人。"],"title":"二月二十五日醉吟"}
