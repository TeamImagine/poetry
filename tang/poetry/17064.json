{"author":"白居易","id":17064,"strains":["平平仄平仄，平仄平平仄。","仄仄仄○平，平平仄平仄。","平平仄平仄，平仄仄平仄。","仄平平仄平，仄仄平平仄。","平平仄○仄，仄仄平仄仄。","仄仄平仄平，平○仄平仄。","平平○仄仄，仄仄平平仄。","仄仄仄平平，仄平平仄仄。"],"paragraphs":["门前有流水，墙上多高树。","竹迳绕荷池，萦回百余步。","波闲戏鱼鳖，风静下鸥鹭。","寂无城市喧，渺有江湖趣。","吾庐在其上，偃卧朝复暮。","洛下安一居，山中亦慵去。","时逢过客爱，问是谁家住。","此是白家翁，闭门终老处。"],"title":"闲居自题"}
