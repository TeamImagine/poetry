{"author":"陆游","id":32880,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["飘然醉袖怒人扶，个里何曾有畏涂。","卷地黑风吹惨淡，半天朱阁插虚无。","阑边归鹤如争捷，云表飞仙定可呼。","莫怪衰翁心胆壮，此身元是一枯株。"],"title":"风雨中过龙洞阁"}
