{"author":"姚勉","id":140749,"strains":["○平仄平平，平仄仄平仄。","平平平平仄，平仄仄平仄。","平平仄○仄，仄仄仄平仄。","仄仄仄仄平，平仄仄平仄。","平平仄平仄，仄○仄平仄。","平平平平仄，○仄仄仄仄。","平仄仄平仄，仄仄仄仄仄。","仄平平仄仄，平仄仄仄仄。","仄仄平仄平，○平○平仄。"],"paragraphs":["庭前木芙蓉，姿色夐殊异。","初开花微碧，仙子淡云袂。","逡巡改莹白，玉骨浄无滓。","烂漫欲谢时，潮脸晕红媚。","诗人第花品，独号此为醉。","花虽无情物，司者定有意。","晨醒粲初发，晚醉飒欲坠。","乃知沉湎者，颠沛在造次。","可以为酒箴，看花当欹器。"],"title":"醉芙蓉"}
