{"author":"苏辙","id":197450,"strains":["平平仄仄平，○仄仄平仄。","仄平平平平，仄仄仄平仄。","平平仄平仄，仄仄○仄仄。","○○仄平仄，仄仄平平仄。","平平仄平平，仄仄平平仄。","○平仄平仄，仄仄平仄仄。","仄仄平仄平，○仄平仄仄。","仄平仄平平，仄仄平仄仄。","平平仄平仄，仄仄仄平仄。","平平仄平仄，平仄仄平仄。","平平仄平仄，仄仄平仄仄。","仄○○平平，仄仄仄平仄。","仄○仄平仄，仄仄平平仄。","平平仄○仄，仄仄平平仄。","仄仄○仄○，仄仄○仄仄。","仄平平仄平，仄仄平平仄。","平平仄仄○，平仄○仄仄。","平仄仄平平，平平仄○仄。"],"paragraphs":["人生不读书，空洞一无有。","羡君常斋居，散帙满前后。","开编试寻绎，阅岁行自富。","从横画图出，次第宫商奏。","汪洋畜江河，眇莽包林薮。","兴亡数千岁，络绎皆在口。","顾念今所知，颇觉前日陋。","我家亦多书，早岁尝窃叩。","晨耕挂牛角，夜烛借邻牖。","经年谢宾客，饥坐失昏昼。","堆胸稍蟠屈，落笔逢左右。","乐如听钧天，醉剧饮醇酎。","自从厌蓬荜，误逐功名诱。","初心一漂荡，旧学皆榛莠。","失足难遽回，抚卷长自诟。","幸君无事年，谓可终身守。","春耕不厌深，秋获当自受。","金玉或为灾，诗书岂相负。"],"title":"张恕寺丞益斋"}
