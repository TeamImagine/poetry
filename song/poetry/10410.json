{"author":"朱松","id":10410,"strains":["○平平平仄，仄仄仄仄平。","仄仄仄平仄，仄平仄平平。","平平平仄平，平仄仄仄平。","仄平仄平平，○仄平仄平。","仄仄平仄仄，平○平仄平。","仄平仄仄○，仄仄平平平。","仄平平平仄，仄仄平仄平。","仄仄○平仄，平○仄平平。","平仄仄平仄，仄仄平平平。","仄平平仄仄，仄平仄仄○。","平○仄平平，仄仄平平平。"],"paragraphs":["苍山围岑寂，下有一水奔。","闭户卧风雨，束蒿翳篱藩。","寥哉祇树人，心远忘世喧。","此身自蘧庐，长物余此轩。","鸟语幽梦断，香横经帙翻。","未成借路行，自要窥潺湲。","远师渊明意，不愧灵彻魂。","月度了无迹，风行偶成痕。","心境两清妙，尺喙何由吞。","赋诗安所取，碧云未足论。","何当拂朱丝，窈眇弦吾言。"],"title":"题临赋轩"}
