{"author":"乔知之","id":34332,"strains":["平仄仄○平，平平仄仄平。","○平○仄仄，仄仄仄平平。","仄仄平平仄，平○仄仄○。","仄○○仄仄，平仄仄平平。","仄仄平平仄，平平平仄平。","平平仄仄仄，平仄仄平○。"],"paragraphs":["生死久离居，凄凉历旧庐。","叹兹三径断，不践十年余。","古木巢禽合，荒庭爱客疏。","匣留弹罢剑，床积读残书。","玉没终无像，兰言强问虚。","平生不得意，泉路复何如。"],"title":"哭故人"}
