{"author":"高适","id":2367,"strains":["平仄仄仄仄，仄平平仄平。","仄仄平平平，仄平仄平平。","平平仄○仄，仄仄平平平。","平仄平平平，平仄○○平。","平平仄平仄，平仄平平平。","平仄仄平平，仄仄仄仄平。","平平仄仄仄，仄○○平平。","仄平仄平仄，仄仄平平平。","仄仄平仄○，仄平仄平平。","○平仄仄仄，仄○仄平平。"],"paragraphs":["畋猎自古昔，况伊心赏俱。","偶与群公游，旷然出平芜。","层阴涨溟海，杀气穷幽都。","鹰隼何翩翩，驰骤相传呼。","豺狼窜榛莽，麋鹿罹艰虞。","高鸟下骍弓，困兽鬬匹夫。","尘惊大泽晦，火燎深林枯。","失之有余恨，获者无全躯。","咄彼工拙间，恨非指踪徒。","犹怀老氏训，感叹此欢娱。"],"title":"同群公出猎海上"}
