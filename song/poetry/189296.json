{"author":"程颢","id":189296,"strains":["仄平平仄仄平平，仄仄平平仄仄平。","仄仄仄平平仄仄，仄平平平仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["月陂堤上四徘徊，北有中天百尺台。","万物已随秋气改，一𨱔聊为晚凉开。","水心云影闲相照，林下泉声静自来。","世事无端何足计，但逢佳日约重陪。"],"title":"游月陂"}
