{"author":"彭汝砺","id":201492,"strains":["仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄仄平仄仄平。"],"paragraphs":["剪彩微茫比丝发，雕金焜晃映蝉貂。","鹓鸾破晓趋丹禁，雨露迎春下九霄。","花映上尊非索寞，雪侵余鬓自萧条。","读书终日不知味，恰似在齐闻舜韶。"],"title":"和刘舍人"}
