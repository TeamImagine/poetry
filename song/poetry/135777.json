{"author":"蔡襄","id":135777,"strains":["仄仄平平仄仄平，平平平仄仄平平。","平平仄平平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["叠耸青峰宝炬森，端门初晚翠华临。","宸游不为三元夜，乐事全归万众心。","天上清光开夜色，人间和气阁春阴。","要知尽作华封祝，四十年来惠爱深。"],"title":"上元进诗"}
