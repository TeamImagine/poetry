{"author":"释居简","id":91667,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["铸剑湖东景纬明，蜿蜒飞去水犹腥。","欲从正脉疏清镜，不信同流有浊泾。","千骑道山仙部曲，三岩画幅老丹青。","一帆送客供吟眺，数尽长亭与短亭。"],"title":"寄处州高使君疏寮"}
