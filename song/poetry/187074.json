{"author":"刘摰","id":187074,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["莫悲人事转秋蓬，但使樽中酒不空。","尺蠖屈身今我倦，南鹏飞化昔君同。","天晞残雨偏宜晚，堂压寒溪賸占风。","合继回源书䜩籍，楚山坚石尽堪砻。"],"title":"次韵直夫喜与炳之会"}
