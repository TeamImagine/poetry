{"author":"胡仲弓","id":136485,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["杖策来寻塔庙仙，半程便到碧霄边。","三千世界浮尘外，百二山河在眼前。","谁把孤标长插地，只消一柱可擎天。","夜阑籁静凭栏听，隠隠星河人扣舷。"],"title":"西塔"}
