{"author":"刘克庄","id":115989,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["送老虚无寂寞滨，圣朝乃复记遗民。","□摛温洛荥河笔，藻饰寒灰槁木身。","虽拜老龙呼学士，肯教夜鹤怨山人。","它时题向征西墓，道是先皇献纳臣。"],"title":"漫兴二首  其二"}
