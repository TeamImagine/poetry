{"author":"刘克庄","id":115815,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["物我乖离果孰亲，色空捏合本非真。","金狨马上惭穷相，玉镜台中识幻人。","南北宗禅皆具眼，东西施貌各含颦。","眉间一点元无喜，颊上三毛岂有神。"],"title":"次竹溪所和薛明府镜中我诗三首  其二"}
