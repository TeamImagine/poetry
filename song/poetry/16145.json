{"author":"仲并","id":16145,"strains":["平平仄仄仄平平，仄仄平平仄仄平。","平仄平平仄仄仄，平平仄仄仄平平。","平平仄仄平平仄，平仄平平平仄平。","仄仄平平平仄仄，平平仄仄仄平平。"],"paragraphs":["昂昂犹想立鸡群，三夜寒窗叠梦君。","人物芝兰晋王谢，篇章黼黻汉卿云。","飘蓬贱迹谁能记，推毂高风今创闻。","不敢驰书丞相府，何当收拾与斯文。"],"title":"再和高提干见寄"}
