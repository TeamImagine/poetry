{"author":"陈著","id":139698,"strains":["平平平平仄平平，平○平仄平平平。","平平仄仄仄仄仄，仄仄平平仄平平。","平平仄平仄仄○，平仄仄仄平○平。","仄平仄仄仄仄仄，仄仄平○仄仄○。","仄平平平仄仄仄，仄平○仄平仄平。","仄仄仄○仄仄仄，仄仄○仄平平平。","仄平平仄平仄仄，○仄平仄仄平平。","仄仄仄仄仄仄仄，仄仄仄仄仄平平。","仄平仄仄仄仄仄，仄仄平平平仄平。","平平平平仄平仄，仄仄平仄○○平。","仄平平仄仄平仄，平平仄仄平仄平。","仄仄平○仄平仄，平仄平平仄○平。","仄仄仄平仄仄平平○，仄仄仄平仄平平平平。","仄仄仄仄平○仄平平仄，仄仄仄仄仄平○仄平平。","仄仄平仄平仄仄，仄平平仄平○○。","仄平平仄○仄仄，仄○平仄平平平。","平仄仄平仄平，平仄仄仄仄仄平。","平平仄仄仄仄仄，仄仄平仄平○平。","仄仄仄平仄平，仄仄仄仄仄仄平。","仄平仄仄平仄仄，仄仄○平平仄平。"],"paragraphs":["慈溪先生擅天章，胸中奎壁躔诸郎。","君生坐后秀愈卓，骨骼昂昂气扬扬。","黄金满籝父训重，青简插架家传光。","九经本也末百氏，一目谁如我百行。","木根盘龙干必异，要须培植为栋梁。","宝气贯虹玉必粹，亦在磨琢成珪璋。","第方靴笠争径捷，难把章掖入时妆。","既不必效阮籍哭，亦不必学接舆狂。","仰天俯地道固在，往古来今人漫忙。","安居茅茨即台阁，隽永藜藿胜膏粱。","大蓬山下远尘境，晴岚暖翠松竹房。","小鉴湖中落天镜，明月清风芰荷裳。","内可以存养性情之正，外可以舒畅诗书之香。","上可以奉萱庭寿康之庆，下可以遂棣华和乐之常。","立我之大无愧怍，敬天之命为行藏。","不然荆璞轻自售，恐如梅实酸谁尝。","君不见苏老泉，年二十七始自强。","渟涵满腹抑不发，直待知我逢欧阳。","又不见徐仲车，力学笃孝母在堂。","大贤刮目他日事，自有了翁邹道乡。"],"title":"送黄少孺远游"}
