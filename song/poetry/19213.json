{"author":"许志仁","id":19213,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["卧看游丝媚远天，起寻幽径却茫然。","句成落絮飞花里，心在残霞夕照边。","无复双鱼传尺素，空余宝瑟思华年。","老来情味人应笑，白首伤春只醉眠。"],"title":"和姚令威春晚即事"}
