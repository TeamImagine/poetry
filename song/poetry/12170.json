{"author":"胡寅","id":12170,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["不因修筑废农时，欲以仁心翊化基。","野草从来丰可藉，量陂元自渺无湄。","登临有惬三檛鼓，衰病多惭一斗卮。","独喜高秋对黄菊，风吹乌帽看云移。"],"title":"再和前韵本欲创亭以获时而止"}
