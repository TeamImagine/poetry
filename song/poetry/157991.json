{"author":"韩维","id":157991,"strains":["平仄仄平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["精祷潜通上下神，恍然佳气一朝新。","隆楼杰阁偏宜晓，槁木残荄尽变春。","有客裁诗传锦段，谁家度曲试朱唇。","相思不得相从乐，虚作箕嵩无事人。"],"title":"再和昌言喜雪  其一"}
