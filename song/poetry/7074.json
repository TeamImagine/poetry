{"author":"王之道","id":7074,"strains":["仄○平平仄，平平○平平。","平平平仄平，仄仄仄仄○。","平平仄平平，仄？仄仄平。","平平仄平平，平○仄平平。","平平仄仄平，平○仄平○。","平平仄仄仄，仄仄仄仄平。","平平仄○仄，平平仄平平。","平平仄仄仄，平平仄平平。","平仄仄○仄，仄平仄平平。","平平仄仄仄，平○○平平。"],"paragraphs":["我闻西灵鹫，幽奇冠龙舒。","山神知我来，夜雨自涤除。","篮舁犯霏微，敢惮石径纡。","清风偃林柯，征衣尽霑濡。","樵人向我言，君行欲何如。","松杉已在望，尚有七里余。","崎岖雨过水，蹊云上天衢。","飞楼及涌殿，峥嵘映浮屠。","幽鸟若相喜，好音弄笙竽。","为言一宿觉，何妨更踟蹰。"],"title":"西灵鹫"}
