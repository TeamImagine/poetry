{"author":"曹彦约","id":84598,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["拥鼻南窗对晚阴，自怜终日坐萧森。","相如未遂题桥志，工部虚劳恋阙心。","尽办赤心遭白眼，聊将彩服照青衿。","东邻况有陈惊座，时得花前一盍簪。"],"title":"旬休日遣怀招陈德温饮"}
