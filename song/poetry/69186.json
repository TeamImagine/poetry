{"author":"赵善括","id":69186,"strains":["平平○仄仄，仄仄仄平仄。","仄仄○平平，○平仄平仄。","仄仄仄仄平，仄仄仄○仄。","平仄仄仄平，仄仄○仄仄。","仄仄平仄仄，仄仄平平仄。","仄仄平仄仄，仄仄平平仄。","仄仄平仄平，平○平仄仄。","仄仄仄仄平，○平仄平仄。","仄平平仄平，平平仄平仄。","仄平仄平仄，仄仄平平仄。","仄平○仄平，平仄仄平仄。","平仄仄平平，平平仄平仄。","仄仄○平○，平仄仄平仄。","仄平仄平平，平平平仄仄。","○仄仄平仄，平仄仄平仄。","仄仄平平平，○仄平平仄。","仄仄平仄平，平仄平平仄。","平仄○仄仄，平平平仄仄。","平平仄平仄，平仄仄平仄。","仄○平仄平，仄平平仄仄。","仄○仄仄仄，平平仄平仄。","仄平仄平仄，平平平仄仄。","○仄仄平平，○平○仄仄。","仄平平仄平，平平仄平仄。","仄仄仄平平，仄平○仄仄。"],"paragraphs":["清明过一日，甲子喜新霁。","理櫂泛平湖，吹风扫微曀。","巧剪翠縠纹，忽展画屏势。","千里入寸眸，万物犹一赘。","寄傲天地阔，放意江山丽。","指点村市井，荡漾渔家计。","小泊杨柳堤，徐行兰蕙砌。","满月射堵墙，乘风亸云髻。","彩舟箫鼓喧，花亭翠红蔽。","石龙漱寒玉，竹凤摇清篲。","闹花如有言，闲草远无际。","梅豆点微酸，樱珠缀纤脆。","荇带牵风长，鸥雪点波细。","怪山叠青峦，仙岩排绿桂。","亲友宴樽俎，泉石爽襟袂。","曲径浓香浮，深院幽人憩。","日暖蜂蝶喧，沙软鸳鸯俪。","春秀犹未晚，懽游端可继。","归舠溯洄洑，嘉圃芘林翳。","景胜诗愈豪，酒阑情未替。","解帆𥩟别墅，寻芳适佳第。","画楼月初挂，朱栏春可系。","烧烛照红妆，堕簪空绿鬄。","笑歌诚有余，金貂尚能贳。","醉墨写欹斜，锦囊收短制。"],"title":"清明后一日泛湖游园联句"}
