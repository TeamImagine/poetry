{"author":"董嗣杲","id":154712,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["名祠相接启珠庭，巧对南屏万叠青。","深院冷侵云砌竹，虚舟闲载锦池萍。","廊头道士书符简，门外游人挈酒瓶。","分坐夕阳斜背水，鼓箫于此最宜听。"],"title":"西湖道院"}
