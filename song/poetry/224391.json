{"author":"洪朋","id":224391,"strains":["仄平平平○仄平，仄仄仄仄仄仄平。","仄平平仄仄仄仄，平仄仄平平仄平。","仄平○仄平平仄，仄平平平仄平○。","平平仄仄平平仄，仄仄仄平仄仄仄。","○平仄○仄仄仄，平○仄○平仄仄。","平平平仄仄平仄，仄平平平平仄仄，平平仄仄平平仄。","仄仄平仄仄，仄仄仄平仄。","○仄○○仄，仄仄平仄仄。","平平仄仄仄仄平，仄平○平○仄平。","仄仄仄仄平平平，仄平平仄仄仄仄，仄仄？仄仄仄○。","仄仄仄○仄，仄仄仄平○。","平平仄平平，仄仄仄平平。","平平○平仄平仄，仄平平仄○○仄，仄平仄仄平仄仄。","仄平○仄平○平，仄仄平平仄平平，仄仄平平仄平平。","平仄仄仄平仄平平平仄，平平平○仄仄平平仄。"],"paragraphs":["广文诸生如乱麻，十有八九或起家。","幅巾藜杖最困者，樊上丈人须鬓华。","丈人闻道羲皇上，屈原庄周丈人行。","声名籍甚徒为耳，四海八荒莽跌宕。","扁舟布帆下赤壁，扬澜左蠡随所历。","颠风狂雨向昏黑，怒涛掀天奇兀硉，馋蛟駮兽纷腾突。","一苇无处所，数口仅生活。","行路难如此，一一为我说。","匡山野老坎𡒄人，读书空山三十春。","下泽款段何逡巡，丈夫穷达付造物，委琐龌龊不足论。","臭味略相似，邂逅即情亲。","江头一樽前，执手鼻酸辛。","秋风吹君唾珠玉，发函伸纸三过读，惜哉意气何刺促。","丈人行李何当来，得意江山醉金罍，富贵峥嵘亦悠哉。","君不见博陵马周新丰客，时无贞观老死无人识。"],"title":"樊上丈人歌"}
