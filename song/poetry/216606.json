{"author":"张耒","id":216606,"strains":["平仄平平平仄仄，仄平平仄仄平平。","仄平仄仄平仄仄，仄仄平平平仄平。","仄仄仄平平仄仄，仄平平仄仄平平。","仄仄平仄平平仄，仄仄平平平仄平。"],"paragraphs":["千里猗猗谁取将，忽惊颜色照文房。","每怜坠露时施泽，更许光风为泛香。","独秀已先梁苑草，托根宁复楚天霜。","坐令黄菊羞粗俗，只合萧条篱下芳。"],"title":"和吕与叔秘书省观兰"}
