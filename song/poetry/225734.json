{"author":"慕容彦逢","id":225734,"strains":["平平仄仄仄平平，仄仄平平仄仄仄。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["尘襟涤尽更无余，两字名斋信起予。","物外清标轻绂冕，闲中乐事付琴书。","兰生阶砌青春好，槐覆门庭过客疏。","更有孤吟写幽思，篇成浑似琢璠玙。"],"title":"次韵题任承事清乐斋"}
