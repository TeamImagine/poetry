{"author":"陈陶","id":36601,"strains":["平平仄平仄，平平平仄平。","平平○仄仄，平仄仄平平。仄平平○○，仄仄平○平。","仄仄仄○仄，○○仄平○。","平平仄平平，仄仄○○平。","平仄平仄仄，平平仄平平。","仄仄仄平仄，平平仄平平。","仄仄平平平，仄仄仄平平。","平平仄平仄，平仄○平平。","仄仄仄仄仄，仄平平平平。","仄○平平平，仄仄平平仄。"],"paragraphs":["栖乌喜林曙，惊蓬伤岁阑。","关河三尺雪，何处是天山？朔风无重衣，仆马饥且寒。","惨戚别妻子，迟回出门难。","男儿值休明，岂是长泥蟠。","何者为木偶，何人侍金銮。","郁郁守贫贱，悠悠亦无端。","进不图功名，退不处岩峦。","穷通在何日，光景如跳丸。","富贵苦不早，令人摧心肝。","誓期春之阳，一振摩霄翰。"],"title":"游子吟"}
