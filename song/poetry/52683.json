{"author":"李洪","id":52683,"strains":["仄仄平平仄，平平仄仄平。","仄平平仄仄，○仄仄平平。","仄仄平平仄，平平？？平。","平平仄仄仄，平仄仄○○。","平仄平平仄，仄平平仄平。","仄平平仄仄，平○仄○平。","仄仄平平仄，平平仄仄平。","平平平仄○，平仄仄平平。"],"paragraphs":["不厌城隅僻，新成芥子庵。","负暄真化国，空想极毗岚。","日月须弥顶，风云钴鉧潭。","冬穷数九九，玄旨扣三三。","何假维摩榻，偶同弥勒龛。","氎巾方纵解，骊颔或深探。","处遁心无闷，居贫实不贪。","微尘无尽藏，安住我伽蓝。"],"title":"芥庵自述"}
