{"author":"张咏","id":112383,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["逢山长欲便辞荣，见说天台益自惊。","绝顶要归终久住，此时无计伴师行。","囊携鼎药身难老，路接仙桥眼更明。","莫笑宦途滋味薄，五湖曾有片帆轻。"],"title":"送马道人归天台"}
