{"author":"刘过","id":82626,"strains":["仄仄平平仄平仄仄平平平，仄仄仄仄平平平。","仄平仄仄仄仄平平仄，仄平平平仄平仄。","平仄仄平平仄平，平平仄平仄○平。","平平仄仄平平仄，仄平仄仄平平平。","平平○平仄仄仄，仄平平平仄平仄。","仄平仄仄仄仄平，仄仄○平平仄仄。","仄平仄仄平仄平，平○仄仄平仄平。","仄平仄仄仄仄仄，仄仄○○○仄仄。"],"paragraphs":["我昔南游武昌夏口之山川，赤壁吊古齐安边。","又尝北抵鹤唳风声地，八公山前望淝水。","谁令舣舟牛渚矶，楼船蔽江忆当时。","周郎未战曹瞒走，谢安一笑苻坚危。","黄云如屯夜月白，箭痕刀痕满枯骨。","健儿饭饱饮马来，意气犹雄歌尚烈。","只今采石还戍兵，诸将奄奄泉下人。","饭囊盛饭酒瓮酒，位去三衙称好手。"],"title":"舣舟采石"}
