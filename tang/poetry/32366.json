{"author":"吴融","id":32366,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["隋堤风物已凄凉，堤下仍多旧战场。","金镞有苔人拾得，芦花无主鸟衔将。","秋声暗促河声急，野色遥连日色黄。","独上寒城正愁绝，戍鼙惊起雁行行。"],"title":"彭门用兵后经汴路三首 二"}
