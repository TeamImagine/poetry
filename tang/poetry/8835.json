{"author":"窦参","id":8835,"strains":["仄仄平仄仄，平○平仄○。","仄平平平平，仄仄平平平。","平仄仄仄仄，平仄仄仄仄。","平平○仄平，○仄平仄仄。","○平仄平○，平仄平仄仄。","平平平仄平，平仄仄平仄。","平平仄仄仄，仄仄仄平仄。"],"paragraphs":["一自经放逐，裴回无所从。","便为寒山云，不得随飞龙。","名岂不欲保，归岂不欲早。","苟无三月资，难适千里道。","离心与羁思，终日常草草。","人生年几齐，忧苦即先老。","谁能假羽翼，使我畅怀抱。"],"title":"迁谪江表久未归"}
