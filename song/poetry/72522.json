{"author":"曾丰","id":72522,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平平仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["转徙庐陵邂逅间，青灯相照稔相看。","那知文社春随冷，未放交盟血便寒。","腰强岂犹便敛板，手闲何不试弹冠。","山岩倘久奇文塞，我办工夫续子残。"],"title":"南康黎蔡昆仲四君子隆兴乾道间与余为庐陵郡庠同舍淳熙乙巳之元日余赴广东漕属道出南康敬赋一诗书两通分遗之"}
