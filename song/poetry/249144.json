{"author":"曾几","id":249144,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一树深深地主家，外边谁复见秾华。","却因社日治聋酒，得醉春时近眼花。","著粉施朱俱惬当，吹风洗雨但惊嗟。","酴釄芍药垂垂发，更试头纲一饼茶。"],"title":"次曾宏甫社日赏海棠吴守宅且试新茗韵"}
