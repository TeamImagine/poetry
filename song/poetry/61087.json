{"author":"许及之","id":61087,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄仄。","仄仄平平仄平仄，仄平平仄仄平平。"],"paragraphs":["浊醪青蕊作重阳，才入开炉月果良。","佳酿遣销彭泽恨，好怀肯对马军尝。","清新有句须留待，风味如君不可忘。","只俟高轩共杯酌，四时岩桂尚能香。"],"title":"谢鲍潮州送新酒"}
