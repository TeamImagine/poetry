{"author":"韩淲","id":86244,"strains":["平平○仄仄，○仄仄平仄。","平仄平平平，仄仄平平仄。","平仄仄平平，平仄○平仄。","仄平仄仄平，○仄仄○仄。","平平仄平平，仄仄○仄仄。","仄平仄平仄，仄仄仄平仄。","平平仄○仄，仄仄○仄仄。","平仄平平平，平平仄仄仄。","仄仄平平仄，仄仄仄平仄。","仄○平仄平，仄平仄仄仄。","平平仄仄仄，平仄仄仄仄。","仄○仄仄仄，仄仄仄仄仄。","平平仄平仄，仄仄○仄仄。","平平○平平，仄仄仄平仄。","○仄仄平平，仄平仄平仄。"],"paragraphs":["桓伊三弄笛，犹足战淝水。","谈笑麾秦兵，所向皆披靡。","追击至青冈，坚亦中流矢。","不经事少年，其壮乃如是。","宜乎谢东山，喜甚折屐齿。","只今所城邑，历代几迁徙。","君怀霸王略，宰邑当念此。","南北虽坚明，风尘未遽起。","士岂无奇气，叱咤有摩垒。","一从辛巳年，海陵扰北鄙。","因循再结好，宁不有所俟。","又三十八载，恐渐忘昔耻。","吁嗟靖康变，北客思故里。","君今临淮垣，访古欲何似。","长啸朔风寒，晋人亦人耳。"],"title":"寄文叔合肥令"}
