{"author":"饶节","id":225005,"strains":["平平仄仄平平仄，平仄○平○仄仄。","○平平仄仄平平，仄仄平平仄平仄。","平平平平平仄○，平平平仄○平平。","平平平仄平平仄，仄仄平平仄仄平。","仄平平平仄平仄，平仄○平平仄仄。","○仄平平仄仄平，仄平仄仄○平仄。","平平仄仄平○仄，仄平仄仄平仄仄。","仄○仄仄○仄平，平平仄仄平平仄。","仄仄仄平○仄○，仄平平仄仄○平。","仄平平仄仄仄仄，平平平仄平仄平。","仄平○平○仄仄，仄平仄平平平仄。","平仄仄仄平仄仄仄平平，仄仄平平仄平仄。"],"paragraphs":["西湖气欲吞吴楚，山作重围如捍虏。","回环楼阁骇鱼龙，挺拔浮图逼云雨。","西湖英游天下传，湖光山色当圭田。","何须西土方为浄，不待吴门自是仙。","雪花飞时妙无价，梅影横斜端可画。","荷气薰人六月风，月华彻底三秋夜。","阴容霁色风且雨，晓光暮碧寒代暑。","阁中气象顷刻移，诗人不是无心赋。","竹阁使君遗迹空，草堂居士但闻风。","百年光景电划水，湖山无限生有穷。","爱君长才犹袖手，岂宜苦为湖山久。","君不见向来阁上旧游人，富贵功名古无有。"],"title":"英游阁诗"}
