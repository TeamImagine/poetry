{"author":"苏辙","id":197416,"strains":["仄平平平平，仄仄平平仄。","平平仄平仄，仄仄○平仄。","仄仄平平○，平仄仄平仄。","平平仄仄仄，仄仄○平仄。","平平仄○仄，仄仄平○仄。","平○仄平仄，仄仄平平仄。","平平仄仄仄，仄仄○平仄。","平平仄仄仄，仄仄平○仄。","平平平仄平，仄仄仄平仄。","仄平仄仄平，○仄平平仄。"],"paragraphs":["放舟城西南，却向东南泊。","朝来雨新霁，白水浸城脚。","古汴多流苴，清泗亦浮沫。","平吞百涧暴，灭尽三洪恶。","游人不胜喜，水族知当乐。","舟行野凫乱，网尽修鳞跃。","香醪溜白蚁，鲙缕填花萼。","人生适意少，一醉皆应诺。","同游非偶然，后会未前约。","简书尚见宽，行日为公却。"],"title":"明日复赋"}
