{"author":"何梦桂","id":151672,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["圯上编书未出奇，有来相问重相规。","桑蓬自笑平生志，泡露谁能万世基。","闲去带鉏编露术，醉来呼酒赋江蓠。","青门待得瓜成熟，不似西山老伯夷。"],"title":"和宋英叟二首  其一"}
