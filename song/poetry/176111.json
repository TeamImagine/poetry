{"author":"王珪","id":176111,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["平日朝廷重老儒，何人奕叶在青途。","吟笺夜月惊皴兔，谈麈春风落宝珠。","金石谁新三代乐，丹青空上两京图。","可怜东观书垂就，不得君前万岁呼。"],"title":"赠礼部侍郎宋次道挽词"}
