{"author":"仇远","id":163965,"strains":["平平仄仄平平仄，仄仄仄仄仄仄仄。","仄仄仄仄仄仄平，仄仄平仄仄○仄。","仄平○仄仄平仄，仄仄平平仄仄仄。","仄○仄仄仄平平，仄仄仄平平仄仄。","仄仄○平平仄仄，仄仄平仄仄仄仄。","○平仄仄○○平，平平仄仄仄平仄。","平平仄平仄仄平，仄平仄仄平仄平。","仄平仄○平平仄，仄平平仄平平平。"],"paragraphs":["吾家歙石锋芒出，不但挫墨亦挫笔。","老懒作事苦不多，一笔才供两三日。","近知沈子艺希有，洗择圆齐易入手。","不论兔颖与羊毛，染墨试之能耐久。","礼乐三千成昨梦，秃笔何止十八瓮。","长枪大剑正当时，毛锥子者直安用。","金渊万家籍百儒，学书用笔人岂无。","管城欲重连城价，请携椽笔游江湖。"],"title":"赠笔工沈秀荣"}
