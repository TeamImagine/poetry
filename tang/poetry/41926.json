{"author":"齐己","id":41926,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["幽光耿耿草堂空，窗隔飞蛾恨不通。","红烬自凝清夜朵，赤心长谢碧纱笼。","云藏水国城台里，雨闭松门殿塔中。","金屋玉堂开照睡，岂知萤雪有深功。"],"title":"灯"}
