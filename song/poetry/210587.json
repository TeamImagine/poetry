{"author":"杨亿","id":210587,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["读遍龙宫七佛书，一尘无念得衣珠。","金园讲席天花满，沙界禅心水月孤。","拥衲夜霜凝屋瓦，闭关春雨长庭芜。","公卿半是空门友，瓶锡因循寄上都。"],"title":"赠文照大师"}
