{"author":"白居易","id":17091,"strains":["平仄仄平仄，仄○平仄○。","平平仄仄仄，平仄平平平。","平平仄平仄，平仄平○平。","仄仄仄平仄，平仄平平平。","平平平仄平，平仄平仄平。","仄仄平仄仄，平平仄仄平。","平仄平仄仄，仄平○平平。","仄仄平仄仄，平仄仄平○。"],"paragraphs":["头上渐无发，耳间新有毫。","形容逐日老，官秩随年高。","优饶又加俸，闲稳仍分曹。","饮食免藜藿，居处非蓬蒿。","何言家尚贫，银榼提绿醪。","勿谓身未贵，金章照紫袍。","诚合知止足，岂宜更贪饕。","默默心自问，于国有何劳。"],"title":"自宾客迁太子少傅分司"}
