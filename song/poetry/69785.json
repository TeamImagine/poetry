{"author":"王炎","id":69785,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["旌阳峰下水成渊，可约凫鸥共一川。","种秫渐营浮蚁瓮，结茅重理蠹鱼编。","敢期晤语方倾盖，遽有新诗当赠鞭。","仰望青云多鼎贵，无由换骨学飞仙。"],"title":"次韵巴陵罗簿送行二首  其一"}
