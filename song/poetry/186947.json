{"author":"刘挚","id":186947,"strains":["平平仄仄仄，仄平○仄平。","平平仄平平，仄仄○○平。","仄仄平仄仄，平仄平仄平。","平平仄仄○，平仄○仄平。","平平仄仄仄，仄仄平仄平。","平仄仄仄仄，仄仄平仄平。","仄○仄仄仄，○仄平仄平。","仄仄仄平仄，平仄仄仄平。"],"paragraphs":["洪池富水物，擘波收紫菱。","春华杂青黄，夏蔓相牵仍。","迨彼风露足，芒角秋实登。","刚铦事利觜，扶挟如有朋。","双锋尚可嘬，四出尤足憎。","昌歜固有嗜，蒺莉非所凭。","外观乏婉软，中质韬玉冰。","取物取诸内，惟彼识者能。"],"title":"菱角"}
