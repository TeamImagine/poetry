{"author":"贯休","id":41150,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["𬬻𦶟旃檀不称贫，霏霏玉露湿禅巾。","紫金地上三更月，红藕香中一病身。","少室少年偏入梦，多时多事去无因。","如今憔悴头成雪，空想嵯峨羡故人。"],"title":"秋夜怀嵩少因寄洛中旧知"}
