{"author":"杨亿","id":210790,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["阁凤巢高拂彩霓，玉芝香杂武都泥。","十行汉札如丝出，六幕尧天倚杵低。","露井冰销垂素绠，仙茎日转射璇题。","赫蹄云落知谁见，余力何妨颂碧鸡。"],"title":"李舍人独直"}
