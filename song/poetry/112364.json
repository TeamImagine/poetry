{"author":"张咏","id":112364,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["绿杨阴里卓旌旃，一曲离歌独泫然。","顾我无才狂似鹿，羡君清节直如弦。","锦城冠难初平日，帝里春和入谒天。","好竭忠诚佐真主，莫教寻佞苦妨贤。"],"title":"至道乙未蜀中送人东归"}
