{"author":"舒亶","id":200982,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["地吞越绝海分深，渺渺平流万马骎。","早晚渡江潮有信，往来鸥鸟客无心。","寒空倒影千山动，暖日澄波万籁沉。","安用鱼龙闲养鬛，平时春雨自成霖。"],"title":"题鄞江"}
