{"author":"吴芾","id":18226,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["我赋梅花逼古人，人疑和靖是前身。","祇思长向花前醉，不厌闲来树下频。","俗眼但知夸洁白，老怀端是爱清真。","大家管领须宜早，莫待飘零作地茵。"],"title":"用金克家韵赋梅花"}
