{"author":"邹登龙","id":103725,"strains":["仄平仄仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["御屏往往题名字，朝路彬彬蔼荐书。","天许留中监邸奏，日求补外得堂除。","暂烦龙种司瑶籍，行立鸳班侍玉舆。","丙枕或思前夜席，庚邮宁肯后锋车。"],"title":"送表兄赵奏院赴南外知宗"}
