{"author":"贾宗","id":38186,"strains":["平平仄平仄，仄仄仄平平。","○平○仄仄，仄○仄平平。","平平仄仄仄，平仄仄平○。","仄○平○仄，平平平仄平。","平平平仄仄，仄仄仄平平。","仄平平仄仄，平仄仄平平。"],"paragraphs":["征途几迢遰，客子倦西东。","乘流如泛梗，逐吹似惊蓬。","飘飖万里外，辛苦百年中。","异县心期阻，他乡风月同。","云归全岭暗，日落半江红。","自然堪迸泪，非是泣途穷。"],"title":"旅泊江津言怀"}
