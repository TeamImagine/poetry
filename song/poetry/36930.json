{"author":"陆游","id":36930,"strains":["平平仄仄仄，平仄仄仄平。","仄仄平平平，平仄仄平平。","平仄平平仄，仄仄仄仄仄。","仄平仄平仄，平仄仄仄仄。","仄平仄平平仄平，仄仄仄仄○平平。","平平仄仄○仄仄，平仄仄平○仄平。"],"paragraphs":["秋风万木𫕥，春雨百草生。","造物初何心，时至自枯荣。","惟有山头石，岁月浩莫测。","不知四时运，常带太古色。","老翁一生居此山，脚力欲尽犹跻攀。","时时抚石三太息，安得此身如尔顽。"],"title":"山头石"}
