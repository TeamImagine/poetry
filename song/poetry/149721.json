{"author":"方回","id":149721,"strains":["仄○仄仄仄，仄仄仄平平。","仄○仄仄仄，仄仄平平平。","仄仄平平平，仄仄平平平。","仄○仄平仄，仄平平平平。","仄仄仄仄仄，平仄○平平。","仄仄仄○平，平仄平平平。","仄仄平仄平，○仄平平○。","平平平仄仄，仄平平仄○。","仄仄平平仄，仄○平仄平。","平仄平○○，平平仄平平。","○仄○○○，平仄仄仄平。","平仄仄仄仄，仄仄平平平。","仄平仄○平，仄仄平仄平。","平仄仄○仄，仄平平仄平。"],"paragraphs":["画闻与画见，巧拙不同科。","譬如未入蜀，想像图岷峨。","可以欺他人，不可欺东坡。","又如写神女，瞥然巫山阿。","宋玉一点笔，眸子横清波。","上党太行山，怀孟逾黄河。","水落天井关，长剑垂新磨。","昌黎寻李愿，借车方口过。","劈斫开崖壁，巨扁侔斧戈。","荆浩家其间，烟霞恣麾呵。","亲见胜剽闻，胸次所得多。","天亦宝此画，易世终无他。","退之太行诗，幼诵今鬓皤。","洪谷太行画，恍兮聊浩歌。"],"title":"次韵受益题荆浩太行山洪谷图五言"}
