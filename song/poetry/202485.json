{"author":"陆佃","id":202485,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["下车明日燕西湖，醉倚高花不用扶。","鸥鸟便应知我意，海棠今复恨公无。","佳人舞罢头缠锦，座客诗成咳有珠。","圣主若容长守此，不妨生就白髭须。"],"title":"呈周承议兼简通判签判二首  其二"}
