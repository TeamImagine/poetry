{"author":"华镇","id":212140,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["出门无绪看飞蓬，入夜还惊度早鸿。","塞外长芦应已断，天涯尺素竟难通。","青荧疏幌遮寒烬，窸窣高梧弄夕风。","今夜只应欹枕后，梦魂随汝到江东。"],"title":"和纯翁闻新雁"}
