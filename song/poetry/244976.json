{"author":"李纲","id":244976,"strains":["？仄平仄平平平，仄仄仄平平仄仄。","平仄仄仄平仄平，仄平仄仄平仄仄。","仄○仄仄仄平仄，仄仄仄仄平仄平。","平平仄仄平平○，仄仄平平平仄仄。","平平仄仄仄仄平，平仄平平仄平仄。","仄平平仄仄仄仄，○仄仄仄平仄平。","平平？仄平平仄，仄平仄仄平平仄。","仄○○仄平仄平，平平仄仄仄仄仄。","仄仄平仄仄平仄，仄平平仄○平○。","○平平平○仄仄，仄仄仄仄平仄仄。","平平仄仄仄平平，平仄平平仄平仄。","？仄平平平仄仄，仄平仄仄平仄平。","○平仄仄仄仄平，仄平仄仄平仄仄。","仄仄仄仄平仄仄，仄平仄仄仄仄平。","仄仄平仄仄？仄，平仄○仄？仄○。"],"paragraphs":["菩萨游戏于神通，六道四生咸可入。","为欲化导诸有情，故于异类而出现。","谛观此雀甚微渺，每食一粒栖一枝。","卑飞不出蓬蒿间，远举安知鸿鹄志。","而能坐脱与立亡，依彼金容及香火。","屹然而化不震动，如以木石镌刻成。","非诸菩萨威神力，孰能现此希奇事。","我观三界诸众生，惟人实具大智慧。","妄想颠倒造诸业，失身沦入横生中。","重为毛群轻羽族，破碎一切诸蠕动。","虽云妙觉不销亡，无那沉迷益玄远。","菩萨慈悲哀悯故，化身与彼为导师。","缘终寂灭显示人，使知佛性无有二。","佛子若有瞻礼者，愿言悉发敬信心。","勇猛精进趣菩萨，皆具如是菩萨行。"],"title":"瑞光岩立化雀赞"}
