{"author":"赵蕃","id":73458,"strains":["仄仄仄仄仄，仄平平仄平。","平仄平○仄，仄平平仄○。","平平仄平仄，平仄仄仄○。","仄平仄平平，？平仄平平。","仄○平○仄，仄仄平仄仄。","平平仄仄仄，仄仄仄仄平。","仄仄平仄仄，平平平仄平。"],"paragraphs":["白下古聚落，种花成土风。","贫者篱疏薄，富家栏槛重。","严曾盖甥舅，交友着我中。","牡丹大盘盂，酴醿郁蛟龙。","走观仍折送，忆费诗酒供。","今年百里外，此事不得同。","坐病风雨恶，因之怀二公。"],"title":"雨中忆花寄怀曾季永严从礼二首  其二"}
