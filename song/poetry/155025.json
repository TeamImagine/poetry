{"author":"蒲寿宬","id":155025,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["隙驹如箭未堪怜，晴雨悲欢付自然。","九十春光能几日，一番花信又明年。","残红数点心终在，垂柳千丝意许妍。","说与游人莫惆怅，绿阴幽草一般天。"],"title":"用翁雪舟送春韵三首  其二"}
