{"author":"郭印","id":249641,"strains":["平平仄平○，平仄平仄仄。","○平仄平仄，仄仄仄仄仄。","仄平平平平，仄仄仄平仄。","仄平平仄仄，平平仄平仄。","仄平平仄仄，○仄○仄仄。","仄仄仄仄仄，平平平仄仄。","仄平平平平，仄平仄○仄。","○平仄仄仄，平平仄○仄。","仄仄仄仄仄，仄仄平平仄。","仄平平仄仄，仄仄仄平仄。","平○○平平，仄仄平平仄。","仄仄仄仄平，仄仄平平仄。","平平？平平，仄仄平平仄。","仄平仄仄仄，○仄平平仄。"],"paragraphs":["纤阿驾秋空，云散无一髪。","长廊步清影，露顶脚不袜。","缅怀同心人，尺咫限胡越。","岂殊南郭老，连墙不通谒。","我忧今夕去，难得如此月。","伫立耿不寐，精诚通恍惚。","莫兄新诗来，夜光映深樾。","颇惊笔力壮，滔滔涨溟渤。","喜极屡索酒，引满非人罚。","醉歌还起舞，恍若换凡骨。","何当乘飞云，举手探蟾窟。","一吸径寸光，尽解平生暍。","飘飘曵霞裾，出入黄金阙。","陋哉揖爽气，空拄西山笏。"],"title":"次韵莫少虚中秋月"}
