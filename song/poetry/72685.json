{"author":"曾丰","id":72685,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["道固无方实以书，要于书悟道之虚。","雷风水火易经始，草木鱼虫诗绪余。","万理所归为宝藏，一真之外是蘧庐。","俚编道欲相磋切，不道亡筌自得鱼。"],"title":"富阳陈大夫遣二吏抄俚文用写道寓于文之意还以请益"}
