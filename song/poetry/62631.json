{"author":"程迥","id":62631,"strains":["平平仄仄平，仄仄仄平仄。","仄平仄平平，平仄○平仄。","仄平仄平仄，仄仄平平仄。","仄仄仄平仄，仄仄平仄仄。","仄平仄仄平，平仄○平仄。","仄仄仄平仄，平仄平平仄。","平平仄平仄，仄平仄平仄。","仄○平仄平，平○仄平仄。","仄仄仄平平，平平仄平仄。","平○仄○平，平仄仄平仄。"],"paragraphs":["吴侯所筑居，密近玉真麓。","翳葳秘幽奇，千载空乔木。","一朝敞虚境，划见神仙躅。","拄杖步危磴，远寄千里目。","鹤凭子晋笙，凫举王乔足。","信是隠君子，名入丹青录。","冥搜得佳句，隠然可骚仆。","早闻云锦溪，鸣榔到岩谷。","寄我辋川图，居然媚幽独。","何当櫂轻舠，飞鸟送遐瞩。"],"title":"题玉真书院"}
