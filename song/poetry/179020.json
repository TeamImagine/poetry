{"author":"苏颂","id":179020,"strains":["平平平仄○，平平平仄平。","平仄○平仄，平平仄平○。","平平仄平仄，平平仄○平。","○○仄平平，○○平仄平。","仄仄仄仄仄，平平仄平平。","仄平仄平平，仄○仄平平。","平平仄平仄，○平仄平○。","平平仄仄仄，仄仄平平平。","仄仄○仄仄，平仄平平平。","仄仄平仄平，平平仄平平。","平平仄平仄，仄仄平平平。","仄平仄○仄，仄仄平仄平。","平平仄仄仄，仄仄平平平。","○平平仄仄，仄仄○○平。","平仄仄仄平，仄平平仄平。"],"paragraphs":["清明天气和，江南春色浓。","风物正繁富，邦人竞游从。","官曹幸多暇，交朋偶相逢。","并驱出东郊，乘兴游北锺。","陟险不蜡屐，扶危靡搘筇。","上登道林祠，俯观辟支峰。","辞山次阡陌，长江绕提封。","萧条旧井邑，茂盛新杉松。","揽物思浩浩，怀古心颙颙。","念昔全盛时，兹山众之宗。","天门对双阙，霸业基盘龙。","六朝递兴废，百代居要冲。","人情屡改易，世事纷交攻。","当时佳丽地，一旦空遗踪。","惟有出岫云，古今无变容。"],"title":"暮春与诸同僚登锺山望牛首"}
