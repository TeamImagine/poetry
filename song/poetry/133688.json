{"author":"卫宗武","id":133688,"strains":["平仄平平仄仄○，平平仄仄平仄平。","平平仄仄仄仄仄，平仄仄○平仄仄。","平平仄○仄平平，仄仄平平平仄平。","平仄仄平平仄仄，平仄仄仄平仄仄。","仄平仄仄仄平平，平仄○仄平仄○。","平仄平平平仄仄，仄平仄仄平仄仄。","仄平仄平仄仄平，仄仄仄仄仄仄○。","仄平仄仄仄平仄，仄仄平平仄平仄。"],"paragraphs":["黄纸差符不肯留，飘然愿逐云水游。","纡朱拖紫不肯慕，甘著草衣披布素。","金珠斗量佩鸣珂，所得懽华能几何。","形气日随情欲蠹，曾不百岁同臭腐。","学仙岂必便成仙，人世且结清净缘。","弘景宁为轩冕锢，子平未免婚嫁累。","有田有庐誓弗归，有子有女弃若遗。","道成却往忾城郭，化作千年令威鹤。"],"title":"赠范道人"}
