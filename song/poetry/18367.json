{"author":"吴芾","id":18367,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["长嗟轩冕累吾身，幸得归来见此君。","晚出渔樵呼作伴，行随鹿鹤与同群。","浮光喜踏山前月，弄影贪看水底云。","还有江梅通信息，一枝暗里递清芬。"],"title":"和金克孝韵"}
