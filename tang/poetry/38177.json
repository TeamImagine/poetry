{"author":"张南容","id":38177,"strains":["仄仄仄平仄，仄仄仄平仄。","仄平平平平，仄仄平仄仄。","平平平仄平，平仄仄平仄。","仄仄仄平平，仄平仄○仄。","○○平平仄，仄平平仄仄。","仄仄平仄平，仄平仄平仄。","平仄仄仄仄仄平，平平平平平仄平。","平仄平○平仄仄，平○仄仄仄○○。"],"paragraphs":["静女乐于静，动合古人则。","妙年工诗书，弱岁勤组织。","端居愁若痴，谁复理容色。","十五坐幽闺，四邻不相识。","夭夭邻家子，百花装首餙。","日月淇上游，笑人不逾阈。","河水自浊济自清，仙台蛾眉秦镜明。","为照齐王门下丑，何如汉帝掌中轻。"],"title":"静女歌"}
