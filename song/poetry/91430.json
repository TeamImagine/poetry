{"author":"释居简","id":91430,"strains":["○平仄○仄，仄仄平仄平。","仄平仄平仄，平仄平仄○。","平平平平平，平平仄平平。","平平○○平，平仄仄仄平。","仄平仄○仄，仄仄平○平。","仄平仄仄仄，仄仄平仄平。","平平仄仄仄，仄平平仄平。","仄平仄平仄，仄平仄平平。","平仄仄平仄，仄平平仄平。","平仄平仄平，仄仄○仄平。","○○平仄○，仄仄○平平。","平○仄平平，○仄仄仄○。","平平仄仄仄，仄仄平○平。","仄○平平仄，仄仄平仄平。","平平仄平平，仄仄○仄○。","平○平仄平，○○仄仄平。"],"paragraphs":["回阑浄如拭，古灶寒不烟。","宿之用弥壮，渟则澄以鲜。","乡来矜襄陵，今焉碧渊渊。","乡来观燎原，今也不复然。","激湍反其性，静则知其天。","抑炎弗用智，智烛天地先。","悠然百不理，复檐飞画船。","拍阑抚寥泬，倚楹鉴清涟。","山黛渺茫绿，水花先后妍。","原隰烟雨时，万变了目前。","泛观尘土中，搏攫如乌鸢。","娄藏满籝金，更聚百屋钱。","亡弓苦妄冀，去剑疑将还。","拟分芭蕉鹿，去馌虞芮田。","营营复营营，万绪膏火煎。","何如歌吉祥，亹亹乐者全。"],"title":"止止阁"}
