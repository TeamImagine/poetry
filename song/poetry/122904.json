{"author":"徐元杰","id":122904,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["近代骚人咏性情，随心而发自分明。","吐吞风月咽喉爽，咀嚼江山齿颊清。","溪邑近闻工比兴，君诗端可派宗盟。","马头雪絮吟鞭快，好办佳篇奏集英。"],"title":"赠香溪留君东上"}
