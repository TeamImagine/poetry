{"author":"韩驹","id":237116,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平平仄，平平仄仄仄平平。","仄平平仄平平仄，仄仄平平仄仄平。"],"paragraphs":["对镜佳人艳质同，微风更许暗香通。","凌波鬬作拖裙绿，行雨翻愁裛脸红。","欲写新图过淮右，从今胜地自城东。","有情邢尹空争宠，岂悟荣枯一瞬中。"],"title":"次韵双莲花云得之城东"}
