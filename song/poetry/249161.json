{"author":"曾几","id":249161,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["苦遭前政堕危机，二十余年咏式微。","天上谪仙皆欲杀，海滨大老竟来归。","故园松菊犹存否，旧日人民果是非。","最小郎君今弱冠，别时闻道不胜衣。"],"title":"闻李泰发参政得旨自便将归以诗迓之"}
