{"author":"赵蕃","id":75176,"strains":["仄仄平平仄仄平，平平平仄仄仄平。","仄平平仄仄平仄，仄仄平平仄仄平。","平仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["水竹悬知属所思，风埃遥想未忘诗。","万言何有一杯直，三径宁须五斗为。","安否频来道州札，缄封更得白鹅碑。","政和父老犹存否，烦与殷勤访逸遗。"],"title":"寄曾季永"}
