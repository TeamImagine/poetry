{"author":"释永颐","id":108966,"strains":["平平仄平仄，平平平○平。","仄仄仄平仄，平平平仄平。","仄仄仄仄仄，平仄仄仄平。","仄仄○○○，仄平仄平平。","仄平平仄平，仄平平仄○。","平平○平仄，仄仄平仄平。"],"paragraphs":["晨风荡原野，高林摩苍条。","屋上野花落，阶前春草摇。","少壮不可恃，金骨亦易销。","夙志叹沈泯，晚心日幽寥。","紫烟凌石峰，绿云生桂标。","林怀颇清畅，况复灵景饶。"],"title":"咏怀"}
