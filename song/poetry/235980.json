{"author":"李光","id":235980,"strains":["仄平仄平平，平平仄○仄。","仄平仄仄平，仄仄平平仄。","仄仄平平平，仄仄仄仄仄。","平平平平平，仄仄仄○仄。","○平平仄仄，仄仄平仄仄。","平平仄平仄，仄仄仄仄仄。","平○○仄仄，仄仄仄平仄。","平平仄仄○，仄仄平仄仄。","平仄仄平仄，平仄平仄仄。"],"paragraphs":["养生有真诠，虚心实其腹。","十年岭海游，一钵随僧粥。","纳息归丹田，息在火亦伏。","黄河朝昆仑，昼夜自回复。","空肠无滓秽，气转声漉漉。","腥膻减吾寿，厚味有腊毒。","颜回称好学，陋巷一瓢足。","何侯日万钱，但取身后辱。","虀盐有余味，何必常食肉。"],"title":"食无肉"}
