{"author":"刘克庄","id":114897,"strains":["平仄平平仄仄平，仄平仄仄仄平平。","仄平平仄平平仄，平仄仄平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。"],"paragraphs":["天畀村翁一段奇，发函虹气贯茅茨。","肯移金鼎调元手，为作玉龙檠雪枝。","绝艳从教百花妒，秘藏莫遣六丁知。","信庵丞相亲分付，么去花光与补之。"],"title":"信庵丞相为余作墨梅二轴谢以小诗"}
