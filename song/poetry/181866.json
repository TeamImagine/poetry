{"author":"郑獬","id":181866,"strains":["平平平仄仄平平，仄仄平平仄仄平。","平仄平平仄平仄，平平仄仄仄平平。","平平仄仄仄平仄，仄仄仄平平仄平。","仄仄仄平仄平仄，平平仄仄仄平平。"],"paragraphs":["胶西童子近之官，坐按春秋讨隠桓。","休叹折腰向彭泽，犹胜索米困长安。","来篇喜见万金字，厚报恨无双玉盘。","莫就白云买烟艇，磻溪久已弃鱼竿。"],"title":"次韵酬项城姚子张到县感事"}
