{"author":"张耒","id":216431,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["浩浩浑流卷白沙，中流鼓棹四无涯。","喜逢山色开眉黛，愁对江云起炮车。","雨足郊原丰稻菽，日斜鸥鹭满蒹葭。","长年怕作扁舟客，赖有高谈一笑哗。"],"title":"自巴河至蕲阳口道中得二诗示仲达与秬同赋  其二"}
