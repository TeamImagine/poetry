{"author":"王令","id":188112,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["醉里分明别是天，最宜沉溺过流年。","平时政要全稽古，盛世朝廷不乏贤。","但得有生皆自遂，不妨吾属亦陶然。","沉湘死屈如何者，却把醒名欲自专。"],"title":"醉后"}
