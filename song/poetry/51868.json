{"author":"喻良能","id":51868,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["小凿方池供醉吟，才添斗水浪偏深。","莹心未数寒泉井，明目何须寸碧岑。","树影落时清浸玉，鱼鳞动处细浮金。","年来点检曾经汲，唯有浇花趁日阴。"],"title":"盆池"}
