{"author":"杨巨源","id":9827,"strains":["仄平平仄仄平平，仄仄○平仄仄○。","平仄平平○仄仄，仄○平仄仄○平。","仄平○仄平平仄，平仄平○仄仄○。","○仄仄平平○仄，仄平平仄仄平平。","仄平平仄○平仄，○仄○平仄仄平。","○仄仄平平○仄，○平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄○平。"],"paragraphs":["一林堆锦映千灯，照眼牵情欲不胜。","知倚晴明娇自足，解将颜色醉相仍。","好风轻引香烟入，甘露才和粉艳凝。","深处最怜莺蹂践，懒时先被蝶侵凌。","对持真境应无取，分付空门又未能。","迎日似翻红烧断，临流疑映绮霞层。","幽含晚态怜丹桂，盛绩春光识紫藤。","每到花枝独惆怅，山东惟有杜中丞。"],"title":"和杜中丞西禅院看花"}
