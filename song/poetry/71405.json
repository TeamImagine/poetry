{"author":"蔡戡","id":71405,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["梅花料得是前生，楚些招魂魄已盈。","却笑横枝太消瘦，不堪淡月助凄清。","风流有客传花谱，火速无人集韵英。","江左诗僧浑压倒，每惭得句犯师兄。"],"title":"再用前韵  其二"}
