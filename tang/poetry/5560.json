{"author":"秦系","id":5560,"strains":["仄仄平平仄，平平仄仄平。","平平平仄仄，平仄仄平平。","仄仄○平仄，○平仄仄平。","仄平平仄仄，平仄仄○○。","仄仄平平仄，平平仄仄平。","○平仄平仄，仄○仄平平。","仄仄平平仄，平平仄仄平。","○平仄平仄，仄仄仄○平。"],"paragraphs":["客在烟霞里，闲闲逐狎鸥。","终年常裸足，连日半蓬头。","带月乘渔艇，迎寒绽鹿裘。","已于人事少，多被挂冠留。","素业堆千卷，清风至一丘。","苍黄倒藜杖，伛偻睹银钩。","迹愧巢由隐，才非管乐俦。","从来自多病，不是傲王侯。"],"title":"山中崔大夫有书相问"}
