{"author":"胡寅","id":11768,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["试问云山数岁华，寒梅吹尽两年花。","倦游吴楚六千里，幸脱兵戈三四家。","那用有田从桀溺，且欣无疾住毗耶。","欲将别后从头说，满眼春酤尽更赊。"],"title":"将次锺乡先寄处厚唐丈"}
