{"author":"陈著","id":139544,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["万里风云路向前，功名盍趁仕强年。","文如李杜谁争焰，心是夷齐不问泉。","别驾有功歌沸海，筑台在望勇趋燕。","自惭筋力难追送，侧耳凌清上集贤。"],"title":"次韵翁古晚见寄就送其之京"}
