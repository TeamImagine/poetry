{"author":"王安石","id":179853,"strains":["仄平平平仄，仄仄仄平仄。","仄平平仄平，平仄仄平仄。","仄仄平仄仄，平仄○○仄。","仄仄仄仄仄，○平平仄仄。","平平仄仄平，仄仄仄平仄。","平平○仄平，仄仄仄仄仄。","仄平仄仄仄，仄平平仄仄。","仄平平仄仄，仄仄平仄仄。","平平仄仄仄，平仄仄仄仄。","仄仄平仄仄，仄○平仄仄。","仄平○仄仄，仄仄仄平仄。"],"paragraphs":["我曾为牛马，见草豆欢喜。","又曾为女人，欢喜见男子。","我若真是我，祗合长如此。","若好恶不定，应知为物使。","堂堂大丈夫，莫认物为己。","凡夫当梦时，眼见种种色。","此非作故有，亦非求故获。","不知今是梦，道我能畜积。","贪求复守护，尝怕水火贼。","既觉方自悟，本空无所得。","死生如觉梦，此理甚明白。"],"title":"拟寒山拾得二十首  其二"}
