{"author":"戴复古","id":94063,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["几年重九客他州，少泊槠田古渡头。","人向饮中言我乐，谁知笑里是吾愁。","黄华可忍抛三径，白发犹堪柰几秋。","今日登高无处所，一樽携上枕江楼。"],"title":"九日槠洲舟中"}
