{"author":"薛季宣","id":62996,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平平平平仄仄平。","仄仄仄平平仄仄，仄平平仄仄平平。"],"paragraphs":["漫驱戎马说农郊，不见田畴见白茅。","洪道晓晴明水底，羊澜春涨长林梢。","红翻大泽霞方散，青人空原草渐苞。","迎畯示民民自劝，可须杯酒荐烹炮。"],"title":"劝农出郊"}
