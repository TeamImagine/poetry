{"author":"陆游","id":41541,"strains":["仄仄仄仄仄仄平，平○仄仄仄仄平。","仄平仄仄仄仄仄，仄仄平平平仄平。","平仄仄仄平，仄仄○仄平。","平○仄平○，仄仄仄平平。","仄平仄仄仄仄仄，仄仄仄仄平平平。","仄平○平仄平仄，仄○平平○仄○。"],"paragraphs":["仕宦孰不愿美官，无如两膊耸耸寒。","可怜误信纸上语，至死功名心未阑。","肮脏得倚门，矍铄犹据鞍。","何如百年中，尽付一渔竿。","布襦可以度雪夕，麦饭可以支朝餐。","但知禅龛著身稳，莫和诗人行路难。"],"title":"寒夜吟"}
