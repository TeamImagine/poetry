{"author":"释行海","id":145918,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["江南花信厌春寒，乡路迢迢去亦难。","不解趋时人笑拙，每怀归计自求安。","明朝芳草空相忆，何处青山复共看。","二十八年清苦志，独歌白雪对幽兰。"],"title":"辛亥春别湖上诸友"}
