{"author":"杨杰","id":186597,"strains":["平平仄仄仄平仄，仄仄平平仄平仄。","平仄仄仄仄仄仄，仄仄平平平仄仄。","仄仄平平仄平仄，平仄平平○平仄。","仄平平仄仄仄平，仄仄平平仄平仄。","平○仄仄平平平，仄仄平平平仄仄。","仄仄○平仄仄平，平仄仄平平仄仄。"],"paragraphs":["幽人渍墨写成竹，变化琅玕作玄玉。","公约赠我两大轴，不比丹青凡草木。","六月都城苦炎燠，车马纷纷正驰逐。","曲台官冷昼掩关，浄扫虚堂展霜幅。","帘间忽有微风来，不动纤枝清满屋。","忆得扁舟载雪时，曾寄会稽江上宿。"],"title":"谢公约惠墨竹图"}
