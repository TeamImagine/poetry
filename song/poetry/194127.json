{"author":"苏轼","id":194127,"strains":["平仄仄仄平，○仄仄仄仄。","○○仄平仄，仄仄○平仄。","平平仄仄平，平仄平平仄。","平平仄○○，仄仄仄仄仄。","仄○平仄仄，仄仄平○仄。","○仄平平平，平平平仄仄。","平平仄○仄，仄仄平仄仄。","仄○○平平，仄仄仄仄仄。"],"paragraphs":["公老我亦衰，相见恨不数。","临行一杯酒，此意重山岳。","歌词白纻清，琴弄黄锺浊。","诗新眇难和，饮少仅可学。","欲参兵部选，有力谁如荦。","且作东诸侯，山城雄鼓角。","南游许过我，不惮千里邈。","会当闻公来，倒屣发一握。"],"title":"次韵景仁留别"}
