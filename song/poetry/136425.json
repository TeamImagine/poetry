{"author":"胡仲弓","id":136425,"strains":["仄仄平平仄仄平，仄平仄仄仄平平。","平平平仄平平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["转盼重阳在眼前，客中岁月浪推迁。","云飞千里家何处，雁过一声秋满天。","节近最关萱草梦，囊空犹欠菊花钱。","瞑心九日山头路，虽不登高亦惘然。"],"title":"九月八日寄懒窠"}
