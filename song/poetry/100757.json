{"author":"汪莘","id":100757,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄仄平平仄平。","平仄仄平平仄仄，仄平仄仄仄平平。"],"paragraphs":["梦魂何事练溪滨，起自新春向晚春。","红杏园林催百舌，绿杨洲渚荐重唇。","一年好处是寒食，三月水边多丽人。","遥想使君行乐处，牡丹如障草如茵。"],"title":"寄潘倅"}
