{"author":"苏轼","id":194895,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["梦觉真同鹿覆蕉，相君脱屣自参寥。","颜红底事发先白，室迩何妨人自遥。","狂似次公应未怪，醉推东阁不须招。","援毫欲作衣冠表，盛事终当继八萧。"],"title":"次韵刘贡父所和韩康公忆持国二首  其一"}
