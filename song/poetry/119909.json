{"author":"林希逸","id":119909,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一识端平三十秋，北关重别见南州。","紫薇阁下分房住，黄檗山前并辔游。","碧水诗来秋后得，吴门书去病中投。","交情不薄相期远，底料催归记玉楼。"],"title":"朔斋中书刘礼侍挽诗  其三"}
