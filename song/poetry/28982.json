{"author":"汪应辰","id":28982,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["英姿卓荦众长兼，暂假威名镇峤南。","忽报邮音驰尺一，即看躔次近魁三。","照人风采谁居右，致主功名在立谈。","远俗岂知如许事，只言无计驻征骖。"],"title":"送陈经略二首  其一"}
