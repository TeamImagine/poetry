{"author":"皮日休","id":27926,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["十日来来旷奉公，闭门无事忌春风。","虫丝度日萦琴荐，蛀粉经时落酒筒。","马足歇从残漏外，鱼须抛在乱书中。","殷勤莫怪求医切，只为山樱欲放红。"],"title":"病中书情寄上崔谏议"}
