{"author":"吕南公","id":208623,"strains":["平平仄仄平，平平仄平平。","仄平仄仄平，仄仄仄仄平。","平仄仄仄仄，○平仄平平。","平平仄平平，平仄仄仄平。","平平仄仄仄，仄仄仄仄平。","仄平平仄平，仄仄平仄平。","平仄平平仄，仄平仄平平。","平○仄平平，仄仄仄仄平。","平仄○仄仄，○平仄平平。","仄平仄平平，仄仄仄平平。","仄仄仄○仄，○平仄平平。","平平○平平，仄仄仄仄平。","仄仄仄仄仄，仄平平平平。","平平○仄平，仄仄仄○○。"],"paragraphs":["东村岂不佳，南村自清幽。","北村亦可居，俗悍不易投。","维此兑岭曲，陂陀遶川流。","桑麻有青园，耕稼有绿畴。","云峰十里外，足举旷望头。","本无车马喧，岂有声利愁。","伊我先君子，故家待增修。","还当起楹檐，此志敢不求。","开辟三处径，疏通四前沟。","有轩列琴书，有室贮锄耰。","压麹拟长醉，藏刍待肥牛。","超然了余生，不问万户侯。","我策久已决，我身强悠悠。","安能荷筿翁，不以意相收。"],"title":"西村"}
