{"author":"陆游","id":37296,"strains":["仄平仄仄仄仄平，仄仄仄仄仄仄平。","平平平仄平仄仄，平平平仄平○○。","仄平仄仄仄仄仄，平平仄仄○平平。","仄仄仄仄仄仄○，平仄仄仄平平平。","平平仄○仄平仄，仄仄仄仄平平平。","仄平○○仄平仄，仄仄平仄平平平。"],"paragraphs":["入春十日九日阴，积雪未解雨复霪。","西家船漏湖水涨，东家驴病街泥深。","去秋宿麦不入土，今年米贵如黄金。","老妪哭子那可听，僵死不覆黔娄衾。","州家遣骑馈春酒，欲饮复止吾何心。","出门空叹岁华速，已见微绿生高林。"],"title":"首春连阴"}
