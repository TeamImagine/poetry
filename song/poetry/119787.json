{"author":"林希逸","id":119787,"strains":["平仄平平仄，平平仄仄平。","仄○○仄仄，仄仄仄平平。","仄仄平平仄，平平仄仄平。","仄○○仄仄，仄仄仄平○。","平仄平平○，平平仄仄平。","仄平平仄仄，仄仄仄平○。"],"paragraphs":["江远孤舟小，悠悠避世翁。","望中留夕照，立处倚秋风。","一叶烟波钓，千茎雪鬓蓬。","短衣难掩骭，独棹似浮空。","人影樯乌并，生涯宿雁同。","得鱼随贳酒，醉卧荻芦中。"],"title":"翁踏孤舟立  其一"}
