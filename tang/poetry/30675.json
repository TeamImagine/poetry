{"author":"罗隐","id":30675,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["衰羸岂合话荆州，争奈思多不自由。","无路重趋桓典马，有诗曾上仲宣楼。","尘销别迹堪垂泪，树拂他门懒举头。","一种人间太平日，独教零落忆沧州。"],"title":"寄张侍郎"}
