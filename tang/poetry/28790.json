{"author":"司空图","id":28790,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平仄平仄，仄平平仄仄平平。"],"paragraphs":["全家与我恋孤岑，蹋得苍苔一径深。","逃难人多分隙地，放生麋大出寒林。","名应不朽轻仙骨，理到忘机近佛心。","昨夜前溪骤雷雨，晚晴闲步数峰吟。"],"title":"山中"}
