{"author":"李白","id":55948,"strains":["平平仄平仄，仄仄仄○平。","仄仄仄平仄，○平平仄平。","平平仄○仄，平仄平平平。","平平○平平，仄仄平○○。","仄平○平？，仄仄仄平平。","仄仄○仄仄，平平平仄平。","平平○仄仄，平仄仄平平。","○平平平仄，平仄○仄○。","仄仄平平平，仄平仄仄平。","仄平仄仄仄，仄仄仄平平。","仄仄仄仄平，平平仄平○。","仄平平平仄，仄仄仄平平。"],"paragraphs":["沙墩至梁苑，二十五长亭。","大舶夹双𫇛，中流鹅鹳鸣。","云天扫空碧，川岳涵余清。","飞凫从西来，适与佳兴幷。","眷言王乔舃，婉娈故人情。","复此亲懿会，而增交道荣。","沿洄且不定，飘忽怅徂征。","暝投淮阴宿，欣得漂母迎。","斗酒烹黄鸡，一餐感素诚。","予为楚壮士，不是鲁诸生。","有德必报之，千金耻为轻。","缅书羇孤意，远寄櫂歌声。"],"title":"淮阴书怀寄王宗成"}
