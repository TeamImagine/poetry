{"author":"杨万里","id":47636,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["御柳梢头晚不风，官梅面上雪都融。","如何阊阖新春夜，顿有芙蕖满眼红。","十里沙河人最闹，三千世界月方中。","买灯莫费东坡纸，今岁鳌山不入宫。"],"title":"和陈蹇叔郎中乙巳上元晴和"}
