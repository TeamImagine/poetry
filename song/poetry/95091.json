{"author":"许应龙","id":95091,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["枢庭勇退古无前，内助端由妇德贤。","燠馆凉台供燕乐，衮衣褕翟庆联翩。","虽云生死皆同岁，犹恨徜徉未百年。","遥想铭旌摇曳处，江山草木亦凄然。"],"title":"夫人黄氏挽诗"}
