{"author":"方一夔","id":152380,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["不嫌饭豆与蒸藜，饱脱衣衫挂竹篱。","问酒亭前旗影市，系船屋角藕花陂。","踏车挂壁闲龙骨，生药当庭蔓兔丝。","我自耦耕非避世，姓名休使外人知。"],"title":"田家杂兴三首  其三"}
