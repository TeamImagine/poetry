{"author":"赵蕃","id":75216,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄仄平仄，仄仄平平平仄平。","平仄平平仄仄仄，仄平仄仄仄平平。"],"paragraphs":["纷纷红蘂一番春，寂寂清阴几处新。","陌上风光属游女，林间觞咏听幽人。","经旬便作治聋饮，涉七还当修禊辰。","无事相过勿相远，具宜从率亦从真。"],"title":"签判丈再枉长句次韵"}
