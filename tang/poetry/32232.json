{"author":"韩偓","id":32232,"strains":["仄平○仄仄平平，○仄平平仄仄平。","仄仄仄○○仄仄，仄平平仄○○平。","○○平仄平平仄，仄仄○平仄仄平。","平平○○平仄仄，仄平平仄仄○平。","仄平仄仄平平仄，仄仄平平仄仄平。","○仄仄平平○仄，仄○○仄仄平○。"],"paragraphs":["洞房深闭不曾开，横卧乌龙作妒媒。","好鸟岂劳兼比翼，异华何必更重台。","难留旋逐惊飙去，暂见如随急电来。","多为过防成后悔，偶因翻语得深猜。","已嫌刻蜡春宵短，最恨鸣珂晓鼓催。","应笑楚囊仙分薄，日中长是独裴回。"],"title":"妒媒"}
