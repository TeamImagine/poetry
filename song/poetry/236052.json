{"author":"李光","id":236052,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["荆棘林中蛇虺惊，悬知不作凤雏鸣。","维熊已误传佳梦，得女犹能继颂声。","贫贱预求梁氏婿，才情敢擅谢娘名。","囊中幸自全无物，更觉新来分外清。"],"title":"某近复得女补之有诗次韵为谢"}
