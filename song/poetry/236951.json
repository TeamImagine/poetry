{"author":"汪藻","id":236951,"strains":["仄仄平平平仄仄，平平仄仄仄平平。","仄仄仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一脉泉随天地老，悠然洗尽半生心。","欲令惠及生民远，须道仁同此水深。","圣母慈灵昭往古，高题崇号重来今。","登祠拜罢秋无际，目极西成万亩阴。"],"title":"题晋祠"}
