{"author":"陈陶","id":36617,"strains":["仄仄仄平仄，平平平仄平。","平平仄○仄，○仄平平平。","仄平仄平平，平仄平○平。","仄仄平平仄，平平仄仄平。","仄仄平仄平，平平○平○。","平○平仄平，平仄仄平平。","仄仄仄平仄，平平仄平平。","○平仄仄平，○仄平平平。","仄平平仄仄，仄仄平平平。","平平仄平平，仄仄○平平。","仄仄仄平仄，平平○仄平。"],"paragraphs":["海上一蓑笠，终年垂钓丝。","沧洲有深意，冠尽何由知。","直钩不营鱼，蜗室无妻儿。","渴饮寒泉水，饥飡紫术芝。","鹤发披两肩，高怀如澄陂。","曾闻仙老言，云是古鸱夷。","石窦閟雷雨，金潭养蛟螭。","乘槎上玉津，骑鹿游峨嵋。","以人为语默，与世为雄雌。","兹焉乃磻溪，豹变应须时。","自古隐沦客，无非王者师。"],"title":"避世翁"}
