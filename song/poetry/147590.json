{"author":"方回","id":147590,"strains":["仄仄仄平仄，平仄仄仄仄。","平平仄○平，仄仄平仄仄。","仄仄平仄平，平仄平仄仄。","仄仄仄仄○，平仄仄仄仄。","平平仄平仄，平仄平仄仄。","平仄仄仄平，仄仄平平仄。","平平仄仄仄，平仄仄仄仄。","平平仄平平，仄平平仄仄。","仄平仄仄仄，仄平仄仄仄。","平平平平○，仄仄平仄仄。","平平平仄仄，仄仄仄○仄。","仄○平仄仄，平仄平平仄。"],"paragraphs":["骤雨送残雪，山涧没半膝。","悠悠入深溪，想复高数尺。","赤土流水红，青土流水碧。","寸步阻烂泥，诗眼返自德。","维兹九江路，巴蜀通大驿。","今事既不然，取道浮梁侧。","西偏数巨港，春涨辄泛溢。","无桥复无船，仆曹为予戚。","老夫负胆气，动为万里役。","江河淮湖间，径度无怖色。","恭惟天所棐，岂不在正直。","但行无所苦，前路皆晴日。"],"title":"喜雨晴"}
