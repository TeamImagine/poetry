{"author":"黄庭坚","id":206498,"strains":["仄平平仄仄平平，仄仄○仄仄平平。","仄平仄○平仄平，平仄仄平平仄平。","平平仄仄仄平仄，平平仄仄仄平仄。","○平○仄仄仄平，仄仄平平仄平仄。"],"paragraphs":["酒浇胸次不能平，吐出苍竹岁峥嵘。","卧龙偃蹇雷不惊，公与此君俱忘形。","晴窗影落石泓处，松煤浅染饱霜兔。","中安三石使屈蟠，亦恐形全便飞去。"],"title":"次韵黄斌老所画横竹"}
