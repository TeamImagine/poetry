{"author":"苏辙","id":197848,"strains":["仄仄平平平仄平，平平仄仄仄仄仄。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["种竹成丛杉出檐，三年慰我病厌厌。","剪除乱叶风初好，封植孤根笋自添。","高节不知尘土辱，坚姿试待雪霜霑。","属君留取障斜日，仍记当年此滞淹。"],"title":"予初到筠即于酒务庭中种竹四丛杉二本及今三年二物皆茂秋八月洗竹培杉偶赋短篇呈同官"}
