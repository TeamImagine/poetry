{"author":"王迈","id":107742,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["笑提虹管试春闱，大手何妨小出奇。","龙种嘶鸣喑万马，鹿麑辟易避孤罴。","京城纸贵争传赋，便驿书来賸寄诗。","老友生平识英物，要看修竹拂云枝。"],"title":"送方栻赴铨"}
