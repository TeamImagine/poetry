{"author":"喻良能","id":51789,"strains":["平仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["姚子神情处处便，床头周易杖头钱。","逢僧与语闲终日，遣客归休醉欲眠。","应觉此生如寄耳，何妨一室且萧然。","无心更觅封侯事，纳履谁能博一编。"],"title":"次陆务观韵题姚复之秀才适斋"}
