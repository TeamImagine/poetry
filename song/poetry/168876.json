{"author":"文同","id":168876,"strains":["平平平仄仄平平，仄仄平平仄仄平。","仄仄仄仄平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄仄仄仄仄平平。"],"paragraphs":["双楠高耸绿氤氲，密叶长柯荫四邻。","佛现宝幢经几劫，天开云帐待何人。","护持必有诸贤圣，触犯宁无恶鬼神。","付嘱寺僧常洒扫，莫令向下有纤尘。"],"title":"慈济院双楠"}
