{"author":"许及之","id":61013,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西山爽气挟莲峰，碍眼何尝恕箨龙。","近种猫头未成竹，拟求人面替扶筇。","春归意绪愁千斛，病起情悰酒一锺。","莫话朝鸡萌妄想，形骸老丑若为容。"],"title":"用韵酬常之才叔"}
