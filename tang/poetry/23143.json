{"author":"张九龄","id":23143,"strains":["平平仄平仄，仄仄仄平平。","仄仄平仄仄，平平平仄○。","平仄平○仄，平平仄仄平。","平平仄仄仄，仄仄仄○平。","平仄平平仄，平○仄仄平。","仄○平仄仄，平○仄平平。","仄仄平平仄，平平○仄平。"],"paragraphs":["城楼枕南浦，日夕顾西山。","宛宛鸾鹤处，高高烟雾间。","仙井今犹在，洪厓久不还。","金编莫我授，羽驾亦难攀。","檐际千峰出，云中一鸟闲。","纵观穷水国，游思遍人寰。","勿复尘埃事，归来且闭关。"],"title":"登城楼望西山作"}
