{"author":"谢薖","id":231490,"strains":["平仄仄仄仄，仄仄○平平。","○仄仄平平，仄仄仄仄平。","平仄仄平仄，平平平仄平。","○平仄仄平，仄仄仄仄平。","仄仄平仄平，仄仄平仄○。","仄平仄平仄，仄仄平仄平。","仄仄仄仄平，仄仄平仄平。","仄平平仄仄，仄○仄仄平。","平○仄平平，○○仄平平。","○仄仄平仄，仄仄仄仄平。","仄平仄平仄，平平仄平平。","平平仄平仄，仄仄平仄○。","仄平仄平仄，仄仄仄仄平。","仄平仄平仄，○仄平仄平。","平仄仄仄仄，平仄平仄平。","○平仄平仄，平○○○平。","平平仄仄仄，仄仄平平平。"],"paragraphs":["薖也学耐辱，况负三宜休。","颇有幼舆风，自许壑与丘。","仙境想方丈，山形怀不周。","如何在眼山，未暇着屐游。","蓊郁明水峰，爽气常不收。","逊公释门老，苦节无匹俦。","食讫自灌畦，挈水端若抽。","到今巾屐在，迹胜境亦幽。","尝评左轓贤，当从古人求。","从政独何有，未说赐与由。","劝耕遍阡陌，民歌殖田畴。","幽寻到山寺，弭节聊滞留。","众宾各文采，粲粲五楘辀。","赋诗杂流丽，如柳春映沟。","何必打两桨，歌舞催莫愁。","闻风我滋悦，寻胜行且谋。","朝游可暮返，岂曰山川悠。"],"title":"次洪驹父游明水韵"}
