{"author":"释道潜","id":203304,"strains":["平仄平平仄仄平，平平平仄仄平平。","平平仄仄平平仄，平仄平仄仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["怀素高闲世罕追，君今端与若人期。","龙蛇落纸惊飞电，心手相忘岂所思。","骥子神驹天与俊，朝燕暮越足难羁。","超然遽作双溪别，肯学纷纷儿女悲。"],"title":"用法颖韵寄信上人"}
