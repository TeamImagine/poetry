{"author":"项安世","id":53207,"strains":["仄仄平○仄，平平仄仄平。","仄仄平仄仄，仄仄仄○平。","平仄平平仄，平平仄仄平。","平平平仄仄，平仄仄平平。","平仄平平仄，平○仄仄平。","仄平平仄仄，仄仄仄平仄。","平仄平平仄，仄平仄○平。","仄平平仄仄，○仄仄平○。","仄仄平平仄，平○仄○平。","仄平平仄仄，○仄仄平平。","平仄平平仄，平平仄仄平。","仄平○仄仄，仄仄仄平平。","仄仄○平仄，平平平仄平。","平平平仄仄，仄仄仄平平。","仄仄平平仄，○平仄仄平。","仄○平仄○，平仄仄平○。","仄仄○平仄，平平仄仄平。","平○平仄仄，仄仄仄平平。","仄仄平○仄，平平仄仄平。","○平平仄仄，仄仄仄○○。"],"paragraphs":["遇物无污洁，经林失盛衰。","坐令砖似玉，立见发如肌。","乌化瑶池鹤，骓成石阙狮。","倾都陈鹭翿，连野猎麑皮。","山裹青螺髻，城张白凤帷。","佛宫迷铁塔，御路翳金槌。","旟旆纷斜整，驾鹅杂正奇。","四弦秾李抹，三弄落梅吹。","旧积新仍压，前驱后更驰。","舞狂宁俟拍，行乱不遵歧。","扬布疑非我，何郎竟指谁。","孔淄应不涅，墨素遂无悲。","勇势将门塞，纤形探隙窥。","欹倾愁屋壁，踊跃羡童儿。","盖垤危翻瓮，填坑骇掷卮。","屐深知夜过，蹄浅认朝骑。","冻合将平海，冰坚已实池。","羲和光夺色，鸟雀命悬丝。","后阵多难测，阴机远莫涯。","看云方浩浩，望霁故迟迟。"],"title":"再作"}
