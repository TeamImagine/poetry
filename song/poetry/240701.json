{"author":"周紫芝","id":240701,"strains":["平平仄仄仄平平，仄仄平平仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["思家一日似三秋，病眼凄然怯上楼。","十幅风蒲催我去，数枝烟竹为君留。","还将晓枕灯前句，分作孤蓬雨后愁。","便合北来寻老伴，人间何处有汤休。"],"title":"仆将南归笑庵以诗见留次韵"}
