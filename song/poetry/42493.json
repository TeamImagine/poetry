{"author":"陆游","id":42493,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["赤日黄尘不自聊，泛溪且用沃枯焦。","隔林犬吠村墟近，掠面风来酒力消。","远火微茫知夜绩，长歌断续认归樵。","扁舟不尽凌风兴，却著青鞋踏野桥。"],"title":"水乡泛舟二首  其二"}
