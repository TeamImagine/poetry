{"author":"陈造","id":58559,"strains":["仄平仄○平，仄平仄○仄。","平○平？仄，仄仄仄仄仄。","平平仄平仄，平仄仄平仄。","平平仄仄仄，平仄仄○仄。","平平仄平平，仄仄仄○仄。","○平仄平平，平？仄平仄。","仄仄仄仄仄，仄平仄平仄。","平○仄○仄，平仄平仄仄。","仄平仄平仄，平平平仄仄。","平平仄平平，平仄平仄仄。"],"paragraphs":["白虫散如蛆，黑虫聚如蚁。","循缘仍咂啮，欲寐复九起。","吾舟玉为粒，生此果何理。","神奇作臭腐，秋暑况如毁。","人生托洪炉，一饱盖分尔。","临流念雕年，胡迺置身此。","笑口忽唶惋，曼肤或疮痏。","堤防费应俗，情伪良不美。","短篱护松菊，吾归殊可喜。","锥刀诧朋侪，嗟尔商贩子。"],"title":"七月附米舟之浙中作"}
