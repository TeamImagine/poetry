{"author":"武元衡","id":8878,"strains":["平平仄仄○，仄仄○平仄。","平仄仄平平，平平平仄仄。","平平仄平仄，平仄平平仄。","仄仄仄平平，仄平平仄仄。","平平仄仄仄，仄仄平平仄。","仄仄仄平平，○平○仄○。","平仄仄○○，○平仄仄仄。"],"paragraphs":["荆门一柱观，楚国三休殿。","环珮俨神仙，辉光生顾盼。","春风细腰舞，明月高堂宴。","梦泽水连云，渚宫花似霰。","俄惊白日晚，始悟炎凉变。","别岛异波潮，离鸿分海县。","南北断相闻，叹嗟独不见。"],"title":"独不见"}
