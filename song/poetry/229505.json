{"author":"吕颐浩","id":229505,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["仕途忧患久相随，老去求闲遂燕私。","陇笛不闻吹旧曲，彩笺时见赋新诗。","清宵好月穿蓬户，落日凉风动桂枝。","两鬓霜毛如旧少，按弦无意望锺期。"],"title":"次韵姜光彦移居"}
