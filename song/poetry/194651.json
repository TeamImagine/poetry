{"author":"苏轼","id":194651,"strains":["平平仄仄平平平，平平仄仄平仄平。","仄平仄仄仄平仄，平○仄仄○仄平。","平仄仄平○仄仄，平平仄仄○平仄。","仄平仄仄仄○平，仄仄平平仄平仄。","仄平○仄○仄平，平平○仄平平平。","仄平仄仄平仄仄，○○平○仄仄平。"],"paragraphs":["潘郎晓踏河阳春，明珠白璧惊市人。","那知望拜马蹄下，胸中一斛泥与尘。","何似墨潘穿破褐，琅琅翠餠敲玄笏。","布衫漆黑手如龟，未害冰壶贮秋月。","世人重耳轻目前，区区张李争媸妍。","一朝入海寻李白，空看人间画墨仙。"],"title":"赠潘谷"}
