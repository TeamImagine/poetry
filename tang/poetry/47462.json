{"author":"李郢","id":47462,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["蛩声雨思夜迢迢，空馆何人问寂寥。","寒烛细烟摇寝幌，湿萤微影缀芭蕉。","正当孤枕鸿初过，况复穷居叶尽凋。","闲忆秋江钓船里，洒篷沾浪听萧萧。"],"title":"雨夜"}
