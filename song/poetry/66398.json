{"author":"楼钥","id":66398,"strains":["平仄仄仄平仄仄平，仄仄平仄平平平。","仄仄仄仄平仄平仄，仄平仄仄平○仄。","仄平平平平仄仄平仄，仄仄平仄平平○。","仄平仄仄平仄仄，仄○平平仄平仄。","平仄○仄仄仄○，平仄仄平平仄平。","仄平平仄仄仄平，仄平仄仄平平平。","仄平平仄平仄平，平平○仄平平平。","平仄○平仄仄仄，仄平平平平仄平。","仄平仄仄仄平仄，仄仄平○○仄仄。","仄平平仄仄平○，仄仄平平○仄仄。","仄平○仄仄平平，平平仄仄平平平。","平平平仄仄平仄，仄仄仄仄平平平。","仄平仄平仄仄○，仄仄平平平仄仄。","平平平仄仄仄仄，仄仄平平仄平仄。","平平仄仄平仄平，仄平仄仄平仄平。","○平仄仄平仄仄，仄平仄仄仄○平。"],"paragraphs":["君不见大鹏与鸒鸠，自适俱是逍遥游。","又不见大椿视朝菌，一修一短终期尽。","况乎秋豪为大泰山小，莫寿殇子彭为夭。","漆园老子超众作，立论虽奇定非矫。","凫胫从短鹤胫长，蛮触亦能成战场。","誉尧非桀两置之，读书博簺俱亡羊。","世人颠倒名利途，跻攀分寸争锱铢。","河伯犹惊北海若，井蛙醯鸡何足诛。","试同万众走城市，跃马徒行分贱贵。","却登高处望尘中，但见纷纷如聚蚁。","暂高犹尔况真高，神游八表非矜豪。","宁能高举去人世，勿以役役随滔滔。","是知达人有大观，蝶梦为周聊自玩。","翛然无入不自得，处若终身仕成漫。","吴侯晚到东海滨，饱谙世故无戚欣。","相逢一笑成莫逆，似知我亦个中人。"],"title":"吴参议达观斋"}
