{"author":"李纲","id":243132,"strains":["仄仄平平平仄仄，仄平平仄仄仄仄。","平平仄仄仄平平，仄仄平平仄平仄。","仄仄仄仄平仄平，仄仄平平平仄仄。","仄仄平平仄仄平，○仄平平平仄仄。","仄平平仄仄平平，仄仄平平平仄仄。","平平平仄仄平○，○仄平平平仄仄。","平平仄仄仄平平，仄仄平平平仄仄。","仄○平仄仄平平，仄仄平平仄平仄。","平仄平平仄仄仄，仄仄仄平平仄○。","平○仄仄仄平平，仄仄平平平平仄。"],"paragraphs":["一气升沉谁所肇，陨星为石古不少。","群川会处渺无涯，坠此精坚镇江表。","坐令释子开梵宫，栋宇规摹浮玉小。","窈窕楼台四面通，汹涌波涛千柱{亻袅}。","我来端是好幽奇，一叶飘然陵漭渺。","初疑牛女在银潢，更讶灵槎经毕昴。","星房月殿夜沉沉，水色天容秋杳杳。","恍如清梦到天门，欲驾𩙪轮憩蓬岛。","尘世喧嚣那易得，幻境去来何日了。","心闲境寂付幽人，衲被蒙头任昏晓。"],"title":"游落星寺"}
