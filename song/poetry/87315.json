{"author":"韩淲","id":87315,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["休论南渡恐伤神，岁月推迁少此人。","已解捐躯言国事，可能忘命扫边尘。","贾生痛哭初何意，壮士长歌岂隠沦。","我在玉溪徒自老，杜门今度几秋春。"],"title":"赠蔡八"}
