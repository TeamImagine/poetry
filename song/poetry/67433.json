{"author":"楼钥","id":67433,"strains":["仄仄平平仄，平平○仄平。","平平仄平仄，仄仄仄平平。","平仄平○仄，平平○仄平。","平平平仄仄，仄仄仄平平。","仄仄平平仄，平平仄仄平。","仄平○仄仄，平仄仄平平。"],"paragraphs":["汉祖功成后，时因过沛宫。","还乡上心喜，置酒故人同。","高会延遗老，酣歌和众童。","穷欢新笑乐，起舞旧英雄。","慷慨悲游子，轩昂赋大风。","永为汤沐邑，何用筑新丰。"],"title":"置酒沛宫诗"}
