{"author":"刘敞","id":175835,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["珠宫银阙閟金銮，独得清辉尽夕看。","冷夺雪霜深刺骨，莹分毫髪凛冲冠。","通中梦觉炉香断，方底封余玉滴干。","佳句冠传天上景，世人空仰白云端。"],"title":"和永叔禁中对月"}
