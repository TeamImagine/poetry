{"author":"翁卷","id":80379,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["山中凡事幸相宜，第一红尘免上衣。","寻药每同丹客去，拾薪多趁牧儿归。","鸣泉漱石寒蒲洁，宿雾蒸泥早蕨肥。","不奈邻峰学禅伴，时时来此叩岩扉。"],"title":"山中"}
