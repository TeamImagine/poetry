{"author":"方回","id":149797,"strains":["仄平仄○○平仄，仄仄仄平仄仄仄。","平仄平平仄仄仄，仄仄平平仄平仄。","平仄仄仄平平平，仄仄平仄○平平。","平平○仄仄仄平，仄平仄仄平仄平。","仄平仄○平平仄，仄仄平平仄平仄。","平仄仄平仄仄仄，仄仄平○○仄仄。","平平仄平仄平仄仄平，仄仄仄平○仄仄平平。"],"paragraphs":["我尝远过燕山北，树木已无草一色。","骐骥骅骝动万匹，互啮交蹄戏跳踯。","谁欤画此双名驹，似鬬非鬬相嬉娱。","唐人遗迹赵子摹，善书善画今代无。","善书突过元章米，善画追还伯时李。","先画后书此一纸，咫尺之间兼二美。","元章伯时两人合一人，愧我一诗难写两人真。"],"title":"题赵子昂摹唐人二戏马驹"}
