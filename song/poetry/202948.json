{"author":"释道潜","id":202948,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["霅水黄楼赤壁间，胜游长得共跻攀。","屠龙冉冉空三载，窥豹悠悠愧一斑。","投锡云林聊避暑，绝江舟檝自东还。","求田问舍知何处，杖屦它时访小山。"],"title":"九江与东坡居士话别"}
