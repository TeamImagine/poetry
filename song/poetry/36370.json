{"author":"陆游","id":36370,"strains":["仄平仄平平，仄仄仄仄平。","仄平仄仄平，仄仄平平平。","仄平仄平平，仄仄平仄平。","○仄平仄平，平平仄平平。","平平仄？平，仄仄仄仄○。","仄平平平仄，仄仄平仄平。","仄平平仄仄，仄平？平平。","仄仄仄平仄，仄仄仄仄平。","仄仄○平平，○仄仄仄平。","仄平仄仄平，平平仄○平。","平○仄平○，仄仄○平平。","仄平仄仄仄，仄仄仄仄平。"],"paragraphs":["谓云本无心，企望乃尔奇。","谓云果有心，百变端为谁。","岂怜此翁愁，一出怡悦之。","横截千嶂平，高擎一峰危。","银城突嵳峨，玉海浩渺弥。","或为群龙矫，或作孤鹤飞。","卷舒闲有态，去来倏无时。","滃滃覆松顶，霭霭映水湄。","带雨过僧窗，和月傍钓矶。","岂惟困画工，吾诗固难追。","惟当与之盟，毕世相娱嬉。","忍饥固易耳，此友不可欺。"],"title":"盟云"}
