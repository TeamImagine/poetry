{"author":"周密","id":153687,"strains":["仄仄仄仄平，平仄○仄平。","○○仄平○，仄○平平○。","平○仄仄仄○仄，仄平平平仄○仄。","仄仄平平平仄平，仄仄仄平平仄仄。","仄平仄仄仄仄平，仄平仄仄平○平。","平平仄仄○平仄，仄○平仄○平平。","○平平平仄仄仄，仄平仄仄平平仄。","仄仄平平仄仄平，仄仄平平仄平仄。","仄仄仄，仄仄○，平平平仄仄仄平。","仄平仄仄仄平仄，仄平仄仄平平平。"],"paragraphs":["塞下枣已红，胡马号北风。","传闻右贤王，万骑围云中。","云中太守猛如虎，夜开城门纳降虏。","十丈高旗沉黑云，一尺捷书飞白羽。","武皇但喜奏捷频，岂知白骨高如城。","边城百战胜常少，一胜惟著将军名。","将军成名战士死，去年战士今无几。","血染黄沙草不青，万里阴云哭胡鬼。","塞下曲，不忍闻，何人为我达汉君。","武功本是辅文具，愿君偃武而修文。"],"title":"古塞下曲"}
