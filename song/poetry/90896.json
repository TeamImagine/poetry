{"author":"韩琦","id":90896,"strains":["仄仄平平○，平平○仄○。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄○平。","仄仄平平仄，○平仄仄平。","仄平平仄仄，仄仄仄平平。","仄仄仄平仄，平平仄仄平。","平平○仄仄，仄仄仄平平。"],"paragraphs":["紫极宸居重，黄扉禁户深。","斋精严帝配，祗翼达天心。","百刻延壶箭，千庐肃羽林。","秋声来易感，仙梦断难寻。","小雨随云散，踈星伴月沉。","树鸡先晓唱，菊酒带香斟。","寂尔潜神化，翛然适道襟。","惟馨思在德，肸蚃伫灵歆。"],"title":"辛丑季秋大飨明堂中书宿斋"}
