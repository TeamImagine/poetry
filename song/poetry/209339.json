{"author":"刘弇","id":209339,"strains":["平仄仄仄平平仄，平平仄平平仄仄。","仄平仄仄平仄仄，仄仄平平仄平仄。","仄仄○○仄○仄，仄○平平仄平仄。","平平仄仄仄平平，平平仄仄平平仄。","仄仄仄平仄平平，仄仄仄平平仄平，平平仄仄仄平平。","仄仄仄仄仄仄平，平仄仄仄平○平。"],"paragraphs":["丹鸟白鸟争吞吐，还云去云无定度。","不无夏簟工熨体，况有秋螀竞扶户。","一慨三叹讵如许，客思纷纷野烟缕。","宵明景晏挂斜河，丛萱苒蒻团清露。","有美一人在西方，白玉珮环珠两珰，明眸皓齿艳朝阳。","企予望汝涕泗滂，安得捉汝罗衣裳。"],"title":"夜叹"}
