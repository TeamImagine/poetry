{"author":"刘克庄","id":110714,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["村墅溪亭处处嬉，新年海岱悉清夷。","盗平四野无惊柝，虏去三边有捷旗。","子美间关离乱际，尧夫生死太平时。","从今一洗穷愁语，多赋看花饮酒诗。"],"title":"村墅"}
