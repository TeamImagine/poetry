{"author":"石介","id":68307,"strains":["仄仄平平仄仄平，平平仄仄仄平平。","平○平仄仄仄仄，平仄仄○○仄平。","平平仄○仄○仄，仄仄仄平仄仄平。","仄仄平平仄平仄，平平○仄仄平平。"],"paragraphs":["满径蓬蒿懒自锄，何人日午叩茅庐。","徂徕山下一枕睡，经略府中三纸书。","兵谋贵胜纵横出，海鸟忘机饮啄余。","唯有淮夷雅宜作，文章兼不让黄初。"],"title":"徂徕山斋熟寝家童报征西府从事田集贤书至开缄读之因题书后"}
