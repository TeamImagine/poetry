{"author":"赵蕃","id":76663,"strains":["仄仄平平仄仄平，仄平平仄仄平平。","仄平仄仄仄仄仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["梦里槐安底处宫，梦回依旧向来空。","竹阴可藉日已薄，柿叶堪书霜未红。","酌酒谁知幽子独，纵谈那得两君同。","诗拈信手初无味，闲向西窗运秃翁。"],"title":"午寝而起怀子仪公择"}
