{"author":"李纲","id":242781,"strains":["平平○平平，○仄○仄仄。","仄平仄平平，平平○仄仄。","平仄仄仄平，仄仄仄平仄。","平○○平平，○仄平仄仄。","平平仄仄平，仄仄平仄仄。","○仄仄平平，仄仄仄仄仄。","仄仄平仄○，平平平仄仄。","仄仄仄平平，平平○仄仄。"],"paragraphs":["秋风从西来，敲我庭下竹。","夜凉月窥樽，清光如可掬。","风月岂故人，万里慰愁独。","披衣从之游，更欲邀共宿。","泠然洗我心，耿耿安用卜。","三十八年非，庶以不远复。","俯仰天地间，平生皆可覆。","一醉梦还家，黄粱犹未熟。"],"title":"次韵和李太白感秋"}
