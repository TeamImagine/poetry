{"author":"卢仝","id":13778,"strains":["平平仄平平，仄平平平平。","仄仄仄仄平，仄仄平平平。","仄仄平仄仄，仄仄平平平。","平仄平仄平，平仄平平平。","平仄仄○平，平仄○仄平。","平仄仄○仄，仄仄仄平平。","平仄○仄仄，仄平平平○。","仄平仄○平，仄仄平○平。","仄仄仄○仄，仄平仄平仄。","仄平平仄平，仄仄平仄仄。","仄平仄○平，平平仄○仄。","平平仄仄仄，平平仄仄仄。","仄仄仄仄仄，平仄仄○仄。","仄○平仄平，仄平平平仄。"],"paragraphs":["天生圣明君，必资忠贤臣。","舜禹竭股肱，共佐尧为君。","四载成地理，七政齐天文。","阶下蓂荚生，琴上南风薰。","轮转夏殷周，时复犹一人。","秦汉事谗巧，魏晋忘机钧。","猜忌相翦灭，尔来迷恩亲。","以愚保其身，不觉身沈沦。","以智理其国，遂为国之贼。","茍图容一身，万事良可恻。","可怜万乘君，聪明受沈惑。","忠良伏草莽，无因施羽翼。","日月异又蚀，天地晦如墨。","既亢而后求，异哉龙之德。"],"title":"感古四首 一"}
