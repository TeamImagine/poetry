{"author":"方一夔","id":152222,"strains":["仄仄平平仄，平仄平平平。","仄平平平平仄仄平仄，仄仄仄○平平平。","平平仄仄仄平仄，仄仄○仄平平平。","平平仄仄仄平仄，仄平平仄平平平。","仄平平平平仄仄，仄平平仄平平平。","○平仄仄仄仄仄，仄仄仄仄平平平。","仄平仄仄仄平仄，○仄○仄平平平。","平平仄仄仄平仄，仄仄平○平平平。","平○仄○平仄仄，平平○仄平平平。","平平仄仄平仄仄，平平平仄仄仄平。","仄平仄仄仄平仄，仄平仄仄平平平。","平仄仄仄平平仄平仄○，仄平平仄○平平。","仄平平仄仄仄仄，仄平平仄○○○。","仄○仄平仄仄平仄仄，仄仄平○平平平。","平平平仄仄平仄，仄仄仄仄平平平。","仄平平仄仄平仄，平平仄仄平平平。"],"paragraphs":["酌我无愁酒，歌我无愁诗。","朅来无愁潭上弄明月，漱涤万虑清肝脾。","平生蓄积总开豁，便欲遗世超希夷。","持杯试问此潭水，昔来何处今何之。","覆船山高寒岌嶪，玉泉飞下东天池。","分流一泻数百里，直抵绝壑潴清漪。","镜平百丈洞无底，其下深黑蟠蛟螭。","幽兰薜芷乱洲渚，倒影寒浸枯松枝。","千回万折流到海，波涛喷薄孤城危。","潮生水满潮退涸，蓬莱清浅倏改移。","此愁与水两无尽，昔人已去今人悲。","君不见莫愁山下春水长，画船鼍鼓相追随。","淡烟芳草望不断，石城荒废留空陂。","不如此潭只在山水窟，纵有奇胜无人知。","何曾红粉照清泚，但有款乃渔翁词。","一声歌断暮山碧，秋风两鬓寒飔飔。"],"title":"无愁潭"}
