{"author":"方回","id":147529,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["菊悴兰摧忆别离，雪边重映十年诗。","泪凝紫筿湘灵怨，血迸红英蜀魄悲。","旷野虎狼喧寇暴，长途鱼雁隔亲知。","庄生浪说能齐物，尧桀彭殇讵可欺。"],"title":"别后读鹤田李元晖新诗用其体"}
