{"author":"释重显","id":222086,"strains":["○平○○平，平仄仄平仄。","平平仄仄平，平仄仄平仄。","平仄仄平平，平仄○仄仄。","平平○仄平，平平仄平仄。","平平平仄○，平平仄平仄。","平仄平平仄，平平仄○仄。","平平平仄平，平○仄仄仄。","○仄仄平平，○仄仄平仄。","仄仄平仄平，平平仄平仄。","仄平平仄平，○仄○平仄。"],"paragraphs":["中峰深且寒，欹接海边岛。","松凋不死枝，花坼未萌草。","飞瀑吼蛟宫，幽径分鸟道。","伊余空寂徒，浮光寄枯槁。","冥游天地间，谁兮可寻讨。","孤立云霞外，谁兮可长保。","兹来仁者来，还称太白老。","荷策扣岩扃，重席展怀抱。","示我商颂清，休夸郢歌好。","报投惭抒辞，难以论嘉藻。"],"title":"答天童新和尚"}
