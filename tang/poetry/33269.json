{"author":"韦庄","id":33269,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["杜陵归客正裴回，玉笛谁家叫落梅。","之子棹从天外去，故人书自日边来。","杨花慢惹霏霏雨，竹叶闲倾满满杯。","欲问维扬旧风月，一江红树乱猿哀。"],"title":"章江作"}
