{"author":"元稹","id":14799,"strains":["仄仄仄仄平仄平，平平仄仄平平平。","仄仄平平仄仄平仄，平平仄仄平仄平。","平平仄仄？平平仄仄○平，仄平平仄平仄平。","平仄平平仄仄仄，平平○仄仄平平。","平平仄仄平○仄，平○仄仄平仄平。","仄仄仄仄平仄平，仄平仄仄平平平。","仄平仄仄仄仄仄，平平仄仄平仄平。","平平平仄平仄仄，仄仄平平平仄平。","平○仄仄平平仄，仄仄仄平平仄平仄仄平仄平。"],"paragraphs":["有酒有酒香满尊，君宁不饮开君颜。","岂不知君饮此心恨，君今独醒谁与言。","君宁不见飓风翻海火燎原，巨鳌唐突高焰延。","精卫衔芦塞海溢，枯鱼喷沫救池燔。","筋疲力竭波更大，鳍燋甲裂身已干。","有翼劝尔升九天，有鳞劝尔登龙门。","九天下视日月转，龙门上激雷雨奔。","螗螂虽怒谁尔惧，鹖旦虽啼谁尔怜。","抟空意远风来壮，我可奈何兮一杯又进消我烦。"],"title":"有酒十章 五"}
