{"author":"黄裳","id":204446,"strains":["仄仄仄平平仄平，仄仄仄○平仄平。","平平仄仄仄仄仄，仄仄仄平平仄平。","仄仄平平仄平仄，平平仄仄平平仄。","仄平仄仄平仄○，仄仄○平仄平仄。","平仄○平平仄○，仄平平平仄平仄。","仄平仄仄平仄平，仄仄仄平平仄平。"],"paragraphs":["究竟此生安可逃，净土社中风最高。","纷纷一梦唤不觉，衮衮白头流落多。","骆子翻然去尤早，寒堂誓结庐山草。","寸阴早在精进中，四十司徒未为老。","黄纸除书无此期，只为松云动幽抱。","世人发愿多自欺，十八逸民今友谁。"],"title":"送骆君归隠庐阜"}
