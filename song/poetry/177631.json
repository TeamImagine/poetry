{"author":"王禹偁","id":177631,"strains":["平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["冬来滁上兴何长，唯把吟情入醉乡。","雪片引诗胜玉帛，梅花劝酒似嫔嫱。","凝眸未厌频频落，拥鼻还怜细细香。","谪宦老郎无一物，清贫犹且放怀狂。"],"title":"雪中看梅花因书诗酒之兴"}
