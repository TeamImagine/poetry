{"author":"刘克庄","id":115686,"strains":["平仄仄平平仄仄，仄平仄仄仄平平。","仄平仄仄仄平仄，平仄仄平平仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["椽笔雅宜挥制草，铁心未害赋梅花。","紫薇阁老昔同省，乔木世臣今几家。","犊鼻吾甘住南阮，狨鞍君合扈东华。","明时简擢皆夔卨，不待还黄与坏麻。"],"title":"次朔斋鬳斋两中书韵题铁笔堂"}
