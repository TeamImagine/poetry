{"author":"白居易","id":16838,"strains":["仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["未能同隐云林下，且复相招禄仕间。","随月有钱胜卖药，终年无事抵归山。","镜湖水远何由泛，棠树枝高不易攀。","惆怅八科残四在，两人荣闹两人闲。"],"title":"同崔十八寄元浙东王陕州"}
