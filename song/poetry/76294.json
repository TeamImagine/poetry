{"author":"赵蕃","id":76294,"strains":["仄仄仄平仄，○平仄仄平。","仄平平仄仄，仄仄仄○○。","平平平平仄，仄仄平仄仄。","仄平仄仄仄，仄仄平平平。","仄仄仄平仄，平○平仄平。","仄平平平仄，仄仄平仄平。","仄仄平仄仄，仄仄平仄平。","平平仄仄平，平仄仄平平。","仄仄平○？，仄平○仄平。","平平仄仄仄，仄仄○○平。"],"paragraphs":["合水自汀庾，更时阅汉唐。","郁孤居耸特，望阙漫更张。","层台吾家复，壮势江右望。","旧游那复省，老至增悲伤。","里巷盛人物，登临多发扬。","士人皆孙李，必诵苏与黄。","不但山水窟，自是仙佛乡。","扶舆淑气锺，宁谓接遐荒。","历访愁重跅，再来期裹粮。","悬知耳目接，故与闻听详。"],"title":"郁孤台"}
