{"author":"方岳","id":127380,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["两山壁立束微行，石齿参差半已倾。","莫等危时扶使稳，但逢险处放教平。","一毫以上诸人力，半月之间乐事成。","安得坦夷三万里，家家门外是鹏程。"],"title":"修胥山路"}
