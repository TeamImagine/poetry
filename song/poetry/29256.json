{"author":"韩元吉","id":29256,"strains":["平平仄平平仄平，仄平平平仄平平。","仄平仄仄○平平，仄平平平仄平平。","平平仄○仄仄平，平平仄仄平平平。","仄仄仄仄平平平，平平平仄平仄平。","仄平仄仄平平平，平平仄仄仄仄平。","仄平仄平仄平平，平○仄仄○平平。","平平仄仄○仄平，平平仄仄仄平平。","仄平仄平仄平平，仄平仄仄平仄平。","平平仄仄仄仄仄，仄平仄仄平仄平。","平仄仄仄平仄平，平平仄平仄○平。","平仄仄平平仄仄仄仄平，平平仄仄平平平。","平平仄平○○平，平平平○平仄平。"],"paragraphs":["高齐校雠谁作图，一时䌷书亦名儒。","网罗卷轴三千余，俗儒非真类迂愚。","雌黄是正定不无，虚文末学徒区区。","岂识治道通唐虞，文林高馆希石渠。","后来御览嗟何书，修文偃武事益诬。","转头邺城已丘墟，峨冠广袖长眉须。","丹书写此犹不渝，高鬟侍女曳红裾。","两骓帕鞍立奚奴，罢琴涉笔倾酒壶。","兰台供拟信乐欤，不知画手安用摹。","无乃逞巧聊自娱，千年视之一欷歔。","君不见文皇学士十八人，谋猷事业皆功臣。","瀛洲旧图应更真，诸君寻观为拂尘。"],"title":"跋北齐校书图"}
