{"author":"崔鶠","id":218211,"strains":["平平仄仄○，仄平仄仄平。","仄平仄仄○，仄仄仄仄平。","平平平仄仄，仄仄平仄平。","仄平仄仄仄，○仄平仄平。","仄○仄仄仄，仄仄平○平。","仄○平仄平，平○仄平平。","平○仄平平，平仄仄仄平。"],"paragraphs":["冥冥一叶轻，不知水与天。","独于颢气中，仰见素璧圆。","超然狂道士，起视清夜阑。","自拈白玉笛，吹此江月寒。","想当万籁息，逸响流空烟。","我从江海来，形留意先还。","何当买鱼篷，追此水墨仙。"],"title":"江月图"}
