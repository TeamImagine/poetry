{"author":"许浑","id":22079,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["暂引寒泉濯远尘，此生多是异乡人。","荆溪夜雨花开疾，吴苑秋风月满频。","万里高低门外路，百年荣辱梦中身。","世间谁似西林客，一卧烟霞四十春。"],"title":"题苏州虎丘寺僧院"}
