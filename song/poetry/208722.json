{"author":"吕南公","id":208722,"strains":["仄平平仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["茂林修竹旧时乡，争得安闲两鬓苍。","长忆樵渔有山涧，岂论勋业到旗常。","儿童好在今初见，故旧寻来半已亡。","此意不堪频念虑，便倾襟抱付深觞。"],"title":"再和呈二首  其二"}
