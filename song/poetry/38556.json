{"author":"陆游","id":38556,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["扶衰又见素秋过，未死其如造物何。","破屋颓垣那敢议，浊醪粗饭已为多。","佩刀但可偿黄犊，作字安能博白鹅。","龟紫拜恩如梦寐，残年其实一渔蓑。"],"title":"秋兴"}
