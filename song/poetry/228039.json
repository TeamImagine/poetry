{"author":"释德洪","id":228039,"strains":["仄平平仄平仄仄，仄平○仄仄平仄。","仄仄仄仄○仄○，平仄平平平仄仄。","仄○仄平○仄平，平平平仄仄平平。","平平平仄仄仄仄，仄仄仄平○仄平。"],"paragraphs":["吏奸今古同一律，迩来间见复层出。","一邑雀息行镜中，公则生明无别术。","放衙下帘调索弦，来禽青李浴清泉。","吾侪呈押日课办，亦作岸巾相对眠。"],"title":"至抚州崇仁县寄彭思禹奉议兄四首  其二"}
