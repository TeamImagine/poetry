{"author":"方岳","id":127290,"strains":["平平平平仄仄平，○平仄仄仄平平。","平平平仄○○○，仄仄平平仄仄平。","平○平平平仄仄，仄平平仄仄平平。","平平仄仄仄平仄，仄仄仄平平仄○。"],"paragraphs":["村坞花飞片片红，横遭涩雨又悭风。","无何春事三分过，不肯游人一笑同。","穷胜园林惟我辈，傥来轩冕付诸公。","烟云两屐亦堪醉，莫问圣贤时一中。"],"title":"次韵雨阻游人"}
