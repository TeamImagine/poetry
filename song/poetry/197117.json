{"author":"苏辙","id":197117,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["桃花汴水半河流，已作南行第一舟。","倦报朝中言啧乱，喜闻淮上𫇛咿呦。","平时答策词无枉，此去为邦学更优。","自古东阳足贤守，请君重赋沈公楼。"],"title":"送钱婺州纯老"}
