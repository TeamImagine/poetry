{"author":"陈著","id":139655,"strains":["平仄平平平，仄平平平平。","平平平平仄，？仄平○平。","平平仄仄平，平平平仄平。","仄○仄平仄，平仄仄仄平。","平仄仄？仄，仄仄仄仄平。","平仄平仄平，仄仄仄平平。","平平○平仄，仄仄仄仄○。","仄平仄平平，仄平仄平○。","平平仄仄○，平仄仄仄平。","平○仄平平，平平仄仄平。","仄仄○○仄，仄仄平平平。","○仄仄平平，平平仄平平。","平平仄仄平，平仄○仄平。","平平平平仄，仄仄仄仄平。","仄平仄平平，平仄○平平。","仄平仄平平，仄○仄平○。","仄仄仄仄仄，平○仄平平。","仄平平仄仄，仄仄仄仄平。"],"paragraphs":["芹水扬新波，杏坛敷新阴。","春风年年事，迺有春如今。","薰薰礼义香，洋洋弦诵音。","但看此身贵，遐不在玉金。","畴昔岂□梦，足絷口就喑。","风雨魑魅多，一坎几千寻。","文明应奎壁，杲杲白日临。","绠之濯清泠，鼓之起埋沈。","犂锄彼自分，丕我以佩衿。","花封肇鱼符，儒庠视泮林。","筮吉更扁揭，籀法何严森。","正气护宫墙，精光贯书琴。","贤侯莅落成，寮采分盍簪。","殷勤公堂酒，再拜奉一斟。","愿言寿斯文，师友相规箴。","道腴养斯丰，学深浚斯深。","厎柱既有在，狂澜可能淫。","庶为邹鲁国，不负孔孟心。"],"title":"新揭州学扁乡人求赋"}
