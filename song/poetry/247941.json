{"author":"陈渊","id":247941,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["淮南草木亦知威，故国重看衣绣归。","不用埋轮留魏阙，故应持斧静圜扉。","天瞻柳舍双丸会，地应蓂阶五叶飞。","此日长庚来吉梦，弧南终并一星晖。"],"title":"两浙周提刑生日"}
