{"author":"韩元吉","id":29444,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["目尽西山落照边，危亭风景故依然。","重来身忝二千石，老去心惊十九年。","种柳已高丹槛外，栽花犹占绿窗前。","不堪素发纷垂领，还愧青春令尹贤。"],"title":"再至凌风亭"}
