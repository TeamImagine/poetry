{"author":"薛师石","id":102597,"strains":["仄○平仄平，平仄○平平。","仄○平仄仄，平仄平仄平。","仄仄平仄平，仄仄仄仄平。","仄平○仄仄，平平平仄○。","仄○○仄平，仄仄仄仄○。","仄平仄仄仄，平仄平平平。","仄平平仄仄，仄仄平平○。","仄仄仄平仄，仄仄平仄平。","平仄仄平仄，平平○仄平。","○平平仄仄，仄仄仄平平。","平平仄平仄，仄仄○平平。","平○平仄仄，仄仄仄平平。","平平仄平仄，仄仄仄平平。","平平仄仄仄，○仄平平仄。","仄仄仄○仄，仄仄平仄平。","平仄平平仄，仄仄平仄平。","平仄○平仄，仄仄○平平。","仄平仄平仄，平仄平平平。","仄平仄仄○，仄仄仄平平。","平○○平平，仄仄仄仄平。"],"paragraphs":["昔闻天下山，衡岳称崇丘。","又闻天下水，江汉为巨流。","古有山海经，历历叙九州。","李唐三百载，诗家无一留。","及观郦道元，此地亦不收。","不知诺矩那，何事能穷搜。","我来玄妙境，万丈悬清湫。","石壁去无极，百里弥道周。","云气冒群岫，龙宫深以幽。","轻舆岩壑底，竟日涉溪游。","阴晴异瞻瞩，远近难搜搂。","飘如飞素练，粲若散琳璆。","风掀一潭雨，佛坐四时秋。","喧呼势益骤，汹涌声弥吼。","变化有如此，溥博谁与俦。","吾谓神龙力，岂翳人鬼谋。","稽首荷玄遇，久坐劳双眸。","一杯却岚暑，旋步轰雷稠。","以吾澹世虑，欻起杞人忧。","何当骑天狼，满引射斗牛。"],"title":"大龙湫"}
