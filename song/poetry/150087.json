{"author":"方回","id":150087,"strains":["○仄平仄仄，仄仄仄平平。","平仄仄平仄，仄平仄仄平。","仄平○仄仄，仄仄平仄平。","仄仄仄平仄，仄○仄平平。","仄仄仄仄平，仄仄平平平。","仄仄平平仄，平仄平仄平。","平仄仄仄仄，平平仄平○。","平平仄仄仄，平平平平平。"],"paragraphs":["三百篇既绝，孔圣作春秋。","荣辱系褒贬，与诗美刺侔。","楚骚降一等，尚可风雅俦。","汉盛出苏李，魏兴起曹刘。","历览逮六朝，仰止兹为优。","独一陶元亮，龙凤翔九州。","韩柳继李杜，黄陈绍苏欧。","江湖近一种，禽虫鸣啁啾。"],"title":"学诗吟十首  其二"}
