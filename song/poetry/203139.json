{"author":"释道潜","id":203139,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["仙潭从古水云乡，不羡西湖六月凉。","支港官河通市井，采菱拾翠有舟航。","觚棱迥与星辰接，铁凤疑参鹳鹤翔。","九夏登临输二子，一时摹写付诗囊。"],"title":"夏日寄愚坦二上人"}
