{"author":"韩淲","id":87499,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["云车在望已多阴，想见东皇识此心。","城阙步虚环珮冷，田庐望岁桔槹深。","天高地下群龙起，雷动风行万马骎。","午夜宝章昭格处，愿言三日便为霖。"],"title":"赵倅同守作太乙醮祷雨次其韵"}
