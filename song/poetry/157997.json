{"author":"韩维","id":157997,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["与君仍世接游从，造次相敦德义中。","善继家声名父子，不追时好古人风。","流光岂受长绳系，妙道才容一线通。","待得铃斋民讼简，更将此理问庞公。"],"title":"送崔朝请通判徐州"}
