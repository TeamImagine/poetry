{"author":"欧阳修","id":79646,"strains":["平仄平仄仄，仄仄○仄平。","仄平仄仄平，仄仄平平平。","平仄平平仄，仄仄仄○平。","平平仄仄仄，仄仄仄仄平。","平仄仄仄平，平平仄仄平。","仄仄仄平平，○仄平平平。","平仄仄平仄，仄仄○仄平。","仄平平仄仄，平仄平平○。"],"paragraphs":["人禀天地气，乃物中最灵。","性虽有五常，不学无由明。","轮曲揉而就，木直在中绳。","坚金砺所利，玉琢器乃成。","仁义不远躬，勤勤入至诚。","学既积于心，犹木之敷荣。","根本既坚好，蓊郁其干茎。","尔曹宜勉勉，无以吾言轻。"],"title":"赠学者"}
