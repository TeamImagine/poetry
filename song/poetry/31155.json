{"author":"洪迈","id":31155,"strains":["平平平平平，仄仄仄平仄。","平○平仄仄，仄仄仄仄仄。","平平平平平，仄仄仄仄仄。","平平平仄平，仄仄平仄仄。","平平仄仄平，仄仄平仄仄。","平○仄平仄，仄仄平仄仄。","平平仄平平，仄仄仄仄仄。","仄仄平平平，平平仄○仄。"],"paragraphs":["幽泉端为谁，放溜杂琴筑。","山深春未老，泛泛乱蕊馥。","娟娟菖蒲花，可玩不可触。","灵根盘翠崖，老作蛙蚓蹙。","褰裳踏下流，濯此尘土足。","何当饵香节，浄洗心眼肉。","余功到方书，万卷不再读。","晚岁穷名山，灵苗纵穿𣃁。"],"title":"度芙蓉岭"}
