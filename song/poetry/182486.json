{"author":"强至","id":182486,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["故国英雄已寂寥，飞楼气象自飘飖。","天边鸟翼愁檐额，雨后虹光转槛腰。","直恐笑歌惊白日，却怜身世近青霄。","云梯纵险容人上，始信明河亦有桥。"],"title":"彭及之邀吴仲源杨公济与某夜会望湖楼独某后期为关所隔偶成四篇以呈诸君  其四"}
