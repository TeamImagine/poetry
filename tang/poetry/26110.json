{"author":"温庭筠","id":26110,"strains":["仄平平仄平○平，平平仄仄○平平。","平平仄仄仄○仄，仄仄平平○仄平。","○平平仄仄○仄，仄仄平平○仄仄。","平平平仄仄平平，平仄平平仄平仄。","仄平平仄○仄平，平平仄仄平平平。","平平仄仄○○仄，平仄平平仄仄平。","平平仄仄平？仄，平仄平平平仄仄。","仄仄平○仄仄平，仄平平仄平平仄。"],"paragraphs":["藕肠纤缕抽轻春，烟机漠漠娇娥嚬。","金梭淅沥透空薄，剪落交刀吹断云。","张家公子夜闻雨，夜向兰堂思楚舞。","蝉衫麟带压愁香，偷得莺簧鏁金缕。","管含兰气娇语悲，胡槽雪腕鸳鸯丝。","芙蓉力弱应难定，杨柳风多不自持。","回嚬笑语西窗客，星斗寥寥波脉脉。","不逐秦王卷象床，满楼明月梨花白。"],"title":"舞衣曲"}
