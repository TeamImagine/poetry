{"author":"张埴","id":144262,"strains":["平平仄○平，仄仄○○○。","○○仄仄平，仄仄平○平。","平○仄平仄，仄仄平仄平。","○仄平仄仄，仄仄○○平。","平平仄仄仄，仄仄仄仄平。","仄○平仄○，仄平○仄平。","平平平仄平，仄○平仄平。","平仄平○仄仄平，仄仄○仄○平平。"],"paragraphs":["池南夜观天，斗柄长离离。","其间第四星，此点光犹痴。","流空万萤火，照我双鬓丝。","相待沧海月，坐到三更时。","须臾众色尽，造化一事奇。","手中公瑾扇，皎然相发挥。","风翻头上巾，舞过池影西。","惟有鸡冠两树花，一笑如受缠头归。"],"title":"八月初四夜池上"}
