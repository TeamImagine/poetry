{"author":"张镃","id":81311,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平平仄平平。"],"paragraphs":["入门疑是洞中天，有此人间事两全。","深窈高明俱要景，安闲荣盛未衰年。","轩窗处鹤千层竹，风雨催诗十亩莲。","闻道从今毕婚嫁，阴功专为子孙传。"],"title":"游叔祖次对宅南新园诗"}
