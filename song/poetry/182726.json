{"author":"强至","id":182726,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["羲和驱日昼如燔，万里焦原草木干。","旱雨骤晴还作热，炎风寡势岂成寒。","渴思沆瀣朝餐美，坐想凌兢迹到难。","汗浃肌肤空秉箑，浪将霜雪拟轻纨。"],"title":"次韵邱秘校程苦热"}
