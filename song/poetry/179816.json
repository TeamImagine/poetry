{"author":"王安石","id":179816,"strains":["平平平仄平，平仄仄仄平。","仄平仄仄○，仄仄○平平。","仄仄仄平仄，仄○仄平平。","仄仄仄仄平，平仄仄仄平。","仄平平仄○，仄仄仄平平。","平仄仄仄仄，仄平仄平平。"],"paragraphs":["朝寻东郭来，西路历洊亭。","众山若怨思，惨淡长眉青。","迸水泣幽咽，复如语丁宁。","岂予久忘之，而欲我小停。","歇鞍松柏间，坐起俯轩棂。","秋日幸未暮，奈何雨冥冥。"],"title":"洊亭"}
