{"author":"陆游","id":39919,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["梅天一日几阴晴，对酒无聊醉不成。","巧历莫能知雨点，孤桐那解写溪声。","林深鸟爵来无数，草茂锄耰去即生。","明日云开天万里，御风吾欲过青城。"],"title":"久雨二首  其二"}
