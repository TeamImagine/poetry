{"author":"胡寅","id":12131,"strains":["平平平平○仄○，平平仄仄仄仄平。","平平仄○仄？仄，仄仄仄○平平平。","仄平仄仄平仄仄，平仄仄仄平平平。","仄平仄仄仄仄仄，平仄平仄平平平。"],"paragraphs":["嘻嘻呀呀三伏中，投鞭拭汗一亩宫。","铜瓶击深响鞺鞳，翠绠引重声珰东。","雪花下咽肌骨醒，风腋泛驾仙灵通。","百年老妪羽化久，名与甘井垂无穷。"],"title":"题樟源岭下老妪井栏妪百五岁"}
