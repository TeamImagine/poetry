{"author":"李季兰","id":1595,"strains":["仄平仄仄平平平，平平平仄平仄○。","仄平○仄仄平仄，仄仄○平仄○○。","○仄平平仄平仄，仄平平仄○平仄。","仄仄平平仄仄平，平平仄○平○仄。","平平○仄平平平，仄仄平仄平仄平。","○平仄仄仄○仄，平仄仄仄平平○。","仄仄仄平平仄仄，平仄仄平○仄仄。","仄○仄仄仄仄○，仄仄平平仄○仄。"],"paragraphs":["妾家本住巫山云，巫山流水常自闻。","玉琴弹出转寥敻，直似当时梦中听。","三峡流泉几千里，一时流入深闺里。","巨石奔崖指下生，飞波走浪弦中起。","初疑喷涌含雷风，又似呜咽流不通。","回湍曲濑势将尽，时复滴沥平沙中。","忆昔阮公为此曲，能使仲容听不足。","一弹既罢复一弹，愿似流泉镇相续。"],"title":"琴曲歌辞 三峡流泉歌"}
