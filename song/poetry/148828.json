{"author":"方回","id":148828,"strains":["仄仄平平○仄仄，平仄仄仄平○仄。","○仄平○仄平平，平平仄仄仄平仄。","平仄仄平平仄仄，平仄平平仄平仄。","平仄平平仄仄平，仄仄平平平仄仄。","○平仄平平仄平仄。","平仄仄仄平仄仄○平平，仄仄平平平仄平。"],"paragraphs":["混沌何年分宇宙，天地日月常如旧。","如旧之中却常新，何曾一点受尘垢。","谁凿此山为捷径，争利奔名足驰骤。","新岭终无可旧时，燠不加肥寒不瘦。","行人自无兮百年寿。","君不见岭头日日吹征尘，剩有新人无旧人。"],"title":"过芙蓉岭对镜岭羊鬬岭新岭塔岭赋短歌五首  其五"}
