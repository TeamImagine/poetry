{"author":"谢翱","id":164851,"strains":["平○平仄平，仄仄仄平平。","平仄平平仄，平平仄仄平。","仄平○仄仄，仄仄仄○平。","仄仄○平仄，平○仄仄平。","平平平仄仄，平仄仄○平。","仄仄平平仄，平平仄仄○。","仄平○仄仄，仄仄仄○○。","平仄仄平仄，平平平仄平。"],"paragraphs":["城中家斧冰，此地绝炎蒸。","天食青童捧，龙居白气升。","暗灯犹宿火，寝服尚衷缯。","客话从前事，书传入内僧。","风流今独尽，云物老相仍。","净榻搜凉卧，危阑入醉凭。","雨师行下界，鸟梦识中乘。","明发甬南去，他山逢智弘。"],"title":"雨宿太白"}
