{"author":"朱熹","id":55505,"strains":["○平平仄仄，○仄平仄仄。","仄仄平平平，仄仄平平仄。","仄平仄平平，仄仄仄平仄。","仄仄平仄平，平平仄平仄。","平平仄仄仄，仄仄仄平仄。","平仄仄平平，平平仄平仄。","平平仄仄仄，仄仄仄仄仄。","仄仄仄○○，平平仄平仄。"],"paragraphs":["空山龙卧处，苍峭神所凿。","下有寒潭幽，上有明河落。","我来爱佳名，小筑寄幽壑。","永念千载人，丹心岂今昨。","英姿俨绘事，凛若九原作。","寒藻荐芳馨，飞泉奉明酌。","公来识此意，顾步惨不乐。","抱膝一长吟，神交付冥漠。"],"title":"奉同尤延之提举庐山杂咏十四篇 卧龙庵武侯祠"}
