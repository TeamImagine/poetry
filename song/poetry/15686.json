{"author":"刘子翚","id":15686,"strains":["仄○○仄○仄平，仄平仄仄平仄平。","仄平平仄仄平仄，平仄仄仄平平平。","○○仄仄仄○仄，仄仄平平平仄平。","平平平平仄平仄，仄仄仄仄平平平。"],"paragraphs":["蜡封泥印了不勤，索居十载常念群。","恋乡宁饮建溪水，怀友忽梦龟山云。","闲中意度不沾俗，老去词华全付君。","阿戎来归得新语，戏笔报谢非夸文。"],"title":"次李巽伯韵"}
