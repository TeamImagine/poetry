{"author":"陈宓","id":97075,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["奉亲来此别湖山，九日先偷一日闲。","四面平铺苍玉佩，远峰偏结碧螺鬟。","一杯且奉慈颜喜，两载真成短鬓斑。","珍重南风如有意，片帆留滞故相攀。"],"title":"泛舟游曾城阻风"}
