{"author":"周孚","id":63342,"strains":["仄平仄平仄，仄仄仄平仄。","仄仄平平仄，平平仄仄平。","平○○平仄，平仄仄平平。","仄仄平平仄，平平仄仄平。","○平仄平仄，仄仄仄平○。","○仄平平仄，平平仄仄平。","仄平○仄仄，平仄仄○平。","仄仄平平○，平○仄仄平。","平平○仄仄，仄仄仄○平。","○仄平平仄，平平仄仄平。"],"paragraphs":["十年卧江汉，一旦别衡茆。","圣泽霑肤寸，微材愧斗筲。","明廷看丹凤，幽壑忆神蛟。","弱岁虚游涣，今年彊战殽。","当渠触锋矢，赖子续弦胶。","膏馥虽资甫，酸寒未改郊。","简书行自缚，松桂不胜嘲。","岂止惭聱叟，尤深笑石交。","名驹犹伏枥，病鹤反离巢。","叹息幽贞吉，吾今负此爻。"],"title":"调官毕寄苏四"}
