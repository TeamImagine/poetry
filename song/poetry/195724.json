{"author":"苏轼","id":195724,"strains":["仄平平仄仄平平，仄仄平仄仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一篇泷吏可书绅，莫向长沮更问津。","老去常忧伴新鬼，归来且喜是陈人。","曾陪令尹苍髯古，又见郎君白发新。","回首天涯一惆怅，却登梅岭望枫宸。"],"title":"次韵韶倅李通直二首  其一"}
