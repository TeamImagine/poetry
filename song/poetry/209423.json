{"author":"刘弇","id":209423,"strains":["平仄仄平平仄平平仄平，仄平仄平平仄平。","仄仄仄仄平平仄仄平仄，仄仄仄仄平平平。","平平平平仄仄○，平平仄仄○平平。","平平仄平○仄平，仄平仄仄仄○平。","仄平仄平○平仄，仄仄仄仄平平平。","仄平仄仄仄仄○，平仄仄平平仄平。","仄仄仄仄平平平，仄平仄仄平平平。","平平仄仄平仄仄，平○平仄平平平。"],"paragraphs":["君不见东皋酒狂能放怀，醉乡著家身去来。","又不见昔时西晋把螯客，只手敌以黄金罍。","流年惊鸿瞥眼过，为君特地柴门开。","鹅雏转黄吹瓮醅，紫蒲白薤杂芋魁。","始知有神王欢伯，解卷霡霂苏愁荄。","玉绳挂阁爽气回，乌树不惊萤点苔。","热耳未厌鸡声催，玉山好约斜河颓。","枯肠一掬君勿负，蓬行丸转真悠哉。"],"title":"夜饮留李圣咨法曹走笔"}
