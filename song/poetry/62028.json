{"author":"虞俦","id":62028,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["当年投笔过淮山，油幕谈兵故不凡。","老去功名空白发，向来簿领愧青衫。","龙龛内典超金界，鸿宝遗编付玉函。","况有诸孙振门户，不须留恨黯松杉。"],"title":"挽水东吴主簿诗"}
