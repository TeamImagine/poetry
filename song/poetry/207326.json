{"author":"黄庭坚","id":207326,"strains":["平仄平平仄平仄，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["千里追奔两蜗角，百年得意大槐宫。","空余祗夜数行墨，不见伽梨一臂风。","俗眼只如当日白，我颜非复向来红。","浮生不作游丝上，即在尘沙逐转蓬。"],"title":"元丰癸亥经行石潭寺见旧和栖蟾诗甚可笑因削柎灭藁别和一章"}
