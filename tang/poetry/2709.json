{"author":"杜甫","id":2709,"strains":["平平平平仄，平仄仄仄仄。","平平平仄平，○仄平仄仄。","平平○仄仄，仄仄仄平仄。","仄仄平仄平，仄平○平仄。","平平仄仄仄，仄仄仄平仄。","仄平仄平仄，仄仄○仄仄。","仄仄仄平平，仄平平平仄。","平仄○平平，平平仄○仄。","平平仄○仄，仄仄平仄仄。","平○仄仄仄，平仄仄仄仄。","仄仄仄平平，仄仄○仄仄。","仄平平仄仄，仄仄仄平仄。","仄○平仄平，仄仄仄仄仄。","平○平仄平，仄仄平○仄。","平平仄仄平，平仄仄仄仄。","○○仄平仄，仄仄○仄仄。","○仄平平平，仄平平仄仄。","平平仄平仄，平仄平○仄。"],"paragraphs":["寒城朝烟澹，山谷落叶赤。","阴风千里来，吹汝江上宅。","鹍鸡号枉渚，日色傍阡陌。","借问持斧翁，几年长沙客。","哀哀失木狖，矫矫避弓翮。","亦知故乡乐，未敢思夙昔。","昔在凤翔都，共通金闺籍。","天子犹蒙尘，东郊暗长戟。","兵家忌间谍，此辈常接迹。","台中领举劾，君必慎剖析。","不忍杀无辜，所以分白黑。","上官权许与，失意见迁斥。","仲尼甘旅人，向子识损益。","朝廷非不知，闭口休叹息。","余时忝诤臣，丹陛实咫尺。","相看受狼狈，至死难塞责。","行迈心多违，出门无与适。","于公负明义，惆怅头更白。"],"title":"两当县吴十侍御江上宅"}
