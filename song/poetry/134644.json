{"author":"释文珦","id":134644,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["鸟路欹倾不可登，攀缘直上最高层。","阴崖老树春无叶，古窦寒泉夏作冰。","斜抱江流萦翠带，乱山分脉走瓜藤。","云根细纪当年事，太守曾来访隠僧。"],"title":"由樵径登北高峰遂至韬光庵"}
