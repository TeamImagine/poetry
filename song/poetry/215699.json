{"author":"张耒","id":215699,"strains":["平仄○平○仄平，仄平平仄○平平。","仄平平平仄○仄，平仄○平平平仄。","○平平平仄仄平，平平仄仄平仄平。","平平○平○仄仄，仄仄○平平仄仄。","○平仄仄平仄平，○仄平平平仄平。","仄平平仄仄仄仄，平仄平○平仄仄。","平平○平平○平，平平仄仄平仄平。","平平仄仄平平仄，仄仄仄○平仄平。","仄○○平仄○仄，仄仄平平平○仄。","仄平○仄仄平平，仄仄平平仄平仄。"],"paragraphs":["红锦长绦当背垂，紫檀槽稳横朱丝。","美人亭亭面如雪，纤手当弦金杆拨。","弹成丁丁啄木声，春林蔽日春昼晴。","徘徊深枝穿翠叶，玉喙劳时还暂歇。","深园断岭人不知，中有槎枒风雨枝。","蠹多虫老饱可乐，山静花深终日啄。","雄雌相求飞且鸣，高枝砺嘴枝有声。","无功忍使饥肠饱，有意却教枯树青。","疾弹如歌细如语，曲欲终时情更驻。","一声穿树忽惊飞，叶动枝摇不知处。"],"title":"啄木词"}
