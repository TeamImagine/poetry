{"author":"刘淑","id":202653,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["衮席频虚未赐环，游心暂寄水云间。","霓旌初下姑苏苑，蜡屐先寻虎踞山。","高兴不辞溪路险，幽情更羡野僧闲。","留连景物慵回首，画舫寒侵暮角还。"],"title":"题虎丘次蒲章二公韵"}
