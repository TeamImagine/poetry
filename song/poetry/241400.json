{"author":"周紫芝","id":241400,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["簿领痴儿作底忙，闲中得味独君长。","登临莫负山如玉，岁月还成鬓作霜。","谁把酒浇陶靖节，天将诗付沈东阳。","明朝湖上看双璧，兄弟联镳作雁行。"],"title":"次韵李郎中休日不出二首  其二"}
