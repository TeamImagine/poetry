{"author":"苏颂","id":179331,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["近年出处略相同，十载邅回我与公。","杭婺邻封迁谪后，湖濠继踵絷维中。","诗人嗫嗫常多难，儒者凄凄久讳穷。","他日得归江海去，相期来访蒜山东。"],"title":"元丰己未三院东阁作 己未九月予赴鞫御史闻子瞻先已被系予昼居三院东阁而子瞻在知杂南庑才隔一垣不得通音息因作诗四篇以为异日相遇一噱之资耳 其四"}
