{"author":"许及之","id":60951,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["太学声名十五年，鸡林副墨竞流传。","诸生定满升堂履，独冷何愁坐客毡。","预恐上方催给札，便应西笑去朝天。","君王若问安边策，上药良医有十全。"],"title":"送郑廷玉教授之官邵武"}
