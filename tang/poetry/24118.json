{"author":"刘得仁","id":24118,"strains":["仄仄○平仄，平平仄仄平。","仄平平仄仄，○仄○平平。","平仄平平仄，平平仄仄平。","仄平平仄仄，平仄仄平○。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平○仄仄，○仄仄平平。"],"paragraphs":["昨日离尘里，今朝懒已成。","岂能为久隐，更欲泥浮名。","虚牖晨光白，幽园晓气清。","戴沙寻水去，披雾入林行。","叠叶孤禽在，初阳半树明。","桑麻新雨润，芦荻古波声。","易向田家熟，元于世路生。","病多三径塞，吟苦四邻惊。"],"title":"病中晨起即事寄场中往还"}
