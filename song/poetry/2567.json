{"author":"宋庠","id":2567,"strains":["平仄仄平○，平平仄仄平。","平平仄平仄，仄仄仄平平。","仄仄平○仄，平平仄仄平。","平平平仄仄，平仄○平平。","平仄平平仄，平平仄仄平。","平平○仄仄，平仄仄平平。"],"paragraphs":["林下一逢迎，幽人此养生。","歌嬉入尧壤，种树漏秦坑。","岁晏农囷实，宾欢野馔盈。","松黄浮晚酒，薇叶芼晨羹。","霜树榴房绽，阳畦药甲荣。","归轩且莫驾，孤月在山楹。"],"title":"访李生郊居"}
