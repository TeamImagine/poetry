{"author":"钱弘俶（忠懿王。后王）","id":47664,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["洪涛泛泛雨霏霏，芳草如茵柳袅丝。","贴水碧禽飞一字，隔烟青嶂展双眉。","南风入隙开襟久，西照临窗卷箔迟。","惭愧圣恩优渥异，不教炎暑冒长歧。"],"title":"路次再感圣恩"}
