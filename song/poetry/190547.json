{"author":"韦骧","id":190547,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["洞门流水地仙家，弃禄归来饵晓霞。","不比锺山多怨语，未饶金谷足名花。","风弦静舞千龄鹤，夜枕闲听一部蛙。","此乐人间无觅处，只应天畔有灵槎。"],"title":"和信臣游简夫太丞申园"}
