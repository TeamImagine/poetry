{"author":"王之道","id":7148,"strains":["仄平仄平平，仄仄仄仄仄。","仄平仄仄仄，仄仄○仄仄。","平平○仄仄，平平仄平仄。","○平仄仄仄，仄仄仄平仄。","？？仄仄仄，平平仄平仄。","仄平平仄平，平仄仄平仄。","平平仄仄平，仄仄仄平仄。","○○仄仄平，平平仄○仄。"],"paragraphs":["我生动多艰，一笑不易得。","朅来坐逆旅，俯仰空太息。","吾人当代秀，文章擅华国。","分携十四载，复此见颜色。","匆匆未及款，归程忽云逼。","愿君因索涂，为我指南北。","金门与玉堂，努力事登陟。","闲将咫尺书，因风寄相忆。"],"title":"书怀示周少隠右司"}
