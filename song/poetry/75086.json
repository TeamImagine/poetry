{"author":"赵蕃","id":75086,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["落尽群芳未肯晴，重寻破褐尚寒生。","风轻檐庑频来燕，雨合林园未有鶑。","慷慨董生悲不遇，萧条靖节赋闲情。","倚楼看镜徒增叹，散发采薇真是清。"],"title":"偶成"}
