{"author":"王洋","id":251531,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平平仄，平平仄仄仄平平。"],"paragraphs":["短莛投迹类蓬麻，何似差吟得当檛。","藏迹岂期今脱死，迎军几处早分髽。","池塘带雪犹涵溟，林谷先春已豁谺。","莫谓寒荄更无分，春来也解露双芽。"],"title":"次二兄韵"}
