{"author":"释德洪","id":229318,"strains":["仄仄仄仄，仄平仄仄。","仄仄仄平，仄平平平。","仄○仄平○平仄仄平仄平平平仄，仄仄仄平仄平平○仄仄平。","平仄仄仄，仄平○仄。","平仄仄平，仄仄仄仄。","仄仄平仄平平仄平，仄仄仄仄平平○。","仄仄○平○仄，平仄仄仄仄平仄。","平仄仄仄，仄平○平。","平平仄○，仄○仄平。","○仄仄平仄平平平，○平平仄仄平平平。","○平仄仄，仄仄仄平。","平○仄仄平，仄○平仄平。"],"paragraphs":["遍大海味，具于一滴。","尽法界身，足于纤埃。","伫思则灯王之座不能入毗耶之室，敛念则弥勒之门弹指即开。","惟我鼻祖，释迦和尚。","初出雪山，即示此像。","以百千亿微尘数身，九十七大人之相。","顿入毫端三昧，而幻此一幅之上。","垂手跣足，顶螺颔丝。","超然静深，出三界痴。","如浩荡春寄于纤枝，如清凉月印于盆池。","镂冰琢雪，我作赞词。","关空锁梦夫，子其牢蓄之。"],"title":"释迦出山画像赞"}
