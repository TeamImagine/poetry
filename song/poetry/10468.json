{"author":"朱松","id":10468,"strains":["仄仄仄平仄，仄仄仄○平。","平平仄平平，平平○○平。","仄仄仄○仄，仄仄仄仄平。","平平仄平仄，仄○平仄平。","平仄仄平仄，仄平平仄平。","仄仄平平平，仄仄平仄平。","仄仄仄仄○，平平○仄平。","仄平仄仄仄，平仄仄仄平。","仄仄仄仄仄，○平仄平平。","仄平○仄仄，平○仄平○。","平平仄平仄，平平平仄平。","仄平仄平仄，仄○平仄平。"],"paragraphs":["兀兀掩关坐，后土冒泥涂。","繁阴忽披猖，怀哉叹离居。","眷我二三子，共此一日娱。","欣然忘华陋，意行非始图。","围竹粉黏带，弄泉云遶裾。","共赌羊山棋，不钓温水鱼。","野色一以暝，归舟相与拏。","岂无软脚酒，新熟不用沽。","急景弃尺璧，中原眷丘墟。","丈夫患不免，低回竟何如。","安能逐儿辈，飞翔争腐余。","但忧着鞭子，滞留嘲贾胡。"],"title":"游西峰院留别友人"}
