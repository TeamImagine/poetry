{"author":"陆游","id":36227,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["五更束带聴朝鸡，出省还家日已西。","酒市雨余青斾重，河桥风爽紫骝嘶。","久惭旅饭糜仓粟，常忆新橙𢭏脍韲。","万事似棋聊尔耳，年来着数不胜低。"],"title":"入省 出省"}
