{"author":"魏野","id":188565,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["长安春色自依依，大命移应地不知。","蔓草已迷双凤阙，千花犹照九龙池。","岂无东合开今日，尚有南山似旧时。","一月悠悠游不足，青门欲出步迟迟。"],"title":"长安春日书事"}
