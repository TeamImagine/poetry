{"author":"陆游","id":34102,"strains":["仄仄平平平，仄仄平平平。","仄仄仄○平，仄仄仄仄平。","平平仄平仄，仄仄仄仄平。","仄仄仄平仄，平平仄平平。","仄仄仄仄仄，仄仄平○平。","平平仄○仄，平仄仄仄平。","仄仄平仄仄，平平仄平平。","仄平仄仄平，仄仄仄仄平。","仄仄仄仄仄，平仄仄仄平。","平平仄平仄，仄仄平平平。"],"paragraphs":["野性安衡茅，杰屋愁耽耽。","上不补县官，下有肉食惭。","虽非策云骥，实鄙作茧蚕。","失计不容悔，渔蓑换朱蓝。","少壮尚可力，老大真难堪。","今朝意颇豁，村舍寄半酣。","玉版烹雪笋，金苞擘霜柑。","岂惟写我忧，亦以税我骖。","弄笔作一笑，何用与客谈。","逡巡上车去，湿翠浮烟岚。"],"title":"村舍小酌"}
