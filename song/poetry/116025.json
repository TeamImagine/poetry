{"author":"刘克庄","id":116025,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["玉守清无一点尘，泠泠笙鹤下青旻。","大期爵德尊三者，上界神仙第一人。","经画中原皆向化，燮调四序总如春。","自怜九袠须眉老，笼鸽难陪祝寿宾。"],"title":"容堂生日"}
