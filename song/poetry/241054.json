{"author":"周紫芝","id":241054,"strains":["平平仄仄仄，仄仄平仄平。","平仄平平平，仄平仄仄平。","仄平仄仄仄，平平仄平平。","平平平○平，仄仄仄○平。","平仄平仄平，平平仄仄○。","○平平仄仄，仄仄平○平。","平平仄平仄，平仄仄仄平。","仄平平仄平，仄仄仄仄平。","平平○平仄，仄平仄平平。","平平仄仄仄，仄仄○○平。","平平平仄仄，仄仄仄仄平。","仄平仄仄仄，仄○仄平平。","仄仄仄仄仄，平平仄平平。"],"paragraphs":["曹瞒举汉鼎，一目窥九州。","凌轹欺孤儿，大蒙口舌羞。","左慈有道者，何为与之游。","堂堂清献公，盛德岂操俦。","鳌乃元放徒，为公亦少留。","了知高世士，至意俱难求。","先生两琴鹤，清节贯白头。","雅宜鸿宝书，取火遽自投。","公今骑箕尾，笑谈阅千秋。","椿年亦细事，蚁梦轻封侯。","强侯公自出，矫矫亦此流。","作诗纪异事，誓将踵前修。","愧乏大手笔，为公著嘉猷。"],"title":"张鳌诗"}
