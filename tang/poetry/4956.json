{"author":"独孤及","id":4956,"strains":["平仄平仄仄，仄仄平仄平。","仄仄平仄平，仄仄仄仄平。","仄仄平平仄，○平仄平平。","平平仄平平，平仄平平平。","仄仄仄仄仄，○○平仄平。","平平仄平平，平平仄○平。","仄仄○平仄，仄平仄仄平。","○平平平仄，仄仄平平平。"],"paragraphs":["谁谓乡可望，望在天地涯。","但有时命同，万里共岁华。","昨夜南山雨，殷雷坼萌芽。","源桃不余欺，先发秦人家。","寂寂户外掩，迟迟春日斜。","源桃默无言，秦人独长嗟。","不惜中肠苦，但言会合赊。","思归吾谁诉，笑向南枝花。"],"title":"伤春怀归"}
