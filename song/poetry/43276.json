{"author":"范成大","id":43276,"strains":["仄仄仄○仄，平平仄○平。","○仄仄○平，仄平平仄平。","仄仄平平○，仄仄平○平。","平平仄平仄，平仄平仄平。","仄平平仄仄，平平平仄平。","仄仄仄仄仄，○平仄平平。","仄平平平平，平仄平仄平。","平平仄平平，仄平平仄平。","平平仄平平，仄仄仄平平。","○平仄仄仄，平仄平平平。","平仄仄仄平，仄平仄平平。","仄仄仄○仄，仄○平仄平。"],"paragraphs":["建子玉杓直，黄昏月如霜。","除道启柴扃，客来巾履忙。","满炷寒缸油，共此书檠光。","平生卜邻愿，何意登我堂。","定交吾岂敢，南荣惭伯阳。","执手道古作，遗篇记河梁。","破窗风鸣悲，孤客多慨伤。","危肠不救饥，我诗安得昌。","成章类村歌，但可侣牛羊。","收功翰墨薮，微子谁能良。","开卷得雅音，玉銮导旗常。","闭户坐相念，雪深梅暗香。"],"title":"次韵子永见赠建除体"}
