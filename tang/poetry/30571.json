{"author":"罗隐","id":30571,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["洞庭霜落水云秋，又泛轻涟任去留。","世界高谈今已得，宦途清贵旧曾游。","手中彩笔夸题凤，天上泥封奖狎鸥。","更见南来钓翁说，醉吟还上木兰舟。"],"title":"秋晓寄友人"}
