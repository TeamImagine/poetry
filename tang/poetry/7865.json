{"author":"奚贾","id":7865,"strains":["仄仄平仄仄，平平仄仄○。","仄平平平平，仄平平仄平。","仄仄○平仄，仄○平仄平。","平平平仄仄，仄仄平仄平。","仄仄仄平仄，○平平仄○。","仄平平平平，平仄平仄平。"],"paragraphs":["日入溪水静，寻真此亦难。","乃知沧洲人，道成仍钓竿。","漾檝乘微月，振衣生早寒。","纷吾成独往，自速耽考槃。","已息汉阴诮，且同濠上观。","旷然心无涯，谁问容膝安。"],"title":"严陵滩下寄常建"}
