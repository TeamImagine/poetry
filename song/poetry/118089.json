{"author":"吴渊","id":118089,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["十一年如一欠伸，今朝又得快登临。","半城杨柳春风满，四野桑麻雨露深。","槛外翠峰重入眼，樽前白发遂惊心。","感今怀昔凭栏处，不觉崦嵫日已沈。"],"title":"横碧堂"}
