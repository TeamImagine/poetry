{"author":"皇甫泌","id":68002,"strains":["仄仄平平仄，仄仄仄平平。","仄仄仄○仄，仄仄平平平。","仄仄○仄仄，平仄平平平。","仄仄平仄平，平平平仄平。","仄仄仄仄仄，○仄仄平平。","平仄仄仄○，仄平平仄平。","仄平○仄平，平平平仄平。","平平仄平仄，仄仄平平平。","平平仄仄仄，平平仄仄平。","平仄仄平仄，平仄平平平。","仄○平仄仄，平平仄仄平。","仄平平仄○，仄平平仄平。","平平仄仄平，平○平仄平。","仄平仄仄仄，○平○○平。"],"paragraphs":["昔在童蒙岁，学礼暨诗书。","肃肃秉庭训，罔敢宁斯须。","积习将一纪，心目多勤劬。","本此修拙辞，阶之登仕途。","得以施所学，闻者谓之迂。","吾道固未行，或嗤为腐儒。","腐诚如所云，儒非吾敢居。","时英贱民政，亦诮官之麄。","嘉言屡诒勗，周旋画伟谟。","胡不事章句，清贵无加于。","我闻今学者，为人不自图。","六朝文物壅，化源由是枯。","华文愧不能，迷深甘守株。","古人不得见，临风重欷歔。"],"title":"送梵才上人归天台  其一"}
