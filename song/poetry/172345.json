{"author":"长倩","id":172345,"strains":["平平仄仄平，仄仄平仄仄。","○○平○平，仄仄仄仄仄。","平平○仄仄，仄仄平平仄。","仄○平仄平，？仄仄平仄。","仄仄平平平，平平平仄仄。","○○仄平仄，仄平平仄仄。","平仄仄平平，仄平仄平仄。","仄平仄平仄，仄仄平平仄。","仄仄仄平平，仄平○仄仄。","仄平平平平，仄仄平平仄。","仄平仄仄仄，仄仄仄平仄。","仄平仄平仄，平平平仄仄。","平平○仄仄，仄仄平仄仄。","仄仄平仄仄，仄仄仄仄仄。","○平仄○仄，平仄仄○仄。"],"paragraphs":["先生有古风，杳出尘外格。","犹如陵空鸿，矫矫奋六翮。","锵金中律吕，咏性甘糠核。","苦调非孟酸，□适鄙韩窄。","逸韵肩曹刘，雄词卑甫白。","空遗茂陵稿，未前宣室席。","瓌宝岂终埋，简编缀陈迹。","予生诵风雅，嗜好真成癖。","盥手读终篇，喜同藏拱璧。","裔孙文昌郎，授受良珍惜。","小巫畏大匠，累句屡承索。","续貂愧非尾，成裘由聚腋。","皇华间白雪，杂唱纷缴绎。","意欲扬祖美，不问玉与石。","长言拙称赞，徒慕郢中客。"],"title":"题清芬阁"}
