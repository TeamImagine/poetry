{"author":"方一夔","id":152373,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["花神衣补去青宫，紫阵红围一夜空。","华发龙钟寒食酒，青芜狼藉落花风。","雨声点滴春愁里，世态侵寻客路中。","我欲凭高寄萧散，暂舒老眼数归鸿。"],"title":"春晚杂兴四首  其三"}
