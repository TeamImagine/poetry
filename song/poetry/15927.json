{"author":"范浚","id":15927,"strains":["○平仄平仄，仄仄仄仄仄。","平○○仄仄，仄仄仄平仄。","○仄○○平，仄仄仄平仄。","平○仄平○，仄仄仄平仄。","平平平平仄，仄仄平仄仄。","○平○仄平，仄仄仄平仄。","仄平仄平仄，平仄平仄仄。","仄仄平仄平，平仄仄平仄。","仄平仄平平，仄仄仄平仄。","平平平仄○，仄仄平仄仄。"],"paragraphs":["磨砖不成镜，画餠不可食。","谈空如画餠，要匪实消息。","泥有如磨砖，未免见排辟。","筹量有无中，背道费寻觅。","先天为心祖，此事冥太易。","空毋堕渺茫，有勿着声色。","勿同半生灭，邪见徒役役。","万有齐一虚，寥廓鸟无迹。","至虚本非无，岂谓滞神识。","佳哉僧肇论，妙意真的的。"],"title":"次韵六兄茂永论有无之作"}
