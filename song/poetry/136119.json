{"author":"利登","id":136119,"strains":["仄平○平仄仄仄，平仄仄平○平仄。","仄平平仄○仄平，平仄仄仄平仄平。","平平仄仄仄平仄，平平平仄仄平仄。","○平○仄仄仄平，平平仄仄平仄平。","仄平仄仄仄平仄，仄仄仄仄○仄仄。","仄○平仄平仄平，平平仄仄仄○平。","○○仄仄平仄仄，仄平仄仄仄平仄。","仄平仄仄平仄平，○仄仄仄平平平。","平仄平平仄平仄，平平仄仄平平○。","平平○仄仄○平，仄仄仄仄○平平。","平平仄仄平平仄，平仄平平平仄仄。","仄平仄仄仄仄平，平平仄仄平平仄。","仄仄平平平○平，平平仄平平平平。","平平平仄仄○仄，仄仄平平仄平仄。","平仄○仄○仄平，仄仄仄仄平仄仄。","平平仄仄仄仄仄，平仄仄仄仄平平。","平平仄仄仄平仄，仄仄仄○平平平。","仄仄仄平平平平，平平○仄○平平。"],"paragraphs":["我来苍山未一日，平固弄兵剽宁邑。","此时乌合犹惧官，风鹤入耳心早寒。","来无与角去无捕，堂堂墟邑自来去。","堕军长寇那可言，初时数百俄数千。","受旗翕忽亘千里，聚落一烬如卷水。","就中闺女尤可愁，肩缗背箧步牵牛。","重重阙地搜伏窖，谓无白日再天晓。","我时避盗逃佛岩，亲眼见盗循山南。","红葛蒙头履躔顶，萦身锦被翻红浪。","招贤三尺刃如霜，夹以巨盾张朱枪。","皇皇我寨神呵护，山上澄明山下雾。","路迷踯躅不敢前，依依遂犯连湖去。","六盗飞红登其巅，环山叫呼声连天。","纷纷球雪半空落，赤子甘心自投壑。","州忘县邑县忘乡，我实自弱非贼彊。","捐金买静恐不售，尸祝鼠辈拖朱黄。","何人此日不为盗，已矣独叹吾生忙。","已矣独嗟吾生忙，乾坤回首空斜阳。"],"title":"梅川行"}
