{"author":"吴惟信","id":118279,"strains":["仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["不以一闲为至乐，拟将短铗向谁弹。","事于错处知天理，心到灰时始岁寒。","梁燕语分春寂寞，海棠愁入雨阑干。","故人散尽江湖远，虽有新诗寄亦难。"],"title":"寄金陵楼制参监丞"}
