{"author":"罗隐","id":30566,"strains":["仄平仄仄平平平，仄平平仄平仄平。","○平仄仄仄仄仄，仄仄仄平平○平。","平仄仄平平仄仄，平平仄仄仄平平。","仄平○仄平○仄，○仄平平仄仄平。"],"paragraphs":["汉阳渡口兰为舟，汉阳城下多酒楼。","当年不得尽一醉，别梦有时还重游。","襟带可怜吞楚塞，风烟只好狎江鸥。","月明更想曾行处，吹笛桥边木叶秋。"],"title":"忆夏口"}
