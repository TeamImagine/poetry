{"author":"释道潜","id":203196,"strains":["平平仄仄仄，仄仄平仄仄。","平平仄平平，仄仄平仄仄。","仄平○仄平，平仄仄平仄。","平平仄平仄，平仄仄仄仄。","平平仄平平，平仄○平仄。","○仄仄平平，仄平平仄仄。","平平仄仄仄，平仄平仄仄。","平平○平平，平仄仄仄仄。","平平平仄仄，仄仄平○仄。","○仄仄仄平，○仄平○仄。"],"paragraphs":["崧阳古令尹，制锦夸妙手。","鸣弦对高堂，坐使风俗厚。","政成思考槃，觞豆宴宾友。","开亭面缑岭，佳致昔未有。","云烟霭葱昽，青壁冠星斗。","王子果真仙，揖君千载后。","鸾车驻缥缈，仿佛容暂偶。","天风吹箫笙，凄响落户牖。","纷纷惊坐客，往往为回首。","相顾勿复言，且进杯中酒。"],"title":"揖仙亭"}
