{"author":"苏舜钦","id":90442,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄仄平仄，仄仄平平平仄平。","仄仄平平仄平仄，平平仄仄仄平平。"],"paragraphs":["当年共醉此桥边，道旧狂歌至暮天。","得句旋题新竹上，移舟还傍乱花前。","君埋尘土骨应化，我逐风波心欲燃。","落日长号感人事，沙头寂寞上渔船。"],"title":"秀州城外九里有竹树小桥予十八年前与友人解晦叔饮别于此今过之景物依然而解生已亡悲叹不足复成小诗"}
