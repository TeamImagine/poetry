{"author":"陈起","id":116434,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["寒釭旋擿动冥搜，泓玉摩研万象愁。","铁版响廊催早粥，铜壶添水易新筹。","一声鸡唱惊残梦，再听鸦群过小楼。","可惜秋光帷帟隔，料应河汉五更收。"],"title":"闻邻寺粥"}
