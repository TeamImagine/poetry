{"author":"李曾伯","id":129718,"strains":["仄平○仄平平平，平仄平仄○平平。","仄平仄仄仄平仄，平平仄仄平平平。","平平仄平仄仄仄，仄仄平仄仄平平。","仄平平仄仄仄仄，仄平仄仄仄平平。","仄平平平仄○仄，平仄仄○平仄平。","平平平仄仄平仄，平仄平仄平平平。","仄平平仄仄平仄，仄仄仄仄○平平。","平平平仄仄平仄，仄仄仄仄平平平。","仄平仄仄仄仄仄，仄仄仄仄○平平。","平平仄仄仄仄仄，仄仄仄仄平平○。","仄平仄仄仄仄仄，平仄○仄仄平○。","仄平平仄仄○仄，平仄○仄平平平。","○平仄仄仄仄仄，平平仄仄平平平。","平平平仄平○仄，仄仄仄仄○平平。","平○仄仄仄平仄，仄平○仄平平平。","仄平仄仄仄仄仄，平平仄仄平平平。","平平平仄平仄仄，仄仄仄仄仄仄平平平。","平平仄平仄○仄，平平仄平平平平。","仄平平仄仄仄仄，仄平仄仄平○○。","仄平平仄仄平仄，平仄平仄平平平。"],"paragraphs":["乐郊从昔推南州，今控西鄙犹心喉。","碧虚境界富登览，前贤故址存风流。","斯楼枕江屹雉堞，俯瞰寒碧潜蟠虬。","夕佳朝爽在几席，岸巾拄笏供遨头。","迩年胡雏肆狙伺，南北不间风马牛。","经营墉壑备亭障，旗鼓讙亮雄谯楼。","岿然东壁乃头角，适与壤会将谁修。","斯何时也事斯役，或者食肉非良谋。","缅怀昨梦阅十载，不谓白首重来游。","虽然左腹证日急，类舍剑栈窥江油。","视兹罅漏弗补葺，毋乃闲暇忘绸缪。","梓人余力建重屋，吾意正岂舒吾眸。","三湘百粤类砥柱，金城额额江浮浮。","黄茅薰炙鸢堕水，不费矢镞空群酋。","畴其载笔纪崖右，落成且也陈觥筹。","筑惟甲戌继费誓，城沂亦仿书春秋。","吾皇神武光四表，自此丑类岂复能虔刘。","佳哉此诗幕中彦，孤凰一鸣惊群啾。","带𥮾梅雪久绝响，眼前有景君兼收。","谩搜枯腹欲貂续，祗觉颜汗包骍羞。"],"title":"湘南楼落成和林书记韵"}
