{"author":"汪元量","id":163122,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["不弹长铗叹无车，独倚枯筇面碧虚。","兵破乡村人住少，火烧桥道客行疏。","云低天阔鹰呼隼，水落溪喧獭趁鱼。","东骛西驰归未得，明朝又是岁将除。"],"title":"岁暮过信州灵溪"}
