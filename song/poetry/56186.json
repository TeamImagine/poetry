{"author":"张孝祥","id":56186,"strains":["平仄平仄仄，仄平仄仄仄。","平平仄平仄，仄平仄○仄。","仄平平仄仄，仄仄仄平仄。","仄仄○平平，仄仄仄仄仄。","仄平仄平仄，仄仄仄平仄。","仄仄仄平仄，仄仄仄○仄。","仄平仄仄平，仄仄平仄仄。","仄仄○仄平，平仄仄仄仄。","平平仄平仄，仄仄仄仄仄。","仄仄仄○平，平仄仄仄仄。","平平平仄仄，仄仄仄平仄。","仄平仄仄仄，○仄仄平仄。","平仄平平仄，仄仄仄仄仄。","平平○仄平，○仄仄平仄。","仄仄仄仄平，平仄仄仄仄。","平平平平仄，仄仄平仄仄。","仄仄平仄平，平仄仄○仄。","仄仄仄仄平，仄仄仄仄仄。","仄平平平仄，仄仄仄平仄。","平平仄仄仄，平仄仄仄仄。","仄仄平仄平，平○仄平仄。","仄仄仄仄仄，仄仄平○仄。","平平仄仄仄，仄仄仄平仄。"],"paragraphs":["吾友林少颖，读书不计屋。","抄书手生茧，照书眼如烛。","往时群玉府，上直对床宿。","夜半闻吾伊，我睡已再熟。","此君抱高节，雪柏映霜竹。","造物乃儿戏，卧病在空谷。","尚能作手书，寄我成一束。","我懒更愧渠，终岁不报复。","今来见江子，少颖俨在目。","不必不如师，惟子肖甚速。","持身严法律，自爱比冰玉。","学官冷彻骨，三月食无肉。","危坐谈仁义，口吻若布谷。","时能从我游，骑马踏溪渌。","定自我辈人，胸次不碌碌。","惟皇开洪业，大厦非一木。","岂有梁栋姿，而令久淹辱。","愿子益宠珍，即日马首北。","我怀山林去，扫迹混樵牧。","躬耕得薄少，持用供水菽。","稍远声利场，真胜万锺禄。","但恨与子别，醉语成谆复。","因书寄少颖，以写我心曲。"],"title":"赠江清卿"}
