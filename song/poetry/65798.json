{"author":"陈傅良","id":65798,"strains":["仄仄平平平，仄仄平仄仄。","平平仄平平，平仄仄平仄。","平平平仄仄，仄仄平平仄。","仄平仄仄平，仄仄○仄仄。","仄○平仄仄，仄○平仄仄。","平平仄仄平，仄仄平平仄。","仄仄仄平平，仄仄平平仄。","平平平仄平，仄仄平平仄。","仄仄仄仄仄，仄仄仄平仄。"],"paragraphs":["地向东南倾，石际沧海立。","蛟鼍限波涛，鸡犬得城邑。","居然通国望，跋莫他山及。","道人独有之，置屋三四级。","几看星月烂，却听风雨急。","于今二百年，我共冥鸿集。","晤语夕阳低，对酒秋旻湿。","明朝江上舟，避雨渔翁笠。","邂逅一俛仰，此道可于邑。"],"title":"游白石岩"}
