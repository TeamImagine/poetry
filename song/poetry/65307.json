{"author":"吕祖谦","id":65307,"strains":["仄平仄仄仄，仄仄仄仄平。","平平平平平，仄仄平平○。","仄平平仄仄，平仄平平平。","平平仄平仄，仄仄仄仄平。","平平平仄平，○仄平仄平。","仄仄仄○仄，平平平仄平。","平平仄平○，平平仄平平。","仄○仄仄仄，平平仄平平。","平平仄平平，平○仄仄平。","仄仄平仄仄，仄仄平平平。","平平仄仄仄，仄仄平平○。","平平仄平仄，仄平○○○。","仄仄平○仄，仄仄平○○。","仄平仄仄仄，仄仄平平平。","仄仄仄仄仄，仄仄平仄平。","平平仄仄仄，平仄○平平。","仄平仄平仄，平仄平仄平。"],"paragraphs":["定交不在蚤，意合盖已倾。","胡侯西南来，两载同书檠。","与人徐有味，于世初无营。","虚舟澹容与，未易宠辱惊。","鱼龙同一波，中有千丈清。","道气自深稳，名言常简明。","南宫接东观，天衢势方亨。","梦回得远信，窥檐渚鸿鸣。","开书见连环，归兴浩已盈。","子政方校录，令伯俄陈情。","都门日毂击，杂袭炎凉并。","谁知此麾盖，独为思亲行。","夹道皆叹息，始识真重轻。","古来聚散地，雪野天峥嵘。","别袖不可挽，宿昔洲渚生。","君臣有大义，忠孝相持衡。","勉哉楙明德，清庙须栋甍。"],"title":"送胡子远著作知汉州分韵得行字"}
