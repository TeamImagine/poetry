{"author":"杜甫","id":2593,"strains":["平仄仄平仄仄仄，平○仄仄平平仄。","平仄○平平仄○，仄平仄仄平平仄。","○平仄仄平平仄，平平仄平平仄仄。","平平仄仄○平平，仄仄平平仄平仄。","仄仄平平仄平仄，仄平仄仄平○仄。","仄平仄仄仄仄○，仄仄平○仄平仄。","仄平仄仄仄仄平，平仄仄仄○平○。","仄平平仄仄仄仄，仄仄仄仄○○平。","平平仄仄仄仄仄，仄仄仄仄平平○。"],"paragraphs":["巢父掉头不肯住，东将入海随烟雾。","诗卷长流天地间，钓竿欲拂珊瑚树。","深山大泽龙蛇远，春寒野阴风景暮。","蓬莱织女回云车，指点虚无是征路。","自是君身有仙骨，世人那得知其故。","惜君只欲苦死留，富贵何如草头露。","蔡侯静者意有余，清夜置酒临前除。","罢琴惆怅月照席，几岁寄我空中书。","南寻禹穴见李白，道甫问信今何如。"],"title":"送孔巢父谢病归游江东兼呈李白"}
