{"author":"李公麟","id":211242,"strains":["仄仄平平仄仄平，仄平仄仄仄平平。","平平仄仄平仄仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["鞅掌栖迟一亩宫，愤听更柝及晨钟。","黄华慰眼祗尔许，绿蚁于人亦漫逢。","几日囊篇赓不逮，三时庭步笑相从。","近来寻却家山梦，投枕和衣睡更浓。"],"title":"和邓慎思重九考罢试卷书呈同院诸公二首  其二"}
