{"author":"贺铸","id":213131,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["树竹开窗小屋东，低檐却日竹通风。","长年驰骛欲何往，终日退藏于此中。","未厌睡魔常有在，若思人事即无穷。","躬耕不是悠悠计，来作苏门邻舍翁。"],"title":"寄题狄丘李伟官舍东斋"}
