{"author":"孟郊","id":11963,"strains":["仄平仄仄平，平仄○○平。","仄仄平仄仄，平平平平平。","平平仄平平，平仄平仄平。","仄○仄仄仄，平仄平平平。","仄平仄仄○，仄仄平仄平。","仄仄仄仄仄，○平仄平平。","仄平仄平仄，仄平平平平。","仄仄仄平仄，仄平平仄平。","仄平仄仄平，仄仄平仄平。","仄仄平仄平，仄仄平平平。","平仄平仄仄，仄平仄仄平。","仄仄仄平仄，仄平平平平。","平仄仄平仄，平平仄○平。","平○仄平仄，仄平仄平○。","平平仄平仄，仄仄仄平平。"],"paragraphs":["万株古柳根，挐此磷磷溪。","野榜多屈曲，仙浔无端倪。","春桃散红烟，寒竹含晚凄。","晓听忽以异，芳树安能齐。","共疑落镜中，坐泛红景低。","水意酒易醒，浪情事非迷。","小儒峭章句，大贤嘉提携。","潜窦韵灵瑟，翠崖鸣玉珪。","主人稷卨翁，德茂芝术畦。","凿出幽隐端，气象皆升跻。","曾是清乐抱，逮兹几省溪。","宴位席兰草，滥觞惊凫鹥。","灵味荐鲂瓣，金花屑橙韲。","江调摆衰俗，洛风远尘泥。","徒言奏狂狷，讵敢忘筌蹄。"],"title":"与王二十一员外涯游枋口柳溪"}
