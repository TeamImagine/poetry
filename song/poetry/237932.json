{"author":"王庭珪","id":237932,"strains":["平平仄平仄仄仄，仄仄平平仄平仄。","仄平平仄仄平平，仄仄平平仄平仄。","仄仄平平平仄仄，仄平平仄平平仄。","○平平○仄平平，仄仄平平仄平仄。"],"paragraphs":["君章梦吞五色翼，未羡充宗得文石。","远孙词采亦班班，复见光芒动奎壁。","我住江南君住北，北人今作江南客。","论诗争胜类摴蒱，一喝成卢子俱黑。"],"title":"次前韵酬罗思义"}
