{"author":"齐己","id":41792,"strains":["平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["南岳别来无约后，东林归住有前缘。","闲搜好句题红叶，静敛霜眉对白莲。","雁塔影分疏桧月，虎溪声合几峰泉。","修心若似伊耶舍，传记须添十九贤。"],"title":"寄怀东林寺匡白监寺"}
