{"author":"强至","id":182527,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["忆初识面越庠时，余教尝蒙觉后知。","早念儿童能刻赋，晚逢夫子许言诗。","从容江介心方壮，蹭蹬京华鬓已衰。","道旧不须亲握手，满篇往事略无违。"],"title":"依韵走笔和答徐无畏见招"}
