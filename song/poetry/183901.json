{"author":"刘攽","id":183901,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["云水东南万里来，宦情羁思两悠哉。","旧交备礼矜垂老，晚辈多端谤不材。","匠石颇知几死木，火炉容有复然灰。","过梅收潦秋风起，待得鸿飞燕子回。"],"title":"云水"}
