{"author":"徐元杰","id":122913,"strains":["仄仄平平仄仄平，仄平平仄仄平仄。","仄平仄仄平平仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["壮岁能官不厌卑，怆怀霜露蚤知几。","扣其学问中心得，如此典型今代希。","天子诏之坚逊避，朝端达者夙瞻依。","甲辰重晤言前定，痛述生平泪忍挥。"],"title":"挽吴准斋"}
