{"author":"张伯玉","id":135612,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["十年前倅北州来，平日风情尚壮哉。","玉水声中寒濯笔，石楠乡里夜衔杯。","可怜白首成何事，犹得红旌向北回。","太守故人应笑我，践言堪愧子陵台。"],"title":"至和中得倅新定今领福唐再经此郡感旧书怀因呈使君刘孝叔"}
