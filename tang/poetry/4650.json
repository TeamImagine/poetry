{"author":"元结","id":4650,"strains":["仄仄仄○○，仄○平仄平。","仄仄○平平，仄仄平平平。","仄○平○仄，仄○平仄○。","仄○平○仄，仄○仄○平。","平平平仄仄，平仄仄平平。","平平○平仄，平仄平仄○。"],"paragraphs":["古昔有遗叹，所叹何所为。","有国遗贤臣，万事为冤悲。","所遗非遗望，所遗非可遗。","所遗非遗用，所遗在遗之。","嗟嗟山海客，全独竟何辞。","心非膏濡类，安得无不遗。"],"title":"系乐府十二首 古遗叹"}
