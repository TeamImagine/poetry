{"author":"赵蕃","id":75102,"strains":["仄仄平仄仄仄仄，平平平平仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平仄仄仄。"],"paragraphs":["负笈初忘道阻长，求船翻为岁犇忙。","一尊故惜时重与，四海当知别未尝。","渭北江东无异辙，太虚明月本同光。","属公忽讳轻为别，遣客仍知醉不忘。"],"title":"告别晦庵晦庵有惜别语因用张志和答陆羽问作诗呈之"}
