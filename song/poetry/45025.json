{"author":"杨万里","id":45025,"strains":["仄仄平仄平，仄平平仄仄。","仄平仄仄仄，仄仄平仄仄。","○仄仄仄平，仄仄平仄仄。","仄平平仄平，平仄仄仄仄。","平仄仄仄○，仄仄仄仄仄。","仄平仄平平，仄仄平○仄。","仄平仄仄平，仄仄仄仄仄。","仄仄仄○仄，平仄仄仄仄。"],"paragraphs":["子在人每憎，子亡憎者恻。","自吾失此友，但觉生意息。","犹解梦里来，岂子馀此忆。","死生知有无，贤圣或未测。","浑作白日看，不记夜许黑。","尚怜紫鸾姿，未举先折翼。","只惊玉雪容，冷面带古色。","梦泪觉犹湿，悲罢喜有得。"],"title":"梦亡友黄世永梦中犹喜谈佛既觉感念不已因和梦李白韵以记焉二首  其一"}
