{"author":"韩淲","id":86094,"strains":["○平仄○仄，平仄平平平。","仄平仄仄仄，仄仄仄平平。","○平仄平仄，仄仄仄平平。","平平平平○，仄平仄○平。","仄仄平平平，仄仄○仄平。","平平平仄仄，平平○○仄。"],"paragraphs":["当年二三老，曾醉溪山堂。","至今月露底，草木有余香。","兴言我良友，六月此追凉。","还同章泉叟，访之以相羊。","夜久清辉寒，水际如雪光。","谁知幽绝处，怀贤正难忘。"],"title":"溪山堂曾宏甫作徐师川吕居仁曾吉甫王元渤郑顾道晁恭道王起岩吴传朋徐明叔游咏之地"}
