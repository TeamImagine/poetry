{"author":"郭祥正","id":192166,"strains":["仄仄仄平平，仄仄平仄仄。","平平仄平仄，○○仄平仄。","平平平平平，仄仄仄仄仄。","平平平仄○，平仄仄仄仄。","○平仄仄平，仄仄平仄仄。","仄○○平平，平平○仄仄。","仄平仄平仄，平仄仄仄仄。","仄平仄仄平，平仄仄仄仄。","○仄仄仄平，平仄○○仄。","仄平仄平仄，仄仄仄平仄。"],"paragraphs":["一鸟忽惊鸣，众鸟高下噪。","飘风自南至，汹汹结阴瀑。","须臾江涛翻，石裂巨木倒。","禾麻安愗论，畦陇漭若扫。","苍天本好仁，孰使风伯虣。","有叟重咨嗟，吾年行已耄。","此风未尝见，神理所诫告。","我因谕彼侬，天地广覆焘。","噫气亦偶然，何必泥应报。","掉头不吾顾，植杖复悲悼。"],"title":"大风"}
