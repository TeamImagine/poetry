{"author":"张耒","id":217526,"strains":["仄平平仄仄，平仄仄平平。","平平仄仄仄，仄仄仄平平。","仄平仄○仄，平仄仄仄○。","仄仄仄平仄，仄仄仄仄平。","仄仄仄仄平，平仄平仄平。","平平○仄平，仄仄仄仄平。","平平仄平仄，仄仄仄仄平。","仄平仄仄平，仄仄仄仄平。","平仄平仄平，仄仄仄仄平。","平平仄仄仄，仄仄平仄平。","平平仄平平，仄○平平平。"],"paragraphs":["昨宵风月好，携手得吾人。","南街访老鹤，夜扣主人门。","入门未相见，清唳已可闻。","见我展双翅，俯啄意甚驯。","访药偶有之，初尚疑未真。","今晨堕我前，获此万里珍。","披图验良是，入药定有神。","望兹以试方，辅此老病身。","嗟我天所穷，一事百苦辛。","兹游乃辄遂，造物良已仁。","因歌遂成诗，往调柯山君。"],"title":"七日晚同潘郎乘月到栾家观鹤问石生羚羊角偶有之今早惠角一对良真是也吾药遂成欣然作诗"}
