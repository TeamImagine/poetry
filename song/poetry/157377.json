{"author":"韩维","id":157377,"strains":["仄仄仄平仄，平平仄平平。","○仄○仄仄，仄仄仄仄仄。","仄○平仄平，平○平平平。","○仄仄○仄，平平平○○。","○平仄平仄，仄仄仄仄○。","平平仄○仄，○平仄○平。","平平平平仄，平○仄○平。","平平仄平仄，○仄平仄平。","平○平仄平，平仄平仄平。","仄平仄平仄，平平仄平平。","平○仄仄仄，平仄仄○平。","平平平仄仄，平仄平仄平。","仄平仄仄平，仄仄平仄平。","仄平平平平，仄仄平仄平。","平平仄平仄，仄仄平仄平。"],"paragraphs":["抱疾伏田里，晨昏结烦忧。","如彼衣上垢，岁久不可漱。","忽闻车马音，来过吾庐幽。","相见一长恸，悲风为迟留。","张灯具餐饭，涕泗稍复收。","南堂夜相对，油然破离愁。","虽无盈樽酒，清论代献酬。","高篇璨成诵，输写殊不休。","婆娑双凤凰，飞舞光彩浮。","忽然变瑰怪，风霆拔金虬。","倾听魄已悸，何暇测其由。","君家门阀大，先世勤令猷。","晋公典册文，太尉廊庙谋。","子孙今多才，信矣阴德流。","还辕欲何语，赠子诗聿修。"],"title":"送王氏兄弟"}
