{"author":"刘攽","id":183918,"strains":["仄仄仄平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三百纵横事不平，古今仙俗判昏明。","已居胜势谁前敌，独暗机先误必争。","寥落寒星天欲晓，稀疏过雁雨初晴。","南阳画诺庭无讼，正赖君诗得此声。"],"title":"次韵和通判库部会棋"}
