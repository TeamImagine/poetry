{"author":"王安中","id":233862,"strains":["仄仄仄○平仄平，平平仄仄平平平。","仄平仄平仄平仄，仄平平仄平平平。","○○仄仄仄平仄，○○仄仄仄平平。","仄平平仄仄仄仄，○平平仄平仄平。","仄平仄○仄○○，○仄仄平平仄平。"],"paragraphs":["雪里壁间枯木枝，东坡戏作无声诗。","霅川谪仙亦豪放，酒阑为吐云烟词。","相传秀色绝今古，正如四月出盆丝。","老僧遮护不许见，敲门游客遭慢欺。","我来拟看亦乘兴，兴尽却还君不嗤。"],"title":"戒坛院东坡枯木张嘉夫妙墨童子告以僧不在不可见作此示"}
