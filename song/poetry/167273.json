{"author":"宋无","id":167273,"strains":["仄仄平平仄，平平仄仄平。","仄平平仄仄，平仄仄平平。","仄仄○平仄，平平仄平○。","仄平○仄仄，○仄仄平平。","仄仄平平仄，平平仄仄○。","仄平平仄仄，平仄仄○平。","平平平平仄，平平仄仄○。","仄平平仄仄，平仄仄平平。","仄仄平平仄，平○仄仄平。","仄○平仄仄，仄仄仄平平。","仄仄平平○，平平仄仄平。","平平平仄仄，仄仄仄平○。"],"paragraphs":["宝地人来少，柽阴自晚晴。","片云依石润，孤磬出花清。","竹笕分泉细，檀烟上{叠毛}轻。","勒铭留水寺，应供宿江城。","适楚涛喧定，归吴雪滞行。","雨苔粘冻屐，廊叶覆闲枰。","琴为蛇纹买，书因鸟迹评。","眼高无佛祖，诗癖有山兄。","句妙唐风在，心空汉月明。","昼禅休树影，夜梵杂松声。","夏减游方兴，秋添住岳情。","何时修白业，去结懒残盟。"],"title":"答无住和太初韵见寄"}
