{"author":"陆游","id":36023,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["白发凭鞍一老翁，出门漏鼓尚冬冬。","凄凉旅思传呼里，零落新诗假寐中。","正苦文移来陆续，何由笠钓入空蒙。","浮生正自少如意，付与秋风吹断蓬。"],"title":"马上作"}
