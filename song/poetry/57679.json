{"author":"梅尧臣","id":57679,"strains":["仄仄仄仄○，平仄平仄仄。","仄平仄仄平，平仄平平○。","平平平仄仄，仄仄仄？仄。","仄平平平仄，仄仄仄平仄。","平平仄仄仄，○仄仄平仄。","仄仄仄仄仄，平仄仄仄仄。","仄平仄平仄，仄仄仄仄○。","○平仄仄平，平仄平仄仄。","仄平○仄平，平仄平仄○。"],"paragraphs":["本以谏诤称，今以财赋用。","所为各有能，何必于兹重。","东南周万里，海陆竭煮种。","敛之为公上，岂是与民共。","民方苦久弊，将缺太平颂。","有利得设施，无不可抑纵。","大都守绳墨，曷异虱处缝。","从来许国心，曾未苟禄俸。","愿无输羡余，终亦归侍从。"],"title":"送制置发运唐子方学士"}
