{"author":"刘威","id":25287,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["乌鹊桥成上界通，千秋灵会此宵同。","云收喜气星楼晓，香拂轻尘玉殿空。","翠辇不行青草路，金銮徒候白榆风。","彩盘花阁无穷意，只在游丝一缕中。"],"title":"七夕"}
