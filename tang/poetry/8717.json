{"author":"于鹄","id":8717,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["年老功成乞罢兵，玉阶匍匐进双旌。","朱门鸳瓦为仙观，白领狐裘出帝城。","侍女休梳官样髻，蕃童新改道家名。","到时浸发春泉里，犹梦红楼箫管声。"],"title":"送唐大夫让节归山"}
