{"author":"韩维","id":157980,"strains":["仄仄仄平平仄仄，平平仄仄仄平平。","平平平仄平平仄，仄仄平平仄仄仄。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["枕石漱流尘外趣，随缘应物谷中声。","更无宾主能酬对，自有儿孙可使令。","万古清风归法语，一轮明月伴经行。","鳌山成道知何日，时伫雷音警妄情。"],"title":"送海印住香严颂"}
