{"author":"范纯仁","id":184729,"strains":["仄平仄仄仄仄平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["主人忘倦客忘归，长忆江边惜别时。","日下青山犹促席，风冲画鹢正酬诗。","盘堆白玉鲈腴美，手擘黄金蟹壳肥。","今日相思孤戍里，尘沙满眼鬓垂丝。"],"title":"塞下追忆乌江之会寄李诚之待制"}
