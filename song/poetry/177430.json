{"author":"王禹偁","id":177430,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["除夜浑疑便白头，携壶相劝醉方休。","敢辞枕上三朝卧，且免灯前一夕愁。","薄命我甘离凤阁，多才君亦滞龙楼。","相逢不尽杯中物，何以支当寂寞州。"],"title":"岁除日同年冯中允携觞见访因而沉醉病酒三日醒而偶题"}
