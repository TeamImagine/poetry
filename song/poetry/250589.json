{"author":"沈与求","id":250589,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["木落空山不着行，寒梅长是占年芳。","未容霜女窥孤艳，定恐花神啬旧香。","竹杖穿林聊问讯，槿篱萦路巧遮藏。","谁能折寄江南恨，北客相看摠可伤。"],"title":"次韵郑维心探梅未花  其一"}
