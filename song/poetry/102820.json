{"author":"魏了翁","id":102820,"strains":["平仄○平平，平平仄平仄。","平平仄平仄，仄仄○仄仄。","平平仄仄仄，仄仄平仄仄。","平平平仄○，平仄平仄仄。","仄仄平仄仄，仄平仄平○。","仄平仄仄平，仄仄仄平仄。","平仄仄平平，？○平仄仄。","平○仄平仄，平仄平仄仄。","平平仄平仄，仄仄仄平仄。","仄○仄仄平，仄仄仄仄仄。","仄平平仄仄，平仄仄平仄。","仄仄仄平仄，仄仄仄平仄。","仄平仄平平，仄仄仄平○。"],"paragraphs":["烟草暝江湖，霜风缬郊垄。","黎明北门道，杂遝冠盖拥。","程侯倦左墄，引去何太勇。","泸江春信回，书殿星极捧。","帝念夔子国，侧耕地荒茸。","吏饕赋政烦，室罄小人恐。","申命亟移麾，遬驱毋上冢。","彤幨下霄汉，环珮锵璧珙。","山川洗凄戚，草木企孤耸。","斧斤刈伐余，急与护把拱。","古人为己学，非以博华宠。","事业贯千载，富贵不旋踵。","愿言树风声，永作蜀山重。"],"title":"送程左史以右撰知夔州分韵得重字"}
