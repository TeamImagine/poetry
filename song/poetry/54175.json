{"author":"项安世","id":54175,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["能使邦人保里闾，不能一日自安居。","废兴何敢于人怨，温饱从来作计疏。","旧景陆公新景贺，大题诗句小题庐。","慇慇唤我江西去，只用官船不用车。"],"title":"和高抚州用韵相招"}
