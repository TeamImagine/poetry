{"author":"苏辙","id":197526,"strains":["仄○平仄平平仄，○平仄仄平平仄。","仄平仄仄仄平平，仄仄平○平仄仄。","○平仄仄仄○仄，仄仄○仄仄平仄。","平平平仄仄仄仄，仄○仄平平仄仄。","仄平○仄平仄仄，平仄○平仄平仄。","平平仄仄平仄平，仄仄仄平平仄仄。","○平平平仄仄仄，平平仄仄平○仄。","平平仄○仄仄平，平仄○○仄○仄。","仄平仄仄仄仄仄，仄仄仄平○仄仄。","仄仄平平仄仄平，平平仄仄平平仄。","平平平○仄平仄，平仄平平○○仄。","平○○仄仄平仄，仄仄仄平平仄仄。","○仄平平仄仄平，仄仄平平仄平仄。","平仄平平仄仄平，平仄○平平仄仄。","平平仄平仄仄平，仄仄○○仄平仄。","仄平仄仄平仄平，平仄○平仄平仄。"],"paragraphs":["蜀中耆旧今无几，相逢握手堪流涕。","倦游潦倒不还家，旧俗陵迟真委地。","钱荒粟帛贱如土，榷峻茶盐不成市。","诗书乡校变古法，节行故人安近利。","欲归长恐归不得，归去相欢定谁是。","低徊有似羊触藩，眷恋仅同鸡择米。","中山先生昔所爱，南都摄尹私相喜。","穷冬夜长一事无，灯火相从夜深睡。","读书万卷老不废，感遇百篇深有意。","俗吏惟知畏简书，穷途岂意逢君子。","春风归骑忽西顾，平日高谈应且止。","朝骑疋马事朝谒，莫就一床寻梦寐。","犹有城西范蜀公，买地城东种桃李。","花絮飞扬酒满壶，谈笑从容诗百纸。","红尘暗天独不知，白首相看两无愧。","古人避世金马门，何必柴车返田里。"],"title":"送鲜于子骏还朝兼简范景仁"}
