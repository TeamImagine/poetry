{"author":"陆游","id":33772,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["葺得湖边屋数椽，茅斋低小竹窗妍。","墟烟寂历归村路，山色苍寒酿雪天。","性懒杯盘常偶尔，地偏鸡犬亦翛然。","早知栗里多幽事，虚走人间四十年。"],"title":"题斋壁"}
