{"author":"张籍","id":13478,"strains":["平平平仄仄，平仄仄平平。","仄仄平○仄，平○仄仄平。","平平仄仄仄，仄仄仄平平。","仄仄平平仄，平平仄仄平。","○平平仄仄，仄仄仄平平。","仄仄平平仄，平○仄仄平。"],"paragraphs":["郊原飞雨至，城阙湿云埋。","迸点时穿牖，浮沤欲上堦。","偏滋解箨竹，并洒落花槐。","晚润生琴匣，新凉满药斋。","从容朝务退，放旷掖曹乖。","尽日无来客，闲吟感此怀。"],"title":"和李仆射雨中寄卢严二给事"}
