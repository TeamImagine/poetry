{"author":"孔平仲","id":204183,"strains":["平仄仄平仄，平平仄仄平。","仄仄仄仄平，平仄仄○平。","平平仄仄仄，○仄仄○平。","仄仄仄仄平，仄平平仄平。","平平仄平仄，仄平平仄平。","仄仄○仄仄，仄○平平平。","仄平仄平仄，仄仄仄仄平。","仄仄仄平平，平平仄平○。"],"paragraphs":["金榜阅名姓，于今二十秋。","石陨鹢退飞，才命不相谋。","丝绳可比直，应笑曲如钩。","竹未遇蔡邕，有声谁见求。","匏瓜岂无蔓，奈何枝不樛。","土俗相慢侮，有如东家丘。","革囊贮珠玉，至宝勿暗投。","木若假先容，为君效绸缪。"],"title":"又奉朱明叟"}
