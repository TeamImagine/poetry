{"author":"释绍昙","id":142346,"strains":["仄平仄，仄仄仄，○平仄仄平平仄。","仄仄○○仄仄○，平平仄仄○○仄。","平○仄仄仄平平，○仄平平仄仄平。","仄○平平平仄仄，仄平平仄仄○平。","平平仄仄平平仄，○仄平平○仄仄。","平仄平仄仄平平，仄仄仄平平仄仄。","仄平仄仄仄平平，仄仄平平仄仄平。","？○仄仄仄○仄，平仄平平平○仄。"],"paragraphs":["大唐国，日本国，临风放出辽天鹘。","不隔重溟见得亲，依然却被重溟隔。","光禅拼不顾浑身，咬定牙关力访寻。","白浪堆头航一苇，普通年远只如今。","焚香扣我西来旨，三十乌藤敲出髓。","非佛非物亦非心，拟议白云千万里。","结成不共戴天冤，怒气蒸云走出门。","这回必要讨分晓，归问阿爷隆长老。"],"title":"日本国光禅人旋乡求语"}
