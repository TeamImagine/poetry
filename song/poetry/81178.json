{"author":"张镃","id":81178,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平仄仄，仄仄平平仄仄平。","仄仄平平平仄仄，仄平平仄仄平平。"],"paragraphs":["经年规划种酴醿，柳际春将一再归。","蔓草藩墙才放远，海棠桃杏得成围。","连宵冷月知予乐，数日条风挟鸟飞。","尽写前人题品句，诵声时撼绿窗扉。"],"title":"约斋西窗先有垂柳腊后四日辟地增植花数十辈"}
