{"author":"吴芾","id":18033,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["尘埃终日满华颠，忽见新诗堕我前。","溢目众篇虽杰出，惊人逸思独飘然。","秀如松桧枝枝老，好似珠玑颗颗圆。","自此得闻清庙瑟，懒从滩上听师涓。"],"title":"龚漕见示游山唱和诗卷用其首章和二篇  其二"}
