{"author":"廖刚","id":229657,"strains":["平平平仄仄平平，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["闽山家处锁烟霞，喜气潜随律报葭。","陆井效祥清骨相，梅丹呈瑞富才华。","牛刀异绩聊千室，棣萼英声又一家。","行看摩云上霄汉，定知仙种寿仍遐。"],"title":"贺魏议生日"}
