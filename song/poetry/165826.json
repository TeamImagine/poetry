{"author":"黎廷瑞","id":165826,"strains":["仄仄平平平，仄仄平○○。","平平仄仄仄，仄仄平平平。","平仄仄仄仄，仄仄仄仄平。","○平仄仄仄，平仄平仄平。","仄平仄仄○，仄仄平仄○。","平平仄仄仄，仄仄平仄平。","平平平仄平，平仄仄仄平。"],"paragraphs":["岁晏天萧萧，日落山苍苍。","寻幽度小涧，眺远跻层冈。","班坐古道上，落叶满地黄。","行人去自急，归鸟栖亦忙。","偶兹一饷间，慨彼千劫长。","知愚各有殉，博策俱忘羊。","人生今几晨，聊复尽此觞。"],"title":"甲午九月留浮梁与郑瑞卿吴可翁方玉父方可大晚出郭饮溪上古树下以黄叶覆溪分咏得黄字"}
