{"author":"王之望","id":16870,"strains":["仄仄平平平仄仄，仄仄平平仄平仄。","仄仄平平仄平仄，○仄平平○仄仄。","○平仄仄平平平，仄仄仄仄平平平。","仄○平平仄仄仄，仄仄平仄平平平。","○仄仄平平○仄，平仄平平仄平仄。","仄平○仄仄仄平，仄仄平平平仄仄。","仄仄平平○仄平，仄平仄仄平平平。","仄平仄仄平平仄，○仄平仄平平平。","仄平平仄平仄仄，仄仄平平仄○仄。","仄平仄仄仄○○，○○平○平仄仄。","仄平仄仄仄平○，仄仄平平平仄平。","平仄○平平平仄，○平仄仄？？○。","平仄平平平仄仄，平平平仄平平仄。","平平仄仄平平平，平仄平○仄平○。"],"paragraphs":["艺祖开基登九五，驾驭群雄走龙虎。","五十余年到章圣，将帅名臣犹接武。","王家再世蒙休光，父子继踵仍腾骧。","我从诸孙见画像，绝世风骨何堂堂。","隋国令公温如玉，方口丰颐秀眉目。","典刑犹在想可知，骨肉都匀肥不俗。","小令公为隋国儿，比之乃父加瓌奇。","凛然满面英豪气，犹有酣战骁雄姿。","百年神隽今已矣，貌向丹青尚如此。","虎头不用着三毫，燕颔须教飞万里。","屹然立向庙堂间，可使边人毛骨寒。","千载长存麒麟阁，当年肯著鵔鸃冠。","人物于今宁复有，奇庞谁是功名手。","麞头鼠目休求官，归作山中耦耕叟。"],"title":"王钤辖出示乃祖两令公画像求诗为赋长句"}
