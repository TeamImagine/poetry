{"author":"李之仪","id":205666,"strains":["仄平仄仄仄仄仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["晚来又有数点雨，声入乡人拭泪中。","渐喜浓云初蔽日，只愁深夜却回风。","闵怜焦槁非无意，祈祷精虔信有功。","闻不茹荤几两月，使君忧乐与民同。"],"title":"晚雨寄泾州刘晦叔"}
