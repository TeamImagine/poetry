{"author":"赵抃","id":101413,"strains":["平仄平○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","平平仄平仄，○仄仄平平。","仄仄平平仄，平平仄仄平。","仄平平仄仄，○仄仄平平。","平仄平平○，平平仄仄○。","平平平仄仄，平仄仄平平。","仄仄○平仄，平平仄仄平。","仄平○仄○，仄仄仄平平。"],"paragraphs":["朝野欢和际，君臣恺乐时。","圣谟天地久，睿藻日星垂。","内合群编启，灵函众宝披。","光华颁帝翰，密勿宠官师。","雨露神毫洒，风云上意绥。","翱翔转鸾凤，夭矫奋龙螭。","侍宴聆清问，衔杯拱睟仪。","御香蒙领袖，和气入肝脾。","言念宸恩重，曾非贱士遗。","天颜瞻咫尺，臣职愧箴规。","补阙难言衮，倾心窃比葵。","养贤兼养正，所愿易求颐。"],"title":"谢赐飞白御书晏群玉殿"}
