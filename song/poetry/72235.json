{"author":"曾丰","id":72235,"strains":["○仄仄仄○仄平，仄平仄仄平仄平。","仄平平仄平仄仄，平仄平平仄平平。","仄仄平平平仄仄，仄仄仄○平仄仄。","仄仄平平仄仄平，平平平仄平平仄。"],"paragraphs":["轻一尺璧重寸阴，白千丈发丹寸心。","假途游夏时汲汲，归宿渊骞日骎骎。","速肖无拘渠七十，近取莫过吾六一。","气节追还庆历风，文章增广庐陵集。"],"title":"题欧阳君举进修堂"}
