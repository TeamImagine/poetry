{"author":"陆游","id":34905,"strains":["平平仄仄仄，平仄○仄仄。","平平仄仄○，仄仄仄仄仄。","平平仄平仄，仄仄仄○仄。","平○仄平平，仄仄仄平仄。","平仄仄仄平，平平仄平仄。","仄平○○平，仄仄平仄仄。"],"paragraphs":["家贫悔嗜酒，年迈思学道。","虽云善补过，见事恨不早。","儒生守章句，忽忽遂将老。","岩间得奇书，足以慰华皓。","丹液下注脐，黄云上通脑。","海山行当归，白发何足扫。"],"title":"晨读道书"}
