{"author":"释正觉","id":4954,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["杖头挂钵丐丹丘，力破清贫一点忧。","红雨几番华事老，黄云万顷麦家秋。","对缘手眼通身是，应物机轮转处幽。","归理韶阳餬饼话，肚皮束篾饱齁齁。"],"title":"蒙禅人丐麦求颂"}
