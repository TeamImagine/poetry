{"author":"朱熹","id":55179,"strains":["平平仄平○，平仄平仄平。","平平仄仄仄，仄仄平平○。","平平仄仄平，仄仄平○○。","平平仄仄仄，仄仄平平平。","○平仄平平，仄仄仄仄平。","仄仄仄平仄，仄仄平○平。","仄平仄平平，平平仄平平。","○平○平仄，仄仄○○平。","平○平仄平，仄仄平平平。","仄仄平平仄，仄平平仄平。"],"paragraphs":["人生信多患，吾道初不穷。","云何感慨士，伏死嵁岩中。","宜阳古道周，窍石何嵌空。","穷幽历肺腑，履坦开房栊。","颇疑有畸人，往昔寄此宫。","岁月讵云几，井灶无遗踪。","我来记清秋，归涂渺穷冬。","兴怀重幽讨，永啸回长风。","风回云气归，洞口春蒙蒙。","信美非人境，出门吾欲东。"],"title":"赋归云洞"}
