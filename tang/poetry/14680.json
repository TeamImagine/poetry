{"author":"元稹","id":14680,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["湓城万里隔巴庸，纻薄绨轻共一封。","腰带定知今瘦小，衣衫难作远裁缝。","唯愁书到炎凉变，忽见诗来意绪浓。","春草绿茸云色白，想君骑马好仪容。"],"title":"酬乐天得稹所寄纻丝布白轻庸制成衣服以诗报之"}
