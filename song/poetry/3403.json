{"author":"陈与义","id":3403,"strains":["仄仄仄平仄，平仄平平平。","平平仄仄仄，仄○平仄平。","仄仄平仄仄，仄平仄平平。","平仄仄平仄，仄平平仄平。","平○仄仄仄，○仄平○○。","○○○平仄，仄仄仄平平。"],"paragraphs":["雨歇澹春晓，云气山腰流。","高崖落绛叶，恍如人世秋。","避地时忽忽，出山意悠悠。","溪急竹阴动，谷虚禽响幽。","同行得快士，胜处频淹留。","乘除了身世，未恨落房州。"],"title":"出山道中"}
