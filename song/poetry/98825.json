{"author":"华岳","id":98825,"strains":["平平仄平平仄平，仄仄仄平平平平。","仄平仄仄○仄平，仄平仄仄○○○。","平平仄○○平仄，仄仄平平仄平仄。","仄平仄仄平仄平，仄仄○平平仄仄。","平平仄仄仄仄平，平仄平仄平平○。","仄平平仄平仄仄，平平仄○平平平。","仄平仄平平仄仄，平仄平平平仄仄。","○○仄仄平仄平，仄仄平平仄平仄。"],"paragraphs":["南方有神名祝融，发赭面丹唇朱红。","执鞭入海驱赤龙，火车勒驾烧长空。","千骖万乘如联辔，烈焰腾腾灼天地。","九霄烜赫皆甑蒸，四海煎熬俱鼎沸。","流金烁石气不通，天下俱在红炉中。","葛衫襟湿疑有雨，罗纨柄折浑无风。","祝融祝融毋太酷，天道炎凉尝反复。","看看少皡催戍瓜，尽把凉风散烦溽。"],"title":"嘲热"}
