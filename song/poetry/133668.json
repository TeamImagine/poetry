{"author":"卫宗武","id":133668,"strains":["平平仄仄平仄○，仄平仄仄平平平。","平○○仄平仄仄，平仄平仄平平平。","平平平仄平仄仄，仄仄平平○仄仄。","平平平仄仄平平，平仄○平平仄仄。","平平仄仄平平○，仄平仄仄平平平。","仄○仄仄仄平仄，平平仄仄平平平。"],"paragraphs":["红飞绿腻晴昼迟，木香满架柔条披。","芳菲过眼能几日，娱乐常少多忧悲。","东君归计何太早，四序光阴如电扫。","今年花谢复明年，祇使看花人易老。","萧然白发朱颜苍，竞春肯学儿童狂。","不如坐对岁寒木，清谈与客穷书囊。"],"title":"春归"}
