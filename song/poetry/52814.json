{"author":"李洪","id":52814,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["我李柯条世有人，如兄器业自超伦。","岂容被褐常怀宝，好上烟霄早致身。","天气未佳欲寒食，朝廷有道政青春。","观光勿作迟迟去，桂玉何劳叹楚薪。"],"title":"送子南兄参选"}
