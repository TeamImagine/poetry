{"author":"释德洪","id":227686,"strains":["仄仄平仄平，仄仄○仄仄。","仄平平仄平，○仄仄平仄。","仄仄仄○平，仄仄○平仄。","仄仄○平○，仄仄○平仄。","仄平仄仄○，仄仄仄平仄。","平平仄平仄，仄仄平平仄。","仄平仄仄平，仄仄平平仄。"],"paragraphs":["数笔何处山，领略分树石。","远含千里姿，间见复层出。","我本个中人，惯卧苍崖侧。","借路行人间，勃土相欺得。","那知一幅中，见此晚秋色。","悠然欲归去，远壑谁同陟。","旁人笑绝缨，卷卷成陈迹。"],"title":"仁老以墨梅远景见寄作此谢之二首  其二"}
