{"author":"黄庭坚","id":207518,"strains":["仄仄平平仄，平平仄仄仄。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄○○平。","仄仄平平仄，平平仄平平。","平○仄平仄，平仄仄平○。"],"paragraphs":["一代功名醉，斯人尚独醒。","风霜寒惨淡，松柏后凋零。","岁晚虚前席，天涯作使星。","百城同缓带，列校听横经。","汲直非刀笔，山翁识宁馨。","愁思理前语，祠下柳阴庭。"],"title":"和范廉"}
