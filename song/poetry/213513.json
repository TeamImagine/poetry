{"author":"余干","id":213513,"strains":["平平平仄仄平平，平仄平平仄仄平。","仄仄平平平平仄，平平平仄平平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["烟霞曾是踏诸峰，翻作清歌笑玉钟。","几代孙经桃坞隔，千年坛忆华山逢。","美才方赴鸣驺召，逸兴何由税驾从。","我亦江乡成阻阔，西风归意浩然浓。"],"title":"和邓慎思同舍问及故山景物用锺字韵诗以答"}
