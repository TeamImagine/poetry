{"author":"刘过","id":82656,"strains":["仄仄仄平仄，○○仄平平。","○平仄○平，仄仄仄平平。","仄仄平仄平，仄仄仄仄平。","仄仄平仄○，平仄仄仄平。","仄平仄平平，仄平平平平。","仄○平仄仄，平○仄平平。","仄○平平平，仄仄平仄平。","仄平仄仄仄，仄平仄仄平。","仄○仄平仄，仄仄平仄平。","平平平平仄，仄仄仄仄平。"],"paragraphs":["步障蜀州锦，重重碧罗襦。","娇多不胜春，十五未嫔夫。","我欲金屋之，贮以贡上都。","窈窕飞世间，秾李侍绿珠。","冶容致人疑，讵知非妖狐。","雉扇开绿绮，君王丽华俱。","后庭非无花，有宠争得无。","八姨淡手抹，试妆不施朱。","不如玉环翠，睡起姿态殊。","人言花倾国，况乃下蔡乎。"],"title":"海棠得无字"}
