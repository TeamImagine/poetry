{"author":"郑思肖","id":159798,"strains":["仄仄仄仄平，平仄仄仄仄。","○平仄仄○，平仄仄平仄。","仄仄仄平平，平平仄仄仄。","仄平平平平，平仄仄○仄。","仄平仄仄仄，仄○○平仄。","平仄仄仄平，仄平平仄仄。","仄仄平仄平，仄○仄○仄。","仄仄○仄平，仄平仄平仄。","平仄仄平平，仄仄仄○仄。","平○平仄平，仄仄仄仄仄。"],"paragraphs":["挺挺大丈夫，为世一准则。","如何出处间，终始不明白。","四皓本周人，多为汉一出。","不终为周臣，身与道相失。","仅安汉社稷，暗堕张良术。","惟我则不然，一身无二适。","纵别生圣人，亦当死深密。","我出兴我朝，旧都建皇极。","今力未能之，昼夜祷空碧。","宣王车马来，一见死亦足。"],"title":"十八砺"}
