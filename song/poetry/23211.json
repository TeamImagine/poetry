{"author":"王十朋","id":23211,"strains":["○仄平平仄○仄，仄仄平○仄○仄。","平平仄仄平仄仄，○仄平平仄平仄。","平平仄仄平仄仄，仄仄平○仄平仄。","平○仄仄平平仄，仄平仄仄平平仄。","仄平仄仄平平○，平○○仄○平平。","○平平仄仄仄仄，仄平平仄平平平。"],"paragraphs":["长夏蚊蝇倦驱拍，忽得缄封手亲拆。","新诗首及民疾苦，更闵鄱阳境无雨。","鄱阳假守仁不熟，作郡端如种焦谷。","匈中賸有愁千斛，阖门百指颜公粥。","紫微好善嗤弘汤，眉间和气如时旸。","行归廊庙赞化育，善人宜赏淫人殃。"],"title":"又次韵闵雨"}
