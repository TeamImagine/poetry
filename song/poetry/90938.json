{"author":"韩琦","id":90938,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["天阁当年拂雾宣，紫皇端扆侍群仙。","亲挥龙凤轩腾字，命继咸韶雅正篇。","劝酌屡行均圣宠，赐花中出夺春妍。","玉峰光景都如旧，但睇宸章极泫然。"],"title":"召赴天章阁观新刻仁宗御诗"}
