{"author":"白玉蟾","id":121170,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["坡仙曾此缕归程，归雁因而扁此亭。","草劲风刚苕水绿，水枯雪老弁山青。","霜翎去去宾沙漠，云足翩翩影洞庭。","渠亦偶来还自去，弋人何用慕冥冥。"],"title":"归雁亭"}
