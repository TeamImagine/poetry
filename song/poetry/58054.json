{"author":"张栻","id":58054,"strains":["平平仄平○，平仄仄○仄。","仄○平○平，平平仄平仄。","仄平平仄平，○仄仄平仄。","平平仄平平，仄仄仄仄仄。","○平○仄平，仄平○仄仄。","平平○平平，仄仄仄平仄。","仄平仄○平，仄仄○平仄。","平平○仄仄，平仄仄平仄。","平平仄平仄，平仄○仄仄。"],"paragraphs":["秦关昔先驱，南郑岂淹久。","夜中丞相归，平明印垂肘。","古来豪杰人，调度出窠臼。","登坛一军惊，六合已在手。","从兹看廓清，指挥如运帚。","时艰思奇才，庙古酹樽酒。","出门望长淮，故国长稂莠。","风云正惨淡，人事极纷纠。","拘挛傥无累，吾欲献九九。"],"title":"题淮阴祠"}
