{"author":"赵鼎","id":248209,"strains":["平仄仄仄平，仄仄仄○仄。","平平仄仄平，平仄○平仄。","仄○平仄仄，平仄仄仄仄。","平仄仄仄仄，仄仄○○仄。","仄○平仄平，仄仄仄平仄。","仄仄仄平平，平平○平仄。","平平仄平平，仄平仄平仄。","仄○仄仄平，仄仄平仄仄。","仄仄仄仄○，平○仄平仄。","平○平仄平，平仄平平仄。","仄○平仄平，仄仄平平○。","平○仄○平，平平仄平仄。","平仄仄仄仄，仄平平仄仄。","○平仄仄平，仄仄○平仄。","仄仄仄○○，？平仄平仄。","○仄仄平仄，平仄平平仄。","○平平仄平，平平仄平仄。","仄○平平仄，平平仄○仄。","仄仄○平平，平仄平平仄。","仄○仄仄仄，仄仄平仄仄。"],"paragraphs":["明月入破窗，一室炯如晓。","幽人睡易惊，遥夜正寒悄。","自缘怀抱恶，安得梦寐好。","推枕惘不乐，念念堕空杳。","所思天一涯，忽忽令人老。","老境足悲伤，穷愁更萦绕。","嗟余竟奚为，滥为策名早。","漫浪戏一官，不觉成潦倒。","况此百日中，随分接纷扰。","跧如辕下驹，孤甚沙洲鸟。","未妨公事多，但使痴儿了。","州县定劳人，侏儒尚能饱。","毋作腐鼠吓，要同牛骥皂。","更怜爱酒陶，未免空嚢赵。","去矣莫留行，峥嵘岁云杪。","三宿恋桑下，千载归华表。","更堪无定居，惊飚转蓬葆。","卧闻南飞鹊，悲鸣树三遶。","念尔将安之，天阔风霜渺。","不如刷劲翮，去蹑鸿鹄矫。"],"title":"梦觉一首时将解安邑赴调"}
