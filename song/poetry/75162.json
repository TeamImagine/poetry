{"author":"赵蕃","id":75162,"strains":["仄仄平平仄仄平，仄平仄仄仄平平。","仄平仄仄平平仄，平仄仄平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["忆昨携诗辱报诗，再来有约竟乖期。","不应置我毋庸友，何自令人极所思。","千里叶舟黄落后，一官斗粟倦游时。","访寻不见萧齐处，风雨何由话别离。"],"title":"过吉水问萧伯和兄弟云在县四十里之罗陂远不及见以诗寄之并呈仲和"}
