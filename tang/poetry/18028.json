{"author":"刘言史","id":18028,"strains":["平仄平平仄，平平仄仄平。","仄平○仄仄，平仄仄平平。","仄仄平平仄，平平仄仄○。","仄平平仄仄，平仄仄平平。","仄仄平○仄，○平仄仄○。","○平平仄仄，○仄仄平平。","○仄平平仄，○平仄仄平。","仄平平仄仄，○○仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["南越逢初伏，东林度一朝。","曲池煎畏景，高阁绝微飇。","竹簟移先洒，蒲葵破复摇。","地偏毛瘴近，山毒火威饶。","裛汗𫄨如濯，亲床枕并烧。","堕枝伤翠羽，萎叶惜红蕉。","且困流金炽，难成独酌谣。","望霖窥润础，思吹候生条。","旅恨生乌浒，乡心系洛桥。","谁怜在炎客，一夕壮容销。"],"title":"广州王园寺伏日即事寄北中亲友"}
