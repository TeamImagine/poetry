{"author":"薛季宣","id":63100,"strains":["仄仄平平，仄○仄仄。","○仄仄平平，平仄仄，仄仄平平仄。","平平平仄，平仄平平仄。","平仄平平，平平平仄。","仄仄仄平平平仄仄，○平平○仄。","仄平○仄，平仄平平仄。"],"paragraphs":["废圃晨游，旧观历历。","三径已荒芜，歌酒地，悄悄无人迹。","为山倾仄，支柱皆名石。","桃李无言，为人岑寂。","早绿暗红稀春去也，叹繁华难觅。","落花如积，谁与东风惜。"],"title":"惜花引"}
