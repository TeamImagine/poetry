{"author":"林逋","id":199854,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["颜如童子发如黳，卜筑深当太白西。","身上祇衣粗直掇，马前长带古偏提。","鹍鹏懒击三千水，龙虎闲封六一泥。","几度枕肱人迹外，半窗松雪论天倪。"],"title":"寄太白李山人"}
