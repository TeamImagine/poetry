{"author":"方翥","id":21360,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["鸡犬还家自识村，重营生理长儿孙。","时平战地逢华屋，岁久他乡是故园。","别后尘埃如我老，归来耆旧几人存。","雁行畴昔从游者，莫话凋零恐断魂。"],"title":"谓柔立兄"}
