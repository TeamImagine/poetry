{"author":"朱长文","id":196853,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["炫晃天花著物新，壶中万景浄无尘。","光辉只欲饶寒士，清洁尤宜比古人。","韦白吟时飘入砚，邹枚燕处舞回茵。","明年霄汉横飞去，应踏繁霙拜玉宸。"],"title":"佳雪应时呈司封使君三首  其二"}
