{"author":"白居易","id":14933,"strains":["仄仄○仄平，仄平○平平。","仄仄平平仄，仄仄仄平平。","平仄仄平平，仄平仄平平。","仄仄○仄○，仄仄平平○。","仄仄仄仄仄，仄平仄仄平。","仄○仄○仄，○○仄平平。"],"paragraphs":["拾得折剑头，不知折之由。","一握青蛇尾，数寸碧峰头。","疑是斩鲸鲵，不然刺蛟虬。","缺落泥土中，委弃无人收。","我有鄙介性，好刚不好柔。","勿轻直折剑，犹胜曲全钩。"],"title":"折剑头"}
