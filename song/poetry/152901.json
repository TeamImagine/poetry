{"author":"汪梦斗","id":152901,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["水畔斜阳万马行，柳边残雨一蝉鸣。","催人老去何忙甚，觉我新来太瘦生。","不死虽然如管仲，有生终是愧渊明。","商飙愈紧归心切，莫把诗书博恶名。"],"title":"羁燕四十余日归兴殊切口占赋归  其二"}
