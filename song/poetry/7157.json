{"author":"王之道","id":7157,"strains":["仄平仄平平，平仄○平仄。","平平仄平仄，平仄仄平仄。","平平仄？仄，平仄平仄仄。","仄○仄○○，仄仄？仄仄。","仄平平仄仄，○仄平○仄。","仄○仄仄平，仄仄平仄○。","平平仄平仄，平仄平仄仄。","仄仄平○平，○仄仄○仄。"],"paragraphs":["去年出山时，飞雪正撩乱。","殷勤大洪老，呵笔写真赞。","为言化菩萨，持钵江北岸。","欲将说禅相，醒彼瞌睡汉。","别来能几日，沤灭冰且泮。","似闻妙湛师，接踵还旧观。","公归勿惆怅，生死同夜旦。","幸有囊中金，了此一重案。"],"title":"送延上人归云峰"}
