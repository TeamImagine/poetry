{"author":"刘翰","id":56871,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["风日萧萧两鬓华，倦寻银笔赋余霞。","五更枕上无情雨，三月风前薄命花。","春困有时因病酒，客怀何日不思家。","年来事事心情懒，惟有归耕策最嘉。"],"title":"春晚呈范石湖"}
