{"author":"梅尧臣","id":46531,"strains":["仄仄仄平○，仄仄仄平仄。","仄平平仄○，平○仄仄仄。","仄平仄平仄，平仄平仄仄。","平仄平仄平，平○仄仄仄。","仄仄仄平平，仄平平仄仄。","平平平平平，仄仄仄平仄。"],"paragraphs":["少仕既勤劳，暮节念君息。","小车辞汉庭，缁衣赋卫国。","广园树佳木，鸣鸟来野色。","京水鱼可缗，东陂雁可弋。","岂不有秦声，酒酣歌在侧。","宁同扶风人，自去北山北。"],"title":"陈丞相燕息园"}
