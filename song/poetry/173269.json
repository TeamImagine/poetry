{"author":"文同","id":173269,"strains":["仄平平仄仄平平，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["一襟初觉晚霜清，短鞚垂头任马行。","斜日敛回疏木影，急风收断落泉声。","望穷好景番番别，题遍新诗阕阕精。","终是教人伏潘令，许多才调赋西征。"],"title":"依韵和图南五首 晚泊金牛"}
