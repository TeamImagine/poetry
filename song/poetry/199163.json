{"author":"孔武仲","id":199163,"strains":["○仄○，平仄平。","○仄仄平平仄平，平仄仄仄○○平。","仄仄○仄仄，仄仄平○○。","仄平平平○，仄○平平平。","仄仄平○仄平仄，仄仄仄仄仄仄仄平平。","仄仄平仄平，平平仄平○平平。","仄仄仄仄仄，平平仄平○平平。","仄仄平平平，平仄仄仄平仄平。","平平仄仄仄仄仄，平仄仄仄平。","平平○仄平○，平平平平。"],"paragraphs":["行路难，归去来。","三日汝南城不开，天角隐隐闻轻雷。","掣电更划划，猛雨还漼漼。","稍添汪汪陂，渐淹高高台。","我欲晨兴出南郭，极目唯有白水漫蒿莱。","驿道安在哉，连山洑流相喧豗。","父母不复顾，婴孩弃之如尘埃。","戢戢生鱼头，人世永隔良可哀。","清都咫尺可以诉，谁挽北斗魁。","呜呼行路之难，邦人之灾。"],"title":"蔡州三首  其三"}
