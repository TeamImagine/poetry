{"author":"虞世南","id":1297,"strains":["仄仄平平仄，平平仄仄○。","○平平仄仄，仄仄仄○平。","仄○平仄仄，○平仄仄平。","仄平平仄仄，平○仄仄○。","平平仄仄仄，平仄仄平平。","仄平平仄仄，平仄仄平平。","平平仄平○，平仄仄平○。"],"paragraphs":["紫殿秋风冷，雕甍白日沈。","裁纨凄断曲，织素别离心。","掖庭羞改画，长门不惜金。","宠移恩稍薄，情疏恨转深。","香销翠羽帐，弦断凤皇琴。","镜前红粉歇，阶上绿苔侵。","谁言掩歌扇，翻作白头吟。"],"title":"相和歌辞 怨歌行"}
