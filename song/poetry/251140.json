{"author":"薛朋龟","id":251140,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["寒衣九月授他乡，遂见征鸿序一行。","秋色未深先避雪，边声忽到又随霜。","曾愁天路罹矰缴，只想中原食稻粱。","汉使不归书不系，至今塞有客沾裳。"],"title":"见雁"}
