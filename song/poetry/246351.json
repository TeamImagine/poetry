{"author":"吕本中","id":246351,"strains":["平平仄仄仄仄平，仄仄仄平平仄平。","仄仄仄仄平仄平，仄平仄仄平仄平。","仄平仄仄仄仄仄，仄平仄平仄平平。","仄仄仄仄仄○平，仄平仄平○仄○。","仄○仄平平仄平，平平平仄仄平平。","仄平○仄仄平平，仄平仄仄平平平。"],"paragraphs":["城头草木日夜黄，九月北风天雨霜。","月色入户侵我床，美人乃在天一方。","旧游可乐不可忘，恨君不随雁南翔。","恨妾愧守此空房，晓风忽来吹梦长。","梦中与君还故乡，黄金为屋玉为堂。","与君更笑亿千场，不须合佩双鸳鸯。"],"title":"别离行"}
