{"author":"陈师道","id":213583,"strains":["仄平平仄仄平仄，仄平平仄平仄仄。","平平仄仄仄平平，○平仄仄仄仄仄。","仄平平仄仄平仄，仄仄平平仄○仄。","平仄仄仄平仄○，仄平平仄仄平○。","仄仄○○平仄仄，平平○仄仄○平。","仄仄仄平平仄仄，平平○仄平仄仄。","仄平仄仄平仄平，平平仄○仄平仄。","仄仄仄仄仄平仄，平平平○○仄仄。","仄平仄仄仄仄○，仄○平仄仄仄平。","仄平仄仄仄仄仄，仄仄仄仄平平平。","仄仄平平平仄○，平平仄○○仄平。","平○○平平平○，仄仄仄仄仄平平。","仄平仄平仄仄仄，仄仄仄平平仄平。"],"paragraphs":["馈粮千里古无策，木牛流马功不极。","边头数米换黄金，将军汗马未伏枥。","黠羌人面作胡语，鸟雀贪生尔如许。","熊虎可避虻可驱，覆巢熏穴意何如。","汉虏相当庸可尽，聊城正用一封书。","巧手莫为无面餠，谁能留渴须远井。","国家有急君得辞，徐人不劳扣关请。","陇上壮士莫扪舌，河西狂王防系颈。","向来此地几送迎，草间翁仲口不喑。","十年两熟饱可待，一岁四守人何心。","老稚持车车不留，归人不行行转头。","关中正须萧丞相，省内早要富民侯。","可同一夫在所悯，岁晚得无沟壑忧。"],"title":"送杜侍御纯陕西转运"}
