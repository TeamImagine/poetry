{"author":"张九龄","id":12963,"strains":["○仄仄仄仄，仄平仄平平。","平平平○仄，仄仄平平平。","仄仄仄仄仄，平平○仄平。","仄平仄平仄，平仄仄平○。","仄仄平平仄，平平平仄平。","平平仄平仄，仄仄仄○平。","仄仄平平仄，平平仄仄平。","平平仄平仄，平仄仄平平。","平仄仄平仄，仄仄仄平平。","平平平仄仄，平仄仄○平。"],"paragraphs":["兴运昔有感，建祠北山巅。","云雷初缔构，日月今悠然。","紫气尚蓊郁，玄元如在焉。","迨兹事追远，轮奂复增鲜。","洞府香林处，斋坛清汉边。","吾君乃尊祖，夙驾此留连。","乐动人神会，钟成律度圆。","笙歌下鸾鹤，芝术萃灵仙。","曾是福黎庶，岂唯味虚玄。","赓歌徒有作，微薄谢昭宣。"],"title":"奉和圣制谒玄元皇帝庙斋"}
