{"author":"王庭珪","id":237894,"strains":["仄平仄仄平平平，○平平仄平仄平。","仄平仄仄平仄平，仄仄平仄平仄平。","仄仄仄仄平平平，仄平仄仄平平平。","○平仄仄仄平平，○○仄平仄平平。","平仄平平仄仄平，仄仄仄仄平平平。"],"paragraphs":["赤帷使者朱斑车，重檐飞盖遮日乌。","佛前下马来跪炉，草木焦卷苗欲枯。","我亦本是耕田夫，仅能识字勤须臾。","吟诗闵雨作时无，空劳皱眉捋髭须。","安得年丰鼓不桴，便足饱饭甘樵苏。"],"title":"次韵李教授闵雨"}
