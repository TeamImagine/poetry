{"author":"陈造","id":58637,"strains":["仄平仄仄仄，平仄平仄平。","仄仄仄仄平，平仄仄仄平。","仄平平仄仄，平仄平仄○。","仄仄仄平平，平仄仄仄平。","平仄仄仄平，仄仄仄○平。","仄仄平平平，平仄仄仄○。","平平仄仄仄，平仄仄仄平。","仄仄平平仄，平平仄仄平。","仄平仄仄○，仄仄仄平平。","仄平平仄仄，平仄仄平○。"],"paragraphs":["八珍较半菽，丰悴岐两端。","志士傃所逢，心泰体亦安。","李侯贫食粥，吾独于此观。","灶妇不余颦，邻券有后还。","颜帖孰嗣之，范叔可胜寒。","破碓砂瓶前，兰佩杂木难。","堂堂五字律，铓锷凛莫干。","不羡侏儒饱，宁追陋巷颜。","挈瓶肯见分，特特扣荆关。","读诗良起予，投匕忘悲叹。"],"title":"李伯成食甘豆粥和渊明诗分寄次韵"}
