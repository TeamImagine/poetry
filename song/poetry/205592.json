{"author":"李之仪","id":205592,"strains":["仄仄平平仄，仄仄仄平○。","○仄平仄平，仄○仄平平。","仄仄仄○仄，平仄平○平。","平平仄仄仄，○仄○仄平。","仄○仄仄平，仄仄○○平。","仄仄平仄仄，仄仄平平平。","仄仄仄仄仄，仄仄平平○。","平仄仄仄○，平仄○平平。","平平平仄平，仄仄仄仄平。","○仄仄仄仄，仄平仄仄平。","平平仄仄仄，仄仄平平平。","仄仄仄仄仄，仄仄平平仄。"],"paragraphs":["建古求亡子，寓意一何疏。","除道声出师，老将定胡卢。","满座语更发，谁是囊中珠。","平生不少贷，鲜不相谓迂。","定分固有来，跛鳖参乘驹。","执别才几日，眷眷瞻云衢。","破碎物役尔，此理君何如。","危步上杰观，畴昔相携扶。","成兹尘外趋，感慨反不舒。","收我漏尽景，课君种树书。","开山一百里，玉粒随香葅。","闭口不复语，早晚同归与。"],"title":"金山寄怀秦太虚用建除体"}
