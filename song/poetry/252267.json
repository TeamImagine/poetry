{"author":"郑刚中","id":252267,"strains":["仄仄仄平平，平平平仄仄。","平○仄仄仄，仄仄仄平仄。","平平平仄平，仄仄平仄仄。","仄仄仄○仄，平仄○平仄。","仄平仄仄○，仄○平平仄。"],"paragraphs":["素质吐孤芳，柔条敷瘦绿。","谁将刻楮手，作此数蕤玉。","园林烟雨多，百卉飞蔌蔌。","小室偶深静，花意犹清淑。","置之砚席间，鼻观常芬馥。"],"title":"清明前风雨兼旬城外桃李无在者书室中有酴醿一缾置之甚久盖风雨所不及也为赋五韵"}
