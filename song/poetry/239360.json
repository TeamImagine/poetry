{"author":"孙觌","id":239360,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["尺书问信墨犹新，杯酒邀欢迹已陈。","倒屣方追尘外躅，盖棺俄作地中身。","涛江灔灔三家渡，风树萧萧万鬼邻。","他日故人千斛泪，会应洒向冢边麟。"],"title":"邵久中承事挽词三首  其三"}
