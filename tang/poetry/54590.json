{"author":"陶翰","id":54590,"strains":["○仄仄○仄，○仄仄平平。","平平仄平仄，仄仄平平平。","仄仄○仄仄，仄○平仄平。","平平仄仄仄，仄仄仄平平。","平仄平仄仄，仄平仄仄○。","仄平仄仄仄，○仄仄○平。","仄仄○仄仄，平平仄平平。","平平○仄仄，仄仄仄平平。","仄仄仄平仄，平平仄平平。","○平平平仄，仄仄仄平平。"],"paragraphs":["驱马击长剑，行役至萧关。","悠悠五原上，永眺关河前。","北虏三十万，此中常控弦。","秦城亘宇宙，汉帝理旌旃。","刁斗鸣不息，羽书日夜传。","五军计莫就，三策议空全。","大漠横万里，萧条绝人烟。","孤城当瀚海，落日照[祁]连。","怆矣苦寒奏，怀哉式微篇。","更悲秦楼月，夜夜出胡天。"],"title":"出萧关怀古"}
