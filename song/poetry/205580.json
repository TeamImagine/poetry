{"author":"李之仪","id":205580,"strains":["仄平仄仄平平仄，仄仄平平仄平仄。","仄平仄仄仄平平，仄仄平平仄○仄。","仄仄平仄仄○平，平○平平仄仄○。","平仄平○○仄仄，仄平○仄仄平平。"],"paragraphs":["画图展尽潇湘绿，窈窕新词写啼竹。","薄衾笑拂又经年，已报莎鸡入重屋。","渐施帘幕作深扃，时看明河步广庭。","旋索罗衣防露下，隔墙闻叫侍儿声。"],"title":"四时词拟徐陵用今体次东坡旧韵 秋"}
