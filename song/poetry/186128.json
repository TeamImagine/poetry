{"author":"吕陶","id":186128,"strains":["平平仄平仄，仄仄仄仄平。","仄仄平仄仄，仄仄平平平。","○平仄仄仄，平仄平仄平。","仄仄平仄仄，仄仄平仄平。","仄仄平平仄，仄○仄平平。","仄平仄仄仄，仄仄仄仄○。","平仄平○仄，仄仄仄仄平。","仄仄仄○仄，平仄平仄平。","平仄仄○○，平仄平平平。","平仄平仄仄，仄仄平平平。","○平仄仄仄，平平仄平平。","平仄仄仄仄，仄仄平平平。","仄仄仄仄仄，仄○仄○平。","仄仄仄仄仄，平平仄仄平。","○○仄仄仄，仄仄平仄平。","仄平仄仄仄，仄○仄仄平。","仄平仄仄仄，○仄平平平。","仄仄仄平仄，平仄平平○。","平○仄平仄，仄仄仄仄平。","○仄仄平平，平仄仄仄○。","平仄仄仄○，仄平平仄○。","平平仄仄仄，仄仄平平平。","平平仄平仄，仄平仄平平。","平仄仄平仄，平平仄平平。","平平仄平仄，仄仄平平平。","仄仄平仄仄，仄平仄平平。"],"paragraphs":["朝阴昼多雨，少见日有光。","四顾天地惨，万物皆茫茫。","占书久不读，何暇推雨旸。","试以人事说，讶此非吉祥。","日者人君象，照临及遐荒。","岂容一物掩，有若自晦藏。","明主躬听断，万事付纪纲。","赏罚信且必，威令非不强。","天子报应间，安得阴侵阳。","疑是蛮寇起，势力殊猖狂。","王师仅四万，灵旗指边疆。","州郡少羡卒，馈挽须丁黄。","父子罢敛获，女妻急缝裳。","老母哭不忍，痴儿亦徬徨。","将行痛诀别，意谓趋死乡。","小忧止窜匿，大患在杀伤。","蜀人不惯此，闻者皆仓惶。","所以作霾雾，终日争飘飏。","秋毫与天地，自古不比方。","中国及夷獠，何足校短长。","帷幄巳坐胜，虎貔谁可当。","天威一扫荡，不使存微芒。","何时捷书至，喜声复锵锵。","霄汉忽开霁，金乌欲飞翔。","登高赋常武，注目瞻扶桑。","此愿殊未适，百忧满羁肠。"],"title":"朝阴"}
