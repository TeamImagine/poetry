{"author":"陈普","id":161521,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["炎天积雨气如秋，今日新晴快倚楼。","神女收云清客梦，羲和鞭日慰民愁。","昨朝苔砌行蝼蝈，破晓松梢乱栗留。","暑气犹轻如四月，欲从溪上问轻舟。"],"title":"喜晴"}
