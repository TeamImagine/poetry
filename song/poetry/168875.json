{"author":"文同","id":168875,"strains":["平平仄○平平○，平平仄仄○仄平。","平平仄○仄仄仄，仄仄仄仄平○平。","○平仄仄仄仄○，平仄仄仄平平○。","平仄仄仄平仄仄仄平仄，仄仄○仄○平平。"],"paragraphs":["高峰偃蹇云崔嵬，层崖巨壑长峡开。","龙蛇纵横虎豹乱，古栈朽裂埋深苔。","行人侧足恐惧过，飞鸟敛翅哀鸣回。","君不见德宗注意用奸慝，大驾从此苍黄来。"],"title":"骆谷"}
