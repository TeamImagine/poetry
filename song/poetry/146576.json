{"author":"陈舜俞","id":146576,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["壮怀摧折复何言，齿髪今年老去年。","念远片心飞鸟外，感时双泪落花前。","琴逢遏密生难理，诗拟离骚怨不传。","家在五湖明月里，梦随春水宿渔船。"],"title":"南阳春日十首  其五"}
