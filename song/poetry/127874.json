{"author":"方岳","id":127874,"strains":["仄仄平平仄仄平，平平平仄仄平平。","平平平仄仄平仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["寂莫空山久掩扉，残书谁与解重围。","推豗时作橐驼坐，恍惚化为蝴蝶飞。","春事已归双雪鬓，生涯尽在一荷衣。","夜寒扣角悲声壮，但得牛肥道亦肥。"],"title":"山中  其一"}
