{"author":"范纯仁","id":184572,"strains":["平平平仄仄平平，平仄仄仄平平平。","○平平仄平仄仄，平仄仄仄平平平。","仄○平仄仄平仄，仄仄平仄○平平。","平平平仄仄平○，○平仄仄平平平。","○仄仄仄平仄仄，平平仄仄平平平。","平平仄仄仄仄仄，平仄仄仄平平平。","平平平仄○平仄，○平平仄平平平。","平平仄仄仄平仄，平仄仄仄平○平。","平平平○仄平仄，平仄仄仄平平平。","○○平仄仄仄仄，仄仄○仄○平平。","平平仄○仄○仄，○平仄仄平平平。","○平平平仄平仄，平平仄仄○平平。","平平平仄仄仄仄，仄平○仄○平平。","平平平平仄平仄，仄平仄仄平仄○。","仄平仄仄仄仄仄，仄平仄仄平○平。","仄平平平仄仄仄，仄仄仄仄平平平。"],"paragraphs":["能知真乐唯吾曹，声利外物诚无侥。","深山穷谷苟遂性，肤体不厌常枯焦。","况如佳景擅天巧，会与仁友相追邀。","龙门伊洛古今胜，苍岩翠壁双岧峣。","疏凿宛见神禹迹，怀襄既乂熙尧朝。","千龛万宇变佛室，钟磬梵呗何喧嚣。","唐僧无畏号神隽，当时声势尤翘翘。","开山拨壤尽奇秀，楼殿势若风中飘。","高甍垂空插云翼，连阁跨路驰星桥。","深沈神物潜拥护，显敞燕雀如矜骄。","搜奇选胜幸迟日，禅堂解榻眠清宵。","滩声萧萧杂群籁，天真不啻闻咸韶。","陵晨携策度翠𪩘，竹溪深处从僧招。","融融朝晖射岩谷，杂花烂熳红欲烧。","令人即欲置万累，百年尽向游中消。","乃知神仙有窟室，我意已欲陵烟霄。"],"title":"同王弱翁宿广化寺"}
