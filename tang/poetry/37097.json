{"author":"徐铉","id":37097,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["便返城闉尚未甘，更从山北到山南。","花枝似雪春虽半，桂魄如眉日始三。","松盖遮门寒黯黯，柳丝妨路翠{毛参}{毛参}。","登临莫怪偏留恋，游宦多年事事谙。"],"title":"宿蒋帝庙明日游山南诸寺"}
