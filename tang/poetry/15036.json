{"author":"白居易","id":15036,"strains":["平平仄，平平仄，仄平仄○平平○。","仄平仄，仄平仄，平平仄仄仄平仄。","平平仄平平仄平，仄平仄平平仄平。","仄平平仄仄○仄，仄○平仄仄平平。","平平仄仄○仄仄，平仄平平仄○仄。","仄○平仄仄仄平，仄仄仄仄平仄平。","平平仄○平平仄，平平仄仄○平平。","仄平平仄○○仄，仄平仄仄○平仄。","仄平仄仄平仄平，仄○平平平仄仄。","仄平仄仄仄仄平，○平仄平平仄平。","平平仄仄仄平仄，平仄仄平平仄平。"],"paragraphs":["华原磬，华原磬，古人不听今人听。","泗滨石，泗滨石，今人不击古人击。","今人古人何不同？用之舍之由乐工。","乐工虽在耳如壁，不分清浊即为聋。","棃园弟子调律吕，知有新声不如古。","古称浮磬出泗滨，立辨致死声感人。","宫悬一听华原石，君心遂忘封疆臣。","果然胡寇从燕起，武臣少肯封疆死。","始知乐与时政通，岂听铿锵而已矣。","磬襄入海去不归，长安市儿为乐师。","华原磬与泗滨石，清浊两声谁得知。"],"title":"新乐府 华原磬\t刺乐工非其人也"}
