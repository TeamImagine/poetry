{"author":"陆游","id":36124,"strains":["仄仄平平仄仄平，平平平仄仄平平。","仄平仄仄仄平仄，平仄平平平仄平。","仄仄平平平仄仄，平仄平仄仄平平。","仄平仄仄平平仄，仄仄平平仄仄平。"],"paragraphs":["雪谷孤松自郁然，纷纷朝菌但堪怜。","坐更拂石芥城劫，时说开皇龙汉年。","淡煮藜羮天送供，闲拖藤杖地行仙。","共看王室中兴后，更约长安一醉眠。"],"title":"有怀青城雾中道友"}
