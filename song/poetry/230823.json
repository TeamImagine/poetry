{"author":"葛胜仲","id":230823,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["缿讼无多得暂闲，结亭聊就碧鲜间。","胡床寄目中宵月，手板支颐四面山。","楂带水禽流浅濑，帆随烟艇转前湾。","登临似与尘寰隔，况复朋从接笋班。"],"title":"次德林新亭诗韵"}
