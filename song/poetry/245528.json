{"author":"张澂","id":245528,"strains":["仄仄平平平，仄仄仄仄平。","平平仄平仄，平仄○平平。","仄平仄仄仄，仄平仄平平。","仄平仄平平，○仄仄仄平。","○○平仄仄，平平仄平平。","仄仄平仄仄，仄平仄仄○。"],"paragraphs":["昔者青云亭，位置直巽隅。","旴江入怀抱，灵谷当襟裾。","百年但草茀，兔葵杂榛芜。","我登问安堂，凝睇爽气俱。","相将还绝赏，翚飞接云凫。","却望州郭盛，五峰画不如。"],"title":"青云亭"}
