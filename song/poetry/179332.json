{"author":"苏颂","id":179332,"strains":["平仄仄平仄，平平平仄平。","仄○○仄仄，仄仄仄平平。","仄仄平○仄，平平仄仄平。","平平○仄仄，平仄仄○平。","平仄○平仄，平平仄仄平。","仄平平仄仄，仄仄仄平平。","仄○平○仄，平平仄仄平。","仄平○仄仄，仄仄仄○平。","仄仄平平○，平平仄仄仄。","仄平平仄仄，仄○仄平平。","仄仄平平仄，平平仄仄平。","仄平平○仄，平仄仄○平。","仄仄平平仄，平平仄仄平。","仄平平仄仄，仄仄仄仄平。","平○平平仄，平平仄仄平。","仄平平○仄，○仄仄平平。","仄仄平平仄，平○仄仄平。","平平平仄仄，仄仄○○平。"],"paragraphs":["梁苑昔倾盖，膺门尝赠鞭。","几回留客舍，四纪度星躔。","染翰频穿砚，翻书屡绝编。","文章传累世，功业慕当年。","怀宝思求售，趋时辄遘邅。","宋忠徒问卜，孟子本知天。","得丧时难必，穷通命使然。","半生淹贡部，晚节困乘田。","事盬才非称，歊喧性未便。","畏途嗟坎𡒄，野思忆潺湲。","解绂无终竞，同袍每共怜。","老来心更逸，归去乐应全。","凤翮翔千仞，鲵蟠入九渊。","旧交尤惜别，后学欲钻坚。","湖峤新营第，河滨促放船。","一经勤教子，三径往邻贤。","顾我今耆艾，投闲𥩟冶甄。","何时江海上，拂榻重相延。"],"title":"次韵杨立之见别"}
