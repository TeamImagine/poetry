{"author":"陆游","id":40539,"strains":["仄仄仄仄平，仄仄仄仄仄。","平平仄○仄，仄仄平仄仄。","仄平仄仄仄，平仄平仄仄。","仄平平仄仄，平仄○仄仄。","○平仄○仄，仄仄平仄○。","仄平○仄仄，平仄平平仄。","仄仄仄平平，平仄仄平仄。","仄仄平平平，仄仄仄平仄。","平仄仄平平，○仄仄仄仄。","平仄○仄○，仄仄仄仄仄。"],"paragraphs":["我性苦爱书，未始去几案。","生虽后三代，意尚卑两汉。","世衰道术裂，年往朋友散。","泽居贫至骨，霜冷衣露骭。","犹能乐其乐，肯发穷苦叹。","尔来更可笑，身籴儿炊爨。","一饱辄欣然，弦诵等雝泮。","望古虽天渊，视俗亦冰炭。","阿遹可怜生，相守忘夜旦。","孤学当世传，岁月不可玩。"],"title":"读书示子遹"}
