{"author":"白居易","id":17282,"strains":["平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["承华东署三分务，履道西池七过春。","歌酒优游聊卒岁，园林萧洒可终身。","留侯爵秩诚虚贵，疏受生涯未苦贫。","月俸百千官二品，朝廷雇我作闲人。"],"title":"从同州刺史改授太子少傅分司"}
