{"author":"杨亿","id":210544,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["春风祖席引香醪，白马骊驹草色袍。","官舍前临两京道，居民半杂五陵豪。","卑飞碌碌犹栖棘，余地飘飘暂鼓刀。","捧檄初同昔人喜，不应搔首叹徒劳。"],"title":"王中庸赴河南巩县尉"}
