{"author":"夏倪","id":227243,"strains":["平仄平○仄平仄，仄仄平平平○仄。","○平仄仄仄平平，平仄○平仄平平。","平平仄仄仄仄○，仄仄仄平平仄仄。","○○仄○平仄平，仄○仄仄平平平。","○仄平平仄仄仄，仄平仄仄仄仄平。","仄平仄仄仄○仄，仄仄仄仄平仄仄。","平○仄仄仄平仄，仄仄仄仄平○平。","平平仄仄仄○仄，仄仄仄仄仄仄平。","仄平平仄仄平仄，仄平仄仄仄仄○。","仄平仄仄平仄平，平平仄仄平仄平。","仄仄平○○平仄，仄仄○平仄仄平。","仄平仄仄仄平仄，平平仄仄平平仄。"],"paragraphs":["公子朝回玉宸里，戏弄丹青歌扇底。","兴来貌写到浓牦，拳尾如摇欲投胔。","丰颅阔腋伟骨相，纵逸未饶卢鹊驶。","庭除夜闲春尚寒，屈藏短喙眠朝暾。","其一狺狺口若吠，欲前却立客在门。","俗言犬马最难画，众所共识谁面谩。","非如鬼物隠幽眇，反复丑好悬毫端。","纷纷众史坐叹息，笔仗突兀不可扳。","乃知心匠本神授，以心运手不作难。","我家败屋依破垣，偷儿踏瓦惊夜眠。","四壁虽如长卿第，旧物犹存子敬毡。","就君乞取挂墙壁，端能警我窥窬客。"],"title":"题宗室永年画犬图"}
