{"author":"刘敞","id":174535,"strains":["○平仄平仄，○仄平仄平。","仄仄仄仄平，仄平平平平。","仄平平仄仄，仄仄○平平。","○仄平仄仄，仄○平平平。","仄仄仄仄平，仄仄仄仄平。","仄○仄仄平，平仄平仄平。","仄平仄平仄，平仄平仄○。","平平平平平，仄仄平平平。","平平仄平仄，仄仄平平平。","平仄仄仄仄，仄仄○仄平。"],"paragraphs":["驱车太山下，过憩任与樊。","此地昔建侯，邈哉羲皇孙。","市朝非一世，茂草空平原。","三十余万岁，忽如飞鸿奔。","毁墓骨已销，但有石椁存。","纵横委路隅，冥漠游岱魂。","古今一邱貉，成败谁复论。","区区东家翁，乃复哀玙璠。","牛山顾千驷，涕下何由谖。","忠义独不朽，庶几长者言。"],"title":"任城道中"}
