{"author":"晁补之","id":214585,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["筑圃名亭尽可人，东皋百卉故先春。","丘原满目皆安在，桃李成蹊又一新。","薙草烦君开蒋径，漱醪容我著陶巾。","青门瓜好平生事，欲遣朱轓便卜邻。"],"title":"廷贤求赋先春亭"}
