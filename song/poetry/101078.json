{"author":"韩琦","id":101078,"strains":["仄仄平平仄仄平，平平平仄仄平平。","平平仄仄平平仄，平仄仄平仄仄平。","仄仄平平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["处暗频惊掷夜光，千金高价恨难偿。","蟠桃入口知仙味，钧奏醒魂认帝乡。","辩解重围思亹亹，战逢强阵怯堂堂。","怀归自是衰疲甚，不为吾刚挫旧肠。"],"title":"次韵答相州张宗益工部"}
