{"author":"杨亿","id":210438,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["二难文彩少人过，落笔寻常只患多。","兔苑暂游冲霰雪，龙门曾上困风波。","一囊负米犹为客，百步穿杨待决科。","更得词臣赠诗句，机云入洛拟如何。"],"title":"次韵和中书李舍人勉元氏道宗奉宗兄弟之什"}
