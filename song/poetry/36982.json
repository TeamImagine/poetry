{"author":"陆游","id":36982,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["阳狂跌宕送年华，信步来寻野老家。","浅濑水清逢立鹭，横林叶尽数栖鸦。","书生一饱依耕耒，壮士孤愁入戍笳。","王绩但思酣美酝，葛洪不复问丹砂。"],"title":"晚过邻曲"}
