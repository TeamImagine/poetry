{"author":"刘克庄","id":115492,"strains":["平仄平平平仄仄，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["簪笔西清惭德薄，角巾东路喜身轻。","不烦左辖诵新句，时有老婆呼小名。","乍可戴花筵上舞，安能扶杖省中行。","过门蓦有相看者，向道先生病宿酲。"],"title":"避客"}
