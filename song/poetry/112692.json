{"author":"李含章","id":112692,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["修笙簇径出林椒，可与游人避俗嚣。","曲槛隔花安笔砚，小窗延月伴箪瓢。","红藤引蔓移山豆，绿叶分葩植水蕉。","到此每怜清气别，可堪寒夜雨潇潇。"],"title":"题武陵护戎林亭"}
