{"author":"钱惟演","id":189044,"strains":["仄仄仄平平，平平仄仄平。","平平平仄仄，仄仄仄平平。","仄仄平○仄，○平仄仄○。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["水阔雨萧萧，风微影自摇。","徐娘羞半面，楚女妒纤腰。","别恨抛深浦，遗香逐画桡。","华灯连雾夕，钿合映霞朝。","泪有鲛人见，魂须宋玉招。","凌波终未渡，疑待鹊为桥。"],"title":"荷花"}
