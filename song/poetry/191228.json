{"author":"韦骧","id":191228,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["官舍相依吾二家，碧山之麓水之涯。","祇知闲暇交谈屑，不觉逡巡改岁华。","坐喜良农得麰麦，行闻异俗贡毡砂。","衔杯且尽兵厨酿，安用呼儿索五花。"],"title":"再和张从道 邻垣"}
