{"author":"王灼","id":27469,"strains":["平平仄仄仄，○仄平平平。","平○仄仄仄，平仄平仄平。","仄平仄平仄，平平平仄平。","仄平平仄平，仄仄○○○。","○○仄平平，仄仄仄平平。","仄平仄仄仄，仄仄仄平平。","仄平仄仄仄，仄仄仄仄平。","平平○平仄，仄平○仄平。"],"paragraphs":["曾游玉垒市，长揖岷山云。","尘缘不暇往，今日翻送君。","丈人紫霞服，麻姑青练裙。","鹿车时出游，俗眼了难分。","犹闻老人村，鹤发自耕耘。","岂无抱德士，可与立奇勋。","勿求不死药，自苦骨与筋。","胡儿正南牧，两河如聚蚊。"],"title":"送雍尧咨游青城"}
