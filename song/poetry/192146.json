{"author":"郭祥正","id":192146,"strains":["平平平仄平，平平仄仄仄。","仄仄平仄○，平仄仄平仄。","仄○平仄仄，平○仄平仄。","仄平平仄平，平平仄平仄。","仄平仄○仄，平仄平仄仄。","仄仄仄仄仄，仄仄仄仄仄。","○平平仄仄，○平仄平仄。","仄平平仄仄，平平平仄仄。","仄平○仄仄，仄平平仄仄。","仄仄仄仄仄，○○仄平仄。"],"paragraphs":["黄獐雄领雌，青猿母抱子。","一落罝网中，城市就生死。","不如图画上，山深石泉美。","永无罝网忧，精神自全耳。","爱之写横轴，容易披案几。","动静适自感，物我忘表里。","犹疑跳踯去，毫端讵能止。","易生名独擅，斯人嗟往矣。","后来称李范，赠君君勿鄙。","纵令笔未妙，犹胜负涂豕。"],"title":"酬李公择谢予赠范李猿獐"}
