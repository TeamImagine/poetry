{"author":"陆游","id":42657,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["天宇清寒病体轻，烟波聊复事宵征。","橹横舟尾霜如抹，犬走篱根叶有声。","萧尹威名空赫赫，班侯智略本平平。","不如归结迎神社，长笛圜鼙送此生。"],"title":"舟中晨起"}
