{"author":"郭印","id":249667,"strains":["平平平仄平，○仄平平仄。","仄平仄平仄，仄仄平○仄。","○○仄仄仄，○仄平仄仄。","平○仄平仄，平平仄仄仄。","仄仄平平平，平平平仄仄。","平平仄平平，仄○仄平仄。","仄平○平平，平平仄平仄。","○仄平○仄，平平仄○仄。"],"paragraphs":["关西千户侯，分此霜根独。","几年用幽意，列屋攒苍玉。","如闻手自种，培养非一掬。","高标邈何所，于焉识面目。","脸笑桃花红，睂憎杨柳绿。","颀然立儿孙，挺操异群木。","我尝听余音，球琳响山谷。","当约嵇中散，携琴此间宿。"],"title":"隐父见示和章再用前韵"}
