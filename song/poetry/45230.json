{"author":"杨万里","id":45230,"strains":["平平平平平仄平，平平平仄仄仄○。","平平仄仄○平仄，平平平平仄平仄。","仄平平仄仄平平，平平○仄平○○。","仄仄仄平平仄仄，平平仄仄平○仄。","仄平○仄仄仄平，仄○○仄仄仄平。","○平平仄仄仄仄，仄仄平平仄平仄。","仄平平仄仄○平，○仄仄仄○仄平。","仄平仄仄○仄仄，○仄平平仄○平平仄仄仄。"],"paragraphs":["南溪春寒强似冬，南溪春水走玉虹。","雷公戏手行春雪，诗人嘲词便飞屑。","只嫌春雪趁春雷，春容正要渠栽培。","冻作玉花销作雨，多般点缀春庭户。","酒杯如海醉即休，醉中看雪忘却愁。","如何呼酒不痛饮，可令诗肩受凄凛。","少时狂杀老更狂，长恐此意堕渺茫。","醉乡有地分一席，且与先生十分梨花注大白。"],"title":"和昌英叔雪中春酌"}
