{"author":"陈与义","id":3462,"strains":["仄仄仄平仄，平○仄平平。","仄平仄平仄，仄仄○平平。","仄仄○仄仄，平平仄○○。","仄○平○仄，○仄平平平。","仄平仄仄仄，平仄仄仄平。","仄平平仄仄，○仄仄平○。","仄仄平平仄，仄仄平平平。","仄仄仄平平，仄平仄仄平。","平平仄仄仄，仄仄仄○平。"],"paragraphs":["逐队避狂寇，湖中可盘嬉。","泊舟宋田港，俯仰看云移。","造物犹不借，颠风忽横吹。","洞庭何其大，浪挟雷车驰。","可怜岸上竹，翻倒不自持。","老夫元耐事，淹速本无期。","会有天风定，见汝亭亭时。","五月念貂裘，竟生薄暮悲。","萧萧不自畅，耿耿独题诗。"],"title":"泊宋田遇厉风作"}
