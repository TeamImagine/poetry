{"author":"程俱","id":235559,"strains":["平仄仄仄仄，仄平仄平平。","平平平仄平，仄仄平仄平。","平平平仄仄，仄仄仄○平。","○○平仄平，平仄平仄平。","平平仄○平，○平仄○平。","平平仄平平，仄仄平平平。","平平平平仄，仄仄平平平。","仄平仄平仄，仄仄仄仄平。","平平平平仄，仄仄仄仄平。","平平仄○？，仄仄仄仄平。","仄仄仄仄平，平平仄仄平。","平平仄平仄，仄仄平仄平。","平平仄平仄，仄仄平平平。"],"paragraphs":["今我忽不乐，驾言及阳春。","西郊桃始华，未动车马尘。","名园开绿野，气象淑且新。","相从同舍郎，珠璧惊市人。","垂鞭度长杨，和风拂衣巾。","时花靓无言，草木含晴薫。","迢迢西荘镜，似与江南邻。","漾舟入天境，不辨水与云。","谁移呼猿涧，乱石琐怪珍。","奔雷转三峡，可漱不可浑。","止水照我心，流泉醒我神。","终年九衢客，一洗声利氛。","归来卧蜗舍，梦堕吴松滨。"],"title":"春日与会要同舍会饮西园"}
