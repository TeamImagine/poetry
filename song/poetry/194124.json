{"author":"苏轼","id":194124,"strains":["仄仄平平仄仄平，平平仄仄仄平平。","平平仄仄仄仄仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["夜拥笙歌霅水滨，回头乐事总成尘。","今年送汝作太守，到处逢君是主人。","聚散细思都是梦，身名渐觉两非亲。","相从继烛何须问，蝙蝠飞时日正晨。"],"title":"至济南李公择以诗相迎次其韵二首  其二"}
