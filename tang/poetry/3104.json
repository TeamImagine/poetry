{"author":"杜甫","id":3104,"strains":["平仄平平仄仄平，平平平仄○平平。","平仄平平仄仄仄，仄仄仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西岳崚嶒竦处尊，诸峰罗立如儿孙。","安得仙人九节杖，拄到玉女洗头盆。","车箱入谷无归路，箭栝通天有一门。","稍待西风凉冷后，高寻白帝问真源。"],"title":"望岳"}
