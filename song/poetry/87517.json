{"author":"韩淲","id":87517,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。"],"paragraphs":["岁晚溪南见旧游，归舆常恨莫能留。","不堪别去人还远，犹幸诗来路匪修。","野外梅生花气动，门前冰拆水声流。","相思清梦章泉上，尽道才名光更优。"],"title":"和昌甫见寄"}
