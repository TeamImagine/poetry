{"author":"元稹","id":14344,"strains":["仄仄平平仄，平○仄仄平。","平平仄平仄，平仄仄平平。","仄仄○平仄，平平仄仄○。","仄平平仄仄，仄仄仄平○。","平仄○平○，平平仄仄平。","平平○仄仄，平仄仄平平。","仄仄平○仄，平○仄仄平。","平平平仄仄，○仄仄平平。","平仄平○仄，平○仄仄平。","仄○○仄仄，平仄仄平平。"],"paragraphs":["病与穷阴退，春从血气生。","寒肤渐舒展，阳脉乍虚盈。","就日临堦坐，扶床履地行。","问人知面瘦，祝鸟愿身轻。","风暖牵诗兴，时新变卖声。","饥馋看药忌，闲闷点书名。","旧雪依深竹，微和动早萌。","推迁悲往事，疏数辨交情。","琴待嵇中散，杯思阮步兵。","世间除却病，何者不营营。"],"title":"病减逢春期白二十二辛大不至十韵"}
