{"author":"苏辙","id":198678,"strains":["仄平仄仄仄平仄，平仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["夏田已报七分熟，秋稼方忧十日干。","好雨徐来不仓卒，天公似欲救艰难。","魃张鹰犬无遗力，社近鸡豚趁早寒。","老病随人幸一饱，炉香无语只长叹。"],"title":"喜雨"}
