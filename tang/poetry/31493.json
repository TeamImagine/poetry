{"author":"周朴","id":31493,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["黄纸晴空坠一缄，圣朝恩泽洗冤谗。","李膺门客为闲客，梅福官衔改旧衔。","名自石渠书典籍，香从芸阁着衣衫。","寰中不用忧天旱，霖雨看看属傅岩。"],"title":"喜贺拔先辈衡阳除正字"}
