{"author":"周弼","id":122544,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["欲望江山夜转真，胡床曾此对嘉宾。","伤心皓月长流水，回首清风不见人。","花落雉楼横角暮，草生鸥渚破船春。","归程岂暇频登览，分付羁愁与白蘋。"],"title":"庾楼"}
