{"author":"徐侨","id":88779,"strains":["平平仄仄仄平平，仄仄平平平仄平。","平仄仄平平仄仄，平平仄仄仄平平。","仄平仄仄平平仄，平仄平平平仄平。","平仄平平仄平仄，仄平平仄仄平平。"],"paragraphs":["潮回尽处晓江清，百丈滩头舟子情。","饶我静观黄卷罢，为渠卧看白云轻。","炫蓬滉漾龙蛇影，喧枕萧骚风雨声。","无限青山饱秋色，去来谁暇与将迎。"],"title":"安溪"}
