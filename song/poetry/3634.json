{"author":"陈与义","id":3634,"strains":["平仄平仄平，仄平平平仄。","仄仄仄仄平，平平仄平仄。","○平平仄仄，平○平平仄。","仄仄仄平仄，仄仄○平仄。","平仄平平平，仄平平仄仄。","仄平○平仄，仄仄仄仄仄。","仄仄平仄平，仄仄仄平仄。","平平仄仄仄，○平仄平仄。","仄平平平仄，平仄仄○仄。","仄○○仄平，仄仄仄平仄。"],"paragraphs":["今夕天气佳，上天何澄穆。","列宿雨后明，流云月边速。","空檐垂斗柄，微吹生丛竹。","对此不能寐，步绕庭之曲。","遥睇浮屠颠，数星红煜煜。","悟知烧灯夕，节意亦满目。","历代能几诗，遍赋杂珉玉。","栖鸦亦未定，更鸣伴余独。","百年滔滔内，忧乐两难复。","唯应长似今，寂寞送寒燠。"],"title":"元夜"}
