{"author":"董嗣杲","id":154417,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["龙华寺北板桥平，几户淮民结屋成。","屡向封疆窥版籍，独游淮海陋功名。","去年过此曾寻胜，今日逢人似隔生。","懐抱激昂无可制，埋篷心折听江声。"],"title":"泊杨港  其二"}
