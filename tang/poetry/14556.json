{"author":"元稹","id":14556,"strains":["仄仄仄平平仄仄，平平仄仄仄平平。","仄平平仄○平仄，仄仄平仄仄○平。","平仄平平平仄仄，仄平平仄仄平○。","平○○仄平○仄，仄仄平平仄仄平。","仄仄平平平仄仄，仄平平仄仄平○。","平平仄仄平平仄，平仄○平仄仄平。"],"paragraphs":["枥上病骢啼袅袅，江边废宅路迢迢。","自经梅雨长垂耳，乍食菰蒋欲折腰。","金络头衔光未灭，玉花衫色瘦来燋。","曾听禁漏惊衙鼓，惯蹋康衢怕小桥。","半夜雄嘶心不死，日高饥卧尾还摇。","龙媒薄地天池远，何事牵牛在碧霄。"],"title":"哀病骢呈致用"}
