{"author":"杨公远","id":151406,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["丹房萧洒绝纤埃，石迳萦纡辟草莱。","窗外果从猿摘去，山中芝藉鹤衔回。","一瓯白雪汤轻注，三尺青蛇匣不开。","如许清虚尘世隔，明朝再约抱琴来。"],"title":"张道士山房次程南仲韵"}
