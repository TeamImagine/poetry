{"author":"白居易","id":15798,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["谁家第宅成还破，何处亲宾哭复歌。","昨日屋头堪炙手，今朝门外好张罗。","北邙未省留闲地，东海何曾有定波。","莫笑贱贫夸富贵，共成枯骨两如何。"],"title":"放言五首 四"}
