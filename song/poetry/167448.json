{"author":"陈深","id":167448,"strains":["仄仄平平平仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万丈垂虹阿那边，君来山水愈清妍。","洞庭云气浮樽俎，震泽涛声答诵弦。","汀柳垂遮灵运笠，江花飞落广文毡。","此行适有稽山兴，漫系春风载酒船。"],"title":"赠吴江学掾"}
