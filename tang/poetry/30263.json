{"author":"方干","id":30263,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["圣世科名酬志业，仙州秀色助神机。","梅真入仕提雄笔，阮瑀从军著彩衣。","昼寝不知山雪积，春游应趁夜潮归。","相思莫讶音书晚，鸟去犹须叠日飞。"],"title":"寄台州孙从事百篇"}
