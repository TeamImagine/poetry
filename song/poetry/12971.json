{"author":"曹勋","id":12971,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["良工巧制鲍鱼形，短架圆机扇比名。","十幅怀箱尘不到，一轮因力羽犹轻。","辗回剧暑轩楹去，载得长风枕簟清。","失喜门边须茗客，隔篱悮作碾时声。"],"title":"扇车"}
