{"author":"梅尧臣","id":46810,"strains":["平平仄仄仄，仄仄仄仄平。","平平○仄平，仄仄平仄平。","仄仄平仄平，仄仄平仄平。","仄仄○仄仄，平平○平平。","仄○仄平平，○仄平平平。","平仄仄平仄，仄仄○平平。","仄平仄仄仄，仄仄平平平。","仄平平仄平，仄仄仄仄平。","仄仄平○仄，平仄仄仄平。","平平平仄仄，仄仄仄仄平。","平平仄仄平，平仄平仄平。","平平○平平，仄仄仄平平。","平○平平平，平仄仄平平。","平平仄？仄，仄仄平仄平。","仄平平平平，平仄平仄平。","仄○平仄仄，仄仄仄仄仄。","平仄平平平，仄仄仄仄平。"],"paragraphs":["梧桐叶未老，露滴玉井床。","秋虫如里胥，促织何苦忙。","苒苒机上丝，入夜为鼠伤。","织妇中夕起，投梭重徊徨。","那闻草根声，膏入然肝肠。","天子固明圣，措意如陶唐。","下民唯力穑，不见田畴荒。","岂知裒敛人，督责务健强。","所以机中女，心鬭日月光。","年年租税在，聒耳信已常。","哀哉四海人，无不由此戕。","吴侯当厅时，静坐爱初凉。","方将同佳人，欢乐举杯觞。","繁鸣杂螇螰，感怆情不皇。","况蒙朝家恩，兄弟登俊良。","意虑宜恤物，以慰众所望。","今者秋虫篇，不异七月章。"],"title":"依韵吴冲卿秋虫"}
