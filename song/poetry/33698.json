{"author":"陆游","id":33698,"strains":["仄仄平平仄仄平，仄平平仄仄平平。","仄平平仄仄平仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古垒西偏晓系舟，倚栏搔首思悠悠。","欲营丹灶竟无地，不见荔枝空远游。","官道近江多乱石，人家避水半危楼。","使君不用勤留客，瘴雨蛮云我欲愁。"],"title":"涪州"}
