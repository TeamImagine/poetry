{"author":"苏辙","id":197254,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["谢公德业久弥新，幼度英奇也绝伦。","父子俱贤真不朽，功名自致岂相因。","边兵屡动思良将，廷论萧条忆诤臣。","青史世家它日事，新阡宿草倍沾巾。"],"title":"王仲仪尚书挽词"}
