{"author":"黄伯思","id":231305,"strains":["平平仄仄平平仄，仄仄平平仄平仄。","平平仄仄○仄平，仄仄平平平平○仄。","仄平仄仄仄平平，仄平平仄平平仄。","仄仄？○○○平，仄平仄仄○平仄。","仄仄平仄仄平平，仄仄平平仄○仄。","○平○仄仄仄○，仄仄○平仄平仄。","平平平仄仄平平，仄仄平○平仄仄。","平平仄仄仄平平，平仄平平仄平仄。","仄平仄仄仄○平，平仄平平仄平仄。"],"paragraphs":["君家大令书盈纸，笔势翩翩趣多媚。","虽云沓拖如少年，岂至拘挛同余兴隶。","会稽七子五知名，此公风概尤超诣。","太极琁题犹重书，一时凛凛标英气。","半袖精裓众争求，数幅新裙世犹贵。","当时亲遇得已难，况复传今仅千岁。","龙珠归浦剑还津，此帖君藏真得地。","才披尺许目增明，鸾跂鸿惊欲飞逝。","硬黄响拓若传吾，完璧摹刊愿垂世。"],"title":"题河南王氏所藏子敬帖"}
