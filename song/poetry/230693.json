{"author":"葛胜仲","id":230693,"strains":["平平平○仄，仄仄平平平。","平仄仄○仄，平仄仄平平。","仄平仄平仄，仄平仄平平。","仄平仄○平，仄平仄仄平。","仄仄仄平仄，平○平仄平。","平○仄平仄，仄仄平平平。","平○仄平仄，平仄平平○。","仄平平平仄，仄仄平平平。","○○仄仄仄，平平仄平平。","平平平仄平，仄仄平平平。"],"paragraphs":["朱藤花堕影，罨画因名溪。","林壑莽参错，鹈鴂挟春啼。","刺船未云久，眼明古招提。","入门赤泥亭，石梁亦可跻。","佛殿制淳古，凌空飞拱枅。","凄其念陈祖，此境尝幽栖。","虾滩弄竿线，龙卧聊蟠泥。","一朝风云会，起舞随荒鸡。","兴王岂细事，荒陵出金犀。","贤愚同一丘，莫厌青鞋胝。"],"title":"戊午出长兴郭泛西溪至清果院"}
