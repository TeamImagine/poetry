{"author":"韩淲","id":86587,"strains":["仄仄平平仄平仄，○仄平平平仄仄。","○平平仄仄平平，平仄平平仄平仄。","平平○仄仄平平，仄仄仄平平仄仄。","仄仄仄仄平仄平，○平平平平仄仄。","平平仄平平仄平，仄平平仄平○仄。","仄平仄仄仄平平，○仄○平仄仄仄。","○平仄仄仄○平，仄仄○平○仄仄。","平平仄平平仄平，平平平仄平平仄。","平平仄仄仄平○，平平仄仄平平仄。","仄平平平仄平平，仄仄○仄仄平仄。"],"paragraphs":["不奈江浑复林热，长夏逃虚徒散发。","扁舟何许可追凉，安得佳人弄明月。","寻常浪饮苦匆匆，邂逅一游多汩汩。","日复日矣心转痴，牵强而来终勃窣。","琴堂有仙真好奇，簿书堆里清兴发。","我虽老倦亦轩然，相与听歌忘病暍。","中流滉瀁已苍茫，下濑回沿应荡淈。","山高影翻栖鹘巢，潭澄光射鸣鼍窟。","须臾斗柄插银潢，常娥俯濯凌波袜。","快呼天风驾云涛，弱水三万倏超忽。"],"title":"月溪清泛"}
