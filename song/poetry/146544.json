{"author":"陈舜俞","id":146544,"strains":["平平仄仄平平○，平平平仄平仄平。","仄○仄平○仄仄，平平平仄仄仄平。","仄仄平平仄仄仄，平仄平平平仄平。","仄平仄仄仄仄仄，仄仄仄仄仄○○。","仄平平仄仄仄仄，仄仄○仄平○平。","平平平仄仄仄仄，平平仄仄仄仄平。","仄平平仄仄仄仄，仄仄平仄仄仄平。","平○平仄仄平仄，仄仄仄仄平仄平。","○仄平平仄平仄，仄○平仄平平平。","平平平仄仄平仄，仄平仄仄平平平。"],"paragraphs":["吾家崛起蓬蒿间，先君为学良苦艰。","典衣买书教我读，平生贫窭不此悭。","岁晚才霑寸禄养，天祸无何颓泰山。","况时汝辈各少小，不及见汝学燕闲。","逮今孤露历岁月，渐觉长大成疏顽。","诗书堆积有素业，文章体要亦易攀。","固须仁义力造诣，慎择朋友少往还。","偏亲堂上待甘旨，况已齿龀双鬓班。","更可踟蹰忽荣养，不如乌鸟鸣关关。","官家公道禄寒畯，勉旃进取欢慈颜。"],"title":"示诸弟"}
