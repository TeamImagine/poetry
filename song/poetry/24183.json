{"author":"宋祁","id":24183,"strains":["平仄平平仄仄平，仄平○仄仄平○。","仄平仄仄平平○，平仄平平仄仄平。","仄○平平平仄○，○平○仄仄平○。","○平平仄平平仄，仄仄平○仄仄平。","仄仄平平平仄仄，平平仄仄仄平平。","平平仄仄○平仄，仄仄平○仄仄仄。","仄仄平平○仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄○仄仄○平平。","仄平仄仄平平仄，仄仄平平仄仄平。"],"paragraphs":["天子龙沙拜法官，议郎亲戴辟邪冠。","晓辞漠北冰霜重，秋到江南草树寒。","谏疏频烦明主听，题诗长共故人看。","应怜闾里诛求急，尚布朝廷礼意宽。","幕下风清鸣一鹗，台端雪霁见双鸾。","寥寥渡海三冬翮，翙翙凌空五色翰。","晋代新亭苍藓合，梁朝旧地土花残。","石城慷慨悲袁粲，别墅风流忆谢安。","千里凭高麾绣斧，几回揽辔并银鞍。","诤臣事业须公等，努力明时匪素餐。"],"title":"送赵御史仲礼之任南台并柬兼善达公经历元载王公用道孔公二御史"}
