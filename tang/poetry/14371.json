{"author":"元稹","id":14371,"strains":["平平平仄仄，仄仄仄平平。","平仄平平仄，平平仄仄平。","平平仄平仄，？仄仄平平。","平仄○平仄，平平仄仄平。","○平仄平仄，仄仄仄平平。","仄仄平平仄，平平平仄平。","○○○仄○，○仄仄平平。","仄仄○平仄，平平仄仄平。","平平？仄仄，○仄仄○平。","仄仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","平平仄仄仄，仄仄仄平平。","仄仄○平仄，平平仄仄平。","仄○平仄仄，平仄仄○平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平仄仄平。","平平仄平仄，平仄仄平平。","仄仄○平仄，○平仄仄平。"],"paragraphs":["何年安石国，万里贡榴花。","迢递河源道，因依汉使槎。","酸辛犯葱岭，憔悴涉龙沙。","初到摽珍木，多来比乱麻。","深抛故园里，少种贵人家。","唯我荆州见，怜君胡地赊。","从教当路长，兼恣入檐斜。","绿叶裁烟翠，红英动日华。","新帘裙透影，疏牖烛笼纱。","委作金炉焰，飘成玉砌瑕。","乍惊珠缀密，终误绣帏奢。","琥珀烘梳碎，燕支懒颊涂。","风翻一树火，电转五云车。","绛帐迎宵日，芙蕖绽早牙。","浅深俱隐映，前后各分葩。","宿露低莲脸，朝光借绮霞。","暗虹徒缴绕，濯锦莫周遮。","俗态能嫌旧，芳姿尚可嘉。","非专爱颜色，同恨阻幽遐。","满眼思乡泪，相嗟亦自嗟。"],"title":"感石榴二十韵"}
