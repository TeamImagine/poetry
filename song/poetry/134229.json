{"author":"释文珦","id":134229,"strains":["仄平仄平仄平仄，仄仄○平仄平仄。","仄平仄仄仄平平，仄仄平平仄平仄。","平平仄平仄○仄，平平○平平仄仄。","平平仄仄仄仄仄，仄仄仄平○平仄。","仄平平仄仄平平，○仄平平仄平仄。"],"paragraphs":["贼臣弄权罔明主，亿万苍生受辛苦。","大家巨室尽逃亡，賸积黄金向郿邬。","弘羊未烹旱如许，弘羊将烹天乃雨。","吾言此雨是雨谷，点点活人胜珠玉。","圣恩新放限田租，从此农家饱𫗞粥。"],"title":"旱雨"}
