{"author":"胡寅","id":11673,"strains":["平平○仄平○仄，仄仄○平仄○仄。","平平仄仄仄平仄，平仄平平仄平仄。","平平仄仄○仄平，仄仄仄仄平平平。","平平仄仄仄仄○，平仄仄仄○平平。","平平仄仄平平平，仄平仄仄平平平。","仄平平平仄仄仄，平仄○仄平平平。","仄仄平○平仄平，平○○仄○○平。","平仄○○仄平仄，平平仄仄平○平。","仄平仄仄平平仄，仄平平仄平平○。","平平仄仄仄平平，仄平平仄○平仄。","仄平仄平仄平平，仄仄平平平仄平。","平平平仄平仄仄，仄仄平仄○平平。","平平○平仄平仄，仄仄平平平仄仄。","平仄○平仄仄平，仄平仄仄○○仄。"],"paragraphs":["奸雄乘乱谋称帝，不暇从容问传器。","荀公死坐靳殊锡，文举诛因白畿地。","金根曲盖乘五时，谬以踞火尤吴儿。","悬知以鼠睨汉献，终欲搏噬如饥狸。","吁嗟白日蒙浮云，豫州奋臂提孤军。","虎熊争先气烈烈，鱼水相契情氲氲。","赤壁端如殽二陵，于操犹或称其能。","身在行间一交战，阿瞒始信河难冯。","仲谋亦恃江涛涨，岂忧炎德终沦丧。","孱陵自驻遏吴师，要知身系苍生望。","丈夫盖棺事方休，未报平生宗国仇。","英雄安得无块土，固令于此分荆州。","春风吹花不濡滞，绿满郊原何蔽翳。","前汉兴隆后汉颓，永怀启沃临行际。"],"title":"和仁仲孱陵有感"}
