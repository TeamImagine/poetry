{"author":"王迈","id":107657,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["大雅千年一嗣音，人如美玉更良金。","清修山泽臞儒样，恻怛河沙古佛心。","北阙方瞻台斗践，东嘉还借福星临。","中兴宗衮留衣钵，大有苍生望作霖。"],"title":"寄婺州赵尚书立夫二首  其一"}
