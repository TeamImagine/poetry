{"author":"孔平仲","id":203367,"strains":["平平仄○仄，仄仄○平○。","平平仄平仄，仄仄平仄平。","仄仄仄○仄，仄平平○平。","平○仄仄仄，仄仄平平平。","平平平仄仄，仄仄平仄平。","平平平平平，仄仄平仄仄。","平平仄平仄，仄仄仄仄仄。","平○仄○平，平平○仄仄。","仄平仄仄平，仄仄仄平仄。","平平仄平仄，平仄仄平仄。","平平仄平仄，仄仄仄平仄。","平仄仄仄平，仄仄仄平仄。","仄平平平平，平仄仄平仄。","○平仄平平，仄仄仄仄平。","平平仄仄平，平仄仄仄平。","仄平仄平仄，平仄仄仄平。","仄平平平仄，平仄仄仄○。","仄仄平○平，○平仄平仄。","○平○平平，平仄平仄仄。","仄平平仄仄，仄仄平○仄。","平平平平平，仄仄平平仄。","平○仄仄平，平仄仄平仄。"],"paragraphs":["同寻六和寺，去旁苍崖行。","峥嵘石林气，{氵虢}{氵虢}流水鸣。","见此俗虑减，入门心更清。","盘空到窈窕，小憩山前亭。","天晴修竹外，飒有风雨声。","僧云金鱼池，近日秋雨足。","余波落清壁，散作雪色瀑。","徐兴视其流，登高穿屈曲。","忽逢白练飞，碎点溅珠玉。","清泠振毛发，潇洒荡心腹。","金鱼在何处，演漾戏平陆。","鳞鬣老愈黄，点漆作双目。","忆为儿童时，尝剧此池旁。","闻人说金鱼，已谓百岁强。","今逾二十年，僧死草木荒。","此鱼尚无恙，纤质不改常。","谓鱼非灵物，安得擅久长。","四海波浪高，三江网罗密。","长鲸丧明珠，幽暗无白日。","我疑龙变化，就此溪中逸。","纷纶乾坤争，浩荡风霆出。","何如守一泓，无得亦无失。"],"title":"游六和寺"}
