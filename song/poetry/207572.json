{"author":"黄庭坚","id":207572,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。","平平仄仄仄平仄，仄仄平平平仄平。"],"paragraphs":["往岁涂宫暗碧纱，倾城出祖路人嗟。","松柟峰下迁华寝，雪月光中咽晓笳。","有子今为二千石，同州才数两三家。","儿孙满地厥衣举，不见归时桃李华。"],"title":"宋夫人挽词"}
