{"author":"彭汝砺","id":201373,"strains":["仄平仄平平，○仄仄仄仄。","平？仄仄仄，平仄平平仄。","平平仄仄仄，仄仄平平仄。","平仄仄仄仄，平仄平平仄。","仄平平平仄，平仄平平○。","仄平仄仄仄，平仄平平平。","仄平平平仄，平平仄平○。","平平平仄仄，平仄仄仄仄。","平仄平平平，平仄○平仄。","平○平仄仄，仄仄平仄仄。"],"paragraphs":["汉衰至桓灵，王室既不竞。","豪杰死党锢，奸嬖偷权柄。","娟娟彼孺子，德誉南州盛。","耕稼以自食，羞诣安车聘。","彼非硁硁者，而欲为奇行。","未能比禹稷，夫岂惭蘧宁。","我登斯亭上，悠悠发幽兴。","高山知仰止，池水不可泳。","鱼戏芙蓉花，凫杂参差荇。","嗟叹之不足，俛仰成讽咏。"],"title":"与宁节推游聘君亭邂逅广汉同游分题得聘字"}
