{"author":"许及之","id":60661,"strains":["仄平仄平平仄仄，仄仄○○仄平仄。","仄平平平仄仄仄，○仄平仄仄平仄。","仄平○平平○仄，仄仄平平仄平仄。","仄仄仄仄平仄平，平仄仄平平仄仄。","平仄仄平仄仄○，仄仄平平平仄仄。","平平仄仄仄平平，仄仄○平平○仄。","仄平仄仄仄○仄，平仄仄平平仄仄。","仄○平仄平平平，仄仄仄平平仄仄。","仄仄仄仄仄平仄，仄仄仄仄○仄仄。","仄平仄仄平○仄，仄仄○平仄平仄。"],"paragraphs":["我馋嗜诗欣染指，但见其长有谁毁。","早年游方识赵谢，如鲁逢掖宋章甫。","谢诗澜翻豪且古，赵句清癯澹而苦。","学力到后成一家，渠自不知为孰使。","天各一方费渴思，想见冰增寒似水。","居然老手斫方圆，出户中规还中矩。","转庵活法已参遍，何止得心仍得髓。","我如无宝穷波斯，望着是珍先自喜。","忽得赵璧急呈似，示以谢草如寄取。","自怜老去无长进，努力吟哦训儿子。"],"title":"得赵昌甫诗集转呈转庵却以谢梦得诗见示有诗次韵"}
