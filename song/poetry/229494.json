{"author":"吕颐浩","id":229494,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平仄仄仄平。","仄仄仄平平仄仄，仄平平仄仄平平。"],"paragraphs":["扁舟隐隐马骎骎，重到燕山感念深。","水陆共时同偃薄，云途今日异升沉。","青山岂乏归耕路，白髪难忘报国心。","木落雁飞秋复尽，惘然怀抱寄幽吟。"],"title":"雄州道中寄沈和仲侍郎"}
