{"author":"郭印","id":249675,"strains":["仄仄仄仄○，平平仄仄平。","仄平○仄仄，仄仄仄平平。","○仄○平仄，仄仄仄平平。","仄仄仄平仄，平平平仄平。","仄仄仄仄仄，仄仄仄平平。","仄仄○仄仄，平仄平平仄。","仄平仄仄平，平平○○平。","仄仄仄仄仄，仄仄平平平。","○○仄仄○，○平平仄仄。","○仄平仄仄，仄平平仄平。"],"paragraphs":["孔子道不行，时君目腐儒。","乱邦难置足，遂欲九夷居。","更作乘桴语，与此意何殊。","一木异舟楫，波涛宁可逾。","愤世有激尔，盖用警聋愚。","季路犹未达，而况他人与。","我生亦不辰，兵戈溷中区。","两脚倦远涉，跼蹐西南隅。","临深每慨叹，长江良起予。","兴发撑小艇，郁堙聊一舒。"],"title":"乘桴亭"}
