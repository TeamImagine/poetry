{"author":"陆游","id":42567,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["古驿桥边艇子横，每因羁旅惬幽情。","窗间月落无花影，枕上潮来有橹声。","旧友凋零归梦想，新诗邂逅得天成。","今朝有喜君知否，秋雨晴时小疾平。"],"title":"古驿"}
