{"author":"李白","id":55868,"strains":["平仄平仄仄，平平○仄仄。","仄仄仄平平，平仄平平仄。","仄平平仄仄，仄平○仄仄。","平仄仄仄○，平平平仄仄。","仄仄○仄仄，平平仄平仄。","仄仄○平平，平平平平仄。","仄平○仄仄，平仄平仄仄。","平仄○平平，仄仄仄仄仄。","○○平仄仄，平仄○平仄。","仄仄平平平，仄平平仄仄。","仄仄仄仄仄，仄仄平仄仄。","仄平○仄平，仄仄仄平仄。","仄仄仄仄仄，平平仄仄仄。","仄平仄仄平，平仄仄平仄。","仄仄仄平仄，平仄平仄仄。","平仄仄仄○，仄平仄○仄。","平平平仄仄，平仄仄○仄。","仄仄平仄平，○平仄平仄。","平平仄平仄，平○平平仄。","仄仄仄仄平，○平平仄仄。"],"paragraphs":["天地为橐籥，周流行太易。","造化合元符，交媾腾精魄。","自然成妙用，孰知其指的。","罗络四季间，绵微无一隙。","日月更出没，双光岂云只。","姹女乘河车，黄金充辕轭。","执枢相管辖，摧伏伤羽翮。","朱鸟张炎威，白虎守本宅。","相煎成苦老，消铄凝津液。","髣髴明窗尘，死灰同至寂。","𢭏冶入赤色，十二周律历。","赫然称大还，与道本无隔。","白日可抚弄，清都在咫尺。","北酆落死名，南斗上生籍。","抑予是何者，身在方士格。","才术信纵横，世途自轻掷。","吾求仙弃俗，君晓损胜益。","不向金阙游，思为玉皇客。","鸾车速风电，龙骑无鞭策。","一举上九天，相携同所适。"],"title":"草创大还赠柳官迪"}
