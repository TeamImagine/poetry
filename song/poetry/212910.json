{"author":"贺铸","id":212910,"strains":["仄平平仄仄，平仄仄○仄。","仄仄平平仄，平平平仄平。","仄○仄仄仄，平○仄平平。","仄仄平平仄，仄平平仄平。","平平○仄平平仄，仄平仄平仄平仄。","平平仄仄仄平平，仄仄平平仄平仄。","平平平仄仄平平，仄仄平平仄平仄。","平平仄仄仄平平，仄仄○平仄平仄。","平平平仄仄○平，仄仄平○平仄仄。","○○仄仄平平平，仄仄○平仄仄平。","仄平平仄平平平，平仄仄仄平平平。","仄平○仄仄○平，○平仄仄平平平。","平平仄仄仄平仄，仄平仄仄○平○。"],"paragraphs":["九江贤令尹，千载两相望。","昔也陶彭泽，今之章瑞昌。","拂衣置五斗，高兴挹羲皇。","避俗陶无悔，达生吾与章。","渊明三迳荒松菊，我携一瓢寓僧屋。","渊明乞食踵人门，我卖神丸办蔬粥。","渊明为酒接休元，我每移书谢州牧。","渊明纸笔课儿曹，我子长歌紫芝曲。","萧闲门户十三年，尚畏尘缘生处熟。","行将卜隠包家山，誓与苍生炼大还。","愿君门外诛榛菅，来者勿拒容跻攀。","镜湖遗老老且孱，犹堪护鼎诃神奸。","功成拔宅自仙去，唯余井臼留人间。"],"title":"送章邦杰移家余杭包家山"}
