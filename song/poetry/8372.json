{"author":"李处权","id":8372,"strains":["仄仄○仄平，平平仄○仄。","平平仄平○，仄仄平仄仄。","仄平平仄仄，仄仄仄仄仄。","平平○平仄，平平仄仄仄。","仄仄平平仄，仄仄仄仄仄。","仄仄平仄平，平平仄平仄。","仄仄○平平，○仄平平仄。","仄仄○仄平，仄仄仄平○。"],"paragraphs":["霁景如发蒙，幽人事临眺。","山明乍开屏，水浄新拭照。","百年能几醉，万事付一笑。","纶巾称芒𪨗，持竿坐窈窕。","勿谓吾钩直，我意不在钓。","独鹤何处来，寒云发清叫。","乃以闻天声，和此登皋啸。","我亦遗世人，与尔岂殊调。"],"title":"溪晴独钓"}
