{"author":"葛胜仲","id":230856,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["穷通谁复问东龟，材命由来略可推。","去恶敢言除亩薤，律贪聊慕拔园葵。","百年永悼悬弧日，一顾垂当解印时。","诗句清新褒借甚，却嫌无当玉为卮。"],"title":"伏蒙达之学谕以诗宠眷生日次韵酬谢"}
