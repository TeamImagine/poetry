{"author":"郑刚中","id":251886,"strains":["平平仄平仄，仄平仄平仄。","平仄仄平平，仄仄仄平仄。","平平仄仄仄，○仄平仄仄。","平仄○平平，平平仄平仄。","仄平平平仄，仄仄仄平仄。","平仄仄平平，仄仄仄平仄。"],"paragraphs":["清寒作新雪，玉花仅堆积。","云破煦朝曦，数霤忽消释。","余阴变小雨，颇似烟羃羃。","时见庭前槐，枯梢水珠滴。","破愁无尊酒，慰眼有书籍。","涵泳度穷年，所得固清适。"],"title":"天寒"}
