{"author":"许及之","id":61075,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["底须屏障写天吴，绝境横前与画俱。","两塔屹波流不去，千帆破浪远如无。","空明水月光争媚，开阖云山妙莫摹。","扁榜首蒙摩诘句，小亭从此有诗图。"],"title":"次王宣甫题媚川图韵"}
