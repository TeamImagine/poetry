{"author":"李频","id":26664,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平平仄，仄平平仄仄平平。"],"paragraphs":["中流欲暮见湘烟，苇岸无穷接楚田。","去雁远冲云梦雪，离人独上洞庭船。","风波尽日依山转，星汉通霄向水连。","零落梅花过残腊，故园归醉及新年。"],"title":"湘口送友人"}
