{"author":"葛胜仲","id":230634,"strains":["○平仄平平，平仄仄平仄。","平○平平仄，仄仄平仄仄。","仄仄仄仄平，平平仄○仄。","仄仄平平平，仄仄仄○仄。","平平仄平平，仄仄○平仄。","平平平仄平，仄仄仄平仄。","平平平平仄，仄仄仄仄仄。","仄平平○平，仄仄平仄仄。","平平仄平平，平平仄平仄。","平仄仄仄平，仄平平仄仄。"],"paragraphs":["深公出东都，山色已清好。","流行沧江上，快意时绝倒。","洗尽眼界尘，招提迹如扫。","众挽来灵山，世故亦相恼。","平生爱山心，不厌更幽讨。","扪萝开细岑，脱履藉丰草。","聊烦坡陀石，坐此突兀老。","是身端如云，去住殊未保。","孤峰起孤烟，晴湖漾晴昊。","宾主两忘言，可为知者道。"],"title":"披云台"}
