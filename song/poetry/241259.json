{"author":"周紫芝","id":241259,"strains":["平平仄平○仄平，仄○仄仄平平平。","平○仄平仄仄仄，平仄平平○仄平。","平○仄平仄平仄，平平平平仄平仄。","平平平仄仄平平，仄仄平平仄平仄。","仄平仄仄平平平，平平仄仄○平平。","仄平平仄仄仄仄，仄○平仄○平平。","平平仄仄平仄仄，仄仄平平○○仄。","仄○平平仄仄平，平仄平平仄平仄。","仄仄？平平仄平，仄○仄平平仄平。","仄仄平平仄平仄，仄平仄仄平平平。"],"paragraphs":["彭郎作诗调最高，语中起伏多波涛。","维其有之是以似，千佛名经中一豪。","潮从海来与山激，彭郎诗成疾飞镝。","词锋何止却千军，脆敌何堪守坚壁。","去年载酒呼衰翁，萧萧两鬓吹江风。","手持牦尾白玉柄，坐中风味王安丰。","今年不出无一语，想像红旌浪中舞。","卧听东来响怒涛，安得西飞有双羽。","晚岁莵裘谁与谋，有如此江真可羞。","会待潮来复潮落，短蓑独速吴江秋。"],"title":"次韵彭叔容"}
