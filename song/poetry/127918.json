{"author":"方岳","id":127918,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["一枝紫竹两青鞋，只么穷年亦自佳。","理乱不知闲世界，浮休自若老情怀。","竹居可使食无肉，草具宁须菜与鲑。","春入灯花供别岁，葛巾随分对荆钗。"],"title":"除夕  其六"}
