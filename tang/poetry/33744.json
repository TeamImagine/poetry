{"author":"黄滔","id":33744,"strains":["平仄仄平○，平平仄仄平。","平平平仄仄，○仄仄○平。","仄仄平平仄，○平仄仄○。","平○○仄仄，平仄仄平平。","平仄平○仄，平平仄仄平。","仄平平○仄，平仄仄平平。","平仄平平仄，○平仄平平。","平平仄○仄，仄仄仄平平。","仄仄○平仄，平平仄仄平。","平平○仄仄，平仄仄平平。"],"paragraphs":["春雪下盈空，翻疑腊未穷。","连天宁认月，堕地屡兼风。","忽误边沙上，应平火岭中。","林间妨走兽，云际落飞鸿。","梁苑还吟客，齐都省创宫。","掩扉皆墐北，移律愧居东。","书幌飘全湿，茶铛入旋融。","奔川半留滞，叠树互玲珑。","出户行瑶砌，开园见粉丛。","高才兴咏处，真宰荅殊功。"],"title":"和吴学士对春雪献韦令公次韵"}
