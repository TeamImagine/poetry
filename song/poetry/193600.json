{"author":"苏轼","id":193600,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["百亩清池傍郭斜，居人行乐路人夸。","自言官长如灵运，能使江山似永嘉。","纵饮座中遗白帢，幽寻尽处见桃花。","不堪山鸟号归去，长遣王孙苦忆家。"],"title":"寄题兴州晁太守新开古东池"}
