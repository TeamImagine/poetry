{"author":"苏轼","id":195184,"strains":["平平仄平仄平平，仄仄仄平○仄平。","仄平仄平仄平仄，仄仄平平仄○仄。","平平仄仄平仄平，仄仄平平仄仄平。","平仄仄仄平仄仄平平仄，仄仄平平仄平仄。","仄○仄仄仄平平，仄○平平仄仄平。","平平仄仄平平仄，仄仄平平仄平仄。","仄○平仄仄平平，仄仄仄仄○仄平。","平○仄平仄仄仄，仄仄平平仄○仄。"],"paragraphs":["天工点酥作梅花，此有蜡梅禅老家。","蜜蜂采花作黄蜡，取蜡为花亦其物。","天工变化谁得知，我亦儿嬉作小诗。","君不见万松岭上黄千叶，玉蘂檀心两奇绝。","醉中不觉度千山，夜闻梅香失醉眠。","归来却梦寻花去，梦里花仙觅奇句。","此间风物属诗人，我老不饮当付君。","君行适吴我适越，笑指西湖作衣钵。"],"title":"蜡梅一首赠赵景贶"}
