{"author":"许及之","id":60879,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["司寒颛帝职云虔，肯许勾神挠雪权。","双胜迎春犹卜夜，六花殿腊已书年。","太阳更不亏元日，圣德由来格上天。","惭愧小臣无补报，巴歌敢共郢争妍。"],"title":"立春前一日喜雪"}
