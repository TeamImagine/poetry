{"author":"罗永之","id":171550,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["曾读杨诗识懒云，只今云悦即云孙。","龙无怒色常归匣，鹤有懽颜独守门。","春态乐寻吟客伴，心闲喜共野人言。","要知出岫晴方好，楼外蒙蒙烟雨昏。"],"title":"题梅山云悦楼"}
