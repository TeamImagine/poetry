{"author":"王禹偁","id":177304,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["同年事分几般同，墨绶逶迤一郡中。","仙桂并枝攀月魄，县花交影笑春风。","分莎种就寻僧迳，借竹编成养鹤笼。","公暇不妨闲唱和，免教来往递诗筒。"],"title":"官舍书怀呈罗思纯"}
