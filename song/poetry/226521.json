{"author":"谢逸","id":226521,"strains":["仄仄平平平，仄平仄平○。","仄仄平平平，平○平仄仄。","○仄平仄平，仄仄平仄仄。","平平平平平，平平仄平仄。","○平仄平平，仄仄平○仄。","仄平仄平仄，仄仄仄仄仄。"],"paragraphs":["绿发工词章，白头困州县。","老气吞儿曹，胸中书万卷。","遗我盈把珠，璀璨辉组练。","何时游匡庐，登堂识君面。","更邀谪仙人，共醉山间院。","愿君出樊素，可供一笑倩。"],"title":"和王闲叟见赠兼简李商老"}
