{"author":"朱熹","id":54742,"strains":["仄仄平仄仄，平平仄平平。","仄○○仄仄，仄平平仄平。","平平平仄仄，仄仄平平○。","仄仄平平平，仄仄平平平。","平平仄仄仄，仄仄平平平。","平平○平○，仄仄平平○。"],"paragraphs":["悄悄窗户暗，青灯读残书。","忽听踈雨落，稍知凉气初。","披襟聊自适，掩卷方踌躇。","亦念同怀人，怅望心烦纡。","鸣琴爱静夜，乐道今闲居。","岑岑空山中，此夕知焉如。"],"title":"秋夜听雨奉怀子厚"}
