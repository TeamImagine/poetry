{"author":"苏轼","id":194826,"strains":["仄平平仄仄平平，平仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["故山桃李半荒榛，粗报君恩便乞身。","竹簟暑风招我老，玉堂花蕊为谁春。","纤纤翠蔓诗催发，皎皎霜葩发鬬新。","只有来禽青李帖，他年留与学书人。"],"title":"玉堂栽花周正孺有诗次韵"}
