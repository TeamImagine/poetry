{"author":"严羽","id":119099,"strains":["平○○，平仄平。","平平仄，仄仄平。","仄仄仄仄，仄平平平。","仄仄仄仄，仄平平平。","仄仄仄，平仄仄。","仄仄仄，平仄仄。","仄仄平，仄平平，平仄平仄平平平。","平仄○平平，平平仄平仄。","仄仄平仄，平平仄仄，平平仄平○平仄。","平仄○平，仄仄平平。","平平平平，平仄仄平。"],"paragraphs":["天苍苍，河水黄。","河流决，大野茫。","伯鲧治水，九年无功。","四海赤子，化为鱼龙。","鲧殛死，尧震怒。","乃命禹，平水土。","水土平，禹功成，魑魅奔走人安宁。","平地栽桑麻，山头种荞麦。","赤骥腾枥，黄牛上轭，诸侯会同三千国。","嗟尔防风，后至奚为。","悠悠涂山，今昔所悲。"],"title":"涂山操"}
