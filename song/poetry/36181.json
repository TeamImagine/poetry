{"author":"陆游","id":36181,"strains":["仄仄平平仄仄仄，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["总角来逰老未忘，背人岁月去堂堂。","穉松看到偃霜盖，废寺忆曾开宝坊。","佛几古灯寒焰短，斋厨新粟午炊香。","兴阑未忍登车去，更倚溪桥立夕阳。"],"title":"云门感旧"}
