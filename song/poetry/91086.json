{"author":"释居简","id":91086,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["雾拥云屯畏失王，相攸来此各赍粮。","絮轻漠漠移家晚，花冷冥冥领众忙。","卒岁缓营新旨蓄，掠丛怕有欲残香。","凛然暗室明如昼，不待通天一点光。"],"title":"清明善住蜂归用前韵"}
