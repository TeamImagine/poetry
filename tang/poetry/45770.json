{"author":"卢象","id":45770,"strains":["平平仄仄仄，仄仄平仄平。","平仄仄平仄，平平○仄平。","平平平仄仄，仄仄平平平。","仄仄仄平仄，○平平仄平。","○平平仄仄，平仄仄○平。","仄仄平○仄，平○○仄平。","○平仄平仄，仄仄○平平。","仄仄平平仄，○○○仄○。"],"paragraphs":["夫君不得意，本自沧海来。","高足未云骋，虚舟空复回。","淮南枫叶落，灞岸桃花开。","出处暂为耳，沈浮安系哉。","如何天覆物，还遣世遗才。","欲识秦将汉，尝闻王与裴。","离筵对寒食，别雨乘春雷。","会有征书到，荷衣且漫裁。"],"title":"送綦毋潜"}
