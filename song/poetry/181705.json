{"author":"郑獬","id":181705,"strains":["仄平平仄仄平仄，平仄仄平平仄平。","仄平仄仄仄平仄，仄○仄平平仄平。","仄仄仄平仄仄仄，○平仄仄平平平。","仄平○仄仄○仄，○仄仄平平仄平。"],"paragraphs":["树头啼鸟唤眠觉，无数柳绵飞入袍。","乱花绕屋水光动，碧虹漏窗春日高。","乳雀趁飞玉蛱蝶，娇鸦啄落金樱桃。","倚栏正欲破闲闷，听得酒声鸣小槽。"],"title":"春日"}
