{"author":"范成大","id":43727,"strains":["○仄平仄平，○平仄平○。","平平仄平○，仄仄平仄仄。","平仄仄平仄，○平仄平仄。","平平仄○平，平仄仄○仄。","仄○平平平，平仄平仄仄。","平平仄仄仄，仄仄平平○。","仄平仄仄○，仄仄仄平仄。","平平平平平，○仄平仄仄。","仄平仄仄仄，平仄仄仄仄。","平○平平平，仄仄平仄○。","平平仄平仄，仄仄仄仄仄。","仄平仄仄仄，平仄平平仄。"],"paragraphs":["瘅暑严夜装，乘凉蹑危峤。","猿依黑林号，鬼闪青炬啸。","惊鸟动危叶，吟虫满荒草。","泉声远相随，山色近如杳。","梦犹风灯前，身已云木杪。","浮生固有役，远道何时了。","岂惟失寝兴，亦自倒昏晓。","恭惟天心仁，颇议民力槁。","我怀汉制诏，来慰蜀父老。","熙如春台登，沃若时雨膏。","须知简书急，勿厌蓐食早。","但勤笔力淬，时助诗肠搅。"],"title":"午夜登嶓山"}
