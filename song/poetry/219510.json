{"author":"晁说之","id":219510,"strains":["仄平平仄平平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["别离何用愁天涯，尘世来由百感赊。","白雪恨难逢柳絮，东风悔不识梅花。","诗书异户余何有，将相同时君莫夸。","闻道近还思卜筑，好来嵩少共烟霞。"],"title":"寄韩君表"}
