{"author":"羊士谔","id":9621,"strains":["仄平平仄仄，平仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄平平仄仄，仄仄仄仄平。","仄仄平平仄，平平仄仄平。","平平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","仄○平仄仄，仄仄仄平平。","仄仄平平仄，平平仄仄平。"],"paragraphs":["壮龄非济物，柔翰误为儒。","及此斋心暇，翛然与道俱。","散材诚独善，正觉岂无徒。","半偈莲生水，幽香桂满炉。","息阴惭蔽芾，讲义得醍醐。","迹似桃源客，身撄竹使符。","华夷参吏事，巴汉混州图。","偃草怀君子，移风念啬夫。","翳桑俄有绩，宿麦复盈租。","圆寂期超诣，凋残幸已苏。","解空囊不智，灭景谷何愚。","几日遵归辙，东菑殆欲芜。"],"title":"郡斋读经"}
