{"author":"李绅","id":18837,"strains":["仄平仄仄平平仄，平仄仄平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["素沙见底空无色，青石潜流暗有声。","微渡竹风涵淅沥，细浮松月透轻明。","桂凝秋露添灵液，茗折香芽泛玉英。","应是梵宫连洞府，浴池今化醒泉清。"],"title":"别石泉"}
