{"author":"陆游","id":39083,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["数间茅屋寄蓬蒿，天遣来归息我劳。","月可一庭陈素练，风酣万木起惊涛。","病侵齿发才虽尽，酒挟江山气尚豪。","安得人间掣鲸手，共提笔阵法庄骚。"],"title":"雨霰作雪不成大风散云月色皎然"}
