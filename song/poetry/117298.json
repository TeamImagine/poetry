{"author":"释元肇","id":117298,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["及时槃乐足幽闲，近自丘园远到关。","见彩桃符知岁换，带黄杨柳觉春还。","飘飘衣袂风雩转，草草杯行笑语间。","高兴磊然降不下，更须相约过西山。"],"title":"次方蕙岩行春韵"}
