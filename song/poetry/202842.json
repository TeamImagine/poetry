{"author":"释道潜","id":202842,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["阴风何事吼檐牙，夜半窗前变物华。","梦断只疑蟾影在，褰帏俄骇练光斜。","苦侵陋巷凌寒士，强入高楼媚酒家。","霁后请看庭下草，蕙兰含绿出晴沙。"],"title":"次韵朱伯收主簿观雪  其二"}
