{"author":"毛珝","id":120791,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["盈箱积案欲何如，误尽苍生半属渠。","陆贽外谁无负学，皋陶前是读何书。","凿开素朴惟三画，斲碎真淳遂五车。","安得六经行世外，民风尽返结绳初。"],"title":"掩卷"}
