{"author":"楼钥","id":66377,"strains":["平○○仄平，平平仄平仄。","平○平平平，仄仄○平仄。","平平仄仄平，仄仄平平仄。","平平仄平平，仄仄仄仄仄。","仄仄平○平，仄仄仄平仄。","仄○仄仄仄，平仄仄平仄。","仄平仄平仄，○仄○平仄。","仄仄仄○平，仄仄平仄仄。","平平仄平平，仄仄仄平仄。","平平平仄仄，○仄平仄仄。","仄仄平平平，仄仄○仄仄。","仄仄平平平，仄仄平仄仄。","仄仄仄平○，平平仄平仄。","仄平仄仄仄，仄仄平仄仄。","平仄○平平，平仄平仄仄。","平平仄平○，仄仄仄平仄。","○平仄平平，○仄平平仄。","○仄平○平，平平仄平仄。","仄平仄仄仄，平平○仄仄。","平○仄平○，仄平平仄仄。"],"paragraphs":["吾闻三峡江，湍流下无底。","吾闻岷峨山，耸秀且千里。","坤维气淑灵，所产多名士。","高文既铿然，特立亦卓尔。","久慕黄中刘，近有贡公喜。","亟从蜀士问，人物定谁比。","少年负奇节，论事如翻水。","万里见张胡，义激非气使。","贤关遂为寮，八尺见英伟。","诸君皆敛避，相与推德齿。","惠我舂容篇，句法参子美。","再诵平生言，作者真近似。","战国信徒劳，秦贪不知止。","汉唐取与守，反复皆造理。","藩镇论加详，河朔纷鼎峙。","词源既渊深，浩博渺无涘。","从今使诸生，教育均蒙被。","论议归正平，辞章扫浮靡。","古人去已远，时毋分彼此。","君其挽之回，续弦须凤髓。"],"title":"刘望之国录惠示文卷次韵为谢"}
