{"author":"韩维","id":157572,"strains":["平平仄仄平，仄仄平仄○。","平平平仄平，仄仄平仄仄。","○平仄平仄，仄仄平平仄。","平平仄平仄，平平仄平仄。","平平仄仄平，仄仄仄平仄。","平平仄仄平，仄仄平平仄。","平平仄平仄，仄仄仄平仄。","平平平仄○，仄仄仄平仄。","仄平仄平平，仄平仄平仄。","平平仄平平，平平仄平仄。","仄○平仄仄，平平仄○仄。"],"paragraphs":["方冬气潜温，得晚阴始重。","狂随风力翻，怒若云面涌。","中微玉霏屑，后盛毛纷氄。","寒光动城阙，甘滋入田垄。","鹏骞海水飞，骥愤盐车覂。","萦楼巧作层，覆道高城甬。","群方破昏雾，万物被光宠。","涂歌涵太和，送贺仰高拱。","判官坐丞华，赋诗掩垂陇。","貂裘拥宵谈，金杯落晨捧。","此兴吾不薄，君门旦当踵。"],"title":"和吴九王二十八雪诗"}
