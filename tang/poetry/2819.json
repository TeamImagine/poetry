{"author":"杜甫","id":2819,"strains":["平平平仄平仄仄，仄仄仄仄○平平。","○平仄仄○平仄，○仄平○平仄平。","平平仄仄平仄○，仄平平平平仄平。","仄○○仄仄平仄，仄平平平平仄平。"],"paragraphs":["嘉陵江色何所似，石黛碧玉相因依。","正怜日破浪花出，更复春从沙际归。","巴童荡桨攲侧过，水鸡衔鱼来去飞。","阆中胜事可肠断，阆州城南天下稀。"],"title":"阆水歌"}
