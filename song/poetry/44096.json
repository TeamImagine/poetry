{"author":"范成大","id":44096,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["雪后江皋未放春，老来犹驾两朱轮。","归心历历来时路，官事驱驱病里身。","未暇鸡窠寻古佛，且防鹤帐怨山人。","君看王谢墩边地，今古功名一窖尘。"],"title":"元日锺山宝公塔"}
