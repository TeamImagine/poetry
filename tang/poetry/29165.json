{"author":"周繇","id":29165,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["天南行李半波涛，滩树枝枝拂戏猱。","初著蓝衫从远峤，乍辞云署泊轻艘。","山村象踏桄榔叶，海外人收翡翠毛。","名宦两成归旧隐，遍寻亲友兴何饶。"],"title":"送杨环校书归广南"}
