{"author":"陆游","id":34647,"strains":["平平平仄○平仄，仄仄平平仄仄仄。","平平仄平仄仄仄，平仄仄仄平仄仄。","平平仄仄平仄仄，仄平仄平仄平仄。","平平平平仄仄仄，平平平平平○仄。","仄仄○平平仄平，仄仄○平平仄平。","仄平平仄○平平，平平仄仄仄平平。"],"paragraphs":["丛祠千岁临江渚，拜贶今年那可数。","须晴得晴雨得雨，人意所向神辄许。","嘉禾九穗持上府，庙前女巫递歌舞。","呜呜歌讴坎坎鼓，香烟成云神降语。","大饼如槃牲腯肥，再拜献神神不违。","晚来人醉相扶归，蝉声满庙锁斜晖。"],"title":"赛神曲"}
