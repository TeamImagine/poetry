{"author":"释善珍","id":122728,"strains":["平仄平平仄仄平，平平仄仄仄平平。","仄平平仄仄平仄，仄仄仄平平仄平。","平仄平平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["双眼常时看屋椽，从来不结俗人缘。","早年曾悟出师表，晚岁始参齐物篇。","魔垒孤军降百万，诗坛一首当三千。","清溪结得茆庵未，闲欲寻君共泛船。"],"title":"寄孚老"}
