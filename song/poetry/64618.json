{"author":"杨寅","id":64618,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["路转羊肠望眼舒，篮舆更入道人居。","千林黄叶新霜后，四面青山夕照余。","幽梦乍惊鱼鼓响，小诗闲向竹窗书。","炉烟茗碗匆匆话，已觉人间万象虚。"],"title":"龙云寺次罗竦韵"}
