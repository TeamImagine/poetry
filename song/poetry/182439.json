{"author":"强至","id":182439,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["南雪今年几尺高，林飞圹走亦嗷嗷。","闾阎易冷无烟火，巢穴虽空有羽毛。","对客懒能倾冻酒，令人自愧著温袍。","何当万丈缝狐貉，宽作良裘覆汝曹。"],"title":"苦寒"}
