{"author":"陆龟蒙","id":28162,"strains":["平平平仄平，仄仄仄○仄。","平平仄平仄，平仄仄仄仄。","仄○平仄仄，仄仄仄仄仄。","平○仄平？，仄仄仄仄仄。","平平仄平○，仄仄仄仄仄。","平平○平平，仄仄仄平仄。","仄平仄平仄，仄仄仄仄仄。","平平平仄仄，仄仄平仄仄。","仄平○平仄，仄仄仄平仄。","平仄仄○○，平平仄平仄。"],"paragraphs":["童麋来触犀，德力不相及。","伊无惬心事，祗有碎首泣。","况将鹏虱校，数又百与十。","攻如饿鸱叫，势若脱兔急。","斯为朽关键，怒荦抉以入。","年来横干戈，未见拔城邑。","得非佐饔者，齿齿待啜汁。","羁维豪杰辈，四骇方少絷。","此皆乘时利，纵舍在呼吸。","吾欲斧其吭，无雷动幽蛰。"],"title":"杂讽九首 二"}
