{"author":"朱熹","id":55711,"strains":["仄○○平仄平仄，仄仄平平平仄仄。","平平仄仄○平平，仄仄仄平平仄仄。","平○仄平仄○平，平仄仄仄平平平。","仄平仄仄仄平仄，平平○仄平○平。","仄仄平平平仄仄，仄仄平平平仄仄。","仄平仄仄平仄○，仄仄平平仄平仄。"],"paragraphs":["夜闻空箪啮饥鼠，晓驾羸牛耕废圃。","时才虎圈听豪夸，旧业兔园嗟莽卤。","君看蛰龙卧三冬，头角不与蛇争雄。","毁车杀马罢驰逐，烹羊酤酒聊从容。","手种猴桃垂架绿，养得鹍鸡鸣角角。","客来犬吠催煮茶，不用东家买猪肉。"],"title":"读十二辰诗卷掇其余作此聊奉一笑"}
