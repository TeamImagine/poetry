{"author":"洪咨夔","id":99872,"strains":["平○仄平仄，平仄平仄平。","仄平仄仄仄，平仄平仄平。","平平仄平仄，仄仄仄仄平。","仄仄仄○平，仄仄仄○平。","○仄仄仄仄，仄仄平○平。","仄平仄○仄，仄平仄○平。","平○仄仄平，仄仄平平平。","仄仄平仄仄，仄平仄平平。","仄仄平仄仄，仄仄仄仄平。","仄平平仄仄，仄平仄平平。","平仄仄仄平，仄平平平平。","仄平仄仄平，平仄平仄平。","仄平仄平仄，仄平仄仄平。","仄平平仄平，仄仄仄仄平。"],"paragraphs":["徂徕古君子，泾渭何太明。","一奸众稷契，诗作奇祸萌。","奸人挤之死，既死气未平。","锐欲剖其棺，谓北走犹生。","妻子坐冻馁，不断啼号声。","富韩各分俸，买田活其婴。","吾疏视彼诗，历数群公卿。","触怒非一竦，举朝眼瞠瞠。","所赖天子圣，不死五鼎烹。","斥归天目下，石田力躬耕。","田少食指多，读书饥鸢鸣。","此身不足忧，忧我身后惸。","富韩不常有，勉哉自玉成。","忍贫知好修，道在困亦亨。"],"title":"示诸儿"}
