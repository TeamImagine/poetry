{"author":"崔珏","id":26939,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["舞鹤翔鸾俱别离，可怜生死两相随。","红丝毳落眠汀处，白雪花成蹙浪时。","琴上只闻交颈语，窗前空展共飞诗。","何如相见长相对，肯羡人间多所思。"],"title":"和友人鸳鸯之什 三"}
