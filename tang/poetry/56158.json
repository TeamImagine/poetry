{"author":"李白","id":56158,"strains":["仄仄仄仄平，仄○仄仄平。","仄平○仄仄，仄仄平平平。","仄仄仄仄平，平平仄平平。","平平仄仄仄，仄仄平平平。","仄仄仄仄平，平平仄平平。","仄平仄仄○，仄仄○平平。","平平仄平平，仄仄平平平。","平平仄○仄，仄仄平平平。","仄仄仄仄平，平平仄仄平。","平仄仄仄仄，○仄平平平。","平仄仄仄平，仄仄平平平。","仄平仄仄仄，仄仄平平平。"],"paragraphs":["四月上泰山，石屏御道开。","六龙过万壑，涧谷随萦回。","马迹遶碧峰，于今满青苔。","飞流洒绝𪩘，水急松声哀。","北眺崿嶂奇，倾崖向东摧。","洞门闭石扇，地底兴云雷。","登高望蓬瀛，想象金银台。","天门一长啸，万里清风来。","玉女四五人，飘飖下九垓。","含笑引素手，遗我流霞杯。","稽首再拜之，自愧非仙才。","旷然小宇宙，弃世何悠哉。"],"title":"游泰山六首 一"}
