{"author":"佚名（伯二五五五）（五十九首）","id":46267,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["殊乡寂寞使人悲，异域留连不暇归。","万里山河非旧国，一川戎俗是新知。","寒天落景光阴促，雪海穹庐物色稀。","为客终朝长下泣，谁怜晓夕老容仪。"],"title":"冬日书情"}
