{"author":"陆游","id":34180,"strains":["仄仄平平仄仄平，仄平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["月上虚堂一榻横，断香漠漠欲三更。","隔帘清露挟秋气，绕树惊鸦啼月明。","只怪梦寻千里道，不知愁作几重城。","苦吟更恨知心少，西望金陵阙寄声。"],"title":"月夕睡起独吟有怀建康参政"}
