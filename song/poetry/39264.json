{"author":"陆游","id":39264,"strains":["仄仄平平仄仄平，仄仄平仄仄平平。","仄平仄仄仄平仄，仄仄仄平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["此地天教著放翁，舍傍烟树晚空蒙。","一无可恨得归老，寸有所长能忍穷。","东作已趋尧旧俗，南薰方咏舜遗风。","谢安勋业能多少，枉是匆匆起剡中。"],"title":"舍外弥望皆青秧白水喜而有赋"}
