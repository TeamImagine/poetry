{"author":"黄庭坚","id":208206,"strains":["平平平平仄仄仄仄，仄平平平平仄○仄。","平仄平仄仄平仄，仄平仄平平仄○仄仄。","平仄平平平仄平平，仄平平仄仄仄，仄仄平平平○。","仄平仄○平仄仄平，仄平仄○○○平。","平平平仄仄平仄平平平仄仄，○仄平平仄平仄仄仄平平平。","仄仄仄仄平平，平仄平仄仄仄仄。","仄仄平平平，平仄平仄仄仄。","平平平平仄仄仄平，平仄平平仄仄○。","○平仄仄仄仄仄平，平仄仄平平仄平。","仄平平平平仄平，平仄○○仄仄。","平平平○仄仄平，平仄仄仄○仄仄。","平平平○○仄平，○仄仄平仄仄。","仄仄○平仄平平，平仄仄仄仄平仄。","仄仄平平仄平平，仄仄仄平仄仄平平。","仄仄仄仄○仄平平，平仄仄仄平仄平平。","仄仄仄平仄仄平，仄仄仄仄平仄仄平平。","仄平平平仄仄平，仄平仄平仄平平平。","平仄平○平平仄仄平，平平仄仄仄平。","仄仄平平平平平，平平平仄仄平仄。","平平仄仄仄仄平平平，○仄平平仄仄。","仄平仄平仄仄平，平仄仄仄平仄平仄。","仄平平平仄仄平，仄○○平○○。","平平仄○仄仄仄平，仄仄仄○平平○平。"],"paragraphs":["西风悲兮败叶索索，照陈根兮秋日将落。","仿佛兮梦与神遇，顾瞻九泉兮岂其可作。","俄有悲秋之羽虫兮，自伤时去物改，拥旧柯而孤吟。","四郊莽苍声断裂兮，久而不胜其叹音。","平生之梗槩兮欲萧萧而去眼，将绝之言语兮忽历历而经心。","谓逝者有知兮，何喜而弃此去也。","谓逝无知兮，谁职为此梦也。","凭须臾之不再得兮，哀此言之不予听。","回廊窈窕月皓白兮，无复曩时之履声。","擥平生之余制兮，芗泽其犹未沫。","虽飘飘其日败兮，吾不忍改其此佩。","愁薨薨其中予兮，如醳酒之不化。","欻别离之几时兮，谁与此夏日冬夜。","自我先兮一无穷，在我后兮亦一无穷。","六七十便了一生兮，何异木末之有狂风。","待外物而造适兮，固不若放之自得之场。","彼庄生之一缶兮，亦何异荀氏之神伤。","吾固知藏于天者至精，交于物者甚粗。","饮泣为昏瞳之媒，幽忧为白发之母。","忧来泣下不可安排兮，如孟津之捧土。","彼寒暑之寖化兮，天地尚不能以朝莫。","目茕茕而不寐兮，夜亹亹而过中。","虽来者犹不可待兮，恐不及当时之从容。"],"title":"悼往"}
