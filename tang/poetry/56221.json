{"author":"李白","id":56221,"strains":["仄仄仄仄仄，平平○仄○。","平平○仄仄，仄仄平平平。","○平平平平，仄仄仄仄平。","仄平仄仄仄，○仄○平平。","平仄平仄平，平平仄平平。","仄仄仄平仄，平平仄平平。","平平仄仄○，仄仄仄平平。"],"paragraphs":["我把两赤羽，来游燕赵间。","天狼正可射，感激无时闲。","观兵洪波台，倚剑望玉关。","请缨不系越，且向燕然山。","风引龙虎旗，歌钟昔追攀。","击筑落高月，投壶破愁颜。","遥知百战胜，定扫鬼方还。"],"title":"登邯郸洪波台置酒观发兵"}
