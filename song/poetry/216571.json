{"author":"张耒","id":216571,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["诗书老去信无功，偷得闲官许养慵。","山影当庭初转日，水声穿竹自来风。","晚催萱蕊昏还敛，日射榴房午更红。","览物赋诗成底事，萧萧双鬓欲衰翁。"],"title":"夏日二首  其一"}
