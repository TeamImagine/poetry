{"author":"方回","id":149863,"strains":["平平平平仄仄仄，平平平平仄仄平。","平平平平仄仄仄，平仄平平平平平。","平平平仄仄仄仄，平平平平仄平平。","平仄仄平仄仄仄，○仄仄平○仄平。","仄平仄仄平平仄，仄仄○仄平平平。","平平仄仄平平仄，平仄仄仄平平○。","平仄仄平仄仄仄，平平仄平仄平仄。","平仄平平平仄平，平平平仄平仄平。","平仄平平仄平仄，仄仄平平仄仄平。"],"paragraphs":["东篱东篱所至有，南山南山古至今。","东篱之西拄我杖，秋菊千丛开黄金。","南山之北送我目，鸿飞山阳我山阴。","今是昨非栗里宅，三径就荒犹可寻。","画工可写渊明面，政恐难写渊明心。","渊明面匪宣明面，谁欤障我西风扇。","翁醉欲眠遣客去，渊明此心我常见。","归去来兮归去来，渊明方寸焉在哉。","宁入东邻白莲社，不上徐州戏马台。"],"title":"题渊明采菊图"}
