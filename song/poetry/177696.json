{"author":"王禹偁","id":177696,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["谿边幽树好烟霞，别后春风几度花。","梦忆一岩红薜荔，心轻三事紫袈裟。","禅机悟了身无著，诗句高来鬓有华。","不遇苏州韦应物，昼公篇什向谁夸。"],"title":"赠虚己"}
