{"author":"游九功","id":92596,"strains":["平平仄仄平平平，○平○平平平仄。","仄平平平仄仄平，仄仄平平仄平仄。","仄平仄仄仄平平，仄○仄○仄平仄。","平平仄平平平平，仄仄平○仄仄仄。","仄平仄平仄平平，平仄仄○平仄仄。","仄平平仄仄平仄，平○仄仄平仄仄。","仄平仄仄平仄平，平平仄仄○仄仄。","平平仄仄平仄仄，平仄平平仄平仄。","平平仄仄仄平仄，平仄平平平仄仄。"],"paragraphs":["东篱采采人归来，长歌三嗔书生老。","子方青春志紫霄，种菊幽探计何早。","一枝可爱况千丛，想应苦吟被花恼。","西风浩然天池秋，白露霏空下百草。","此时此花抱幽贞，宁衒世间颜色好。","日斜寒照萼明韡，霜轻浄澈香远到。","淡焉见谓山泽癯，渊乎我爱其似道。","荒畦野迳尤惬性，何似移根伴枯槁。","虽知晚节亦何用，为制颓龄聊自保。"],"title":"题魏醇父菊庄"}
