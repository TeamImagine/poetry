{"author":"陆游","id":36076,"strains":["○平仄仄平平平，○平○仄仄仄平。","○平仄仄仄○仄，仄仄仄仄仄仄平。","○仄平平仄平仄，仄仄平仄平平平。","平平平平仄仄仄，仄仄仄仄平平○。","平平平平仄仄仄，平平仄仄仄仄平。","平平仄仄仄平仄，平平仄仄○平平。","平平平仄仄仄仄，？平平仄平平平。","仄平仄仄仄仄仄，平平仄仄平平平。","仄○仄仄○仄仄，仄平仄仄平○仄。"],"paragraphs":["长江浩浩蛟龙渊，浪花正白蹴半天。","轲峨大艑望如豆，骇视未定已至前。","帆席云垂大堤外，缆索雷响高城边。","牛车辚辚载宝货，磊落照市人争传。","倡楼呼卢掷百万，旗亭买酒价十千。","公卿姓氏不曾问，安知孰秉中书权。","儒生辛苦望一饱，趦趄光范祈哀怜。","齿揺发脱竟莫顾，诗书满腹身萧然。","自看赋命如纸薄，始知估客人间乐。"],"title":"估客乐"}
