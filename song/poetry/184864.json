{"author":"范纯仁","id":184864,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["一门遭遇世应稀，诏许寻兄荷主慈。","屈指共惊游宦久，差肩却想事亲时。","惭卿才识加昏耗，嗟季情怀畏别离。","报国尔曹心尚壮，无能唯我复先衰。"],"title":"三弟得告来见省"}
