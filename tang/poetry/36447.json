{"author":"李建勋","id":36447,"strains":["平平仄仄平平仄，○平○仄平平仄。","仄仄○平仄○平，平平仄仄平平○。","仄仄仄平平仄○，仄平平仄平○仄。","仄仄平平仄仄平，平平仄仄平平仄。"],"paragraphs":["江云未散东风暖，溟蒙正在高楼见。","细柳缘堤少过人，平芜隔水时飞燕。","我有近诗谁与和，忆君狂醉愁难破。","昨夜南窗不得眠，闲堦点滴回灯坐。"],"title":"细雨遥怀故人"}
