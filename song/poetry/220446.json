{"author":"晁冲之","id":220446,"strains":["平平仄仄平平仄，仄仄平仄仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄平平。","仄仄仄平平仄仄，仄平仄仄仄平平。"],"paragraphs":["尘埃自与青云断，岁月谁令白发来。","数口无归关外客，一春多病几登台。","常闲水上鸥从远，只老笼中鹤任开。","日日避愁无处脱，直须到手不停杯。"],"title":"次韵再答少蕴知府甥和四兄长句并见寄二首  其二"}
