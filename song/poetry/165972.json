{"author":"陆文圭","id":165972,"strains":["仄仄平平平，平仄平○○。","平○仄仄仄，○仄仄仄平。","平平仄平平，仄平○仄平。","仄仄仄仄仄，平仄仄平平。","仄平平仄平，平平仄平平。"],"paragraphs":["雁荡英英云，孤凤云中吟。","风吹五色羽，堕此半水林。","桐花作秋枯，野桑空绿沉。","苦葚不致醉，鸮食予何心。","凤兮归去来，岐山有高岑。"],"title":"古意二首送朱鹤皋  其一"}
