{"author":"曹勋","id":14574,"strains":["平仄仄仄，仄平○仄。","平平仄仄，平平仄仄。","平仄平仄，仄平平仄。","平平仄仄，平平平仄。","平仄仄仄，仄平平平。","仄仄仄仄，仄仄平平。","仄仄仄平，平仄仄平。","仄仄仄平，平仄仄平。","平仄仄仄，仄平仄仄。","平仄平平，仄平○仄。","仄平仄仄，平平平仄。","平平仄仄，仄仄平仄。","平仄仄仄，仄平平平。","仄仄仄仄，仄平仄平。","平平仄仄，仄仄○平。","仄仄仄仄，仄平平○。","仄仄平仄，仄仄仄○。","仄平平仄，仄平平仄。","仄平仄仄，仄仄平仄。","仄○仄仄，仄平仄仄。","平平仄仄，平仄平平。","仄仄仄仄，仄仄仄平。","平平仄仄，平仄平平。","仄平仄平，平平仄平。","仄平仄仄，仄平平仄。","平仄平仄，平平仄仄。","仄平仄平，仄仄平仄。","平平仄平，仄仄平仄。","平仄平平，仄○仄平。","仄仄平平，仄仄平平。","仄仄平○，仄○仄平。","平仄仄平，仄平仄平。","○平仄仄，○平仄仄。","仄仄○○，仄平仄仄。","仄○平仄，平平仄仄。","平仄仄仄，仄平仄仄。","○平仄仄，仄仄平平。","平仄仄仄，仄仄平平。","○仄仄仄，仄平平平。","仄平仄仄，平○平平。","仄仄平平，仄仄平仄。","仄仄平○，平平仄仄。","仄仄平平，平平平仄。","平平仄仄，仄仄平仄。","仄仄仄平，仄平仄平。","平仄平仄，仄平平平。","仄仄仄仄，仄仄平平。","○仄仄仄，仄仄平平。","仄仄○平，仄仄○仄。","仄仄平仄，○仄平仄。","平仄仄仄，仄○平仄。","○仄仄仄，仄仄仄仄。","仄平平平，仄仄平平。","仄仄平仄，平平仄平。","仄平平仄，平平仄平。","仄仄平平，平平仄平。"],"paragraphs":["维圣有作，绍隆兴运。","天经地义，宗尧越舜。","风俗惇厚，日星清润。","冰天桂海，咸祗成训。","皇矣艺祖，肇开宗祊。","用集大命，再造群生。","卜世卜年，周室与京。","德懋圣孙，区宇载宁。","龙潜出震，握符御极。","恭俭慈仁，已隆燕翼。","励精治具，群工惟辟。","斯皇圣德，以受方国。","躬秉要道，化成斯民。","问寝侍膳，克勤日新。","刑于四海，率土兴仁。","至矣圣孝，悦安严亲。","猾夏余种，久失我重。","稍恢雄略，尽还尊奉。","复修绛乐，亟续骞贡。","布昭圣武，式皇钜宋。","洪宣景命，爰振皇纲。","诏令谕旨，粉泽八荒。","宸奎逸彩，龙凤骞翔。","焕乎圣文，彬彬日彰。","诞敷武节，克柔强鸷。","风静边柝，烟沉晚燧。","穑夫力田，塞马垂辔。","巍巍圣功，允格康济。","光启元良，鹤禁建储。","遴择端方，赞翊诗书。","濬哲文思，日亲睿谟。","于赫圣明，有开令图。","当天执箓，了无玩好。","贵异献输，荡然一扫。","力敦嘉靖，询谋政要。","丕铄圣断，坐臻是奥。","从容总揽，用体乾刚。","文武一道，督以经常。","王化溥博，景风丕祥。","格天圣治，时雍时康。","咫尺威颜，豁达方寸。","日角珠庭，金声玉振。","穆穆皇皇，天仪明润。","洪惟圣表，万宇朝觐。","乃武乃文，止戈好生。","华夏蛮貊，底于丕平。","罔或反汗，克断惟明。","长策远驭，奕奕天声。","宝绪重光，密答纯祐。","既协皇极，昭报方茂。","尧父舜子，抚封增旧。","行复九有，亘万万寿。","大哉乾元，万物资之。","赫赫明世，吾君继之。","炽昌隆祚，惟皇造之。","亿万斯年，惟皇保之。"],"title":"乾道圣德颂"}
