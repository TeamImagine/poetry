{"author":"孙应符","id":81979,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["学山初不止邱陵，骥子终期万里程。","莫问官曹今落寞，正须人物自高明。","斗升聊可为亲养，岁月行看播治声。","膝下团𪢮事文史，此身何幸忝居兄。"],"title":"恭次家大人初抵季弟海陵官舍之韵  其一"}
