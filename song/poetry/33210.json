{"author":"陆游","id":33210,"strains":["仄仄仄仄仄仄平，仄平仄平平平○。","仄○仄仄平平仄，仄仄仄仄平平平。","○平平仄平平平，仄平仄仄平仄平。","仄仄仄仄仄平仄，平仄仄仄平平平。","平○仄仄○平仄，仄仄平仄平仄○。","平平仄平仄仄平，仄仄平平平仄○。"],"paragraphs":["我有美酒起自斟，劝君一卮为君吟。","素衣未遂京尘化，绿鬓已受吴霜侵。","三巴涂路何嵚崟，五溪雾潦多毒淫。","虎豹夜啸裂崖谷，魑魅昼出矜山林。","身如槁叶堕幽阱，窅窅何啻千尺深。","无因剖胸出此心，一寸孤忠天实临。"],"title":"我有美酒歌"}
