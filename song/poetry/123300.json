{"author":"吴潜","id":123300,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["宿秧青碧穉秧黄，长叶抽苗势已张。","田就再耘秋有准，水收积潦旱无伤。","老牛引犊挨篱卧，新燕将雏贴水翔。","一壑一邱吾亦有，谁怜留滞尚他乡。"],"title":"明仲小侄归江浙饯之西渡有感二首  其二"}
