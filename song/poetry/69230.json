{"author":"赵善括","id":69230,"strains":["平仄平平仄仄平，仄平平仄仄平平。","仄平仄仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["风定舟行力不难，一钩新月照溪湾。","断烟横抹岸头树，落日斜欹江上山。","鱼鸟久知思旧侣，桑榆归去亦惭颜。","儿童见我应相怪，两鬓如何雪样斑。"],"title":"再用同叔韵"}
