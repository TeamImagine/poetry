{"author":"胡仲弓","id":136465,"strains":["平平平仄仄平平，平仄平平仄仄平。","平仄平仄平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["关关鸠妇亦收声，天意犹悭一日晴。","槐绿尽供春昼梦，梅黄尚忆岁寒盟。","海边书托文鳞便，户外诗来喜鹊鸣。","千里宦情随处好，秋风何用记莼羹。"],"title":"和抱拙韵  其一"}
