{"author":"王存","id":184230,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["严公英魄去何之，江上空余旧钓矶。","古木苍烟鸜鹆噪，清波白石鹭鸶飞。","山中秋色香粳熟，垅下朝寒赤鲤肥。","何事夷齐耻周粟，一生憔悴首阳薇。"],"title":"子陵钓台"}
