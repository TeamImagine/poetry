{"author":"乔知之","id":34322,"strains":["平平平平仄，仄仄仄平平。","仄仄○○仄，平仄仄平平。","仄○○平○，平仄仄○○。","平平仄仄平，平仄平平平。","仄仄仄○平，平平平仄平。","平平仄○仄，仄平仄平平。","仄平仄仄平，○仄仄仄平。","仄平○平仄，平平仄平平。","平仄平仄仄，○○仄仄平。","平仄平平仄，平平平仄平。","仄○仄○○，平仄仄平平。","仄平仄仄仄，○平○仄平。"],"paragraphs":["惸惸孤形影，悄悄独游心。","以此从王事，常与子同衾。","别离三河间，征战二庭深。","胡天夜雨霜，胡雁晨南翔。","节物感离居，同衾违故乡。","南归日将远，北方尚蓬飘。","孟秋七月时，相送出外郊。","海风吹凉木，边声响梢梢。","勤役千万里，将临五十年。","心事为谁道，抽琴歌坐筵。","一弹再三叹，宾御泪潺湲。","送君竟此曲，从兹长绝弦。"],"title":"拟古赠陈子昂"}
