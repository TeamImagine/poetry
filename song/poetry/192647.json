{"author":"郭祥正","id":192647,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["寺插孤峰压贵池，幽轩占胜敞双扉。","阴生广野千山失，影落空江一雁归。","安得有缘陪社客，更寻何处息尘机。","南来北去无时尽，谁念沧浪可濯衣。"],"title":"追和梅侍读题贵池寺元韵"}
