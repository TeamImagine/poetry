{"author":"张舜民","id":196389,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","仄仄仄平平仄仄，平平仄仄仄仄平。","仄平仄仄平平仄，仄仄平平仄仄平。"],"paragraphs":["五福犹来萃一门，岁寒方始见松筠。","白头再喜逢知己，青眼重开为故人。","当日八龙同孝友，于今二阮卜比邻。","莫年不作三湘客，犹欲生还一吐茵。"],"title":"上颍昌韩少师丞相兄弟"}
