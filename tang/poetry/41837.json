{"author":"齐己","id":41837,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["已得浮生到老闲，且将新句拟玄关。","自知清兴来无尽，谁道淳风去不还。","三百正声传世后，五千真理在人间。","此心终待相逢说，时复登楼看暮山。"],"title":"咏怀寄知己"}
