{"author":"李纲","id":244843,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["衰病修然寂寞滨，已将小隐约幽人。","眠云啸月有余乐，问柳寻花无限春。","争席樵渔真得计，会心鱼鸟自相亲。","醉乡况有闲田地，应许东皋更卜邻。"],"title":"送李似之舍人归连江旧隐二首  其二"}
