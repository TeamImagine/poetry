{"author":"项安世","id":53849,"strains":["平平仄仄仄平平，仄仄平平仄仄平。","仄平仄平平仄仄，仄平平仄仄平平。","平平平仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["皇华万里赴临洮，亲向君王乞骑曹。","合为圣朝修马政，可容穷邑试牛刀。","横驱旌节半天下，自许才名一世豪。","早晚西来八千匹，九重何以答贤劳。"],"title":"都下送外舅任知县赴茶马司辟"}
