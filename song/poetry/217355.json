{"author":"张耒","id":217355,"strains":["平平平仄仄，仄仄○平平。","仄仄仄平仄，平平仄平平。","仄仄仄平平，仄平仄平平。","平平仄仄平，仄仄○仄平。","仄○平仄平，仄仄平仄平。","平仄仄仄仄，平仄仄平平。","仄平仄平仄，平仄平平平。","仄平平仄仄，仄仄仄平平。"],"paragraphs":["穷居无远念，暇日亲庖厨。","泽国富滋味，春江出嘉鱼。","鬻市有悬羔，撷园得嘉蔬。","虽无五鼎烹，荐俎颇有余。","导和资一杯，径使愁肺苏。","条味以实气，聊以彊吾躯。","圣贤戒求饱，丰德任形臞。","彼皆勤励智，我独懒求愚。"],"title":"晨起二首  其二"}
