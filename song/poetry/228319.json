{"author":"释德洪","id":228319,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["半年客食毗陵寺，颇厌尘埃污衲裙。","虽有一身犹外物，且将万事付浮云。","忽思放浪佳山水，要与顽麻散骨筋。","凉夜满庭风露重，竹梢微月欲纷纷。"],"title":"书承天寺西斋壁"}
