{"name":"李益","id":163,"desc":"李益，字君虞，姑臧人。大历四年登进士第，授郑县尉，久不调。益不得意，北游河朔，幽州刘济辟为从事，尝与济诗，有怨望语。宪宗时，召为秘书少监、集贤殿学士，自负才地，多所凌忽，为众不容。谏官举其幽州诗句，降居散秩。俄复用为秘书监，迁太子宾客、集贤学士、判院事，转右散骑常侍。太和初，以礼部尚书致仕卒。益长于歌诗，贞元末，与宗人李贺齐名，每作一篇，教坊乐人以赂求取，唱为供奉歌辞。其《征人歌》、《早行篇》，好事画为屏障。集一卷，今编诗二卷。"}
