{"author":"欧阳澈","id":10159,"strains":["平平仄仄○平平，仄平平仄平平平。","平平平仄○仄仄，仄仄平平仄仄平。","平平仄仄平平仄，仄仄平平仄仄平。","○平仄仄平仄仄，平平仄仄○平○。","平平仄仄仄平仄，平平仄仄平平平。","仄平平仄仄○仄，平平○仄仄仄平。","平平平仄仄仄仄，平平仄仄平平平。","仄○平仄平仄仄，平平仄仄平平平。","仄平平仄仄平仄，平仄仄○○平平。","平平仄仄仄平仄，仄仄平平仄仄平。","仄○平仄平平仄，平仄仄仄平平平。","平仄○平○仄仄，仄平平仄○平平。","仄平平仄○平仄，仄平仄平仄平平。"],"paragraphs":["秋光淡薄磨青铜，舞风霜叶鱼腮红。","鸡窗岑寂兴不浅，结客搘笻扣梵宫。","聨翻步蹑孤烟际，陇上凄凉一笛风。","穿云裂石声满谷，惊飞雁阵横晴空。","高僧拥衲卧云久，诸方勘破心玲珑。","我来奓户据禅榻，堂堂标格对总公。","旋烹冰液破我闷，浇肠七椀追卢仝。","水沈烟断香透顶，津津喜气生眉峰。","傅岩真隠已先去，谁与壮浪吟争雄。","朱弦纵事奏流水，俚耳知音亦罕逢。","不禁风物撩诗眼，强作险语惭非工。","安得汤休占此景，碧云之句当奇锋。","会沽村酒行莲社，忘归一任夕阳舂。"],"title":"游岐原有感"}
