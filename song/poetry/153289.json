{"author":"俞德邻","id":153289,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["地僻村深过客稀，数家生聚突烟微。","鱼虾入网忙呼酒，鹅鸭栖池静掩扉。","唤妇索绹苫屋角，课儿斫竹补篱围。","沟东积水通前浦，也有蒲帆带雨归。"],"title":"村居即事二首  其一"}
