{"author":"方回","id":149367,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，平仄平平仄仄平。"],"paragraphs":["岁岁花时是病时，不争春早与春迟。","阴晴谩复题窗记，节气还因检历知。","杜若荐芳聊可采，秭归啼苦未须悲。","老翁堪与少年竞，勤把青铜照颔丝。"],"title":"追用徐廉使参政子方申屠侍御致远张御史鹏飞元日倡酬韵六首  其五"}
