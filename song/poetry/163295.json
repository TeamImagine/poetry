{"author":"汪元量","id":163295,"strains":["平仄平平仄仄平，平平平仄仄平平。","平平平仄平平仄，平平平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["云栈遥遥马不前，风吹红树带青烟。","城因兵破悭歌舞，民为官差失井田。","岩谷搜罗追猎户，江湖刻剥及渔船。","酒边父老犹能说，五十年前好四川。"],"title":"利州"}
