{"author":"韩淲","id":86541,"strains":["平仄仄平仄平仄，平仄平平仄○仄。","平平仄仄仄仄平，平仄○平平仄仄。","仄仄平○平仄平，仄平仄平平○平。","平仄仄平仄仄仄，仄○仄仄平平平。","仄平平仄仄平仄，仄平仄○平仄仄。","仄○○仄仄平○，平仄仄平○仄仄。","平平仄仄平仄平，仄平仄○平○平。","仄平仄仄○平平，仄○仄仄平仄平。"],"paragraphs":["徐子笔端妙天下，成趣园成记如画。","丹青写就未必工，装点铺模诚可诧。","试问园中今几春，主人种花花正新。","高帝子孙气象伟，等闲卜筑冰溪滨。","道南推托借谁住，只为记中多好句。","几回相与酒杯空，梅月柳风吹杏雨。","渊明此趣非偶然，请君醉中知其天。","我闲杖屦犹翩翩，莫教俗事来眼前。"],"title":"成趣园"}
