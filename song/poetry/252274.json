{"author":"郑刚中","id":252274,"strains":["仄仄平平仄，平仄平平仄。","仄仄平平平，平平仄平仄。","仄仄仄平○，仄仄平平仄。","平平仄仄仄，仄○平○仄。","仄平仄平○，仄仄仄仄仄。","仄仄仄仄仄，平平仄仄仄。","平平仄仄仄，平仄仄平仄。","平平仄○平，仄仄平平仄。"],"paragraphs":["五月黄梅烂，书润幽斋湿。","柏子探枯花，松脂得明粒。","覆火纸灰深，古鼎孤烟立。","翛然便假寐，万虑无相及。","不知此何参，透顶众妙入。","静处动始定，惟虚道乃集。","心清杜老句，髙韵不容袭。","余馨梦中残，密雨窗前急。"],"title":"焚香"}
