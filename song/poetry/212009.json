{"author":"华镇","id":212009,"strains":["平平○○○平仄，平仄○平平仄仄。","仄平仄仄仄平平，仄平仄○平○仄。","平平仄平平仄平，平仄平平平仄平。","平平平仄仄仄仄，仄平平平平仄仄。","平仄平平平仄平，仄○平仄平平平。","平平仄○平平仄，○平平仄平平平。"],"paragraphs":["黄花长泛重阳酒，今日重阳花未有。","莫伤节物此时非，少陵已叹移栽后。","江梅满枝春未来，红药开时春却归。","春前春后各自得，化工无私人莫测。","明日篱边金蘂黄，未应埋没随风霜。","高堂满泛黄金盏，相陪何用茱萸囊。"],"title":"次韵和刘五秀才重阳不见菊诗"}
