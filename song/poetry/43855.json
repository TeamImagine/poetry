{"author":"范成大","id":43855,"strains":["仄平平仄仄，○仄仄仄仄。","平○仄平平，仄○仄平仄。","仄仄仄平仄，仄仄平平仄。","仄平仄平平，仄仄平仄○。","平平平仄平，仄仄仄仄仄。","平○仄仄平，○仄○平仄。","平平仄仄○，平仄仄平仄。","平平仄仄平，仄○平仄仄。"],"paragraphs":["众峰攒壁立，中有路一线。","攀援白云梯，食顷已天半。","我本紫芝曲，误落青刍栈。","向来脱新羁，恍已还旧观。","花烟辞少城，暑雪对大面。","来从太白西，更走三峨遍。","风生两腋轻，泉吼四山眩。","今晨第一程，莫叹舆仆倦。"],"title":"华岩寺"}
