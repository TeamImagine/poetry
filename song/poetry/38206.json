{"author":"陆游","id":38206,"strains":["仄平仄平平仄仄，仄仄平平平仄仄。","平平仄仄仄仄平，仄仄平平仄平仄。","仄平平○仄○○，仄仄平平仄平仄。","仄○仄仄仄平平，仄平仄仄平○仄。"],"paragraphs":["仕官不谐农失业，败屋萧萧书数箧。","藜羹不糁未足嗟，爨灶无薪扫枯叶。","丈夫穷空自其分，饿死吾肩未尝胁。","世间大有乞墦人，放翁笑汝骄妻妾。"],"title":"薪米偶不继戏书"}
