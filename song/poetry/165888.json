{"author":"黎廷瑞","id":165888,"strains":["平仄仄平仄仄，仄仄平平平平仄平仄。","仄仄仄仄仄平，仄仄平仄仄平仄平平。","平仄平平仄平仄，平仄仄仄○平平仄仄。","仄平仄仄仄○平，○仄平平仄平仄。","平平仄仄平仄平，仄仄平平平仄仄。","平平仄仄平仄仄仄仄，仄平平仄平仄仄仄仄。","平平仄仄仄平仄，平平平仄○○仄。","仄平仄仄平仄仄，仄仄平平平仄仄。","仄仄仄仄仄平仄，平平平平○平仄。"],"paragraphs":["君不见山上石，可以搘明堂而柱宣室。","又不见石上泉，可以苏大旱而致丰年。","君隠非山隠于市，安有万丈苍崖千丈水。","自言掇拾累巉岩，更复停潴引清泚。","朝霏淡淡苔藓生，暮雨潇潇蛙黾喜。","餐松啖柏吾齿可以砺，誉尧非桀吾耳可以洗。","君家鼻祖子荆子，千年家法应如此。","一丘一壑真自足，坐守风烟终局促。","欲友子驾两黄鹄，香炉峰头看飞瀑。"],"title":"题孙方叔石泉亭"}
