{"author":"张孝祥","id":56268,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["蹇馿冲雪度松林，啮石溪流有令音。","旋摘白云濡燥吻，更参黄蘗印初心。","岚开复岭云千叠，冻合浮图玉数寻。","一梦经年归去好，宦情全薄此情深。"],"title":"去年正月三日雪霁入昭亭访应庵如庵二老今年在临川追怀昔游用寄卍庵韵"}
