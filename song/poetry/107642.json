{"author":"王迈","id":107642,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄仄平仄，平平平平仄仄平。"],"paragraphs":["三纪间关历宦途，萧然全似一臞儒。","耻趋东合隳高节，甘向南州剖左符。","悃愊不能为健吏，清修端可律贪夫。","羊城定见菊坡老，能为苍生一出无。"],"title":"送黄少遇非熊守德庆"}
