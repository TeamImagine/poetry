{"author":"刘克庄","id":114581,"strains":["仄仄○仄平，仄平仄仄仄。","仄平平平仄，○仄平仄仄。","仄平仄平仄，仄仄平仄仄。","平平仄平平，平仄仄平○。","平平平仄仄，平仄平仄仄。","平平平仄仄，平仄仄仄仄。","平平仄仄平，仄○平平仄。","仄平平仄平，仄仄平仄仄。","平仄仄平仄，仄平仄○仄。","仄仄仄仄仄，○仄平仄仄。"],"paragraphs":["好事过子云，谪仙访贺老。","载醪谈文字，其乐侔击考。","子猷稍崖异，入剡殊草草。","船头一籧篨，船尾一村僚。","飞扬滕巽怒，飘瞥林岫缟。","何曾携爨具，清景自可饱。","溪边处士庐，雪深无人扫。","肯来斯已奇，倏去良亦好。","游子有饥色，主人省行搅。","异世觉绘事，拊掌为绝倒。"],"title":"题崔白访戴图"}
