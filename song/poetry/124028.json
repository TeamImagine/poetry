{"author":"邵雍","id":124028,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["物理人情自可明，何尝戚戚向平生。","卷舒在我有成筭，用舍随时无定名。","满目云山俱是乐，一毫荣辱不须惊。","侯门见说深如海，三十年来掉臂行。"],"title":"龙门道中作"}
