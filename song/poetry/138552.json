{"author":"王义山","id":138552,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。"],"paragraphs":["扫除黄叶拂尘埃，讲座虽虚尚有台。","岁晚乔松典型在，烟波叠嶂画图开。","不须瑞露从天降，应是慈云为客来。","须信中边甜似蜜，吟诗未足报崔嵬。"],"title":"甘露堂"}
