{"author":"李绛","id":9135,"strains":["仄仄○平仄，平平仄仄平。","平平平仄仄，平仄仄平平。","仄仄平平仄，平○仄仄平。","仄平平仄仄，仄仄仄平平。","仄仄○平仄，平平仄仄平。","仄平平仄仄，平仄仄平平。"],"paragraphs":["涣汗中天发，殊私海外存。","衰颜逢圣代，华发受皇恩。","烛物明尧日，垂衣辟禹门。","惜时悲落景，赐帛慰余魂。","厚泽沾翔泳，微生保子孙。","盛明今尚齿，欢奉九衢樽。"],"title":"省试恩赐耆老布帛"}
