{"author":"陆游","id":37960,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。"],"paragraphs":["蔓络疏篱草满塘，饱嬉聊复步斜阳。","一霜骤变千林色，两犊新犁百亩荒。","野寺僧残尚钟鼓，官堤舟过见帆樯。","归来笑补空囊课，寒日谁知亦自长。"],"title":"舍北行饭"}
