{"author":"赵孟坚","id":129031,"strains":["仄平仄平平，仄平仄平仄。","仄仄平平仄，仄平平○仄。","仄仄仄平○，仄仄平仄仄。","平○仄平仄，仄平平仄仄。","平平仄仄仄，○仄仄平仄。","仄平平平平，○仄平仄仄。","仄仄平仄平，仄仄仄平仄。","仄仄仄平仄，仄仄平仄仄。","仄○仄平平，仄仄平仄仄。","平仄仄○○，仄平平仄仄。","平○仄○仄，仄仄平仄仄。","仄仄平仄平，平○仄○仄。","○平仄平仄，平平仄平仄。","平平仄仄平，仄仄仄○仄。","平○仄仄仄，平仄仄平仄。","平仄平平平，仄仄仄仄○。","仄仄仄平平，仄平平平○。","仄○仄○仄，仄仄平○仄。","平平平仄平，仄仄仄仄仄。","平平○仄平，仄仄平平仄。","平平平仄仄，仄仄仄平仄。","平平平平○，平仄平平仄。"],"paragraphs":["有花血嫣红，侈娭大于碗。","五出猩袍裂，万攒金钉满。","数日色弥鲜，不畏风日暖。","山茶越丹辈，马塍丰土产。","殊名几百种，并立色俱赧。","客言名之由，其说邻怪诞。","昔有樵弁山，绝顶路迷返。","见此物尤异，斲置归里闬。","九三橐𫘞流，厥艺工养豢。","惟以第行称，姓名微考按。","香泥密封箨，接度根暗换。","若古姚魏然，因从九三唤。","从兹入西浙，移根遍名苑。","家家尚此花，买价不论贯。","青油障晓日，朱槛护雕瓒。","微物因人成，感此一喟叹。","忆昔洛阳花，寿安红为冠。","要其所从出，亦自薪槱伴。","伊维花卉流，第以色媚眼。","青青三寸松，养可凌霄汉。","明堂须众木，未易一材办。","工师无遐遗，材满岩崖畔。"],"title":"九三月丹"}
