{"author":"韩维","id":157885,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["少年初见一经横，籍籍文场蔼俊名。","抗志直思追二祖，得官今乃后诸生。","赐袍便欲欺芳草，贺酒犹能及落英。","我亦林泉有归兴，待君吟啸乐升平。"],"title":"答张念七得科见寄"}
