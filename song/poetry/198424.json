{"author":"苏辙","id":198424,"strains":["平○仄平仄平仄，平仄仄平○仄仄。","仄平平○仄仄○，仄仄平平仄平仄。","仄平○平仄仄仄，平仄平平仄平仄。","仄平平仄仄平平，仄仄仄平仄平仄。","仄平平仄仄仄平，仄○平仄平仄仄。","平○仄仄平平平，○仄仄○平○仄。","平平平仄平平平，平仄仄平平仄仄。","仄平平仄仄仄仄，仄平○仄平○仄。","仄平仄平平仄平，仄仄○平平仄仄。","仄平仄仄平仄平，仄平仄仄平平仄。"],"paragraphs":["城中醉人舞连臂，城外醉人相枕睡。","此人心中未必空，暂尔颓然似无事。","我生从来不解饮，终日腾腾少忧累。","昔年曾见乐全翁，自说少年饮都市。","一时同饮石与刘，不论升斗俱不醉。","楼中日夜狂歌呼，钱尽酒空姑且止。","都人疑是神仙人，谁谓两人皆醉死。","此翁年老不复饮，面光如玉心如水。","我今在家同出家，万法过前心不起。","此翁已死谁与言，欲言已似前生记。"],"title":"梦中咏醉人"}
