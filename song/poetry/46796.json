{"author":"梅尧臣","id":46796,"strains":["平仄仄平仄，仄平仄○平。","仄平平○平，仄仄仄仄平。","○仄仄仄仄，平平仄平平。","仄仄仄○○，仄仄平仄平。","平平○仄平，仄仄仄仄仄。","平平仄仄仄，平仄仄平○。"],"paragraphs":["侵晓忽飞雨，飒然户庭凉。","滴堦初闻声，濯树暗有香。","吹烛焰闪闪，鸣鸡湿昂昂。","稍已便衣冠，喜气眉宇翔。","安然如涸鱼，呴沫久已望。","尘缨自可洁，何必念沧浪。"],"title":"依韵和原甫六月八日晓雨"}
