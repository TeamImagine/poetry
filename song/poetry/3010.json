{"author":"傅察","id":3010,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["皎皎清波满四空，疏林散影弄朦胧。","援毫欲赋阳台梦，振袂欣乘玉宇风。","已觉素秋来席上，却疑仙景落壶中。","凌云未许攀仙桂，卧看冰轮没汉东。"],"title":"次韵申泮宫直宿早秋四首  其二"}
