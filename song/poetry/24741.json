{"author":"刘嗣隆","id":24741,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一簇亭台画亦难，公余到此暂盘桓。","山多不似城中景，树密偏宜雨后看。","风送江声穿郡郭，日推云影下峰峦。","当时吏部曾游否，何事无文石上刊。"],"title":"宜春台"}
