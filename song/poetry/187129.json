{"author":"刘挚","id":187129,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["林雨幽深止秀奇，中间宁有大颠师。","漫劳雪客乘舟去，郤是云僧采药时。","归兴忽同分岭水，余怀谁共一枰棋。","故应重作春游约，已觉东风傍柳枝。"],"title":"次韵王太傅同陈长史访僧不遇陈君先归"}
