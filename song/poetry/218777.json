{"author":"李廌","id":218777,"strains":["仄仄仄仄平○平，仄平仄平平仄平。","？平平平仄平仄，○○仄仄○平○。","仄仄平平平仄仄，仄仄仄仄平平平。","平仄仄平○仄仄，仄○仄仄仄平平。"],"paragraphs":["柳眼脱壳花将飞，麦梢弄黄青穗肥。","鹁鸪翩翩避舟去，燕泥悮落沾人衣。","树外浮阳湖水渌，漠漠不动含晴晖。","沙暖浴凫遗翠羽，岸深老蚌吐明玑。"],"title":"三月三日"}
