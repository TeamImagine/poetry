{"author":"许及之","id":60927,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["孤亭面直海坛峰，真睹龙翔瑞应龙。","长羡僧行图上境，不劳杯渡水边筇。","推移日月东西塔，透彻天渊昏晓锺。","妙处难将声相见，吟摹终恐费形容。"],"title":"某谬题媚川图江心寺晚荷仲归兄依韵宠和至再愈工勉酬厚意终惭辞费"}
