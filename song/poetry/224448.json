{"author":"洪朋","id":224448,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。","仄仄平平仄平仄，平仄仄仄仄平平。"],"paragraphs":["病夫汤熨暂时停，漫向秋屏阁上行。","白日忽随飞鸟去，青山断处落霞明。","林间嘒嘒寒蝉急，江上悠悠烟艇横。","富贵功名付公等，嗟予老矣负平生。"],"title":"晚登秋屏阁作示杜氏兄弟"}
