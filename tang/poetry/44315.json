{"author":"韦庄","id":44315,"strains":["仄仄○平平仄平，仄平平仄仄，仄平平。","仄○平仄仄平平，平○仄，平仄仄平平。","平○仄○平，仄○平仄仄，仄○平。","仄平平仄仄平○，○平仄，平仄仄平平。"],"paragraphs":["一闭昭阳春又春，夜寒宫漏永，梦君恩。","卧思陈事暗消魂，罗衣湿，红袂有啼痕。","歌吹隔重阍，遶庭芳草绿，倚长门。","万般惆怅向谁论，凝情立，宫殿欲黄昏。"],"title":"小重山"}
