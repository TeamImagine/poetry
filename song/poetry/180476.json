{"author":"王安石","id":180476,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄平仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["多难漂零岁月赊，空余文墨旧生涯。","相看楚越常千里，不及朱陈似一家。","发为感伤无翠葆，眼从瞻望有玄花。","唯诗与我宽愁病，报尔何妨赋棣华。"],"title":"和文淑湓浦见寄"}
