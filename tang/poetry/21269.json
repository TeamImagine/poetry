{"author":"杜牧","id":21269,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["雨晴九陌铺江练，岚嫩千峰叠海涛。","南苑草芳眠锦雉，夹城云暖下霓旄。","少年羁络青纹玉，游女花簪紫蒂桃。","江碧柳深人尽醉，一瓢颜巷日空高。"],"title":"长安杂题长句六首 三"}
