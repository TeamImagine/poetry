{"author":"许棐","id":116907,"strains":["仄仄仄平平仄平，仄平平仄仄平○。","平平平仄平平仄，仄仄平○仄仄平。","平○平仄平平仄，平平仄仄平平仄。","仄平平仄仄平○，仄仄平平仄平仄。","平平仄平平仄平，平仄平平平仄平。","平平仄仄平平仄，仄仄仄平平仄○。"],"paragraphs":["日日望郎郎未归，玉肌宽尽缕金衣。","春心撩乱强拘束，碎剪红绡补旧枝。","红绡才向枝头住，残花又逐东风去。","愿花飞入笑筵中，莫入愁人断肠处。","愁人见花人自羞，花见愁人花也愁。","花飞有尽愁无尽，柳外一声黄栗留。"],"title":"伤春曲"}
