{"author":"郑樵","id":17491,"strains":["平平仄仄仄平仄，仄仄仄平平仄仄。","仄平平仄平○仄，仄仄平平仄仄仄。","平仄平平仄平仄，平平平平○仄仄。","仄平仄○平平仄，仄仄○平平仄仄。","仄仄平平仄仄仄，仄平仄仄仄○仄。","平平平仄仄仄仄，仄平仄仄平平仄。","平仄平平仄仄仄，平仄仄平仄仄仄。","平平仄仄平仄仄，仄平仄仄平平仄。"],"paragraphs":["春山晓露洗新碧，宿鸟倦飞啼石壁。","手携桃杖歌行役，鸟道纡回惬所适。","千树朦胧半含白，峰峦高低如几席。","我生偃蹇耽幽僻，拨草驱烟频蹑屐。","采采前山慎所择，紫芽嫩绿敢轻掷。","龙团佳制自往昔，我今未酌神先怿。","安得龟蒙地百尺，前种武夷后郑宅。","逢春吸露枝润泽，大招二陆栖魂魄。"],"title":"采茶行"}
