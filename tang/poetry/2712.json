{"author":"杜甫","id":2712,"strains":["平平○平仄，仄仄○仄仄。","仄平○平平，仄仄仄仄仄。","仄平平○平，仄仄仄仄仄。","平平平平仄，○○仄仄仄。","平○平仄仄，平仄仄仄仄。","仄平○平○，仄仄仄○○。","平平仄平仄，仄仄平仄仄。","平平平○平，○仄平仄仄。"],"paragraphs":["山风吹游子，缥缈乘险绝。","峡形藏堂隍，壁色立积铁。","径摩穹苍蟠，石与厚地裂。","修纤无垠竹，嵌空太始雪。","威迟哀壑底，徒旅惨不悦。","水寒长冰横，我马骨正折。","生涯抵弧矢，盗贼殊未灭。","飘蓬逾三年，回首肝肺热。"],"title":"铁堂峡"}
