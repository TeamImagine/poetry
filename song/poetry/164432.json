{"author":"仇远","id":164432,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["一湾新绿护茅庐，草细泥松已可鉏。","野老但知分社酒，地官宁复进农书。","鶑花眼界人烟外，蚕麦生涯谷雨余。","我爱赋归陶令尹，柳边时见小蓝舆。"],"title":"春日田园杂兴"}
