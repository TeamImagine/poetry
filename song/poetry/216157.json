{"author":"张耒","id":216157,"strains":["平平仄仄平平仄，仄仄平平仄平○。","平平仄仄仄平平，仄○仄平○仄仄。","仄平平仄仄平平，平仄平平仄仄平。","仄仄仄平平仄仄，仄○平仄仄平平。","平平○仄平○仄，平仄仄平平仄仄。","○平平仄仄平仄，仄仄平平平仄仄。","仄平仄仄平平平，平仄平平仄仄平。","平仄平平仄○仄，仄○○仄仄平平。"],"paragraphs":["樯竿日日春风转，渺渺孤舟数家县。","朝来雨暗隔淮村，白浪卷沙吹断岸。","渡头杨柳湿青青，桥下涓涓野水生。","满尺白鱼初受钓，断行归雁故能鸣。","平生行止任迟速，篷底欠伸朝睡足。","从来江海有前约，老去尘埃无可欲。","晓天暖日生波光，桃杏家家半出墙。","春日春波好相待，短帆轻橹可须忙。"],"title":"淮阴阻雨"}
