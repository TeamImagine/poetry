{"author":"郑侠","id":201115,"strains":["仄仄仄平仄，仄平仄仄平。","仄仄仄平仄，仄平平仄平。","平仄仄○仄，仄仄平平平。","仄仄仄○仄，仄仄平平平。","仄仄仄平平，仄仄平○平。","仄仄仄○平，仄仄仄○平。","平仄仄仄仄，仄仄○平平。","仄平平仄平，平仄平仄○。"],"paragraphs":["大海有时竭，此心沥不干。","厚地有时坼，此心无裂文。","持此以相照，百炼青铜昏。","用此以相惠，贝璧黄金盘。","觌面有余欢，背面无间言。","德义以相高，庆誉以相先。","千古似一日，万里如同筵。","此为金石交，谁与知者论。"],"title":"古交行"}
