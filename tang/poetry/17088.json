{"author":"白居易","id":17088,"strains":["仄仄仄仄仄仄平，平仄仄仄仄平平。","仄仄仄平平仄仄，仄○仄仄平平平。","仄平仄仄仄○仄，平仄平○○仄○。","仄仄平平仄仄仄，仄平平仄○平平。","○平仄平平仄仄，仄仄仄仄○仄平。"],"paragraphs":["昨日诏下去罪人，今日诏下得贤臣。","进退者谁非我事，世间宠辱常纷纷。","我心与世两相忘，时事虽闻如不闻。","但喜今年饱饭吃，洛阳禾稼如秋云。","更倾一尊歌一曲，不独忘世兼忘身。"],"title":"诏下"}
