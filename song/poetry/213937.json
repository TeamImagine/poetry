{"author":"陈师道","id":213937,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["八年门第故违离，千里河山费梦思。","淮海风涛真有道，麒麟图画岂无时。","今朝有客传河尹，是处逢人说项斯。","三径未成心已具，世间惟有白鸥知。"],"title":"寄泰州曾侍郎"}
