{"author":"谢薖","id":231569,"strains":["平平仄仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["霏霏玉唾胜三语，灔灔金荷倾十分。","檐外催诗疑有雨，林间张幄岂须裙。","临溪尚忆童时钓，问俗仍宽柱后文。","珍重两公新句丽，落花依草竞纷纷。"],"title":"和陈虚中与吕少逸唱酬口号"}
