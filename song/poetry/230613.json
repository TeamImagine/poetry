{"author":"葛胜仲","id":230613,"strains":["平平仄仄○，仄仄仄平○。","平○仄平平，○仄仄仄仄。","平平仄仄仄，○仄仄○仄。","平平平仄平，平平仄平仄。","仄平仄仄仄，平仄仄仄○。","平平仄仄平，平仄仄平仄。","平平平仄○，仄仄平仄仄。"],"paragraphs":["寥寥里选空，龊龊士风丧。","狂澜欲东之，泛滥不可障。","词场自衒鬻，相与计留放。","夸毗徒一名，倾排至千状。","不知厉术业，徒欲挤辈行。","黄生独往资，风义古人抗。","悠悠衰俗中，此士真可壮。"],"title":"送友赴试钜野送之西门时方有外舅之戚极目无聊归不得卧作诗五首却寄以风云入壮怀为韵  其四"}
