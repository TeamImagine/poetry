{"author":"冯山","id":191477,"strains":["仄○平平仄仄平，仄平平仄仄平平。","平○仄仄平平仄，仄仄平平仄仄平。","仄仄仄○平仄仄，平平平仄仄平平。","平平仄仄平平仄，平仄平○仄仄○。","仄仄仄平○仄仄，○平○仄仄平平。","平平仄仄平平仄，平仄平平平仄平。"],"paragraphs":["古观萧条昔未名，却因吴笔助神灵。","能将万化豪端意，写出群仙物外形。","俊逸状如裴剑舞，周环时见蜀山青。","阴兵耸动惊魑魅，真仗飘摇拥户庭。","按部每来除枳棘，题诗留与御风霆。","因嗟画癖无由见，魂逐车尘为一经。"],"title":"和刘漕明复观吴生画"}
