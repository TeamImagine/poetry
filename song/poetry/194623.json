{"author":"苏轼","id":194623,"strains":["○平仄仄仄，仄仄仄仄平。","仄仄仄平平，仄仄仄平平。","仄仄平平仄，仄仄平仄仄。","仄仄仄仄仄，○○平仄平。","平仄平仄仄，仄仄仄仄平。","仄平仄平平，仄仄平仄平。","仄平仄仄仄，仄仄仄仄平。","仄仄○仄仄，平平平平平。"],"paragraphs":["闻公少已悟，拄杖久倚床。","笑我老而痴，负鼓欲求亡。","庶几东门子，柱史安敢望。","嗜毒戏猛兽，虑患先不详。","囊破蛇已走，尚未省啮伤。","妙哉两篇诗，洗我千结肠。","黠蚕不作茧，未老辄自僵。","永谢汤火厄，泠然超无方。"],"title":"叶涛致远见和二诗复次其韵  其二"}
