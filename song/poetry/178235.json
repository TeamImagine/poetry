{"author":"魏野","id":178235,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["千骑萧萧晓发时，雨先一夜洒长岐。","尽知暂去临鹑野，即看重来向凤池。","函谷乱花明剑珮，灞桥垂柳拂旌旗。","不同调鼎民皆乐，秦甸欢呼陕服悲。"],"title":"送赵侍郎移镇长安"}
