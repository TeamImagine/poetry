{"author":"杜荀鹤","id":32891,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["省出蓬蒿修谒初，蒙知曾不见生疏。","侯门数处将书荐，帝里经年借宅居。","未必有诗堪讽诵，祗怜无援过吹嘘。","如今足得成持取，莫使江湖却钓鱼。"],"title":"下第寄池州郑员外"}
