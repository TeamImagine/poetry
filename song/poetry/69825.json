{"author":"王炎","id":69825,"strains":["○平仄仄仄仄○，平仄仄平平仄平。","○平仄仄仄平仄，仄仄仄平平仄平。","仄仄平平平仄仄，仄仄平○平仄仄。","仄平平仄仄平平，仄仄平平平仄仄。","仄仄仄平平仄平，平平平仄平平平。","仄平仄仄仄平仄，平仄平平○仄○。","仄仄平平仄平仄，平平平仄平平仄。","仄平仄仄仄平平，平仄平平仄平仄。"],"paragraphs":["苍头熟睡唤不应，光射纸窗疑月明。","更筹可数夜方半，杙上一鸡先误鸣。","晓起飞花堆户外，幻出人间无色界。","九街车马不知寒，蹴蹋银杯翻缟带。","杲杲日升东海东，须臾光彩蒸霞红。","不忧桂玉顿增价，人在冲融和气中。","贝阙珠宫五云际，遥知天上龙颜喜。","麦畦白白覆青青，农事来年定丰美。"],"title":"腊中得雪快晴成古风呈尧章铦老"}
