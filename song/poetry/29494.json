{"author":"韩元吉","id":29494,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["高文不试紫云楼，犹得声名动九州。","金马渐登难避世，蓬莱已近却回舟。","烧城赤口知何事，许国丹心惜未酬。","归卧镜湖聊洗眼，雨余万壑正争流。"],"title":"送陆务观得倅镇江还越  其一"}
