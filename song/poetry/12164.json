{"author":"胡寅","id":12164,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["箪瓢曾不饱颜回，何事新茶转海来。","八餠尚怀经幄赐，一苞聊对岭云开。","分君要使浇书腹，待客应须罢酒罍。","自笑玉川空两腋，清风无梦到蓬莱。"],"title":"送茶与执礼以诗来谢和之"}
