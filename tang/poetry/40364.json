{"author":"皎然","id":40364,"strains":["平平仄平平仄平，仄仄平平仄仄平。","平平仄仄平平仄，仄仄平平仄平仄。","平仄平平平仄平，○○○仄平平平。","仄平平仄平平仄，平○仄仄平平平。","○仄平平仄○仄，仄平平仄仄平平。","平平平平仄仄仄，平仄平平仄平仄。","平○仄仄仄平平，仄平平平仄仄仄。","平平仄仄仄平○，仄平平仄平平平。"],"paragraphs":["华阴少年何所希，欲饵丹砂化骨飞。","江南药少淮南有，暂别胥门上京口。","京口斜通江水流，斐回应上青山头。","夜惊潮没鸬鹚堰，朝看日出芙蓉楼。","摇荡春风乱帆影，片云无数是扬州。","扬州喧喧卖药市，浮俗无由识仙子。","河间姹女直千金，紫阳夫人服不死。","吾于此道复何如，昨朝新得蓬莱书。"],"title":"买药歌送杨山人"}
