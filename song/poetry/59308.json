{"author":"陈造","id":59308,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，平仄平平仄仄平。","平仄平平平仄仄，平平仄仄仄平平。"],"paragraphs":["辞家暑雨溅红蕖，转首荞花已雪如。","岁月祇随流水逝，笑谈陡与故人疏。","简书我正罢长道，归棹君行指旧居。","他日霜风吹梦破，空从旅雁觅来书。"],"title":"寄幼度主簿"}
