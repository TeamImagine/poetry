{"author":"韩元吉","id":29536,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["霜晴怀玉自生烟，寒色凄凄过雁边。","路转湘南知几日，山连楚尾又穷年。","相期鸡黍情欢甚，惜别尘埃意黯然。","马上哦诗冲暮雪，清风怀我北窗眠。"],"title":"次韵沈千里玉山道中见寄"}
