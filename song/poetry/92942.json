{"author":"刘宰","id":92942,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["长淮百谷庆西成，万里何妨共此晴。","霖雨尚关天下望，月华犹幸晚来明。","要看玉宇清光满，闻道银河此去平。","邂逅西风轻借力，夜深桂影更敷荣。"],"title":"和淮漕八月十四夜月诗二首  其二"}
