{"author":"强至","id":182388,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["圣门颜子最称贫，犹有箪瓢奉一身。","罕似饥肠游太学，独将生意托洪钧。","常时闵笑遭流俗，今日依归得主人。","早夜从容咨道谊，切防事业去青春。"],"title":"寄陈介进士"}
