{"author":"杜甫","id":3039,"strains":["仄仄平平仄，平平仄仄平。","仄平平○仄，平仄仄○平。","平仄平平仄，平平仄仄平。","平平平仄仄，平仄仄平平。","仄○平平仄，平平仄仄○。","仄平平仄仄，平仄仄平平。","○仄平平仄，○平仄仄平。","仄平平仄仄，平仄仄○平。","○仄平平仄，平平仄仄平。","平平○仄仄，平仄平平平。"],"paragraphs":["有美生人杰，由来积德门。","汉朝丞相系，梁日帝王孙。","蕴藉为郎久，魁梧秉哲尊。","词华倾后辈，风雅蔼孤骞。","宅相荣姻戚，儿童惠讨论。","见知真自幼，谋拙丑诸昆。","漂荡云天阔，沈埋日月奔。","致君时已晚，怀古意空存。","中散山阳锻，愚公野谷村。","宁纡长者辙，归老任乾坤。"],"title":"赠比部萧郎中十兄"}
