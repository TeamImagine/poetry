{"author":"强至","id":182545,"strains":["仄仄平平仄仄平，仄平仄仄仄平平。","平平平仄平仄仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["郡县齐瞻使者麾，马蹄行处是霜威。","前驱宁免为负弩，高谢未能图拂衣。","顾己自知吾道在，折腰甘被俗人讥。","古来策足皆贫贱，伊起耕夫吕钓矶。"],"title":"迓漕台感书"}
