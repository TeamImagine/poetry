{"author":"释德洪","id":228488,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["偶寻邻叟问桑麻，踏尽山矾糁径花。","传得新辞春烂熳，更惊行草醉欹斜。","遥知小县少公事，想见高情照物华。","尚念无家甘露灭，一蓑烟雨似玄沙。"],"title":"明应仲出季长近诗二首次韵寄之  其二"}
