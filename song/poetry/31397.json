{"author":"乐备","id":31397,"strains":["平平平平仄？仄，○平平平仄平仄。","平○平仄仄○平，平仄仄○平仄仄。","平平仄仄仄仄平，平平仄仄平○平。","仄平仄仄仄仄仄，仄仄平仄平平平。","平平仄仄平平仄，仄仄平平仄○仄。","仄平仄仄仄○○，仄仄平平平仄仄。","平平仄仄平仄平，仄仄平仄仄仄平。","仄○平仄平仄仄，仄仄仄仄平○平。","仄平仄○○平仄，仄仄平平仄平仄。","仄平平仄○平平，平仄仄○平仄仄。","平平平仄平平○，平平仄仄仄仄○。","○平仄仄○○仄，○仄平平○仄平。"],"paragraphs":["明光宫高丽𫛛鹊，三声朝鸡报宫钥。","车如流水马如龙，门外斗量无处著。","归来日晏仆亦痡，豪芒饱暖归妻孥。","岂无道德绚烂者，意作霖雨言为谟。","何人着眼高蓬荜，彊仕之年发如漆。","便抽手版挂衣冠，把住穷愁甘似蜜。","人言进退诚两涂，退者真智进者愚。","要当程力之所底，未省逸路排轻车。","马侯制行如圭璧，五色文章发金石。","不知持此将安之，天下宝当天下惜。","秋郊凉入菰蒲间，新诗落笔不作难。","应怜俗驾难回者，更费移文过北山。"],"title":"某属闻少伊广文归别墅将挂其冠然乎富贵恐不免耳欲谒未能因成古诗奉迓某无策可去断章不忘健羡也"}
