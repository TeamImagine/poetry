{"author":"李峤","id":23743,"strains":["平仄○○仄，平平仄仄○。","仄平平仄仄，仄仄仄平平。","仄仄平平仄，平○仄仄平。","仄平平仄仄，○仄○平平。","仄平仄○仄，平平仄仄平。","平平仄平仄，平仄仄平平。","仄仄平平仄，平平仄仄平。","仄平平仄仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄仄仄，仄仄平平平。","仄仄平平仄，平平仄仄平。","平平仄平仄，平仄仄平平。","仄仄平平仄，平平仄仄平。","平○平仄仄，仄仄仄平○。"],"paragraphs":["游宦劳牵网，风尘久化衣。","迹驰东苑路，望阻北岩扉。","及此承休告，聊将狎遁肥。","十旬俄委疾，三径且殊归。","茂陵窅难即，灵台暂可依。","疲疴旅城寺，延想属郊畿。","夕梦园林是，晨瞻邑里非。","绿畴良已秽，清濠旷不追。","野花何处落？山月几秋辉。","彼美符商政，优游绝汉机。","高情物累遣，逸气烟霞飞。","乐道方无闷，怀贤独有违。","尊虚旧园酒，琴静故人徽。","夏沼莲初发，秋田麦稍稀。","何当携手去，岁暮采芳菲。"],"title":"田假限疾不获还庄载想田园兼思亲友率成短韵用写长怀赠杜幽素"}
