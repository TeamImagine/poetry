{"author":"王十朋","id":22070,"strains":["仄仄仄平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["小邑那能敌大邦，与君角力固非双。","气骄欲纵偏师战，势屈翻求北面降。","深惧操戈重入室，自惭阁笔久临窗。","定知纸价从今贵，余子诗名满蜃江。"],"title":"赠余取新"}
