{"author":"徐积","id":185685,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["红作帘帷翠作裀，随轩歌舞一时新。","未知醒者何如醉，且向樽前莫负春。","烟重柳梢寒蘸水，日高花径暖生尘。","自从三月芳菲后，误入桃源又几人。"],"title":"和孙元规资政游园  其二"}
