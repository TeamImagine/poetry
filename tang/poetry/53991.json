{"author":"李颀","id":53991,"strains":["平平仄仄平仄仄，仄仄仄仄平平仄。","平○仄仄仄仄平，平平平平平仄○。","仄平○仄平○仄，仄仄○平平仄平。","仄平仄○仄仄仄，○平平○仄平仄。","平平仄仄平平平，仄平平仄仄平平。","平○仄仄仄平仄，仄仄仄平○仄平。","仄平○仄平平○，平平平平仄仄仄。","仄○○○平仄平，仄平平平仄仄平。","仄仄平平仄平仄，仄仄仄平平仄仄。"],"paragraphs":["南山截竹为觱篥，此乐本自龟兹出。","流传汉地曲转奇，凉州胡人为我吹。","傍邻闻者多叹息，远客思乡皆泪垂。","世人解听不解赏，长飙风中自来往。","枯桑老柏寒飕飗，九雏鸣凤乱啾啾。","龙吟虎啸一时发，万籁百泉相与秋。","忽然更作渔阳掺，黄云萧条白日暗。","变调如闻杨柳春，上林繁花照眼新。","岁夜高堂列明烛，美酒一杯声一曲。"],"title":"听安万善吹觱篥歌"}
