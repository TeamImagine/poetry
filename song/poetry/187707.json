{"author":"王令","id":187707,"strains":["平平仄仄仄仄仄，仄仄平仄○平平。","仄平平平仄平仄，仄仄仄仄平平平。","仄平仄平平仄仄，仄仄平仄平平平。","仄平仄平仄平仄，平仄仄仄仄仄平。","平平仄仄仄仄仄，仄仄平仄平平平。","平仄○平仄仄仄，仄平平仄平平平。","仄平仄平平仄仄，仄仄仄仄平平平。","仄○仄平仄平仄，仄仄平仄平○平。","○平平○仄平仄，平仄仄仄平平平。","平仄平仄○仄仄，仄仄平仄平平平。","仄平平平仄平仄，仄仄仄仄平平平。","仄平平平仄仄仄，平仄仄仄平○○。","仄仄仄仄仄仄平，仄仄仄仄仄仄平。","平平平平仄平仄，仄仄仄仄○平平。","仄平平平仄仄仄，仄仄仄仄○平平。","○平平仄仄仄仄，仄仄仄仄平平○。","平平平仄仄平仄，○仄仄仄平平平。","仄平平仄仄仄仄，仄平平仄仄仄平。","平平平平仄仄仄，仄仄仄○平平平。"],"paragraphs":["因能不有世俗梦，独与淳气相盘嬉。","伏羲持刀刻爻画，古意荡尽无铢厘。","睡无吉凶无得失，纵欲强卦安能为。","故能独存至今日，人各已有反不知。","须知睡义大亦盛，岂独床第夸昏迷。","君子劳心事业暇，得时休息安天倪。","小人一心包万险，迨退就枕皆平夷。","使其睡心大充扩，去与君子何毫丝。","当年尝闻曲肱乐，曾及至圣宜无非。","何况于梦更有得，不见公旦因嗟衰。","后来纷纷不知乐，舍去大路趋邪歧。","竹林猖狂事饮锻，扪拨蚤虱无留衣。","好恶纸上浩万端，竟不及此亦可嗤。","蚊虻纷然始谁造，一一口吻如针锥。","食人肌肤得腹饱，不解默去犹鸣飞。","攘拳挥臂不可却，聒耳不异笙匏吹。","虽然今尚尔无奈，当有猎猎秋风时。","尔躯糜溃尔口坏，我床安稳我枕欹。","平时多贤贵不及，会日偃瞑休恬怡。"],"title":"昼睡  其二"}
