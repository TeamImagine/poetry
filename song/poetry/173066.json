{"author":"董萝","id":173066,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["别向春闺十载深，家园无梦可追寻。","酸风冷月凄官阁，瘴雨蛮烟度郁林。","养老需卿扶健杖，怕寒怜我守孤衾。","封侯未卜常滋愧，一寸程途一寸心。"],"title":"寄内"}
