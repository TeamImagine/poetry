{"author":"刘克庄","id":110186,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["昏昏健忘废专精，默坐空斋忽自惊。","少作回看如两手，旧书重读似前生。","却疑安世知三箧，不晓睢阳记一城。","莫怪诗成呼烛写，晓窗追忆欠分明。"],"title":"健忘一首"}
