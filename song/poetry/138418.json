{"author":"王义山","id":138418,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平平平仄平。"],"paragraphs":["朔气棱棱带雪吹，凝阴四面锁寒枝。","自回造化微和后，如再洪蒙未判时。","天遣江山醒醉眼，春将景色入新诗。","乡晨一部箫韶奏，草绿花红山鸟嬉。"],"title":"春日即事二首  其一"}
