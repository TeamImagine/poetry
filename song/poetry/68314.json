{"author":"石介","id":68314,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平平平仄，平平平仄仄平平。"],"paragraphs":["几年持笔事征西，未省樽前略展眉。","草檄朝慵腕劳脱，论兵夜苦舌疮痍。","报君自说心如石，忧国人言鬓欲丝。","若纪成功镂金板，能文韩愈自相随。"],"title":"寄叔文"}
