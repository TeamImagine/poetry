{"author":"李廌","id":218737,"strains":["平平仄仄仄，平仄仄平仄。","○平○仄平，仄仄仄平仄。","仄仄平○平，平仄仄平仄。","平平仄仄仄，仄仄平仄仄。","平平仄平仄，仄仄仄○仄。","平平仄仄仄，仄仄仄平仄。","平平仄平平，仄仄平仄仄。"],"paragraphs":["秋江冒后土，余潦满沟浍。","行人泥没辀，腐黍乱荒荟。","结客山中游，风雨在颠沛。","峥嵘栋宇下，磊落宜我辈。","还同竹溪逸，笑傲盼庭桧。","繁阴阻杖屦，曀曀几弦晦。","谁能决顽云，共此明月对。"],"title":"同诸公饯望元因宿谷隠以何当风雨夜复此对床眠为韵分得对此二字  其二"}
