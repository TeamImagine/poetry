{"author":"刘一止","id":237664,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["石枕方床绿浪藤，清谈散带似怀冰。","蔬盘尚杂水中蟹，羽翣莫挥瓜上蝇。","五斗为贫真世业，一廛归隐岂人能。","冥鸿万里今何慕，应笑饥飞侧翅鹰。"],"title":"次韵无言兄卜筑二首  其二"}
