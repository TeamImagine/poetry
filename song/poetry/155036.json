{"author":"蒲寿宬","id":155036,"strains":["平平仄仄仄平平，仄仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["翛翛白髪倚栏干，笑仰髙峰巾袂仙。","但见烟霞相逺近，不知宇宙有中边。","宦途人在非凡境，客里身游极乐天。","自叹情懐今潦倒，重来未识是何年。"],"title":"游鼓山题天风海涛亭"}
