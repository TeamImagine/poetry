{"author":"吕本中","id":246136,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["浦口生春绿未酣，南山初见碧崭岩。","风声入树翻归鸟，月影浮江倒客帆。","破甑不堪充酒券，短蓑真欲换朝衫。","往来泥雨城南路，可见轻鸥定不凡。"],"title":"晚步至江上"}
