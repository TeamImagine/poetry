{"author":"朱槔","id":10804,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["云气披猖月意孤，冬青倒影上庭隅。","灯横老荠蛾方去，书掩新芸蠹已无。","一世尽知关鲁酒，十年不拟叹齐竽。","支颐坐觉疏星没，独扣龙头泻酪奴。"],"title":"寓居南轩"}
