{"author":"皎然","id":40188,"strains":["平仄平仄○，仄○仄平仄。","平平仄○仄，平仄平仄仄。","平平○○平，仄仄平仄仄。","○平仄仄平，○仄平平仄。","平仄仄仄仄，平平平仄仄。","平○仄仄仄，仄仄平仄仄。","平仄平○平，平平仄○仄。","○平平仄仄，平仄仄平仄。","平仄平仄平，平○仄？仄。","仄○仄平仄，平仄仄平仄。","平平仄平仄，仄仄平平仄。","仄仄○仄平，平平仄平仄。"],"paragraphs":["携手曾此分，恍如隔胡越。","伦侯古封邑，荣盛风雨歇。","饥鼯号空亭，野草生故辙。","如何此路岐，更作千年别。","冯轼望远道，春山无断绝。","朝行入郢树，夜泊依楚月。","佳士持操高，扬才日昭晰。","离言何所赠，盈满有亏缺。","时节伤蟪蛄，芳菲忌𫛸鴂。","予思鹿门隐，心迹贵冥灭。","颓颜反芝术，昔貌成冰雪。","岁晏期尔来，销声坐岩穴。"],"title":"兵后余不亭重送卢孟明游江西"}
