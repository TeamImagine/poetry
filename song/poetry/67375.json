{"author":"楼钥","id":67375,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平平。"],"paragraphs":["由来风谊独穹然，坐享家肥不计年。","堕帻何妨分百万，指囷宁复问三千。","灵椿老去仁宜寿，玉树种成身已仙。","衮衮公侯殊未已，正应含笑入重泉。"],"title":"伍主簿挽词  其二"}
