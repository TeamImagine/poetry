{"author":"梅尧臣","id":35269,"strains":["仄仄平○仄，平平仄仄平。","平平平仄仄，平仄仄○平。","仄仄平平仄，○平○仄平。","平平平仄仄，仄仄仄平平。","仄仄平平仄，平○仄仄○。","平平○仄仄，平仄仄平○。"],"paragraphs":["位不登三事，才宜列四科。","清名时自得，华冕世空多。","望气悲埋剑，临风叹逝波。","吴阡蒿作里，楚挽薤成歌。","会葬千人至，来观数郡过。","无由亲执绋，东首泪滂沱。"],"title":"谢宾客挽歌三首  其一"}
