{"author":"王迈","id":107835,"strains":["仄仄平平仄，平平仄仄平。","平平平仄仄，平仄仄○平。","仄○平平仄，平平仄仄○。","仄平平仄仄，平仄仄平平。","平仄平平仄，平平仄仄平。","仄平○仄仄，平仄仄平平。","仄仄平平仄，仄平平仄平。","○平平仄仄，仄仄仄平平。"],"paragraphs":["阙下唐时裔，城西戴老堂。","熊丸甘子嗜，鸡馔饱亲尝。","至行薰吾里，精心契彼苍。","定知家庆远，兰桂賸流芳。","环堵陈图史，高堂奉旨甘。","桂枝和月种，萱草鬭春酣。","玉帝垣居北，老人星现南。","重哉忠孝责，硬作脊梁檐。"],"title":"戴老堂为城西林兄作"}
