{"author":"孔文仲","id":196709,"strains":["仄仄平平仄，平平平仄平。","仄仄仄仄仄，平仄平平平。","仄仄○平仄，平平仄平平。","平平仄仄仄，平平○平平。","仄平平平平，仄仄仄仄平。","仄○仄○仄，仄仄平仄平。","？平平仄平，仄仄平平平。","平平平仄平，平平仄仄平。"],"paragraphs":["送客城南寺，萧然云水秋。","客意在万里，聊作须臾游。","昨夜过新雨，清风满梁州。","簪裳合俊彦，河图并天球。","古来功名人，未就不肯休。","譬如凿空使，尚致安石榴。","矧今南亩氓，往往东西流。","君能安辑之，千仓与万辀。"],"title":"四月三十日慈孝寺山亭席上口占送子敦都运待制赴河北"}
