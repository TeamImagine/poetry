{"author":"晁说之","id":219385,"strains":["仄平○平平，平仄仄仄仄。","仄仄仄仄○，平仄仄仄仄。","平仄仄○仄，仄仄平○仄。","○平平平平，仄○仄仄仄。","平仄○○仄，平平平仄仄。","平平仄仄仄，仄仄仄平仄。","仄○仄平仄，仄平平平仄。","○平○仄平，平平仄平仄。","仄仄仄仄平，平平平平仄。","平仄仄仄平，仄平仄平仄。"],"paragraphs":["与君中山时，心乐得乐土。","未始厌耳闻，宁或刺眼睹。","风雨喜分散，乐事亡难补。","看君青云编，翅堕不得举。","荣滞正相半，田园余几许。","前年白马乱，不保使君诅。","去从竟陵谪，竟陵人何慕。","妻儿思北归，耕桑失寒暑。","邂逅怪我存，魂招来奚数。","强欲布露之，愧君健能赋。"],"title":"次韵和马子虚学士感事见赠"}
