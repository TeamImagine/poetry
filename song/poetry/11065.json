{"author":"朱翌","id":11065,"strains":["仄仄仄仄平平平，仄仄平仄○平平。","平○平仄○仄仄，仄仄仄平○仄仄。","仄仄平平仄仄平，仄仄平平仄仄平。","仄平平仄平平仄，仄平平平仄平仄。","仄平平平仄仄仄，平○仄仄平仄仄。","仄仄平仄仄仄仄，仄仄平平仄平仄。","平平仄平仄○平，仄仄平平平仄仄。"],"paragraphs":["数夕一梦吴淞江，两桨飞度荷花乡。","刳中山骨泥数斗，趁雨屈盘三节藕。","镜面光寒溢井花，四顾无人下渴鸦。","老翁真个儿童似，我非韩公亦儿戏。","绿茎亭亭忽独立，帘疏不隔香直入。","宛若船舫坐促膝，遂使江湖在方尺。","虽无太华藕如船，定有庐山房似笠。"],"title":"石斛栽莲"}
