{"author":"刘敞","id":174300,"strains":["○平平平平，○仄仄○仄。","仄平平平仄，仄仄平仄仄。","仄平仄仄仄，平仄平仄仄。","仄平仄仄仄，平仄仄平仄。","平仄仄仄平，平仄仄平仄。","平平仄平平，仄仄平平仄。","仄仄平平平，平仄平仄仄。","平平仄仄仄，仄仄○仄仄。","平平仄仄仄，平仄仄仄仄。","仄○仄○仄，○仄仄平仄。"],"paragraphs":["长松森无依，苍石俨相对。","自然山林气，若出天壤外。","许生笔妙绝，今世殊少辈。","发挥得意表，潇洒与神会。","炎热五月交，尘土九衢内。","微风度窗来，左右含天籁。","下有渔樵翁，生事尤可爱。","茅茨乍隐见，畎亩更向背。","吾庐若办此，轩冕本不赖。","愿从二三子，相与驾言迈。"],"title":"题度支厅事许道宁画松石呈彦猷邻几直孺"}
