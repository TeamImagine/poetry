{"author":"舒岳祥","id":143418,"strains":["○平仄○平，仄仄仄平仄。","平平仄○仄，仄仄仄平仄。","平○平平平，平○仄平仄。","平平仄平仄，仄仄仄平仄。","仄平仄仄平，仄仄仄仄仄。","平平仄平仄，平仄仄平仄。","仄平仄仄平，平仄平仄仄。","仄仄平仄○，平平仄平仄。"],"paragraphs":["苍山面长溪，势若饮奔马。","层台跨其脊，万古绝萧洒。","登临惟兹时，朋从未云寡。","迢迢历榛莽，靡靡眺原野。","白云与翠霞，夐在履舄下。","穷秋向摇落，霜菊摘盈把。","赏心孰与同，幽抱欣已写。","邈矣千载期，名山俟来者。"],"title":"石台纪游"}
