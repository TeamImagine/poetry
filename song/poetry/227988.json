{"author":"释德洪","id":227988,"strains":["平平仄平平仄仄，仄仄平平平仄仄。","仄○仄○○仄平，仄仄平平平仄仄。","平平仄○仄仄仄，平○仄仄○○仄。","平仄平平仄仄仄，平○仄○平平仄。","仄仄平平仄平仄，仄仄平平○仄仄。","平平平平仄仄仄，平仄平平仄平仄。","仄平○○仄仄平，仄仄平平平仄仄。"],"paragraphs":["牛车注经宗两角，那问虚舟移夜壑。","竹间扫除闻击声，戏作伽陀歌独脚。","心波不兴类古井，情缘脱尽如遗箨。","高笑痴儿倚富贵，危如乳燕方巢幕。","已办山藤待湖月，不把芒鞋穿聚落。","安知沙门自有体，全象纷然众盲摸。","要之行藏不属人，手自安然随展握。"],"title":"和忠子"}
