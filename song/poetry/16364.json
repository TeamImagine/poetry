{"author":"胡铨","id":16364,"strains":["平平仄平平，平仄仄○仄。","平平平仄仄，○仄○平仄。","仄仄平仄○，平仄仄平仄。","仄仄平平平，平仄仄仄仄。","平仄仄仄平，平仄平仄仄。","平○仄平平，仄仄仄仄仄。","仄平○仄平，平仄平仄○。","平仄仄平平，仄仄仄仄仄。","平平平平仄，仄仄平仄仄。","仄仄仄平仄，仄仄仄平仄。","平平○平平，仄仄仄仄仄。"],"paragraphs":["人皆犯红尘，君独嗜空翠。","红尘终有得，空翠了无味。","自众人以观，君亦少良计。","细问红尘人，轩冕蔓倒敝。","方寸万斛埃，灰土常处袂。","翻思对青山，一洗秽浊气。","始知空翠佳，千古余爽思。","何子亦何人，对此日隠几。","明涵轩窗浄，影入林牖媚。","眼界括穷碧，白鸟决归眦。","青山如高人，可挹不可致。"],"title":"题阳江何氏挹翠轩"}
