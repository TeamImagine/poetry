{"author":"杨万里","id":49829,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["招得榴花共一觞，艾人笑杀老夫狂。","子兰赤口禳何益，正则红船看不妨。","团粽明朝便无味，菖蒲今日么生香。","一生幸免春端帖，可遣渔歌谱大章。"],"title":"端午独酌"}
