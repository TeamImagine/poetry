{"author":"赵抃","id":101547,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["蜀卿荣耀跂光尘，忠孝兼全到古人。","万乘累年闻奏牍，双亲同日拜恩纶。","志侔鸾鹄风仪远，文得岷峨气象新。","圣政于今急贤者，肯教留滞蜀江滨。"],"title":"送张唐英太博"}
