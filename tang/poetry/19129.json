{"author":"潘存实","id":19129,"strains":["仄仄仄平平，平平仄仄平。","仄○平○仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄○○仄，○平仄仄平。","仄平○平○，○仄仄平平。"],"paragraphs":["表质自坚贞，因人一扣鸣。","静将金并响，妙与乐同声。","杳杳疑风送，泠泠似曲成。","韵含湘瑟切，音带舜弦清。","不独藏虹气，犹能畅物情。","后夔如为听，从此振琮琤。"],"title":"赋得玉声如乐"}
