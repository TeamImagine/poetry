{"author":"李颀","id":54006,"strains":["平平平仄仄，平仄平平仄。","仄仄平○平，平平仄平仄。","平平仄○仄，平仄仄○仄。","仄仄平仄平，平平仄平仄。","平平仄仄仄○平，仄仄平平仄仄平。","仄仄平平仄平仄，平平仄仄仄平平。","平仄平平平仄仄，平平仄仄○○仄。","平平仄仄平平平，仄仄平平平仄仄。","平平仄○仄平平，仄仄○平仄平平。","平仄平平仄平仄，○平仄仄仄平平。"],"paragraphs":["东风香草路，南客心容与。","白皙吴王孙，青蛾柳家女。","都门数骑出，河口片帆举。","夜簟眠橘洲，春衫傍枫屿。","山阴政简甚从容，到罢惟求物外踪。","落日花边剡溪水，晴烟竹里会稽峰。","才子风流苏伯玉，同官晓暮应相逐。","加飡共爱鲈鱼肥，醒酒仍怜甘蔗熟。","知君练思本清新，季子如今得为邻。","他日知寻始宁墅，题诗早晚寄西人。"],"title":"送山阴姚丞携妓之任兼寄苏少府"}
