{"author":"常建","id":54524,"strains":["仄仄仄平仄，平○平仄平。","仄平仄平仄，平仄平平平。","仄平仄○平，仄仄仄仄平。","平○平仄平，平仄平仄平。","○○仄平平，仄仄仄平平。","平仄○仄仄，平平平仄平。","平平仄平平，平仄平○平。","仄仄仄平仄，仄平平仄平。","○平仄平平，平仄仄○平。","仄平平平平，平仄平平平。","仄仄平平平，平仄仄仄平。","仄仄平仄平，平仄○平平。"],"paragraphs":["日出渭流白，文王畋猎时。","钓翁在芦苇，川泽无熊罴。","诏书起遗贤，匹马令致辞。","因称江海人，臣老筋力衰。","迟迟诣天车，快快悟灵龟。","兵马更不猎，君臣皆共怡。","同车至咸阳，心影无磷缁。","四牡玉墀下，一言为帝师。","王侯拥朱门，轩盖曜长逵。","古来荣华人，遭遇谁知之。","落日悬桑榆，光景有顿亏。","倏忽天地人，虽贵将何为。"],"title":"太公哀晚遇"}
