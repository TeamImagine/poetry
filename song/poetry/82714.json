{"author":"刘过","id":82714,"strains":["仄仄平平仄仄平，平平平仄仄平仄。","仄平平仄仄平仄，仄仄仄平平仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["树倒群公尚不飞，先生于此独知几。","杀身无益事成败，闭口不言心是非。","吴渚莼鲈张翰去，鉴湖风月贺章归。","从教血染长安市，一舸清风眠钓矶。"],"title":"送刘允叔还浙东"}
