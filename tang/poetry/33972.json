{"author":"徐夤","id":33972,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["进即湮沈退却升，钱塘风月过金陵。","鸿才入贡无人换，白首从军有诏徴。","博簿集成时辈骂，谗书编就薄徒憎。","怜君道在名长在，不到慈恩最上层。"],"title":"寄两浙罗书记"}
