{"author":"方岳","id":127278,"strains":["平仄仄仄仄平平，仄仄平平仄仄○。","平仄仄○平仄仄，仄仄平仄仄平平。","平平仄仄平平仄，平仄平平仄仄平。","仄仄平平平仄仄，仄○平仄仄平平。"],"paragraphs":["归欤我亦耦耕人，麦陇桑畦意自亲。","才出郭收连日雨，已拼花负一年春。","农安用劝村村急，文不须工字字真。","自是非材头白尽，不缘方寸在吾民。"],"title":"劝耕  其二"}
