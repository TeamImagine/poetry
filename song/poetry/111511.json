{"author":"刘克庄","id":111511,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平仄仄仄平。","仄仄平平仄仄仄，仄平平仄仄平平。"],"paragraphs":["少狂浪走无寻处，晚向深山得悟门。","火候足时丹始熟，国工琢了玉尤温。","低头欲下追随拜，摩顶无忘付授恩。","大有名山要行脚，未甘瓶钵老荒村。"],"title":"用石塘二林韵  其二"}
