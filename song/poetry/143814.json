{"author":"舒岳祥","id":143814,"strains":["仄仄平平仄仄平，仄平平仄仄仄平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["收合千红不上枝，绿茎丹萼称施为。","灯笼翠干从高揭，火伞流苏直下垂。","文豹翻身腾彩仗，赤龙奋爪摆朱旗。","莫疑衰老多夸语，渍蜜蒸根润上池。"],"title":"百合"}
