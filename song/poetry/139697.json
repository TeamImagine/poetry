{"author":"陈著","id":139697,"strains":["平平仄仄平平平，仄仄仄平平○○。","仄○仄仄仄仄仄，仄平仄仄仄○○。","仄平仄仄平仄仄，平仄仄仄○平平。","平平平仄仄仄仄，仄仄平仄仄仄平。","平平仄仄○仄仄，仄仄平仄仄○平。","仄○仄仄仄仄仄，仄平仄○仄仄平。","仄仄仄平仄平仄平○，平平仄仄平平平。","○平仄仄平仄仄，仄仄平平仄仄平仄平仄平。"],"paragraphs":["天宽地阔无拘嫌，日往月来无留淹。","有兴一日是一日，赏心乐事古难兼。","我贫到底君不问，君自与我相嬉恬。","安知朝夕不自给，有酒须与我共酣。","窗前有菊相色向，采掇为我苦中甜。","老妻在傍发一噱，谓虽谑浪意自严。","想见古来圣贤酒无量，千瓢百榼非伤廉。","回头笑谓安得此，但与刘伶阮嗣宗后佳话添。"],"title":"与前人对酌醉中"}
