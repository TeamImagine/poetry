{"author":"无名氏","id":171721,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["莫守陈编学蠹鱼，筌蹄真似古人书。","利名沧海浮沤聚，身世乾坤逆旅居。","懒向明庭陈一得，还留故馆积三余。","尘埃满足崎岖地，羡子抟风上日车。"],"title":"和别驾萧世范赠玉岩诗四首  其一"}
