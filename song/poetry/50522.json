{"author":"周必大","id":50522,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["杨监全胜贺监家，赐湖岂比赐书华。","四环自𣃁三三径，顷刻常开七七花。","门外有田聊伏腊，望中无处不烟霞。","却惭下客非摩诘，无画无诗只谩夸。"],"title":"上巳访杨廷秀赏牡丹于御书匾榜之斋其东园仅一亩为术者九名曰三三径意象绝新"}
