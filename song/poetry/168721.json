{"author":"文同","id":168721,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一顷清波四面平，宛然唐相旧经营。","高秋林木形容老，落日楼台彩绘明。","有景可寻兰棹远，无幽不入竹桥横。","二年所得官居乐，肯厌频来缓带行。"],"title":"房公湖"}
