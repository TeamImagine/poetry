{"author":"刘驾","id":26550,"strains":["仄仄仄平仄，仄仄平平仄。","平平仄平仄，仄仄平仄仄。","平平平仄仄，平仄仄○仄。","平○仄平平，○仄平仄仄。","仄平平○仄，仄仄平平仄。","平平仄平平，仄仄仄平仄。"],"paragraphs":["举世爱嘉树，此树何人识。","清秋远山意，偶向亭际得。","奇柯交若鬬，珍叶密如织。","尘中尚青葱，更想尘外色。","所宜巢三鸟，影入瑶池碧。","移根岂无时，一问紫烟客。"],"title":"琪树下因吟六韵呈先达者"}
