{"author":"寇准","id":188726,"strains":["仄平仄○仄，仄仄平平平。","仄仄仄平仄，仄仄平平○。","平仄平平仄，仄平平仄平。","仄仄仄平仄，平仄平○平。","平平仄仄仄，平仄平○平。","仄仄仄平仄，平平○仄平。","平平仄○仄，仄仄○平平。"],"paragraphs":["秉轺偶将命，抚俗烟江湄。","地僻接穷峡，务简稀公期。","秋信任无趣，野怀良自宜。","月白夜蝉响，池暗风荷衰。","溪云入破牖，山菊开疏篱。","贳酒不能醉，乡园空结悲。","徘徊独凝望，目极长天涯。"],"title":"庚辰岁将命至巴东时已秋序霜荷索然偶赋是章用遣幽恨"}
