{"author":"沈辽","id":189587,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["潇湘秋水涨山阿，小驻归舟绿玉波。","翰苑主人青眼在，湘南使者荐书多。","庭中紫诏迎纶綍，道上黄花醉叵罗。","贱客十年京国梦，恨无羽翼从鸣珂。"],"title":"代诸生送黄镇判官"}
