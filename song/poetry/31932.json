{"author":"姜特立","id":31932,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["接武东朝集凤鸾，相如亦预赋梁园。","仆旗我合坚诗壁，授钺君当坐将坛。","妙似春风薰草木，深于元气入脾肝。","宫墙数仞难窥测，一点曾容豹管看。"],"title":"和杨诚斋题梅山诗卷  其二"}
