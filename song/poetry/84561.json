{"author":"曹彦约","id":84561,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["不宜磨墨谩论车，风字偏坳玉斗斜。","喜有山灵藏旧物，幻成蟾影照圆沙。","活鸜眼好童谣误，死马肝真帝语赊。","辜负海深天阔样，玉堂何似竹篱家。"],"title":"方孚若惠端溪砚"}
