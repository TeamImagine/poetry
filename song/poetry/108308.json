{"author":"史铸","id":108308,"strains":["仄仄平○仄仄平，仄平平仄仄平平。","平平仄仄平○仄，平平平仄仄仄平。","仄仄平平仄仄平，平○仄仄仄平平。","○平仄仄○平仄，○仄平平仄仄平。","仄仄平平仄仄平，平平仄仄仄平平。","仄平仄仄○平仄，仄仄平平仄仄平。","仄仄○平平仄平，仄平○仄仄平平。","平平仄仄平○仄，平仄平平仄仄平。","仄仄平平○仄平，○平仄仄仄平平。","平平仄仄仄平仄，平仄平平仄仄平。"],"paragraphs":["不受阳和一点恩，不嫌青女到孤根。","年年岁岁花相似，谁为陶潜买酒樽。","粲粲秋香雨露葩，天教晚发赛诸花。","轻烟细雨重阳节，且尽芳樽恋物华。","渐觉西风换物华，秋丛遶舍似陶家。","世人若觅长生药，百草枯时始见花。","代谢相因寒事催，绕篱疏菊又花开。","霜晴日淡虚庭里，多少清香透入来。","不是餐英泥楚骚，重阳菊蘂泛香醪。","寻常不醉此时醉，陶令抛官意独高。"],"title":"菊花五首"}
