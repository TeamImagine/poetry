{"author":"滕岑","id":67808,"strains":["仄平仄平仄，平仄仄仄仄。","仄仄仄仄仄，仄仄仄平仄。","仄平仄仄○，仄○○仄仄。","平○仄仄平，平平平仄仄。","平○仄仄○，平仄仄仄仄。","平平平平仄，仄仄平仄仄。","仄○仄平仄，仄仄平仄仄。"],"paragraphs":["昔人揣才力，宁隠不愿仕。","仕者要及物，隠者止为己。","禄丰责已重，外劳中愧耻。","何如未仕时，优游安井里。","吾观隠者传，沉湎亦见纪。","而于公卿辈，小累讥不止。","布衣有真乐，势位何足恃。"],"title":"和陶渊明饮酒诗  其一九"}
