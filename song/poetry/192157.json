{"author":"郭祥正","id":192157,"strains":["仄平平○平，平平仄平仄。","平平仄平仄，仄仄平平仄。","○○仄仄仄，平平平仄仄。","平平仄平平，平平仄○仄。","仄平平仄平，平仄仄仄仄。","仄○仄○平，仄仄仄仄仄。","仄平平仄平，仄仄平平仄。","平平仄仄平，仄仄仄仄仄。","平平仄○平，平平仄平仄。"],"paragraphs":["昔人才行殊，亭名至今在。","何年复基构，势压鲸鳌背。","中间鄙俗令，元碑遭睚眦。","豺狼尔何营，龟螭手亲碎。","甚哉憎疾心，曾不校异代。","我将掇其余，补刻尚可再。","仰瞻天宇寛，俯视江流大。","危危一叶舟，故欲万里迈。","差池想遗风，云山有殊态。"],"title":"殊亭"}
