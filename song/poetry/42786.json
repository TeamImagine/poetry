{"author":"陆游","id":42786,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["嘉会千龄岂易逢，珮声俱集未央宫。","九重凤阙曈昽日，百尺龙旗掩苒风。","奇瑞屡书图牒上，太平长在咏歌中。","区区击壤虽无取，意与生民既醉同。"],"title":"天申节致语口号三首  其三"}
