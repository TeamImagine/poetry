{"author":"韩淲","id":87256,"strains":["平仄平平仄仄平，仄平平仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["晴日禅台一树梅，似愁非怨向人开。","地销腊雪扶疏起，天近春云婀娜来。","立尽竹根空浩荡，坐移山顶更徘徊。","凌风却月诗何在，全藉清香发酒杯。"],"title":"禅月台看梅"}
