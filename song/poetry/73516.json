{"author":"赵蕃","id":73516,"strains":["仄平仄平平，仄仄仄仄仄。","平○仄仄平，仄仄平平仄。","仄平平平平，仄仄平仄仄。","仄平仄平平，仄仄仄平仄。","平平仄平仄，仄仄仄平○。","○仄仄仄平，平平○平仄。","○仄平平平，平仄仄○仄。"],"paragraphs":["菊开本丛丛，此种乃树树。","尝闻一丈黄，直谓庄周寓。","及兹锄移来，信可绳尺度。","乃知太华莲，十丈语非误。","陈君怯风景，酒尽不能酤。","遗我遣我愁，仍须堕言句。","更念贫无帷，何以致调护。"],"title":"明叔送一丈黄菊"}
