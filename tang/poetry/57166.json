{"author":"岑参","id":57166,"strains":["仄仄平仄○，仄平平平平。","平平平平仄，仄仄平仄平。","仄平平平仄，仄仄平○○。","仄仄平仄仄，仄平平仄平。","○○仄平仄，仄仄仄平平。","仄平仄平平，仄仄平平平。","仄平平○仄，仄仄仄仄○。","仄○仄○仄，平仄仄仄平。"],"paragraphs":["渭上秋雨过，北风何骚骚。","天晴诸山出，太白峰最高。","主人东溪老，两耳生长毫。","远近知百岁，子孙皆二毛。","中庭井兰上，一架狝猴桃。","石泉饭香粳，酒瓮开新槽。","爱兹田中趣，始悟世上劳。","我行有胜事，书此寄尔曹。"],"title":"太白东溪张老舍即事寄舍弟侄等"}
