{"author":"韩淲","id":86489,"strains":["仄平平仄平，仄仄○仄仄。","仄○平仄平，仄仄仄平仄。","仄○仄仄平，仄仄仄平仄。","仄平仄仄仄，仄仄仄平仄。","平平平仄仄，平仄仄平仄。","平平仄仄仄，仄○平仄仄。","平○仄平平，仄仄仄平仄。","平○平仄平，平仄仄平仄。","平平仄○平，平仄仄仄仄。"],"paragraphs":["贺家池上园，自足了一世。","是中风味佳，恨我未能至。","纵横十亩宽，想见去荒秽。","药苗与菜本，岁久必多置。","人生闲最乐，奚苦事名第。","轩裳果可得，不过多仆婢。","争如老山林，庶足远朝市。","能吟无自悲，逢酒便须醉。","因公发长谣，休去转觉易。"],"title":"庄贤良有园在境上作诗相示因和韵"}
