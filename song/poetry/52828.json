{"author":"李洪","id":52828,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["醉别壶中太乙天，寥寥云海已经年。","倦游复索长安米，壮志宁求负郭田。","一岁九迁看布武，千岩万壑莫留连。","同时僚旧重相遇，幸有蓬瀛列二仙。"],"title":"次韵陆元量见寄"}
