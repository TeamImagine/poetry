{"author":"释延寿","id":121,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["遁迹无图匿姓名，万重山后葺茅亭。","随情因事搜新偈，探妙穷微阅古经。","与道交时心绝念，从缘感处物通灵。","应须长远存高节，屹屹乔松老更青。"],"title":"山居诗  其四○"}
