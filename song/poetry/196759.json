{"author":"刘琦","id":196759,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["凯还几度宴东峰，新构危亭接梵宫。","势入青冥横绝壁，路盘空曲压高松。","临流自笑功名薄，对酒忻逢景色重。","飘泊却惭归未得，日斜坐听暮云钟。"],"title":"登东峰亭"}
