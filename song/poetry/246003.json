{"author":"张守","id":246003,"strains":["平平仄仄仄仄平，仄仄平仄○平平。","？平仄仄仄平仄，仄仄仄仄○平平。","平平平仄仄平仄，仄平平仄平仄○。","仄仄平平仄平仄，仄仄平○平平平。","仄平平平仄○仄，仄仄仄仄平仄平。","仄平平平仄平仄，仄平仄仄○平平。","平平平仄仄平仄，仄仄仄○○平○。","仄仄平仄仄仄仄，仄○平仄仄仄○。","仄仄平平仄平仄，仄○仄仄平平平。","平平○仄平仄仄，仄仄仄平平仄平。","仄平平平平仄平，平仄仄仄平平平。","平平仄仄仄仄平，仄仄仄仄平平平。","平○平平仄平仄，仄仄平仄平平平。","平平仄○○仄仄，仄仄仄○○仄仄。","平○平仄仄仄仄，仄仄○○○仄平。","仄平平仄○平仄，仄○仄仄平○平。"],"paragraphs":["承平不用卫与英，赤子频弄潢池兵。","猰{犭俞}向恃七闽险，彗孛欲翳三辰明。","吾皇南顾念凋瘵，旧臣虽老堪一行。","奉诏褰帷问疮痏，一意摩拊无他营。","尔来松溪扫遗孽，卒岁不复枹鼓鸣。","九农丰登四郊静，孟冬大阅张军声。","摩天金鼓动霜晓，井钺色正参旗横。","羽箭犀利七札薄，铁骑驰突一鸟轻。","战士人人逞骁俊，猛将一一怀忠精。","吾军如此粗可用，纵有绿林何足平。","独公之家雄洛京，人物接武多名卿。","天涯邂逅见典刑，岂止一善宜盱衡。","胸中韬钤想余事，笔下文采常知名。","登场纵观重感慨，那得万骑听使令。","通和强敌固下策，自古三王犹有征。","得君耆艾将神武，定看却敌贤长城。"],"title":"次韵范寥孟冬大阅之什"}
