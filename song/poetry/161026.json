{"author":"戴表元","id":161026,"strains":["平平仄平仄平平，平○仄○平仄平。","仄平平仄仄仄仄，平仄平平○仄平。","○平平平仄仄仄，仄仄仄仄平平平。","平○平仄平仄仄，平仄仄平平仄平。","仄仄平平仄○○，仄平平仄○平平。"],"paragraphs":["山开未开白云梯，人行不行青麦溪。","五年清梦隔蚁穴，千里飞尘深马蹄。","重来交游亦笑乐，但觉几杖烦提携。","门闲霜叶无数积，风定水禽时一啼。","药草春暄夜更长，木兰花下听天鸡。"],"title":"自信上归游石门访故人毛仪卿镇卿兄弟作长句赠之"}
