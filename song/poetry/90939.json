{"author":"韩琦","id":90939,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["暑雨滂然仅作霖，连宵殊未扩阴森。","全祛下土将焚患，尽识高穹不忍心。","斗厌埃氛开众目，了无烦热自吾襟。","当轩倍胜松风过，何必清音一弄琴。"],"title":"次韵和崔国博西亭喜雨"}
