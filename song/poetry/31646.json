{"author":"姜特立","id":31646,"strains":["○仄仄○○，平平仄平仄。","平仄仄平平，仄平平仄仄。","平平仄仄仄，仄仄仄仄仄。","平平平平仄，仄仄平○仄。","仄平仄仄平，平仄平仄仄。","仄仄仄？平，仄平平仄仄。","平平○平仄，平仄平仄仄。","○平平平仄，仄仄平○仄。","仄○仄仄○，仄仄平平仄。","仄平平仄仄，○仄平○仄。","仄平仄仄仄，仄仄平仄仄。"],"paragraphs":["观彼雨中荷，跳珠自涓滴。","初集尚端停，稍多还倚侧。","虚明是本体，不受世钻刻。","初疑鲛人泣，泪向盘中掷。","又疑石笋街，抛洒天不惜。","但见漾玻瓈，讵容登几格。","高低相依映，倾泻才咫尺。","浏漓丹砂汞，晃荡摩尼色。","照乘傥见收，价恐千金直。","日乾风势定，泯若无留迹。","固知造化巧，又似儿女剧。"],"title":"次韵仲志荷珠"}
