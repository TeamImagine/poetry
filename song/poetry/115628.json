{"author":"刘克庄","id":115628,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["品题经二紫薇公，携袖中诗访老农。","远祖似曾为藏史，前身莫便是淳风。","自怜槁木灰生意，绝怕菱花照丑容。","但愿海乡鱼稻熟，耄夫不复问穷通。"],"title":"朔斋竹溪盛称鉴台李君谈天小诗戏赠"}
