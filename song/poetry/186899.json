{"author":"刘挚","id":186899,"strains":["平平仄平平，仄仄仄平仄。","仄仄仄平仄，平平仄平○。","仄仄仄仄仄，仄仄平仄仄。","仄仄平平平，仄仄仄平仄。","仄平仄平仄，平平仄仄仄。","平仄仄仄仄，○仄仄仄仄。","平仄仄仄○，平平仄仄仄。","平平仄仄平，仄仄仄仄仄。","平仄仄平仄，仄仄仄平○。","仄平仄平仄，仄仄平平仄。","仄平平○仄，仄仄○平仄。","仄仄平平平，平平○平仄。","仄仄仄仄平，○仄仄仄仄。"],"paragraphs":["西风入梧桐，白露下云汉。","洒洒晚秋色，清凉复神观。","岁月不我与，料理前日慢。","念此平生心，所乐在黄卷。","太羮与玄酒，梨樝及俎籑。","滋味要足口，更复恨未见。","灯火夜可亲，巾箱字甚惮。","纷纷事是非，碌碌世治乱。","千古守糟粕，未免斵轮叹。","圣贤有堂奥，大道堪夷坦。","是为名教乐，足以了衰晏。","惜日营珠金，投身蒏歌管。","彼志各自言，难以一理贯。"],"title":"读书"}
