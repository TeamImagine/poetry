{"author":"王义山","id":138480,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["轻寒测测雨冥冥，不觉闲中春一庭。","老竹似欺窗草绿，落梅微间翠苔青。","倏听鶑语调新曲，默看蛛丝网碎屏。","物意人情两相得，莫容尘俗挠中扃。"],"title":"蚤起斋檐独坐"}
