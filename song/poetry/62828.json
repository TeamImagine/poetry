{"author":"薛季宣","id":62828,"strains":["仄平仄○平，平仄仄平平。","平平仄仄仄，平仄平平平。","平仄平仄平，仄仄平仄平。","仄平仄仄仄，○○平仄平。","仄仄仄平平，仄仄平仄平。","平平平仄平，仄仄○仄平。","平平仄仄仄，仄仄平平平。"],"paragraphs":["两雄不并时，丹芍彼春芳。","同仁乃一视，梅桂华秋旸。","梅固冰玉姿，桂不时世装。","永言异会遇，相从多异香。","琐屑辟寒金，磊落明夜光。","仙人姑射山，墨允期首阳。","神交际道义，语默何曾常。"],"title":"九月犹煖梅桂有华"}
