{"author":"吴激","id":241987,"strains":["○平仄仄仄，仄仄○平平。","平平平仄仄，○平仄平平。","平平仄仄仄，平仄平仄平。","平○○平仄，仄仄平平平。","平平仄平仄，仄仄平平平。","仄○仄平仄，仄○仄仄○。","○平仄平仄，仄仄平平平。","○○平仄仄，仄仄平仄平。","○平仄平仄，○仄仄仄平。","平平仄○仄，仄仄平平平。"],"paragraphs":["轻舟弄素月，静夜横清涡。","天风毛发乱，疏星灿明河。","图经记父老，冥寞年岁多。","渊沈三千丈，湛碧寒无波。","微流带文藻，绝岸无柔莎。","炯如帝鸿镜，可鉴不可磨。","中蟠至神物，役使群蛟鼍。","蜿蜿头角古，劲鬛谁敢劘。","深宫照珠贝，颇费蚌与螺。","何时葛陂竹，化作陶公梭。"],"title":"夜泛涡河龙潭"}
