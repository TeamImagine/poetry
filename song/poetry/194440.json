{"author":"苏轼","id":194440,"strains":["仄平平仄○，仄仄仄仄○。","平平仄仄○，仄仄平平仄。","平平仄平仄，仄仄平平仄。","仄仄仄平平，平平平仄仄。","仄平平平仄，仄仄平仄○。","平平仄仄仄，仄仄平仄仄。","仄平仄仄平，平仄仄平○。","平平○平仄，仄仄平平仄。","平平○○○，仄仄仄仄仄。","仄平平平仄，仄仄仄平○。"],"paragraphs":["我生天地间，一蚁寄大磨。","区区欲右行，不救风轮左。","虽云走仁义，未免违寒饿。","剑米有危炊，针毡无稳坐。","岂无佳山水，借眼风雨过。","归田不待老，勇决凡几个。","幸兹废弃余，疲马解鞍驮。","全家占江驿，绝境天为破。","饥贫相乘除，未见可吊贺。","澹然无忧乐，苦语不成些。"],"title":"迁居临皋亭"}
