{"author":"白居易","id":17278,"strains":["仄平平仄仄平平，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["一年年觉此身衰，一日日知前事非。","咏月嘲风先要减，登山临水亦宜稀。","子平嫁娶贫中毕，元亮田园醉里归。","为报阿连寒食下，与吾酿酒扫柴扉。"],"title":"将归渭村先寄舍弟"}
