{"author":"喻良能","id":51749,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["休惊双鬓二毛加，且喜东君发物华。","未向林梢开嫩叶，先于檐际舞飞花。","鼠须正好书春帖，蟹眼偏宜试露芽。","便欲扁舟访安道，不堪山驿水程赊。"],"title":"次韵季直弟春日雪"}
