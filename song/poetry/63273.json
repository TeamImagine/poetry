{"author":"周孚","id":63273,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["江北江南岁已霜，老筇无伴自徜徉。","冥冥小雨朝犹剧，寂寂残花晚更香。","自古隙驹如岁月，只今刍狗是文章。","虚名满世知何益，付与群儿自较量。"],"title":"郊行"}
