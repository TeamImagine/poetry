{"author":"周必大","id":50103,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻道维扬地望雄，风流人物似江东。","六龙前日临淮海，五马由来说醉翁。","璧月几桥留夜色，珠帘十里待春风。","遥知九日平山会，笑插茱萸满鬓红。"],"title":"送邓漕移帅扬州二首  其二"}
