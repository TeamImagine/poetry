{"author":"黄庭坚","id":206186,"strains":["仄仄平平仄，平平平仄平。","○平仄仄仄，仄仄仄平平。","仄仄平仄仄，仄平仄平平。","平平仄平仄，平仄仄○平。","仄仄平仄仄，仄平仄平平。","仄平○平仄，仄仄仄平平。","仄仄仄平仄，仄平○仄平。","仄平仄仄仄，平仄○平平。","仄平仄平仄，仄仄平平平。","平○仄仄仄，平平仄仄平。"],"paragraphs":["帝藉开千亩，农功先九州。","王孙守耒耜，吏隠极风流。","永夏丰草木，五云卫郊丘。","牛羊卧篱落，宾客解衣裘。","汲井羞热啜，挽溪供甘柔。","倒靫收莲的，剖蚌煮鸿头。","野日草光合，水风荷气浮。","稻畦下白鹭，林樾应鸣鸠。","主人发清赏，况复佳同游。","归扇障小雨，真成一赐休。"],"title":"同钱志仲饭藉田钱孺文官舍"}
