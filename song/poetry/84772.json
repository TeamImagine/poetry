{"author":"危稹","id":84772,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["日日江头送客行，况闻君去作专城。","心存臣子无中外，士系朝廷有重轻。","谏疏满怀催上道，中原万事想关情。","戎葵到底还倾日，侧耳衡阳来雁声。"],"title":"送孙行之出守衡阳"}
