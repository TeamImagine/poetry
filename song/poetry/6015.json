{"author":"林季仲","id":6015,"strains":["仄仄平仄平，平平仄仄仄。","仄平仄平平，仄仄仄平仄。","仄平仄平仄，仄仄平仄仄。","仄平仄仄○，仄平仄仄仄。","仄仄仄平○，仄平平仄仄。","仄仄平仄平，仄仄○○仄。","平仄仄仄○，仄仄仄平仄。","平平平仄仄，仄仄仄平仄。","平仄仄仄仄，○平仄平仄。","仄仄仄平平，仄仄平平仄。","平仄仄仄仄，仄平平仄仄。","平平仄平平，仄仄仄仄仄。","仄仄仄仄平，仄仄仄平仄。","○仄平仄平，平平仄仄仄。","平平○平仄，平仄仄平仄。","平仄仄仄仄，仄平平仄仄。","仄○仄仄仄，仄○○平仄。","仄仄仄仄平，仄仄仄仄仄。","平○仄仄仄，仄仄仄平仄。","仄平平仄平，平仄仄平仄。","平平仄平平，仄仄平仄仄。","仄平○仄仄，仄仄仄平仄。","仄○平仄平，仄仄仄平仄。","仄平？仄仄，平仄平平仄。","仄平平仄平，仄仄仄平仄。","○平仄○平，平○平仄仄。","平平仄仄仄，平仄仄平仄。","仄仄仄平平，平仄平仄仄。"],"paragraphs":["我与真歇师，同年五十八。","对之意颓然，百事付华发。","买舟系篱傍，一日来告别。","挽之不肯留，径山演法切。","佛法果何如，请师为指诀。","俯首无一言，苦欲相泯灭。","余漫述所闻，此法本无缺。","山河连大地，鸟兽暨鱼鳖。","微至一蠛蠓，中含大千阔。","试即此身求，万象皆森列。","声色臭味等，六根能剖决。","阿谁使之然，未可计巧拙。","盍亦返故乡，子细自披抉。","当有无价珍，终身用不彻。","胡为浪驰走，千里访名刹。","环立广坐下，觑人摇辅颊。","譬如坐海底，巨浸从头没。","反问岸上人，觅水济我渴。","师闻抵掌笑，却道我饶舌。","径山堂未开，居士法先说。","儒生玩韦编，贝叶师所阅。","两家相诟病，久矣互侵伐。","孰如吾二人，一见意轩豁。","纵谈这个事，回出言词末。","古人知造车，不较出门辙。","看谁到长安，宁论胡与粤。","因书问答语，聊以赠真歇。","去去亦何之，千水涵一月。"],"title":"送真歇禅师"}
