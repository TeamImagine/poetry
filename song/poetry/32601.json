{"author":"陆游","id":32601,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["昔侍先君故里时，僧中最喜老璘师。","高标无复乡人识，妙寄惟应弟子知。","山店煎茶留小语，寺桥看雨待幽期。","可人不但诗超绝，玉子纹枰又一奇。"],"title":"酬妙湛阇梨见赠妙湛能棋其师璘公盖尝与先君游云"}
