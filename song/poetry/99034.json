{"author":"华岳","id":99034,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["庙堂无计息干戈，国士衔冤未汨罗。","尺五指天均日月，八千里地旧山河。","人无远虑心徒切，里有新丧巷不歌。","况是十年芹泮客，倚阑尤觉泪滂沱。"],"title":"忧世寄清溪友人"}
