{"author":"刘过","id":82783,"strains":["仄平平仄仄平仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["匣中雷吼一长剑，溪上月明多少舟。","无贼可平闲李愬，有人不访倦王猷。","银杯缟带从渠便，瑶树琼林得自由。","衣敝独嫌灰絮料，帘高想见月垂钩。"],"title":"对雪效乐天"}
