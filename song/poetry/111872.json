{"author":"刘克庄","id":111872,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["暂抛穑事竞芳晨，在野稀疏总在闉。","俚俗讙言宜上庙，贤侯初意欲新民。","今无麟笔非观社，古有豚蹄可祝神。","身是鲁中儒服者，闲搔白发看游人。"],"title":"又三首  其三"}
