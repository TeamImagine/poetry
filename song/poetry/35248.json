{"author":"梅尧臣","id":35248,"strains":["仄仄仄平○，平平仄平仄。","仄仄仄平平，平平仄平仄。","平平仄仄平，平平仄仄仄。","○仄仄○仄，仄仄平平仄。","平平仄○平，平仄○仄仄。","平平仄仄平，仄平○仄仄。"],"paragraphs":["少也远辞亲，俱为异乡客。","昨日偶同归，今朝复南适。","南迁畏简书，叨兹六百石。","重念我当去，送我江之侧。","溪山远更清，溪水深转碧。","因知惜别情，愈赊应愈剧。"],"title":"芜湖口留别弟信臣"}
