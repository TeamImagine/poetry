{"author":"朱松","id":10429,"strains":["平仄平平平，仄仄仄平仄。","平平仄仄平，平仄仄平仄。","平○仄仄平，平仄平仄仄。","平○仄平仄，仄仄平仄仄。","仄仄仄平仄，仄平平仄仄。","仄平仄仄平，○仄平平仄。","平平仄平仄，平仄仄仄仄。","仄平仄平仄，仄仄○仄仄。"],"paragraphs":["居楚求齐音，美恶不同土。","喧豗俗物华，群复有佳处。","时从玉璧人，商略穷万古。","诗如粟牛戏，误得摩顶许。","望道渺逾远，久生真暂寓。","忍持尺璧阴，空作秋虫语。","微言傥倾倒，河汉濯肺腑。","向来说诗口，自此行可杜。"],"title":"次韵梦得见示之什"}
