{"author":"蔡戡","id":71365,"strains":["平平平仄平平平，平仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["江梅欺压任横斜，愁杀西湖处士家。","赖有冻醪供熟醉，断无杰句写芳华。","玉楼不夜家家月，琼树先春处处花。","想见寒江最奇绝，扁舟蓑笠钓云沙。"],"title":"用前韵  其二"}
