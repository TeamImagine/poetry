{"author":"孔武仲","id":199209,"strains":["平平仄平○，○仄仄平仄。","平○仄仄平，仄仄仄平仄。","仄平○仄仄，平仄平平仄。","仄平○平平，仄仄仄平仄。","平仄仄仄平，平平○○仄。","平仄仄仄仄，仄仄仄平仄。","平平仄○仄，仄仄○平仄。","平平仄仄平，平仄平仄仄。","平仄平仄平，平仄仄平仄。","平平仄平平，仄仄仄平仄。","仄仄仄平平，平仄平仄仄。","仄仄仄仄平，仄仄仄仄仄。","仄○仄平仄，仄仄仄仄仄。","○○仄仄仄，仄仄平仄仄。","○平仄仄平，平仄仄○仄。","平仄仄平○，平平○仄仄。"],"paragraphs":["平时广朝中，相见辄欢喜。","昂藏八尺身，所负必奇伟。","四方献善败，军国盈虚计。","叩之如川流，滚滚不知已。","天子曰汝能，吾臣鲜其比。","而况所设施，粲粲在边鄙。","西戎未纯一，汝可三军帅。","擒之或纵之，高枕惟尔恃。","公拜稽首归，眉目凛生气。","顽童玩天恩，豢养若骄子。","欲痛以鞭笞，而畏啼不止。","二者不两全，在所以节制。","又如畜狂犬，系颈不系尾。","收其要害处，进退随所指。","重城夜彻关，沙漠浄如水。","辞别不踌躇，安边从此始。"],"title":"送范中济侍郎知庆州"}
