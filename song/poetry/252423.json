{"author":"郑刚中","id":252423,"strains":["平平平平仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。"],"paragraphs":["风穿花坞冷，月挂竹梢明。","浅量三杯酒，狂歌万古情。","使旌浮夜色，归棹有寒声。","倦客无浆蔗，朝酲未肯清。"],"title":"腊中会桂堂太守劝客满觞尝曰怕渡野塘寒酒罢且归又曰月挂竹梢明爱此二语借为两诗云  其二"}
