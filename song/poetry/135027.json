{"author":"邵雍","id":135027,"strains":["仄仄平平平仄平，平平平仄仄平平。","平平平仄平平仄，平仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["翠竹丛深啼鹧鸪，鹧鸪声更胜提壶。","江南江北常相逐，春后春前多自呼。","迁客销魂惊梦寐，征人零泪湿衣裾。","愁中闻处肠先断，似此伤怀禁得无。"],"title":"鹧鸪吟二首  其二"}
