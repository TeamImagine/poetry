{"author":"江宾王","id":9431,"strains":["仄仄平仄仄，平平仄○平。","仄○仄平平，仄○○平平。","平平仄平仄，仄仄平平平。","平平仄平平，○平仄平平。","仄仄平仄○，平平仄平平。","仄仄仄仄仄，仄仄平仄○。","仄平仄仄平，仄仄平仄○。","平○仄○仄，平仄○○平。"],"paragraphs":["皎皎松上月，泠泠手中琴。","一弹飒灵飚，再弹驱层阴。","铿然发清响，窅皛延余音。","流光复徘徊，空林转萧森。","象器无乃泥，天人谅何心。","邂逅若有得，俯仰还自吟。","太音寄寂寥，内景涵静深。","山空夜将宴，微露沾衣襟。"],"title":"题茅山胡道士琴月卷"}
