{"author":"石延年","id":243757,"strains":["平仄平○仄，平平仄仄平。","仄平○仄仄，仄仄仄平平。","○仄平○仄，平平仄仄○。","平平仄平○，平仄仄平平。","仄仄平平仄，平平○仄平。","平平仄平仄，仄仄仄平平。","平仄平平仄，平平仄仄平。","平平仄○仄，○仄仄平平。"],"paragraphs":["宸命陪分竹，仙资贵珥彤。","入辞中殿閟，出贰式廉雄。","过楚前封近，还吴旧业空。","江山复清思，莼脍起高风。","海阔悲秦望，陵荒叹禹功。","楼澄鉴湖北，地险雪涛东。","稽壑飞泉石，台基下桂丛。","风流好吟醉，王谢有余宫。"],"title":"送郑十学士戬通理越州"}
