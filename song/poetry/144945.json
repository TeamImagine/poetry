{"author":"释道璨","id":144945,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["掉臂纷纷桃李场，声名暴耀急收藏。","春风未解瞻颜色，落月长思满屋梁。","大学十年心独苦，天门一疏日争光。","弟兄千载诗书泽，染得人间草木香。"],"title":"和君泽谢主簿"}
