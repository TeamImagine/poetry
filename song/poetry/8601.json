{"author":"李处权","id":8601,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["自昔孤芳难寄林，乱离漂泊却须禁。","春风不解廽双鬓，夜雨何堪搅寸心。","薄日花光怀杜曲，清流竹色梦山阴。","从来玉石昆山火，臭味多君肯嗣音。"],"title":"次韵端礼见寄"}
