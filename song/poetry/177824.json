{"author":"王禹偁","id":177824,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["汶水年来涨绿波，先生居此兴如何。","门连别浦闲垂饵，宅枕平沙好种莎。","治水共谁言鲧禹，著书空自继丘轲。","可怜垂白无人问，却伴渔翁著钓蓑。"],"title":"寄汶阳田告处士"}
