{"author":"释居简","id":91719,"strains":["平平平平平，仄仄○仄平。","○○仄仄仄，仄仄平平平。","平平平仄平，平仄平仄平。","平平平仄仄，平仄仄仄平。","？平仄仄仄，仄仄平仄○。","平平仄仄仄，平仄平仄平。","仄仄平仄仄，仄仄仄仄平。","仄仄平仄仄，仄仄仄仄平。","平平仄仄仄，仄仄平仄平。","平平仄仄仄，○仄平仄平。","○仄仄○平，平平平仄平。","平平仄仄平，平仄平平平。","仄仄仄○仄，仄仄○平平。","○平仄平仄，仄仄平平平。"],"paragraphs":["公来兰陵州，旧俗如解酲。","封中小草木，薿薿皆精神。","乡来矜陆梁，今也猿鸟驯。","乡来矜巧诋，今也伏不伸。","扊扅谨夜户，两载俱撤扁。","舟车集大贾，庠序登秀民。","外则仓廪实，内则府库盈。","此特余事耳，外此请具陈。","时方尚武力，习阅锋选精。","黄金不爱惜，中的咸赏勤。","重信不重金，貔貅肝胆倾。","悠然一寸丹，秋水风泠泠。","脱使玷如粟，孰掩离娄明。","离娄寂无睹，只赋荆谿清。"],"title":"送王寺丞"}
