{"author":"李光","id":235970,"strains":["平仄仄仄仄，仄仄平仄仄。","平平仄仄○，平仄平平仄。","平○平仄仄，仄仄仄平仄。","平平○○○，平仄平仄仄。","仄平仄平平，仄仄仄○仄。","平平仄平平，仄仄仄仄仄。","仄平仄○平，平平仄平仄。","平平仄仄平，平仄○仄仄。","平平仄○平，仄仄仄平仄。","○平○平仄，仄仄仄平仄。","平仄仄仄○，平平仄平仄。"],"paragraphs":["南海四五月，有鸟名啄木。","飞鸣乱叶间，形眇声繁促。","枝间时瞥见，黑啄羽毛绿。","雌雄相应和，生哺依老谷。","或疑在家僧，受施不看读。","为禽不知名，但自骂秃秃。","小兵特轻趫，修竿每驰逐。","今晨耳目清，桑下闻布谷。","黄鹂两三声，𪾢睆出幽谷。","从今屏菑翳，遶舍植梧竹。","鸣凤傥可期，樛枝要栖宿。"],"title":"世以啄木为珍禽其声至入乐府而海南一种形小而声淫每四五月间飞鸣如蛙蝈至八九月乃已亦名啄木繁声可恶然琼人讹其声为骂秃禽殆得其实因为赋诗"}
