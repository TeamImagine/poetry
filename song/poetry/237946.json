{"author":"王庭珪","id":237946,"strains":["仄仄平仄仄，平平仄仄平。","○平仄仄仄，仄平平仄平。","仄平仄平仄，○平仄仄平。","平平仄平平，平仄仄平平。","仄平仄仄仄，仄仄平仄○。","仄平○○仄，○仄仄仄平。","仄平仄仄平，仄仄仄仄平。","平平平平仄，平平仄平仄。","平仄仄平平，仄仄仄仄平。","平仄仄○仄，仄仄平仄○。","平平仄平仄，平○仄仄平。","平平仄仄仄，仄仄平平○。","平仄仄平仄，仄仄平仄仄。","平平仄平仄，仄仄仄平平。","仄仄仄平平，平○○仄平。","平○仄平仄，平仄平平平。"],"paragraphs":["器远无近用，弦歌只暂娱。","从来赵魏老，或为滕大夫。","昔时武城宰，其人骨已徂。","牛刀发新硎，夫子辄惊吁。","向侯本学道，与世疑阔疏。","拥䌷听衙鼓，庭下一事无。","不为赫赫名，诡众以自殊。","催科虽云拙，于今乃贤欤。","夫子傥无言，黑白共一区。","家有治县谱，不饮常晏如。","棠阴决民讼，松间读我书。","飞蝗避境土，野鹤驯阶除。","堂上盛宾客，不减陈赵予。","新诗播京邑，异世乃同途。","振辔若登仙，身轻衣六铢。","云间候飞驭，君驾何时迂。"],"title":"次韵折枢密题向萍乡莞尔堂"}
