{"author":"杨公远","id":151148,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["江湖郭索草泥行，不料遭人入鼎烹。","勇恃甲戈身莫卫，富藏金玉味还清。","持螯细咀仍三咏，把酒高吟快一生。","鲈脍侯鲭应退舍，算渠只合伴香橙。"],"title":"次兰皋擘蟹"}
