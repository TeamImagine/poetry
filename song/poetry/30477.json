{"author":"郑裕","id":30477,"strains":["仄平仄仄，仄平仄平。","仄平仄仄，仄仄○平。","仄仄平平，仄○仄平。","平仄平仄，仄平○仄。","仄仄仄仄，○平仄平。","平平○仄，仄平平平。","仄○仄○，○○○○。","仄平仄仄，仄平平平。","平仄仄仄，平仄平平。","仄平平平，平仄平平。","平仄仄仄，平仄仄平。","平平仄仄，平仄仄平。","仄仄平平，仄○○○。","平平平仄，平仄平平。","平仄仄平，仄仄平平。","平平仄平，平平平平。","仄仄平平，平平平仄。","仄仄平仄，平平平平。","○平仄仄，仄仄平平。","仄仄平仄，平仄仄平。","平平平仄，平仄仄平。","平仄仄平，仄仄平平。","平仄平平，仄仄平平。","仄平平平，仄平平平。","仄仄平仄，仄仄平平。","仄平平平，平仄平○。"],"paragraphs":["莆之甲姓，实维大方。","紫囊锦帐，阀阅膏粱。","有子盈之，乃其最良。","心志乎道，视之如忘。","博究六艺，并包五常。","东家尼父，北窗羲皇。","日相讨论，兼收并藏。","五经在笥，一经名堂。","谦以自牧，虽晦而光。","实浮于名，虽抑而扬。","伊昔孟氏，排墨与杨。","斯文羽翼，吾道栋梁。","岂特诗书，独称其长。","诸儒之说，于孟何伤。","吾子命名，既择而详。","通而贯之，辉涵汪茫。","剖破藩篱，无门无旁。","默契韶頀，能宫能商。","正蒙析滞，起废针肓。","以一知万，名实孔彰。","人知同好，𫄨句绘章。","玄酒太羹，子独先尝。","经术之门，骥骋康庄。","典谟之文，凤鸣朝阳。","学报天子，业缵星郎。","以经名家，非子谁当。"],"title":"一经堂"}
