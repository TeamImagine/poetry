{"author":"释文珦","id":134822,"strains":["平○仄仄仄，仄仄仄平平。","仄仄平平○，○平仄仄○。","平平平仄仄，平仄仄平平。","仄仄平仄○，平平仄仄平。","平平平仄仄，平仄仄○平。","仄仄平○仄，平平仄仄平。"],"paragraphs":["秋中唯此夕，雨蔽月圆时。","握管沉幽思，临轩失旧期。","孤灯花谩落，良会信成亏。","宋玉悲潜长，安仁鬓亦衰。","檐声愁里滴，星度暗中移。","到晓休临鉴，霜髯只自欺。"],"title":"和卢推官中秋遇雨"}
