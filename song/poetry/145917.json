{"author":"释行海","id":145917,"strains":["仄仄平平仄仄平，仄平仄仄平平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["九月游吴菊盛开，洞庭不去为君回。","病归故里留书在，约到明年看驾来。","宾客过门题姓字，菖蒲别主染尘埃。","谁知独向秋风里，静倚山窗对绿苔。"],"title":"自嘉兴归天竺怀同友"}
