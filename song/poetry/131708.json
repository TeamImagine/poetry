{"author":"施枢","id":131708,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄平平平。","仄平仄仄平平仄，仄仄平平仄仄平。"],"paragraphs":["心到无营本倦游，何期身又客王州。","匣藏青镜闲情薄，衣染红尘满面羞。","风月几曾于我少，波涛半是为人忧。","故山幸自堪耕钓，不必生涯足是休。"],"title":"览镜"}
