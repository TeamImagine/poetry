{"author":"韩元吉","id":29269,"strains":["平平仄仄仄○仄，仄平仄平平○平。","仄○仄仄仄平仄，○仄平平平仄平。","平平仄仄平仄仄，平平仄仄仄仄仄。","仄平仄平平仄仄，仄仄仄平仄平仄。","○平仄仄仄仄平，仄仄平平平仄平。","平平仄仄仄仄仄，仄仄平平仄平仄。"],"paragraphs":["无多酌我盖司隶，不能满觞田将军。","坐中幸免沐猴舞，且复周旋非贵人。","人言劝饮无恶意，君胡作恶使客起。","少陵亦遭田父肘，况我忘形友君子。","从今勿劝亦勿辞，我欲眠时君自归。","先生一斗一石醉，莫问喧争与嘲戏。"],"title":"少稷劝饮每作色明远忽拂袖去戏呈"}
