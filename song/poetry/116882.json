{"author":"许棐","id":116882,"strains":["平仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天下名山行脚遍，依然形影瘦伶俜。","支吾寒暑袈裟耐，变眩烟霞笔砚灵。","对客敬如堂上佛，读书通似藏中经。","石头路滑终难到，不是诗禅莫扣扃。"],"title":"赠北磵"}
