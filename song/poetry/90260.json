{"author":"张方平","id":90260,"strains":["平平仄仄仄○仄，平仄仄仄平仄平。","平平仄平仄平仄，平平仄仄○平平。","仄平仄平平仄仄，仄仄仄平平平平。","○仄○仄平平仄，仄○○仄平平平。","仄平平仄平平仄，仄仄平仄平平平。","仄平仄仄仄平仄，仄仄平平平平平。","平○平仄仄○仄，平平仄仄平平平。","平平平仄平仄仄，平平仄仄平平平。","平平平仄平平仄，仄平仄仄平仄平。","平平平仄仄仄仄，平平仄仄○平平。","仄平平仄仄平仄，仄平仄平平平平。","平平仄仄仄平仄，平平平仄平平平。","仄平○仄仄仄仄，仄平仄仄平平○。","平平平平仄平仄，仄平仄仄○平平。","仄仄仄平平仄仄，平平○仄平平平。","平平仄平仄平○，仄○仄仄○平平。","仄○平平仄仄仄，仄○仄仄仄仄平。","仄○仄平仄仄仄，平平仄仄○平平。","仄平仄仄平仄仄，仄平平仄平平平。","仄平仄仄仄平仄，仄平仄仄平平平。","仄平仄仄仄平仄，仄平仄仄平平平。","仄○平仄平仄仄，仄平平仄平平平。"],"paragraphs":["阴阳万变始三画，天地大法都九畴。","斯文滥觞日增广，淳源已溃分千流。","举而错之为事业，典诰始勋终乎周。","尼父将圣生无位，一王遗法存春秋。","化成天下文之大，岂事章句矜雕锼。","道经战国遂榛莽，赖汉诸儒勤耘耰。","然其文物比三代，高曾下视云来幽。","唐时师匠多磊落，昌黎把钺为之酋。","姬公端冕明堂位，八门四面群小侯。","嗟时迦老驾异说，吾儒路阻行无邮。","可怜韩子独强介，抗颜不为缁黄羞。","惟余碌碌谬庸者，蓬头风转萍波浮。","出言踈阔触忌讳，倦游四国无人收。","夫君家公世才杰，士林向景称英游。","是故落然来北海，登门如到神仙洲。","贻诗旅人定交分，所期者大将安酬。","爽如高秋望霁景，壮如拔戟逐挟辀。","两敦六瑚见古器，黄锺大吕闻鸣球。","伟哉志趣规取远，古人之善今人仇。","直须摆脱忽回视，远趋董贾为朋俦。","此心可以厚风俗，此文可以扬天休。","誓将它日同利涉，我为之楫君为舟。"],"title":"酬范思远"}
