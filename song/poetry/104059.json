{"author":"吴泳","id":104059,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["时事牵连卒未休，三边烽火又惊秋。","养鹰未得鹰扬力，豢虎终怀虎视忧。","面势只缘前局误，肘方合向古人求。","玉关不是无兵守，上策人心要急收。"],"title":"送鲜于帅三首  其二"}
