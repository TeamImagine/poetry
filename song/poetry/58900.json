{"author":"陈造","id":58900,"strains":["仄仄仄平仄，仄仄平○平。","○平仄平仄，仄仄仄仄平。","平○平平仄○仄，仄平仄平仄平仄。","仄平平仄仄仄平，平仄○平平仄仄。","平平仄仄平仄平，仄仄仄平平平平。","平平仄仄仄仄平，平平仄平平仄平。","平○仄仄仄平仄，仄仄平仄平平仄。","仄○仄○平仄仄，平仄仄平平仄仄。","仄平仄仄平仄平，仄仄平平仄平仄。","平平平仄仄仄平，平平仄平平仄平。","平平仄仄仄仄仄，平平仄○平平平。","仄平平仄仄平仄，仄仄平平仄○仄。","平平仄仄平仄平，仄仄平○仄平仄。","仄○平仄平○平，仄仄仄仄平仄平。","平○仄仄仄○仄，仄平仄仄仄平平。"],"paragraphs":["泼袴不容脱，鸟语徒殷勤。","输租质农器，有袴那解新。","官中催科吏如虎，告时趣耕尔能许。","即今春种未入田，安得县胥知愧汝。","卑栖俛喙良易谋，聒聒彊任田家忧。","啼时未旦夜不休，班班血痕衔口头。","人将近似测禽语，汝意真解忧农不。","或传悍妻天所怒，姑不可挝渠不顾。","罚为此鸟声曩愆，警世毋为郭家妇。","南方谀佛古到今，人持数珠家梵音。","区区说似一百八，讥诃劝相知何心。","浙风淮俗隔江水，意解禽言乃如此。","苏黄妙句谁嗣之，两地流传并须纪。","世间儒墨纷相攻，巨细彼此臧谷同。","争如痛饮卧长昼，付渠马耳射东风。"],"title":"布谷吟"}
