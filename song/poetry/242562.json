{"author":"李纲","id":242562,"strains":["仄平平仄平平平，仄仄仄平平仄仄。","平平平仄仄平平，仄仄平平平仄平。","平平仄仄仄平仄，○仄仄仄平仄平。","平平○仄仄平仄，仄平仄仄平平○。"],"paragraphs":["去年元日朝明堂，对立玉皇香案傍。","今年元日谪沙阳，独在天涯家一方。","君恩未报已飘泊，亲老欲养徒徬徨。","东风回首帝乡远，白云望断吴天长。"],"title":"元日"}
