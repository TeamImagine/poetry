{"author":"梅尧臣","id":57573,"strains":["平仄平平仄，平平仄仄○。","平平仄平仄，仄仄仄平平。","平仄平平仄，平平仄仄平。","平平平仄仄，平仄仄○平。","仄仄○平仄，平平仄仄平。","○平平仄仄，仄仄仄平平。"],"paragraphs":["才业人终服，聪明帝所闻。","来希段干木，去识大冯君。","金络鸣津口，朱旗飐雁群。","山河虞旧国，箫鼓汉横汾。","古蝶临秋月，高楼等白云。","应同羊叔子，缓带隔嚣氛。"],"title":"送李端明知河中府"}
