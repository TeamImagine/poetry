{"author":"王令","id":188141,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄仄。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["皖上相逢昔少留，登楼隐几听鸣鸠。","山峰行处今何在，溪水流乘此有不。","就食四方甘不系，为生一世信长浮。","共知局促京沙里，回首当时始觉差。"],"title":"次韵介甫怀舒州山水见示之什"}
