{"author":"杜甫","id":3635,"strains":["仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["蜀主窥吴幸三峡，崩年亦在永安宫。","翠华想像空山里，玉殿虚无野寺中。","古庙杉松巢水鹤，岁时伏腊走村翁。","武侯祠屋常邻近，一体君臣祭祀同。"],"title":"咏怀古迹五首 四"}
