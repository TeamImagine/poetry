{"author":"陆游","id":37929,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["壮游车辙遍天涯，晚落农桑不自知。","许国虽坚身遽老，读书未倦眼先衰。","云深岭路樵归晚，雨细江亭渡发迟。","一事犹堪慰孤寂，锦囊倾倒有新诗。"],"title":"晚兴"}
