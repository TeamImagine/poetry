{"author":"冯时行","id":16558,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["人情节物自相关，强不悲秋亦恐艰。","渐老身危生理索，凭高眼远暮天寒。","树能长啸风前听，山亦多愁雨里看。","陶写无他仗诗句，雁声砧杵倚栏干。"],"title":"秋日即事"}
