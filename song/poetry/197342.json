{"author":"苏辙","id":197342,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["是非一醉了无余，唯有胸中万卷书。","已把人生比蘧传，更将江浦作阶除。","欲眠宾客从教去，倒卧氍毹岂暇舒。","京洛旧游真梦里，秋风无复忆鲈鱼。"],"title":"次韵吴兴李行中秀才见寄并求醉眠亭诗二首 醉眠亭"}
