{"author":"范成大","id":43667,"strains":["平平平平平，仄仄仄平仄。","仄平仄平○，平仄仄仄仄。","仄仄○仄仄，平仄仄仄仄。","○平仄平仄，仄仄仄平仄。","平平仄仄仄，仄仄仄平仄。","仄仄仄仄平，平平○平仄。"],"paragraphs":["原田何莓莓，野水乱平楚。","大堤少人行，谁与艺稷黍。","独木且百岁，肮脏立水浒。","当年识兵烬，见赦几樵斧。","摩挲欲问讯，恨汝不能语。","薄暮有底忙，沙头听鸣橹。"],"title":"荆渚堤上"}
