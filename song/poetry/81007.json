{"author":"张镃","id":81007,"strains":["平平平仄平仄平，仄仄平平仄平仄。","仄仄平仄仄平平，平仄平平平仄仄。","○○仄仄仄仄平，平平仄仄平仄平。","○平仄仄仄仄仄，仄仄平仄平○平。","平○仄仄○平仄，平仄平平仄平仄。","仄平仄仄仄平平，仄仄仄平仄○仄。","仄○仄仄○平平，仄平○平仄仄平。","○平仄仄仄仄仄，仄仄平仄平？平。","仄平平平平○○，仄平仄平平仄仄。","仄平平仄平仄平，仄平平仄平平仄。","平平仄平平仄平，仄仄○仄平平平。","仄平仄仄仄仄仄，仄仄仄仄平平仄。","仄平仄仄○○仄，平仄○平仄平仄。","仄平○仄仄平平，仄仄平平仄平仄。"],"paragraphs":["遐陬编户居海滨，不但生涯仰虾蟹。","煮盐成雪雪成堆，清曝群鱼趋市卖。","其间石首最得名，随潮百万鼙鼓声。","长舻巨艑鬭截取，急逐风便来王城。","头中有物从何得，精卫含冤口抛石。","此鱼腹小不容舟，只把石吞那患迮。","错将转上泥丸宫，又疑当年漱石翁。","临流快咽透入脑，化作鳞鬣金巃嵷。","子孙诜诜仍亹亹，曰春曰梅俱可喜。","醉乡贪衒风味高，失身盘脍杯羹里。","先生趁晴携酒觞，柳色正似鹅儿黄。","与渠岂暇考族谱，便结保社南湖傍。","软炊玉饭乘燕艇，撑对柴门乱花径。","并呼三子伴渔童，食肉诸公自时政。"],"title":"石首春鱼梅鱼三物形状如一而大小不同尔因赋长篇"}
