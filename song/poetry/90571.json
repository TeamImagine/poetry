{"author":"韩琦","id":90571,"strains":["仄平仄仄平，仄仄仄平仄。","平平仄仄○，仄仄平仄仄。","平平平仄平，仄仄仄○仄。","平平仄平平，○仄仄平仄。","○仄仄平平，平仄仄平仄。","○仄仄仄平，平仄仄平仄。","平平平○仄，仄平平仄仄。","平平仄仄平，平仄平平仄。","平仄○仄平，仄仄平平仄。","平平仄仄平，平仄平平仄。"],"paragraphs":["晋源发滥觞，勃勃涨春绿。","泓然一鉴闲，俯视神意肃。","游鯈何太繁，戢戢闹如粥。","乌能污吾清，更足示容蓄。","中或起蛟龙，威怒鼓天福。","膏泽被九区，灵德潜山麓。","平时任疏达，所存终海渎。","常丰沃稻粱，余润霑花木。","伊予临此泉，自得仁人勗。","奚专智者心，犇走无停躅。"],"title":"难老泉"}
