{"author":"黄裳","id":204590,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["拙翁甘与外台廉，只此劳生想自占。","人我是非双累重，古今荣辱一尘纤。","便游泽国寻鲈市，忽落仙帆傍酒帘。","案上簿书看得未，养真当有智随恬。"],"title":"送陈子真  其二"}
