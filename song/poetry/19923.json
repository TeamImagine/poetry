{"author":"史浩","id":19923,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["行李萧萧一担秋，浪头始得见渔舟。","晚烟笼树鸦还集，碧水连天鸥自浮。","十字港通霞屿寺，二灵山到月波楼。","于今幸遂归湖愿，长忆当年贺监游。"],"title":"东钱湖"}
