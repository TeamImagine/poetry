{"author":"叶绍翁","id":104334,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["万古知心只老天，英雄堪恨复堪怜。","如公更缓须臾死，此虏安能八十年。","漠漠凝尘空偃月，堂堂遗像在凌烟。","早知埋骨西湖路，学取鸱夷理钓船。"],"title":"题鄂王墓"}
