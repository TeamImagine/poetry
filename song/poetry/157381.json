{"author":"韩维","id":157381,"strains":["平平平平仄，○仄平仄○。","平平仄平平，仄仄仄○平。","平仄仄仄○，平仄仄仄平。","仄仄仄仄仄，平仄平平平。","平平仄仄仄，仄仄仄平平。","仄仄○○仄，仄平平仄平。","平○仄○仄，平仄仄仄平。","仄仄平仄仄，仄仄平仄○。","平仄仄仄仄，平平○仄平。"],"paragraphs":["春风来无迹，泱莽天地和。","群生乐时阳，众鸟舞且歌。","嗟尔道旁叟，寒馁独见罗。","短席不自蔽，皮骨撑枯柯。","呼童问所以，口噤不能哦。","所见且如此，况余生齿多。","吾闻古三代，仁术固匪他。","老幼孤洎疾，饩养平不颇。","斯道久寂寞，吾悲其奈何。"],"title":"又灵沟道中"}
