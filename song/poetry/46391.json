{"author":"梅尧臣","id":46391,"strains":["仄仄平平仄，平平仄仄平。","仄平平仄仄，平仄仄平平。","仄仄平平平，平平仄仄平。","仄平平仄仄，平仄仄平平。"],"paragraphs":["隠静山中寺，猕猴往往过。","导师归以去，卢橘熟还多。","禅地宁求悕，居人切莫讹。","未尝嫌此物，任挂古松柯。"],"title":"达观禅师昙颖住隠静兰若或言自此猕猴散走不来颖尝哂曰吾知是山枇杷为多始至也未实故其去将实也必群集后果然颖恶乎俗之好异恐传以为人惑欲予咏而播之"}
