{"author":"李彭","id":232157,"strains":["仄仄平仄平，平平平仄平。","仄仄仄○仄，平平仄平平。","平仄仄平仄，仄仄平平○。","仄平仄平仄，平平平仄○。","？平○仄仄，仄平仄○仄。","仄仄仄○仄，平仄仄仄仄。","仄平平平平，平仄仄平平。","○平仄平仄，平仄○平平。"],"paragraphs":["忆女垂九龄，寻幽非旧常。","两鬓忽如棘，歌声类蒙庄。","山色故无恙，老者须眉苍。","载之著车后，谁言山路长。","毎逢胜绝处，赋诗要难忘。","大雪渺空旷，清境讵可望。","烛龙何时来，衔曜发晖光。","长怀亦云极，烟渚闻鹙鸧。"],"title":"次九弟阻雪不得游云居"}
