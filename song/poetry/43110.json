{"author":"范成大","id":43110,"strains":["平仄○平平仄仄，平仄○平仄仄仄。","平平仄仄平平仄，平仄平平○○仄。","平平仄仄仄○平，仄○○平平仄平。","平平仄仄仄平仄，仄平○仄仄平平。"],"paragraphs":["城外屏峰云百叠，城里看云笏拄颊。","山灵自与人争秀，明灭烟霏难应接。","南邻范叔骨相寒，不如骑曹知爱山。","晨霞傥可救枵腹，丐君分我入朝餐。"],"title":"奉题胡宗伟推官揽秀堂"}
