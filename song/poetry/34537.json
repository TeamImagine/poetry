{"author":"陆游","id":34537,"strains":["仄仄平平平仄平，仄平平仄仄平平。","平平仄仄仄平仄，平仄平仄平平平。","平仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["换马亭前烟火微，鬬牛桥畔行人稀。","云山惨淡少颜色，霜日青薄无光辉。","新酒𥬠成桑正落，美人信断雁空归。","高楼何处吹长笛，清涙无端又湿衣。"],"title":"自若耶溪舟行杭镜湖而归"}
