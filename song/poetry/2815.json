{"author":"宋庠","id":2815,"strains":["平仄平平仄仄平，平平平仄仄仄仄。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["河里孤城岁倍寒，冰霜千里正漫漫。","炉熏宝焰翻沈暖，酒入衰容不借丹。","翠幕障风褰影数，玉琴抽雪按徽难。","天高木落千花尽，闲抚青松仔细看。"],"title":"孟津跨大河寒气特盛岁暮作"}
