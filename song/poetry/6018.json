{"author":"林季仲","id":6018,"strains":["平仄○平平，仄平仄仄仄。","平平仄仄仄，仄平平仄仄。","平平仄仄平，仄仄仄平仄。","仄仄平平平，平仄仄○仄。","仄○○仄平，平仄○平仄。","仄仄平平平，仄仄平仄仄。","平仄平○平，仄仄仄平仄。","○平○仄平，平平○仄仄。","平平仄平平，○仄○平仄。","○平仄平仄，仄平仄仄仄。","仄仄平平平，平平仄平仄。","○仄仄平平，平仄平平仄。","平平仄仄仄，○仄仄仄仄。","平平仄平平，仄仄仄○仄。","仄仄仄平○，仄仄仄平仄。","仄平仄平平，平仄平平仄。","仄平仄平仄，平平平仄？。","平○仄平仄，仄仄平仄仄。","平仄○仄平，平仄仄平仄。","平仄仄平仄，仄仄平仄仄。","仄仄平仄仄，平○仄仄仄。","仄平仄○平，平○平仄仄。","仄仄仄仄平，仄仄平平仄。","平○仄仄平，平仄平仄仄。"],"paragraphs":["痴暑如痴人，吝权不肯脱。","凉风戒七月，尚贪朝夕活。","云雷动地来，一夜雨声{洱舌}。","老火无晶光，奔迸气褫夺。","我思疏仲翁，千载犹饥渴。","父子腰金黄，照眼光泼泼。","车马趋其门，市井等讙聒。","从容相与言，身名如聚沫。","功成不还乡，患至将谁掇。","相随出关去，浩然不可遏。","挽饮东都门，颓颜酒微抹。","迎迓走儿童，争取霜髯捋。","歌呼接日夜，弹筑杂击钵。","时时问余金，趣卖供酾割。","落落丈人行，器度自轩豁。","子孙汝何知，徒蹙求田頞。","迩来宦途险，凭谁为铲{发刂}。","冥行罥荆棘，进退俱有括。","胡不观四时，寒暑递推斡。","强聒不知几，斥逐齐旱魃。","得失何怪事，书空漫咄咄。","要须慎其初，毋轻弦去筈。","我本一散翁，涉世多迂阔。","何如二大夫，安枕无臲卼。"],"title":"秋热次高仲贻韵  其三"}
