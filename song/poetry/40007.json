{"author":"陆游","id":40007,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["北征谈笑取关河，盟府何人策战多。","扫尽烟尘归铁马，剪空荆棘出铜驼。","史臣历纪平戎策，壮士遥传入塞歌。","自笑书生无寸效，十年枉是枕雕戈。"],"title":"书事"}
