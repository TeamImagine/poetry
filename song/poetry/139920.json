{"author":"徐集孙","id":139920,"strains":["平仄仄仄平，仄仄平平仄。","○平仄仄平，平仄平平仄。","仄仄仄？平，仄仄平仄平。","仄仄平仄○，○○仄平平。","仄平仄平仄，仄平仄仄仄。","平仄仄仄平，仄平平仄仄。"],"paragraphs":["郎别二十春，未报淮头捷。","空房守节心，羞见双胡蝶。","滴泪写胭脂，欲寄南雁群。","恐荡郎客思，封了却还焚。","妾甘奉姑老，妾甘育子穉。","它日昼锦归，愿郎无弃置。"],"title":"古乐府"}
