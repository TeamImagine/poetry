{"author":"孟郊","id":13057,"strains":["仄仄平仄仄，仄○平平平。","仄平仄平仄，平仄○平平。","平仄仄○平，仄仄○仄平。","仄平仄平平，仄仄仄○平。","仄○○平平，仄仄平平平。","平平仄仄仄仄○，平平平仄平平平。","平仄○仄仄仄平，平○平仄平平平。","平平平平仄平仄，平平平仄仄仄平。","平平仄仄平仄○仄仄，仄仄仄仄平仄平。","平仄仄仄仄仄仄，仄○仄仄○仄平。"],"paragraphs":["未见天子面，不如双盲人。","贾生对文帝，终日犹悲辛。","夫子亦如盲，所以空泣麟。","有时独斋心，髣髴梦称臣。","梦中称臣言，觉后真埃尘。","东京有眼富不如，西京无眼贫西京。","无眼犹有耳隔墙，时闻天子车辚辚。","辚辚车声辗冰玉，南郊坛上礼百神。","西明寺后穷瞎张太祝，纵尔有眼谁尔珍。","天子咫尺不得见，不如闭眼且养真。"],"title":"寄张籍"}
