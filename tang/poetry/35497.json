{"author":"苏拯","id":35497,"strains":["仄仄仄平仄，平平仄平仄。","平仄○仄○，平平仄平仄。","平○仄平仄，仄仄○平仄。","平○仄平平，仄仄仄平仄。","○平仄仄平，○平平仄仄。","○仄平仄○，仄仄平平仄。","平平平仄平仄平，仄仄平平○仄平。"],"paragraphs":["所猎一何酷，终年耗林麓。","飞走如未空，贪残岂知足。","尝闻猎书史，可以鉴荣辱。","尝闻猎贤良，可以霸邦国。","如何纵网罗，空成肥骨肉。","和济俱不闻，曷所禳颠覆。","谁能为扣天地𬬻，铸此伤生其可乎。"],"title":"雉兔者"}
