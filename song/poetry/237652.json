{"author":"刘一止","id":237652,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["此日宁无健步移，春前行近着花时。","故园乐地今余几，小县风光客不知。","剩买名裁令乱眼，却嫌芳思只撩诗。","属公归赋丹青手，问圃寻农独我宜。"],"title":"次韵维心赠葛鲁卿待制求花栽一首"}
