{"author":"鲍溶","id":19017,"strains":["平平仄平平仄仄，仄平○仄仄仄仄。","平平○平仄仄仄，仄仄仄仄仄仄仄。","仄平平仄○○○，平仄仄仄○○○。","仄仄○仄仄仄仄，平平仄平平仄平。"],"paragraphs":["清砧击霜天外发，楚僧期到石上月。","寒峰深虚独遶尽，夜水浅急不可越。","窅机冥智难思量，无尽性月如空王。","眼界行处不着我，天花下来惟有香。"],"title":"怀幽期"}
