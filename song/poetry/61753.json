{"author":"虞俦","id":61753,"strains":["仄仄仄仄平，仄仄仄仄仄。","平平仄平平，仄仄仄平仄。","仄仄平平仄，仄仄仄平仄。","仄仄仄平仄，仄仄平平仄。","仄仄仄平○，平平平仄仄。","平平仄平仄，仄仄平○仄。","平平仄仄仄，○仄仄仄仄。","平仄平仄仄，仄仄平平仄。"],"paragraphs":["老骥困盐车，四足若有绊。","鶑鸠抢榆枋，控地不能远。","我本田家子，释耒事游宦。","少壮耻干请，老大谁推挽。","抚字亦徒劳，催科宁趣办。","于心傥无愧，此首何妨俛。","财由政事足，轲也岂好辩。","苟得而富贵，孰若甘贫贱。"],"title":"和张文潜有所叹韵"}
