{"author":"虞大熙","id":173498,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["标置才谋孰尚公，拜恩新领浙江东。","黄扉玉殿官仪贵，皂盖朱幡使节雄。","耕织富饶青嶂里，楼台缥缈翠云中。","到时湖上看秋月，安得清樽侍下风。"],"title":"送程给事知越州"}
