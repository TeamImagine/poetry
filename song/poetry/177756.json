{"author":"王禹偁","id":177756,"strains":["平平仄仄平平平，平平仄仄平平平。","仄平○仄仄仄仄，平平仄仄○○平。","仄○平仄仄仄平，仄平仄仄平平平。","仄○仄仄仄仄平，平平仄仄平○○。","仄○仄仄平平仄，仄平仄仄平平仄。","仄仄○平○仄仄，平平仄仄平平仄。","仄平平仄仄仄平，平仄平○仄仄仄。","仄仄平平平仄仄，仄仄仄仄平○仄。","仄仄仄仄平仄平，平仄平平○仄仄。","仄平平，平平平仄平平平。","平平仄仄平仄平，平平仄仄平○平。","平平○仄仄仄平，仄平仄仄○平平。","平平仄仄平平平，仄○平仄○平平。"],"paragraphs":["边城草树春无花，秦骸汉骨埋黄沙。","阵云凝著不肯散，胡雏夜夜空吹笳。","我闻秦筑万里城，叠尸垒土愁云平。","又闻汉发五道兵，祁连泽北夸横行。","破除玺绶因胡亥，始知祸起萧墙内。","耗蠹中原过太半，黄金买酎诸侯叛。","直饶侵到木叶山，争似垂衣施庙算。","大漠由来生丑虏，见日设拜尊中土。","自古控御全在仁，何必穷兵兼黩武。","战城南，年来春草何纤纤。","穷荒近日恩信霑，寒岩冻岫青如蓝。","方知中国有圣人，塞垣自尔除妖氛。","河湟父老何忻忻，受降城外重耕耘。"],"title":"战城南"}
