{"author":"虞俦","id":62013,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["神龟又复化顽铜，块处潭心智莫穷。","岂悔刳肠游梦里，还羞曳尾向涂中。","波摇金色连山赤，星动瑶光彻夜红。","网送吾家占瑞应，向来左顾与今同。"],"title":"和耘老弟得铜龟韵"}
