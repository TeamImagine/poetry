{"author":"陆游","id":36302,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["落磵泉奔舞玉虹，护丹松老卧苍龙。","霜柑篱角寒初熟，野碓云边夜自舂。","挈榼人沽村市酒，打包僧趁寺楼钟。","幽寻自是年来懒，枉道山灵不见容。"],"title":"故山四首  其四"}
