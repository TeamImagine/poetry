{"author":"陈宓","id":97147,"strains":["平仄平平仄仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["泉石膏肓世欲忘，扁舟更溯寿湖光。","也知他日持荷橐，不似闲时制芰裳。","雨后尚余新稻熟，风前偏觉荔枝香。","人生有禄亲头白，万石何如宦本乡。"],"title":"次方云台韵"}
