{"author":"方干","id":30286,"strains":["仄仄仄平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["举目岂知新智慧，存思便是小天台。","偶尝嘉果求枝去，因问名花寄种来。","春物诱才归健笔，夜歌牵醉入丛杯。","此中难遇逍遥事，计日应为印绶催。"],"title":"题盛令新亭"}
