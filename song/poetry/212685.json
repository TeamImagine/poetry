{"author":"李复","id":212685,"strains":["仄仄平平仄仄平，仄平仄仄仄平平。","仄平仄仄平平仄，仄仄平平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["隋柳桥边一问津，便将行止付舟人。","土风入眼乡闾异，客路关心童仆亲。","淮水烟开渔市晓，龟山云动佛香春。","共传米价年来贱，取次东游不畏贫。"],"title":"自京之楚州"}
