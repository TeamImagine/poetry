{"author":"刘沧","id":26660,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["太行关路战尘收，白日思乡别沃州。","薄暮焚香临野烧，清晨漱齿涉寒流。","谿边残垒空云木，山上孤城对驿楼。","此去寂寥寻旧迹，苍苔满径竹斋秋。"],"title":"送元叙上人归上党"}
