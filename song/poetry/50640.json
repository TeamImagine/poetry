{"author":"周必大","id":50640,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["初非远道思绵绵，自是岑岑懒涉川。","咫尺却成千里隔，蹉跎还负十分圆。","坐看碧落飞金镜，遥想黄楼运笔椽。","宽约重阳各强健，登高同赋去年篇。"],"title":"丙辰七兄有诗及人月分圆己未彼此服药未能夜坐今次旧韵为重九之约"}
