{"author":"邹浩","id":220595,"strains":["平平仄平平，仄平仄仄仄。","仄仄仄平平，仄仄仄仄仄。","仄平仄平仄，平平平仄仄。","平平仄平○，○平仄平仄。","○平仄平平，平平仄平仄。","平仄仄平○，仄平平仄仄。","平平仄平平，○仄仄平仄。","仄平仄平平，平仄平仄仄。","仄仄仄平平，平平仄平仄。","仄仄仄仄平，平平仄平仄。","仄平平仄平，平平仄平仄。","仄平平平○，平平仄平仄。","平○仄平仄，平平○仄仄。","平仄仄平平，平平仄平仄。","平平仄仄○，仄仄平平仄。","仄平仄平平，平仄○平仄。"],"paragraphs":["天资不纷华，脱身礼白足。","一笑语曹溪，与世作眼目。","有时戏毛颖，新诗奴郑谷。","翘然百家中，疏烟澹修竹。","顷年古招提，山青水澄渌。","倾盖揖孤标，令人惭逐逐。","平生稻粱谋，从此在鸿鹄。","尔来落高阳，辕下方局促。","况乃建隆师，黄垆已埋玉。","岂必阮步兵，途穷泫然哭。","赖君金石声，丁宁雁飞速。","我心端何如，盲龟得浮木。","遥闻玉堂老，初情敦夏屋。","支遁久尘埃，风流一朝续。","营营覆载间，万事风前烛。","愿言扫云窗，聊对传灯录。"],"title":"用王宪韵寄参寥"}
