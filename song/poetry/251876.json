{"author":"郑刚中","id":251876,"strains":["仄仄平平平，平仄仄平仄。","仄仄仄仄平，平平仄平仄。","仄仄平平平，平平平仄仄。","平仄平仄平，平仄仄平仄。","仄仄平仄平，仄仄仄○仄。","仄仄仄仄平，仄仄仄仄仄。","仄平平仄平，仄仄仄○仄。","平平仄仄平，仄仄仄平仄。","○平仄仄仄，仄仄仄仄仄。"],"paragraphs":["比屋皆良民，为盗岂无以。","富足义所生，贫穷盗之始。","冻饿家无储，追呼官不已。","妖幻随鼓之，安得不群起。","纵火资盗威，势固自应尔。","可笑说者愚，辄欲效柳子。","赤文而白章，召祸岂其理。","东南瓦砾墟，所向辄千里。","如何好事者，逐此不逐彼。"],"title":"辨毕方"}
