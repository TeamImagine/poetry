{"author":"韩淲","id":87191,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["夕阳偏占绿荷风，夏气浮凉酒满锺。","人胜不讥吾拓落，身闲何恨尔从容。","唤回今古风骚体，消得乾坤运化功。","只是灵山照冰水，莫教忧乐系穷通。"],"title":"纳凉濠上"}
