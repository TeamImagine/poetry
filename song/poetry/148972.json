{"author":"方回","id":148972,"strains":["平仄平仄仄，仄仄平○平。","仄平仄仄平，仄仄平平平。","仄平○平仄，仄仄仄仄○。","平仄平○○，○仄仄仄平。","仄仄仄仄仄，仄仄平仄平。","仄仄平○平，仄仄平平平。","仄仄仄仄仄，○仄平仄平。","仄仄仄仄平，仄平仄平平。"],"paragraphs":["童子携竹器，摝去池中萍。","见鱼故已佳，水底林峦青。","复呼荷锄者，薙草汛我庭。","蛇蚓无留藏，行径免露零。","刬秽致洁净，拨翳生皛荧。","朗月明其抟，古镜还精灵。","语寂理已会，虑澹神自冥。","白髪一老翁，兀然坐孤亭。"],"title":"去萍草"}
