{"author":"李百药","id":12860,"strains":["平平仄仄仄，平平仄仄平。","平平仄平仄，仄仄仄平平。","平○平仄仄，仄仄仄平平。","平平仄平仄，仄仄平平平。","○平平仄仄，平平仄○平。","仄仄平平仄，○平仄仄平。","仄平平仄仄，平仄仄平○。","仄仄平○仄，平平仄仄平。","仄平平仄仄，○平仄仄平。","平平仄平仄，仄仄平平平。"],"paragraphs":["神池望不极，沧波接远天。","仪星似河汉，落景类虞泉。","年深平馆宇，道泰偃戈船。","差池下凫雁，掩映生云烟。","浪花开已合，风文直且连。","税马金堤外，横舟石岸前。","羽觞倾绿蚁，飞日落红鲜。","积水浮深智，明珠曜雅篇。","大鲸方远击，沈灰独未然。","知君啸俦侣，短翮徒联翩。"],"title":"和许侍郎游昆明池"}
