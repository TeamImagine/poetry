{"author":"方回","id":149616,"strains":["平仄仄仄平，仄仄仄仄平。","仄平仄仄仄，仄仄仄仄平。","仄仄平仄仄，平平仄仄平。","仄仄仄平仄，平仄平仄平。","仄○仄仄平，仄仄○仄○。","仄平仄平平，平平仄仄平。","○仄平仄仄，仄平平仄平。","仄仄仄仄仄，仄仄仄平平。","仄平仄平平，仄仄仄平平。","仄○仄仄平，仄○○仄平。","仄仄仄仄仄，仄○平仄平。","仄仄平○仄，仄仄○仄仄。","仄仄仄仄仄，平仄平仄平。"],"paragraphs":["芳草谓发颠，美石谓发狂。","自贤与自智，岂必草石尝。","勿以夫子庙，而欺赐也墙。","勿以圣人室，而鄙由也堂。","楛庭有远孙，美玉深匵藏。","姓名似元龙，家无上下床。","收敛河海气，遁逃声利场。","众谓陟泰岳，六合视茫茫。","我之鲁东山，亦可小灵光。","不患见不穹，但患行不强。","十驾日不已，突过骐骥良。","美酒无深巷，苦李遗道傍。","四益视乃叛，苏合殊粪蜣。"],"title":"题陈宗鲁东山书塾"}
