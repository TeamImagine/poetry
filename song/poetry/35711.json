{"author":"梅尧臣","id":35711,"strains":["仄平仄平○，平仄仄平仄。","仄仄平仄平，平仄平仄仄。","平仄仄○○，平平仄平仄。","仄平仄平平，○仄仄平仄。","仄平平仄仄，仄平仄平仄。","平○仄仄平，仄仄仄仄仄。","○○仄○平，仄仄平仄仄。","仄仄仄仄平，仄仄○仄仄。","仄仄仄平平，平平平仄仄。","仄仄仄平平，平平仄平仄。"],"paragraphs":["再为会稽行，聊问会稽美。","禹穴迁所探，秦望斯所纪。","年代已浸深，书碑必亡矣。","剡溪有樵风，其事恐非是。","买臣千载后，得无负薪子。","黄庭昔换鹅，道士傥不死。","行当访其真，愿以鹅报尔。","慎勿笑我痴，万事难可拟。","摘笋复盈檐，缗鱼新出水。","此又食之珍，因书悉条理。"],"title":"弟得臣殿丞签判越州"}
