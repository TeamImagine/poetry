{"author":"白居易","id":16358,"strains":["仄仄平，仄平平仄平。","仄平平平仄仄仄，仄平平仄平○平。","平平仄平平仄仄，仄○仄仄平平平。","○平仄仄仄仄仄，平平平平仄仄平。","平平仄平平仄仄，平平仄仄平仄平。","平平仄仄平仄仄，仄仄平平平仄平。","仄仄平平平仄仄，○平仄仄○平○。","仄平○仄仄平仄，平仄○○平仄平。","仄平仄仄平平仄，平平平平○仄平。","仄仄平平仄○仄，平平仄仄仄平平。"],"paragraphs":["忆旧游，旧游安在哉。","旧游之人半白首，旧游之地多苍苔。","江南旧游凡几处，就中最忆吴江隈。","长洲苑绿柳万树，齐云楼春酒一杯。","阊门晓严旗鼓出，皋桥夕闹船舫回。","修蛾慢脸灯下醉，急管繁弦头上催。","六七年前狂烂熳，三千里外思裴回。","李娟张态一春梦，周五殷三归夜台。","虎丘月色为谁好，娃宫花枝应自开。","赖得刘郎解吟咏，江山气色合归来。"],"title":"忆旧游"}
