{"author":"陆游","id":33211,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["穷乡久客易消魂，短发秋来白几分。","梦泛扁舟镜湖月，身骑瘦马剑关云。","万钉宝带知何用，九转金丹幸有闻。","欲与先生同此计，会营茅舍近江滨。"],"title":"次韵师伯浑见寄"}
