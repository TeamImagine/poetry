{"author":"喻良能","id":51447,"strains":["平平○仄平，仄仄平○○。","仄平仄平仄，仄平仄平平。","平平仄○仄，仄仄仄仄平。","平平仄平○，仄仄仄仄○。","仄？仄平平，仄仄平平平。","○平仄平仄，仄仄平○平。","平仄仄平仄，仄平○平平。"],"paragraphs":["佳葩如美人，艳态妖且闲。","叶园美无度，有花字雌丹。","晨妆谢膏沐，秀色若可餐。","芳根裹春泥，举赠不作难。","{华甲}{华栥}照池亭，一洗儒生酸。","从今杜陵眼，不复嗟长寒。","何以报嘉惠，作诗当琅玕。"],"title":"谢叶致政送芍药"}
