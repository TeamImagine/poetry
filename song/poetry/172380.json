{"author":"郑恕斋","id":172380,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["抛却西湖旧绿蓑，闭门无计奈愁何。","非关豪气消磨尽，自是中年感慨多。","漫漫平波鱼自跃，阴阴垂柳鸟能歌。","小楼咫尺无因到，输与周郎日日过。"],"title":"次君用借屋"}
