{"author":"陈造","id":59371,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["养病年来懒著书，逢人掉臂睨迂儒。","愁边好客从天下，谭处清风起座隅。","愧我多言终不近，似君知已未应无。","酸咸嗜好虽殊禀，政恐渠侬诮太愚。"],"title":"次赵解元韵  其一"}
