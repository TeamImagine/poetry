{"author":"邹浩","id":220805,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["从来文史足三冬，何事明时作退翁。","刺口岂能论扰扰，冥心直欲似空空。","半轩苍莽雨初霁，一钓清泠月正胧。","好把晨昏付香火，个中真乐更无穷。"],"title":"次韵慕公实"}
