{"author":"施枢","id":131767,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["曦龙浴海上扶桑，云表辉芒烛万方。","史观缤纷书瑞色，禁城奕烨锁祥光。","从知绣线添红影，独喜丹心向太阳。","节里官闲无一事，谛观易道静焚香。"],"title":"至日谒庙吴山见日初出"}
