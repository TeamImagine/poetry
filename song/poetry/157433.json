{"author":"韩维","id":157433,"strains":["仄仄平仄仄，仄仄平平平。","仄平平平仄，平仄平仄平。","平○平平仄，仄仄仄平平。","仄仄仄平仄，○仄仄仄平。","平平○仄平，平仄仄仄平。","平平仄平仄，仄仄○平平。","平平仄仄仄，仄仄平仄平。","仄仄仄平平，○仄仄平平。","平平仄仄仄，平仄仄○平。"],"paragraphs":["仲夏农务急，老壮纷盈畴。","上天无愆沴，登我蚕与麰。","晨兴腰镰出，子妇向田头。","绿树绕阡陌，当昼岂暇休。","柔丝缫满盆，新实已可羞。","归来一欢笑，卒岁期无忧。","为民各有业，处世无异谋。","但愿岁尝然，囷廪有干糇。","糟床注浊酒，邻里日相求。"],"title":"仲夏田家"}
