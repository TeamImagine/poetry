{"author":"贺铸","id":212976,"strains":["平仄平平仄，仄平平仄○。","仄○平○仄，○平平仄平。","平平仄平仄，○仄○平平。","平仄仄平仄，仄仄平平平。","平○平仄平，○○平仄平。","平仄○平仄，平平仄平平。"],"paragraphs":["舟路江淮永，岁寒冰雪深。","戍期良敦迫，王畿方滞淫。","疲筋苦跧卧，行药长川阴。","云物接平陆，不见西飞禽。","风从城阙来，如闻钟漏音。","昕霁更东迈，区区子牟心。"],"title":"东畿舟居阻雪怀寄二三知旧三首  其一"}
