{"author":"黄滔","id":33707,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["五羊城下驻行车，此事如今八载余。","燕颔已知飞食肉，龙门犹自退为鱼。","红楼入夜笙歌合，白社惊秋草木疏。","西望清光寄消息，万重烟水一封书。"],"title":"寄南海黄尚书"}
