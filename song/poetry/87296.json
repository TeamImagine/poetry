{"author":"韩淲","id":87296,"strains":["平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["章丘死矣章泉老，经月何为不寄诗。","世事易教闲里过，古心难以众人知。","莫因开径思来往，只合深居叹别离。","矗矗灵山终不变，芜城吹角暮云垂。"],"title":"寄昌甫"}
