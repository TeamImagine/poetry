{"author":"俞德邻","id":153243,"strains":["平仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["桐帽棕鞋破晓烟，落花飞絮暮春天。","风檐转日噪乾鹊，云树隔溪啼杜鹃。","客引茅亭沽旧酒，僧邀竹院话枯禅。","病余一事还堪笑，脚力轻松倍去年。"],"title":"病愈出游"}
