{"author":"曾丰","id":72198,"strains":["仄平仄平平，平仄仄平仄。","仄平平仄平，平仄仄平○。","仄○平仄平，仄○仄平仄。","平仄仄仄平，平仄平仄仄。","平仄仄仄平，仄仄平仄仄。","平仄平仄○，仄○仄平仄。","仄平仄仄○，仄仄平仄仄。","仄仄平仄平，仄平仄平仄。","平仄仄平平，平平仄平仄。","仄仄平仄平，仄平仄仄仄。","○仄平仄平，仄平仄平仄。","仄仄仄平平，平仄平仄仄。","仄平仄平平，仄仄平○仄。","仄仄平平○，平仄仄仄仄。","仄仄仄平平，平仄平仄仄。","仄平平仄平，仄仄平○仄。","仄仄平平○，平仄平仄○。","○平仄平平，仄仄平仄仄。","○平仄仄○，仄仄仄平仄。","仄平仄○平，平仄平仄仄。","仄仄平平平，平○仄○仄。","仄仄○仄平，○○仄○○。","○仄仄平平，○仄仄平仄。","仄平仄○平，平仄平○仄。"],"paragraphs":["等之土蒲同，他岂不云便。","顾宁图此君，曾不鄙吾县。","小折彭泽腰，仰看督邮面。","何以剸尔繁，胸次刚百练。","何以活尔癃，笔下丹九转。","堂上琴昼弹，境中枕宵奠。","那知彼魏相，不谓吾宓贱。","物议任物情，处之以无辩。","吾事尽吾心，持之以无倦。","木秀风必摧，水清石自见。","论定无后言，政成有公荐。","万万字民心，聊复书四卷。","概之六经然，意视文更善。","掇置黄麻中，专美学士院。","万万字民功，聊复碑一片。","概之舆议然，实视声更羡。","掇置青编中，专美循吏传。","行车气骎骎，卧辙心恋恋。","中牟满考回，太傅独班见。","采珠有相酬，怀玉毋自衒。","我以无聊归，兹其不胜羡。","已已长杜门，行行稳乘传。","相望道何修，相送足何殿。","缺然物将诚，聊尔诗当饯。"],"title":"送汪永丰被荐解组还朝"}
