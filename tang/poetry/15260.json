{"author":"白居易","id":15260,"strains":["平平平仄仄，仄仄仄仄○。","平平平仄仄，仄仄平○○。","仄仄平平仄，平仄仄平平。","平平○仄仄，仄仄仄平平。","平仄平仄仄，平平仄平平。","仄平○仄仄，平仄平平○。","仄仄平仄仄，仄平平○平。","平平仄仄仄，仄仄平仄平。"],"paragraphs":["鳏惸心所念，简牍手自操。","何言符竹贵，未免州县劳。","赖是余杭郡，台榭绕官曹。","凌晨亲政事，向晚恣游遨。","山冷微有雪，波平未生涛。","水心如镜面，千里无纤毫。","直下江最阔，近东楼更高。","烦襟与滞念，一望皆遁逃。"],"title":"初领郡政衙退登东楼作"}
