{"author":"胡宿","id":244148,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平仄仄仄平。"],"paragraphs":["瑟瑟凉波冷接空，恍疑云物画屏中。","一篙海客乘槎水，两桨仙人取箭风。","秋色暗欺荷盖紫，夕阳偷射桂旗红。","长来此地无穷乐，珍重笭箵与钓筒。"],"title":"泛舟"}
