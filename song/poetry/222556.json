{"author":"毛滂","id":222556,"strains":["平平○仄平，仄仄仄仄平。","平平仄仄仄，仄仄平○平。","仄平仄平平，平平仄平平。","○平仄平仄，平仄仄○平。","仄平平仄平，仄平仄○平。","仄仄仄○平，平仄仄平平。","仄仄仄仄平，仄仄平平平。","平平仄平仄，平仄平○平。","仄○仄平仄，仄仄平平平。","○○仄仄○，平平仄○平。","平平仄○仄，仄仄平平平。","○平仄○○，仄仄仄仄平。","平○仄平○，○平仄平平。"],"paragraphs":["南风吹露畦，苦菜日夜花。","同荣有蔓草，托质多长蛇。","迩来合萧条，凄风寄蒹葭。","禅房向幽寂，云日暧庭沙。","竹根逢小春，紫兰茁其芽。","造物惜鲜荣，宁肯及幽葩。","偶出白帝恩，未必黄锺家。","芳馨半孤冷，萧艾终横斜。","譬如隐君子，悃愊初无华。","深藏不自献，清芬亦难遮。","陶翁抱疏韵，对此心忻嘉。","离骚久相从，浊酒不待赊。","纫衣濯沧浪，援琴卧烟霞。"],"title":"育阇黎房见秋兰有花作"}
