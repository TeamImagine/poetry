{"author":"陈著","id":139171,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["人得清闲便是仙，秋光堪画欠龙眠。","泻檐才歇催诗雨，入户惊飞落纸烟。","句与杜陵同中律，世无锺子莫知弦。","籁鸣机动聊相友，捧砚犹强武士贤。"],"title":"次前韵谢月窗兄见和"}
