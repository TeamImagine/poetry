{"author":"朱长文","id":196896,"strains":["仄平平仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["不为机巧不求新，坦坦襟怀任道真。","揭节二方阴布德，分符千里别生春。","儿童共喜重迎伋，父老相欢许借恂。","池阁逍遥无一事，清风入座转汀蘋。"],"title":"次韵公权喜太守再留"}
