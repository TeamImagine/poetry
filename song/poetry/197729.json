{"author":"苏辙","id":197729,"strains":["仄仄仄平平仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["七岁立谈明主前，江湖晚节弄渔船。","斗鸡谁识城东老，丧马方知塞上贤。","生计未成归去咏，草书时发醉中颠。","当年不解看齐物，气踊如山谁见怜。"],"title":"送姜司马"}
