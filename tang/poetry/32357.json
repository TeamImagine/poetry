{"author":"吴融","id":32357,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["凤辇东归二百年，九成宫殿半荒阡。","魏公碑字封苍藓，文帝泉声落野田。","碧草断霑仙掌露，绿杨犹忆御炉烟。","升平旧事无人说，万叠青山但一川。"],"title":"过九成宫"}
