{"author":"李光","id":235996,"strains":["仄○平平仄仄平，平平仄仄○平平。","○平仄仄仄仄平，平○仄仄平平平。","仄○平仄仄○○，仄仄仄仄○仄平。","平平仄仄仄○○，仄平平仄平平平。","仄平仄仄平平平，仄平仄仄平○平。","仄仄仄仄平仄平，平○平仄○仄平。","仄平○仄平仄平，平平仄仄仄仄○。","仄平仄仄平○平，仄○仄仄仄平平。"],"paragraphs":["我闻天台坐忘仙，清虚石壁留真诠。","长生要妙止一篇，林间宴坐心超然。","壁观无异达磨禅，系念一处离葛纒。","真人秘语岂浪传，谷神玄牝常绵绵。","咽津纳息归丹田，溯流直上朝泥丸。","下灌舌底生玉泉，身轻超脱如蜕蝉。","御风骑气追偓佺，神游八极俯仰间。","度人济物功行圆，要看白日见青天。"],"title":"坐忘吟"}
