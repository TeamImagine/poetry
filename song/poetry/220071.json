{"author":"晁说之","id":220071,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平平仄平。","平仄仄平平仄仄，仄平平仄仄平平。"],"paragraphs":["飘流北客江之左，自问行藏语亦难。","江上即今无盗贼，浪中何日不风寒。","曹潘鼙鼓于兹见，王谢风流何处看。","归客不知朱雀好，但夸明月洛南湾。"],"title":"飘流"}
