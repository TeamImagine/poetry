{"author":"元稹","id":14108,"strains":["仄仄仄仄平，平平仄平仄。","平○仄平仄，平○仄平仄。","平○平仄平，仄仄平平仄。","平仄仄仄平，平平仄平仄。","平平仄仄仄，平仄仄平仄。","仄仄平仄平，○平仄平仄。","○平仄平仄，平仄○仄仄。","○仄仄平平，平平仄○仄。","○平平仄仄，平仄仄平仄。","仄仄仄平平，平平仄平仄。","平仄平平仄，仄仄平平仄。","仄平仄仄仄，仄仄平○仄。","仄仄仄○仄，平平仄○仄。","平平平仄○，仄仄平平仄。","平仄平仄平，平平仄平仄。","仄仄仄平平，平平仄平仄。","仄○平仄仄，仄仄平平仄。","平○仄仄平，平平仄平仄。","仄仄平仄○，○平仄平仄。","平○仄仄平，平仄仄平仄。","仄仄仄仄○，平平仄○仄。","仄平平平仄，仄仄仄仄仄。","仄仄仄仄平，平仄仄平仄。","仄仄平平仄，平平仄平平。","平平仄仄平，平平仄平仄。","仄仄仄平○，平平仄平仄。"],"paragraphs":["楚俗不理居，居人尽茅舍。","茅苫竹梁栋，茅疏竹仍罅。","边缘堤岸斜，诘屈檐楹亚。","篱落不蔽肩，街衢不容驾。","南风五月盛，时雨不来下。","竹蠹茅亦干，迎风自焚灺。","防虞集邻里，巡警劳昼夜。","遗烬一星然，连延祸相嫁。","号呼邻谷帛，奔走伐桑柘。","旧架已新焚，新茅又初架。","前日洪州牧，念此常嗟讶。","牧民未及久，郡邑纷如化。","峻邸俨相望，飞甍远相跨。","旗亭红粉泥，佛庙青鸳瓦。","斯事才未终，斯人久云谢。","有客自洪来，洪民至今藉。","惜其心太亟，作役无容暇。","台观亦已多，工徒稍冤咤。","我欲他郡长，三时务耕稼。","农收次邑居，先室后台榭。","启闭既及期，公私亦相借。","度材无强略，庀役有定价。","不使及僭差，粗得御寒夏。","火至殊陈郑，人安极嵩华。","谁能继此名，名流袭兰麝。","五袴有前闻，斯言我非诈。"],"title":"茅舍"}
