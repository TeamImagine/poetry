{"author":"陆游","id":38555,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["莫笑山翁雪鬓繁，归休幸出上恩宽。","鲎樽恰受三升酝，龟屋新裁二寸冠。","僧阁煮茶同淡话，渔舟投钓卜清欢。","还家欲作诸孙赠，村路累累柿未丹。"],"title":"近村暮归"}
