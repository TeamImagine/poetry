{"author":"洪皓","id":252602,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["出疆许久岂当陈，患难频经赖至神。","敢觊路通驰一乘，摇思郷饮立三宾。","陵蘋翠减犹能泛，岸蓼红衰不变辛。","秋尽交游无陆凯，江梅谁赠一枝春。"],"title":"次韵学士重阳雪中见招不赴前后十六首  其八"}
