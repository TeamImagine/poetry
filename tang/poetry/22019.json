{"author":"许浑","id":22019,"strains":["平仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","平平平仄仄平仄，平仄仄平平仄平。"],"paragraphs":["缨带流尘髪半霜，独寻残月下沧浪。","一声溪鸟暗云散，万片野花流水香。","昔日未知方外乐，暮年初信梦中忙。","红虾青鲫紫芹脆，归去不辞来路长。"],"title":"沧浪峡"}
