{"author":"陈与义","id":3240,"strains":["平仄仄仄仄，平平仄平平。","仄平仄平平，平仄仄仄平。","平○仄仄平，仄平平仄平。","平平平平仄，仄仄○仄平。","仄平平仄仄，仄仄仄仄平。","平平仄平仄，平平仄平平。","仄仄仄仄平，平仄仄仄平。","仄仄平○平，仄仄平仄平。","仄仄平仄仄，仄平仄平平。","仄仄仄○平，平仄仄○平。"],"paragraphs":["为眼不计脚，攀梯受微辛。","半天拍阑干，惊倒地上人。","风从万里来，老夫方岸巾。","荒荒春浮木，浩浩空纳尘。","夕阳差万瓦，赤鲤欲动鳞。","须臾暮烟合，青鲂映奫沦。","万化本日驰，高处觉眼新。","借问龛中仙，坐稳今几辰。","俗子书满壁，澹然不生嗔。","唯有太行山，修供独殷勤。"],"title":"登天清寺塔"}
