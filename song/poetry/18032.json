{"author":"吴芾","id":18032,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["说着登临喜欲颠，正惭拘俗未能前。","羡君领客同游去，使我闻风亦豁然。","已叹高怀能放旷，还欣佳句更清圆。","如今便蜡寻山屐，夙驾何须吉日涓。"],"title":"龚漕见示游山唱和诗卷用其首章和二篇  其一"}
