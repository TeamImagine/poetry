{"author":"刘子翚","id":15122,"strains":["平平仄仄平仄平，仄仄仄仄平仄平。","平平仄仄仄仄仄，仄仄平仄平平平。","平平仄仄平仄仄，仄仄仄仄平平平。","平平平仄仄仄仄，仄仄仄仄仄平平。","平○仄仄○仄仄，仄仄仄仄平平平。","仄平仄仄仄○仄，仄仄？仄平平平。","仄平仄仄仄平仄，○仄平○平平平。","平平仄仄平仄仄，仄仄仄仄平平平。","平○○平仄仄仄，仄○仄仄平平平。","仄平平仄仄仄仄，仄仄仄仄平平○。"],"paragraphs":["书生兀兀园不窥，见马岂辨骝与骓。","开图九骏立突兀，摸索知是真龙儿。","奔雷蹴踏原野动，曳练惨错风沙随。","华缨金络岂不好，矫首奋迅那容羁。","吾闻取骥如择士，竞爱妥帖惊权奇。","士怀倜傥众论斥，马有憔悴群驽欺。","六闲豢养固恩厚，横气摧折常鸣悲。","丹青傥不逢妙手，万世岂识真龙姿。","因思中原政格鬭，铁骑倏忽银山移。","着鞭安得致此物，掩画四顾徒歔欷。"],"title":"明皇九马图"}
