{"author":"王迈","id":107627,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["覆雨翻云市道交，公持正论息群嘲。","风高莫送翎毛短，春煖难生土脉硗。","攻过每蒙奇药赐，卫生更借好方抄。","一阳来复骎骎泰，善类倾心望拔茅。"],"title":"再和王君保定通判韵"}
