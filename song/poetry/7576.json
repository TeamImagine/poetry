{"author":"王之道","id":7576,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一笻春色满郊畿，弹指淮南迅若飞。","丈室正须香积供，孤云聊作故山归。","长安城里风烟好，锦绣溪头笋蕨肥。","我有上林桃李约，未容随子赴亲闱。"],"title":"送浮屠昙远归无为持钵"}
