{"author":"李含章","id":112703,"strains":["平平平仄仄○平，仄仄平平仄仄平。","仄仄平平平仄仄，仄○平仄仄平○。","平○平仄平○仄，平仄○平仄仄平。","仄仄仄平平仄仄，仄平平仄仄○仄。"],"paragraphs":["楼台高耸入中天，压破寒山数亩烟。","永日松栏幽鸟语，半空岩石老僧禅。","窗临樛木排深涧，檐拂长萝下翠颠。","野客每来何所得，一声秋磬似相便。"],"title":"题庐山上化成寺"}
