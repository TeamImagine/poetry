{"author":"梅尧臣","id":57880,"strains":["平仄仄仄平仄仄，平仄仄仄平平平。","仄○平平仄平仄，仄仄平平仄仄平。","○平仄仄仄平仄，仄平仄仄平○平。","平平仄平○仄仄，仄仄仄仄平平仄。","仄平仄仄○仄平，仄仄平平平平仄。","平平仄仄平仄平，平仄平平○平仄。","平平仄○平仄平，仄仄平平○○仄。","仄平仄仄仄仄仄，○平仄仄平平仄。","平平仄○平仄平，平仄平平平仄仄。","平平平仄平仄平，平仄平平平仄仄。","仄○仄平仄仄○，仄仄平仄○平平。","平○仄平仄平仄，平仄仄平○仄平。","仄平仄仄仄仄○，平仄○仄平平○。","平平仄○仄○仄，平仄仄仄平平平。","○○仄平仄仄仄，仄仄仄平平仄仄。","平○平仄仄平平，仄仄平平○仄仄。","平平仄仄仄平○，仄仄平○仄平仄。","仄平仄仄平平平，仄仄平平平仄仄。"],"paragraphs":["溪上枕部龙卵石，蕲匠簟制蛇皮纹。","客从东方一持赠，竹色蒸青石抱云。","磨沙斵骨自含润，饱霜吊节无留尘。","京师贵豪空有力，六月耐此炎蒸剧。","旱风赤日吹热来，大厦高檐任雕饰。","头颅汗匝无富贫，虽有颁冰论官职。","官高职重冰则多，日永冰消难更得。","唯公扫室施枕簟，迎凉自感东方客。","东方客应非俗昏，能使贤人心体适。","贤人何以偏伏人，天下才名方赫赫。","我吟困穷不可听，昼夜蚊蚋苍蝇声。","蝇如远鸡耳初感，蚊若隠雷空际鸣。","葛厨顶绽屋蝎堕，菅席中裂麻经横。","平生赋分只煎炒，安有禄玉琉璃清。","犹胜昔年杜子美，老走耒阳牛炙死。","因思杨恽废时言，但愿人生行乐尔。","公今事业在朝廷，去就尤当慎终始。","待公睡足秋风来，去奉高谈挥麈尾。"],"title":"次韵和永叔石枕与笛竹簟"}
