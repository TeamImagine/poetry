{"author":"李昉","id":902,"strains":["仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["苍翠一丛湘岸色，问僧求得不嫌多。","重移砌畔新栽石，旋𣃁庭中旧种莎。","诱引吟情终不尽，装添野景更无过。","明年新笋成林后，袅袅长竿拂树柯。"],"title":"齿疾未平灸疮正作新诗又至奇韵难当暗忍呻吟强思酬和别披小简盖念短才更竭病怀甘输降款  其一"}
