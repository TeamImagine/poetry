{"author":"鲍溶","id":19091,"strains":["平平仄○仄仄平，平平仄平○仄平。","仄平平平仄仄仄，仄仄仄仄平平○。","平平仄仄平平仄，仄仄平平○仄仄。","仄平仄仄仄仄平，平平仄仄平平平。","仄平○○平仄○，仄仄平平平仄仄。","平仄○平仄仄平，平平仄仄○平仄。","仄平平平仄仄平，仄仄平仄平○○。","平平仄○仄仄仄，平仄仄仄平平平。","仄平仄平仄平仄，仄平仄仄平仄仄。","仄仄平平平○平，平平仄仄平仄仄。","平平仄仄平平平，○仄仄平平仄平。","○平仄仄仄平仄，仄仄平仄○平平。","仄平○仄仄仄仄，仄平仄仄平平仄。"],"paragraphs":["东方暮空海面平，骊龙弄珠烧月明。","海人惊窥水底火，百宝错落随龙行。","浮心一夜生奸见，月质龙躯看几遍。","擘波下去忘此身，迢迢谓海无灵神。","海宫正当龙睡重，昨夜孤光今得弄。","河伯空忧水府贫，天吴不敢相惊动。","一团冰容掌上清，四面人入光中行。","腾华乍摇白日影，铜镜万古羞为灵。","海边老翁怨狂子，抱珠哭向无底水。","一富何须龙颔前，千金几葬鱼腹里。","鳞虫变化为阴阳，填海破山无景光。","拊心髣髴失珠意，此土为尔离农桑。","饮风衣日亦饱煖，老翁掷却荆鸡卵。"],"title":"采珠行"}
