{"author":"陆游","id":42034,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄仄平仄，平仄平平仄仄平。"],"paragraphs":["忆自梁州入剑门，关山无处不消魂。","亚松托宿逢秋雨，小柏经行听晓猿。","当日只知悲客路，归来终亦老江村。","吾儿生晚那知此，聊对青灯与细论。"],"title":"夜与子遹说蜀道因作长句示之"}
