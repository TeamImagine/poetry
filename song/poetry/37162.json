{"author":"陆游","id":37162,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["闭门无事不胜闲，心境超然一室宽。","香岫火深生细霭，砚池风过起微澜。","睡余但欲依书几，坐久还思弄钓竿。","扰扰平生成底事，镜湖归隐老黄冠。"],"title":"题斋壁二首  其一"}
