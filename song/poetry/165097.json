{"author":"罗升","id":165097,"strains":["平仄平仄平，平仄平仄平。","平平仄仄平，仄仄平仄平。","○平平仄○，平仄平平平。","平平仄平仄，仄仄平仄平。","平平仄平仄，○仄平仄平。","平平仄平仄，平仄仄仄○。","仄平仄平仄，仄仄平仄平。","平○仄仄平，仄○仄平平。"],"paragraphs":["威凤翔九天，栖息惟十洲。","胡为落世人，下与鸡鹜游。","吟仙霄汉间，清夜瑶琴秋。","余音遇风至，不可言语求。","黄尘隔辰晤，回首生暮愁。","櫜弓定何日，春驭已莫留。","柳营岂云远，邈若青海头。","何当踏月来，羽衣啸黄楼。"],"title":"次韵严叔贤见寄"}
