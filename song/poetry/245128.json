{"author":"释士珪","id":245128,"strains":["平平仄仄，仄仄平平。","平仄仄平，平平仄仄。","平仄仄平○仄，平仄？平仄平。","仄平仄平仄平平，○○平仄。","平仄仄平仄平仄，仄仄平平。","仄仄仄仄仄仄仄平仄平，仄仄仄仄平仄平平仄仄。","仄仄仄仄，仄仄平○。","仄仄平平，仄仄平仄。","仄仄平仄，平仄仄平。","平仄平平，平仄仄仄。","仄仄平平○平仄，仄仄平仄仄仄○平。","仄平○仄○，仄平平仄○仄？仄。","仄平平仄，仄仄平平。","仄仄○平，仄平仄仄。"],"paragraphs":["尘融法界，念尽毗卢。","千眼顿开，纤尘不立。","游戏宝明空海，超越菩提觉场。","善财入楼阁之门，重重无尽。","居士供蒲塞之馔，种种庄严。","以上妙饮食供养为法门，以广大愿心总持为佛事。","一一摄入，一一交参。","一一圆融，一一周遍。","理事平等，真俗混融。","凡圣同源，因果不二。","直得文殊骑狮子，入普贤鼻孔里藏身。","普贤骑象王，入文殊眼睛里瞌睡。","释迦弥勒，掩耳偷铃。","势至观音，抱赃叫屈。"],"title":"偈十六首  其一一"}
