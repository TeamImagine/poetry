{"author":"曾巩","id":173738,"strains":["○平仄○仄，仄仄仄平平。","○仄平仄平，仄仄仄仄平。","仄仄平仄仄，平平仄平平。","平平平平○，○仄平平○。","平平仄平平，仄○仄仄平。","仄平仄仄平，仄仄平仄平。","平平仄○仄，仄仄仄○平。","平平仄平平，仄仄仄仄平。","平平平仄平，平仄仄仄平。","平平仄平平，平平仄平平。","仄○仄○仄，仄平仄平平。","仄仄仄仄仄，平平仄平平。","仄○仄○仄，仄平仄平平。","平平平平平，仄仄仄仄平。","仄○仄○仄，平平仄平平。","仄平仄○平，仄平仄平平。","平平仄○○，仄仄仄仄平。","仄平○平平，平○平平平。","仄平平平平，仄仄仄仄平。","平平仄平平，仄○仄平平。","平○仄平平，仄○仄平平。"],"paragraphs":["横江舍轻楫，对面见青山。","行尽车马尘，豁见水石寰。","地气方以洁，崖声落潺潺。","虽为千家县，正在清华间。","风烟凛人心，世虑自可删。","况无讼诉嚣，得有觞咏闲。","常疑此中吏，白首岂思还。","人情贵公卿，烨烨就玉班。","光华虽一时，忧悸或满颜。","鸡鸣已争驰，骅骝振镳镮。","岂如此中吏，日高未开关。","一不谨所守，名声别妖奸。","岂如此中吏，一官老无瘝。","愔愔谋谟消，汩汩气象孱。","岂如此中吏，明心慑强顽。","况云此中居，一亭众峰环。","崖声梦犹闻，谷秀坐可攀。","倚天巉岩姿，青苍云斒斓。","对之精神恬，可谢世网艰。","人生慕虚荣，敛收意常悭。","诚思此忧愉，自应喜榛菅。"],"title":"靖安县幽谷亭"}
