{"author":"苏轼","id":194661,"strains":["仄平仄平平，仄仄仄平仄。","平○仄仄仄，仄仄仄仄仄。","仄平仄平平，仄仄仄平仄。","仄平仄平仄，仄仄仄平仄。","平平仄平平，仄仄仄平仄。","平平仄仄仄，○仄平平仄。"],"paragraphs":["众禽事纷争，野雁独闲洁。","徐行意自得，俯仰若有节。","我衰寄江湖，老伴杂鹅鸭。","作书问陈子，晓景画苕霅。","依依聚圆沙，稍稍动斜月。","先鸣独鼓翅，吹乱芦花雪。"],"title":"高邮陈直躬处士画雁二首  其二"}
