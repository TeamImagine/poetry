{"author":"方回","id":149758,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["漆园老子蝶魂飞，缑氏仙人鹤驭归。","往事何凭烟漠漠，余生几度雪霏霏。","早容身厕三千列，偶许年过七十稀。","籍湜叛韩吾岂敢，平生不惯食言肥。"],"title":"戴帅初赋道人萧了空坐逝出神事借韵"}
