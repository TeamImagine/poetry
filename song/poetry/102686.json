{"author":"真德秀","id":102686,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["二十年前忝旧游，论交今日始从头。","我如潦尽寒潭水，君似天空明月秋。","夜雨几时重话旧，故山闻早共归休。","临岐赠别无他祝，莫忘邹陈为国忧。"],"title":"别汤升伯"}
