{"author":"晁公溯","id":20966,"strains":["仄平平平平，仄仄仄仄平。","仄平○平平，平仄平平平。","平仄仄平平，仄仄仄仄平。","平平仄平仄，仄仄仄仄平。","仄平仄○○，仄仄仄平平。","平平仄仄○，仄仄平仄平。","○○○仄平，仄○平仄平。","仄仄平平仄，仄平仄○平。","仄平平仄○，平仄平○平。","仄平仄仄平，仄仄仄仄○。","平平仄仄平，仄仄仄○平。","仄仄仄○仄，仄仄平平平。"],"paragraphs":["近时文章衰，浅陋亦可怜。","走趋王公门，书记争翩翩。","开读令人惭，语吃意莫宣。","今晨忽惊喜，赠我手一编。","笔端吐虹霓，直上欲干天。","樊南甲乙中，乃有猗那篇。","如听正始音，复回元祐年。","借问安能尔，气刚得其全。","用为良有司，吾实无间然。","要知取士公，考阅外已传。","何由置汉朝，直柄遂当权。","伏阁日论事，不减阳城贤。"],"title":"杨承父与予同在别试所聊戏之奉简"}
