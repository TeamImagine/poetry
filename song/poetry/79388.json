{"author":"欧阳修","id":79388,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["曲栏高柳拂层檐，却忆初栽映碧潭。","人昔共游今孰在，树犹如此我何堪。","壮心无复身从老，世事都销酒半酣。","后日更来知有几，攀条莫惜驻征骖。"],"title":"去思堂手植双柳今已成阴因而有感"}
