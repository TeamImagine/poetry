{"author":"邵雍","id":124165,"strains":["平仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄平平平仄平，仄平仄仄仄平平。","平平仄仄仄平仄，仄仄平平仄仄平。"],"paragraphs":["无限高贤抑壮图，登临不用起长吁。","山川千古战争后，冠剑百年零落余。","浪把功名为己任，那知富贵岂人谟。","丹青曲尽世间妙，写得凭栏意思无。"],"title":"秋日登崇德阁二首  其一"}
