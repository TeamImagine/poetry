{"author":"张侃","id":118682,"strains":["仄平仄仄仄平平，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["世人大半爱渔樵，不道渔樵心志凋。","漫钓溪鱼临月夕，每沽村酒怕霜朝。","檀栾男女衣蓝缕，澹泊生涯舟荡摇。","偷得片时相对语，从头至尾尽无聊。"],"title":"题萧照渔樵对语图"}
