{"author":"董嗣杲","id":154439,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["迎面苍峦泼黛浓，几番回首想行踪。","白云拥海文殊阁，老水屯烟圣治峰。","方别衲僧谈梦寐，又逢羽士接从容。","明朝还踏青虚路，重掬神泉听乱钟。"],"title":"回至兴国宫望天池一簇云气中因杨道士留有赋"}
