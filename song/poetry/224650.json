{"author":"洪刍","id":224650,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["地偏袖舞长沙窄，心远胸通梦泽宽。","遽失比邻秋屋静，稍亲灯火夜窗寒。","乘云妙在思黄鹤，写韵遥知有彩鸾。","四海弟兄倾意气，鸿妻莱妇有余欢。"],"title":"次韵阅道见贻"}
