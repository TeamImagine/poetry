{"author":"刘克庄","id":111412,"strains":["仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["历历向时游览处，重来年已迫桑榆。","大衾尚欲同林下，华表安知忽路隅。","自古曾悲摘瓜蔓，即今不共插茱萸。","人生患不高年尔，到得年高万感俱。"],"title":"九日登辟支岩过丁元晖给事墓及仲弟新阡二首  其二"}
