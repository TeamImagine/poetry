{"author":"陶梦桂","id":104859,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["而翁吉德怕人知，天与良孙一似之。","自分随缘栖矮室，何曾弄巧蹈危机。","人生怀抱祇平易，天下道涂皆坦夷。","此语莫书堂上壁，客来徒说是和非。"],"title":"题涂季儒愚安堂"}
