{"author":"陆游","id":34988,"strains":["仄仄平仄平，○仄仄平仄。","○○仄仄仄，仄平仄平仄。","○仄仄平平，○仄仄平仄。","仄仄平仄仄，○○仄平仄。","仄○平仄仄，仄仄平仄仄。","仄平仄仄仄，平仄平仄仄。","仄平平仄仄，仄仄仄仄○。","仄平仄仄平，平平平仄仄。"],"paragraphs":["漫漫荞麦花，如雪覆平野。","离离豆子荚，数枝忽堪把。","颇忆故乡时，屏迹谢车马。","水宿依蟹舍，泥行没牛骻。","作劳归薄暮，浊酒倾老瓦。","缕飞绿鲫脍，花簇頳鲤鲊。","弃官虽未决，世念亦已且。","浩歌续楚狂，幽怀欣独写。"],"title":"秋郊有怀四首  其一"}
