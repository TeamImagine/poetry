{"author":"王揆","id":79996,"strains":["平仄平仄平，○平仄○仄。","平平平仄平，平仄仄平仄。","平仄平仄平，平平仄平仄。","仄平平仄平，平仄平平仄。","平平平仄平，平仄平平仄。","平仄平平仄，平平仄仄仄。","平仄仄平仄，仄仄平平仄。","○仄仄仄○，仄平仄平仄。","平平仄平仄，○仄仄仄仄。","平仄平仄平，仄仄仄平仄。","平平仄平○，仄平○仄仄。","平仄仄仄仄，仄平平仄仄。","平平仄仄平，仄平平仄仄。"],"paragraphs":["湖外风物奇，长沙信难续。","衡峰排古青，湘水湛寒绿。","舟檝通大江，车轮会平陆。","昔贤官是邦，仁泽流丰沃。","今贤官是邦，刳啖人脂肉。","怀昔甘棠化，伤今猛虎毒。","然此一邦内，所乐人才六。","漕与二宪僚，守连两通属。","高堂日成会，深夜继以烛。","帏幕皆绮纨，器皿尽金玉。","歌喉若珠累，舞腰如素束。","千态与万状，六官懽不足。","因成快活诗，荐之尧舜目。"],"title":"六快活诗"}
