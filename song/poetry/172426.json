{"author":"吴山","id":172426,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["一年荒宿敬亭岚，世路如今亦颇谙。","鸦带夕阳来舍北，雁传秋信到江南。","王曾素志非温饱，毛义微名为旨甘。","料得倚门凝望切，东风何日拥归骖。"],"title":"宣城倅馆"}
