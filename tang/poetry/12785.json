{"author":"卢照邻","id":12785,"strains":["仄仄平○仄，○○仄平仄。","仄仄仄平平，平平平仄仄。","○平仄仄仄，仄仄○平○。","仄仄仄○平，平平仄平仄。","仄仄平平仄，平平仄平○。","仄仄○仄平，平平仄平仄。","仄仄仄平仄，平平平仄仄。","平平仄仄平，平平仄平仄。"],"paragraphs":["四序周缇籥，三正纪璿耀。","绿野变初黄，旸山开晓眺。","中天擢露掌，匝地分星徼。","汉寝眷遗灵，秦江想余吊。","蚁泛青田酌，莺歌紫芝调。","柳色摇岁华，冰文荡春照。","远迹谢群动，高情符众妙。","兰游澹未归，倾光下岩窈。"],"title":"七日登乐游故墓"}
