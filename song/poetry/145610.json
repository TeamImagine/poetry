{"author":"王应麟","id":145610,"strains":["平仄仄仄○，仄○仄仄平。","仄仄仄仄仄，仄仄平仄平。","平平仄仄平，仄仄平平平。","仄仄仄仄仄，仄仄○仄○。","仄平仄仄平，仄平仄仄平。","仄平仄仄仄，仄仄仄平平。","仄仄仄平平，仄○仄仄平。","仄仄仄平仄，平平仄平平。","平平仄平仄，仄仄仄平○。","○平仄○仄，平仄平平平。","平仄仄平仄，平平平仄平。","平仄仄平平，仄仄仄平○。","平○仄仄仄，仄仄仄平平。","平平仄平仄，平平○平平。","仄仄仄仄仄，仄仄○○平。","仄平平仄仄，平○仄平平。"],"paragraphs":["天柱不可折，柱折不可撑。","九鼎不可覆，鼎覆人莫扛。","袁公烈丈夫，独立东南方。","欲以一己力，代国相颉颃。","适遭宋祚移，耻为不义戕。","奋然抱志起，誓欲扫搀枪。","拔剑突前麾，手回日月光。","敌势愈猖獗，山摧失忠良。","呜呼绝伦志，不得骋才长。","妻孥悉从溺，枯骨谁为襄。","忠烈动天地，游魂为国殇。","山水倍堪悲，抱恨彻穹苍。","穹苍幸一息，庶几纪星霜。","西风白杨路，哀猿号崇冈。","解剑挂墓柏，泣下沾衣裳。","惜哉时不利，抽毫述悲伤。"],"title":"鳖山"}
