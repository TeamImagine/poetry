{"author":"赵文","id":158596,"strains":["平○仄平仄，仄仄仄仄平。","仄平仄平仄，平仄平仄○平仄。","平平平仄平仄仄，仄平仄仄仄仄平。","仄仄○仄仄，仄仄仄仄平○平。","平平仄仄平仄仄，平仄仄仄平○平。","平平仄平仄仄仄，平○仄仄仄仄平。","平仄仄仄平仄○，仄仄仄仄平○平。","平平仄平仄平仄平仄，仄仄仄仄○平平。"],"paragraphs":["云间有双雁，弋者欲炙之。","雁飞向南去，虽有矰{矢敫}将安施。","山川悠远霜霰苦，可怜宿食不得时。","一雁中道死，一雁忍痛鸣且飞。","黄云落日天地瘦，惟有影与形相随。","归来故巢亦已毁，朝吟夕怨欲诉谁。","千古万古多别离，唯有死者何当归。","呜呼物生有情盍俱死，莫令后死空鸣悲。"],"title":"双雁吟"}
