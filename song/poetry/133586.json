{"author":"卫宗武","id":133586,"strains":["仄仄○仄平，仄平仄仄平。","平仄仄仄平，○○仄仄平。","仄○平仄仄，仄仄平○平。","仄平仄平平，平仄平平平。","仄仄平仄○，仄仄○○平。","仄仄仄仄仄，○仄○仄○。","平仄平仄○，平平仄○平。","仄平仄○平，仄平仄仄平。","仄平仄仄平，仄仄平○平。","平平仄○仄，平平○平平。","仄○仄仄仄，平仄○仄平。"],"paragraphs":["我祖藏北山，昔尝产紫芝。","庵以此得名，且将二百期。","耳闻非目接，至老心犹疑。","一朝地阐灵，枯槁生神奇。","晔晔根干间，挺秀分三枝。","采者不善护，犹惜其一遗。","移置盆盎中，赪黄互相辉。","岂殊子闻韶，不图乐至斯。","第嗟鲁获麟，所出非其时。","吾年已如此，斯祥将奚为。","独思避世士，商岭其在兹。"],"title":"甲申过北山高祖大夫坟庵见盆芝"}
