{"author":"胡寅","id":11959,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["的皪凝情开自迟，风亭微馥许君知。","直须藉草倾松叶，绝胜登楼唱竹枝。","韩寿香囊难取似，何郎粉面且随宜。","岂知万颗垂黄实，擢秀前村夜雪时。"],"title":"冬至前半月赴季父梅花之集与韩蒲向宪唐干诸人唱和十首  其九"}
