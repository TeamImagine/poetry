{"author":"释广闻","id":118027,"strains":["○平平平平平，○平仄仄。","仄仄仄平平仄，仄仄○○。","仄仄平○，仄仄仄仄平平平。","仄仄平仄，平仄仄仄仄仄平。","○○仄仄平，仄仄仄仄。","平仄平平仄，仄平仄平。","仄仄仄仄仄，仄仄○平。","仄仄仄仄仄，○平仄平。","平平仄仄仄仄，○仄平平平，仄平平○○平平平。"],"paragraphs":["闻薰风南来时，和赃捉获。","向树倒藤枯处，覆水难收。","勘破元禅，楪子饤底青虾蟆。","脱得圆悟，胸次用底活马骝。","横三尺竹篦，气索列祖。","翻四河雄辩，贯通九流。","薄四海内外，罔不中伤。","旷百世上下，其谁与俦。","区区作是说者，如一尘之微，又何能重轻乎山丘。"],"title":"大慧佛日禅师赞"}
