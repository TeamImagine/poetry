{"author":"柳宗元","id":10636,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["手种黄柑二百株，春来新叶遍城隅。","方同楚客怜皇树，不学荆州利木奴。","几岁开花闻喷雪，何人摘实见垂珠。","若教坐待成林日，滋味还堪养老夫。"],"title":"柳州城西北隅种柑树"}
