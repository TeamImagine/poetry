{"author":"李流谦","id":30634,"strains":["仄平○平仄平仄，仄仄平平平仄仄。","平○平平仄平平，仄平仄仄平平仄。","平平仄仄仄平仄，平平仄仄○仄仄。","平平○平仄仄仄，仄仄仄仄仄仄仄。","仄○平平仄平仄，仄仄平平平仄仄。","仄平仄○平仄仄，○仄仄平仄平仄。","○○平仄仄○仄，仄仄平○○平仄。","平平仄仄仄仄仄，仄仄平平仄平仄。","平仄仄仄○仄平，○○仄平仄仄仄。","○○仄平仄平仄，仄○○○仄平仄。","平平仄平仄仄仄，平平仄平平平仄。","平平平仄平仄仄，仄仄平平仄平仄。","平平平平仄○仄，○○平平○仄仄。"],"paragraphs":["北风号霜脱群木，送客东门车万轴。","城中人家作儿啼，若为四角生华毂。","公今未上九天上，身虽去此犹在蜀。","边头张颐万虎兕，一食不饱吼振谷。","况闻天骄屡窥瞰，往往危机生隠伏。","欲宽九重宵旰念，分付若人一夔足。","钱如流水粟如雨，指顾之间叹神速。","公方揽辔使一道，百吏毛寒颈仍缩。","隳者振职污者澄，如临鬼神不敢渎。","峩冠置之一堂上，不劳折棰四夷服。","天生此材必此用，楩楠本为渠渠屋。","孤生蒙庇逾岁月，况复鸰原辱甄录。","明年春风二三月，更看枯根回寸绿。"],"title":"送王总卿"}
