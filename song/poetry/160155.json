{"author":"林景熙","id":160155,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["龙迎葱珮出珠宫，镜水凉生碧树中。","崖裂千寻根到海，剑悬七尺气横空。","昼闲谩写琴三叠，晓发犹余鼓一通。","猿鹤无期云自在，人间何更有空同。"],"title":"次王修竹监簿送羽士过龙瑞宫"}
