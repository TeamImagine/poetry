{"author":"王洋","id":251260,"strains":["平平平平○平○，仄仄平○仄平仄。","仄平仄仄仄仄平，平仄平平仄平仄。","平平仄仄平仄○，仄仄仄仄平平平。","平平仄○仄仄仄，平仄平仄平平平。","平平平平平仄仄，仄仄仄平○仄仄。","仄平○仄仄平平，仄仄仄平平仄仄。","平平平仄○平平，仄仄平平平仄平。","仄平仄○平平仄，仄仄平平仄仄平。"],"paragraphs":["朱弦之琴三人叹，此曲宜传广陵散。","要知太上乃忘情，山上婴儿是雷电。","情钟我辈才力中，路傍野草年年丰。","原头火烧去不尽，天外春意来无穷。","西方真人言可恃，爱断有情如爱子。","暮年收足欲依僧，一钵一缾聊止止。","西台仙客传风流，细说闲情宽我愁。","此身已分松窗下，衲被无人自{衤盍}头。"],"title":"陈长卿以诗见别依韵"}
