{"author":"陆游","id":39767,"strains":["仄平○平平，平平○平平。","○○平仄○，仄仄平仄平。","○平平○○，仄平仄平平。","○仄仄仄仄，仄平仄仄平。","仄○○○平，仄仄平平平。","平仄仄平仄，仄仄仄仄平。","仄○仄仄平，○仄平仄平。","平仄仄仄仄，仄仄○平平。","平平平○平，仄仄仄平平。","仄仄平仄仄，平仄仄仄○。"],"paragraphs":["雪声如飞沙，风声如翻涛。","三更天地暗，雪急风愈豪。","颇疑虚空中，鬼神战方鏖。","胜负要一决，利兵未肯櫜。","我如堕重围，百计无由逃。","僵缩不能寐，坐起拥故袍。","自叹老益贫，庭草常不薅。","惟酒不惮费，贷券如山高。","园蔬甘且柔，味不减豚羔。","醉此风雪夕，聊慰抱瓮劳。"],"title":"雪夜"}
