{"author":"陈普","id":161506,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["安得茅茨美化流，弦歌多著武城游。","文章久矣经天地，孝悌非徒淑党州。","惟有命焉轲不谓，贫非病也宪何羞。","曼相能使人相类，莫信诗人浪诉愁。"],"title":"和开元余兄儒术悮身  其一"}
