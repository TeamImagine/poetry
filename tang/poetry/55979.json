{"author":"李白","id":55979,"strains":["仄平平仄○平平，仄仄○平仄仄平。","仄平仄仄平平仄，仄仄平平仄仄平。","平平仄仄平平仄，○仄○平仄仄平。","仄仄仄○平仄仄，平平○仄仄平平。"],"paragraphs":["宛溪霜夜听猿愁，去国长为不系舟。","独怜一雁飞南海，却羡双溪解北流。","高人屡解陈蕃榻，过客难登谢朓楼。","此处别离同落叶，朝朝分散敬亭秋。"],"title":"寄崔侍御"}
