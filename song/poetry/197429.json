{"author":"苏辙","id":197429,"strains":["平平仄平仄，仄仄仄仄平。","○平仄仄仄，仄仄○仄○。","仄○仄仄仄，仄仄平○平。","仄平仄仄仄，○仄平平平。","仄仄仄平仄，平平仄平平。","仄平平仄平，平仄仄仄平。","平平平平仄，平仄仄仄平。","仄平平平平，仄仄仄仄平。","○平仄平仄，仄仄平平平。","仄平仄平仄，仄仄○平平。","仄○平仄平，仄仄仄仄平。","仄仄仄平仄，仄仄平平○。","平平仄平仄，平仄仄仄平。","仄○仄仄仄，平平仄平○。","平平○仄仄，平平平平平。","平仄仄仄平，仄仄仄平平。","仄仄平仄平，仄仄仄仄平。","仄仄仄平仄，仄平仄平平。"],"paragraphs":["秋晴卷流潦，古汴日向干。","扁舟久不解，畏此行路难。","此行亦不远，世故方如山。","我持一寸刃，巉绝何由刊。","念昔各年少，松筠閟南轩。","闭门书史丛，开口治乱根。","文章风云起，胸胆渤澥宽。","不知身安危，俯仰道所存。","横流一倾溃，万类争崩奔。","孔融汉儒者，本自轻曹瞒。","誓将贫贱身，一悟世俗昏。","岂意十年内，日夜增涛澜。","生民竟憔悴，游宦岂复安。","水深火益热，人知蹈忧患。","甄丰且自叛，刘歆苟盘桓。","而况我与兄，饱食顾依然。","上愿天地仁，止此祸乱源。","岁月一徂逝，尚能反丘园。"],"title":"初发彭城有感寄子瞻"}
