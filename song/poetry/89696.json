{"author":"王翥","id":89696,"strains":["仄仄平平仄，平平仄仄平。","平平○仄仄，仄仄仄平平。","仄仄仄○仄，平平○仄平。","平平平仄仄，仄仄仄○○。","平仄平平仄，平平○仄平。","平○平仄仄，仄仄仄平平。","平仄平平○，平平仄仄平。","仄仄平仄仄，平仄仄平平。"],"paragraphs":["社稷疲奔命，乾坤服至诚。","扶持三蜀在，出入两朝荣。","豕犬有遗恨，麒麟空复情。","家声隤已尽，国法用犹轻。","成季翻无后，花卿浪得名。","门庭黄鸟语，几杖绿苔生。","威福何偏重，精神恐不平。","庶几蒙世立，凡百慎持盈。"],"title":"吴宣抚故宅"}
