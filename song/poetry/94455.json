{"author":"度正","id":94455,"strains":["仄平仄○○，仄仄仄仄仄。","仄仄仄平○，仄仄仄仄仄。","平平平仄平，平仄平仄仄。","平仄仄平平，平仄仄平仄。","○仄仄仄仄，仄仄仄平○。","仄仄仄仄仄，○仄平仄仄。","平平仄平平，仄仄仄平仄。"],"paragraphs":["少时见敲搒，濈濈背欲汗。","及壮事州县，稍稍觉不惮。","由来祇一心，今昔非异见。","君子远庖厨，夫岂恶刍豢。","长恐恶念熟，此道出无间。","是隠乃在我，扁榜安用办。","君侯退归来，此意却无限。"],"title":"赋张袁州隠斋三首  其二"}
