{"author":"刘希夷","id":34345,"strains":["平平平平仄，平仄仄平平。","平○仄平仄，仄仄仄平平。","平平平平仄，平平仄平平。","平仄仄平仄，仄平平平平。","○仄平仄仄，平平仄平平。","平○平平仄，平平平仄平。","平平平平仄，仄平平仄平。","平平仄仄○，○仄仄平平。"],"paragraphs":["巫山幽阴地，神女艳阳年。","襄王伺容色，落日望悠然。","归来高唐夜，金釭焰青烟。","颓想卧瑶席，梦魂何翩翩。","摇落殊未已，荣华倏徂迁。","愁思潇湘浦，悲凉云梦田。","猿啼秋风夜，雁飞明月天。","巴歌不可听，听此益潺湲。"],"title":"巫山怀古"}
