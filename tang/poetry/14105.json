{"author":"元稹","id":14105,"strains":["仄仄仄平仄，仄仄仄平仄。","仄仄仄仄○，○平仄○仄。","平平平仄○，仄仄平平仄。","平仄平仄平，平平○平仄。","仄仄仄平平，平○仄平仄。","仄○平平仄，仄仄平仄仄。","平平仄仄仄，仄仄○仄仄。","平仄仄平平，平平仄○仄。","仄平平平仄，仄仄平平仄。","仄平仄○平，仄仄仄平仄。","○仄仄仄平，仄仄平平仄。","仄仄仄仄平，仄平平仄仄。"],"paragraphs":["竹部竹山近，岁伐竹山竹。","伐竹岁亦深，深林隔深谷。","朝朝冰雪行，夜夜豺狼宿。","科首霜断蓬，枯形烧余木。","一束十余茎，千钱百余束。","得钱盈千百，得粟盈斗斛。","归来不买食，父子分半菽。","持此欲何为，官家岁输促。","我来荆门掾，寓食公堂肉。","岂惟遍妻孥，亦以及僮仆。","分尔有限资，饱我无端腹。","愧尔不复言，尔生何太蹙。"],"title":"竹部"}
