{"author":"苏轼","id":194187,"strains":["仄平仄平仄平仄，仄平仄仄平○仄。","仄平平○仄平平，仄仄平平平仄仄。","仄仄平平平仄仄，仄仄平平仄平仄。","平平平仄仄仄平，仄仄平平平仄仄。","仄平仄平平仄仄，仄仄平平○仄仄。","仄○平仄仄平平，平仄仄平平○仄。","仄平平仄○仄仄，仄仄平平仄仄仄。","平平平仄仄平平，仄仄仄平○仄仄。"],"paragraphs":["蔓菁宿根已生叶，韭芽戴土拳如蕨。","烂蒸香荠白鱼肥，碎点青蒿凉餠滑。","宿酒初消春睡起，细履幽畦掇芳辣。","茵陈甘菊不负渠，鲙缕堆盘纤手抹。","北方苦寒今未已，雪底波棱如铁甲。","岂如吾蜀富冬蔬，霜叶露芽寒更茁。","久抛松菊犹细事，苦笋江豚那忍说。","明年投劾径须归，莫待齿摇并发脱。"],"title":"春菜"}
