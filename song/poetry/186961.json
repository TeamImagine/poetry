{"author":"刘摰","id":186961,"strains":["仄平平平仄平仄，平○仄仄平平平。","仄平平仄仄平仄，平仄仄平平○平。","仄平仄仄仄仄仄，仄仄仄仄平平平。","仄仄仄仄仄○仄，仄仄仄仄平平平。","平平仄平仄仄仄，仄仄仄仄平仄平。","平平○仄仄平仄，仄仄仄仄平仄平。","仄平仄平仄仄仄，平平仄仄平平平。","平平平○仄仄仄，仄仄○仄平平平。","仄○仄仄仄仄仄，○仄仄平○仄平。"],"paragraphs":["万山逶迤起彭泽，齐驱拥立江东隅。","水西平地旷千里，惟此一峰高且孤。","气严势峭郁独立，意不与彼为朋徒。","夹水对峙寡当众，众色愧惨惊顽麤。","天公结融若有意，以此壮我淮甸无。","青天长剑倚千丈，碧玉大笋巍一株。","古今画工昩好恶，峨眉雁荡争为图。","方言讹传楚俗鬼，立庙更以孤为姑。","我行不暇谕父老，正是北风吹舳舻。"],"title":"小孤山"}
