{"author":"项安世","id":53445,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["听说邕州暂驻航，有金如粟马如羊。","五千里地通中国，四十三州控大荒。","武事建时文未丧，化风宣处教无方。","朝家学校通南越，庆历诸公未易量。"],"title":"送邕州高教授二首  其一"}
