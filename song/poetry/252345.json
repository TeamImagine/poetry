{"author":"郑刚中","id":252345,"strains":["仄仄平平仄仄平，平平仄仄仄平仄。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["漂泊初时尚念乡，如今意定已都忘。","小窗积雨韦编润，慢火薰笼药裹香。","正要门前蛛结网，何妨篱上蚁成行。","山前春雨非常好，出钵应须饱十方。"],"title":"久雨"}
