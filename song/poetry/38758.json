{"author":"陆游","id":38758,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["披衣清晓倚阑干，龟屋裁成二寸冠。","盆桧雨余抽嫩绿，研池风过起微澜。","爱书自笑心常在，去死悬知日尚宽。","回视前修似无愧，不教一字入长安。"],"title":"初夏野兴三首  其二"}
