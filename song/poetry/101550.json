{"author":"赵抃","id":101550,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["四十惊霜入鬓新，道光休叹守官贫。","荣涂渐快青云步，宠禄方酬白首亲。","此日文词夸世俗，异时才术济吾民。","功名立去何忧晚，要得相期到古人。"],"title":"次韵孙直言书怀"}
