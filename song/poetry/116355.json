{"author":"刘克庄","id":116355,"strains":["平平仄平仄平仄，仄平仄仄仄平仄。","平仄平平仄仄平，仄平平仄平平仄。","仄平仄平平仄仄，○平平仄平平仄。","仄平仄仄平平平，平平仄仄平仄仄。","平仄○平仄仄仄，平仄仄仄仄平仄。","平平仄仄平仄平，仄仄平○仄平仄。"],"paragraphs":["花奴一双鬓垂耳，绿绳夜汲露桃蘂。","青桂寒烟湿不飞，玉龙呵暖红薇水。","翠靴踏云云帖妥，燕钗微卸香丝鬌。","小莲夹拥真天人，红梅犯雪欹一朵。","鸾锦屏风画水月，䴔{青鸟}抱颈唼兰叶。","刘郎散尽金餠归，笑引香绡护痴蝶。"],"title":"赵昭仪春浴行"}
