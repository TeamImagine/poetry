{"author":"张耒","id":216069,"strains":["平○平平仄仄平，仄○平平平仄平。","平平仄仄平仄平，○仄平平平仄平平平。","平仄仄平仄平仄，仄仄平平平仄○。","仄平仄仄仄仄仄，○平平仄平仄○。","仄平平平○仄平，仄○仄仄平仄平。","平仄○平仄平仄，仄平仄仄平平平。"],"paragraphs":["头如翔鸾月颊光，背如安舆凫臆方。","心知不载田舍郎，犹带开元天子红袍香。","韩干写时国无事，绿树阴低春昼长。","两髯执辔俨在傍，如瞻驰道黄屋张。","北风扬尘燕贼狂，厩中万马归范阳。","天子乘骡蜀山路，满川苜蓿为谁芳。"],"title":"题韩干马图"}
