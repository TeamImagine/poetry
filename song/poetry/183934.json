{"author":"刘攽","id":183934,"strains":["仄平平仄仄，仄仄仄平○。","仄仄平平仄，平平仄仄平。","仄平○仄仄，仄仄仄平平。","平仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平○。","仄仄平平仄，平○仄仄平。","仄平平仄仄，○仄仄平平。","○仄平平○，平平仄仄平。"],"paragraphs":["一旬天再雨，惠泽夜来深。","震发雷霆事，荣华卉木心。","问年如隔并，阅日屡辛壬。","安水江千里，良田亩一金。","劭农非有术，望岁忽为霖。","雊雉依青陇，跳鱼出废涔。","梦成池上作，喜见洛生吟。","破敌联飞镞，高张信雅琴。","绪风开昼色，迟日媚花阴。","更有资清兴，连峰映碧浔。"],"title":"酬范判官喜雨"}
