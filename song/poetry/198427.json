{"author":"苏辙","id":198427,"strains":["仄平仄平平○仄，平平仄仄仄仄仄。","仄仄平平仄平仄，平平仄平仄○仄。","平平仄仄仄仄仄，仄仄平平仄平仄。","平○仄○仄平仄，仄仄仄仄平仄仄。","平平仄○仄仄平，仄仄平○○仄仄。","仄平仄仄仄平○，仄平仄仄平○仄。","平平仄仄平仄平，○仄平平仄○仄。","平平仄平仄平仄，平仄平平平仄仄。","○仄仄仄仄仄平，○平仄仄仄平仄。","仄平○仄平仄仄，仄仄平平仄○仄。","仄○仄仄仄仄仄，○仄○平平仄仄。","平平平仄平仄仄，仄仄平平仄平仄。"],"paragraphs":["与君少年初相识，君年十五我十七。","上事姑章旁兄弟，君虽少年少过失。","昏晨定省岁月短，五十还朝定何益。","忧深责重乐无几，失足一坠南海北。","身居阱中不见天，仰面虚空闻下石。","丈夫学道等忧患，妇人亦尔何从得。","归来旧许生白须，回顾惭君发如漆。","迁居汝南复何事，龟老支床随所掷。","相望一月两得书，闻君肺病久消释。","我经三伏常暴下，近喜秋风扫烝湿。","病除寝食未复故，相见犹惊身似腊。","刘根夫妇俱有道，去日饶君着鞭策。"],"title":"寄内"}
