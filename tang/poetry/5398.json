{"author":"薛据","id":5398,"strains":["仄平仄平平，仄仄仄平仄。","平仄○仄平，仄仄仄平仄。","仄仄平仄平，○平仄平仄。","平平○○平，仄仄平仄仄。","平仄仄仄平，○平仄平仄。","仄平仄平仄，仄仄仄平仄。","仄仄○仄平，○平仄平仄。","仄仄○仄平，平平仄仄仄。"],"paragraphs":["旧居在南山，夙驾自城阙。","榛莽相蔽亏，去尔渐超忽。","散漫余雪晴，苍茫季冬月。","寒风吹长林，白日原上没。","怀抱旷莫伸，相知阻胡越。","弱年好栖隐，炼药在岩窟。","及此离垢氛，兴来亦因物。","末路期赤松，斯言庶不伐。"],"title":"出青门往南山下别业"}
