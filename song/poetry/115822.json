{"author":"刘克庄","id":115822,"strains":["仄平平仄仄平平，仄仄平平仄仄平。","平仄平平仄平仄，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["昔为枢掾侍延英，蓦听胪传第一声。","仙籍香浮广寒殿，奏篇纸贵洛阳城。","亲逢明主真千载，曾谓斯人止九卿。","惟有一端差慰意，鹤山大字扁堂名。"],"title":"挽吴君谋少卿二首  其一"}
