{"author":"张嵲","id":8762,"strains":["平仄平仄仄，仄平平仄平。","平平仄仄仄，仄仄平平平。","仄仄仄○仄，平平平仄○。","仄○平平仄，仄仄仄仄仄。","仄○平仄平，仄仄平○平。","平平○仄仄，仄仄仄平平。","平仄平平仄，平平仄平平。","仄平平平○，仄仄仄仄○。","仄○平仄仄，仄仄仄平平。"],"paragraphs":["闽岭冬候晚，岁穷殊未寒。","谁为五里雾，皓皓怀群山。","剥琢斧斤响，啁啾禽鸟闲。","逖听知何处，四顾但漫漫。","恍如湖水秋，眇与天相连。","乔林膏沐已，远岫渐披颜。","高阁延朝景，清辉泛林端。","谅非侵晨兴，讵识景物闲。","忽思乡社岁，日晏未开闗。"],"title":"闽中山间毎早白雾四塞咫尺不辨"}
