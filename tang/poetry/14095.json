{"author":"元稹","id":14095,"strains":["仄仄仄仄仄，平仄平仄平。","平平仄仄仄，平○平仄平。","仄平仄平仄，仄仄仄平平。","平仄仄仄仄，仄平平仄○。","○平仄仄○，仄仄平仄平。","平仄仄仄仄，仄平平仄平。","平平仄仄仄，仄仄平仄○。","平○平平仄，仄仄平仄○。","仄仄仄平仄，仄仄平平平。","○平平仄仄，仄仄平仄平。"],"paragraphs":["我有所爱鹤，毛羽霜雪妍。","秋霄一滴露，声闻林外天。","自随卫侯去，遂入大夫轩。","云貌久已隔，玉音无复传。","吟君感鹤操，不觉心惕然。","无乃予所爱，误为微物迁。","因兹谕直质，未免柔细牵。","君看孤松树，左右萝茑缠。","既可习为饱，亦可薰为荃。","期君常善救，勿令终弃捐。"],"title":"和乐天感鹤"}
