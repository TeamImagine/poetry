{"author":"史浩","id":19700,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄仄。","仄仄平平仄平仄，仄平平仄仄平平。"],"paragraphs":["银潢滚滚碧流长，洗出清秋百种芳。","著蕊半殷生桂子，离群独立有天香。","仙人剥啄遥相过，野老婆娑日在傍。","正喜奇姿媚霜露，不随时世学新妆。"],"title":"次韵恩平郡王丹桂"}
