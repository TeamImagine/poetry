{"author":"韩淲","id":87098,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["开年逐夜闻山雨，阵阵声催一样春。","孤枕自听元不恶，虚檐谁谓便能新。","门前有客尤全美，园里无梅益固珍。","水活正添幽涧渌，草生纤嫩亦初匀。"],"title":"正月初六日"}
