{"author":"张玉娘","id":166616,"strains":["仄平仄仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["近来觅得管城子，修竹枝头彩影高。","气挟风云驱阵势，光摇文彩动旌旄。","诗成览德三书俊，梦入生花五色豪。","圣代祇今皆有象，晴窗处处凤凰毛。"],"title":"咏案头四俊 凤尾笔"}
