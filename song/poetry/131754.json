{"author":"施枢","id":131754,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["合是冰壶寘露寒，果然笔札对金銮。","虽云经世谈何易，谩道忧时事转难。","正气必能回坏证，中流当与障狂澜。","熟知议论平如砥，且把清规作样看。"],"title":"送同幕刘正父召试"}
