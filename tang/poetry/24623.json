{"author":"姚鹄","id":24623,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["彩笔曾专造化权，道尊翻向宦途闲。","端居有地唯栽药，静坐无时不忆山。","德望旧悬霄汉外，政声新溢路歧间。","众知圣主搜贤相，朝夕欲徴黄霸还。"],"title":"随州献李侍御二首 一"}
