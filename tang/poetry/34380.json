{"author":"陈子昂","id":34380,"strains":["平○平平仄，仄仄平仄平。","平仄○平仄，平仄仄平平。","仄○平仄仄，仄平仄仄平。","平平平平仄，平仄仄平平。","○仄平仄仄，○仄仄平平。","平○仄平仄，仄平平仄平。"],"paragraphs":["吾观昆仑化，日月沦洞冥。","精魄相交会，天壤以罗生。","仲尼推太极，老聃贵窈冥。","西方金仙子，崇义乃无明。","空色皆寂灭，缘业定何成。","名教信纷藉，死生俱未停。"],"title":"感遇诗三十八首 八"}
