{"author":"郑刚中","id":252373,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["卧对佳辰两鬓斑，幽忧深闭屋三间。","芎能去湿方摩腹，菊可延龄少慰颜。","骨瘦免教先落帽，酒行无分作颓山。","摇知太守登高处，座客诗成烛影闲。"],"title":"重阳太守招登东山以腹疾不能赴"}
