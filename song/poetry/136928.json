{"author":"胡仲参","id":136928,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["不着人间半点愁，每于胜处一凭楼。","吟边只欠林和靖，坐上追思马少游。","晕脸芙蕖酣薄暮，低眉杨柳拂新秋。","酒阑拍掌狂歌舞，自是忘机可狎鸥。"],"title":"西湖会上和赵靖轩韵"}
