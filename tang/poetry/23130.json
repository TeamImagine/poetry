{"author":"张九龄","id":23130,"strains":["平仄仄○平，平平○仄仄。","平平平仄仄，仄仄仄平平。","○仄仄平仄，平平仄仄平。","仄平平仄仄，平仄仄○○。","仄仄平平○，平平○仄平。","平平仄○仄，平○仄平○。"],"paragraphs":["芳月尽离居，幽怀重起予。","虽言春事晚，尚想物华初。","迟日皦方照，高斋澹复虚。","笋成林向密，花落树应疏。","赠鲤情无间，求莺思有余。","暄妍不相待，含叹欲焉如。"],"title":"武司功初有幽庭春暄见贻夏首获见以诗报焉"}
