{"author":"王安石","id":180645,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["作客兰陵迹已陈，为传谣俗记州民。","沟塍半废田畴薄，厨传相仍市井贫。","常恐劳人轻白屋，忽逢佳士得朱轮。","殷勤话此还惆怅，最忆荆溪两岸春。"],"title":"送沈康知常州"}
