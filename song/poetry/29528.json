{"author":"韩元吉","id":29528,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄平仄平平。","仄平平仄平平仄，仄仄平平仄仄平。"],"paragraphs":["腊近春临雪意迟，褰衣敢惮走灵祠。","夜听小雨犹倾耳，晓看群山顿展眉。","好句悬知得冰柱，香醪试为压羔儿。","便应风月台中客，不减梁园赋就时。"],"title":"和同僚贺雪应祈"}
