{"author":"王十朋","id":23901,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["国朝人物盛温陵，秋赋呦呦鹿食苹。","人倍平原门下士，文联韩愈榜中名。","丹墀何止三千字，云翼行看九万程。","劝驾龙钟老太守，篮舆准拟出郊迎。"],"title":"送赴省诸先辈"}
