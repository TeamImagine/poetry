{"author":"释道潜","id":203154,"strains":["平平○平仄，平仄平平平。","平平平仄仄，仄仄平平平。","仄仄仄平仄，平平仄平平。","○平仄仄平，平平仄平平。","平平仄平仄，平仄平平平。","平仄平仄仄，平平平仄平。","○平平仄○，平仄○平平。","平平仄仄仄，平仄平平平。","平○仄仄仄，平仄平平平。"],"paragraphs":["兰陵号多士，君实名家孙。","高才縻管库，枳棘栖鸳鸾。","一旦谢朱墨，超然整归轩。","迎秋饯伏初，炎威尚歊烦。","松陵接苕霅，迤逦皆清源。","舟子宜夜泛，蘋风生梦魂。","回塘官柳行，千树如云屯。","明河挂柳外，凉月低金盆。","兹行信有得，它日为余言。"],"title":"送钱持正主簿西归"}
