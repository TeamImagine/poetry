{"author":"李复","id":212754,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["墨客高吟动碧云，蒉桴轻笑鼓雷阍。","千寻自分遗樗散，百和何堪借枣昏。","按剑夜光惊暗掷，挥弦流水喜新论。","久闻逸兴须酣发，愿看长虹出渌尊。"],"title":"答晦叔求饮"}
