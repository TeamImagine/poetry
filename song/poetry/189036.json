{"author":"钱惟演","id":189036,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["莲勺交衢接荻园，来时十里一开筵。","歌翻南国桃根曲，马过章台杏叶鞯。","别殿对回双绶贵，后门归夜九枝然。","闲随翠幰欹乌帽，紫陌三条入柳烟。"],"title":"公子"}
