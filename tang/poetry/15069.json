{"author":"白居易","id":15069,"strains":["仄平平，仄平仄，平平平仄仄平仄。","仄仄平平仄仄平，仄平平仄平平仄。","平○平，仄○平，平平仄仄平○平。","仄○平仄平仄仄，平仄平○仄仄平。","平仄平平○平仄，仄仄平平平仄仄。","仄仄○平仄仄○，平仄仄平平仄仄。","○仄平平仄平仄，平平仄○仄平仄。","平平仄仄仄平平，仄仄○平仄仄仄。","仄○平仄○仄○，仄仄○平仄仄平。","平仄仄仄平仄，仄○平，仄平○仄仄平平。","平仄仄仄平仄，仄平平，仄仄仄平仄仄平。","仄平平仄平仄仄，平仄平平平仄仄。"],"paragraphs":["杏为梁，桂为柱，何人堂室李开府。","碧砌红轩色未干，去年身殁今移主。","高其墙，大其门，谁家第宅卢将军。","素泥朱版光未灭，今日官收别赐人。","开府之堂将军宅，造未成时头已白。","逆旅重居逆旅中，心是主人身是客。","更有愚夫念身后，心虽甚长计非久。","穷奢极丽越规模，付子传孙令保守。","莫教门外过客闻，抚掌回头笑杀君。","君不见马家宅，尚犹存，宅门题作奉诚园。","君不见魏家宅，属他人，诏赎赐还五代孙。","俭存奢失今在目，安用高墙围大屋。"],"title":"新乐府 杏为梁\t刺居处僭也"}
