{"author":"陆游","id":38683,"strains":["平仄平仄仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["吴蜀相望万里程，征鞍忽报近湓城。","角巾已入三更梦，老眼先增十倍明。","告至遍为亲旧问，劳还深愧里闾情。","追思二纪睽离事，憙极翻成涕泗横。"],"title":"庚申十二月二十一日西和州健步持子布书报已取安康襄阳路将至九江矣悲喜交怀作长句二首  其一"}
