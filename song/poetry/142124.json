{"author":"刘黻","id":142124,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["拟著青衫归拜亲，青衫未著已危身。","鸦山地阻无书到，雁荡峰高有梦频。","节物荒凉嗟远客，家庭笑语愧乡人。","葵心但秉丹衷在，冬极从来又有春。"],"title":"思亲"}
