{"author":"杨万里","id":48249,"strains":["○平平仄平，平仄仄仄仄。","仄平仄仄平，平仄○仄仄。","○平仄平仄，仄仄仄平仄。","仄平仄仄平，仄○○仄仄。","仄○平仄仄，平○平仄仄。","平平仄平仄，平仄平仄仄。","仄○平平仄，仄平仄平仄。","平仄平平○，平平仄平仄。","仄平仄仄仄，仄○仄平仄。","平平仄平平，仄仄仄平仄。"],"paragraphs":["荷山非不高，城里自不见。","一登碧落堂，山色正对面。","如人卧平地，跃起立天半。","指挥出伏兵，万骑横隔岸。","后乘来未已，前驱瞻已远。","晨光到岩壑，人物俱蒨绚。","绿屏纷开阖，翠旗闪舒卷。","安得垂天虹，桥虚度云𪩘。","老铃偶报事，郡庭集宾赞。","匆匆换山巾，默默下林坂。"],"title":"碧落堂晓望荷山"}
