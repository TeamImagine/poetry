{"author":"范仲淹","id":233101,"strains":["平平○仄平，仄仄○平平。","平仄平平仄，平平仄仄平。","仄平平仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平○仄仄仄，平仄仄平平。","仄仄平平仄，平平仄○平。","仄平平仄仄，平仄仄平平。","仄仄平平仄，平平仄仄平。","仄平仄仄仄，○仄仄平平。","仄仄平平仄，平平仄仄○。"],"paragraphs":["唐虞重逸人，束帛降何频。","风俗因君厚，文章至老淳。","玉田耕小隐，金阙梦高真。","罢钓轮生蠧，慵冠鉴积尘。","饵莲攀鹤顶，歌雪扣琴身。","墨妙青囊秘，丹灵绿髪新。","岭霞明四望，岩笋入诸邻。","几姓簪裾盛，诸生礼乐循。","朝廷唯荐鹗，乡党不伤麟。","吊古夫差国，怀贤伍相津。","剧谈来剑侠，腾啸骇山神。","有客瞻冥翼，无端预荐绅。","未能忘帝力，犹待补天均。","早晚功名外，孤云可得亲。"],"title":"寄赠林逋处士"}
