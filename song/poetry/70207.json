{"author":"崔敦诗","id":70207,"strains":["平仄仄仄，平平仄平。","仄平仄仄，仄仄仄平。","仄仄仄仄，仄平仄平。","仄仄仄仄，仄平仄平。","平平仄仄，平仄仄平。","仄平平仄，仄仄○平。","仄仄平仄，平平仄平。","平仄仄仄，仄仄平平。"],"paragraphs":["于穆圣子，仁天智神。","体刚立极，宝俭化民。","美政毕举，旧章聿遵。","舞以象德，拟韶实伦。","龙楼问寝，前殿奉卮。","密承慈训，不怠其祗。","海宇丰阜，边陲晏夷。","于以养志，福禄来宜。"],"title":"皇帝上太上皇帝寿乐曲 酒再行罢用圣德重光之舞"}
