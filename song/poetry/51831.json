{"author":"喻良能","id":51831,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["褎然射策向明光，紫禁春深日正长。","风细御炉烟冉冉，天晴宫柳絮茫茫。","玉阶亲奉唐虞问，彩笔浓薰班马香。","千佛经中名第一，鸿文端不数长杨。"],"title":"次马抚干韵赠黄泰之状元"}
