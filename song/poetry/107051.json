{"author":"陈有声","id":107051,"strains":["平仄○仄，仄平平平。","平仄○仄，仄仄平平。","仄仄平平，仄仄○平。","平○平仄，仄仄平平。","仄○仄平，仄平平平。","仄平平平，平平仄平。","平平平平，仄平○平。","仄平平平，仄仄仄○。","平平平仄，平仄仄仄平。","仄仄仄仄，仄平○平。","仄平平平，平仄仄○平。","平仄仄仄，仄仄仄平。","仄平平平，仄仄平平。","仄仄仄仄平，平平平平。","仄平平平，仄平平平。","仄仄平平，仄○仄平。","仄仄平平，仄○平平。","平○仄仄○，○仄仄平。","仄○仄平，仄仄仄平。","平平平平，平仄平平。","仄仄平平，平平平平。","○仄平仄，○平平平。","○○平平，○仄平平，○平平平平。","仄仄仄○，○○仄平。","仄仄平平，○仄平平。","○仄平仄，平平○○。","○仄平平，仄平仄平，平仄仄仄○。","仄仄平仄，○平平平。","平仄平仄，○仄平平。","仄平仄平，仄平仄平。","仄仄仄平，仄平平平。","仄平平仄，平平平○。","仄仄平仄，平平平平。","仄仄仄仄，仄仄仄平。","平仄仄平，仄仄仄平。"],"paragraphs":["惟圣观化，自源而流。","惟吏观化，自邑而州。","圣念于民，吏职其忧。","民壅于化，则吏之尤。","我相此邦，此邦之休。","昔民睽睽，胥戕以刘。","今民熙熙，式歌且讴。","昔民啼饥，谷粒不收。","今民夷怿，无佩犊与牛。","是曰化国，莫知其由。","我仪图之，惟孝友张侯。","侯有令德，不竞不絿。","泽濡而春，令肃而秋。","靡夙夜不勤，惟民之诹。","孰冤而伸，孰贫而赒。","孰梗而顽，去其贼蟊。","孰巧而奸，锻其戈矛。","惟教化不行，如疾弗瘳。","既观厥成，泮涣以赒。","经之营之，爰始爰谋。","乃筑斯亭，于江之陬。","如跂斯翼，如方斯辀。","如虹维桥，如鹢维舟，如蓬莱瀛洲。","匪曰予观，临深极幽。","尔化于成，其政优优。","如彼时雨，云之油油。","如彼源泉，集于浍沟，惟百世以留。","溯彼源矣，其流悠悠。","登彼亭矣，其乐浮浮。","尔嚚尔顽，化而善柔。","尔利尔铦，化而锄耰。","尔文而化，为苏为欧。","尔俗而化，为虞为周。","大德小德，厥义可求。","无不尔承，厥德莫酬。"],"title":"流化亭"}
