{"author":"范祖禹","id":200864,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["掞天畴昔阻雄飞，未及耆年早拂衣。","白日浮丘仙袂远，清秋范蠡片帆归。","京华岁月双奔毂，淝上沧浪一钓矶。","况有孟光为道侣，散花诸国叩岩扉。"],"title":"送吕通直致仕南游归寿州"}
