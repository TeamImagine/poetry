{"author":"邹浩","id":220756,"strains":["仄平仄平平，平平仄平仄。","平平仄平仄，平○○仄仄。","平仄平仄平，仄仄平仄仄。","仄仄仄○平，仄仄仄仄仄。","平平仄平平，平仄仄平仄。","仄平平平平，平仄仄平仄。","仄平平仄平，平平仄○仄。","仄平仄平平，平仄仄仄○。","仄仄仄平平，○○平平仄。","平平仄平平，仄仄○平仄。"],"paragraphs":["我迁汉阳居，君为建阳掾。","江山几千里，何当重会面。","身世波上萍，岁月弦上箭。","自古以叹嗟，不古乃独见。","为仁岂由人，弘道道该遍。","万生无终穷，同我一方便。","壑源春焙香，黄鹂静中啭。","简书有光阴，归坐亦可燕。","此事入高明，了了为君见。","舟车暂西东，勿受离情转。"],"title":"送李方几仲司户"}
