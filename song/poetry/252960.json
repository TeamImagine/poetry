{"author":"李弥逊","id":252960,"strains":["仄平平平平，仄仄仄仄○。","平平仄平○，仄仄仄仄平。","仄仄平仄仄，仄仄平仄○。","○平○平仄，仄仄平平平。","平平○仄平，○仄平平平。","仄平仄仄○，平平仄平平。","平平仄平○，仄仄平○○。","平平仄仄仄，平平仄平平。","平平仄平平，仄仄仄平平。","仄仄○仄平，平平仄平平。"],"paragraphs":["谢公忧民余，妙语继两禅。","兹游瞰沧溟，宛在一叶莲。","木密虚可步，石立髙莫缘。","从来看山眼，一洗俱茫然。","蓬莱如有无，空翠蒙云烟。","却疑浩荡中，天津渺归船。","崎岖访幽胜，众象争相鲜。","凌髙寓远目，孤云共轩𫐌。","归来拥寒衾，耳底酒鸣泉。","觅句了不工，青灯暗孤眠。"],"title":"次韵叶观文游鼓山"}
