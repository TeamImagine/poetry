{"author":"赵汝鐩","id":97991,"strains":["平平仄仄平仄平，平平仄仄平平平。","平平仄平仄平仄，平平仄平平○○。","平仄平平平仄仄，平平平仄平平平。","平○平仄仄仄仄，平平仄仄平平○。","平平平平仄平仄，平平仄仄平○平。","○平平仄仄平仄，平仄平平仄平○。","平平仄仄平平仄，○仄平仄平平平。","平平仄仄平仄仄，仄平平平仄○平。","仄平仄仄○平仄，平平○仄仄仄平。","仄仄平平平仄仄，平平仄仄平平平。","仄仄平○○仄仄，仄平仄仄仄仄○。","仄平平仄平平仄，仄平○平仄平平。","仄平仄仄平仄仄，仄仄仄仄平平平。","○仄仄仄○平仄，仄仄平仄仄平平。","平平仄平仄仄仄，仄平平平平平平。","平○平仄仄平平，仄仄仄仄平○○。","平仄仄仄○仄○，仄平仄仄○仄平。","仄平平仄平平仄，平平○仄平平平。","仄仄仄仄仄仄平仄仄，平平平仄仄仄平平平。","仄仄平仄平仄平，平平○仄○平平平平。"],"paragraphs":["神山鼎峙沧海东，瑶池翠水环银宫。","朝霞夕霏自今古，飙车羽轮何憧憧。","文馆岧峣霄汉立，群贤飞珮翔鹓鸿。","人间风日总不到，逍遥宛在神山中。","苕谿闽山两仙伯，双槎贯月凌溟蒙。","分光东壁笔摛锦，携手西昆气垂虹。","承明厌直江湖去，回首云雾迷方蓬。","风萍既散俄复聚，赤帷朱轓巧相逢。","旧游共说横秋下，城隅胜槩髣髴同。","寓意瀛洲规小筑，轩楹突兀浮青红。","弱水休论三万里，玉楼未羡十二重。","洞门无锁棠阴昼，太华吹香藕花风。","夜藜吐耀来太乙，旨酒共饮烦壶公。","临汝自昔号仙窟，左有灵谷右峨蜂。","浮丘老翁跨白鹤，魏坛元君携青童。","欣闻琼宙出金柅，往往挽袂来相从。","祇恐济世缘未了，一麾一节难久容。","九天丹凤衔双诏，修门并辔摇冬珑。","不但十八学士同步武，风云廊庙两两登夔龙。","共办霖雨舟楫功，他年相与骑鲸追乔松。"],"title":"瀛洲行"}
