{"author":"郑刚中","id":252328,"strains":["平平仄仄○，平○仄平仄。","仄仄平仄仄，仄仄平平仄。","平平仄仄平，仄仄平平仄。","仄仄平平平，○仄平仄仄。","仄平仄仄平，平平仄平仄。","仄平○○平，仄○仄○仄。","仄○仄平○，仄仄仄平仄。","平平○仄仄，仄仄仄平仄。","平仄平仄平，仄仄仄平○。","平平平仄平，仄仄仄○仄。","平仄平仄平，仄仄仄平仄。","平○平平仄，仄平仄平仄。","平○仄平仄，仄仄平平仄。"],"paragraphs":["铅杯压短檠，清膏沃虚草。","炯炯孤焰瘦，吐此双花好。","谁为夜气温，暗助春风巧。","碎翦朝霞红，缘以金粟小。","或云两玉虫，飞来抱钗杪。","美人轻燎之，要看火中宝。","我闻道家和，可以感穹昊。","门阑将有喜，每事吉先兆。","而我方朽衰，负戾落南峤。","胡为今夕光，熠熠似相报。","无乃天地慈，四海施洪造。","阳和随根性，溥为脱枯槁。","吾其得归欤，顶戴君恩老。"],"title":"正月十一夜灯开双花"}
