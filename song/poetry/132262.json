{"author":"萧立之","id":132262,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。","仄平平平仄平仄，平平仄仄仄平平。"],"paragraphs":["社公水又一番新，阵阵秋风入白蘋。","归燕去如秦逐客，羁鸿哀似楚累臣。","青山有约堪娱老，红树无情强作春。","好为麻姑问人世，如今几见海扬尘。"],"title":"己卯秋社"}
