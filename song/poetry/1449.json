{"author":"何蒙","id":1449,"strains":["仄仄平平仄仄平，仄平仄仄仄○○。","平○仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","○○仄平平仄仄，仄平仄仄仄平○。","仄○平仄○仄仄，仄仄平平仄仄平。","平仄仄平平仄仄，仄平○仄仄平平。","平平仄仄○○仄，平仄平平仄仄平。","平仄仄○平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["满眼烟霞与宅连，义高孝弟代相传。","彤庭召对曾承诏，内府颁书特奉宣。","学古一门遵法度，礼宾群仆尽精贤。","竺斋月夜招琴客，花院春风恣饮筵。","乘兴访僧因挂褐，傍秋买鹤不争钱。","半空山色长供望，彻晓清泉缓醒眠。","残暑就溪开敞槛，晚凉观稼入平川。","神仙药术亲留写，朝达诗牌自把悬。","携手漫思为好伴，此身方恨未归田。","忆君几度西南望，遥想情风寄一篇。"],"title":"题义门胡氏华林书院"}
