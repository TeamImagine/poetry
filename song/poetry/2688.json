{"author":"宋庠","id":2688,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["悔倚危栏望夕霏，临高无事亦依依。","天长去鸟几时返，风罢孤云何处归。","一世功名惭击节，百年耕凿愿忘机。","衔恩感旧谁能免，犹喜荒洲在日围。"],"title":"晚坐高明台"}
