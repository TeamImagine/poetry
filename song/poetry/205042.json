{"author":"黄裳","id":205042,"strains":["仄仄平平仄平仄，仄仄平平仄平仄。","平○平仄仄平○，平仄平平平仄仄。","仄仄仄平平仄○，仄仄平平平仄平。","○仄平平仄平仄，仄○平仄平○平。","仄仄仄仄仄平仄，仄仄平仄平仄平。","平仄平平仄平仄，平仄平平仄平仄。","平仄仄○仄仄平，仄平平仄平平仄。","仄仄平平平仄平，平仄平○仄平仄。","仄平仄仄平仄平，○○平平仄平仄。"],"paragraphs":["谷水悠悠水天阔，绿竹漪漪玉龙活。","天和堂在翠微中，堂上谁夸青琐闼。","二俊昔为才所驱，未识危邦何太愚。","轻抱雄文走西洛，漫劳黄耳寻中吴。","岂谓七百有余载，乃获夫子营我庐。","能向平时脱羁络，为悟浮云此生错。","通道益深醉隠亭，载鹏风厚逍遥阁。","万累纷纷无处寻，须信天和有斯乐。","彼哉二俊胡不归，空叹华亭数声鹤。"],"title":"朱氏天和堂"}
