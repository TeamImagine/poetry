{"author":"陆游","id":33070,"strains":["平○仄平仄，仄○仄仄平。","仄平仄平平仄仄，平平平仄仄仄○。","平平仄仄平仄仄，仄平仄仄平平平。","仄○仄仄仄仄仄，仄仄仄仄平平平。","○○平仄仄○仄，平平仄仄○平平。","○平平仄仄仄仄，平平仄仄平平平。","平平仄，仄平平，平平平，仄○○。","仄平仄仄仄○仄，仄平仄仄平平平。"],"paragraphs":["须如猬毛磔，面如紫石棱。","丈夫出门无万里，风云之会立可乘。","追奔露宿青海月，夺城夜蹋黄河冰。","铁衣度碛雨飒飒，战鼓上陇雷凭凭。","三更穷虏送降款，天明积甲如丘陵。","中华初识汗血马，东夷再贡霜毛鹰。","群阴伏，太阳升，胡无人，宋中兴。","丈夫报主有如此，笑人白首篷窗灯。"],"title":"胡无人"}
