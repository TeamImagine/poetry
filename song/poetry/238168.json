{"author":"王庭珪","id":238168,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["往昔逢君最妙年，朱霞天半已轩轩。","论文岂是无张说，取友何期得邴原。","谈笑坐轻千叠嶂，吹嘘谁送九重阍。","不应海峤能留滞，早晚公车采至言。"],"title":"次韵胡次鱼送欧阳景苏镇州教授"}
