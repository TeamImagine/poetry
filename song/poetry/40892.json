{"author":"陆游","id":40892,"strains":["仄仄仄仄仄仄平，仄○仄○仄○平。","平仄仄平仄仄仄，平仄平仄平平平。","仄平仄仄仄仄仄，仄平○平仄平仄。","仄平仄仄仄平平，仄仄○○平仄仄。","平平仄仄平仄仄，仄仄仄○仄平仄。","仄仄平平平仄平，仄仄仄○平仄仄。"],"paragraphs":["似见不见目愈衰，欲堕不堕齿更危。","谁令汝年八九十，常欲强健宁非痴。","目昏大字亦可读，齿摇犹能决濡肉。","若知用短百无忧，此理正如夔一足。","矇眬臲卼俱有味，笑侮莫听傍人喙。","但令孙曾能力耕，一饱不妨还美睡。"],"title":"老态自遣"}
