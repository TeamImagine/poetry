{"author":"周存","id":7538,"strains":["平仄○平仄，平平仄仄平。","平○仄仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平○仄，○平仄仄平。","○平○仄仄，平仄仄平平。"],"paragraphs":["天马从东道，皇威被远戎。","来参八骏列，不假贰师功。","影别流沙路，嘶流上苑风。","望云时蹀足，向月每争雄。","禀异才难状，标奇志岂同。","驱驰如见许，千里一朝通。"],"title":"西戎献马"}
