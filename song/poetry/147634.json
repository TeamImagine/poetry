{"author":"方回","id":147634,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["西浙东江昔袂分，洪都湓浦忽相闻。","才看陶令门前柳，却忆滕王阁上云。","何处鱼蛮能避役，无边鲸海尚行军。","诗书胸次堪筹国，定不专凭柱后文。"],"title":"寄刘伯宣南昌"}
