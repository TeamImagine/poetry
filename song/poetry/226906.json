{"author":"赵鼎臣","id":226906,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["横笛休吹且当挝，幽人梦短不禁茶。","风琴不鼓自成曲，雪蘂无香犹是花。","瑚琏少时轻子贡，鹪鹩此日慕张华。","劳生正是南飞雁，秋去春来讵有涯。"],"title":"次韵张衡父冬夕书事"}
