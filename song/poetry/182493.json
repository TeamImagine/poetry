{"author":"强至","id":182493,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄平平。","平仄仄平平仄仄，仄平平仄仄平平。"],"paragraphs":["几年巾屦四方游，倦足还逢胜地留。","电迅禅机超达磨，云闲诗意等汤休。","绝尘貌与烟霞古，叠石心存岱华秋。","今我取师观所向，岂嫌儒墨不同流。"],"title":"赠承天月长老"}
