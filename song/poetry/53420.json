{"author":"项安世","id":53420,"strains":["仄平平仄仄平平，平仄平平仄仄平。","平仄仄仄平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["早秋初夜暗凉生，门巷欢呼见物情。","时节自令儿女爱，年华潜遣鬓毛惊。","一声霹雳开银汉，万丈云涛下太清。","析木津头倾见底，鹊桥从此不须营。"],"title":"又次韵罗商卿七夕雷雨"}
