{"author":"李颀","id":53976,"strains":["仄平平仄平平仄，平仄平平○仄仄。","○平仄仄平平平，仄仄平平仄仄○。","仄仄平平仄仄仄，仄仄○平○仄○。","平仄仄仄仄平○，仄仄仄平仄平仄。","仄○仄平平仄仄，仄仄平平仄仄仄。","仄平仄仄仄○平，仄○仄仄平平仄。","仄仄仄仄仄平平，仄平仄仄平○平。","平平仄仄仄仄仄，仄平仄仄平○○。","仄平仄平平仄仄，○仄仄平仄平仄。","仄仄平平仄○仄，○平平仄平平仄。","平○平仄仄平平，平平仄仄平仄仄。"],"paragraphs":["武皇斋戒承华殿，端拱须臾王母见。","霓旌照耀麒麟车，羽盖淋漓孔雀扇。","手指交梨遣帝食，可以长生临宇县。","头上复戴九星冠，总领玉童坐南面。","欲闻要言今告汝，帝乃焚香请此语。","若能炼魄去三尸，后当见我天皇所。","顾谓侍女董双成，酒阑可奏云和笙。","红霞白日俨不动，七龙五凤纷相迎。","惜哉志骄神不悦，叹息马蹄与车辙。","复道歌钟杳将暮，深宫桃李花成雪。","为看青玉五枝灯，蟠螭吐火光欲绝。"],"title":"王母歌"}
