{"author":"张耒","id":216326,"strains":["仄仄仄仄仄，○○仄仄○。","仄平平○仄，平仄仄平平。","仄仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","仄○平仄仄，仄仄仄平平。"],"paragraphs":["去去路日远，行行岁向深。","晚田荒更阔，秋野晓多阴。","岸蓼飞寒蝶，汀沙戏水禽。","迎风芦颤叶，眩日枣装林。","早蟹肥堪荐，村醪浊可斟。","不劳频怅望，处处有鸣砧。"],"title":"舟行即事二首  其二"}
