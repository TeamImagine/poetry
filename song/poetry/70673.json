{"author":"袁说友","id":70673,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一舸相从下碧澜，城南百里话更残。","绝知未减在家好，政自不愁行路难。","舒望最堪诗眼纵，忘形只觉酒肠宽。","归来颇讶山头黑，果是西风一夜寒。"],"title":"同莫子章方舟下龟溪"}
