{"author":"胡寅","id":11943,"strains":["平平仄仄仄平平，平仄平仄仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["君知至乐本难名，何事犹令谷应声。","植杖自锄园草绿，挂瓢时浥涧泉清。","了无歌吹娱宾从，只有诗书养性情。","却恐仁人尚蒿目，又须凭酒破愁城。"],"title":"题叔夏乐谷"}
