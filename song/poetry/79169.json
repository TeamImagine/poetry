{"author":"欧阳修","id":79169,"strains":["仄平平，仄平平平平仄平，平仄仄仄平平平。","仄平平平○仄平，平仄仄仄○○○。","平平仄仄仄仄○，仄平平平仄平平。","○平仄仄仄仄平，仄平仄仄仄仄○。","平平仄仄仄平平，○平平仄平○平。","仄仄平平平仄平，仄平平平○仄平。","仄仄平仄平平平，○平仄仄平仄仄。","○平仄平平仄平，仄仄平仄○平平。","仄平仄仄仄仄平，平○仄平仄平平。","平平仄仄仄仄平，平平仄平平仄平。","平仄仄仄平平○，平仄仄平平仄平。","平○仄○平仄平。"],"paragraphs":["莫登楼，乐哉都人方竞游，楼阙夜气春烟浮。","玉轮东来从海陬，纤霭洗尽当空留。","灯光月色烂不收，火龙衔山祝千秋。","缘竿踏索杂幻优，鼓喧管咽耳欲咻。","清风袅袅夜悠悠，莹蹄文角车如流。","娅姹扶栏车两头，髧髦垂鬟娇未羞。","念昔年少追朋俦，轻衫骏马今则不。","中年病多昏两眸，夜视曾不如鸺鹠。","足虽欲往意已休，惟思睡眠拥衾裯。","人心利害两不谋，春阳稍愆天子忧。","安得四野阴云油，甘泽以时丰麦麰。","游骑踏泥非我愁。"],"title":"答梅圣俞莫登楼"}
