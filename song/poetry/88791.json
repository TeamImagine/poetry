{"author":"徐侨","id":88791,"strains":["仄平仄仄仄○平，平仄平平仄仄平。","仄仄仄平平仄仄，仄平平仄仄平平。","仄平仄仄○平仄，仄仄平平仄仄平。","平平仄仄平平仄，仄仄平平仄仄○。"],"paragraphs":["我来不及赴重阳，孤负清幽独自芳。","夹径也能随意白，出墙无柰著情黄。","亟邀旧友将余玩，细酌新醪对汝尝。","悬知靖节无人见，却见南山此意长。"],"title":"重阳后二日"}
