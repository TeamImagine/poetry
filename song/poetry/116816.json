{"author":"颜颐仲","id":116816,"strains":["仄仄平仄○，○仄仄仄仄。","平平仄○平，平平○平仄。","平平平平仄，仄仄平平仄。","仄平仄平○，仄仄平平仄。","平仄○仄平，仄仄仄仄仄。","平○仄平仄，平平仄平仄。","仄平仄平平，平仄○平仄。","平平平仄平，仄仄平平仄。","仄平仄平仄，仄仄平平○。","○平仄平仄，○仄平○平。","平平仄平○，仄○平○平。","仄平仄平仄，平仄平平平。","平平仄仄平，仄仄平仄平。","仄仄○仄平，仄仄○○平。","仄平仄平仄，仄仄平仄平。","仄平仄平平，平仄平仄平。"],"paragraphs":["道在穹壤间，如日照万国。","淳干再中天，斯文荷申锡。","惟时朱夫子，一柱擎天力。","勉斋妙心传，月印寒潭碧。","东野正始音，绝唱未易续。","昕庭万言对，珠玑灿盈掬。","一麾压南州，寒谷回春燠。","煌煌漳水珠，照燿昆山玉。","美哉巽斋守，杰构捐金钱。","横经踞皋比，冠剑来三千。","贤侯揭新扁，伟观还当年。","孰能踵公武，名盖东南天。","经畬望有秋，譬彼田舍翁。","学道犹学医，百脉期疏通。","立身尚名节，峻峙千仞峰。","勉哉蹈前修，毋与流俗同。"],"title":"和碧玉千峰诗"}
