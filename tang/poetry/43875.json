{"author":"崔橹","id":43875,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忍委芳心此地开，似霞颜色苦低回。","风惊少女偷香去，雨认巫娥觅伴来。","今日独怜僧院种，旧山曾映钓矶栽。","三清上客知惆怅，劝我春醪一两杯。"],"title":"和友人题僧院蔷薇花三首 二"}
