{"author":"陆游","id":34424,"strains":["仄仄仄仄平，平平仄平仄。","平仄仄仄○，○平仄平仄。","仄仄仄平平，平仄平仄仄。","平平仄仄仄，仄○仄平仄。","仄平仄平仄，平仄仄○仄。","平平○仄仄，平平仄○仄。","仄平平仄仄，仄仄仄平仄。","仄平平仄平，○平仄平○。"],"paragraphs":["昨日雨遶檐，孤灯对搔首。","今夜月满庭，长歌倚衰柳。","世变浩无穷，成败翻覆手。","人生最乐事，卧听压新酒。","我归自梁益，零落怆亲友。","纷纷堕鬼录，何人得长久。","后生多不识，讵肯顾衰朽。","一杯无与同，敲门唤邻叟。"],"title":"月下小酌"}
