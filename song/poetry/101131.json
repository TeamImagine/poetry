{"author":"韩琦","id":101131,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["天平高绝是家山，雨治安阳欲到难。","此日名郎真好事，直携嘉客远同观。","峰擎寺脚重霄近，雹起潭心六月寒。","遥想醉吟昆阆里，乱飞珠玉出毫端。"],"title":"闻前都水王荀龙郎中将率二三知旧游天平山寺"}
