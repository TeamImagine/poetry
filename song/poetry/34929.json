{"author":"陆游","id":34929,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["虎豹生憎上九关，诸公衮衮遂难攀。","面颜已老尘埃里，精力虚捐簿领间。","束带敢言趋玉陛，横戈犹忆戍天山。","新春自笑摧颓甚，鼓吹东风拜胙还。"],"title":"十二月二十七日祭风师归道中作"}
