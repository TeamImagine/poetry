{"author":"陆游","id":39470,"strains":["仄仄平平仄仄平，平平仄平仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["底事经年客帝乡，风光淡沲日初长。","野歌作气老犹壮，花气撩人醒亦狂。","店壁拂尘寻旧字，寺楼极目送斜阳。","告归不过残春事，杜曲桑麻亦未荒。"],"title":"春日访客于逆旅及郊寺感而有赋"}
