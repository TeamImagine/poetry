{"author":"傅察","id":3037,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["使轺问俗画轮轻，五马张筵驻驿亭。","他日恩荣封诏紫，伫看蹇谔伏蒲青。","才能并赐龙文剑，勋业同分云母屏。","太史已书贤者聚，荀陈此地仰华星。"],"title":"和鲍守次韵林德祖十四首  其一四"}
