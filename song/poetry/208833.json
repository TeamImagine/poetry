{"author":"吕南公","id":208833,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["长忆初能戴幅巾，仙都门外学游人。","科场未数金门赋，襟袖空余紫陌尘。","平世选贤终法令，暮年如我但寒贫。","惟师不信文章误，只道遭逢有屈伸。"],"title":"闻仙都李道士下世  其二"}
