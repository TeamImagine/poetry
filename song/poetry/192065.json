{"author":"郭祥正","id":192065,"strains":["○○仄仄平，仄仄平平仄。","仄平平○仄，仄仄平平仄。","仄仄仄仄平，仄○仄平平。","○平仄平仄，平仄仄○○。","平平仄平仄，平仄仄平平。"],"paragraphs":["沈吟涧底松，不及尧阶草。","不经君王顾，枉被风霜老。","弱羽恋一枝，敢思浴天池。","闻君有余力，何惜一嘘吹。","青云与黄壌，回首隔追随。"],"title":"留别陈元舆待制用李白赠友人韵"}
