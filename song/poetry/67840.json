{"author":"滕岑","id":67840,"strains":["仄仄仄平平，仄仄平平平。","仄平仄仄仄，平仄平仄平。","平平仄平平，？仄平平平。","○平仄平○，仄仄平仄平。","○○平仄仄，平仄仄平平。","平仄仄平仄，平仄平平仄。","平平平仄仄，仄平仄平平。","平仄平仄平，仄仄仄平平。","仄平仄仄仄，平仄平仄平。","平平仄仄仄，平平平平平。","仄仄仄仄○，平平平仄平。"],"paragraphs":["白马紫游缰，意气何飘扬。","五陵富贵子，人谓天上郎。","春华动新鞭，□盖生辉光。","行经几台观，下马球鞠场。","吹弹陈妙伎，歌舞集名倡。","欢醉未云足，挥散千金彊。","朝游曛莫返，讫春以为常。","天禄扬子云，矻矻事文章。","草玄既自苦，投阁仍自伤。","平生甚爱酒，何曾酣杯觞。","较彼万不如，虚名何足臧。"],"title":"拟白马篇"}
