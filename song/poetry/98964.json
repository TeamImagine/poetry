{"author":"华岳","id":98964,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["片云如雨卷西风，绰尽遮阑眼力雄。","远水半连晴汉碧，暮霞全借夕阳红。","姓名未得联诸子，鬓发皤然已一翁。","欲识翠微诗外意，岂徒忧国愿年丰。"],"title":"秋望有怀"}
