{"author":"俞德邻","id":153044,"strains":["仄平仄仄平，仄平仄平平。","平平仄仄仄，平仄平仄平。","仄仄仄平仄，仄仄仄仄平。","仄仄仄平仄，仄仄仄仄平。","仄仄仄○仄，仄仄平平平。","仄平平仄仄，仄仄平平平。","仄仄仄○仄，平仄平仄平。","平仄仄仄仄，仄平平仄平。","平仄仄平仄，仄仄平平平。","平平仄平仄，仄仄仄仄平。","○○平平仄，仄仄平平平。","仄仄仄仄仄，仄平仄平平。","平平仄仄仄，○仄○仄平。","仄仄仄仄仄，平平平仄平。","平平仄○仄，仄平平仄平。"],"paragraphs":["妾家浙水东，一门十朱轮。","男多止一女，钟爱归妾身。","七岁诵经史，十岁学补纫。","十五事机杼，二十供藻蘋。","不忍嫁张掖，爱我归宁频。","去年边事起，处处惊为燐。","尽室遁空谷，雷雨弥半旬。","狐兔伴我食，虎狼为我邻。","群盗政猖獗，白昼昏埃尘。","惊忧转成疾，抱痛不敢呻。","传闻官军至，草木生欢欣。","岂料反纵暴，舞戈猎生人。","仓皇不得避，驱斥行海滨。","避寇寇幸免，依人人不仁。","哀哉有如此，妾生何不辰。"],"title":"前哀哉行"}
