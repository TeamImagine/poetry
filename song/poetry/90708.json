{"author":"韩琦","id":90708,"strains":["仄仄平平仄仄平，仄平平仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["只恨无才济阻饥，北塘因尔失春期。","民心方喜稻禾熟，秋色不关台榭隳。","一派芰连输水鸟，几船烟雨卧风旗。","佳辰赖有诗人觉，较得红芳又变衰。"],"title":"依韵和机宜陈荐请游城北池馆二首  其一"}
