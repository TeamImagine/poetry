{"author":"徐积","id":185803,"strains":["仄仄仄平平仄仄，平平平仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["三叹枉教陪一唱，诗仙争肯伴樵夫。","金刀刮尽尘埃气，玉水洗成冰雪肤。","涸胃已惭搜思竭，干喉兼觉出群麤。","余篇只等功成后，留和棹歌寻五湖。"],"title":"上林殿院次公  其七"}
