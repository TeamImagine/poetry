{"author":"李纲","id":244342,"strains":["仄仄仄平，平平仄平。","仄平仄平，仄平仄平。","○仄平仄，平平○平。","平平仄平，○仄仄平。","仄平仄仄，仄平平平。","仄仄仄○，仄平○○。","仄仄平平，平仄仄平。","仄平仄平，仄仄○平。","平仄平仄，平平平平。","仄平仄平，○平仄平。","平平平仄，平仄仄平。","○仄平仄，仄仄仄○。","平平平仄，仄仄仄○。","仄平平平，平仄仄平。","平平仄仄，仄仄○平。","平平仄平，仄平仄○。","仄仄平平，？仄○平。","平仄仄仄，平仄仄平。","平仄平仄，仄平仄平。","平仄仄仄，平平仄平。","仄仄平平，仄○平平。","仄仄仄仄，平平仄平。","仄仄平平，平仄仄平。","平仄平○，○仄仄平。"],"paragraphs":["剥啄叩门，梁谿有书。","发函读之，远怀以娱。","长少童稚，咸安其居。","森然满前，如返我庐。","一书可宝，万金非珍。","契阔寤叹，乃兹相亲。","鹊不吾欺，鸣以告人。","载询仆夫，以及其邻。","嗟我诸季，鸡鸣孜孜。","左图右书，中心好之。","山川修阻，贻我以诗。","三复佳句，实慰所思。","翩翩鸿雁，暂聚亟分。","岂无他人，非我所欣。","清宵步月，白日看云。","无遐迩心，好音数闻。","昔我之来，𫛸鴂将鸣。","今也岁晏，霜露载零。","言念沙漠，有怀玉京。","终夕不寐，群生未宁。","怅望东吴，慨临西风。","愿化独鹤，烟霄可冲。","敬慎威仪，惟以令终。","黄髪为期，其爱尔躬。"],"title":"得梁谿家问足慰远怀因和渊明答庞参军之作"}
