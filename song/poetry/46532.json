{"author":"梅尧臣","id":46532,"strains":["仄仄平平平，仄仄仄平仄。","○平平平平，○仄平○○。","平仄仄仄仄，平仄仄仄仄。","仄仄仄仄平，平平仄平仄。","平仄平仄仄，平平○平仄。"],"paragraphs":["独茧丝为弦，九窍珥为轸。","弹风松飕飕，听水流泯泯。","欣者举袖舞，悲者欲涕陨。","若此辄动人，干时固能准。","虞舜今在上，南薰思无尽。"],"title":"依韵和普上人古琴见赠"}
