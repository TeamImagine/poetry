{"author":"释惟一","id":130978,"strains":["仄仄平平，仄仄平仄仄○仄。","仄平仄仄，○仄仄○仄仄平。","仄仄仄仄，○平平○。","仄平仄平仄平，平仄平平仄仄。","仄仄仄○，仄仄仄平，平平仄仄。","平仄仄仄○，仄平仄，○平平。","平仄仄仄平，平仄平平仄。","平仄平仄平，仄仄仄平仄。","仄仄仄仄平平，仄平平平仄，仄平仄仄仄，仄仄仄平仄。","仄仄仄平，仄○平仄。","仄平仄平○仄平，平平平仄平平仄。","仄仄仄○平仄仄，平平平仄仄平平。"],"paragraphs":["目视云霄，有一拳未敢分付。","日游闹市，三十棒且待别时。","遇坎则止，乘流而行。","既无迹于去来，宁有心于动静。","昨日恁么，逸翮独翔，孤风绝侣。","今日不恁么，玩江月，听松风。","拈起合皂山，浓蘸清江水。","平展金凤洲，写出祖师意。","贴向十字街头，俾人人知道，一年十二月，腊月是年尾。","宝祐改元，又从头起。","万年万年更万年，清江依旧清无底。","道泰不传天子令，时清休唱太平歌。"],"title":"偈颂一百三十六首  其二一"}
