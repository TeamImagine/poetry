{"author":"孔平仲","id":203477,"strains":["平平仄○○，仄仄仄平仄。","平仄○平平，仄仄○仄仄。","仄平仄仄仄，平仄仄○仄。","仄平平平平，仄仄仄仄仄。","平平平仄○，仄仄仄○仄。","仄○仄仄平，仄仄仄仄仄。","仄平仄平平，平○平仄仄。","平平仄平仄，○仄仄平仄。","平平仄仄仄，仄○平○仄。","平仄平仄平，仄仄○仄仄。"],"paragraphs":["惟天莽苍苍，乃立此门阙。","山本如城高，剖凿中断裂。","两峰竞秀倚，千古势相戛。","大江方南来，逼束不得泄。","潴为无底深，散作万顷阔。","想当割据时，闭固孰敢发。","夕阳坐荒亭，诗思摹峭拔。","清晨放舟出，回首见呀豁。","西梁尚局促，壮观心颇阔。","安得呼化工，努力更一揠。"],"title":"天门山"}
