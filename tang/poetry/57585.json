{"author":"梁锽","id":57585,"strains":["平平仄平仄，平仄仄平仄。","仄仄平平仄，平平仄仄平。","仄平○仄仄，平仄仄平○。","仄仄平平仄，平平仄○○。","平○平仄仄，仄仄仄平平。","？仄平平仄，平平仄仄平。"],"paragraphs":["东吴有灵草，生彼剡谿傍。","既乱莓苔色，仍连菡萏香。","掇之称远士，持以奉明王。","北阙颜弥驻，南山寿更长。","金膏徒骋妙，石髓莫矜良。","倘使霑涓滴，还游不死方。"],"title":"省试方士进恒春草"}
