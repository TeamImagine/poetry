{"author":"刘敞","id":175504,"strains":["平○平仄仄，平○仄平平。","仄仄○平仄，平平仄仄平。","仄平○仄仄，仄仄仄平平。","平仄○○仄，平平仄仄平。","○平仄平仄，平仄仄平平。","○仄○平仄，平平仄仄平。","平平仄仄仄，仄仄仄○平。","平仄○平仄，○平仄仄○。"],"paragraphs":["遥闻西域使，来献大明宫。","故事三苗比，官仪敌国同。","赐书深慰藉，锡命极优崇。","含垢应王度，怀柔尚古风。","苍生向来急，殊俗此时通。","冠盖长城北，边关绝幕东。","春秋大一统，吏事责三公。","何有长沙客，题诗恸哭中。"],"title":"闻西使到关"}
