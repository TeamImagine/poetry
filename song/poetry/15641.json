{"author":"刘子翚","id":15641,"strains":["仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。","仄平平仄平平仄，仄仄平平仄仄平。"],"paragraphs":["饭了意行忘远近，翛翛老眼入疏梅。","愁边赏味平生剧，乱后横斜几度开。","胜韵撩诗频呫嗫，冷香薰梦破咍台。","莫将花客轻题品，自有渠侬十倍才。"],"title":"原仲致中寄梅雪二诗再次前韵  其二"}
