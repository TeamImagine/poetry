{"author":"张侃","id":118683,"strains":["平仄平平仄仄平，仄平仄仄仄平平。","平平平仄平平仄，平仄仄平平仄平。","仄仄平平平仄仄，平平平仄仄平平。","平平平仄仄平仄，平仄平平仄仄平。"],"paragraphs":["官舍如舟近古河，隔河老木尚新峨。","森罗星象萤分度，经纬水纹鱼掷梭。","月满秋容随处好，风含凉意向人多。","香蒲泉石供清玩，遥忆骚翁在涧阿。"],"title":"闲中忆曾舜卿知丞"}
