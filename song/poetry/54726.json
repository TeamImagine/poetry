{"author":"朱熹","id":54726,"strains":["○仄仄○仄，平平仄平平。","仄仄仄仄平，平平仄平平。","平○仄平平，平平仄平平。","平平仄仄仄，平平仄平平。","仄仄平仄平，○○仄仄平。","仄仄仄仄平，仄平平仄平。","仄平仄仄仄，仄仄平平平。"],"paragraphs":["献岁事行役，徂春始还归。","昔往草未芳，今来翠成帏。","扶踈满园阴，时禽互翻飞。","丛萱亦已秀，丹葩耀晨辉。","即事谁与娱，淹留自忘机。","日暮复出门，怅然心事违。","古人不可见，独掩荒园扉。"],"title":"还家即事"}
