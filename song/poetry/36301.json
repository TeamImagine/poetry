{"author":"陆游","id":36301,"strains":["仄仄平平仄仄平，平平仄仄仄平平。","仄平平仄仄平仄，平仄平平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["老尉鸿飞隠市门，千年犹有旧巢痕。","陆生于此寓棋局，曾丈时来开酒樽。","渺渺帆樯遥见海，冥冥蒲苇不知村。","数僧也复投诗社，零落今无一二存。"],"title":"故山四首  其三"}
