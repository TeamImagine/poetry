{"author":"刘敞","id":175451,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["宝轴牙签三万余，中园华宇荫清渠。","风流复见郊居赋，荣观归乘使者车。","俯仰江山乐无有，优游文籍昔谁如。","何当去此从君语，尽得平生未见书。"],"title":"为转运沈郎中题"}
