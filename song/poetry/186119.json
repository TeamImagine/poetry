{"author":"高本","id":186119,"strains":["平平仄仄平平平，平平仄仄○平平。","仄平仄仄平仄仄，仄仄平仄平平平。","平平平○平仄仄，平平仄仄平平平。","平平仄仄仄平仄，仄仄平仄平平平。"],"paragraphs":["江吞大泽无西东，危亭耸立如惊鸿。","晓晴不见天地色，上下澄碧迷双瞳。","菰蒲千顷鸥鹭国，风波万丈鱼龙宫。","逢时自好尽忠义，莫学衰世鸱夷公。"],"title":"过吴江"}
