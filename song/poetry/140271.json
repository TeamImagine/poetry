{"author":"吴锡畴","id":140271,"strains":["仄平平仄仄仄平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄仄平仄仄平。","仄仄平平平仄仄，仄平仄仄仄平平。"],"paragraphs":["背人春事水趁东，浅紫深红次第空。","宿霭未干桑叶雨，薄罗初试楝花风。","诗联锻炼微吟里，豪气施行半醉中。","此去相逢堪几度，别怀作恶老来同。"],"title":"别吴仲俊"}
