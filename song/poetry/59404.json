{"author":"陈造","id":59404,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["两君深结此君缘，句里萧森堕我前。","笋茁便应欺瑞麦，诗成端合付双莲。","窗间俪影斜新月，风处骈梢袅绿烟。","会拟韩公颂连理，为渠小辍枕书眠。"],"title":"次韵陈倅赵宰双竹"}
