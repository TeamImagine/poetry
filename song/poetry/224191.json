{"author":"李朴","id":224191,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["处处香筵拂绮罗，为传神女渡天河。","休嫌天上佳期少，已恨人间巧态多。","齚舌自应工妩媚，方心谁更苦镌磨。","独收至拙为吾事，笑指双针一缕过。"],"title":"乞巧"}
