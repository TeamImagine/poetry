{"author":"吴泳","id":103979,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["怕寒不暇解衣眠，偪塞蒸成帐顶烟。","学士砖头因火灼，尚书履下透衾然。","洞存玉性真刚汉，焚却禅身笑浪仙。","收敛道心中夜坐，室虚窗白月如弦。"],"title":"春寒病痞痛用古砭法以砖熨之忽一夕帐烟塞满火自下炎上焚衣被之半有感赋之"}
