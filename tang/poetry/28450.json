{"author":"陆龟蒙","id":28450,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["老思东极旧岩扉，却待秋风泛舶归。","晓梵阳乌当石磬，夜禅阴火照田衣。","见翻经论多盈箧，亲植杉松大几围。","遥想到时思魏阙，只应遥拜望斜晖。"],"title":"和袭美重送圆载上人归日本国"}
