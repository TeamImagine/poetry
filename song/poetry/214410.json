{"author":"晁补之","id":214410,"strains":["○平平仄仄仄平，仄平仄仄平平平。","平平仄平仄仄平，平平仄平平仄平。","仄仄仄仄平平仄，平平仄平仄仄仄。","仄平平平仄平仄，平仄仄平平仄仄。","平平平仄○平平，仄仄平○仄仄平。","仄仄平○仄平仄，平平平平平仄仄。"],"paragraphs":["钱塘江北百里余，涨沙不复生菰蒲。","沙田老桑出叶粗，江潮打根根半枯。","八月九月秋风恶，风高驾潮晚不落。","鼓声冬冬橹咿喔，争凑富春城下泊。","君家茅屋并城楼，不出山行不记秋。","越舶吴帆亦何故，今年明年来复去。"],"title":"富春行赠范振"}
