{"author":"皮日休","id":27868,"strains":["仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["一方萧洒地，之子独深居。","绕屋亲栽竹，堆床手写书。","高风翔砌鸟，暴雨失池鱼。","暗识归山计，村边买鹿车。"],"title":"临顿为吴中偏胜之地陆鲁望居之不出郛郭旷若郊墅余每相访款然惜去因成五言十首奉题屋壁 一"}
