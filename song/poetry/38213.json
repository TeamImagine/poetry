{"author":"陆游","id":38213,"strains":["仄仄平仄○，平平仄平仄。","平平仄平平，仄仄仄平仄。","平平仄仄仄，平仄仄仄仄。","仄仄平仄平，仄仄仄仄仄。","平平平仄平，仄平平仄仄。","仄○仄仄仄，仄仄平平仄。","仄仄仄○仄，平仄平仄○。","仄仄仄平平，平平仄仄仄。"],"paragraphs":["既老心愈空，新凉体差健。","登山每嗔扶，对案亦强饭。","平生百事懒，惟酒不待劝。","迨此桑落时，一醉适我愿。","羸然云水身，本非朱紫楦。","少犹耻枉尺，老敢欺方寸。","但令死瞑目，余事何足论。","不见鹿门翁，全家事潜遁。"],"title":"醉中书怀"}
