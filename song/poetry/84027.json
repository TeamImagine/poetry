{"author":"葛天民","id":84027,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄仄平仄仄平。","平仄仄平平仄仄，平平平仄仄平平。"],"paragraphs":["凭高每叹昔人非，空有群峰碍落晖。","大雅风流谁举似，长安秋草又衰微。","寒花负约开犹懒，幽鸟忘机趁不飞。","来往半生堪记处，西村灯火夜船归。"],"title":"孤山后写望"}
