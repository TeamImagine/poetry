{"author":"杨万里","id":49789,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["君才陆海与潘江，句里芒寒万丈长。","雪椀冰瓯翻笔墨，锦机绣段出肝肠。","王家龙凤重英特，谢砌芝兰让耿光。","相国登庸衣钵在，郎君努力续前芳。"],"title":"王式之直阁不远千里来访野人赠以佳句次韵奉谢"}
