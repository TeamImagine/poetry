{"author":"李商隐","id":22404,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["昨夜星辰昨夜风，画楼西畔桂堂东。","身无彩凤双飞翼，心有灵犀一点通。","隔座送钩春酒暖，分曹射覆蜡灯红。","嗟余听鼓应官去，走马兰台类断蓬。"],"title":"无题二首 一"}
