{"author":"孟郊","id":13179,"strains":["平平○仄仄，仄仄平平○。","○平○仄仄，仄仄平仄○。","仄仄仄平仄，平仄仄仄平。","平平仄○仄，仄仄仄仄平。","仄仄平平○，仄平仄平平。","平仄平仄仄，仄仄仄平○。","仄仄仄平仄，仄平仄仄平。","仄仄平仄仄，平仄仄平平。"],"paragraphs":["吾师当几祖，说法云无空。","禅心三界外，宴坐天地中。","院静鬼神去，身与草木同。","因知护王国，满钵盛毒龙。","抖擞尘埃衣，谒师见真宗。","何必千万劫，瞬息去樊笼。","盛夏火为日，一堂十月风。","不得为弟子，名姓挂儒宫。"],"title":"夏日谒智远禅师"}
