{"author":"梅尧臣","id":57116,"strains":["仄平仄平仄，仄仄仄仄平。","平○仄平平，仄平仄仄平。","平仄仄平仄，仄仄平仄平。","仄平仄仄仄，平仄仄仄平。","平平仄仄仄，○仄○仄○。","仄仄仄仄仄，仄仄○平平。","平仄仄平仄，平仄平平平。"],"paragraphs":["去年我何有，鸭脚赠远人。","人将比鹅毛，贵多不贵珍。","虽少未为贵，亦以知我贫。","至交不变旧，佳果幸及新。","穷坑我易满，分饷犹奉亲。","计料失广大，琐屑且沉沦。","何用报珠玉，千里来殷勤。"],"title":"依韵酬永叔示予银杏"}
