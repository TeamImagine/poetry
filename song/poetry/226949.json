{"author":"赵鼎臣","id":226949,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["西郊不雨屡占云，抚字区区志颇存。","未暇溉田如召父，翻愁告籴遣臧孙。","愿闻滂沛流鸳瓦，相见欢呼动荜门。","乞与高文讼风伯，卧龙何事敢停辕。"],"title":"次韵夏倪均父见和辕字韵诗六首  其五"}
