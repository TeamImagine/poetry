{"author":"薛季宣","id":62985,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["经时兀兀坐筠乡，命驾崎岖傍夕阳。","岛屿西陵开罨画，湖山东鄂洗新装。","路侵细草迷繁绿，风落闲花忆旧香。","却上渡船归去也，不逢安道故无妨。"],"title":"樊口见郑崇阳不遇"}
