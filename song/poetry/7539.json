{"author":"王之道","id":7539,"strains":["仄仄平平仄仄平，平平平仄平平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["赐对金銮下九天，旋闻熊轼为驱前。","人从芸阁初分直，桂折蟾宫乍得仙。","刺史江山聊复尔，翰林风月自依然。","下车快草东封疏，今去祥符正百年。"],"title":"送钱逊叔出守袭庆赐出身除职"}
