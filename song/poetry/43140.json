{"author":"范成大","id":43140,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["珠履参陪北海觞，仍邀拥节旧中郎。","碧城香雾连天暝，黄叶霜风卷地凉。","佳节转头论聚散，清波从古阅兴亡。","明年重把茱萸醉，公在丛霄贡玉堂。"],"title":"次韵知郡安抚九日南楼宴集三首  其二"}
