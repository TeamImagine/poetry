{"author":"释德洪","id":229387,"strains":["仄仄平平仄平仄，仄平平仄○仄仄。","平○仄平平仄仄，仄仄仄平仄平仄。","仄仄平平仄仄平，仄○平仄仄平平。","○平平平仄仄仄，仄仄仄平平仄○。"],"paragraphs":["我爱龙眠老居士，笔端谈笑了万事。","君看一时拈破笔，画作醉僧醒时意。","此是沙门绝妙门，不妨随处有乾坤。","瞢腾流涎枕臂卧，破柱疾雷殊不闻。"],"title":"醉僧赞"}
