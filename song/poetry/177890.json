{"author":"崔遵度","id":177890,"strains":["仄仄平平仄，○○仄仄平。","仄平平仄仄，○仄仄平平。","仄仄平○仄，平平○仄平。","仄平平仄仄，仄仄仄平平。","仄仄○平仄，平○仄仄平。","仄平平仄○，仄仄仄平平。","仄仄平平仄，平平平仄平。","平○平仄仄，仄仄仄平平。"],"paragraphs":["李白羹初美，相如渴渐瘳。","八砖非性懒，三昧减心忧。","笔宛多批凤，词锋胜解牛。","旧山疑鹤怨，畏日想云愁。","广内劳挥翰，通中羡枕流。","使星方屡降，客辖未容投。","好奏倪宽议，何须庄舄讴。","朝衣熏歇不，侍史待仙洲。"],"title":"属疾"}
