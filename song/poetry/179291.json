{"author":"苏颂","id":179291,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["鸿都清集秘图开，遍阅真仙暨草莱。","气韵最奇知鹿马，丹青一定见楼台。","宴觞更盛华林会，坐客咸推大厦才。","久事簿书抛翰墨，文林何幸许参陪。"],"title":"和宋次道戊午岁馆中曝书画"}
