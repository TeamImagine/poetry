{"author":"周文璞","id":94822,"strains":["平平平仄仄平平，仄平平平平仄平。","平仄平平仄平仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["穷冬孤陋只书痴，肯为凶荒强忍饥。","师友渊源似公者，舆台贫贱亦安之。","人来山县犹须债，雨映茅檐但要诗。","欲诣楼居无逸步，要从老手化神奇。"],"title":"寄韩涧泉"}
