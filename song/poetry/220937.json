{"author":"邹浩","id":220937,"strains":["平平平仄仄平平，仄仄平平平仄平。","仄仄仄平仄仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["田郎风节薄清旻，耻踏冥冥车马尘。","远业不应忘魏阙，高人聊喜得东邻。","鹿门隐去曾携子，绵上归来亦侍亲。","早晚云飞雨天下，勒移何愧北山神。"],"title":"送田承君隐大留山"}
