{"author":"释德洪","id":228434,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["淡云缺月两微茫，独酌沽来竹叶香。","已把功名比鸡肋，更惊世路似羊肠。","心情老去俱消尽，诗律年来觉倍强。","解诵东坡北归曲，此身安处是吾乡。"],"title":"次韵宿东安"}
