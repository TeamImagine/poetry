{"author":"苏过","id":230034,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["樽余旧压蒲萄绿，盘有南珍荔子丹。","草草春光虽未称，人人酒令暂须宽。","兴来勿废无何饮，老去难寻特地欢。","慰我穷愁真待子，凭诗寄与故人看。"],"title":"次韵孙志康牡丹  其二"}
