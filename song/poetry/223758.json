{"author":"吴则礼","id":223758,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄仄仄平仄仄，平平仄仄平平平。","平平仄仄平平仄，仄仄仄平平仄平。"],"paragraphs":["着处篮舆得小停，偶寻奇诡对屏星。","山南山北有幽啭，树底树头惟落英。","两鬓已脱吾种种，三眠欲罢渠青青。","招提故作疏钟晚，更约杖藜来细听。"],"title":"同曾公卷出南城"}
