{"author":"陆游","id":40082,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["养生妙理本平平，未可常谈笑老生。","业力顿消知学进，人情愈薄喜身轻。","鹤雏日长丹砂顶，岩溜时闻玉佩声。","最是扁舟暮归处，一川风月远相迎。"],"title":"舟中口占"}
