{"author":"李正民","id":242257,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["玉烛初更品物新，又观剪彩镂金人。","休嗟岁岁年年貌，且送奇奇怪怪神。","酒有十千元自富，食兼三九未全贫。","王孙诗笔能鏖战，夜遣偏师敌富春。"],"title":"人日和同院  其三"}
