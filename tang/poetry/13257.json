{"author":"张籍","id":13257,"strains":["仄仄平，仄平仄仄平仄平。","○○平平仄平仄，仄仄仄仄仄仄平。","仄○仄平平仄○，仄仄平仄平○平。","仄平○仄○平仄，平仄○平○仄平。","平平仄仄仄○仄，平平仄仄平仄仄。"],"paragraphs":["远牧牛，遶村四面禾黍稠。","陂中饥乌啄牛背，令我不得戏垅头。","入陂草多牛散行，白犊时向芦中鸣。","隔堤吹叶应同伴，还鼓长鞭三四声。","牛牛食草莫相触，官家截尔头上角。"],"title":"牧童词"}
