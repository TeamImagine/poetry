{"author":"方回","id":149352,"strains":["仄仄仄平平仄平，仄平仄仄仄平平。","仄平仄平平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["五十五时官早休，即今七十复何求。","亦思稍为儿孙计，政恐深贻祖父羞。","岂不忆家良有说，偶然得酒更无忧。","诸公富贵新桃版，我是春前旧土牛。"],"title":"乙未岁除二首  其二"}
