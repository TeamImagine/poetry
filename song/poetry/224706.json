{"author":"洪刍","id":224706,"strains":["仄仄仄平仄，平平仄平平。","平仄仄平仄，仄仄仄平○。","平仄仄仄仄，平仄仄平平。","仄仄○仄平，仄仄仄平平。","仄平仄仄仄，仄仄平○平。","仄仄平仄仄，○平仄平平。","平平平平仄，平平○仄平。","仄仄仄仄仄，平平仄平平。","仄仄仄仄仄，仄仄仄仄平。","○○仄仄平，平平仄○平。","平仄○仄仄，仄仄平平平。","仄仄仄平平，○仄仄仄平。"],"paragraphs":["动物类含血，虾蟆独无之。","双目但瞠也，一腹亦皤其。","龙变或托体，鱼腹睹幽姿。","罕见三足蟾，讵减六眸龟。","向来奏赝瑞，背负轮囷芝。","坐谩皆下吏，胶车等儿嬉。","虽蒙黄金掷，荆卿空尔为。","或以白玉琢，形模妙工倕。","咄尔百丑质，讵辱五鼎脂。","浪号土底牺，雄夸水中鸡。","何足污帝箸，但可充蛇饥。","作意一池鸣，和我五字诗。"],"title":"虾蟆"}
