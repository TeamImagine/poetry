{"author":"杜甫","id":3599,"strains":["仄仄仄仄平平○，平平仄平平仄平。","平平仄仄仄平仄，平仄平平平仄○。","平平平仄平平仄，仄仄平平仄仄平。","仄仄平平仄平仄，平平仄仄○平平。"],"paragraphs":["滟滪既没孤根深，西来水多愁太阴。","江天漠漠鸟双去，风雨时时龙一吟。","舟人渔子歌回首，估客胡商泪满襟。","寄语舟航恶年少，休翻盐井横黄金。"],"title":"滟滪"}
