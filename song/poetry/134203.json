{"author":"释文珦","id":134203,"strains":["平仄仄平○，平平仄平平。","平平仄仄仄，仄平仄○平。","○仄仄仄平，○仄仄仄仄。","仄仄平仄仄，仄仄仄平平。","仄仄仄○平，仄仄平平○。","仄仄平仄仄，仄仄平平平。","仄平仄平○，平仄平仄平。","平仄仄平○，平仄仄仄平。"],"paragraphs":["吾学本经论，由之契无为。","书生习未忘，有时或吟诗。","兴到即有言，长短信所施。","尽忘工与拙，往往不修辞。","唯觉意颇真，亦复无邪思。","事物皆寓尔，又岂存肝脾。","老来欲消闲，裒集还自嗤。","聊以识吾过，吾道不在兹。"],"title":"裒集诗藁"}
