{"author":"张九龄","id":23123,"strains":["仄平平仄仄，平仄仄○○。","仄仄平平仄，平平仄仄○。","仄仄平平仄，平平仄仄○。","仄○平仄仄，○仄仄平平。","平仄○○仄，○平仄仄平。","平平仄仄仄，仄仄仄平平。","仄○○平仄，平平仄○平。","平○仄仄仄，平仄平平平。"],"paragraphs":["未央钟漏晚，仙宇蔼沈沈。","武卫千庐合，严扃万户深。","左掖知天近，南窗见月临。","树摇金掌露，庭徙玉楼阴。","他日闻更直，中宵属所钦。","声华大国宝，夙夜近臣心。","逸兴乘高阁，雄飞在禁林。","宁思窃抃者，情发为知音。"],"title":"和许给事中直夜简诸公"}
