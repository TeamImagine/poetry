{"author":"洪适","id":28247,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["万里移根安石国，何年傅粉未知名。","须邀玉茗来岩壑，便结琼花作弟兄。","诗客定疑天外得，园人已办腊前迎。","东家阿措休相妒，不学秾妆照眼明。"],"title":"许倩报白榴已得玉茗未谐以诗趣之"}
