{"author":"刘长卿","id":54943,"strains":["仄仄平○仄，平平仄平仄。","仄○仄平仄，仄仄平仄仄。","仄仄○平平，仄平仄平仄。","仄平平平仄，仄仄○仄仄。","平仄平仄平，平平仄○仄。","仄平平仄仄，仄仄仄仄仄。","仄仄仄平平，平平仄平仄。","平○平平仄，仄仄平平仄。","仄仄平仄平，平平平○仄。","平○仄平仄，平仄平平仄。"],"paragraphs":["楚泽秋更远，云雷有时作。","晚陂带残雨，白水昏漠漠。","伫立收烟氛，洗然静寥廓。","卷帘高楼上，万里看日落。","为客频改弦，辞家尚如昨。","故山今不见，此鸟那可托。","小邑务常闲，吾兄宦何薄。","高标青云器，独立沧江鹤。","惠爱原上情，殷勤丘中诺。","何当遂良愿，归卧青山郭。"],"title":"雨中登沛县楼赠表兄郭少府"}
