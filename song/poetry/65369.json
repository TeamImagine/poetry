{"author":"廖行之","id":65369,"strains":["平平平仄平仄平，仄○仄仄○平平。","仄○仄仄仄○仄，仄仄仄仄平平平。","仄○仄仄仄○仄，仄仄仄平平仄仄。","平平仄仄仄○平，仄仄平平仄平○。","平平平仄○平平，仄仄仄平平仄平。","仄平仄仄平平仄，平平仄仄平平平。"],"paragraphs":["荆山之璞天下奇，韫藏待价其谁知。","楚庭已作再献客，楚国未识连城姿。","世间万事乃如此，遇否在天而已矣。","龙螭尚尔困泥蟠，可是纷纷肆蚖虺。","人生安可论穷通，失马有时同塞翁。","会须决起凌云志，高抟九万扶摇风。"],"title":"书怀寄黄梦立"}
