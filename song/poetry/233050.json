{"author":"范仲淹","id":233050,"strains":["平平仄平仄，仄○仄平平。","仄平仄平仄，仄仄仄平平。","仄仄仄仄平，○仄平平平。","仄平平仄仄，○平平仄平。","平平仄平仄，仄仄平平平。","仄平仄仄○，仄仄仄平平。","仄仄仄平○，平仄平仄平。","平○仄平仄，平平平仄平。"],"paragraphs":["神哉叔虞庙，地胜出嘉泉。","一源甚澄静，数步忽潺湲。","此异孰可穷，观者增恭虔。","锦鳞无敢钓，长生同水仙。","千家溉禾稻，满目江乡田。","我来动所思，致主愧前贤。","大道果能行，时雨宜不愆。","皆如晋祠下，生民无旱年。"],"title":"晋祠泉"}
