{"author":"苏颂","id":179567,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["文物衣冠萃一门，如公终始见舆言。","三登庆历三人第，四入熙宁四辅尊。","继世拜封前及后，并时当政弟连昆。","汉袁杨与唐萧杜，更有清风在裔孙。"],"title":"司空赠太傅康国韩公挽辞五首  其三"}
