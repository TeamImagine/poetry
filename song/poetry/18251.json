{"author":"吴芾","id":18251,"strains":["平仄○平仄仄平，平平仄仄仄平平。","仄○仄仄平○仄，仄仄平平仄仄平。","仄仄仄平平仄仄，○平○仄仄平○。","仄平仄仄平平仄，平○平平仄仄仄。"],"paragraphs":["经术传家几缙绅，孙吴决策旧无人。","上将用武方留意，汝始程能遂发身。","伫展六韬登上第，更资三釜及偏亲。","两科自此增双美，何患衰宗不再振。"],"title":"送侄赴廷试  其一"}
