{"author":"崔峒","id":7841,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["玄成世业紫真官，文似相如貌胜潘。","鸿雁南飞人独去，云山一别岁将阑。","清淮水急桑林晚，古驿霜多柿叶寒。","琼树相思何日见，银钩数字莫为难。"],"title":"送韦八少府判官归东京"}
