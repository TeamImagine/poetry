{"author":"孟郊","id":13075,"strains":["仄平仄平仄，平仄仄仄○。","仄平仄○平，平仄仄仄平。","平仄○仄仄，仄平平仄平。","○仄仄仄仄，仄仄仄○平。","平仄仄平仄，平仄仄平平。","仄平仄平平，仄仄平平平。","平仄仄平仄，仄○仄平平。","平仄仄仄仄，仄仄平仄平。","平○仄平仄，平平平平平。","仄平仄平仄，平平○平平。","平仄仄仄仄，仄仄○平平。","仄平仄仄仄，仄仄平平平。","仄仄平仄仄，平平仄平平。","仄平平平仄，平仄仄平平。","平仄仄平仄，平平平平平。","仄○平平平，仄仄平平平。","平仄仄平仄，平平仄平平。","平平仄○平，仄仄平平平。","仄仄仄平仄，仄平平仄平。","○○仄仄仄，平仄平平平。","仄仄○仄仄，平○仄平平。","仄平○平平，平仄仄平平。"],"paragraphs":["百虫笑秋律，清削月夜闻。","晓棱视听微，风剪叶已纷。","君子鉴大雅，老人非俊群。","收拾古所弃，俛仰补空文。","孤韵耻春俗，余响逸零雰。","自然蹈终南，涤暑凌寒氛。","岩霰不知午，磵澌镇含曛。","曾是醒古醉，所以多隐沦。","江调乐之远，溪谣生徒新。","众蕴有余采，寒泉空哀呻。","南谢竟莫至，北宋当时珍。","赜灵各自异，酌酒谁能均。","昔咏多写讽，今词讵无因。","品松何高翠，宫殿没荒榛。","苔趾识宏制，沙潨游崩津。","忽吟陶渊明，此即羲皇人。","心放出天地，形拘在风尘。","前贤素行阶，夙嗜青山勤。","达士立明镜，朗言为近臣。","将期律万有，倾倒甄无垠。","鸑鷟应蟋蟀，丝毫意皆申。","况于三千章，哀叩不为神。"],"title":"奉报翰林张舍人见遗之诗"}
