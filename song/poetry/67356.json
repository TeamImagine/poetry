{"author":"楼钥","id":67356,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["久闻政绩最淮淝，鄮岭循良亲见之。","梓里尚遗前日爱，棠阴还长旧年枝。","钓璜方兆非熊卜，曳杖俄兴梁木悲。","千里佳城空望断，他时归哭岘山碑。"],"title":"姜秘监挽词  其二"}
