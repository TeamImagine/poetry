{"author":"释印肃","id":26389,"strains":["仄仄平○平仄仄，仄仄平平平仄仄。","平平平仄仄平平，仄仄仄平平仄仄。","仄○平，平仄仄，仄仄平平平仄仄。","仄○平仄仄平○，仄仄仄平平仄仄。","仄平○，仄仄仄，平仄平○仄平仄。","仄仄平○仄仄平，平仄平平平仄仄。","平仄平，仄仄仄，仄仄平○平仄仄。","○仄平○仄仄平，平仄平平仄平仄。","平平仄，平平仄，仄仄仄平仄仄仄。","平仄平仄仄平平，仄仄○平仄平仄。","仄平平，仄仄仄，平仄平平平仄仄。","仄平仄仄仄平○，仄仄○○平仄仄。","○平平，○仄仄，仄仄平平仄仄仄。","仄平仄仄仄平平，仄仄平平平仄仄。","平仄平，平仄仄，仄仄平仄？○仄。","平仄平平仄○平，平仄平○仄仄仄。"],"paragraphs":["一颗摩尼非玉贝，不动随机方便快。","无边无表实先天，亘古迄今无覆盖。","六和同，心不在，放荡汪洋尘世外。","个中无可表真如，不灭不生谁不爱。","卓顽空，立世界，非界非空有谁解。","返己回观一物无，光大圆融含百怪。","珠体坚，吉怪坏，幻化元空灵本在。","三十年看水牯牛，祇个沩山实奇最。","华林子，通非内，蹋倒浄缾绝待对。","天上天下独玄灵，直至如今少人会。","老南泉，逞见解，提起猫儿人不买。","一刀两断不曾分，主伴重重元不背。","了非言，闻妙海，钻火逢烟莫放退。","忽然杲日烁冰霜，不立微尘谁受罪。","天网恢，非结解，遍布弥漫这三昧。","堪笑衡阳没量人，弥勒光中拖布袋。"],"title":"摩尼歌"}
