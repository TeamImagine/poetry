{"author":"陆游","id":41663,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["常年春日少春晴，拂面今朝暖吹轻。","水阁家家横小舫，园亭处处听新鶑。","桃花不管诗人老，菖叶空催野叟耕。","自笑此生余几许，铜驼荆棘尚关情。"],"title":"春晴二首  其二"}
