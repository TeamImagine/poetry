{"author":"韩琦","id":101193,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["东西冈远截空横，冈下村村聚落成。","柳线略无经雨色，麦针微向近河生。","龙钟父老知迎拜，硗确田畴尚力耕。","自古班春须恤患，我观民病若为平。"],"title":"灵岳道中"}
