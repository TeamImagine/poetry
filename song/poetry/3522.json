{"author":"陈与义","id":3522,"strains":["平○仄平仄，平○仄平○。","仄仄仄平仄，仄平平仄○。","平○仄仄仄，平仄平平平。","平仄平平仄，仄平平仄平。","平平仄仄仄，平仄○平平。","○仄平平仄，平平平仄○。"],"paragraphs":["曾听石楼水，今过邵州滩。","一笑供舟子，五年经路难。","云间落日淡，山下东风寒。","烟岭丛花照，夕湾群鹭盘。","生身后圣哲，随俗了悲欢。","淹旅非吾病，悠悠良足叹。"],"title":"江行晚兴"}
