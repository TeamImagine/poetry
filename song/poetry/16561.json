{"author":"冯时行","id":16561,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["秋来瑶海浴婵娟，天上人间又一年。","有酒何妨三夜看，无云尚见九分圆。","楼台迥忆仙游眼，村落遥思禁曙烟。","斗柄衔山风露冷，归来清绝不成眠。"],"title":"十七日夜月色尤佳与韦去非东亭小酌"}
