{"author":"韩琦","id":101196,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["牡丹亲植锦堂前，回首光阴二十年。","一见开颜如有旧，三来经赏岂无缘。","竞新品目应输洛，独守单平似信天。","欲寄朝云皆大笔，愿搜豪句饰妖妍。"],"title":"昼锦堂同赏牡丹"}
