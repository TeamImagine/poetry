{"author":"李涉","id":18537,"strains":["○仄仄平仄，平平仄平平。","平平仄仄仄，仄仄平平平。","平平仄仄平，仄仄平平平。","仄平仄平仄，仄仄平平平。","平○仄平仄，仄仄○平仄。","仄仄仄平平，平仄仄平仄。"],"paragraphs":["隋氏造宫阙，峨峨倚云烟。","搜奇竭四海，立制谋千年。","秦兵半夜来，烈火焚高台。","万人聚筋血，一旦为尘埃。","君看汴河路，尚说隋家柳。","但问哭陵人，秋草没来久。"],"title":"感兴"}
