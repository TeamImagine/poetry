{"author":"陈宓","id":97234,"strains":["仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["昔人创业无穷思，张大由来在子孙。","轮奂已成张老室，驷轩行看汉于门。","诗书古训时时习，孝友家风世世存。","闻道董帷勤课子，不妨游息有名园。"],"title":"题陈君肯堂"}
