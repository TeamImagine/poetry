{"author":"王安石","id":179937,"strains":["平平仄仄仄，平仄仄仄平。","仄平仄仄仄，平○仄仄平。","平平○○平，平仄仄仄仄。","○平仄仄平，○仄仄平平。","平○仄仄仄，仄仄仄平平。","仄仄仄仄仄，仄平平仄仄。","仄平○仄仄，仄仄○平平。","平平仄平仄，平仄仄仄平。","○平仄○仄，仄仄平平○。","仄仄仄○平，仄仄仄仄○。","平仄仄○平，仄仄仄平平。","仄平○平平，○仄仄○平。"],"paragraphs":["刘侯少慷慨，天马脱馽羁。","一官不得意，州县老委蛇。","新居当中条，墙屋稍补治。","疏轩以睡名，从我远求诗。","朝廷法令具，百吏但循持。","又况佐小邑，有才安所施。","赋租如簿领，狱讼了鞭笞。","翛然即高枕，于此乐可知。","王官有空谷，隠者常栖迟。","拂榻梦其人，亦足慰所思。","嗟予久留连，窃食坐无为。","浩歌临西风，更欲往从之。"],"title":"寄题睡轩"}
