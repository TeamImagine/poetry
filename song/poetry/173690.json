{"author":"黄庶","id":173690,"strains":["平平仄○仄，仄仄仄仄仄。","平平仄平仄，平仄仄○仄。","平○仄平平，仄仄仄仄仄。","平平仄仄○，○○仄平仄。","仄平仄平仄，平仄仄平仄。","？平平○仄，仄仄仄仄仄。","平仄仄仄平，仄平平仄仄。","仄仄平仄○，平平仄平仄。","仄平平仄平，平仄仄平平。","仄仄仄仄仄，仄平仄平仄。","平平仄仄仄，仄仄平仄仄。","仄仄仄仄仄，平平仄○○。","平平仄仄仄，○平仄○仄。","平平平平平，平平仄平○。","仄○仄仄平，仄平○仄○。","仄平○仄平，○仄仄仄仄。","平平平平仄，平平仄平仄。","仄仄平平平，平仄平仄仄。","仄○仄平仄，平○仄平仄。","仄仄○仄仄，仄仄平仄仄。","平仄平仄仄，仄仄仄平仄。","仄仄○仄○，平仄仄平仄。","仄仄平平平，○平仄平仄。"],"paragraphs":["风波一相失，倒指岁月耗。","交情见千里，文字每教告。","胸中饱耘锄，勉我获以道。","踟蹰竹帛间，相期古人到。","十年走尘土，心不勇于躁。","迺知镌磨益，不必砚席好。","君屈百里官，卓趋而鲁蹈。","不使鞭朴教，人情自倾倒。","讼稀禾黍登，醺若饮醇醪。","使者席未暖，姓名达珪瑁。","麒麟踊跃起，志远无近报。","粪土龊龊者，锱铢较称号。","青冥脚可插，泥途迹将扫。","宁知西山民，归车恐君膏。","我行省版舆，假途期问劳。","理声如壁邻，叹息不可造。","遥知诗书宰，优游漆园傲。","极目西飞云，徒使瞳子眊。","敢期枉佳作，绸缪肺襟奥。","大句驱老意，木古风雨暴。","惊味无厌已，败者豆笾犒。","我辄牵勉和，徒手大阿冒。","酌酒持君诗，吟哦舌根燥。"],"title":"次韵和刘卿材见寄之什"}
