{"author":"宋祁","id":24077,"strains":["仄仄○平仄，平平仄仄仄。","仄平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。","平仄○平仄，平平仄仄平。","○平○平○，平仄仄平平。","仄仄平平仄，平平仄仄平。","仄平平仄仄，○仄仄○平。","平仄平平仄，平平仄平平。","平○仄平仄，仄仄仄○平。"],"paragraphs":["昔预穰侯贡，今移汉掖旁。","帝怜秋实茂，天许本根强。","媚叶童童密，幽花裛裛香。","苞垂列星纬，味变九霞浆。","薰轸分风近，仙盘饷露凉。","和羹并梅{艹橑}，连叶让芝房。","舜日晨烘雾，尧云夕护霜。","不随江北化，思助庙中尝。","卢橘非同种，安榴肯群芳。","荣观耸麟族，赋笔助荷囊。"],"title":"慈圣阁秋橙结实上召宗室同观"}
