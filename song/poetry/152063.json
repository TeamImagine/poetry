{"author":"方一夔","id":152063,"strains":["仄平仄平仄，仄○○仄仄。","仄平仄仄平，仄仄仄仄仄。","仄仄仄平○，仄仄仄○仄。","仄仄平仄平，平仄平仄仄。","仄仄仄平平，仄仄平平仄。","平平仄仄仄，仄仄○平仄。"],"paragraphs":["我生未为后，议论颇自喜。","读书见古人，慷慨欲立事。","既壮涉忧患，辗转不如意。","五十今到门，翻与穷鬼值。","老马但垂头，不似新驹驶。","前途勿复道，有酒且勤置。"],"title":"和渊明杂诗奈何五十年韵"}
