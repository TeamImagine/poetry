{"author":"方回","id":147659,"strains":["仄平仄仄，仄平仄仄。","平平仄平，○平仄仄。","平平仄仄平○仄，仄仄平平平仄仄。","仄平仄仄平仄平，平平仄仄平○仄。","仄平仄仄仄平平，○仄平平○○平。","仄平平仄仄平平，仄仄平平平仄平。"],"paragraphs":["誉之不喜，诋之不怒。","言无疾声，行无阔步。","青春日月儒冠误，拂袖沙河尘土路。","觅君不见今几年，庐山道士房中住。","不肥不瘦不精神，看尽鸢肩燕颔人。","宅为官屋骨为尘，似我翛然云水身。"],"title":"题金君重像杂言"}
