{"author":"韦骧","id":191016,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["按部嵚崎向梓潼，上亭孤驿倚寒空。","淋铃尽想当时雨，吼地愁闻竟夕风。","冲冒狂飚忧病体，驱除宿翳懒神功。","翼朝揽辔逢清霁，致敬宜将樵意同。"],"title":"宿上亭驿"}
