{"author":"李弥逊","id":253184,"strains":["平仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["蓬转生涯四十年，归来华髪旧山川。","惊魂仅免走三穴，情话喜同倾四筵。","醉客毛吞怜海窄，诗翁刀奏失牛全。","锦城不似还家乐，姑置行藏莫问天。"],"title":"似表弟始归寇退之后置酒会亲族坐客即席赋诗次其韵"}
