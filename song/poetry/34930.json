{"author":"陆游","id":34930,"strains":["平仄平平仄仄平，仄平仄仄仄平平。","平平仄仄仄平仄，平仄仄平仄仄平。","仄仄仄平平仄仄，平平平仄仄平平。","仄仄仄仄平平仄，仄仄平平仄仄平。"],"paragraphs":["南陌争牛事已非，彩山又近放灯期。","风和已染柳千缕，山冷未开茶一旗。","酒病况当人别后，春光偏在雪晴时。","道傍笑我清狂在，马上看山细咏诗。"],"title":"春晴"}
