{"author":"梅尧臣","id":46144,"strains":["仄仄平仄仄，仄平平仄平。","○平仄仄仄，仄仄平平平。","平仄仄仄仄，平仄仄仄仄。","仄仄仄平平，仄平平平平。","仄平平平仄，仄仄平仄平。","仄仄○仄平，○仄仄平平。"],"paragraphs":["孰不为太守，所荣归故乡。","僚官诧旧识，邸吏窥新章。","前去别马上，今仰立道傍。","野老拜车尘，里人持壶浆。","至家埙篪美，谒垅云日光。","盛事难尽书，且举国门觞。"],"title":"送韩仲文知许州"}
