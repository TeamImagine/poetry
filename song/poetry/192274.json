{"author":"郭祥正","id":192274,"strains":["仄仄○平仄，仄平仄平平。","平○仄平平，仄平○○平。","平仄平仄平，仄平仄平平。","平平仄平平，仄平平仄平。","平平仄平仄，仄平仄平平。","平平○仄平，仄仄平仄平。","平平仄仄仄，○平平平平。","仄平平○平，○平仄平○。","平平仄仄仄，仄仄平仄平。","仄仄平平平，？平仄平平。","仄平平平平，平平仄平平。","平仄平仄仄，平平○仄平。","仄仄仄○○，仄仄平平平。","仄仄仄仄仄，○仄○平平。","平仄仄仄仄，仄平○平平。","平平仄平仄，平仄平平平。"],"paragraphs":["久忆观沧海，喜君语罗浮。","浮从会稽来，与罗相献酬。","谁欲通两山，铁桥跨山头。","笙箫响瑶台，佛仙栖石楼。","灵光烛商舶，七星被林幽。","飞泉难悉名，异草香气柔。","危峰聚白鹿，深坞眠青牛。","葛洪安期生，遗踪尚绸缪。","攀巅瞰海水，湛碧才一瓯。","不见波涛翻，飓风驾龙虬。","又云朱明天，飘然落遐陬。","方广吞五岳，盘纡临十洲。","不得预封禅，自起烟云羞。","此理固莫测，胜境输君游。","君语洗我耳，我诗莹君眸。","罗浮杳何许，为我商声讴。"],"title":"听惠守钱承议谈罗浮山因以赠之"}
