{"author":"韦骧","id":191100,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","仄仄仄仄平仄仄，仄平平仄仄平平。"],"paragraphs":["纷华盛丽已心灰，蜡履寻山尚喜陪。","聊藉琴樽乐清景，全胜车马冒黄埃。","年登况毕三时务，阳复仍忻七日来。","更爱启予传秀句，使君诗笔富天才。"],"title":"次韵和公舒太守长至游水南僧寺"}
