{"author":"郭祥正","id":192256,"strains":["平仄○仄仄，仄仄○仄仄。","仄仄仄平仄，平平仄平仄。","平平仄○平，仄仄平仄仄。","仄平仄平平，平平○仄仄。","平平平仄○，仄仄仄平仄。","仄仄仄仄仄，仄仄平○仄。","仄○○仄平，平平平仄仄。","仄仄仄平平，仄仄平仄仄。","仄○仄平平，○仄平仄仄。","○平仄平仄，平仄平平仄。","平平仄平仄，仄仄仄平仄。","平○平仄平，平平○仄仄。","仄仄仄仄仄，仄仄平仄仄。","平平仄○仄，仄仄平平仄。"],"paragraphs":["前雪深尺五，后雪深五尺。","动地北风恶，连天冻云塞。","通逵绝行人，万物同一色。","烛龙爪生冰，阳乌觜插翼。","牛羊何足论，虎豹饿无食。","此雪昔未有，父老均叹息。","况当长养时，玄冥翻怒赫。","我欲请雷车，夜半轰霹雳。","斗杓斡春阳，和气随甲拆。","溶为大田水，青发龙头麦。","南民少苏醒，白骨免堆积。","朝廷方体仁，乾坤应合德。","有酒不敢饮，独乐神所责。","悲歌闭空屋，写慰同心客。"],"title":"后春雪"}
