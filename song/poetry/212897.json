{"author":"贺铸","id":212897,"strains":["仄○平平平仄仄，平仄仄平○仄仄。","平仄平平仄仄平，仄○平平仄平仄。","平平仄平平仄平，仄仄仄平平仄平。","平平仄仄○平仄，仄仄平平平仄平。","平平平仄○平仄，仄仄○○仄平仄。","平仄平平○○平，平○平仄平平仄。"],"paragraphs":["冗从西班谁比数，牛侩马医犹尔汝。","诗解穷人未必工，苦调酸声效梁父。","荥阳道人方外交，谓我有言追屈骚。","骊珠不惜弹黄雀，狗尾何堪联晋貂。","秦淮潮上扁舟发，后日相思一书札。","千里同风了了然，人闲无处无明月。"],"title":"留别僧讷"}
