{"author":"王禹偁","id":177760,"strains":["仄平平仄平平平，仄仄平仄平平平。","仄平仄仄仄平仄，平仄仄仄仄仄平。","仄平平○平仄仄，平仄平平仄仄平。","仄仄仄仄仄仄仄，仄仄仄仄○平平。","○平平仄仄平仄，平仄仄平仄平平。","平仄仄仄仄平仄，仄仄仄仄○平平。","仄平仄仄仄仄仄，平仄○仄仄仄平。","仄平平平仄仄仄，平仄仄仄平平平。","平平仄仄仄平仄，仄仄平仄平平平。","平平仄仄仄平仄，平平仄仄平平平。","平平平仄仄仄仄，仄○○平○仄平。","平平仄仄仄仄仄，仄仄平仄平平平。","平○仄仄仄仄平，仄仄平仄平平平。","平平平仄仄仄仄，平○仄仄仄平○。","仄平平仄仄○仄，平平仄仄○平平。","仄仄平仄○仄仄，仄仄平平平仄平。","仄平仄仄仄平○，仄平○仄平平平。","仄仄平仄仄仄仄，仄平平仄平平○。","平平平仄仄仄仄，平仄○仄○○平。","平平○仄仄仄仄，○仄仄仄仄仄平。","○平○仄平平仄，平平仄仄平平平。"],"paragraphs":["上玄茫昧胡为乎，施设吾道生吾徒。","否多泰少是天意，生有述作死不虚。","圣人忧患方演易，贤者穷愁始著书。","尽令富贵陷逸乐，蠢蠢戢戢如鸡猪。","泯然无物作时瑞，谁识凤皇与驺虞。","经史子集灿今古，粉绘帝道张皇谟。","一言可采即不朽，名姓长与日月俱。","乃知天心厚我辈，穷辱不足形悲吁。","夫君擢秀在江左，国小而逼何区区。","科名始得值兵火，金陵坐见成丘墟。","归朝才得一赞善，黜降重为县大夫。","彰明僻远在蜀道，又遇妖贼攻成都。","徒行抱印入陇氐，乞食夷落何崎岖。","归来朝责作主簿，朱衣暗澹鬓毛疏。","昨朝投我蜀中作，铮然一集如琼琚。","杜甫奔窜吟不辍，庾信悲哀情有余。","我逢圣代自多难，谩夸三入承明庐。","近令编缀小畜集，谪官诗什何纷如。","才名官职不两立，真宰折刻分毫铢。","郎官疏远既未贵，县吏礼数不足拘。","相逢且说文章乐，为君酌酒焚枯鱼。"],"title":"还杨遂蜀中集"}
