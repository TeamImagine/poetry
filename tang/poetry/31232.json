{"author":"章谒","id":31232,"strains":["平仄平平仄仄平，仄平仄仄仄平平。","仄平平仄仄平仄，平仄仄平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["流落常嗟胜会稀，故人相遇菊花时。","凤笙龙笛数巡酒，红树碧山无限诗。","尘土十分归举子，乾坤大半属偷儿。","长杨羽猎须留本，开济重为阙下期。"],"title":"癸卯岁毘陵登高会中贻同志"}
