{"author":"杜范","id":105229,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["创见飞琼粲晚华，已闻得句压刘叉。","乱随风势斜穿户，谁在云端巧雨花。","恼杀饥乌寻屋角，寒惊宿雁失汀沙。","此时清绝难酬赏，羔酒谁言胜凤茶。"],"title":"次花翁第二雪"}
