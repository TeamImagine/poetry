{"author":"曾丰","id":72714,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["著书夫岂易乎云，不自鞭心不策勋。","望道初犹未之见，言天终可得而闻。","囿于有极非皇极，概以无文是至文。","万一未能全免俗，宁为八卦易三坟。"],"title":"郡斋与济叔薰卿论文"}
