{"author":"张嵲","id":8814,"strains":["仄仄仄仄仄，平平仄平仄。","仄仄平平平，仄仄平仄仄。","平平仄仄平，仄仄○平仄。","仄仄平仄○，仄仄平仄仄。","仄平平平仄，仄仄平仄仄。","平平仄仄平，平仄平○仄。","仄平○仄平，平平仄○仄。","平平仄仄仄，仄仄仄平仄。","仄平平仄平，仄仄平平仄。","平平仄平平，仄仄仄仄仄。","仄平平平平，仄仄平仄仄。","平○仄平平，平平○仄仄。","平平仄仄仄，平仄仄仄仄。","仄○平仄平，平仄平仄仄。","仄仄仄仄平，平○仄平仄。","平○仄仄仄，平平仄平仄。","平平平仄平，平仄○○仄。"],"paragraphs":["奉令事设险，兹山再经历。","岁暮阴云昏，雪后杉桂碧。","修篁亚路低，老木参天直。","下瞰穹谷中，众树纷若戟。","或为龙蛇鬬，或作熊虎踯。","阴崖不受春，冬带轮囷色。","古苔如绿毛，因依露犹滴。","阴风忽动谷，众籁久方寂。","傥非神物居，定有龙蛇宅。","山阴魏家平，百丈峙绝壁。","战楼摩云霄，武帐侵斗极。","钩援谅无庸，梯冲当弃绝。","虽无墨翟守，天险岂所敌。","揽胜心以愉，经险情屡惕。","抚事既靡愆，微驱谅安惜。","何当四海晏，诛茅此投迹。","诗成无与言，搔首三叹息。"],"title":"刘谷山"}
