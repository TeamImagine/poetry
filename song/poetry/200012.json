{"author":"孙仅","id":200012,"strains":["平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平○。","仄仄平平○，平平仄仄平。","仄平平仄仄，平仄仄○平。","平仄平平仄，平平仄仄平。","平○平仄仄，平仄仄平平。","仄○仄平仄，○平仄仄平。","平○○仄○，仄仄仄仄平。","平仄平平仄，平平仄○平。"],"paragraphs":["儒家无外事，招客勘青编。","笔墨东西置，朱黄次第研。","频忧伤点窜，细恐误流传。","改易文辞正，增加字数全。","目因繁处倦，心向注中专。","端坐穷今古，披襟见圣贤。","疲劳时举白，游息或谈玄。","得兴忘昏旭，题名记岁年。","栖毫思确论，废卷恨忘篇。","鱼鲁皆刊定，谁人敢间然。"],"title":"勘书"}
