{"author":"苏轼","id":194614,"strains":["仄仄平仄平，仄平○○仄。","平平仄仄平，仄仄仄仄仄。","平平仄仄○，仄仄平平仄。","○平仄仄仄，平仄仄平仄。","仄平仄仄平，仄仄仄平仄。","仄平仄仄仄，仄仄仄○仄。","仄仄○仄平，仄仄仄平仄。","平○仄平仄，仄仄平平仄。"],"paragraphs":["寄卧虚寂堂，月明浸疏竹。","泠然洗我心，欲饮不可掬。","流光发永叹，自昔非余独。","行年四十九，还此北窗宿。","缅怀卓道人，白首寓医卜。","谪仙固远矣，此士亦难复。","世道如弈棋，变化不容覆。","惟应玉芝老，待得蟠桃熟。"],"title":"和李太白"}
