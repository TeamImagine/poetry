{"author":"姚勉","id":140616,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["满望飞腾几许年，一闻充赋喜如颠。","金经炉冶锋方锐，木饱风霜节始坚。","此去稳登云里路，定知荣冠籍中仙。","近闻上蔡鸬洲合，一似前年锦水连。"],"title":"送童子敬赴省"}
