{"author":"陆游","id":39790,"strains":["仄仄○仄仄，仄仄平平平。","仄仄平平平，○○平平平。","平仄平○平，仄仄仄平平。","仄仄仄仄平，仄仄平平平。","仄仄仄平仄，仄仄仄○平。","平○仄平仄，仄仄平平平。"],"paragraphs":["有客相与饮，酒尽惟清言。","坐久饥肠鸣，殷如车轮翻。","烹栗煨芋魁，味美敌熊蹯。","一饱失百忧，抵掌谈羲轩。","意倦客辞去，秉炬送柴门。","林间鸟惊起，落月倾金盆。"],"title":"送客"}
