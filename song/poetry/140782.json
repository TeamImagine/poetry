{"author":"姚勉","id":140782,"strains":["平平仄仄○仄仄，仄平○仄仄平仄。","仄平仄仄仄平平，仄平仄仄○平仄。","平平平仄仄仄仄，仄仄平○○仄仄。","仄平平仄仄平仄，仄仄仄仄平仄仄。","仄平仄仄平仄平，仄仄平仄○仄仄。","仄○仄仄仄仄平，仄仄○平平仄仄。","○○仄仄平仄仄，仄仄平平仄平仄。","平平仄仄平仄平，仄仄仄仄平平仄。","仄平平平仄平仄，平○仄仄平平仄。","仄平仄平平平仄，仄仄仄平平仄仄。","○平平仄仄仄平，仄仄仄平仄仄仄。"],"paragraphs":["搜奇抉异三十载，此湖如玉韫而待。","发源远自锦江来，汇流近与柴门对。","山川融结自古有，造物扃藏深意在。","瘦筇曾作日寻讨，一见便觉天广大。","两山宛似南北峰，况有层塔相映带。","芰荷十里萼绿华，雪月三千银色界。","深藏最有君子意，自衒殊非小人态。","西湖每遇苏雪堂，妙句尚忆秦淮海。","此湖端为旧游发，{土尻}重未信吾州隘。","铁庵蜀珍坡仙派，下笔作诗风雨快。","从今新瑞次古杭，敢贺此湖贡庆会。"],"title":"次杨监簿新辟小西湖韵"}
