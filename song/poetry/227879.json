{"author":"释德洪","id":227879,"strains":["仄仄平仄平，平○仄○仄。","平平仄仄仄，仄仄仄仄仄。","仄平平仄仄，○仄仄平仄。","仄平仄平平，仄平仄平仄。","仄仄平仄平，仄仄仄○仄。","平平仄仄仄，平仄仄仄仄。","平仄仄仄平，平仄仄平仄。","平○仄仄平，平平平仄仄。","平仄仄仄平，○仄仄仄仄。"],"paragraphs":["老住江上村，随分亦迎送。","陪堂一钵饭，不得日日供。","唯无清净福，正坐失修种。","后身老湘庞，测然施心动。","妙语俱积香，把玩废吟讽。","才高气骏特，飞兔不受控。","天与洗妒悭，何止愈头痛。","吾闻佛事门，同宗而异用。","甘贽打粥锅，应仲独送供。"],"title":"次韵明应仲宗传送供"}
