{"author":"郭印","id":249750,"strains":["仄仄仄平平仄○，仄仄○平平仄仄。","○平仄仄仄平平，仄仄平平仄○仄。","仄○平仄仄平平，仄○平平仄？仄。","平平？仄仄仄平，平仄○平平仄仄。","仄仄平平仄仄平，平平仄仄○平仄。","仄平仄仄平平平，平仄平平仄平仄。","平平平仄○平○，仄仄平平平仄仄。","平○仄仄平平平，仄仄○仄平平仄。","仄平仄仄仄平平，○仄○平仄平仄。","平平仄仄仄平仄，仄仄○平平仄仄。","仄平平仄仄平平，平仄平平仄平仄。"],"paragraphs":["四海岂无兄弟亲，气合行须同父母。","相逢坐语忽移时，不觉朝飡辄过午。","品评人物妙雌黄，议论邦家入𫌨缕。","危言𫜬舌久自吞，幽愤填膺欣欲吐。","字字珠玑落齿牙，篇篇锦绣裁胸腑。","已惊大敌森戈矛，端笑羸师卧旗鼓。","怜君风韵过诸王，顾我才情非小杜。","何当再访南归僧，不耻更问西来祖。","欲登塔级挽晴云，更试茶瓯泼新乳。","平生识面有千百，屈指论心无四五。","偶然流水遇知音，为抱焦桐弄宫羽。"],"title":"陪程元诏文彧李久善游汉州天宁元诏有诗见遗次韵答之"}
