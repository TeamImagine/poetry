{"author":"释德洪","id":228341,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["数峰烟翠叠黄昏，忽见松间窈窕门。","好境未将佳句写，幽怀先与故人论。","隔林每恨音容阻，此夕相逢笑语温。","雪意不成应有月，夜深同看涌金盆。"],"title":"宿鹿苑书松上人房二首  其一"}
