{"author":"吕南公","id":208786,"strains":["仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["已作醉乡贫户限，更逢诗匠恶穿裁。","王弘一酎何曾送，崔立千篇不住来。","枕上精神难托梦，床头卷轴易成堆。","贺兰溪上如归去，省得衰翁合勺才。"],"title":"缄题道先诗句尚多未和酬者因书短律奉寄"}
