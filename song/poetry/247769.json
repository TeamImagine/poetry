{"author":"朱弁","id":247769,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["土牛巳着劝农鞭，苇索仍专捕鬼权。","且喜春盘兼守岁，莫嗟腊酒易经年。","东风渐入江梅梦，朔雪犹迷塞柳天。","元会明朝定何处，羁臣挥泪节旄前。"],"title":"善长命作岁除日立春"}
