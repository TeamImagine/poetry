{"author":"罗隐","id":30910,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平仄仄，仄仄平平仄仄平。","平仄仄平平仄仄，仄平平仄仄平平。"],"paragraphs":["中和节后捧琼瑰，坐读行吟数月来。","只叹雕龙方擅价，不知赪尾竟空回。","千枝白露陶潜柳，百尺黄金郭隗台。","惆怅报君无玉案，水天东望一裴回。"],"title":"县斋秋晚酬友人朱瓒见寄"}
