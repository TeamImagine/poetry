{"author":"彭汝砺","id":201295,"strains":["○平仄仄仄，仄仄平仄仄。","仄仄仄仄○，仄○平仄仄。","平平平仄○，仄仄平仄仄。","仄平平○仄，仄仄仄仄仄。","平仄平平○，平平平仄仄。","仄仄仄仄仄，平平仄平仄。","仄平仄平仄，仄仄平仄仄。","仄仄仄仄○，平平仄○仄。"],"paragraphs":["从公饮辄醉，醉德非醉酒。","噬肯易子教，义应容拜母。","歌声清以长，发若金石叩。","予非多闻者，或似直谅友。","身世飘流并，神形条达偶。","万事实一梦，奚亡亦奚有。","是非可姑置，试俟千载后。","但愿酒不空，何庸印如斗。"],"title":"再用前韵"}
