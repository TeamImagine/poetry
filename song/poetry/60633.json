{"author":"许及之","id":60633,"strains":["仄仄仄仄仄，平平○○仄。","平平平平平，平平仄平仄。","仄仄仄平平，平平平仄仄。","平平仄仄○，仄仄平仄仄。","○平仄仄平，仄仄仄仄仄。","仄平仄平平，平平仄○○。","平平仄平○，仄仄平仄仄。","平平仄○平，平平平仄仄。","仄平仄仄平，仄仄仄平仄。","仄仄平仄仄，平平仄平仄。","平○平仄平，仄仄平仄仄。","平平仄仄平，○仄仄平仄。","平平平仄仄，○平仄平○。","○平仄平仄，仄仄平仄仄。","平平仄仄平，平平仄平仄。","仄仄仄平○，平平平仄仄。","平仄仄仄平，仄仄○平仄。","仄○仄仄平，仄○仄平仄。","仄平仄仄平，仄平仄○仄。","仄仄平平平，平平仄仄仄。"],"paragraphs":["赤骥见已罕，名驹更兼值。","吾乡推贤侯，逢人话詹事。","讼简古风还，心清民业遂。","江山妙主盟，景物恢位置。","如何柱石姿，尚以牧伯寄。","北关别经年，南薰动离思。","居然软红中，见此清白似。","松筠俨长身，云霄舒直气。","宠光竹使符，假借玉阶地。","饷计曾入幕，军容有竑议。","恭闻天语温，喜见家学粹。","它时课最腾，看即玺书被。","今晨欣寿节，轻阴递凉吹。","三呼礼云毕，一笑天所施。","榴花染白云，游鯈芘青芰。","画舸得夷犹，名园随造次。","怀绶却羡君，戏彩且归侍。","不繇雁荡山，即过石门寺。","永嘉政久成，谢公迹重记。","剩有名诗章，因来寄一二。"],"title":"湖上饯沈兴国分韵得二字"}
