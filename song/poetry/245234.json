{"author":"喻汝砺","id":245234,"strains":["仄仄仄平仄，○平仄仄○。","平平仄平平，○仄仄○平。","平○仄仄○，仄平○平平。","仄平仄仄平，仄仄仄仄平。","平平仄平平，仄仄○○平。","平平仄平平，平仄平仄平。","仄平仄平仄，仄仄平仄平。","仄平仄仄仄，平平仄平仄。","平仄仄仄仄，仄仄仄仄平。","仄仄仄仄仄，仄平○仄平。","平仄平仄平，平仄仄仄○。","平仄仄平平，仄仄平○平。"],"paragraphs":["古木共幽意，长廊亦晏如。","于焉咏逍遥，且复散衣裾。","尘虑飒已空，道心颇闳舒。","不知度世人，去此岁几徂。","云何有丹砂，尚尔留庭隅。","支机亦悠哉，谁复订有无。","我知此公意，慨彼元鼎初。","继之五凤问，斯民毙刀锯。","聊欲谢世网，欻以道自娱。","抱独理自会，旷怀遗所拘。","初匪逃世人，而世自我疏。","含默念斯人，起我忧患余。"],"title":"游严真观支机石而壁有记古鼎丹茅事"}
