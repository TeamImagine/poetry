{"author":"王迈","id":107608,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["西风惨淡起愁云，走檄飞书正纠纷。","剑器朝方驱冶匠，戈船夕又募新军。","马肥已报高秋警，鹤唳那堪中夜闻。","我辈忧边心欲折，棘门灞上漫论勋。"],"title":"感叹时事"}
