{"author":"马存","id":193307,"strains":["仄平仄平仄，仄仄平平平。","仄平仄平平，平仄仄仄平。","平平平仄平，仄仄仄仄平。","○仄平仄平，仄仄仄仄平。","平仄仄仄仄，仄平仄仄平。","仄平仄仄仄，平仄平仄平。","仄平仄仄仄，○平仄平平。","仄仄仄仄平，平○仄平平。","平平仄平仄，平仄○平平。","平平仄仄仄，仄仄○仄平。","平平○仄平，仄平仄仄平。","仄仄仄仄仄，仄仄平仄平。","平平仄仄○，仄平仄平平。","仄平平平平，平平仄仄平。","仄仄仄仄仄，平仄平平平。","平平仄平仄，平仄平仄平。","平平仄平平，仄平仄平平。","平平仄平仄，仄仄○仄○。","仄仄平平平，仄仄仄仄平。","仄平仄○仄，仄仄平平平。","平平仄平仄，仄仄仄仄平。","仄平仄仄仄，仄仄平仄平。","仄仄仄仄平，平平○○平。","仄仄仄○平，○仄平仄平。","仄○仄仄仄，仄仄仄仄仄。","○仄仄仄平，平平○平平。"],"paragraphs":["汉纲解宏纽，国命移权臣。","太阿有神锋，颠倒柄在人。","公卿虽满前，有语各自吞。","张禹为帝师，此是祸乱根。","天子辟左右，决机在一言。","不为社稷计，祇乞儿女恩。","上方斩马剑，当时负朱云。","谷永对直言，天庭策灾氛。","阴谋助元恶，归咎昭阳嫔。","豺狼自此纵，白昼当路蹲。","先生当是时，上书叩帝阍。","耿耿祸福语，皎皎星与辰。","天门锁九重，一门万夫屯。","小臣江湖心，何由达至尊。","贼莽果盗国，忠烈遭烹焚。","先生变名姓，为卒吴市门。","浮云去无踪，世人以为仙。","蓬山在何处，此事且勿论。","但爱清风高，凛凛久益新。","我来拜遗像，旧宅荒基存。","元丰发新诏，玉牒对寿春。","老松益劲色，岁饱霜雪痕。","直上绝顶坛，天风吹衣巾。","细读壁间书，颇喜罗隐文。","恨叹有鲠语，使我气益振。","回视饱食徒，茫茫如埃尘。"],"title":"题梅仙观"}
