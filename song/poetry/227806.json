{"author":"释德洪","id":227806,"strains":["仄仄仄仄平，平仄仄平仄。","仄○○平平，仄仄仄仄仄。","仄平平仄平，平仄仄平仄。","平平○平平，平仄仄仄仄。","平平仄平仄，仄仄仄平○。","平平仄平平，仄仄平仄仄。","平平仄仄仄，仄？仄平仄。","仄○平平平，仄仄平平仄。","仄仄平仄○，仄平平？仄。","平○仄仄仄，仄仄仄平○。","仄○仄平仄，平平仄平○。","仄仄○平平，仄仄仄○仄。"],"paragraphs":["蜀客快剧谈，风味出讥诮。","众中闻巴音，必往就一笑。","道人西蜀来，风度又高妙。","吾家长头郎，高蹈万物表。","平生少推可，说子不知了。","吾初意魁梧，一见殊短小。","篝灯款夜语，每毎犯吾料。","貌和华林风，气爽霜天晓。","坐令岑寂中，绝尘追騕袅。","君看显与讷，出蜀亦同调。","竟如众星月，声光泼云峤。","子亦当加鞭，岁月一过鸟。"],"title":"珪粹中与超然游旧超然数言其俊雅除夕见于西兴喜而赠之"}
