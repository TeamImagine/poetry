{"author":"林希逸","id":119561,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["饭粟羹藜漫曲肱，病无俗物也身轻。","万钱下箸非吾事，数卷残书了此生。","学浅幸无禅二障，心闲喜与迹双清。","更长睡足元无梦，又听檐间足足鸣。"],"title":"晓作偶成"}
