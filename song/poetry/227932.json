{"author":"释德洪","id":227932,"strains":["仄仄平平平，平仄仄平仄。","平平仄平仄，仄仄平平仄。","仄平仄平平，仄仄仄平仄。","平○仄平仄，仄仄平平仄。","仄仄○仄仄，平平仄平仄。","平平仄平仄，平仄仄平仄。","平平仄平仄，仄仄仄仄仄。","平仄仄仄仄，仄平仄平仄。","平平平仄平，仄仄平平仄。","仄仄平仄仄，平仄仄平仄。"],"paragraphs":["结髪功名场，吾岂厌朝市。","风埃涴袍袴，乐事嗟无几。","那知望耆阇，举手弄云水。","山空答清啸，一洗风埃耻。","赤岸横落日，孤烟起墟里。","阴晴故多态，风物自闲美。","归来说佳处，尚复喜见齿。","为作鹤脑侧，失床忘而趾。","平生嘉遁心，衍挽车轮起。","拭涕师懒瓒，多事笑昙始。"],"title":"次韵游衡岳"}
