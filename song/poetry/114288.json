{"author":"刘克庄","id":114288,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["惜身顾影世滔滔，叹息斯人振古豪。","中垒老犹献封事，三闾去尚作离骚。","无金可遗贫如故，加璧难招节更高。","有泪数行刍一束，若为飞渡浙江涛。"],"title":"端明无惰赵公哀诗二首  其二"}
