{"author":"苏辙","id":197813,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["清溪似与隠君谋，故入堂前漫不收。","盥手从今休汲井，浮觞取意便临流。","花漂涧谷来应远，石激琴筝久未休。","莫把朱栏强围绕，山家事事要清幽。"],"title":"和毛国镇白云庄五咏 平溪堂"}
