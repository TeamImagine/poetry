{"author":"范成大","id":43830,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["桤塍芋垅意中行，浩荡薰风不计程。","雨脚背人归玉垒，江声随马入青城。","五桥今日新知路，千佛当年旧缀名。","水竹光中同一笑，丐君荷露濯尘缨。"],"title":"青城县何子方使君同年园池"}
