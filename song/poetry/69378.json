{"author":"王炎","id":69378,"strains":["平平仄仄仄平仄，仄仄平平仄平仄。","？平○仄平仄平，平平仄仄平仄仄。","平平平仄仄仄○，仄仄平仄平平平。","平平仄仄仄仄仄，平仄平仄平平平。","仄仄平平○仄仄，仄平○仄仄平仄。","仄平仄仄平仄平，仄平平仄平平仄。"],"paragraphs":["桃花结子杏花落，蛱蝶飞来遶新绿。","胭脂如醉春意浓，嫣然一笑桃杏俗。","蔷薇之露不涴衣，玉颊仿佛生頩姿。","无双国色自爱惜，描貌安用诗人诗。","雨湿东风三月尾，夜寒烧烛照花睡。","索花劝饮干百壶，美人羞死颦眉翠。"],"title":"题周功甫总领石溪三亭 嫣然亭"}
