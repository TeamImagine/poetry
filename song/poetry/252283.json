{"author":"郑刚中","id":252283,"strains":["平平仄仄仄，○平仄平平。","平平仄平仄，○仄平平平。","仄平仄仄仄，平仄平○平。","平平仄仄平，仄仄仄仄平。","平平仄仄平，仄仄仄平平。","仄仄○平仄，仄平仄平平。","平平仄仄仄，仄仄○平平。","仄平仄平仄，仄○平仄平。"],"paragraphs":["渊明不可作，遗芳落天涯。","幽香抱孤蘂，正色敷金蕤。","眷言出俗韵，寒透方相宜。","南方十月温，不见落叶飞。","江氛与岭侵，负此傲霜姿。","向晚过微雨，月波湛明辉。","风髙便觉好，独酌临东篱。","对之不须寐，要看清露滋。"],"title":"对菊"}
