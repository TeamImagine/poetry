{"author":"陈文蔚","id":83426,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄仄平仄，仄仄平平仄仄平。","平仄仄平平仄仄，仄平仄仄平平平。"],"paragraphs":["反关甘与世情暌，绿遍闲庭草欲齐。","何处客来谈列岫，有人雪踏自东溪。","坐低流俗几千辈，已见新诗第一题。","他日竹林如肯过，圣门相与探端倪。"],"title":"永丰祝子益和予诗见寄许见访以长句谢之且坚其约"}
