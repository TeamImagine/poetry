{"author":"文彦博","id":68788,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["用志专精妙入神，援毫肖象夺天真。","能将绘素传奇表，似与公侯结胜因。","娄德高僧通夙命，王维善画记前身。","师缘素习今生悟，曾写云台四七人。"],"title":"贤大师以诸巨公画像见示传神写照曲尽其妙兼丐拙诗辄成一首奉呈"}
