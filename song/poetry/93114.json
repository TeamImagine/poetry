{"author":"刘宰","id":93114,"strains":["○平仄仄平仄仄仄仄，平平仄仄平平仄。","平平仄仄仄平平，仄仄平平仄平仄。","仄仄平平仄仄○，仄仄平平仄仄平。","平仄○平仄平仄，平仄仄平平仄仄。","○仄平平仄仄平，仄平仄仄平平平。","平平仄仄仄平仄，平平仄仄平平○。","平仄平平○仄仄，仄○○○仄平仄。","仄平平仄仄平平，仄仄平平仄平仄。","平仄平平仄平仄，平平仄仄平平仄。","平平仄仄○○○，平平仄仄平平仄。","平平仄仄仄平平，仄仄平平平仄仄。","平平仄仄仄平平，仄平平仄平平平。","仄仄平平平仄仄，平仄平平仄平仄。","仄○平仄仄平平，仄仄平平平仄仄。","平平仄仄仄仄○，仄平仄仄平仄平。","仄平仄仄平○平，平仄仄仄平平平。","平平平平仄平仄，平仄平平仄平仄。","平平平○仄平平，仄仄平平仄仄仄平平。"],"paragraphs":["重光协洽之岁夏四月，朱方不雨川源竭。","田家汲井灌新秧，绠短瓶羸汗流血。","太守忧民一念深，欲决银河起伏阴。","弥月驱驰遍群祀，云卷碧霄呈象纬。","闻说南洲有蛰龙，百年水旱资神功。","民言直彻九天上，丝纶屡下恩光重。","来往瞻言三百里，别乘亲行古无此。","洁蠲牢醴荐芬馨，愿借英灵一瓢水。","瓢水英灵亦何在，精诚自与神明会。","炎官叱驭正当空，丰隆已驾随飞盖。","归轩暮扣古城闉，霈泽朝均千里外。","秧田得雨变青青，麦田流水迷沟塍。","击壤欢呼纷老稚，惭愧今年又丰岁。","典衣沽酒赛神龙，一饱权舆神所赐。","神龙肸蚃意已传，似言此赐非予专。","一瓢汲水能回天，多谢紫府瀛洲仙。","瀛洲仙人笑挥手，龙不言功我何有。","祗今千骑拥朱轮，即是商家大旱作霖人。"],"title":"赛龙谣寄陈倅校书兼呈黄堂"}
