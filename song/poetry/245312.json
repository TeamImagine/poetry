{"author":"张纲","id":245312,"strains":["平仄平平仄仄平，仄平平仄仄仄平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["髙卧元龙百尺楼，饱看风月自忘忧。","虽无浊酒招陶令，尚有枯棋伴奕秋。","俗事可堪遮眼底，愁情终莫上眉头。","襟怀落落谁能测，方寸端容万斛舟。"],"title":"次韵仲弼  其一"}
