{"author":"黄庭坚","id":206525,"strains":["仄平平仄仄平仄，平仄仄平平仄○。","仄平仄仄仄○仄，仄仄仄仄平平平。","平仄平平仄仄仄，平平仄仄仄平平。","仄平平仄仄仄仄，仄仄仄平○仄○。"],"paragraphs":["锁江亭上一樽酒，山自白云江自横。","李侯短褐有长处，不与俗物同条生。","经术貂蝉续狗尾，文章瓦釜作雷鸣。","古来寒士但守节，夜夜抱关听五更。"],"title":"再次韵兼简履中南玉三首  其三"}
