{"author":"薛能","id":25143,"strains":["仄仄平平仄仄平，仄平平仄仄仄平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["偶背雕笼与我违，四方端伫竟忘归。","谁家白日云间见，何处沧洲雨里飞。","曾啄稻粱残粒在，旧翘泥潦半踪稀。","凭人转觉多相误，尽道皤然作令威。"],"title":"失鹤二首 一"}
