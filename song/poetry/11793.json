{"author":"胡寅","id":11793,"strains":["仄仄平平仄仄平，仄平仄仄仄平仄。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["淅淅风摇玉露秋，尚怀分柿半山不。","众香肯共维摩饭，元亮聊同惠远游。","荟蔚雕零岩壑露，佩环清越涧泉幽。","青鞋本自无泥滓，更约诸峰最上头。"],"title":"将游上封先寄南台玨老"}
