{"author":"谢景初","id":178959,"strains":["仄仄仄仄仄，平仄平仄○。","平仄仄仄仄，仄仄仄仄平。","平平仄仄仄，平仄○平平。","平仄平仄○，仄仄平平平。","仄平仄仄仄，仄仄仄○平。","平仄平仄仄，平仄仄仄平。","平仄仄平仄，仄仄平平平。","平仄仄平仄，平平平仄平。"],"paragraphs":["粤俗嗜海物，鳞介无一遗。","虾蠃味已厚，况乃蟹与蜞。","潮来浦屿涨，遮捕张藩篱。","潮去沙满滩，拾掇盈篱箕。","杀烹数莫记，琐碎臭且奇。","苟务贪咀嚼，宁识暴殄悲。","蛟蜃吐云气，腹以人为饴。","呀口日肥大，洪波谁敢窥。"],"title":"粤俗"}
