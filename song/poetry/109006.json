{"author":"释永颐","id":109006,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["梅发春江棹绿波，越乡才离认吴歌。","寻花戴帽谁家去，载酒移船与客过。","废馆夕阳寒柳动，古宫芳草白云多。","山行每是清晨出，归路牛羊下远坡。"],"title":"姚震父自剡来喜晴郊行"}
