{"author":"杜甫","id":2872,"strains":["○仄仄仄○，平平仄平平。","仄平平平仄，仄仄平仄○。","仄平仄仄仄，仄仄仄仄平。","平平平仄仄，仄○○仄平。","仄仄平平平，仄仄平平平。","仄平仄平仄，仄仄平平平。","平平○平仄，仄仄平平平。","平平○平平，○仄○平平。","平平仄仄仄，仄仄平平平。","平平仄仄○，仄仄平仄平。","仄平仄○仄，仄仄仄平平。","平平仄平仄，仄仄平平平。","平仄仄仄仄，仄平仄平平。","平平仄仄仄，仄仄平仄平。","仄仄平平仄，仄○平仄平。","仄平仄平仄，仄仄平仄平。"],"paragraphs":["三伏适已过，骄阳化为霖。","欲归瀼西宅，阻此江浦深。","坏舟百版坼，峻岸复万寻。","篙工初一弃，恐泥劳寸心。","伫立东城隅，怅望高飞禽。","草堂乱悬圃，不隔昆仑岑。","昏浑衣裳外，旷绝同层阴。","园甘长成时，三寸如黄金。","诸侯旧上计，厥贡倾千林。","邦人不足重，所迫豪吏侵。","客居暂封殖，日夜偶瑶琴。","虚徐五株态，侧塞烦胸襟。","焉得辍两足，杖藜出岖嵚。","条流数翠实，偃息归碧浔。","拂拭乌皮几，喜闻樵牧音。","令儿快搔背，脱我头上簪。"],"title":"阻雨不得归瀼西甘林"}
