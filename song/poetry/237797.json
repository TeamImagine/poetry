{"author":"刘一止","id":237797,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["论议当今耸外庭，英英人物照丹青。","文章共道追千古，训诂曾看媲六经。","畴昔鹓行今几在，异乡薤露不堪听。","老成远矣何嗟及，闻说郎君有典型。"],"title":"李方叔侍郎挽诗一首"}
