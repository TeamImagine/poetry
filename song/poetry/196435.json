{"author":"张舜民","id":196435,"strains":["仄平平平仄，仄仄平仄平。","平○○平○，仄仄平平平。","平平仄平仄，平仄仄仄平。","仄平仄平仄，平仄仄仄平。","平平仄仄平，仄仄仄○平。","○○平仄平，平仄仄仄平。","仄仄仄仄仄，仄平仄平平。","○平平仄仄，仄仄平仄○。","平平仄仄仄，仄仄平平平。","仄平平仄仄，仄仄仄平平。"],"paragraphs":["我登甘棠埭，所向殊未平。","舟行污池中，顿失江湖青。","蛙声乱僧呗，鸱吻赫市甍。","意同伯喈死，苟与卫士倾。","开池种白莲，垒石拟三生。","犹淹南斗墟，终远北斗城。","设我紫藕供，报之白茅烹。","三年猿鹤友，万里秦梵行。","秋风陇首至，落日淮南明。","寄言怀土士，慎勿慕官荣。"],"title":"和孙莘老题召伯斗野亭"}
