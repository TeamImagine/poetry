{"author":"强至","id":182606,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["荧煌台座隔魁三，喜对新诗见二南。","好酒似听山鸟劝，落花真惜野蜂衔。","天光不断连春水，月影初来破夕岚。","红旆欲归珠履散，游人犹爱画船搀。"],"title":"和司徒侍中上巳会兴庆池韵"}
