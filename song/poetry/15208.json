{"author":"刘子翚","id":15208,"strains":["平○平○○，○仄平平平。","○平仄仄仄，仄○平平平。","○○仄仄平，平仄平仄○。","仄平仄平平，平平仄平平。","仄仄仄平平，平平仄○平。","仄平仄○平，○平仄平平。","仄平仄仄平，仄平仄平平。","平平平平平，仄仄○平平。","平平仄○平，仄仄仄仄平。","仄仄平平平，仄仄平仄平。","平平平仄仄，仄仄平平平。","平平仄平仄，仄仄平仄平。","仄○平平平，仄平仄平平。","仄平仄平平，仄仄平平平。","仄平仄仄平，平仄仄仄○。","仄仄平仄平，仄平仄仄平。","仄平仄仄仄，平仄仄仄平。","平平仄仄平，平仄平平平。","仄平仄仄仄，仄仄仄仄平。","仄平平仄平，仄仄平仄○。"],"paragraphs":["吾闻沧溟深，浸灌东南维。","长风一荡潏，莽苍天为低。","中藏百怪珍，文彩光陆离。","潜鲲尽鹏材，游鱼悉龙资。","罔象溯波浮，天吴跃空飞。","蚌虽辱泥涂，犹能吐珠玑。","地灵物固然，在人必多奇。","英英方家郎，秀发如琼枝。","装怀素王书，落笔幼妇词。","我昔官壶山，邂逅初见之。","宾筵为劝驾，一武登云梯。","鸿鶱九霄快，骥骋天路夷。","似闻东诸侯，辟书已交驰。","惠然访吾庐，窈窕穷山谿。","夜灯一笑欢，愁抱忽若遗。","语妙时脱尘，饮豪屡反卮。","领新意自失，佳处昔未窥。","胡为遽改辕，归袂风披披。","上祈养德业，下祝慎鼎帏。","敬言崇道公，久别良伫思。"],"title":"谢方德顺古风"}
