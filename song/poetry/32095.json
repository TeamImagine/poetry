{"author":"姜特立","id":32095,"strains":["平平平仄仄平平，平仄平平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["如山堂上好登临，罗列堂前紫翠岑。","万古烟霞供坐啸，四时风月伴闲吟。","海鸥心性沧洲远，野鹿精神草树深。","却笑井蛙并辙鲋，只知缺甃与蹄涔。"],"title":"又赋如山"}
