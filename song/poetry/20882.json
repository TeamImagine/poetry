{"author":"晁公溯","id":20882,"strains":["仄仄平平平，○仄仄平平。","○平仄仄仄，仄平仄平平。","平平仄仄仄，平仄仄仄平。","仄仄仄仄平，平平仄平平。","仄仄平平平，平平○仄平。","平仄平平平，平仄仄平平。","仄平平平平，○仄仄仄平。","仄仄平仄平，○仄仄○平。","平平仄仄○，平仄仄平平。","仄平○○仄，○仄平仄平。"],"paragraphs":["烂醉高阳池，长啸辟疆园。","当时自谓乐，主人岂无烦。","方塘我所有，嘉木亦已蕃。","盛夏每数来，天高众星繁。","露下莲花香，风生荷叶翻。","微月衔林端，光照瘿藤樽。","饮之心为清，如洗浊水源。","念此宁久居，行矣驾折辕。","凄然仰屋叹，千载屹常存。","阅人犹传舍，过者谁可言。"],"title":"池上"}
