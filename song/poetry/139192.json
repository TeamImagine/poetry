{"author":"陈著","id":139192,"strains":["仄仄平平仄仄平，仄平平仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["王谢风流堕渺茫，黯然怀旧见新堂。","山无多树夕阳远，梅始一花春意长。","燕去有时来画屋，鹤飞何日到青冈。","休言枉洒新亭泪，犹胜如今似醉乡。"],"title":"咸淳元年乙丑冬同金陵制幕诸公游旧乌衣巷新来燕堂制参董静有诗因次韵"}
