{"author":"梅尧臣","id":57727,"strains":["仄仄？○平仄仄，仄仄仄平平仄仄。","平○平平仄○仄，平平仄平平仄仄。","平仄仄平平仄平，仄仄平平平仄平。","仄平○仄○平○，仄仄仄仄平○○。","仄平仄仄○平平，仄○平仄平？○。","平○仄平仄仄平，仄平仄平平仄平。","仄仄○仄平平平。","○平仄仄平平平，平平平仄平仄平。","仄平平平平仄平，仄仄仄仄平仄平。","平平平仄平平平，仄○平仄平仄平。","平平仄仄平仄平，仄仄○平平仄平。","仄平仄仄○平平，平平仄平○仄○。","仄○平仄仄平平，仄平平仄平平平。","仄平仄仄仄仄平，仄仄仄平○仄○。","○平○仄仄仄平，仄仄○平平仄○。","平仄仄平平仄平，仄仄○仄○平平。","平平平○仄仄平，仄仄仄仄仄仄○。","仄平仄仄平仄仄，仄仄仄平○仄平。","仄仄平平平仄○，平平仄仄○○平。"],"paragraphs":["岁在涒滩初别子，子适广平裨郡理。","廉颇台倾有遗址，今逢四方弓久弛。","时不用兵皆乐乡，念我贫居天子庠。","抱经临案空循行，貌垢不洗颜苍苍。","得时少壮相揄扬，独行无侣心浶浪。","肠如辘轳转井床，内饥外寒肤粟芒。","若此煎炒何心肠。","王都浩浩多球琅，怀珉安可争焜煌。","旧朋升腾皆俊良，殁不发语生括囊。","巍巍尧舜开明堂，大调金石来凤皇。","鸳鸯戟翼方在梁，福禄其宜无不臧。","已甘老死填沟隍，僵尸阖棺犹目张。","仲尼生世尚徨徨，岂能强聒争跄跄。","未由见子举以觞，北望大河衣袂攘。","牵牛横汉不服箱，欲往乘车无可当。","天驷有星名曰房，又欲乘马行幽荒。","牛虽蹄莹马眼光，既不我驾路阻长。","我怀炳炳何日忘，半夜揽琴弹履霜。","写意缄辞无雁将，低云作雪正苍茫。"],"title":"依韵和宋中道见寄"}
