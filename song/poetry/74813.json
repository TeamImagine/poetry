{"author":"赵蕃","id":74813,"strains":["仄平平仄仄平平，仄仄平平仄仄平。","仄仄仄平平仄仄，仄仄仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["去冬曾作送行诗，岂料重临岁甫移。","盍遣德星均四海，愿令竹马快并儿。","使君不独符仍剖，刺史还闻节再持。","吏治久安民则化，九重于此有深思。"],"title":"通问赣州留尚书并寄三首  其一"}
