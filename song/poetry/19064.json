{"author":"陈棣","id":19064,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["爱花长苦恼天君，政恐因花赋洛神。","江上风霜方破腊，岭头冰雪已回春。","故人远信来千里，浪蘂凡香隔一尘。","天与孤高超世俗，肯将賸馥乞蜂臣。"],"title":"次韵梅花四首  其四"}
