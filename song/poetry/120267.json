{"author":"李龏","id":120267,"strains":["仄平仄仄仄，仄仄○平平。","平平平平平，仄仄平平平。","仄仄仄仄平，平仄○平平。","平平平仄平，平仄平平○。","○平仄○仄，平仄平平平。","仄仄仄平仄，仄仄○○平。","仄仄仄○仄，平仄仄平平。","仄平仄平仄，平仄仄仄平。","仄仄仄仄○，仄仄平平平。","平平仄平仄，平平平仄平。","仄平仄仄仄，仄仄○仄○。","仄平仄平平，平○平仄平。"],"paragraphs":["寓形大块内，变灭如风埃。","依依孤兰姿，不上黄金台。","客死古岂无，君死犹蒿莱。","方君初病时，秋自京都回。","空斋数相见，书案皆寒灰。","对饭不能吃，买药亲炮煨。","气劣面如削，高说尚雄瑰。","破衾裹羸骨，今在古庙隈。","俛仰视所亲，旅榇惟霜苔。","何人置肴豆，何人陈酒杯。","故乡那得返，义冢将就培。","我成薤歌声，君闻宁不哀。"],"title":"吊魏屿川"}
