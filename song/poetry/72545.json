{"author":"曾丰","id":72545,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平仄。","平平仄仄平平仄，仄仄平平仄仄平。"],"paragraphs":["易学渊源出义方，绪余犹作汉文章。","名高未急蓬莱岛，心远宁专雁鹜行。","纸尾固无勋可策，松间殊有味难忘。","诸公论荐休闻早，且候珠玑满一囊。"],"title":"增城丞嘉禾张元辅才过郡辄去未及款曲已而同校艺晋康  其一"}
