{"author":"唐彦谦","id":31370,"strains":["平平平仄○，仄仄仄仄仄。","平平仄○平，平仄平仄仄。","仄平仄平仄，仄仄○平仄。","平平仄仄仄，平仄仄平仄。","平平仄平平，仄仄○平仄。","平平平平仄，平仄平仄○。","仄仄平○平，仄平仄○仄。"],"paragraphs":["悠悠循涧行，磊磊据石坐。","林垂短长云，山缀丹碧颗。","蓼花最无数，照水娇婀娜。","何知是节序，风日自清妥。","群童竞时新，万果间蔬蓏。","欣然为之醉，乌帽危不堕。","此日山中怀，孟公不如我。"],"title":"九日游中溪"}
