{"author":"程元岳","id":143168,"strains":["平平平仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["浮邱千载尚相闻，解辔精蓝月未曛。","一霎阴晴一霎雨，几重山水几重云。","轻簧啭处闻求友，浓绿丛边对此君。","更有山灵呈状巧，𣨼人花木亦欣欣。"],"title":"和竹坞过曹柘岭"}
