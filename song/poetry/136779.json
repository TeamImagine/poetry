{"author":"胡仲弓","id":136779,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，平仄平平仄仄平。"],"paragraphs":["十里湖光镜样平，银潢一带向东倾。","寺从杨柳阴中出，僧在莲花会上行。","佛地也容担板汉，梵音莫近采菱声。","我来借榻醒尘梦，归去吟诗韵更清。"],"title":"旧题宝胜寺壁"}
