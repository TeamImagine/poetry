{"author":"苏轼","id":193628,"strains":["仄平仄仄仄仄○，平仄仄仄平仄平。","平平仄仄仄仄○，仄仄仄平仄仄平。","仄平仄仄仄平仄，仄平仄平○仄平。","仄平平○仄平仄，平仄仄仄平平平。","仄平仄仄仄平○，仄仄仄仄○○○。","平平仄○仄仄仄，仄仄平仄平平平。","仄平仄○仄仄仄，仄仄仄仄○仄平。","○平平仄仄仄仄，仄平仄仄仄平平。","平平平平仄仄仄，平平仄仄○仄平。","仄平仄仄平仄仄，仄仄仄仄仄仄平。","平平仄仄平平仄，平仄仄仄平平平。","平平平平仄平仄，仄○仄仄仄仄○。","仄○平仄仄仄仄，仄仄平仄平平平。","平平平仄仄平仄，仄平平仄平平平。"],"paragraphs":["晏婴不满六尺长，高节万仞陵首阳。","青衫白发不自叹，富贵在天那得忙。","十年闭户乐幽独，百金购书收散亡。","朅来东观弄丹墨，聊借旧史诛奸强。","孔融不肯下曹操，汲黯本是轻张汤。","虽无尺棰与寸刃，口吻排击含风霜。","自言静中阅世俗，有似不饮观酒狂。","衣巾狼藉又屡舞，傍人大笑供千场。","交朋翩翩去略尽，惟吾与子犹徬徨。","世人共弃君独厚，岂敢自爱恐子伤。","朝来告别惊何速，归意已逐征鸿翔。","匡庐先生古君子，挂冠两纪鬓未苍。","定将文度置膝上，喜动邻里烹猪羊。","君归为我道名姓，幅巾他日容登堂。"],"title":"送刘道原归觐南康"}
