{"author":"张方平","id":90049,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄平平平。","平平仄仄平平仄，平仄平平平仄平。"],"paragraphs":["半醉长呼意若何，官情道味两蹉跎。","眼前渐渐故人少，世上纷纷新事多。","疏籁自鸣非节奏，虚舟妄触任风波。","悲歌深叹流年急，常忆江南蓝采和。"],"title":"送徐总"}
