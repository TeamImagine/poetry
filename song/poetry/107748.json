{"author":"王迈","id":107748,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["二车人物汉三明，来主壶山寿永盟。","众口是碑均咏德，片言如秤不容情。","斯文阴有扶持力，循吏何求烜赫名。","早晚政成天上去，旧廛还忆老农耕。"],"title":"和赵倅二首  其二"}
