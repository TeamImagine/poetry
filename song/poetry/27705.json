{"author":"邓深","id":27705,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["半村半郭事林丘，非阁非船傍钓舟。","秋月无边凉细细，江天不尽水悠悠。","谁开图画当前面，绝点尘埃到上头。","我辈不妨频假榻，主人应喜共盟鸥。"],"title":"赋清旷亭"}
