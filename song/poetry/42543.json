{"author":"陆游","id":42543,"strains":["平○仄仄仄仄平，仄平平仄平仄仄。","○平仄仄仄仄仄，○○仄仄平仄仄。","平平○仄仄平平，仄仄仄仄平平仄。","仄仄仄平平仄仄，仄平仄仄平仄仄。","仄平平仄仄仄仄，仄仄平平平仄仄。","平平仄仄仄平平，仄仄仄平平仄仄。"],"paragraphs":["山深草木久已荒，昼昏风雨殊未止。","看书不觉向壁卧，煎茶欲罢推枕起。","清心正付竹罏香，漱齿每挹岩泉水。","与世不谐元有命，闭门自适差可喜。","少年痴绝晚乃悟，束缚珠襦均一死。","悠然袖手倚蒲团，洗尽玉关心万里。"],"title":"秋雨"}
