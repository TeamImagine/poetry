{"author":"王禹偁","id":177489,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["玉经炎火竹经霜，却把刚肠变酒肠。","庾信悲哀休作赋，接舆歌曲且佯狂。","更谙丧乱灾为福，蕴蓄才华有若亡。","孤宦由来宜晚达，祝君霄汉路歧长。"],"title":"和仲咸诗六首 和自咏"}
