{"author":"丘葵","id":162290,"strains":["仄平仄仄仄平平，仄仄平平平仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["五年不见复卿回，有客传言卿欲来。","苔石生尘亲手扫，蓬门久闭令儿开。","苍波摇月银成片，白鹭巢松雪作堆。","料得城中无此景，速宜相就倒金樽。"],"title":"闻复卿欲访诗以促之"}
