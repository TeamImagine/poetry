{"author":"范成大","id":43180,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["暂移三席款云关，木末阑干暮紫间。","绛帐莫贪江上路，青鞋先试水西山。","伯阳有道来重趼，御寇他年忆解颜。","怪我抗尘驱俗驾，诸公何事许追攀。"],"title":"道子教授奉祠诸生率余祖席如意院"}
