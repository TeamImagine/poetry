{"author":"韦骧","id":191131,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["泮水秋深爽气全，簪绅戾止共拳拳。","丹青图写三千礼，藻绘形容七十贤。","如堵聿来观盛集，采芹应有赋新篇。","诸生好进公卿业，此日风流亦与传。"],"title":"建安郡庠重彩记事"}
