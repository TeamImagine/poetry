{"author":"曾丰","id":72527,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["同郡同年五弟兄，两人犹幸窃余生。","要闲莫苦追名路，得健休冤落选坑。","一别九年头半白，三城重见眼增明。","相从诗酒莫相舍，分散何时又合并。"],"title":"戊戌与彭元忠相别于安城丙午皆为东广幕属遂获再集"}
