{"author":"李洪","id":52840,"strains":["仄仄平平仄仄平，仄平仄仄仄仄平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十驿征涂雪塞川，玉溪乍到意醒然。","家声盍继舍人样，台治遥分刺史天。","感慨壮游词绚锦，笑谈登最地流钱。","邦侯傥记论交旧，应有新诗寄日边。"],"title":"寄子都兄兼呈上饶使君赵有翼"}
