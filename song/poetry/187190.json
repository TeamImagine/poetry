{"author":"刘挚","id":187190,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["膺门早歳预登龙，俭幕中间托下风。","敢谓弹冠烦贡禹，毎思移疾避胡公。","论文青眼今犹在，报国丹心老更同。","夜直沈迷坐东省，斋居清绝望南宫。"],"title":"夜直中书省寄左省子容公"}
