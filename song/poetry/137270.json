{"author":"柴望","id":137270,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["秦望山头自夕阳，伤心谁复赋凄凉。","今人不见亡吴事，故墓犹传霸越乡。","雨打乱花迷复道，鸟翻黄叶下宫墙。","登临莫向高台望，烟树中原正渺茫。"],"title":"越王勾践墓"}
