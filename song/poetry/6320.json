{"author":"张九成","id":6320,"strains":["平平平仄平平平，○平平平仄平平。","仄平平○平○仄，仄平平仄平○平。","平平仄仄○平仄，仄平平仄平平平。","平○仄仄平○仄，仄○仄○平仄平平平。","仄仄平平仄平仄，平平平仄平平平。","仄○平平仄平仄，仄○平仄平平平。","仄平仄仄平仄仄，平平仄仄平平平。","平平仄仄仄仄仄，仄平仄仄平平平。","平仄仄平平平仄○平仄，仄平仄仄平平平。","仄○平仄平仄仄，○仄仄仄平平仄仄平平平。","○仄平平平仄仄，仄仄平○○仄平。","仄平平仄仄仄仄，平○平仄仄○平。","平平平平○仄仄，仄平仄仄平平○。","平平仄仄平平仄，仄仄平平仄仄平。"],"paragraphs":["虬须英武喧天渊，当时功臣画凌烟。","汉家骁骑才三万，北攻稽落书燕然。","勋名鼎鼎磨星斗，百年衰落归黄泉。","人间万事都如梦，不如挂冠神武寻山川。","我昔曾登会稽顶，逍遥疑在羲皇前。","下观涛江卷飞雪，旁看秦望森摩天。","祖龙定是同鲍臭，鸱夷却得携妖妍。","悠然会意不复出，倚锄便欲耕春田。","君不见渊明归去传图画，伯时妙手垂千年。","我藏东绢今拂拭，正欲写此春江浩渺山连娟。","更要元龙湖海士，百尺楼中相对眠。","玉京蓬岛置勿问，人间今是地行仙。","岷江寥寥三峡远，此心欲往知何缘。","烦君断取来方丈，径入东坡叠嶂篇。"],"title":"读东坡叠嶂图有感因次其韵"}
