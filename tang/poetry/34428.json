{"author":"陈子昂","id":34428,"strains":["平平仄平仄，仄仄仄平平。","仄○仄仄仄，○仄仄○平。","仄平仄平仄，仄仄平平平。","平仄平平仄，平仄仄平平。","仄仄平平仄，○仄平平平。","仄平仄○仄，平○仄仄平。","平平○仄仄，平仄○○平。"],"paragraphs":["平生白云志，早爱赤松游。","事亲恨未立，从宦此中州。","主人亦何问，旅客非悠悠。","方谒明天子，清宴奉良筹。","再取连城璧，三陟平津侯。","不然拂衣去，归从海上鸥。","宁随当代子，倾侧且沈浮。"],"title":"答洛阳主人"}
