{"author":"周邠","id":190106,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["水帘谷口瀑泉飞，金鼎峰前玉骨奇。","入院未登居士榻，升堂先谒赞皇祠。","庵开明月长圆满，路插重云半崄巇。","杖屦偶来聊宴坐，徘徊不厌出山迟。"],"title":"净名院  其一"}
