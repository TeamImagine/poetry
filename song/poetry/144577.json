{"author":"陈杰","id":144577,"strains":["平平○仄○平仄，仄平○仄○仄仄。","仄平仄仄仄平平，仄仄平平仄仄平。","平平平平仄仄仄，平平仄仄平仄仄。","仄仄仄仄平仄平，平平仄平平平平。","○○仄仄平○仄，平平仄仄平平仄。","仄仄平平○仄平，平平仄仄仄平平。","仄平平仄平平仄，○仄平平○仄平。"],"paragraphs":["前檐看雨如银竹，后檐听雨如泻瀑。","九衢对面起波涛，昨日黄埃一丈高。","书生生无快意事，天公覆手为办此。","邂逅一惬吾已多，千家万家丰年歌。","三更不寐凉如水，清愁宛转秋风起。","壮士天河更洗兵，皇威海岱一时清。","幅巾归去江南好，长卧东皋听雨声。"],"title":"淮南听雨歌"}
