{"author":"谢薖","id":231498,"strains":["平平仄平平，平仄仄仄仄。","仄平平仄平，平仄平仄仄。","平平平仄平，平仄仄平仄。","仄平平仄平，仄仄平仄仄。","仄平平仄平，○仄仄仄仄。","○平仄平仄，仄仄仄平仄。","平平仄平仄，仄仄平仄仄。","仄仄平仄平，平平仄平仄。"],"paragraphs":["今晨定何祥，桃柳各映户。","粉团高气薰，鹅{炙火=肉}椒菜覆。","朝餐随土风，杯酒晚来具。","彩丝纒祭筒，画楫夸竞渡。","楚人哀怨情，正以屈子故。","当年葬鱼腹，盖坐入宫妒。","荣华一时好，放逐千载慕。","得失吾不知，持杯自欣豫。"],"title":"午日"}
