{"author":"欧阳修","id":79663,"strains":["平平仄仄平，仄仄平平仄。","仄仄平仄平，平平仄平仄。","平平仄平仄，仄仄平平仄。","仄仄仄平○，仄平平仄仄。","平平仄平仄，仄仄平平仄。","仄仄平平○，平平○仄仄。"],"paragraphs":["悠悠野水来，滟滟西溪阔。","晓日披宿云，荒台照残雪。","风光变穷腊，岁律新阳月。","冻卉意初回，绿醅浮可拨。","人闲乐朋友，鸟哢知时节。","岂止探芳菲，耕桑行可阅。"],"title":"雪晴"}
