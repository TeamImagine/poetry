{"author":"郭祥正","id":191929,"strains":["仄平平，平？？，仄仄○平仄○仄。","仄仄平平平仄○，平仄仄○平仄仄。","平仄仄○平仄仄仄仄平，○仄平平仄○仄。","仄仄仄仄○仄仄平○平，仄仄仄○○仄仄。","○平○，平平平。","平仄仄平仄，平仄仄仄平。","平仄平平平，平平○平平。","平平仄平平，平平仄平平。","○仄平仄仄，平仄仄平平。","平平仄仄仄，仄仄平平平。"],"paragraphs":["马萧萧，车𫐆𫐆，道上行人半相识。","识面虽多心友难，沧海可量人莫测。","君不见张陈昔日刎颈交，临阵弯弓返相射。","又不见坐中耳语程将军，背骂一钱犹不直。","噫吁嚱，休休休。","猿鸟可为伴，麋鹿可与游。","春日晴晖晖，春风思悠悠。","春泉滑涓涓，春林碧柔柔。","行止任所适，歌啸忘吾忧。","逢人辄掩口，语发多为雠。"],"title":"交难"}
