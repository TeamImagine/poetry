{"author":"李翔","id":215428,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["峰涧烟波翠霭浓，危亭飞耸到晴空。","鸳来菡萏红香里，人在琉璃翠影中。","洗出岚光全是雨，卷回秋暑却因风。","使君夜宴冰壶里，更有银河一派通。"],"title":"沧浪烟雨"}
