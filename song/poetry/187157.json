{"author":"刘挚","id":187157,"strains":["平平平仄仄平平，平仄平仄仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["江州居士赴东城，旬月相忘不寄声。","闭户迩来能避谤，求田何处欲归耕。","笔端浩荡词逾壮，胸次崔嵬气未平。","我有白羊新赐酒，浇愁聊可一杯倾。"],"title":"次韵答王定国"}
