{"author":"刘克庄","id":115392,"strains":["仄仄平平平仄仄，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["□反终身从李愿，有人半夜唤祁嘉。","箪瓢斋颇奢颜巷，书画船堪埒米家。","樗叟旧栖贫亦好，肤翁新句大非夸。","谁云地僻交游少，鹤肯巢松鹿献花。"],"title":"次韵竹溪题达卿后坡  其一"}
