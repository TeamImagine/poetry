{"author":"韩淲","id":87607,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["眼到梅花便有诗，园居支径入疏篱。","崔嵬自与人高古，烂熳谁知我笑嬉。","烟湿远荒吟不尽，雨收幽隠醉为宜。","新年陡觉新愁少，坐对南枝更北枝。"],"title":"初六日民瞻古梅下留饮"}
