{"author":"苏辙","id":197405,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["一径坡陀草木间，孤亭胜绝俯川原。","青天图画四山合，白昼雷霆百步喧。","烟柳萧条渔市远，汀洲苍莽白鸥翻。","客舟何事来匆草，逆上波涛吐复吞。"],"title":"李邦直见邀终日对卧南城亭上二首  其一"}
