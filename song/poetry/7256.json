{"author":"王之道","id":7256,"strains":["平平平仄仄仄仄，平仄平平平仄仄。","平平平仄仄平平，○仄平平○仄仄。","平平仄仄仄仄仄，仄仄平平仄平仄。","仄○○仄仄○仄，仄仄平○仄平仄。","仄○平仄平仄仄，仄仄平平仄平仄。","平平仄仄平仄仄，仄仄平平仄平仄。","仄平平仄仄○仄，平仄○平仄平仄。","仄平仄仄○仄仄，仄仄平平平仄仄。","平平仄仄平仄仄，○仄○○平○仄。","○平平仄仄平仄，仄仄仄平平仄仄。","仄○仄仄平仄仄，仄仄○○平仄仄。","平平平仄仄平仄，仄仄平平平仄仄。"],"paragraphs":["黄梅西去一舍许，奔走龙天瞻四祖。","师今何往昔何来，占断金沙长作主。","须知至道本不灭，岂独高名固非取。","偶传衣钵继三世，遂配云中诏千古。","寺藏岩腹蟠地轴，塔据峰巅立天柱。","棱层石栈斜瓮玉，缭绕溪流缓萦组。","月明飞瀑百虹挂，风撼长松万蛟舞。","路通涧谷横略彴，树霭烟霞团缕数。","清阴扫径初入夏，苍藓封庭新过雨。","留连归客获聨辔，邂逅主僧还接武。","请观异事花五叶，愿结胜缘香一缕。","何人为作锦鸡梦，此意他年铭肺腑。"],"title":"四祖山"}
