{"author":"王维","id":45869,"strains":["平仄平平平，仄仄平平仄。","仄平平仄平，平仄平平仄。","仄仄仄○平，平平仄平仄。","仄仄平仄平，平平仄平仄。","平○平仄平，仄平仄平仄。","平平仄平仄，平仄平平仄。","仄仄平仄平，平平仄○仄。","○仄仄平平，平平仄平仄。"],"paragraphs":["端笏明光宫，历稔朝云陛。","诏刊延阁书，高议平津邸。","适意偶轻人，虚心削繁礼。","盛得江左风，弥工建安体。","高张多绝弦，截河有清济。","严冬爽群木，伊洛方清泚。","渭水冰下流，潼关雪中启。","荷𦰏几时还，尘缨待君洗。"],"title":"别綦毋潜"}
