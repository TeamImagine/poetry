{"author":"梅尧臣","id":46640,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["莫问褒中道路难，襄阳直上几重滩。","苍烟古柏汉高庙，落日荒茅韩信坛。","出水槎头一丝挂，穿虹雨脚两桥残。","土风大抵如南国，期会先时俗自安。"],"title":"送李中舍袭之宰南郑"}
