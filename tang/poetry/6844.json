{"author":"卢纶","id":6844,"strains":["平○仄平平仄仄，仄仄平平仄平仄。","仄平仄平平仄仄，仄平平平仄平仄。","仄仄仄，平仄○。","仄仄平平仄仄○，平平仄仄平平平。","仄平仄仄平仄仄，仄平仄仄平○仄。","平仄仄平平仄平，仄平仄平平仄平。"],"paragraphs":["溪中鸟鸣春景旦，一派寒冰忽开散。","璧方镜员流不断，白云鳞鳞满河汉。","叠处浅，旋处深。","撇捩寒鱼上复沈，群鹅鼓舞扬清音。","主人有客簪白笔，玉壶贮水光如一。","持此赠君君饮之，圣君识君冰玉姿。"],"title":"陈翃郎中北亭送侯钊侍御赋得带冰流歌"}
