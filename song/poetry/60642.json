{"author":"许及之","id":60642,"strains":["仄仄仄平仄，仄仄仄仄平。","仄平平仄平，仄仄仄仄平。","平平平仄仄，仄仄平仄○。","仄仄仄平○，平平平仄平。","仄仄仄平仄，仄仄○仄平。","仄仄？仄○，○仄仄仄平。"],"paragraphs":["本不事矰弋，未免执矢疑。","客来非不多，益友每远之。","薰风时一顾，素抱谁与期。","久要竹居叟，谈诗能解颐。","两颊贮微笑，径造观我私。","请解褦襶衣，相与举近诗。"],"title":"题廨舍壁二首  其二"}
