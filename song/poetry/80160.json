{"author":"徐照","id":80160,"strains":["仄仄仄平○，平○平仄平。","仄平○仄仄，平仄仄○平。","仄仄平平仄，平○仄仄平。","仄平平仄仄，仄仄仄平平。","平仄平平仄，平平仄仄平。","平平○仄仄，仄○仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平平仄仄，平仄仄平平。","平仄平平仄，○平仄仄平。","仄平平仄仄，平○仄平平。"],"paragraphs":["急诏下林间，天教公未闲。","虎符重领郡，鸳序暂离班。","道直言皆壮，心和鬓不斑。","紫骝曾识驾，白羽可平奸。","边地尘初静，邻邦化匪艰。","前途从吏接，后乘约僧还。","旗影明寒水，梅花动晓关。","下车逢日吉，涤印破春悭。","惠政流人至，清吟俗事删。","条依萧守迹，仙认窦君颜。","千古同歌袴，期年即赐环。","敢云能下榻，同看九华山。"],"title":"送陈池州十二韵"}
