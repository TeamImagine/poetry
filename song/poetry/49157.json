{"author":"杨万里","id":49157,"strains":["平平仄仄仄平平，仄仄仄平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["天知老子厌凡山，别放潜瓌伏宝看。","一行横林遮岭脚，两峰如笋出云端。","举头瞥见还惊遁，到骨清奇特地寒。","彼此相遭有缘法，悔将嗔喜触巑岏。"],"title":"未至安乐坊隔林望见霜铿岭两峰特奇"}
