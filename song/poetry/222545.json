{"author":"邹浩","id":222545,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["玉容捐委画楼尘，一死甘酬石氏恩。","古庙有碑旌节义，西风无主逐香魂。","孤村夜静鸣归鹤，双岭云寒唳断猿。","试向绿萝寻旧迹，断碑遗井见清源。"],"title":"绿珠井"}
