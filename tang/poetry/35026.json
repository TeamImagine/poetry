{"author":"徐夤","id":35026,"strains":["仄仄平平仄仄平，平平平仄仄平平。","仄平仄仄仄平仄，仄仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["日坠虞渊烛影开，沈沈烟雾压浮埃。","剡川雪满子猷去，汉殿月生王母来。","檐挂蛛丝应渐织，风吹萤火不成灰。","愁人莫道何时旦，自有钟鸣漏滴催。"],"title":"夜"}
