{"author":"陈文蔚","id":83202,"strains":["仄平仄平仄，仄仄平仄平。","仄仄平平平，仄仄○仄平。","平仄平平平，平平仄平平。","平平仄仄仄，平仄平平○。","仄平仄仄仄，仄仄仄仄平。","○平仄仄仄，平平平仄平。","仄仄平仄仄，平仄仄平平。","平仄仄平仄，仄仄○平平。","○仄仄平○，仄仄平平平。","仄平仄平仄，平○仄○平。","平○平平○，○仄仄○平。","仄仄仄仄仄，仄仄○仄平。","平仄平仄○，平仄平平平。"],"paragraphs":["草虽至微物，禀气何不同。","瑞者为灵芝，大抵和所钟。","薰者为兰荪，芬香播春风。","人知外秀异，胡不原诸中。","奈何一种类，亦费造化工。","沾濡足雨露，山川徒茂丰。","畏冗无地著，无足比蒿蓬。","成熟不堪食，但逞毫芒锋。","除却刺人衣，此外无余功。","惨虽未荆棘，包藏固难容。","因行为芟除，当路靡留踪。","害物亦害己，去汝如去凶。","安得天地间，榛翳亨衢通。"],"title":"去草棘"}
