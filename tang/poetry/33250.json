{"author":"韦庄","id":33250,"strains":["仄平平仄仄平平，仄仄○平仄仄平。","仄仄平平○仄仄，仄○平仄仄平平。","平平仄仄平平仄，○仄平平仄仄平。","仄仄仄平平仄仄，仄平平仄仄平仄。"],"paragraphs":["大江西面小溪斜，入竹穿松似若耶。","两岸严风吹玉树，一滩明月晒银砂。","因寻野渡逢渔舍，更泊前湾上酒家。","去去不知归路远，棹声烟里独呕哑。"],"title":"夜雪泛舟游南溪"}
