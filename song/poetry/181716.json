{"author":"郑獬","id":181716,"strains":["平平仄平平仄平，○平平平平平平。","平平仄仄仄平平，平平○仄仄仄平。","仄平平平仄○仄，仄平仄仄平平平。","平平平仄仄平仄，平平仄仄平平平。","仄仄仄○仄平仄，仄平平仄平平平。","仄平平平仄平仄，平平仄仄平平平。","平平平仄平仄仄，仄平仄仄平仄平。","平平平○平平平，平平仄仄平平平。","仄平仄仄平平仄，仄平平平平仄平。","平仄平仄仄平平，仄仄仄仄仄仄平。","仄仄仄仄○平平，仄仄仄仄平平平。"],"paragraphs":["山阳大都天下夸，长淮蟠山无垠涯。","春风万里汉东来，流辉泱漭不可遮。","绕城楼台满空紫，瓦光碧滑流成波。","东园花草趁姿媚，真珠蓓蕾黄金芽。","太守政闲日无事，隼旟聊驻朱轮车。","宝明簪裾尽贤彦，金盆泻酒成飞花。","山河喧咽歌管外，舞裾绣画金缕霞。","都人来从无居人，飞尘杂沓何繁华。","固知太守为民意，与民欢然无怨嗟。","明日邀我复同游，我已病酒醉在家。","伏枕不得从车尘，坐见落日啼栖鸦。"],"title":"山阳太守见招值病以长句谢之"}
