{"author":"沈辽","id":189563,"strains":["平仄平仄仄，平仄仄仄仄。","平○仄○仄，○平仄○仄。","仄仄仄平仄，平平仄平仄。","平平仄仄仄，仄仄平平仄。","○仄仄平平，仄平仄平仄。","平平仄○仄，仄平平仄仄。","仄平仄平仄，平平仄平仄。","平平仄平仄，○仄仄○仄。","平仄○平仄，平仄仄○仄。","仄仄平○平，平平仄平仄。","平平仄仄仄，平仄仄平仄。","平平平仄仄，平仄仄平仄。"],"paragraphs":["春雨淫不已，江水一夕涨。","初闻渐其栅，离明已三丈。","老弱走山去，浮沉困丁壮。","髙楼半欲没，木杪维舟舫。","睢阜已怀襄，那能辨闾巷。","升髙瞰其下，犬牙萦叠嶂。","始知地形隘，何由保无恙。","湘川浩东下，其势不相让。","安得驱山泽，移徙就空旷。","市井安且平，黎民获生养。","群流亦适性，千里肆夷漾。","斯怀知未遂，蓬茆独怊怅。"],"title":"零陵观大水"}
