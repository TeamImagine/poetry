{"author":"陈造","id":58717,"strains":["仄○平仄仄，仄仄平仄平。","仄○仄仄仄，平仄平平平。","仄仄仄平仄，平平平仄平。","仄仄平平平，仄仄平平平。","○仄仄平仄，仄平○仄平。","平仄？平仄，仄仄仄平○。","平平仄仄仄，平仄仄平○。","仄平仄仄平，仄平仄平平。","平仄平平仄，仄仄仄仄平。","平平平○仄，仄仄平○平。","仄仄仄平仄，平平平仄仄。","平平平仄仄，平仄平平平。","仄平平平仄，仄○平仄平。","仄平仄平仄，仄仄平仄平。","○仄仄仄仄，仄平○平平。","仄平平仄平，平仄平仄平。"],"paragraphs":["一从荆楚役，八数昏旦星。","剸裁有琐碎，觞咏无频仍。","世故未焚券，官曹方治经。","客或嗤臞儒，下亦安聋丞。","过日念知己，远方空旧朋。","持斧迺宗匠，歃血主文盟。","天瓢賸挹注，风翼困凌乘。","袖怜醉墨淄，眼为故交青。","招此穷乡吏，闯彼小玉京。","樽罍容吟噱，粉黛罗娉盈。","理窟领新得，诗瓢倾旧盛。","风前雕虎啸，秋后寒蛩鸣。","六花严坚阵，尺棰鏖罢兵。","是翁信奇伟，小子惭奉承。","攘善悖古训，躗言防天刑。","见推无异辞，君语吾未凭。"],"title":"次韵余司理"}
