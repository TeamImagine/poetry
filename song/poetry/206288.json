{"author":"黄庭坚","id":206288,"strains":["平仄仄仄平，仄平平仄仄。","仄仄平平平，○平仄仄仄。","仄平平平○，○仄○仄仄。","仄平平仄平，仄仄平○仄。","平平仄平平，仄仄平仄仄。","平平○平仄，仄仄仄平仄。","仄○仄仄○，仄仄仄平○。","平平仄仄仄，仄仄仄平仄。","仄仄仄平平，仄○仄平仄。","平○仄平仄，○仄平仄仄。","平○仄仄仄，○仄仄仄仄。","平平仄○仄，平仄仄仄仄。","仄平平○仄，○仄仄平仄。"],"paragraphs":["僧夏莫问途，麦秋宜煮餠。","北寺旬休归，长廊六月冷。","簟翻寒江浪，茶破苍璧影。","李侯为我来，遽以归期请。","青衿废诗书，白发违定省。","荒畦当鉏灌，蠹简要签整。","挽衣不可留，决去事幽屏。","天恢猎德网，日饎养贤鼎。","此士落江湖，熟思令人瘿。","胸中吉祥宅，膜外荣辱境。","婆娑万物表，藏刃避肯綮。","人生要当学，安宴不彻警。","古来惟深地，相待汲修绠。"],"title":"送李德素归舒城"}
