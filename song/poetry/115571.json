{"author":"刘克庄","id":115571,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["跳丸屋角去如驰，蠹简窗间卷复披。","元老岂无挥玉麈，大儒曾有奋金椎。","钓牵鳌极灵根动，斧入牛山杰木衰。","白首腐生多感慨，愁来时以酒浇之。"],"title":"书窗"}
