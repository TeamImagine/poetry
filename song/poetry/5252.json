{"author":"释正觉","id":5252,"strains":["仄仄平平，平仄仄仄平平仄平平。","仄仄平平，仄平仄仄平平平仄平。","平平仄平仄，仄平平仄平。","平平平，平平仄。","平平仄，平平平。","仄仄平平，仄仄平平平平平平仄。","仄平仄仄，平平仄仄平仄平仄仄。","仄平平平仄仄平，仄平平平平仄○。","平平平○仄○平，？平仄仄平仄平。","仄仄○平平平平仄仄，平仄○仄平仄仄仄平。","平平？平平仄仄，○仄平仄平仄平。","仄仄仄仄仄○○仄仄，仄仄○○仄○平仄○。","平仄仄仄，仄平平平。","平仄平平平仄仄仄，仄平仄平平仄平平。","平平平仄平平仄，平平平平仄平平。","平仄仄仄，平仄平平。"],"paragraphs":["杳杳冥冥，寒雁影没而秋远烟青。","寂寂惺惺，老蚕茧就而风高叶零。","天机静时活，道环虚处灵。","瀛之涵，崧之镇。","干之健，坤之宁。","海运鹏抟，气宇扬扬而吞舟鱼蜕。","雾披豹变，文章炳炳而啸风虎猛。","少林之灯未续兮，洛阳人腰齐雪庭。","黄梅之衣欲传兮，狤獠祖步移碓程。","物不当情而冰凌脚快，鳞或烧尾兮电火气腥。","诸尘崝嵘乎影响，三昧游戏于眺聆。","跛跛挈挈也其行自信，哆哆和和也其言不轻。","家法冷淡，子孙宁馨。","心岁寒而松柏试雪，色清白兮河汉含星。","鸣阴之鹤癯而寿，巢莲之龟小而龄。","棋局未散，柯烂樵丁。"],"title":"璋监寺写师像求赞"}
