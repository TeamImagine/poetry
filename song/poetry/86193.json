{"author":"韩淲","id":86193,"strains":["仄○仄仄平，仄仄仄平仄。","○平仄平仄，○仄仄仄仄。","平○仄平仄，平仄○平仄。","平平仄仄平，平仄仄仄仄。","仄平仄平仄，仄仄仄平仄。","仄平平仄平，仄仄平仄仄。","○平仄○仄，仄仄○仄仄。","平平仄仄仄，平仄仄平○。","仄○平仄仄，仄仄仄仄仄。","平平平仄平，仄仄仄○仄。"],"paragraphs":["学行世所稀，到眼发孤咏。","闻君欲高卧，当不与物竞。","师从既名德，朋友且多令。","堂堂丽泽公，沉潜率理性。","武夷老仙伯，辩析至于命。","愿言融液之，此意千载盛。","相逢复相别，一进当一庆。","波流易荡委，山立要持正。","剡中山水窟，眼界可便静。","因风时寄音，各各药其病。"],"title":"送周叔谨"}
