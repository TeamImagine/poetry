{"author":"刘克庄","id":115827,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["敕尾词头老不任，偶逢寸暇惜如金。","进赓圣制董弦曲，退伴君联石鼎吟。","晓漏闻钟犹共话，雪泥蹑屐每相寻。","而今不辨人颜色，坐久琅琅认语音。"],"title":"喜大渊至二首  其二"}
