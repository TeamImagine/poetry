{"author":"陈造","id":59691,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["五鬼侵陵两鬓苍，振穷扫白分无妨。","酒徒丛里投名懒，诗社中间趁课忙。","尘暗凤笙空自叹，风惊雁字不能行。","向君草草追强韵，政复通人笑楚狂。"],"title":"次韵王签判二首  其二"}
