{"author":"宋徽宗","id":240006,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平平平平仄仄平。"],"paragraphs":["天位迎阳转斗南，千官山立尽恭严。","共欣奠玉烟初达，争奉回鸾日已暹。","归问雪中谁咏絮，冥搜花底自巡檐。","礼成却喜歌盈尺，端为来麰万宇霑。"],"title":"太师以被赐暹字韵诗前后凡三次进和盖欲示其韵愈严而愈工耳复以前韵又赐太师"}
