{"author":"王十朋","id":23129,"strains":["平平平仄仄仄仄，平平平仄平仄仄。","仄平平平仄仄仄，仄仄平平○平仄。","仄平仄仄仄○平，仄仄平平仄平仄。","平平仄仄仄平平，平仄平平仄仄仄。"],"paragraphs":["鄱阳江上五见雪，鄱江楼上风栗烈。","广文先生不畏冷，弭棹登楼兴清绝。","笔端妙语出离骚，酒后刚肠吐名节。","芝堂假守老乡人，明日仙舟那忍别。"],"title":"送翁东叟教授  其一"}
