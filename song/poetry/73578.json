{"author":"赵蕃","id":73578,"strains":["平平仄仄平，平仄○仄仄。","平平仄平仄，仄仄仄仄仄。","平平仄仄平，仄仄仄平仄。","仄平仄仄仄，仄仄仄平仄。","仄平仄平平，仄仄仄仄仄。","平○仄仄○，○仄平仄仄。"],"paragraphs":["山林远俗人，风月亲我辈。","凉秋半今夕，痼疾况少退。","诗怀客子哦，酒欠伯仁对。","百年等梦幻，一笑有成败。","秃巾倚枯松，赤脚踏断濑。","何当约二叟，胜践同一会。"],"title":"中秋以山居不得与周文对饮况子畅在数百里外也怅然有怀"}
