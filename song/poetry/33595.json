{"author":"陆游","id":33595,"strains":["仄仄平平仄仄平，仄平平仄仄平平。","仄平仄仄仄仄仄，平仄平平平仄仄。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["卖剑捐书绝世缘，掩关高枕送流年。","久从道士学踵息，谁管门生嘲腹便。","化蝶飞时嗟昨梦，睡蛇去后喜安眠。","欠伸看起东窗日，也似金銮过八砖。"],"title":"晚起二首  其一"}
