{"author":"杨询","id":213502,"strains":["平仄平平仄仄平，仄平仄仄仄平平。","平平仄仄仄平仄，平仄仄平仄仄平。","仄仄平平平仄平，平平仄仄仄平平。","仄平仄仄平平仄，仄仄平平仄仄平。"],"paragraphs":["金刹岧峣挂断霓，岛云沮洳暗窗扉。","江风晓定钓人出，山月夜高禅客归。","径畔芭蕉曾有喻，庭前柏树本无机。","我来重见当时叟，纸帐松房补衲衣。"],"title":"游齐山寺"}
