{"author":"梅尧臣","id":35697,"strains":["仄仄仄平仄，仄平○仄平。","仄仄平平仄，平仄平仄平。","仄仄平仄仄，仄平仄平平。","仄平仄平仄，仄仄仄平平。","仄平仄仄仄，仄仄仄平平。","平仄平仄平，仄仄○仄平。","仄仄仄仄仄，○仄仄仄○。","平平仄仄仄，仄仄仄平平。"],"paragraphs":["不出只愁感，出游将自宽。","贵贱依俦匹，心复殊不欢。","渐老情易厌，欲之意先阑。","却还见儿女，不语鼻辛酸。","去年与母出，学母施朱丹。","今母归下泉，垢面衣少完。","念尔各尚幼，藏泪不忍看。","推灯向壁卧，肺腑百忧攒。"],"title":"正月十五夜出回"}
