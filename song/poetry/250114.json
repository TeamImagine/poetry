{"author":"郭印","id":250114,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["来自仙家白玉京，秋穹灏气欲平分。","人间莫道无先觉，天下须知有达尊。","岂但期颐称上寿，行看嬉戏弄仍孙。","三溪自是蓬莱境，陵谷迁移此独存。"],"title":"张持道生辰二首  其一"}
