{"author":"李弥逊","id":253026,"strains":["平平仄仄平仄平，平平仄仄○平平。","仄平仄仄仄平仄，平仄平○○仄平。","平平仄仄平仄仄，仄仄仄仄平○平。","仄平仄仄仄○仄，仄仄仄仄平平平。","平平平平仄仄仄，仄仄仄仄仄平平。","平平○仄仄平仄，平仄仄仄平○平。","仄平仄仄平仄仄，仄仄仄仄○平○。","仄平平仄平○仄，仄仄仄平平仄○。","平平平仄仄○仄，仄仄仄○平平平。","仄平仄仄仄平仄，仄仄平○○○平。"],"paragraphs":["吾宗达士人所嗤，官居自视如鸡栖。","十年借屋作僧梦，鱼鼓声中长抱饥。","撑肠但有黄卷语，垒磈尽扫胸中奇。","一朝起就彩衣养，喜气已觉生须眉。","阿龙官清酷似父，五斗未足供朝糜。","芝兰正喜在阶砌，诗礼自可娯庭闱。","愿言早试餐玉法，富贵似与长年期。","我今衰白心更老，结习尚余伤别离。","薰风南浦欲分手，菡萏未折凌波姿。","径须痛饮破愁本，酒盏旋折长荷丝。"],"title":"送李仲和之泉南其子官所"}
