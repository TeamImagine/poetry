{"author":"谢翱","id":164702,"strains":["平○仄仄仄平仄，仄仄平平○平仄。","平平平仄仄仄平，仄仄仄平仄平仄。","平平仄仄○○仄，平仄平平仄平仄。","仄平仄仄平仄○，仄仄平○仄仄仄。","平平仄仄仄○仄，平仄仄平○仄仄。","平仄平平平仄仄，仄仄平平平仄仄。"],"paragraphs":["山中处士白麻履，死后无书献天子。","青童玄鹤昼上天，夜下玉棺葬湖水。","湖堤四合葑如髪，芳树玲珑倚春雪。","百年凤舞云雾空，玉椀人间出句越。","宫岚塔雨恍如失，飞网绕湖冠聚鹬。","琳宇焚芝秋寂历，斗下无人祠太乙。"],"title":"和靖墓"}
