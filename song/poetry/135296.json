{"author":"邵雍","id":135296,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫可叹时。","固有命焉刚不信，是无天也果能欺。","才高正被聪明使，身贵方为利害移。","无计柰何春又老，尧夫非是爱吟诗。"],"title":"首尾吟  其一八"}
