{"author":"周孚","id":63496,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不见尊前两友生，流年欲尽不胜情。","寒窗孤坐风初定，短策同来雪正晴。","浊酒只今俱入务，新诗从此试寻盟。","黄尘掠面无佳思，乞得逢君眼便明。"],"title":"喜清宇伯强自外县归"}
