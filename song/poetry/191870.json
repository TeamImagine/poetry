{"author":"郭祥正","id":191870,"strains":["仄平仄平仄平仄，仄仄平平○平仄。","平平○仄平仄平，仄仄○平仄平仄。","平平仄仄平仄平，仄仄仄平平仄仄。","仄平仄仄仄平平，仄平仄仄平平仄。"],"paragraphs":["歙溪古源凿龙尾，一片寒冰莹无比。","珍绨藏护知几年，赠我题诗草堂里。","骊珠失色悲暗投，再拜置之枯木几。","砚兮不似在君家，捧来自有纤纤指。"],"title":"谢方彦德奉议惠罗文砚"}
