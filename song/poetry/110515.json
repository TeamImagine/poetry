{"author":"刘克庄","id":110515,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["买得荒郊五亩余，旋营花木置琴书。","柳能樊圃犹须种，兰纵当门亦不锄。","无力改墙姑覆草，多方存井要浇蔬。","区区才志聊如此，谁谓先生广且疏。"],"title":"即事四首  其一"}
