{"author":"周紫芝","id":240131,"strains":["平平平仄仄，平仄平仄仄。","平平仄平○，仄仄仄○仄。","平平仄平平，平仄平仄仄。","仄仄平仄平，仄仄○平○。","平平仄平平，○仄○仄仄。","平○○仄仄，平仄平仄仄。","○仄仄平平，平平仄平仄。","仄平仄仄平，仄仄仄仄仄。","仄平平仄平，平仄仄仄仄。","○仄平仄○，平仄仄仄仄。","○平仄仄平，平平仄平仄。"],"paragraphs":["清秋禾黍罢，南亩幽事少。","凌晨有佳兴，振策事轻矫。","微踪蹑飞猱，雄眺高木杪。","上有仙子祠，栋宇颇倾挠。","腾虚想云𫐌，遗像空鸟爪。","黄冠三四辈，生意良草草。","更欲问丹炉，云山遂穷讨。","道人笑不言，此意未遽晓。","但云须趣辕，山静虎出早。","胜践良独难，仙事亦杳渺。","了知世俗人，尘凡隔蓬岛。"],"title":"游麻姑观"}
