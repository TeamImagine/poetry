{"author":"赵崇{王逢}","id":155895,"strains":["仄仄平平平仄仄，平平仄仄仄平平。","平平仄仄平平仄，仄仄仄平仄仄平。","平仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["种自姮娥宫里栽，如何亦向世间开。","偏宜素质妆秋晚，不比晚华怕早摧。","风递香来薰绮席，月移影上弄瑶台。","看时直欲令人醉，似向琼林宴御杯。"],"title":"丛桂轩 妖白"}
