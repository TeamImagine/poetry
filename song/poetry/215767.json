{"author":"张耒","id":215767,"strains":["平平仄平仄，仄仄仄○平。","平平仄○仄，仄仄○平平。","仄仄仄平仄，平平仄仄平。","平平仄仄仄，平仄仄平平。","仄仄平仄仄，仄平仄○平。","仄仄平仄仄，平仄仄平平。","平仄仄仄仄，平平仄平平。","仄仄平仄仄，平平平仄○。"],"paragraphs":["溪山惨残岁，况乃值深冬。","清晨率其属，肆礼凝琳宫。","漠漠冒原露，凄凄隔水风。","南方异气候，霜叶未全红。","忽忆簪史笔，早趋辟苍龙。","拜舞东阁上，佳气郁葱葱。","谈笑出右掖，交游尽英雄。","老大心已矣，依然魂梦中。"],"title":"宣城至日谒天庆观行香呈郡僚"}
