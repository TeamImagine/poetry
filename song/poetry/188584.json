{"author":"魏野","id":188584,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["知韫才能负壮心，莫嗟作尉尚湮沉。","幽求起去登台席，居易征来入翰林。","望气台边桑柘密，弃𦈡关畔水云深。","怜君况是征君后，闲拟秋凉策杖寻。"],"title":"寄赠桃林尉史温"}
