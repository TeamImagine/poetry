{"author":"陈藻","id":78801,"strains":["平平仄仄平平仄，○仄平平仄平仄。","仄平平仄仄平平，○平仄平仄○仄。","平平仄仄仄平平，平仄平平平仄仄。","仄仄平，仄平仄，仄平仄仄仄仄平，仄仄仄平○仄仄。"],"paragraphs":["梅花五鼓城头角，吹向愁人枕前落。","一声心胆碎无余，三声两声那更作。","天明起坐壁为邻，檐外垂垂秋雨脚。","雨脚强，鬓毛弱，若为一滴白几茎，纵使赤松犹老却。"],"title":"秋雨"}
