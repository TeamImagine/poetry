{"author":"乐雷发","id":145752,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["向来杨陆共峥嵘，吟到停云趣转清。","古似洞庭张雅乐，严如即墨敛残兵。","茵𫈟终不肥方朔，芣苡何堪病冉耕。","细读残编搔白首，未应造物忌诗名。"],"title":"书萧千岩集"}
