{"author":"曾巩","id":173981,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平仄。","平平仄仄平平仄，仄仄平平仄仄平。"],"paragraphs":["凛凛风生寄此堂，尘埃消尽兴何长。","朱丝鼓舞逢千载，白羽吹扬慰一方。","已散浮云沧海上，更飞霖雨泰山傍。","谁知万物心焦日，独对松筠四座凉。"],"title":"仁风厅"}
