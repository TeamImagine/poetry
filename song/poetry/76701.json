{"author":"赵蕃","id":76701,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["猎猎风声万马犇，我方愁绝坐黄昏。","了无鼠辈窥厨冷，顾有狸奴同席温。","静里顿能除妄想，病中还欲寄空门。","四时鼎鼎催人老，篱菊销香梅返魂。"],"title":"十月二十日晚风雨大作"}
