{"author":"黄庭坚","id":206119,"strains":["平平仄平仄，仄平平仄平。","平仄平仄平，平仄仄平平。","平平仄仄仄，平仄○仄平。","仄平○仄仄，仄仄平仄平。","仄仄仄平仄，平仄平仄平。","仄平平仄平，仄仄平仄平。","平平仄仄仄，仄仄平仄仄。","仄仄仄平仄，仄平仄平平。"],"paragraphs":["江梅有佳实，托根桃李场。","桃李终不言，朝露借恩光。","孤芳忌皎洁，冰雪空自香。","古来和鼎实，此物升庙廊。","岁月坐成晚，烟雨青已黄。","得升桃李盘，以远初见尝。","终然不可口，掷置官道傍。","但使本根在，弃捐果何伤。"],"title":"古诗二首上苏子瞻  其一"}
