{"author":"周紫芝","id":241920,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["蚤岁孀居妇职修，凛然霜桧与争秋。","木兰女解听金柝，共伯妻能赋柏舟。","鸾诰一封身未享，木奴千树子先侯。","可怜黄壤埋琼玉，十里虞歌满路愁。"],"title":"徐夫人挽词"}
