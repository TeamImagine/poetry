{"author":"白居易","id":15220,"strains":["仄仄平仄平，平仄平○平。","○仄仄仄仄，平仄仄仄平。","仄平仄平平，仄平仄仄平。","仄平平仄仄，仄仄仄○平。","仄仄仄○仄，仄仄仄平平。","仄仄平仄仄，仄仄仄平平。","仄仄平仄仄，仄○平平○。","平平仄平仄，仄仄仄○平。","仄平仄平平，仄平仄○平。","平平平仄平，平仄平仄仄。","仄仄仄仄仄，仄仄仄平平。","平平平仄平，仄仄平○平。","○仄平仄仄，○仄平仄平。"],"paragraphs":["手不任执殳，肩不能荷锄。","量力揆所用，曾不敌一夫。","幸因笔研功，得升仕进途。","历官凡五六，禄俸及妻孥。","左右有兼仆，出入有单车。","自奉虽不厚，亦不至饥劬。","若有人及此，傍观为何如。","虽贤亦为幸，况我鄙且愚。","伯夷古贤人，鲁山亦其徒。","时哉无奈何，俱化为饿殍。","念彼益自愧，不敢忘斯须。","平生荣利心，破灭无遗余。","犹恐尘妄起，题此于座隅。"],"title":"题座隅"}
