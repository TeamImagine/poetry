{"author":"曹勋","id":12926,"strains":["平平平仄○仄平，仄平仄仄平仄平。","平平仄○仄仄仄，仄仄仄○○仄○。","平平仄仄平仄仄，平平仄仄平平平。","仄仄仄仄仄仄○，平仄平平平仄平。"],"paragraphs":["君家冰玉传素风，瓮头色与冰玉同。","薰人气和喜屡接，入盏色轻看若空。","梅花破萼香澹澹，江天欲雪云蒙蒙。","坐客已醉复赞叹，头不岑岑常忆公。"],"title":"谢卫太尉送新酒"}
