{"author":"林希逸","id":119733,"strains":["平○仄平平仄仄，平平仄平仄平仄。","仄○平平仄仄平，平平仄仄仄○平。","仄平平仄仄仄平，平仄仄仄平仄平。","平平仄仄平平平，仄仄○平仄仄平。","○平平仄仄仄平，○平仄仄平○平。","平平仄平平平仄，○仄○平平仄仄。","○仄平平平仄仄，平平○仄平平仄。","平平仄仄仄仄仄，平平仄平平仄仄。","仄平仄○○仄仄，仄○仄仄仄仄平。","仄仄○仄平仄平，仄平平仄平仄平。","平平平仄仄仄○，仄平仄仄平仄平。","仄平平仄平○平，平平仄仄仄仄○。","仄平仄平仄仄平，仄仄仄平平仄平。","平平平仄仄仄平，平仄仄平平平平。","仄平平仄平仄平，平仄仄仄平仄平，仄平仄仄平平平。"],"paragraphs":["城中醮龙龙苦蛰，城门夜开八人入。","粤从东关煽喊呀，飞烟卷作半空霞。","祝融熛怒咋齿牙，彤幢绛旆纷要遮。","扶桑剥落喧撑叉，两岸炮焦几百家。","当时诸校阵阵来，传呼数里声如雷。","州官令严兵官急，斤斧镵锄勾绠集。","其奈枯河无沈汁，炎曹横恣玄冥詟。","天虽有泪不敢泣，千人万人瞠眼立。","扑之愈张听自戢，就中那得十数椽。","败壁穿穴檐瓦悬，四围灰烬渠岿然。","邻人惊怪一郡传，扫街老妪今几年。","只身穷独头如绵，家无一孔破絮缠。","只余一棺候弃捐，以此吁天天见怜。","幽明之理岂眇绵，天在屋头非虚言。","陆浑山火虽富妍，无所劝戒何足编，惜渠不遇昌黎仙。"],"title":"纪异诗"}
