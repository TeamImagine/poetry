{"author":"沈与求","id":250517,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄仄。","仄仄平平平仄仄，仄平平仄仄平平。"],"paragraphs":["西风江上荻花秋，鲙玉频年念昔逰。","世事真成一可恸，身名那问二宜休。","公卿礼饯何为者，僮仆欢迎有此不。","鬓影毵毵纷翠葆，晚来钟漏亦怀羞。"],"title":"陈子尚博士休官还京口作此诗饯之  其二"}
