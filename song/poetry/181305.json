{"author":"王安石","id":181305,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["心期自与众人殊，骨相知非浅丈夫。","独斡斗杓环帝座，亲扶日毂上天衢。","锄耰万里山无盗，衮绣三朝国有儒。","爽气忽随秋露尽，但留陈迹在龟趺。"],"title":"忠献韩公挽辞二首  其一"}
