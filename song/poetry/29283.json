{"author":"韩元吉","id":29283,"strains":["平平仄平仄○仄，仄仄平平平仄仄。","平平仄平仄仄仄，仄仄平平仄○仄。","仄平仄仄平仄平，平仄平仄平○平。","平平○平仄平仄，仄平仄仄○平平。","仄平平平仄平仄，仄仄平平仄○仄。","平平仄仄仄仄平，平仄平平仄平仄。","○平平平仄仄平，仄仄仄仄平仄平。","仄平○仄○仄仄，仄仄仄平平仄平。"],"paragraphs":["荒村日晴雪犹积，系缆焦公山下石。","江翻断崖石破碎，瘗鹤千年有遗迹。","瘦藤百级跻上方，浮玉南北江中央。","樯竿如林出烟浦，酒船远与帆低昂。","老鸱盘风舞江面，杀气淮南望中见。","神龙只合水底眠，为洗乾坤起雷电。","观音岩前竹十寻，大士不死知此心。","醉归更唤殷七七，賸种好花开鹤林。"],"title":"隆兴甲申岁闰月游焦山"}
