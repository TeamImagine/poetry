{"author":"方回","id":149979,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万事心空口亦箝，如何感事气犹炎。","落花满砚慵磨墨，乳燕归梁急卷帘。","诗句妄希敲月贾，郡符深愧钓滩严。","千愁万恨都消处，笑指邻楼一酒帘。"],"title":"春半久雨走笔五首  其四"}
