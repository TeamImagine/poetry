{"author":"郭祥正","id":191857,"strains":["○平○，仄平平仄平平平。","平平仄仄仄仄仄，仄平仄仄平平平。","○○仄仄仄仄仄，平平平仄平平平。","平○平仄仄平平，平仄平仄平平○。","仄平平平平仄仄，仄仄○仄平平○。","仄仄平平仄仄平平平，仄仄平平仄仄平○平。","平平平平仄仄仄，仄仄平仄平○○。","平平仄仄仄○仄，平仄平仄平平平。","仄平○平仄平仄仄仄，仄平仄仄平仄平。","仄平仄平仄仄仄，仄仄平平平仄平。","平平平平，仄仄仄仄。","平平平○○仄仄，仄平平平平仄仄。","平平仄仄○平仄，平平仄平仄平仄。","仄仄仄平仄仄仄，平平仄平仄平仄。","仄平平平仄仄平，仄仄仄平平平平。","仄平平仄仄平仄，平○仄仄○平○。"],"paragraphs":["噫吁嚱，九疑山色何雄奇。","坡陁诘曲不足状，九峰万丈排天扉。","崭崭俨若九老坐，干颠坤弱能扶持。","崖回时复见华尘，原本旋有山经题。","白云绵联芳草歇，拱木夭矫狂风吹。","上有源源不绝之寒泉，下有沄沄不断之深溪。","初疑青铜照碧落，忽见云汉飞虹霓。","丹青画出尚如此，而况高步穷岖崎。","或云重瞳一来不复返，二妃血泪斑竹枝。","惜哉不经孔子辨，后世谁能公是非。","尧非幽囚，舜不野死。","尧崩民如丧考妣，舜非游仙而幸此。","群猪耸耳听童子，游人击之变风雨。","见豕负涂圣所恶，仙人护之亦何补。","我知神仙术已卑，但爱此山雄而奇。","背图南望未能到，高吟尽日长吁嚱。"],"title":"九疑山图"}
