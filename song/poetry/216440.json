{"author":"张耒","id":216440,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["野岸南风百草长，沄沄汴水卷沙黄。","扁舟转柁迷城市，送客追船罗酒浆。","休唱阳关伤远别，所欣莼菜入新堂。","宦名衰晚君无问，便得封侯鬓已苍。"],"title":"钱仲珣追船及陈留"}
