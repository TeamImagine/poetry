{"author":"陈舜俞","id":146595,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["辟蛇行者应开寺，拭眼高僧尚有坟。","龙带雨归三峡水，鸟衔花出五峰云。","楼台屹屹天宫近，钟磬疏疏俗界闻。","游客不嫌车骑远，岩扃无计长苔纹。"],"title":"栖贤寺"}
