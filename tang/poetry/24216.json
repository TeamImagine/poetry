{"author":"薛逢","id":24216,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["细推今古事堪愁，贵贱同归土一丘。","汉武玉堂人岂在，石家金谷水空流。","光阴自旦还将暮，草木从春又到秋。","闲事与时俱不了，且将身暂醉乡游。"],"title":"悼古"}
