{"author":"陈著","id":139674,"strains":["平平○平仄平仄，仄平○仄仄仄仄。","仄仄平平仄仄平，平仄○平仄平仄。","仄仄仄仄平仄平，平仄平平仄仄仄。","平平仄仄仄仄仄，平仄平平平仄仄。","○仄仄仄仄仄○，平仄仄平仄平仄。","仄仄仄平仄仄平，仄仄仄仄○平仄。","平平平平平○平，仄仄仄仄仄仄仄。","仄仄仄仄仄仄平，平平平仄仄仄仄。","平平平仄仄平平，仄仄平平仄平仄。","平平平平仄仄○，仄仄仄仄○仄仄平仄。"],"paragraphs":["前山屏开照檐绿，后山如坐膝抱屋。","数亩山园半亩池，松影参差庇梅竹。","九月九日天气清，银白金黄百种菊。","诗人好事酷喜客，新酒𥬠醲烹野蔌。","中有有识剪发妻，谈笑咄嗟具鱼肉。","我醉不知日午晡，但觉意气横山谷。","吁嗟乎为何如时，我辈得此一日福。","宇宙自隘我自宽，人生无厌我自足。","梅山生计亦凄凉，一醉何曾计𫗴粥。","浮邱洪崖总妄传，最好只有三万六千局。"],"title":"弟茝家醉中趁笔"}
