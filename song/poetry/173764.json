{"author":"曾巩","id":173764,"strains":["平平仄仄平仄○，平平仄仄平仄平。","平○平平仄平仄，仄仄仄○○平平。","仄平平仄仄仄仄，○仄仄仄平平平。","仄平仄仄仄平仄，平仄仄仄平平○。","平平仄仄仄仄仄，仄仄仄仄平平平。","仄平○○仄平仄，仄仄仄仄平平平。","仄平仄仄仄平仄，仄仄平仄平平平。","平平仄仄仄平仄，仄仄仄仄平平平。","仄平仄○平平仄，平仄平仄平仄平。","平平仄平仄○仄，平仄仄仄平平平。","平平仄平仄平仄，仄仄仄仄平平平。","○平平平仄平仄，仄仄仄仄平平平。","仄○仄仄仄仄仄，仄仄仄仄平平平。","平平○仄仄仄仄，平仄○仄平平平。"],"paragraphs":["阳冰绝艺天下称，琅琊石篆新有名。","初留泉涯俗谁顾，一日贵重繇先生。","古今书法不可数，犹有字本存于经。","我于八体未曾学，虽得此字宁能评。","高文老笔又所爱，欲叙仿佛辞非精。","笔端应驱鬼神聚，笔妙敻与阴阳争。","刻雕万象出冥昧，不见刀斧曾经营。","奇形挺若耸崖𪩘，险势直恐生风霆。","雨来莽苍龙蛟起，秋入寥泬星斗明。","先生七言载其侧，为地自与丘山平。","先生抱材置荒郡，有若此字存岩扃。","当还先生坐廊庙，悉引万事归绳衡。","遂收此字入秘府，不使日灼莓苔萦。","高材重宝不失一，唐舜汤禹宁非朋。"],"title":"奉和滁州九咏九首 琅琊泉石篆"}
