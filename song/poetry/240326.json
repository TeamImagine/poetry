{"author":"周紫芝","id":240326,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["娄黥无骨可封王，生事全凭药一囊。","闭户翻经头已白，开门延客酒初尝。","竹从春后知无数，花自山来别有香。","未有数椽容我老，聊分一榻借君凉。"],"title":"娄黥庵纳凉"}
