{"author":"华镇","id":212086,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["精诚一念格明神，时雨经宵即效珍。","政属士龙真有誉，颂成吉甫更无伦。","千畴土脉三冬起，百里根荄一日春。","自古移风由美化，善良从此在吾民。"],"title":"和光道喜和叔得雨兼呈和叔知县乡兄"}
