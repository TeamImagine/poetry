{"author":"杨万里","id":49852,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平平仄平。"],"paragraphs":["金刹深藏翠𪩘间，钟声吹下白云端。","谁知东浙能诗客，也到南溪祝圣山。","重碧清池染衣湿，软红香雾袭人寒。","祝君来岁千秋节，著脚含元鹓鹭班。"],"title":"瑞庆节日同王式之诣云际寺满散"}
