{"author":"陈造","id":59299,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["未说高文锦不如，谈间已胜十年书。","是中我亦潜心久，作者君今举世无。","应俗不堪尘眯目，论交政复棘如须。","独怜儿戏心犹在，更向诗筒较戚疏。"],"title":"再次前韵二首  其一"}
