{"author":"周邦彦","id":217931,"strains":["平仄仄平平平平仄平仄，平平仄平仄仄仄。","仄平平仄平仄平，仄仄仄平平仄仄。","仄平仄仄平平仄，仄仄仄平○仄仄。","仄平仄仄仄○平，仄仄平平平仄仄。","仄仄平仄仄仄平，仄仄仄平○仄平。","仄○仄仄仄平仄，仄仄仄平平仄○。","仄平平平仄平仄，仄○仄仄平平仄。","仄平仄仄平仄仄，平○仄平○仄仄。","仄平仄平平仄平，平平仄仄平仄平。","仄平仄仄仄平○，仄平仄仄平平平。","○平仄平平仄仄，仄平仄仄平平仄。","仄仄平平平仄平，○仄○平仄平仄。"],"paragraphs":["君不见书生镌羌勒兵入，羌来薄城束缚急。","蜡丸飞出辞大家，帐下健儿纷雨泣。","凿沙到石终无水，扰扰万人如渴蚁。","挽𫄠窃出两将军，敌箭随来风掠耳。","道傍神马白雪毛，噤口不嘶深夜逃。","忽闻汉语米脂下，黑雾压城风怒号。","脱身归来对刀笔，短衣射虎朝朝出。","自椎杂宝涂箭创，心折骨惊如昨日。","谷城鲁公天下雄，阴陵一跌兵力穷。","檥舟不渡谢亭长，有何面目归江东。","将军偶生名已弱，铁花暗涩龙文锷。","缟帐肥刍酬马恩，闲望旄头向西落。"],"title":"天赐白"}
