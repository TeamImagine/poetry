{"author":"陈造","id":59482,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["老寻诗法得良朋，转处骊珠悟后僧。","帝所宫商中夜奏，仙盘沆瀣未秋凝。","乐天不幸逢元稹，季友而来有彦升。","交手当家亲父子，为君别本记传灯。"],"title":"再次韵赠张德恭  其一"}
