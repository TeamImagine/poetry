{"author":"史浩","id":19502,"strains":["仄仄仄平仄，仄仄○平平。","○○仄平仄，平仄仄平平。","平仄平平平，仄平仄仄平。","平平仄仄仄，仄仄○仄平。","仄仄仄○仄，仄仄平仄平。","平仄仄○仄，仄仄平○仄。","仄仄平○仄，○平仄平平。","仄平平仄仄，平仄平平○。","平平仄仄仄，仄仄平仄平。","仄仄平○仄，仄仄平仄平。","○仄仄○仄，平仄仄○平。","平平仄平仄，仄仄○平平。","仄仄仄平仄，平平平○平。","仄仄平平平，仄仄仄平平。","平平仄平仄，仄平仄仄平。","仄仄仄仄仄，仄平平仄平。","仄仄仄平仄，平仄○仄平。","○仄平○仄，平平平仄平。","仄○平仄仄，仄仄仄平○。","○仄仄平仄，仄仄平平○。"],"paragraphs":["混沌既开辟，溥博分渊泉。","其中具明眼，来往类跳圆。","惟有诗工夫，可探造化先。","研摩到极致，换骨如得仙。","上以美教化，下以明性天。","元白愧重浊，鲍谢羞轻便。","佩剑虽相笑，沈迷乃同船。","未登风雅域，为问何因缘。","无非警策句，各在诗一偏。","我欲窥其奥，晏食宵不眠。","观舞悟深旨，曾不及张颠。","清新乏奇妙，局束犹拘联。","习气未能断，为之乎犹贤。","写出多瑕疵，未免拙慈愆。","公诗百篇内，浩然志帅全。","愈出力愈促，即之俱自然。","熟读已成诵，宁待三绝编。","如澡银潢水，尘氛俱尽湔。","敬当珍此赐，墨迹令常鲜。","更许示余帙，泚笔吾须传。"],"title":"又依前韵"}
