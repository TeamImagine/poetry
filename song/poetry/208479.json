{"author":"胡志道","id":208479,"strains":["仄平仄仄仄仄平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["百年日月马上过，赢得闲中可理生。","绛阙清都非渺漠，寸田尺宅得经营。","默存长使三宫在，急守须防五岳倾。","他日功成定仙去，愿随风驭到蓬瀛。"],"title":"可理室"}
