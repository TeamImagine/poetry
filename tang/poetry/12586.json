{"author":"虞世南","id":12586,"strains":["仄平平仄仄，仄仄仄平平。","仄○仄平仄，平平○仄平。","仄○平仄仄，仄仄仄平平。","仄○○仄仄，仄仄仄○平。","平仄平平仄，平平仄仄平。","仄平○仄仄，仄仄仄平平。","○平仄平仄，平仄仄平平。","仄仄平平仄，平○仄仄平。","仄平○仄仄，平仄仄○○。","平○平仄仄，平仄仄平平。","平仄仄平仄，平平仄仄平。"],"paragraphs":["帝图光往册，上德表鸿名。","道冠二仪始，风高三代英。","乐和知化洽，讼息表刑清。","罚轻犹在念，忽喜尚留情。","明慎全无枉，哀矜在好生。","五疵过亦察，二辟理弥精。","幪巾示廉耻，嘉石务详平。","每削繁苛性，常深恻隐诚。","政宽思济猛，疑罪必从轻。","于张惩不滥，陈郭宪无倾。","刑措谅斯在，欢然仰颂声。"],"title":"赋得慎罚"}
