{"author":"陆游","id":36421,"strains":["仄仄平平仄仄平，平平仄仄仄平平。","仄平仄仄仄平仄，平仄仄平平仄平。","平仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["赤日黄尘势已穷，凄风苦雨却匆匆。","盛衰黙定见天造，寒暑宻移成岁功。","柯叶凋零无茂木，羽翰憔悴有羁鸿。","谁知病客悲秋意，尽在空堦点滴中。"],"title":"秋雨三首  其二"}
