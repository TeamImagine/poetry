{"author":"李彭","id":231921,"strains":["平平仄仄平，仄○仄平仄。","平平平平仄，平平平仄仄。","仄仄平○仄，仄平仄平仄。","平仄仄仄平，平平仄平仄。","平仄仄平平，仄仄仄仄仄。","平平仄平○，平平仄平仄。","仄仄仄仄平，平平平仄仄。","平仄仄平平，仄仄○仄仄。","○平仄仄平，平平平仄仄。"],"paragraphs":["萧萧玉涧翁，韵调实瓌朗。","怀人修文去，音尘生逸想。","岂唯招重客，我庐亦时枉。","徽轸发妙言，幽园复清旷。","飘忽下岩隈，岁月驶两桨。","寒蝉久停号，新禽哢佳响。","去者念履綦，方来惊蕙帐。","伊予厌嚣尘，绝壑期自放。","从君割半峰，披云同矫掌。"],"title":"赠无著"}
