{"author":"吴泳","id":103912,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["唐人漫自说金华，山谷云孙自当家。","玄色酿成真一酒，别机织出象生花。","缅怀友义留巫峡，难割闺情下汉嘉。","看彻一编酬未得，夜深窗月净笼纱。"],"title":"读黄子实诗卷"}
