{"author":"赵抃","id":101287,"strains":["平○仄仄平，平仄平仄仄。","平平平仄○，仄仄平平仄。","平○仄平仄，仄仄仄平平。","○仄○仄平，仄平仄平仄。","仄○平平平，○仄仄平仄。","仄平平平平，仄仄仄仄仄。","平平仄仄仄，仄平仄平仄。","平仄仄仄仄，仄仄仄平仄。","仄平仄仄平，仄平仄仄仄。","仄仄○仄平，仄○平仄仄。","仄平平平平，平仄仄仄仄。","仄平仄平仄，平仄仄平仄。","平○仄平平，仄仄仄平仄。"],"paragraphs":["吾闻上下泉，终与江海会。","高哉庐阜间，出处濂溪派。","清深远城市，洁浄去尘埃。","毫发难遁形，鬼神缩妖怪。","对临开轩窗，胜绝甚图绘。","固无风波虞，但觉耳目快。","琴樽日左右，一堂不为泰。","经史日枕藉，一室不为隘。","有莼足以羹，有鱼足以鲙。","饮啜其乐真，静正于俗迈。","主人心渊然，澄彻一内外。","本源孕清德，游咏吐嘉话。","何当结良朋，讲习取诸兑。"],"title":"题周敦颐濂溪书堂"}
