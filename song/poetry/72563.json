{"author":"曾丰","id":72563,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄仄平平仄平。"],"paragraphs":["数自初旬至末旬，雨犹末了雪相寻。","千山草木收元气，万里乾坤入太阴。","城郭谯楼吹冻角，郊原驿舍𢭏寒砧。","静听年少心须折，幸我已无年少心。"],"title":"十一月六日雨至次月一日始霁"}
