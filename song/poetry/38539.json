{"author":"陆游","id":38539,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["北斗离离柄渐西，披衣出户听晨鸡。","岂惟蒲柳先摇落，坐觉风云已惨凄。","断简不妨重料理，清樽随处可提携。","穿林莫惜衣霑露，爽彻灵台胜宝犀。"],"title":"六月十八日立秋未旦起行山园口占"}
