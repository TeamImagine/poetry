{"author":"孟浩然","id":55474,"strains":["仄平仄平仄，仄仄平平平。","仄仄平仄仄，仄平平仄平。","平平平仄仄，仄仄仄平平。","平仄平平○，平平仄仄平。","仄平平仄仄，平仄仄平平。","平仄仄平○，平平平仄平。"],"paragraphs":["自君理畿甸，予亦经江淮。","万里书信断，数年云雨乖。","归来休澣日，始得赏心谐。","朱绂恩虽重，沧州趣每怀。","树低新舞阁，山对旧书斋。","何以发秋兴，阴虫鸣夜堦。"],"title":"奉先张明府休沐还乡海亭宴集"}
