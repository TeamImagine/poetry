{"author":"张耒","id":217851,"strains":["仄○平平仄，○仄平平平。","平平仄平平，平仄仄仄平。","平平仄○仄，平仄仄○○。","平仄仄仄仄，仄平平仄平。","仄○仄仄仄，平仄平仄平。","平仄平仄仄，仄平平仄平。","平平仄平仄，仄仄○仄平。","仄仄仄平仄，平○仄○平。"],"paragraphs":["客行趋阳翟，驱马登高岗。","群山拱西都，回首瞰许昌。","原田秀且润，烟水远分行。","荒冢卧石兽，古祠摧画墙。","我行日已远，风物非故乡。","随俗强饮食，所求肢体强。","儿生事弧矢，有志行四方。","秣马访前古，吾将问兴亡。"],"title":"阳翟道中"}
