{"author":"张承","id":68180,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["官路驰驱鬓且苍，忽承恩诏许还乡。","寻幽好结香山社，乘兴闲登绿野堂。","未采佳苗供药灶，谩收新句入诗囊。","人生硕德如公少，伫看芝兰更晚香。"],"title":"赠胡侍郎荣归"}
