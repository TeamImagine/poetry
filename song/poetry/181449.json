{"author":"王安石","id":181449,"strains":["仄仄仄平仄，仄平平仄仄。","仄○仄平仄，仄仄平仄○。","仄平平仄平，平仄仄○仄。","仄仄平仄平，仄平平仄仄。","平仄仄仄○，仄仄仄仄仄。","平平○仄平，平○仄仄仄。","？仄平仄平，平平平仄仄。","平仄仄仄平，平平仄平仄。","仄仄仄仄○，仄仄平平仄。","仄仄平仄平，仄仄○平仄。","仄平平仄仄，平仄平仄仄。","仄仄平平仄，仄○仄平仄。","仄仄仄平平，平平仄仄仄。","仄平平仄仄，仄仄平平○。","平平仄平仄，？仄仄平仄。","○○仄仄仄，仄仄平平仄。","平平○仄仄，仄仄○平仄。","平仄平仄平，○仄仄平仄。","平仄仄平仄，平平平○仄。","仄仄仄平平，平平仄○仄。"],"paragraphs":["汝水出山险，汝民多病瘿。","或如鸟粻满，或若猿嗛并。","女惭高掩襟，男大阔裁领。","饮水疑注壶，吐词侔有梗。","樗里既已闻，杜预亦不幸。","秦人号智囊，吴瓠挂狗颈。","{月畾}{月鬼}常柱颐，伶仃安及胫。","祗欲仰问天，无由俯窥井。","挟带岁月深，冒犯风霜冷。","厌恶虽自知，剖割且谁肯。","不惟羞把镜，仍亦愁吊影。","内疗烦羊靥，外砭废针颖。","在木曰楠榴，刳之可曰皿。","此诚无所用，既有何能屏。","膨脝厕元首，臃肿异胪顶。","难将面目施，可与胞胎逞。","贤哉临汝守，世德调金鼎。","珉俗虽丑乖，教令日修整。","风土恐随改，晨昏忧虑省。","傥欲觐慈颜，名城不难请。"],"title":"汝瘿和王仲仪"}
