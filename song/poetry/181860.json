{"author":"郑獬","id":181860,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。","平仄平仄平平仄，仄仄平平仄仄平。"],"paragraphs":["画省仙翁绿鬓斑，林间高挂两朱轓。","更无归计买泉石，欲以清名遗子孙。","闲作好诗消白日，都将生事付清尊。","嗟予忧病为疏阔，不得携筇奉笑言。"],"title":"致政李祠部  其一"}
