{"author":"郭祥正","id":192119,"strains":["仄仄仄平平，平仄仄平仄。","平○平仄平，仄仄平仄仄。","平平仄平平，仄仄仄平仄。","○平仄平平，仄仄平仄仄。","仄仄仄仄平，仄平仄○仄。","仄仄仄仄平，仄平仄平仄。","仄平平仄仄，平仄平仄仄。","平平仄仄平，平平○平仄。","平平○仄平，仄仄仄平仄。","平仄仄平平，平平仄平仄。"],"paragraphs":["我欲渡湖湘，君乃赴京阙。","官期安可常，念此千里别。","人生几何时，倏忽变华髪。","难成唯功名，易往嗟日月。","在贵勿外矜，抱穷岂中热。","顾彼四老人，未尝事干谒。","一朝扶太子，千载名不灭。","安之命与时，为君颇详说。","西风吹月华，冷静若冰雪。","何处望乡关，乡关此时节。"],"title":"送宋景瞻秘校赴选"}
