{"author":"方回","id":148396,"strains":["平仄仄平仄，平平平平平。","平仄仄平仄，平仄仄平平。","仄○平仄仄，平仄平仄平。","仄平仄平○，仄仄○仄平。","平仄仄仄？，平仄仄仄平。","仄仄平仄仄，仄仄平平平。","平仄仄平仄，○○平仄○。","仄仄仄仄仄，仄平平仄○。"],"paragraphs":["灵运永嘉日，玄晖宣城时。","池草既清唱，窗岫亦妍辞。","郡胜山水媚，心赏良足怡。","庙廊有颜沈，味合深己知。","桐濑较二□，川岭信复奇。","拙陋方二谢，岂不粗能诗。","兵革值迁变，衣冠逢乱离。","已矣莫我识，怅焉归棹迟。"],"title":"西斋秋感二十首  其一二"}
