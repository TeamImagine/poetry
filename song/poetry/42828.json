{"author":"陆游","id":42828,"strains":["○平平平仄仄平，平平仄仄平平平。","平平○仄仄仄仄，平平仄仄仄仄平。","仄○仄仄平仄仄，平○仄平仄○仄。","仄平仄仄平仄仄，平平仄仄仄○仄。","平○仄仄平仄平，平平○仄平平平。","平○平仄平仄仄，仄仄平仄平平平。","平仄平仄仄○仄，仄仄平平仄平仄。","仄平仄仄平○平，平平仄平仄○仄。","平平仄仄平仄平，仄仄平仄平○平。","平平仄仄仄平仄，平仄仄仄平平平。","仄平平仄平平仄，仄仄平平平仄仄。","平仄平仄○○平，平平仄平仄平平，平○仄仄平仄平。"],"paragraphs":["空山秋高木叶黄，茫茫百草凋秋霜。","逶迤深谷白昼静，群鸦竞噪众鸟翔。","洞中有虎何猛烈，牙如利刀爪如铁。","奋髯掉尾初出穴，昂头四顾吐其舌。","双睛忽动飞电回，层崖长啸阴风来。","山中藜藿谁敢采，野外狐兔皆悲哀。","嗟虎之猛有如此，自是贪残日无已。","岂无壮士裴将军，弯弓射之殄其类。","方今上有明圣君，广爱民物怀深仁。","推诚不但祝罗网，登用牧守需贤人。","四郊无事民安静，有若刘昆多善政。","嗟虎虽猛当如何，胡为饮泉卷之阿，明当负子东渡河。"],"title":"虎洞"}
