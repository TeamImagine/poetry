{"author":"虞俦","id":62175,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["此邦旱暵已连年，民亦何辜欲吁天。","鸠拙林间时自唤，龙慵潭底敢安眠。","忽看注雨如车轴，便觉流泉满稻田。","我亦驾言随霹雳，一瓢倾倒马鞍前。"],"title":"十七日乘马过草堂已而骤雨"}
