{"author":"方一夔","id":152136,"strains":["仄仄仄仄仄，仄仄平平仄。","平平仄平平，平仄仄平仄。","仄平仄仄平，仄仄仄平仄。","仄仄仄平仄，平仄仄仄仄。","平仄○平平，仄仄仄仄仄。","仄平仄仄仄，平仄仄仄仄。","平仄仄平平，仄仄仄平仄。"],"paragraphs":["我贾贾日本，挂席穷南海。","冰夷鬭蛟龙，牙角吐光采。","血人以宴娭，窟宅一朝改。","赤手拾明月，天幸独我在。","归赴王侯需，价直十百倍。","匹夫惜性命，贪冒以贾罪。","歌笑履波涛，竟死复何悔。"],"title":"续感兴二十五首  其一六"}
