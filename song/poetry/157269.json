{"author":"陈襄","id":157269,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["曲池收雨静无尘，结客留连半月春。","洞里桃花青叶嫩，墙头杏火绿烟新。","风光冉冉非前日，物色依依似故人。","官满又归延阁去，忍将诗酒负佳辰。"],"title":"寒食日常州宴春园"}
