{"author":"元结","id":4680,"strains":["仄平仄平平，平平平仄平。","平平平平平，平平仄仄平。","仄平仄平平，仄仄仄仄平。","平平仄○平，○平仄○平。","仄平仄○仄，仄仄平平平。","平平仄平仄，仄平平仄平。","仄平平仄仄，仄仄○仄平。","平仄仄平仄，平平平仄平。","平○平○平，仄仄平仄平。"],"paragraphs":["往年在瀼滨，瀼人皆忘情。","今来游瀼乡，瀼人见我惊。","我心与瀼人，岂有辱与荣。","瀼人异其心，应为我冠缨。","昔贤恶如此，所以辞公卿。","贫穷老乡里，自休还力耕。","况曾经逆乱，日厌闻战争。","尤爱一溪水，而能存让名。","终当来其滨，饮啄全此生。"],"title":"喻瀼溪乡旧游"}
