{"author":"郑獬","id":181673,"strains":["仄仄仄仄仄，仄仄平仄平。","平仄仄平平，仄仄平平平。","平平仄平平，仄仄仄平平。","仄平平仄○，仄仄仄平平。","平平仄平仄，仄仄平平平。","仄仄仄平仄，仄平仄平平。","平仄仄平平，仄仄仄○平。","仄仄仄平平，○仄仄仄平。","平平仄仄仄，平平平仄○。","仄平仄仄仄，仄平仄平平。","仄仄仄○仄，平平○仄平。","○○平仄平，○平仄仄平。","仄仄平平○，平仄仄平平。","仄平平仄○，平仄平○平。","仄仄仄平仄，平平仄平○。","仄仄仄平平，平仄平平平。","仄平平仄平，仄○仄平○。","仄仄仄平仄，○平平仄平。","平仄仄仄仄，平仄平平平。","仄仄平平仄，平○平仄平。"],"paragraphs":["独鹤志万里，不肯安故林。","排翮下岷山，浩荡穷幽寻。","初来识京师，魏阙郁萧森。","讲书勤万乘，赐服照华簪。","群公作诗赠，却转清淮浔。","振策寄灵隠，采芝宿孤岑。","明月落西湖，澒洞万顷金。","遂断浙江潮，喷薄白日阴。","芙蓉满越国，耶溪秋水深。","欲追二老迹，赤城窈嵚崟。","海月入长啸，山风吹醉襟。","回桡姑孰溪，相逢慰予心。","绿发颀而长，萧洒见球琳。","共飞秋浦帆，飘若云间禽。","舍我入庐阜，烟萝极登临。","瀑布泻天来，飞雪寒涔涔。","手攀青桂枝，侧听白猿吟。","倚石读周易，临流挥素琴。","于此可忘老，身世随浮沉。","若见荆州客，为传金玉音。"],"title":"送岷山杨道士游庐山"}
