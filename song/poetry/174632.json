{"author":"刘敞","id":174632,"strains":["○平平平平，平仄仄平平。","仄平○平仄，平仄平○○。","平平仄平仄，仄平平平平。","平平平平仄，仄仄平平平。","平仄平平平，仄平仄仄平。","平平○平仄，仄仄平平平。","平仄仄仄○，仄平仄平平。","仄平仄仄仄，仄仄平平平。","平平仄仄平，○仄平平平。","平仄平仄仄，仄平仄仄平。","仄仄平仄平，平平仄平平。"],"paragraphs":["三山凌波涛，云汉邈氛埃。","世无乘槎客，安得穷昭回。","天门洞阊阖，海池含风雷。","渊沦蛟龙室，焜炫金银台。","西颢何萧条，百芳日已摧。","谁能莹心赏，喟子怀仙才。","时变感所思，驻车载徘徊。","已秋孰愿夏，览物弥欢哀。","韩生肆爽言，观变均齐谐。","而我拘俗者，俊游日已乖。","欲濯缨上尘，何时与君偕。"],"title":"吴九秋过西池作诗持国和之邀予同赋"}
