{"author":"吕颐浩","id":229493,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["宦涂忽忽六周星，万事于今一未成。","但著青衫趋冉冉，不知华发欲茎茎。","驱驰翻忆林泉卧，顽钝宜归畎亩耕。","赖有乡人端契谊，相逢时慰寂寥情。"],"title":"感旧书怀"}
