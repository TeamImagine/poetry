{"author":"王安石","id":179991,"strains":["仄平仄平平，仄仄仄平○。","仄仄平仄平，仄平平仄平。","仄仄仄○仄，仄平仄平平。","仄○平平平，仄仄○仄平。","平仄仄仄○，○平仄仄平。","平○仄仄仄，平仄平平平。","仄仄仄仄仄，仄○仄平平。","仄仄仄仄仄，仄平仄平平。","仄仄仄○仄，平平仄仄平。","平仄仄平仄，仄○仄平平。","平仄○○平，仄平仄平平。","仄仄平仄仄，平平仄平仄。","○仄仄仄仄，仄仄平仄平。","平仄仄仄仄，仄○仄○平。","仄仄○仄仄，仄仄平平平。","平仄平仄仄，仄○仄平平。","平平仄仄仄，仄仄仄仄平。","仄平仄○仄，仄仄仄○平。","仄仄平仄仄，平平仄平平。","仄仄平仄仄，仄仄仄平平。","仄仄平仄平，平平平仄○。","平平仄仄仄，平仄仄平○。"],"paragraphs":["自吾失逢原，触事辄愁思。","岂独为故人，抚心良自悲。","我善孰相我，孰知我瑕疵。","我思谁能谋，我语听者谁。","朝出一马驱，暝归一马驰。","驰驱不自得，谈笑强追随。","仰屋卧太息，起行涕淋漓。","念子冢上土，草茅已纷披。","婉婉妇且少，茕茕一女嫠。","高义动闾里，尚闻致财赀。","嗟我衣冠朝，略能具𫗴糜。","葬祭无所助，哀颜亦何施。","闻妇欲北返，跂予常望之。","寒汴已闭口，此行又参差。","又说当产子，产子知何时。","贤者宜有后，固当梦熊罴。","天方不可恃，我愿适在兹。","我疲学更误，与世不相宜。","宿昔心已许，同冈结茅茨。","此事今已矣，已矣尚谁知。","渺渺江与潭，茫茫山与陂。","安能久窃食，终负故人期。"],"title":"思王逢原"}
