{"author":"梅尧臣","id":35758,"strains":["平平仄平仄，平仄仄仄平。","仄平○仄平，平仄○○平。","仄平仄仄○，平仄○平平。","平仄仄平仄，仄平仄仄平。","平○仄平仄，平仄仄平平。","仄仄平平仄，仄仄平平平。","平平仄仄平，平仄仄仄平。","○平仄仄仄，仄仄仄○平。","平平仄仄仄，仄仄仄仄平。","平平仄仄仄，仄仄仄平平。"],"paragraphs":["嵇康性弥懒，曾不废养生。","子姑当妙年，何乃劳其精。","老聃有至论，身孰亲于名。","诗本道情性，不须大厥声。","方闻理平淡，昏晓在渊明。","寝欲来于梦，食欲来于羹。","渊明傥有灵，为子气不平。","其人实傲佚，不喜子缠萦。","吾今敢告子，幸愿少适情。","时能与子饮，莫惜倒缾罂。"],"title":"答中道小疾见寄"}
