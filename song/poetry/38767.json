{"author":"陆游","id":38767,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["灵台虚湛气和平，投枕逡巡梦即成。","屋角鸣禽呼不觉，手中书册堕无声。","百年日月飞双毂，千古山河战一枰。","赖有莲峰遗老在，白云深处主齐盟。"],"title":"早凉熟睡"}
