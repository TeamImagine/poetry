{"author":"罗隐","id":30849,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["六朝胜事已尘埃，犹有闲人怅望来。","只道鬼神能护物，不知龙象自成灰。","犀惭水府浑非怪，燕说吴宫未是灾。","还识平泉故侯否，一生踪迹比楼台。"],"title":"甘露寺火后"}
