{"author":"明皇帝","id":158,"strains":["仄○仄平平，平平仄仄平。","平○仄仄仄，平仄仄平平。","仄仄平平仄，平○仄仄○。","平○仄仄仄，○仄仄○平。","仄仄平平仄，平平仄仄平。","平○平仄仄，平仄仄平平。"],"paragraphs":["日观卜先征，时巡顺物情。","风行未备礼，云密遽飘霙。","委树寒花发，萦空落絮轻。","朝如玉已会，庭似月犹明。","既睹肤先合，还欣尺有盈。","登封何以报？因此谢功成。"],"title":"喜雪"}
