{"author":"曹彦约","id":84602,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["请言山下出泉蒙，蒙养从来有圣功。","三德知仁非好勇，六爻险止要时中。","申枨有欲刚安在，曾子无仁毅不洪。","以果名斋兼众德，力行方见古人风。"],"title":"魏总干嘉父以果斋求诗为赋二章  其一"}
