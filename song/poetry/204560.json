{"author":"黄裳","id":204560,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平仄仄，仄仄平平仄仄平。"],"paragraphs":["忆昔幽居最道情，水边林下寄劳生。","静眠片石无闲梦，深入寒云有笑声。","壮了一心尘事满，别来三岁客身轻。","功成便遂归欤兴，待与青山歃一盟。"],"title":"客暑因书昔日山居之乐"}
