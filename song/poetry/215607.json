{"author":"吴可","id":215607,"strains":["仄○仄仄仄仄仄，仄仄仄平平仄平。","平平仄仄仄仄仄，仄仄仄仄平仄平。","平○仄仄仄平仄，平仄○平仄仄仄。","仄平平仄仄平平，仄平仄仄仄平仄。","平仄平平平仄平，仄仄平平仄仄平。","平平仄仄○仄平，仄仄仄仄平仄平。","仄○仄仄仄平仄，仄○平仄仄○仄。"],"paragraphs":["饮中境界妙四海，楚屈未知风俗淳。","陶然席地已忘载，夜缚瓮下初不嗔。","逃禅骂坐本真率，时一中之眇万物。","纵兵端欲卷愁城，乐贤未始忘欢伯。","佳处风光殊可人，好德悬知必有邻。","黄花解劝张季鹰，俗妇那识刘伯伦。","世间万物败人意，不如常作个中计。"],"title":"醉乡诗"}
