{"author":"陆游","id":42483,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平生剩有烟波兴，钓濑时时小艇横。","欲暮山光先惨淡，未秋河汉已分明。","捕鱼时见连江网，迎荻遥闻过埭声。","想得今宵清绝梦，又携猿鹤上青城。"],"title":"舟中作"}
