{"author":"梅尧臣","id":35470,"strains":["仄仄仄平平仄○，平平仄仄平平仄。","仄仄○平仄仄仄，仄仄平仄○平仄。","○平○仄平仄平，仄仄平仄平仄仄。","平平仄仄○仄仄，平○仄仄平仄仄。","仄平仄仄平仄仄，仄仄仄仄○仄仄。","仄平仄仄仄○仄，仄平○仄○○仄。","仄平平仄仄仄仄，仄仄平仄平仄仄。","仄仄平○仄仄平，平仄○平仄平仄。","仄仄仄仄仄仄仄，平仄平仄平平仄。","平平平仄平仄○，平平仄仄仄平仄。","仄平平仄仄平仄，仄仄仄仄平平仄。","仄○仄仄仄仄仄，仄平仄平平仄仄。"],"paragraphs":["上党佛祠何可观，开元瑞物图高阁。","又有长廊古壁上，复是名辈题丹雘。","当时泥用丝作筋，意欲千载无剥落。","书奇画妙了不识，讹传墨土能治疟。","寺僧不惜人掐取，笔画遂缺如鸟啄。","后来好事恐磨灭，宝刀裁刬泥如剥。","取之龛置绿板匣，便宝箱楮同美璞。","拂拭还看体势生，盘屈苍虬舞鸾鷟。","在昔不畏屋壁坏，今也常恐儿童扑。","夫君知我心所重，南归赠以致诚悫。","此时虽喜落吾手，老大腕硬无由学。","但当拜贶不敢忘，莫为报言曾未数。"],"title":"孙主簿惠上党寺壁胡霈然书墨迹一匣"}
