{"author":"梅尧臣","id":57560,"strains":["平平仄平平平平，仄平○○仄平平。","平仄平平仄平仄，平平仄仄平仄平。","平仄仄平仄平平，仄仄平平平仄平。","仄仄平平仄○仄，平仄仄仄○平平。","○○仄仄平仄平，平平仄仄仄平平。","仄平仄仄仄仄仄，仄仄○仄○仄平。","○平平仄平，○平仄仄平。","平平○仄平仄平，平平仄仄仄仄○。"],"paragraphs":["秋江渺然生寒潮，北风吹帆上青霄。","旗脚舒舒战红鬣，旗心闪闪交皂雕。","樯下健儿发金铙，屋上鸾僮鸣紫箫。","岸傍舟人望且拜，溪口直入当高谯。","正闻鼓角波动摇，齐山舞翠挹岧峣。","郭西猛虎夜莫入，太守号令如怒飚。","长戈桩尔喉，长刀断尔腰。","牙兵将吏无敢嚣，新威烈烈野火烧。"],"title":"送王微之学士知池州"}
