{"author":"綦崇礼","id":245079,"strains":["仄仄平平仄仄○，仄平仄仄仄平平。","仄平仄仄○○仄，仄仄平○仄仄平。","平仄平平仄平仄，平平仄○仄平平。","平平仄仄平平仄，？仄平平仄仄平。","平仄仄平平仄仄，平平平仄仄平平。","○平仄仄平平仄，仄○平平仄仄平。"],"paragraphs":["遶郭江山四望中，一时共寓接群公。","戚藩位列三司贵，帅阃班分二府崇。","华省名卿踵持橐，廉车宿将久櫜弓。","追游亦有銮坡客，憔悴今先鹤髪翁。","人事等闲欣戚异，宾筵聊喜笑言同。","更须结伴春游去，已过催花几信风。"],"title":"陪观使太尉燕集长句兼简座中诸公"}
