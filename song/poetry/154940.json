{"author":"蒲寿宬","id":154940,"strains":["仄平仄仄仄，平仄仄仄○。","平平仄平仄，仄仄平○平。","仄平仄仄仄，仄仄平仄平。","平平仄仄仄，仄仄○仄平。","平平仄平仄，仄仄○平平。","平仄平仄平，仄仄平平平。","平平仄仄仄，仄仄平？平。","仄平仄仄仄，○仄平仄平。","仄平○仄仄，平○仄平平。","○平仄仄仄，仄仄仄仄平。","平平仄平仄，仄仄平平平。","仄仄仄仄仄，仄仄○仄○。","平仄仄仄平，仄仄平平平。","仄平仄仄仄，仄仄平平平。","仄平仄平仄，仄仄○平○。","仄仄仄仄仄，仄仄平仄平。","仄仄○仄仄，平○仄平平。","平○仄平仄，仄仄平仄平。","平平仄仄仄，平仄○仄平。","平仄○仄○，仄仄平仄○。"],"paragraphs":["泰山有积霤，坤媪乃善藏。","何时发灵秘，一脉流膏滂。","至仁及物意，后世疑滥觞。","螭蟠久懒卧，辟易离电光。","丰隆亦豪举，夜半驱阿香。","天鼓何处来，大雪惊飘扬。","飞星杂雨射，怒雹翻飊狂。","倚栏两眼眩，应接俱弗遑。","吕梁三十仭，吾闻老蒙庄。","行歌不惮险，习坎守故常。","峨眉有仙伯，佛迹窥荒唐。","濯足弄海月，戏侮相颉颃。","堪笑失箸人，气骨何羸尫。","醉呼李太白，欲制芙蓉裳。","此泉愿为酒，万斛输沧浪。","简寂耿我梦，九叠迂我肠。","雁荡更诡异，龙湫舞堂堂。","何当寄鹏翼，瞬息天一方。","仙人笑擘脯，沧海观种桑。","人世弹指顷，万古天地长。"],"title":"白水岩"}
