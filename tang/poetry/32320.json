{"author":"吴融","id":32320,"strains":["平仄平平仄仄平，仄平平仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["杨子江津十四经，纪行文字遍长亭。","惊人旅鬓斩新白，无事海门依旧青。","前路莫知霜凛凛，故乡何处雁冥冥。","可怜不识生离者，数点渔帆落暮汀。"],"title":"题杨子津亭"}
