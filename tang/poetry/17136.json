{"author":"白居易","id":17136,"strains":["仄平仄仄仄平平，仄仄平平仄仄平。","平仄平平平仄平，仄平仄仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["𫏐辞八座罢双旌，便作登山临水行。","能以忠贞酬重任，不将富贵碍高情。","朱门出去簪缨从，绛帐归来歌吹迎。","鞍辔闹装光满马，何人信道是书生。"],"title":"和高仆射罢节度让尚书授少保分司喜遂游山水之作"}
