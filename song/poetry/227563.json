{"author":"唐庚","id":227563,"strains":["仄仄平平平，仄仄平仄平。","平○平仄仄，仄仄仄仄平。","平仄仄○仄，仄仄仄仄平。","仄平○仄平，○仄平平平。","仄仄仄仄平，仄仄平平平。","平平仄平平，○仄○仄平。"],"paragraphs":["湿酒浇枯肠，戢戢生小诗。","诗中何等语，酒后那复知。","黄菊遂行迈，径去不复辞。","拒霜犹屈强，其势何能为。","但问酒有无，勿计官高卑。","江边捕鱼郎，教我当啜醨。"],"title":"与舍弟饮二首  其二"}
