{"author":"虞俦","id":62007,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["剡溪风雪正纷纷，暗想清游已目存。","颇怪扁舟遽乘兴，应缘坐席不容温。","海圻聊尔夸千骑，帐底何如具一尊。","回首兔园吟赏地，从今授简致频频。"],"title":"被旨暂摄四明已具舟而雪作王诚之有诗相饯次韵"}
