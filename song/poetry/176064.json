{"author":"王珪","id":176064,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄平平平仄仄平。","仄仄平平仄平仄，平平仄仄仄平平。"],"paragraphs":["麞猿未省京华见，画笔新传思入神。","绿野春深将戯子，空山月午挂吟身。","只应有梦须怀土，却为无机不避人。","我爱林泉旧时景，常来此处暂相亲。"],"title":"和三司蔡君谟内翰麞猿芦雁屏二首  其一"}
