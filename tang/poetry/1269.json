{"author":"聂夷中","id":1269,"strains":["平平仄仄仄，仄仄仄平平。","平○平仄○，仄平平平○。","仄仄仄仄平，仄仄平仄平。","仄仄平平平，仄仄仄○平。","○仄平仄仄，平平仄平平。","仄平平仄仄，仄仄○平平。","仄平平平平，平仄平仄平。","平平仄仄仄，○平仄仄平。"],"paragraphs":["男儿徇大义，立节不沽名。","腰间悬陆离，大歌胡无行。","不读战国书，不览黄石经。","醉卧咸阳楼，梦入受降城。","更愿生羽翼，飞身入青冥。","请携天子剑，斫下旄头星。","自然胡无人，虽有无战争。","悠哉典属国，驱羊老一生。"],"title":"相和歌辞 胡无人行"}
