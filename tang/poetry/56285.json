{"author":"李白","id":56285,"strains":["平仄平仄仄，平平仄仄平。","平平仄平仄，仄仄仄平平。","仄仄仄○仄，平平仄平平。","○平仄仄仄，平仄仄平○。","仄仄仄平仄，仄平平仄平。","平平○仄仄，仄仄仄○平。"],"paragraphs":["天上何所有，迢迢白玉绳。","斜低建章阙，耿耿对金陵。","汉水旧如练，霜江夜清澄。","长川泻落月，洲渚晓寒凝。","独酌板桥浦，古人谁可征。","玄晖难再得，洒酒气填膺。"],"title":"秋夜板桥浦泛月独酌怀谢朓"}
