{"author":"郑樵","id":17454,"strains":["平仄平平仄仄仄，平平仄仄平平仄。","平平平仄仄平平，仄仄平平仄仄仄。","平平仄仄仄平平，平平仄仄仄仄平。","平平仄仄仄平仄，平仄平平平仄平。"],"paragraphs":["青嶂回环画屏倚，晴窗倒入春湖水。","村村丛树绿于蓝，列列行人去如蚁。","新秧未插水田平，高低陇麦相纵横。","黄昏倦客忘归去，孤月亭亭云外生。"],"title":"谷城山松隠岩"}
