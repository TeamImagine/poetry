{"author":"赵蕃","id":74863,"strains":["仄仄平平仄平仄，仄平平仄仄平平。","仄平仄仄仄平仄，仄仄仄平平仄平。","平仄仄平平仄仄，平平平仄仄平平。","平平仄仄平仄仄，仄仄平平仄仄平。"],"paragraphs":["乃祖当年耐官职，远孙今日振家声。","闭门已尽五车读，补吏反为千里行。","丞不负君休自厌，诗能穷我竟何成。","春风尽可宽役役，不用回头数去程。"],"title":"送向如愚赴庐陵丞"}
