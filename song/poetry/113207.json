{"author":"李觏","id":113207,"strains":["仄仄平平平，平仄仄平仄。","仄平平仄仄，○仄仄仄仄。","平平平仄仄，仄仄平○仄。","仄仄仄仄平，仄○平仄仄。","平平仄仄平，仄仄平平仄。","仄仄仄仄仄，平仄○仄仄。","仄平仄平平，仄仄○仄仄。","平平仄平○，仄平平仄仄。","仄仄仄仄平，平○仄○仄。","平仄仄仄仄，○平○仄仄。","平平仄平平，平平仄平仄。","仄仄○平仄，平○仄平仄。","仄平平仄平，平仄仄○仄。","平仄平仄平，平平平仄仄。","仄仄仄平平，平仄仄平仄。","平○仄仄平，平仄仄仄仄。","平仄仄平平，平平仄平仄。","平○仄仄平，仄仄仄○仄。","○○仄平仄，仄仄仄仄仄。","平仄仄仄平，仄仄平平仄。","平○平仄仄，平仄仄平仄。","仄平平平○，仄仄？平仄。","平仄仄仄平，仄仄仄平仄。","仄仄平仄平，平平仄仄仄。"],"paragraphs":["昨日家人来，言汝苦寒热。","想由卑湿地，颇失饮食节。","脾官骄不治，气马痴如绁。","乃致四体烦，故当双日发。","江南此疾多，理不忧颠越。","顾汝仅毁齿，何力禁喘噎。","寄书诘医师，有药且嚼啜。","方经固灵应，病根终翦灭。","但恐祟所为，尝闻里中说。","兹地有罔两，乘时相罥结。","嗟哉鬼无知，何于我为孽。","我本重修饰，胸中掬冰雪。","祸淫虽甚苛，无所可挑抉。","疑是饕餮魂，私求盘碗设。","尽室唯琴书，何路致荤血。","无钱顾越巫，刀剑百斩决。","徒恣彼昏邪，公然敢抄撮。","吾闻上帝灵，网目匪疏缺。","行当悉追捕，汝苦旦夕歇。","慈爱早有加，忆念今逾切。","尘劳差可畏，归计又云辍。","所生能劬劳，祖母矧聪哲。","羸卧纵未苏，抚视谅非拙。","勉勉多自安，风来信勿绝。"],"title":"闻女子虐疾偶书二十四韵寄示"}
