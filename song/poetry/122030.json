{"author":"白玉蟾","id":122030,"strains":["仄仄平平平仄仄，仄仄○平仄平仄。","○平？仄○仄平，仄平○平仄平仄。","仄○平仄仄平平，仄仄平平仄平仄。","仄平仄仄仄平平，仄平○平仄仄仄。","仄仄平平仄平仄，○○平仄仄平仄。","平仄仄仄○平平，仄仄仄平仄平仄。","仄平仄仄仄仄平，仄仄仄平○仄仄。","○仄○仄平仄平，仄平仄平仄仄仄。","仄仄平仄仄仄○，平平平仄○平仄。","仄平仄仄仄○平，仄仄仄平仄○仄。","仄仄仄仄仄仄平，仄平仄仄○仄仄。","仄平仄仄○仄平，仄仄仄平○仄仄。","平平仄仄平仄平，仄平平平仄仄仄。","平平○仄仄仄仄，仄仄仄仄平平仄。","仄仄平平仄仄平，仄平仄○平平仄。"],"paragraphs":["有一明珠光烁烁，照破三千大千国。","观音菩萨正定心，释迦如来大圆觉。","或如春色媚山河，或似秋光爽岩壑。","亦名九转大还丹，谓之长生不死药。","步步华严妙宫殿，重重弥勒宝楼阁。","墙壁瓦砾相浑融，水鸟树林共寥廓。","缺唇石女驾土牛，跛脚木人骑纸鹤。","三业三毒云去来，六根六尘月绰约。","所以然者本体空，谁言何似当初莫。","此珠价大实难酬，不许巧锥妄穿凿。","若要秘密大总持，只于寂灭中摸索。","几多衲子听蛰雷，几个道人藏尺蠖。","茫茫尽向珠外求，不知先天那一著。","何须重注脚注脚，也不恶好呵兄弟。","杜宇声随晓雨啼，海棠夜听东风落。"],"title":"西林入室歌"}
