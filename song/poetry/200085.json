{"author":"刘筠","id":200085,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄平平平。"],"paragraphs":["镂肤剽俗恣游遨，可得蹲鸱号富饶。","井络共知天与险，蚕丛无柰世兴妖。","杜鹃积恨花如血，诸葛遗灵柏半烧。","才似文园何足道，一生琴意祇成痟。"],"title":"成都"}
