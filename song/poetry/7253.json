{"author":"王之道","id":7253,"strains":["平○平仄仄仄平，仄仄仄仄平平平。","仄平平仄仄平仄，○平○○平平平。","仄平平○○仄仄，仄仄仄仄平○平。","平○仄仄平仄仄，平平平仄平平平。","○平平仄仄平仄，平平仄仄平平平。","仄平平仄仄平仄，平平仄○平平平。","仄○仄仄仄平仄，平平○仄平平平。","平平仄平仄仄仄，仄平平仄平○○。"],"paragraphs":["岷峩何处在目前，恍惚万里惟心田。","道人遐想对缣素，毫端亹亹生云烟。","不烦扪参更历井，坐见紫翠摩苍天。","崔嵬绝顶明积雪，崎岖幽涧萦流泉。","当时神禹导江处，随山刋木知何年。","竹斋言语妙天下，山情水思何绵绵。","想当落笔快挥扫，精神如到岷峨巅。","师诚乞诗我丐画，不然无用徒相煎。"],"title":"赠坚上人"}
