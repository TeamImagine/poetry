{"author":"李纲","id":244879,"strains":["仄○○仄仄平○，仄仄平平仄仄平。","平仄仄平平仄仄，平仄平仄仄平平。","仄平仄仄平平仄，仄仄平平仄仄平。","平仄○平平仄仄，平平仄仄仄平平。","平○平○平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["绣衣将命七闽中，揽辔褰帏迈古风。","怀抱坦然推厚德，平反多处剩阴功。","却持汉节朝天陛，未许瓯民借寇公。","簪笔行趋青琐闼，携家去指水晶宫。","风吹烟浪莼鲈熟，日照霜林橘柚红。","若到东吴见知旧，为言多病一衰翁。"],"title":"送刘仲髙提刑受代赴行朝"}
