{"author":"梅尧臣","id":35272,"strains":["仄仄仄平平，平仄仄平平。","平平平仄仄，仄仄仄平平。","平平仄仄仄，平平仄○平。","仄平平仄○，平仄○○平。","平平平仄仄，仄仄仄○平。","平仄平仄仄，平仄仄仄平。"],"paragraphs":["艇子逐溪流，来至碧江头。","随山知几曲，一曲一增愁。","巢芦有翠鸟，雄雌自相求。","擘波投远空，丹喙横轻鯈。","呼鸣仍不已，共啄向苍洲。","而我无羽翼，安得与子游。"],"title":"往东流江口寄内"}
