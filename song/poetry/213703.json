{"author":"陈师道","id":213703,"strains":["平平平仄平仄仄，仄仄平仄平仄仄。","仄平仄仄○仄仄，仄仄平仄平仄仄。","平平仄仄仄平平，仄仄平平○仄平。","平平仄仄仄平仄，仄仄仄○平仄平。","仄○仄仄平仄仄，平平仄仄平仄仄。","仄仄平仄仄仄平，仄仄○平仄平仄。","仄仄仄仄平仄平，仄仄仄仄平平平。","平平○仄○平仄，仄仄○平仄仄○。"],"paragraphs":["人言婚宦情欲本，我始求脱君已半。","孰知一世如一梦，在梦而觉宁待旦。","寒檐冻雨作秋声，冷屋风灯挑不明。","樽前已作十年语，后会未期吾屡惊。","一闻七字心已识，钩章棘句天与力。","念子方壮我已衰，不见参天二千尺。","季也亦有诗百篇，叔子拟度骅骝前。","端能过我三冬学，可复参侬一味禅。"],"title":"寄晁载之兄弟"}
