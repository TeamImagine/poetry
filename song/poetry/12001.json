{"author":"胡寅","id":12001,"strains":["仄仄平平仄仄平，平平平仄仄平平。","平平仄仄平平仄，仄仄○平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄○仄仄仄平平。","平平仄仄平平仄，仄仄平平仄仄平。","仄仄平平○仄仄，仄平平仄仄平平。","平平仄仄平平仄，仄○平平仄仄平。"],"paragraphs":["北客南来十五春，今年春雪妙洪钧。","梅花著子无堪比，柳絮藏条未有因。","何限萌芽烦蹙缩，几多峰岭倦颦伸。","红桃颒面还添粉，翠竹垂头讵辱身。","争似松枝擎蒨绚，恰如桂魄浄埃尘。","无人敢琢非牢玉，有客曾歌是烂银。","一夜东风吹地匝，四檐甘雨落阶匀。","天公变化谁能测，坐看郊原景物新。"],"title":"春雪"}
