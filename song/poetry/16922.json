{"author":"王之望","id":16922,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平平，仄仄平平仄仄平。","平仄仄平平仄仄，仄平仄仄仄平平。"],"paragraphs":["汉嘉平日想风流，喜作凌云载酒游。","尘土何时公事了，林泉聊与故人投。","心期济物衰难强，志在求田老未酬。","官满便当投劾去，一航从此下扬州。"],"title":"贺刘侍郎三首  其二"}
