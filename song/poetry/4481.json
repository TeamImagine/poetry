{"author":"释正觉","id":4481,"strains":["平平仄平仄，平仄仄平仄。","仄平仄仄平，仄仄平仄仄。","平仄仄，仄仄仄。","平仄平，仄平仄。","仄平○平，平平仄仄。","平平平仄，平仄平仄。","仄平平○，平平平仄。","仄平仄○○○，仄平○仄仄仄。","仄平仄仄仄平，仄平平平○仄。","仄仄平仄平平，平平仄平仄仄。"],"paragraphs":["麟龙不为瑞，珠璧不为贵。","衲僧眼豁开，彻见生死蒂。","生死蒂，第一义。","诸佛心，祖师鼻。","少林传灯，灵山授记。","随高随下，何此何彼。","假诸因缘，神通游戏。","有时五教三乘，有时三德六味。","有时屋里主财，有时门头了事。","处处清白家风，人人见成活计。"],"title":"偈颂七十八首  其六一"}
