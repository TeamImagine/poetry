{"author":"孙应时","id":82484,"strains":["仄平仄仄平平仄，平仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["困虽有舌吾安用，贫到无锥乐更深。","百岁难逃少壮老，多思何益去来今。","弈秋岂必长先手，画史谁知独苦心。","一枕春宵方化蝶，三竿朝日又鸣禽。"],"title":"偶题"}
