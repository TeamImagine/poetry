{"author":"李纲","id":243207,"strains":["仄仄平平仄，平平平仄平。","平平仄仄仄，仄仄仄平平。","平仄仄平仄，仄平平仄平。","平仄平仄仄，平平平仄平。"],"paragraphs":["地枕江湖阔，秋来多郁蒸。","山城少见日，雾雨长冥冥。","今夕定何夕，月华风露清。","于此兴不浅，栏干聊复凭。"],"title":"去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追古今绝唱用以为韵赋诗十篇  其二"}
