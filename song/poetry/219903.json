{"author":"晁说之","id":219903,"strains":["平平平仄仄，平仄仄平平。","平仄○平仄，平平仄仄平。","仄平平仄仄，平仄仄○○。","平仄平平仄，平平仄仄平。","仄平平仄○，仄仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，平仄仄○平。"],"paragraphs":["寥寥兹夏晚，秋韵已萧然。","风雨疏篱外，诗书曲几前。","道心勤自厉，愁绪每相牵。","秦树连烽火，吴鞋落海壖。","不能先到县，岂待晚归田。","丹剂谁能遘，金炉试得烟。","去天真一百，奏牍旧三千。","藁草纷盈架，谁令宿瘤研。"],"title":"雨中即事"}
