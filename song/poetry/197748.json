{"author":"苏辙","id":197748,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["江国骚人不耐秋，夜吟清句晓相投。","锋藏岂愿囊中脱，尾断终非俎上羞。","择地何年真得意，𫗦糟是处可同游。","南迁尚有公知我，人事何须更预谋。"],"title":"次韵毛君见赠"}
