{"author":"陈与义","id":3141,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["墙头花定觉风阑，墙外池深酒亦寒。","马健莫愁归路远，诗成未许俗人看。","钓鱼不用寻温水，濯发真如到洧盘。","一笑得君天所借，尊前无地著忧端。"],"title":"即席重赋且约再游  其一"}
