{"author":"郑刚中","id":251905,"strains":["平平仄平平仄○，仄仄平平平仄仄。","仄平仄仄○平平，平仄平平仄○仄。","仄平平仄仄平仄，平仄平平仄平仄。","仄平○仄仄平仄，仄仄○平仄平仄。","平平仄仄○○仄，平仄平平仄○仄。","平平○仄平○平，仄仄平平○○仄。"],"paragraphs":["江南浙东千里摇，雁聚沙汀无定迹。","偶然握手如平生，祗恐前身已相识。","不然安得一羁旅，披露烦君出金石。","我今漂泊又西去，草草分襟实堪惜。","孤舟漾水如轻叶，何处烟村倚滩碛。","明朝横枕清浪头，梦破霜风正相忆。"],"title":"宣和壬寅仲冬二十六日留别临川陈泰颖"}
