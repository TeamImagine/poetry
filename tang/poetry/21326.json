{"author":"杜牧","id":21326,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["九金神鼎重丘山，五玉诸侯杂珮环。","星座通霄狼鬣暗，戍楼吹笛虎牙闲。","斗间紫气龙埋狱，天上洪炉帝铸颜。","若念西河旧交友，鱼符应许出函关。"],"title":"道一大尹存之庭美二学士简于圣明自致霄汉皆与舍弟昔年还往牧支离穷悴窃于一麾书美歌诗兼自言志因成长句四韵呈上三君子"}
