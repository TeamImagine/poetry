{"author":"刘弇","id":209429,"strains":["仄仄仄，平平平，平平仄仄平○平。","仄平平平仄平仄，仄仄仄仄平平平。","仄仄仄○仄，仄仄平平平。","仄仄平平仄平仄，平仄仄仄平仄平。","平平仄仄仄平仄，仄仄○平仄仄平平平。","平平平平仄○仄，仄仄平平仄平仄。","仄平平仄仄仄平，仄仄平平仄平仄。"],"paragraphs":["古聚少，荒蹊多，枯湟十尺余陂陀。","绛霄南来赤龙子，叱咤此地扬天戈。","虎据乃其始，鹊起宁须时。","坐令刘宗半天下，寻邑百万徒尔为。","今来玉垒半荆棘，但见苍烟白日嬉樵儿。","愁来商歌涉长道，泽国秋兰紫茎老。","九原蓬颗日益多，世事茫茫一飞鸟。"],"title":"过昆阳城"}
