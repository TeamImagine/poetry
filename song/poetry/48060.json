{"author":"杨万里","id":48060,"strains":["仄平仄仄平平仄，仄仄仄平仄平仄平仄。","仄平仄仄○仄平，仄仄平平平○平平平。","平仄○仄平仄仄，仄仄平平○仄仄。","仄仄平平平平平，平仄平平仄仄平。","仄平○平平仄仄，仄仄平○仄平仄。","平平仄仄仄仄平，平仄仄平平仄仄。","○平仄仄仄仄平，平平平仄平仄○。","仄平仄仄仄平仄，仄仄平平○仄仄。"],"paragraphs":["老夫不及朱师古，纳却太常少卿得潼府。","老夫不及张约斋，乞得华州仙观名云台。","金印如斗床满笏，富贵何曾膏白骨。","一世穷忙为阿谁，终日逢人皱两眉。","卖身长须仍赤脚，忍面墦间乞东郭。","添丁德曜喜欲颠，孤竹一箪真个错。","张君有宅复有田，朱君归去无一钱。","老夫老矣不归去，五柳先生应笑汝。"],"title":"张功父请祠甚力得之简以长句"}
