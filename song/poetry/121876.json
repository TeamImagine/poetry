{"author":"白玉蟾","id":121876,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["自从汝离武夷来，险阻艰难历几回。","江左旅中连值雨，春深路上滑成苔。","鸟啼花片落流水，风惨猿声啸古台。","举眼四山如壁立，教君归去也心灰。"],"title":"送张大师"}
