{"author":"陆游","id":33082,"strains":["平平仄仄仄仄平，仄仄仄仄仄仄平。","仄仄平仄平平平平仄，仄平平平仄仄平平平。","仄平平仄仄平仄，仄仄仄仄平平平。","仄平仄仄平仄？，仄仄仄○平平平。","仄平仄仄仄仄仄，仄仄平仄平平○。","仄平仄仄平平仄，仄仄平仄○平平。","仄○平仄仄仄仄，平仄○平平仄平。","平平平仄平仄仄，仄仄仄仄○平平。","仄○仄仄平仄仄，仄仄仄仄平平平。","平平仄○平仄仄，仄仄仄仄平平平。"],"paragraphs":["朱楼矫首隘八荒，绿酒一举累百觞。","洗我堆阜峥嵘之胸次，写为淋漓放纵之词章。","墨翻初若鬼神怒，字瘦忽作蛟螭僵。","宝刀出匣挥雪刅，大舸破浪驰风樯。","纸穷掷笔霹雳响，妇女惊走儿童藏。","往时草檄喻西域，飒飒声动中书堂。","一收朝迹忽十载，西掠三巴穷夜郎。","山川荒绝风俗异，赖有酒美犹能狂。","醉中自脱头上帻，绿发未许侵微霜。","人生得丧良细事，孰谓老大多悲伤。"],"title":"醉后草书歌诗戏作"}
