{"author":"程公许","id":106322,"strains":["平平仄平平，○仄仄仄仄。","平仄仄○仄，平仄平平仄。","平平平仄仄，仄平平仄仄。","仄仄仄平平，仄仄○仄仄。","仄仄仄平平，仄平仄平仄。","平仄○平仄，平平仄○仄。","仄平仄仄平，仄平仄仄仄。","仄仄仄平○，平仄○平仄。"],"paragraphs":["西陲失支吾，如老屋积腐。","墙闼纵蹂躏，堂屋何依怙。","伊谁阶此厉，乃为元老误。","疾痛切吾身，利钝难逆睹。","瘴暑困新恩，陨星泣忠武。","梁坏将安仰，天高杳难诉。","向来十二楼，卷帘误一顾。","洒泪嫁时衣，谁与论心素。"],"title":"屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其六"}
