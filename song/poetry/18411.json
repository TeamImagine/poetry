{"author":"吴芾","id":18411,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["归来深欲断尘缘，常拜青词密吁天。","既幸此身无玷辱，更欣尽室得团圆。","扪心只合安三径，度力那能障百川。","若也天公终见念，从今便是再生年。"],"title":"再和四首  其二"}
