{"author":"林希逸","id":119398,"strains":["仄仄平平平仄仄，仄平仄仄仄仄平。","平平仄仄平仄仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["菊种虽殊多短短，忽传一种自比邻。","围过十尺高七尺，开到初春始小春。","团比盖擎身极瘦，碎如金散色常新。","梅时得此真奇绝，更有清香细袭人。"],"title":"邻园惠晚菊数月有花高大甚奇"}
