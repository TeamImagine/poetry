{"author":"齐己","id":41907,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["武陵嘉致迹多幽，每见图经恨白头。","溪浪碧通何处去，桃花红过郡前流。","常闻相幕鸳鸿兴，日向神仙洞府游。","凿井耕田人在否，如今天子正征搜。"],"title":"怀武陵因寄幕中韩先辈何从事"}
