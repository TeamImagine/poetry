{"author":"王建","id":8118,"strains":["仄平平仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄平平平仄仄平。","仄仄平平平仄仄，平平仄仄仄平平。"],"paragraphs":["鸟声真似深山里，平地人间自不同。","春圃紫芹长卓卓，暖泉青草一丛丛。","松台前后花皆别，竹崦高低水尽通。","细问来时从近远，溪名载入县图中。"],"title":"题裴处士碧虚溪居"}
