{"author":"吴芾","id":18204,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["东郊雨后好风烟，大阅归来意豁然。","十里旌旗明照日，九衢鼓吹闹喧天。","酴醿开也浑如雪，杨柳飞来总是绵。","景物眼前虽不恶，老来无奈忆林泉。"],"title":"大阅即事书怀  其一"}
