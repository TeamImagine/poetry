{"author":"刘敞","id":175515,"strains":["平仄○平平，平平仄仄平。","仄平○仄仄，平○仄○平。","仄仄平平○，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","○平仄仄仄，平仄仄平平。"],"paragraphs":["淮上称晨朝，晨光满丽谯。","有怀空怅望，无和独行谣。","水色全含鉴，林花半隐樵。","云烟平宿莽，鸥鸟破春苗。","野俗阳歌丽，游人白马骄。","先生惟寂寞，至乐亦逍遥。","洙泗风差远，川原景幸饶。","思君不得见，何以助箪瓢。"],"title":"淮上期庞十一不至"}
