{"author":"翁森","id":155874,"strains":["仄平仄，仄平仄。","平仄仄平仄仄仄，仄仄仄平平仄仄。","平仄仄仄平仄平，平平仄仄平仄○。","仄仄平平平平平，仄仄平平平仄平。","平平仄，仄平平。","仄平平仄仄○仄，仄仄平仄仄仄仄。","平平仄仄仄仄○，仄○平平○○平。","平○平仄仄平○，仄平平○平仄平仄平。","平平仄仄仄平平，仄仄平仄仄平平。"],"paragraphs":["采桑子，采桑子。","朝去采桑日已曙，暮去采桑云欲雨。","桑叶郁茂寒露眉，桑枝屈曲勾破衣。","大妇年年忧蚕饥，小妇忙忙催叶归。","东邻女，对西乡。","道蚕眠起较迟早，已觉官吏促早缲。","新丝二月已卖了，卖了新丝更栽桑。","桑栽还似去年长，岂知城中花囿花压墙。","朱楼旭日映红妆，不识桑树有罗裳。"],"title":"采桑"}
