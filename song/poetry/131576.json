{"author":"朱继芳","id":131576,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["晚烟起处是孤村，漠漠郊原白道分。","菰叶池塘疏雨过，豆花篱落夕阳曛。","远山空阔围天在，邻杵丁东带雁闻。","独自寻诗风满袖，不知身入白鸥群。"],"title":"新秋杂兴"}
