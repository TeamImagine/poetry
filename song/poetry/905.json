{"author":"李昉","id":905,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["等闲无客访闲门，时访闲门只有君。","最喜举觞吟绿筿，谁能骑马咏红裙。","遮窗密影朝朝见，聒枕幽声夜夜闻。","更待明年渐滋盛，投林宿鸟定成群。"],"title":"齿疾未平灸疮正作新诗又至奇韵难当暗忍呻吟强思酬和别披小简盖念短才更竭病怀甘输降款  其四"}
