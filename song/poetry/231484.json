{"author":"谢薖","id":231484,"strains":["平平平仄仄仄平，仄仄仄仄平平平。","平平平仄仄仄仄，○平平仄平平平。","平平平仄仄平仄，仄平仄仄平平○。","平平仄仄仄仄○，仄仄仄仄平○○。","仄平仄平仄平仄，仄平仄仄平仄○。","平○仄仄仄仄仄，仄○仄仄平平平。","仄○仄仄仄平仄，仄仄仄仄○平平。","平平仄仄仄○仄，仄平仄仄平平平。","平平仄仄平仄仄，仄平仄平仄平仄。","平○仄仄仄平仄，平仄平平仄平仄。","平平平仄仄平仄，平仄○○仄平仄。","平平平平仄仄仄，仄仄平平仄平仄。","仄平○仄○仄平，○仄○平仄平仄。","○平仄仄仄平平，仄仄平平○仄仄。"],"paragraphs":["儿时窥豹见一斑，晚学一技千金殚。","斋房芝草不并秀，且餐秋菊纫春兰。","无心时共白云出，忘机日对沙鸥闲。","穷人与世各异调，敢望一唱仍三叹。","昨来卜居向岩邑，玉川破屋才数间。","朝看爽气出远岫，夜听遶舍鸣清湍。","几回欲棹酒船去，贺老不见空稽山。","刘郎好事肯过我，入门矫矫真翔鸾。","平生饮客愁腐死，望君复来酒今旨。","君如止酒要谈道，同酌寒泉净无滓。","哦诗虽复落君后，强学犹将效𪾸里。","悬知吾庐不落莫，有客同盘饭葵藿。","已呼掺手缝锦囊，更遣长须具芒𪨗。","相携踏遍翠云峰，得助溪山应有作。"],"title":"次刘世基韵"}
