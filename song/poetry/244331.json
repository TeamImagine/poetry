{"author":"李纲","id":244331,"strains":["仄仄仄平仄，平平仄仄平。","平平仄平平，仄仄仄仄平。","平平仄仄仄，○平仄○平。","仄平○仄仄，平仄平仄平。","仄仄仄仄仄，平仄仄仄平。","仄平○平仄，仄○仄○平。","仄平仄平仄，平仄平仄平。","○平仄平仄，仄○平仄平。"],"paragraphs":["立国有常理，恩威抚要荒。","胡为决藩篱，坐使寇及堂。","凭髙寓远目，中原气苍茫。","昔时冠盖地，今日争战场。","玉辇幸朔漠，金椀出北邙。","腐儒献奇策，碧衣坐称昂。","傥无济时略，何以绥四方。","苍生未苏息，慨叹情内伤。"],"title":"和渊眀拟古九首  其五"}
