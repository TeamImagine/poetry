{"author":"楼钥","id":67522,"strains":["仄仄仄平平仄平，仄平仄仄仄平平。","平平平仄平平仄，仄仄仄平平仄平。","仄仄仄平平仄仄，仄平平仄平平平。","平平平仄平平仄，仄仄平平仄仄平。"],"paragraphs":["坐见一翁双鬓皤，只赢晓梦到无何。","窗凉风透真成适，日出事生还更多。","足弱已难堪蜡屐，齿摇初不为邻梭。","回思螭陛班心处，日日奔趋向馺娑。"],"title":"次韵十诗 晨朝懒起"}
