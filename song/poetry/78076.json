{"author":"叶三锡","id":78076,"strains":["平平平仄平，仄○仄平仄。","平平仄仄仄，仄平仄平仄。","平仄○平平，仄平仄平仄。","仄仄○仄平，仄仄平仄仄。","仄平仄平平，仄仄仄仄仄。","平平仄○仄，平仄仄仄仄。","仄仄○仄仄，仄仄仄○仄。","仄仄平仄平，平仄仄平仄。","○仄仄平仄，平平仄仄仄。","仄仄平仄平，仄平仄仄仄。"],"paragraphs":["平生丘壑心，漫浪不羁束。","青山亦解意，四时共追逐。","朝翠空蒙时，北窗梦清熟。","昼寂庭户凉，坐课黄卷读。","此心与山违，对面若掩目。","孱颜俨如故，心境两不触。","宴坐收万象，剖璞出苍玉。","木末流夕晖，窗户影摇绿。","相对两青眼，悠然一笑足。","此意陶潜知，不然问玉局。"],"title":"盛氏衔翠轩"}
