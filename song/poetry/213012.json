{"author":"贺铸","id":213012,"strains":["平仄平平平，平平平仄平。","平平仄仄仄，仄仄平平平。","仄仄仄仄平，仄平仄仄○。","平仄仄仄仄，○平仄平平。","平仄平仄仄，仄平平仄○。","平平平仄○，仄○仄平平。","仄平平仄仄，仄平○仄○。","仄平仄仄仄，平仄仄仄○。","仄仄平仄仄，仄仄平○平。","仄仄仄仄平，仄平仄平平。","仄平平仄仄，仄平○仄○。","仄仄平仄平，平仄○平平。","仄仄平仄平，仄仄仄○平。","平仄仄平仄，平平仄平平。","○仄仄仄平，仄仄仄○平。","平平仄仄平，○仄仄仄○。","平平仄仄平，仄仄仄仄仄。","仄仄平平○，仄仄仄仄平。"],"paragraphs":["吾昔游浮阳，童心初办狂。","凌高瞰海日，径欲穷扶桑。","岁纪忽再周，此图竟莫偿。","今适送子往，临风但彷徉。","之子公族秀，祖基维懿王。","成吾家宅相，裂封复吾乡。","汝翁同谷守，视吾犹雁行。","后生古所畏，之子未易量。","筦库方试吏，事役须更尝。","譬彼汗血驹，齿齐即腾骧。","是宜勤夙夜，动虞三尺妨。","勿惮川陆遥，千里如邻墙。","勿计弦晦余，俛仰度三霜。","边朔昔云苦，今歌海隅康。","正赖别驾贤，不减晋王祥。","依投得吏师，行见售所长。","为吾语故人，曩契想未忘。","愿致双鱼封，继以一鹗章。"],"title":"送表侄赵子亿之官沧州兼简通守李延宁"}
