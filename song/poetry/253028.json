{"author":"李弥逊","id":253028,"strains":["平平仄仄平平平，仄仄仄仄平平平。","仄平仄平○仄仄，平平仄仄平○平。","平○仄仄仄仄仄，仄仄仄仄平平○。","平平平○仄平仄，仄仄仄仄○平平。","平平平仄仄仄仄，仄平？？平平平。","平平○仄仄平仄，平仄仄仄○平平。","平○仄仄平仄仄，仄仄仄仄平平○。","平平平仄仄○仄，仄平仄仄○平平。","仄平平平仄仄仄，仄仄仄仄平平平。","平平仄平仄仄仄，仄平仄仄平平平。"],"paragraphs":["薰风未放槐花黄，举子技痒撩枯肠。","短衾不眠中夜起，鸡鸣刷羽摩参商。","山行未尽趁落日，夜榜欲去惊鸣榔。","男儿胸中小天下，大笑凿石分余光。","君今怀璧自荐达，笔端娓娓陈虞唐。","明时三面网英俊，平地一日看腾骧。","青钱淡墨何足慕，阔步直入鸳雏行。","归悬金印大如斗，里官负弩驱旗枪。","向来弦歌久未效，即遣士气俱轩昻。","吾衰不能效荦确，尚能杖履携壶浆。"],"title":"送族甥游学临安"}
