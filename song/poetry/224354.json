{"author":"洪朋","id":224354,"strains":["○平平○平，平仄仄平仄。","平平仄平平，○平平仄仄。","平平平仄仄，平仄仄平仄。","仄仄仄仄平，平仄仄平仄。","平仄仄平仄，仄仄仄仄仄。","仄仄仄仄仄，平平仄平仄。","平仄仄平平，○仄仄仄仄。","平平平平仄，仄平仄○仄。"],"paragraphs":["中条阳亢宗，高义照千古。","婵嫣不无人，闻风吾已许。","平生知味处，潇洒送寒暑。","敏树印此心，柯叶傲风雨。","岑夜入天籁，韵作太上语。","一切得入律，真成众香树。","贤者早求仁，行李遍八宇。","归来林丘下，岁寒色如故。"],"title":"寄题阳居士高节轩"}
