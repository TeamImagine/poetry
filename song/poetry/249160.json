{"author":"曾几","id":249160,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["饭罢蓬瀛屧响廊，薫风啜茗倚绳床。","草荒老氏藏书屋，山绕王家避世墙。","汤饼承公荐槐绿，炉芬遣我梦芸香。","欲论旧事愁无奈，愿挽天河作酒浆。"],"title":"次子苍追忆馆中纳凉韵"}
