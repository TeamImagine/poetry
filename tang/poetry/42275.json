{"author":"吴筠","id":42275,"strains":["仄平平仄仄，仄仄仄平平。","仄平仄仄仄，平仄平仄○。","平平仄仄仄，仄仄平平平。","仄仄仄仄仄，○○平仄平。","仄平仄仄仄，仄仄平○平。","仄仄仄○仄，平仄仄仄平。","平平仄平仄，平仄仄仄平。","平平仄仄仄，平仄○平平。","仄仄平仄仄，平平仄平平。","仄○仄仄平，仄仄平平平。","平仄仄仄仄，仄平平仄○。"],"paragraphs":["绛侯成大绩，赏厚位仍尊。","一朝对狱吏，荣辱安可论。","苏生佩六印，奕奕为殃源。","主父食五鼎，昭昭成祸根。","李斯佐二辟，巨衅锺其门。","霍孟翼三后，伊戚及后昆。","天人忌盈满，兹理固永存。","方知得意者，何必乘朱轮。","灭景栖远壑，弦歌对清樽。","二疏返海滨，蒋诩归林园。","萧洒去物累，此谋诚足敦。"],"title":"览古十四首 十"}
