{"author":"韩愈","id":9935,"strains":["平○仄○仄，平仄平平平。","○平仄仄仄，平仄平平平。","仄平仄平仄，平仄平平平。","仄仄平仄仄，平仄仄平平。","仄仄平仄仄，仄平仄仄○。","平平仄○仄，仄仄平仄平。","平平仄仄仄，平仄仄平平。","○仄平仄○，仄仄仄仄平。","仄平仄仄仄，平仄仄平平。"],"paragraphs":["天行失其度，阴气来干阳。","重云闭白日，炎燠成寒凉。","小人但咨怨，君子惟忧伤。","饮食为减少，身体岂宁康。","此志诚足贵，惧非职所当。","藜羹尚如此，肉食安可尝。","穷冬百草死，幽桂乃芬芳。","且况天地间，大运自有常。","劝君善饮食，鸾凤本高翔。"],"title":"重云李观疾赠之"}
