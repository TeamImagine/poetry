{"author":"释德洪","id":228408,"strains":["平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["高颿驾浪过南溟，那料归来扫此亭。","桃李成阴春老大，谿山好在鬓凋零。","瓦灯已照宫商石，卵塔分藏服匿瓶。","春雪尚能知客意，荡除毛孔瘴烟腥。"],"title":"谒灵源塔"}
