{"author":"释德洪","id":227705,"strains":["平平仄仄仄，仄仄平仄○。","平平平仄平，仄仄仄○仄。","○平○仄平，平平仄平仄。","平平仄平仄，平平仄仄仄。","○○仄仄平，平仄仄仄仄。","仄仄仄平平，平仄仄○仄。","仄仄仄平平，○仄平仄仄。","平仄仄仄平，仄仄平平仄。"],"paragraphs":["元朝喜见雪，一室哗少长。","新年方下车，故岁已长往。","和诗如奕棋，时时作头撞。","知谁径寻我，东墙屐齿响。","正当稳靠蒲，移几就纸帐。","宿砚已生冰，呵笔藉和暖。","一片忽飞来，堕我诗卷上。","为置石鼎烹，茗饮聊同赏。"],"title":"予在龙安木蛇庵除夕微雪及晨未消作诗记之二首  其二"}
