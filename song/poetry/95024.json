{"author":"刘用行","id":95024,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["疏疏密密卧檐牙，古县清贫有此花。","彭泽菊松无酝藉，河阳桃李太铅华。","临池照影成双好，与雪争辉自一家。","消得抱琴鸣膝上，夜深燃烛对琼葩。"],"title":"无为县斋古梅"}
