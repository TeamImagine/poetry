{"author":"王阮","id":77899,"strains":["平平仄○平，仄仄平平仄。","仄○平仄仄，平仄平平仄。","平仄平仄平，仄仄仄平仄。","平平平仄平，仄仄平平仄。","○平仄仄平，仄仄仄仄仄。","平平仄仄平，仄仄平平仄。","仄仄平平平，平仄仄仄仄。","仄平仄仄平，平仄○仄仄。","平仄平平平，平仄仄平仄。","仄仄仄仄平，平仄平仄仄。","仄平仄平仄，○仄平平仄。","平平仄○仄，仄仄平仄仄。","○仄仄仄平，平仄平仄仄。"],"paragraphs":["千岩矗空蒙，一水还葱蒨。","寺从驯虎立，山作盘龙转。","嗟予千里来，适此十年愿。","初拏莲叶舟，误逐桃花片。","重携九节筇，上尽百结线。","阴崖滴翠寒，竹韵含风战。","树色争烟霏，泓甃靡旱暵。","载窥窣堵尖，平视苍狗变。","楼阁撑山光，城郭瞰波面。","未觉髀肉酸，先苦银海眩。","晚寻小溪曲，更得何山便。","平畴翠浪涌，返照金色现。","回首笑月亭，消息真已荐。"],"title":"九月六日泛舟航村而舟人不审误抵道场之麓越二日登焉因过何山谩赋一首"}
