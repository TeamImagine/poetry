{"author":"李龏","id":120326,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["册帝追王事总非，残碑犹自对斜晖。","庙无人到苔痕古，地有蛇盘树色肥。","月暗野风吹鬼火，尘昏沙雨驳神衣。","乌江渡口停骓处，今日谁知作钓矶。"],"title":"古项王祠"}
