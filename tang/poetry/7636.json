{"author":"司空曙","id":7636,"strains":["平仄仄平平，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平○。","仄仄○○仄，平○仄仄平。","平平平仄仄，仄仄仄○○。","○仄○○仄，○平仄仄平。","○○仄平仄，仄○仄平平。"],"paragraphs":["仙吏紫薇郎，奇花共玩芳。","攒星排绿蒂，照眼发红光。","暗妒翻堦药，遥连直署香。","游枝蜂绕易，碍刺鸟衔妨。","露湿凝衣粉，风吹散蕊黄。","蒙茏珠树合，焕烂锦屏张。","留客胜看竹，思人比爱棠。","如传采蘋咏，远思满潇湘。"],"title":"和李员外与舍人咏玫瑰花寄徐侍郎"}
