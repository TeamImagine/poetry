{"author":"吴潜","id":123143,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["黑风翦水作瑰琦，散落人闲贱似泥。","万象直教还朴素，千岐何幸尽平夷。","征人奔路昏投店，戍士乘城夜守陴。","不识艰难惟党二，销金帐底饮羔儿。"],"title":"再赋喜雪二首  其一"}
