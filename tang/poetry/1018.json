{"author":"李群玉","id":1018,"strains":["平平平平平，仄仄仄仄平。","○平平仄平，仄仄仄平平。","平平仄平仄，仄仄○平平。","仄仄仄仄仄，平平平仄○。","平仄仄○仄，平○仄平平。","平平仄仄仄，○仄平○平。","仄仄仄仄仄，○平仄○平。","○○仄平仄，仄仄仄平平。"],"paragraphs":["浮云何权奇，绝足势未知。","长嘶青海风，躞蹀振云丝。","由来渥洼种，本是苍龙儿。","穆满不再活，无人昆阆骑。","君识跃峤怯，宁劳耀金羁。","青刍与白水，空笑驽骀肥。","伯乐傥一见，应惊耳长垂。","当思八荒外，逐日向瑶池。"],"title":"横吹曲辞 骢马"}
