{"author":"李彭","id":232021,"strains":["○平平仄平，仄仄仄仄平。","平平仄平仄，仄仄仄平平。","平仄仄平仄，平平平仄平。","仄仄仄○○，平平仄○○。","仄平仄仄平，平仄仄平平。","仄仄仄○仄，仄○平仄○。","平平平仄仄，仄仄仄平平。"],"paragraphs":["行云无定姿，况复出岫心。","因风著孤屿，怅望故山岑。","游子在天末，胡为成滞淫。","巽坎浩难期，关河阻且深。","向来一纸书，何啻万黄金。","未射汉庭策，不妨梁甫吟。","孤花春欲尽，里许要同斟。"],"title":"喜闻绳武元亮有归期"}
