{"author":"吕南公","id":208538,"strains":["仄仄仄仄仄，仄平仄○平。","平仄平仄平，仄○仄平平。","仄仄仄仄仄，仄平平仄○。","仄○仄○平，仄仄仄仄平。","仄仄平仄仄，平平仄平平。","平仄○仄平，平仄平仄平。","仄仄平仄平，仄平○仄平。","仄平平仄仄，平仄仄平平。","平仄仄平仄，仄○○平平。","？平仄仄仄，平仄仄○平。","仄仄仄仄仄，仄平平仄平。","仄平仄仄平，仄仄仄仄平。"],"paragraphs":["昨者小麦熟，野人稍相宽。","新粟今又黄，喜闻不青干。","补助复几许，久饥情所难。","譬如辙间鱼，勺水亦暂安。","泽国农事苦，无功及丘樊。","方与三日晴，湖岸车已喧。","所以终岁勤，不能离薄田。","里豪多旷土，徒用养茅菅。","虽有愿耕手，赋收重夷蛮。","秪今二种利，稀若管中斑。","偶秽可劝后，必荒谁继前。","幸哉雨露仁，副此倚望欢。"],"title":"粟熟二首  其一"}
