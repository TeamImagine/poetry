{"author":"贯休","id":41234,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["贵逼人来不自由，龙骧凤翥势难收。","满堂花醉三千客，一剑霜寒十四州。","鼓角揭天嘉气冷，风涛动地海山秋。","东南永作金天柱，谁羡当时万户侯。"],"title":"献钱尚父"}
