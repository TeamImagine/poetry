{"author":"虞俦","id":62149,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["蒲团睡思欲蒙蒙，珍重贤人酒一中。","夜静喜听悬霤雨，寒多更怯战窗风。","檐花细落浑疑梦，诗句频催政未工。","雪拥红炉愁不寐，此时怀抱想君同。"],"title":"和耘老弟冬夜闻雨有怀"}
