{"author":"刘克庄","id":114062,"strains":["？？仄仄仄平平，仄仄平平仄仄平。","仄仄仄○平仄仄，仄平仄仄○仄平。","仄平仄仄平○仄，仄仄平○平仄平。","仄仄平平仄○仄，仄○平仄仄平平。"],"paragraphs":["□□外弟寄双鱼，细读银钩卷复舒。","愧我挂冠方草奏，误君载盾过茆庐。","罢祠久绝支离粟，失势谁看闲杂书。","老畏春寒缩如鳖，坐妨沽酒摘园蔬。"],"title":"长溪陈梦雷携表弟赵君玉书相访"}
