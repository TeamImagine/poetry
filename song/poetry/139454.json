{"author":"陈著","id":139454,"strains":["平平平仄平平平，仄仄平平仄仄平。","平仄仄平平仄仄，平平仄仄仄平平。","平平仄仄仄仄仄，仄仄平平平仄仄。","仄仄平平平仄仄，平平仄仄仄平平。"],"paragraphs":["山居随意旋添成，截断人闲利欲腥。","兰茁不妨虚白屋，松苗如见旧毡青。","书痴面目唾亦笑，酒圣风流心自醒。","闲里光阴天下乐，谁知此处是思亭。"],"title":"次韵似前人"}
