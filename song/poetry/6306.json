{"author":"张九成","id":6306,"strains":["仄仄仄平仄，平平平仄平。","平平平仄仄，平仄平仄平。","仄仄仄仄仄，平平仄平平。","仄仄仄平平，仄平仄平○。","平仄仄平仄，仄平仄平○。","平仄平仄○，平仄仄平仄。","仄平平平平，仄仄平平平。","平仄仄仄仄，平平○平平。"],"paragraphs":["月落在楼角，惊乌连夜啼。","门前蝉噪急，床下蛩亦悲。","岂不念节物，清霜殒华姿。","况我有鸰原，九年此生离。","时亦咏归去，缅焉久无期。","为善天所相，何以报吾施。","大明生于东，皎月生于西。","兹理傥不昧，胡为浪嗟咨。"],"title":"秋兴  其三"}
