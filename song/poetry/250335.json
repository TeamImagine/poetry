{"author":"沈与求","id":250335,"strains":["仄平仄平平仄仄，○平仄仄平平仄。","仄平仄仄仄仄○，平平仄仄平平仄。","仄○仄仄仄平平，○平○平平仄平。","平○仄仄仄平仄，仄仄仄仄○平平。","仄平平仄仄平○，仄仄平仄平平平。","仄平平仄仄仄仄，仄仄仄仄○平平。"],"paragraphs":["李侯少年真自喜，收名拟擅东南美。","大科异等不作难，堂堂奏赋明光里。","眼看斗粟饱侏儒，空肠殷雷归著书。","胸中未减食牛气，出手一掷当成卢。","只今聊问复何如，要辨蟫蠧资轩渠。","刺头文字亦琐碎，泽吻快意回焦枯。"],"title":"次韵李元叔田邦镇唱酬之什  其一"}
