{"author":"林季仲","id":6121,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["雕甍华栋照晴空，更忆檐前十八公。","四望川流何富有，一时歌咏许谁同。","海吞万壑苍烟外，地涌双峰白浪中。","洞接仙都春色早，桃花认得鹤溪翁。"],"title":"又用前韵二首  其一"}
