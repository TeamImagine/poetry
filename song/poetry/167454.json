{"author":"陈深","id":167454,"strains":["仄仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["郭范寥寥数百年，地仙还复出人间。","豁开天外一双目，看尽江南千万山。","玉指暗攒乌兔定，金盘活捉虎龙环。","我今欲卜神仙宅，雾豹何妨露一班。"],"title":"赠周山人  其二"}
