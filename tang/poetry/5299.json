{"author":"皇甫冉","id":5299,"strains":["○仄仄平平仄平，平平○仄仄平○。","仄平仄仄平平仄，仄仄平平仄仄平。","○平仄仄平平仄，平仄平○仄仄○。","仄仄平平仄平仄，仄○平仄仄○○。"],"paragraphs":["离别那逢秋气悲，东林更作上方期。","共知客路浮云外，暂爱僧房坠叶时。","长江九派人归少，寒岭千重雁度迟。","借问浔阳在何处，每看潮落一相思。"],"title":"招隐寺送阎判官还江州"}
