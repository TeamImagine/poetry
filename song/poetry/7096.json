{"author":"王之道","id":7096,"strains":["仄平仄○仄，平平仄平仄。","仄平平仄○，仄仄仄平仄。","平仄仄平仄，仄平仄平仄。","平平仄仄仄，仄仄仄仄仄。","仄平平仄平，？仄仄平仄。","仄平平仄平，仄仄仄平仄。","仄平○平仄，○○仄仄仄。","仄○仄平平，平平平平仄。","平○仄仄仄，仄仄平仄仄。","平○仄○○，○平仄平仄。"],"paragraphs":["我生坐疏拙，逢人辄倾倒。","语言无浅深，出口被伊恼。","为孽匪天作，受攻本谁造。","惩非每嚼舌，事已复自蹈。","可怜愚不灵，蹭蹬到今老。","识君无几时，底里见襟抱。","古人重倾盖，相从恨不早。","是行若登仙，江山为君好。","无繇挽画鹢，此意增恋嫪。","何当寄相思，临风慰衰槁。"],"title":"送张仲甫赴江西参议"}
