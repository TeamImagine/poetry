{"author":"孙应时","id":82374,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["未将春草贮鸣蛙，寂寞西湖处士家。","正喜数枝斜更好，聊沽一醉醒还赊。","骨清是我冰霜侣，心赏从渠锦绣华。","不厌相过娱夜永，摘芳和雪试煎茶。"],"title":"鄞城通守厅和潘文叔梅花韵"}
