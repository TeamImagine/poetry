{"author":"刘克庄","id":114348,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["过去生平一念差，偶因薄技忝清华。","宁吟韩子将归操，不草韦郎起复麻。","绮语预愁无间狱，纶言见笑当行家。","而今老矣全喑了，匹似枯株不着花。"],"title":"仲晦昆仲求近稿戏答二首  其一"}
