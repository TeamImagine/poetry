{"author":"方岳","id":127466,"strains":["仄仄平平仄仄平，仄平仄仄仄平平。","仄平平仄仄仄仄，平仄仄平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["野迳深藏隠者家，岸莎分路带溪斜。","马蹄残雪六七里，山觜有梅三四花。","黄叶拥篱埋药草，青灯煨芋话桑麻。","一生烟雨蓬茅底，不梦金貂侍玉华。"],"title":"梦寻梅"}
