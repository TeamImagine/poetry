{"author":"孔武仲","id":200449,"strains":["仄仄平平仄仄平，平平平仄仄平平。","平平仄仄平仄仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["古县东边仄径开，先生曾此㔉蒿莱。","鸾凰一去应不返，花柳当年皆自栽。","画壁苍茫留水墨，朱栏剥落长莓苔。","邻翁笑我来何暮，检点风烟兴尽回。"],"title":"苏子瞻雪堂"}
