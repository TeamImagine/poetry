{"author":"陆佃","id":202481,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["太公年甲伯夷清，早早休官乐盛明。","西子横陈花一径，北窗高卧稻千城。","喜闻客去如多病，老见春归似薄情。","曾向先师得门户，不知何日炼丹成。"],"title":"答张朝奉二首  其一"}
