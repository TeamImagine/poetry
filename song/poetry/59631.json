{"author":"陈造","id":59631,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["他日犹能说宦游，老禁多病厌漂流。","近临西蜀窥鲛室，旧傍东溟看蜃楼。","归计已嗟霜蟹晚，吟声闲伴候虫秋。","尘冠径欲留神武，万顷苍茫漾白鸥。"],"title":"次韵张司户  其二"}
