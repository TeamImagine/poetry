{"author":"刘攽","id":183278,"strains":["平平仄平○，仄仄仄平仄。","平平仄平平，仄仄仄平仄。","仄平○○平仄仄，仄平仄仄平平仄。","仄○仄仄仄平平，仄仄平平平仄仄。","○平○仄？仄平，仄平仄仄平平○。","仄平仄仄仄仄○，仄平平仄平平平。","○平仄仄平仄仄，平平仄仄平○仄。","仄平平平仄仄平，仄平○仄平平仄。","仄平平平平仄平，仄平○仄平仄平。","仄平平平仄仄仄，仄仄平平平仄平。","仄平平仄平○平，仄平仄○平仄平。","仄平仄平仄仄仄，仄平仄平平仄平，仄仄仄仄平仄○。"],"paragraphs":["吾宗白团扇，画作草虫样。","天时变炎凉，弃置几惆怅。","网虫苍苍颜色晦，画工笔法依然在。","剪裁帖缀复生光，白月团团仍可爱。","苍蝇轻巧蝴蝶狂，怒螳斮斧谁能当。","老蚕作茧意自了，露蝉孤嘒殊清凉。","其余百品随变化，天机所动俱闲暇。","座人咨嗟用笔精，不知犹是今人画。","画工侯生今白头，有时看画还泪流。","壮年名声却自惜，老去心神无处求。","始知能事须当年，盛时一过殊可怜。","即今拙工各自喜，岂知此家先日前，落笔辄得千万钱。"],"title":"刘五草虫扇子"}
