{"author":"魏了翁","id":102810,"strains":["仄仄仄平平仄平，仄平平仄仄平平。","平平仄仄仄平仄，仄仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一壑一丘耕且为，不歆周网应非罴。","云霾障日树蒙密，草蔓漫天山蔽亏。","生意正从芽蘗露，善根不逐斧斤斯。","溶溶此理谁能解，賸喜吾宗有白眉。"],"title":"次韵叔衍兄贺生子"}
