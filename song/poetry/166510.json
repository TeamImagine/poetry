{"author":"缪鉴","id":166510,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一室虚明万境宽，水晶帘映玉阑干。","不从此处逢仙子，争信人间有广寒。","梅影夜窥霜镜满，桂香秋吸酒壶干。","客来试问推敲字，笑指湖光上下看。"],"title":"月屋"}
