{"author":"姚勉","id":140663,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["晓来积雪被长峦，约住春和纵腊寒。","谄贺岂堪随味道，高眠且只学袁安。","谩惊柳絮搀先舞，独爱梅花奈久看。","安得化为千万庾，放教籴事一分宽。"],"title":"和友人春雪韵"}
