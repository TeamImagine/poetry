{"author":"陆游","id":41940,"strains":["仄仄仄平平仄平，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["忆昔建炎南渡时，兵间脱死命如丝。","奉亲百口一身在，许国寸心孤剑知。","坐有客喑堪共醉，身今病忘莫求医。","出门但畏从人事，临水登山却未衰。"],"title":"寓叹二首  其二"}
