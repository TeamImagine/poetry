{"author":"汪藻","id":236760,"strains":["仄平仄仄仄平仄，仄平仄○平仄○。","平平仄平平仄仄，仄仄仄仄平平平。","仄平平仄仄○仄，平仄平平平仄平。","仄平仄仄仄平仄，仄仄仄仄平平平。"],"paragraphs":["向侯拄笏意千里，肯为俗弹头上冠。","何时盛之青琐闼，妙语付以乌丝栏。","日边人去雁行断，江上秋高枫叶寒。","向来叔度傥公是，一见使我穷愁寛。"],"title":"次韵向君受感秋二首  其二"}
