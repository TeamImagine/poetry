{"author":"周密","id":153609,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["职方犹记禹南巡，窆石梅梁尚有神。","地接蓬莱云意古，潮来溟渤水痕春。","刻碑颂德秦丞相，探穴求书汉史臣。","玉室金堂今在否，余粮仙草属闲人。"],"title":"会稽山"}
