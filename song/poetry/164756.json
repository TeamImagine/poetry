{"author":"谢翱","id":164756,"strains":["平平平仄平，○仄仄仄仄。","仄平仄○平，仄仄平平仄。","仄仄仄仄平，仄平仄○仄。","仄仄平仄平，仄仄仄平仄。","仄仄仄平平，仄仄平○仄。","仄平平仄仄，仄仄平○仄。","仄仄平仄○，平仄仄平仄。","○平仄平平，仄仄○平仄。","仄平仄平平，仄仄○仄仄。","仄平仄仄平，仄仄仄平仄。","○○仄平平，仄仄平仄仄。","仄平仄仄平，平仄○○仄。","仄平平仄○，平仄平仄仄。","平仄平平平，仄仄仄仄仄。","仄○平○仄，仄仄仄仄仄。","仄仄仄平平，仄仄平平仄。","仄仄仄仄○，平仄仄仄仄。","？平仄平○，平平仄○仄。"],"paragraphs":["金华人北山，空响出静𥩟。","鹿田在其颠，肺石来风雨。","有客六七人，昔游至其处。","唯我愁不眠，起坐蹴君语。","谓此定何声，百感生离绪。","玩非琴与瑟，复异砧将杵。","醉者呼不应，愁者自为苦。","空棂怯孤衾，展转如巢树。","湿歌散余悲，以足拊柱础。","尔来又七年，欲至困羁旅。","传闻老桑门，已复蝉蜕去。","入山恶少年，巾钵空其聚。","乃知人世间，何者为客主。","而我同怀人，忽复异处所。","梦中遥相望，各抱不售贾。","有客不同游，亦是同怀者。","地主况有期，舆马不待假。","倘规宿山中，畸人不应舍。"],"title":"雪中方四隠君访宿有诗忆鹿田风雨旧游奉和并呈吴六赞府"}
