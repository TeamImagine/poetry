{"author":"刘克庄","id":115396,"strains":["仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["瘠地力耕禾倍入，荒山手植树皆嘉。","同□炀者并吹者，融会儒家与墨家。","见说杨雄太玄苦，非如宋玉大言夸。","绝怜汝伯头成雪，羡汝才高笔有花。"],"title":"次韵竹溪题达卿后坡  其五"}
