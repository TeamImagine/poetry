{"author":"朱长文","id":196863,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["佳景更同民共乐，俊髦皆集盛飞觞。","花随客醉还成句，柳赠人行欲断肠。","斜月上时霞散绮，暖风来处寝凝香。","华年惜过须心赏，富贵丛身逼鬓霜。"],"title":"奉和司封使君春日回文之作"}
