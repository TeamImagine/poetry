{"author":"方回","id":148848,"strains":["平仄仄平平，仄仄仄平仄。","仄仄仄仄仄，仄仄平平仄。","平平仄平平，平仄仄平仄。","仄平平仄○，仄仄仄仄仄。","？？平平平，仄平平仄仄。","仄仄平仄平，仄仄仄○仄。","仄平仄平仄，仄○仄仄仄。","仄仄仄仄仄，仄平仄○仄。","平平仄平平，仄平仄○仄。","平仄平平平，仄仄仄仄仄。","仄仄平○仄，仄仄平平仄。","平平仄平仄，仄仄仄仄仄。","平平仄仄仄，平仄○平仄。","仄平平仄仄，仄○平仄仄。","○仄平仄○，仄仄仄○仄。","仄仄平平平，仄仄仄仄仄。","平平仄仄平，平仄仄○仄。"],"paragraphs":["吾不及渊明，爱酒未能止。","不仕亦有禄，赖此天之美。","年年搅饥肠，忧旱复忧水。","迩来甘雨调，恶况已一洗。","□□佳人参，古绵真附子。","服药焉用多，寡欲即将理。","固穷岂无说，屡空讵足耻。","彼以盗贼富，乃兹所深鄙。","怀人渴仪刑，秉芳在中沚。","心赏于焉臻，酌水味亦旨。","况有杯中物，侑以来禽李。","清谈有余韵，草木亦侧耳。","云霄自旦奭，丘壑且园绮。","向来荣进念，腐泥沉井底。","相与赓醉吟，所乐不过此。","寄语亨衢人，可吊不可喜。","猗嗟楚子文，庸肯愠三已。"],"title":"六月初一日次韵酬元𪸩"}
