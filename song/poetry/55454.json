{"author":"朱熹","id":55454,"strains":["平平平仄○，仄仄平仄仄。","仄平仄○仄，○仄仄平仄。","平平平仄○，仄仄平仄仄。","仄平平仄仄，仄仄平平仄。","平平平仄仄，仄仄仄平仄。","○平仄平仄，平仄平仄仄。","○平平仄仄，仄仄仄平仄。","仄仄仄平平，平平仄○○。","平○仄仄仄，仄仄仄平仄。","平仄平平平，仄仄仄○仄。"],"paragraphs":["天秋山气深，日落林景翠。","亦知后骑迫，且复一流憩。","环瞻峰列屏，迥瞩泉下濞。","永怀仙陆子，久挹浮丘袂。","于今知几载，故宇日荒废。","空余醮坛石，香火谁复继。","更怜韦刺史，五字有真意。","虎竹付归人，悲风起横吹。","沉吟向绝迹，浩荡发幽寄。","来者知为谁，念我傥三喟。"],"title":"分韵得眠意二字赋醉石简寂各一篇呈同游诸兄  其二"}
