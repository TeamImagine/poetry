{"author":"陆游","id":38512,"strains":["仄平仄仄仄仄仄，仄仄仄平平仄平。","仄仄平平仄平仄，仄平平仄仄平平。","仄平仄仄仄平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["雨声一滴不肯住，客梦欲成还自惊。","白水陂边破茅屋，乱书堆里老儒生。","出行岂复有流辈，未死尚能躬钓耕。","十日无鱼亦何叹，新菰幸可配吴秔。"],"title":"雨中作"}
