{"author":"陈克","id":238717,"strains":["仄○仄仄平平仄，仄仄仄仄平仄仄。","仄平平仄平仄平，仄仄平平仄平仄。","平平？？仄平平，平仄平仄平平平。","仄平仄仄平仄仄，仄仄仄仄平○平。","仄仄平平仄平仄，仄仄○平平仄○。","仄平平仄平平○，仄仄平平仄平仄。","仄平平仄平○平，平仄平平平仄平。","平仄平平○平仄，平平仄仄仄平平。"],"paragraphs":["日长永巷车音细，插竹洒盐纷妒恃。","美人零落泾水寒，两鬓风鬟一挥涕。","柔毛{角咠}{角咠}与人群，儿女恩怨徒纷纷。","洞房那复知许事，但画远牧连空云。","槲叶飘萧晚风劲，羖{羊历}相追寒鹊并。","短童何处沙艸深，族走群飞各天性。","向来鞍马曹将军，文采班班今尚存。","林下夫人更超绝，新图不作五花文。"],"title":"曹夫人牧羊图"}
