{"author":"刘挚","id":187219,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三月鹏云接翼飞，歳穷飘泊动相思。","独临谿槛看山处，正是江天欲雪时。","连辔都门君不至，合簪秋浦我来迟。","明年尚好方舟去，醉倒春风有旧期。"],"title":"秋浦寄田同年鲠"}
