{"author":"韦骧","id":190343,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["雨余秋气逼幽斋，时动新篇雅奏谐。","不是溪山清耳目，自缘冰雪满襟怀。","荣名疣赘心都弃，世事毫毛力已排。","唯有鉴湖风月近，贺公前迹可为侪。"],"title":"又和闲居"}
