{"author":"钱选","id":155238,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["宫锦翩翩五色麟，如君端合侍枫宸。","山中老去陶弘景，湖曲归来贺季真。","上界神仙足官府，此身城郭旧人民。","还乡我结同盟社，只看桃花莫问春。"],"title":"题友人判太平归来诗卷"}
