{"author":"葛立方","id":17527,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["异时黉舍共翻书，黄卷相从乐有余。","十载乖离驰别梦，半生漂荡失吾庐。","饮江偶脱胡人马，并海欣逢长者车。","软语蝉联相劳苦，羁游无绪领勤渠。"],"title":"直孺叔用韵见赠再和为谢"}
