{"author":"苏过","id":229905,"strains":["仄仄仄平仄，仄○平平平。","平平仄平仄，平仄仄仄平。","平仄○仄仄，仄平仄○平。","仄平仄仄仄，仄仄○平平。","仄○平仄仄，平平平仄平。","仄仄平平仄，仄仄平平平。","仄仄仄仄仄，仄平○○平。","仄仄○平平，仄○平仄平。"],"paragraphs":["性不事轩冕，敢从公卿游。","田歌扣牛角，谁意乐府求。","公有三岛客，凛然气横秋。","赋诗两未厌，卒岁当优悠。","越吟何太早，言寻丘壑幽。","但恐元龙笑，汲汲谋田畴。","寄语玉涧友，达人遗乘流。","拄笏看西山，不妨兹唱酬。"],"title":"次韵曲水泛舟四首  其四"}
