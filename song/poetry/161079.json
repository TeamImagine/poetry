{"author":"戴表元","id":161079,"strains":["平仄仄仄平仄平○仄平，○仄仄仄平平平。","平平仄仄仄仄仄，仄仄仄平平仄平。","仄平平○仄仄仄，平平平平平平仄。","平平仄仄仄○平，仄仄仄仄平仄仄。","平平仄仄平仄仄，仄平平仄平平○。","平○仄仄仄平平，仄平平平平仄仄。","平平仄仄仄仄○，平平仄仄仄仄平。","○平仄仄○平仄，○仄平○平仄平。"],"paragraphs":["君不见李侯笔端如渭川，顷刻匹纸生琅玕。","霜柯雪干铁石色，忽作小山烟雨寒。","问君何从得此本，湖州嫌浓眉州软。","风轩月槛一相逢，妙处不与人意远。","人言学画先学影，此君风骨青云并。","林深有路鸟声真，日高无人山气静。","平生见此我不疏，逢侯得画两有余。","从今洗眼空山底，更读人间潇洒书。"],"title":"谢李仲宾墨竹"}
