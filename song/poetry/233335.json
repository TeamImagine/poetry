{"author":"李彭","id":233335,"strains":["平仄仄平仄仄平，仄平仄仄仄平平。","仄平仄仄平平仄，平仄仄平仄仄平。","仄仄仄平平仄仄，仄平仄仄仄仄平。","仄平仄仄平平仄，仄仄平平仄仄平。"],"paragraphs":["豪气向来回万牛，笔端衮衮楚江流。","拾遗已见传三赋，平子不应吟四愁。","柱后许时淹阔步，石渠看即副旁求。","老夫病著苍崖底，细和尧民击壤讴。"],"title":"寄张圣源"}
