{"author":"王令","id":187953,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["卜得幽居四绝邻，寻常庭巷断蹄轮。","门前犬豕卧横道，城上牛羊下视人。","满眼夕阳闲草树，回头归路正埃尘。","思君未有东来计，何日双眉对面伸。"],"title":"幽居感怀寄满子权"}
