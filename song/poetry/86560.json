{"author":"韩淲","id":86560,"strains":["仄平○仄仄○平，平仄平平仄仄平。","仄仄平平平仄仄，平平○仄仄平○。","仄○仄仄平平仄，○仄平○仄平仄。","○○仄仄仄○○，仄仄仄平仄○仄。"],"paragraphs":["暮烟和角带疏钟，修竹轩窗一枕风。","月淡天高云弄影，纱幮如水半曛中。","夜深便觉凉无暑，庭户惟闻草虫语。","参横斗转已三更，露气袭人欲轻举。"],"title":"北窗夜卧纳凉"}
