{"author":"黄公度","id":21399,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["尺素书凭雁足传，侧身吟望楚江边。","关山去我仍千里，风月思君阅二年。","莲幕宦情今好在，莆川春色故依然。","相逢若问官闲事，为道粗裘饱昼眠。"],"title":"寄呈察推二兄廷直"}
