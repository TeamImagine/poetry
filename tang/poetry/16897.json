{"author":"白居易","id":16897,"strains":["平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["鸡犬丧家分散后，林园失主寂寥时。","落花不语空辞树，流水无情自入池。","风荡宴船初破漏，雨淋歌阁欲倾欹。","前庭后院伤心事，唯是春风秋月知。"],"title":"过元家履信宅"}
