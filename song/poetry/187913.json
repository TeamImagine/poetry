{"author":"王令","id":187913,"strains":["平平仄仄仄平平，仄仄平平仄仄平。","平仄平平平仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["先生素志已形诗，弟子何妨鼓瑟希。","时若伊周方有任，命如孔孟可无归。","要终四海乘槎去，髙谢西山食粟非。","此道难言身未果，且当从世共依违。"],"title":"孙莘老将赴太平二首  其一"}
