{"author":"李复","id":212563,"strains":["平平仄仄○仄平，平仄平仄平平平。","平平仄平仄平仄，仄仄○仄平平平。","平仄仄仄仄仄仄，仄仄仄平平平平。","仄仄仄仄平仄仄，平平仄仄平平平。","仄平仄仄仄仄仄，仄仄仄仄平平平。","仄平平仄仄仄仄，平仄平仄平仄平。","平仄平平仄平仄，平仄○仄平○仄。","○仄平平仄仄平，仄○仄仄平○仄。","平仄仄仄仄平平，仄仄平平平仄仄。","仄平仄仄仄○平，平仄平平○仄仄。","平平仄仄仄仄平，平仄仄仄平平平。","仄○平平仄仄仄，平平平仄平仄平。"],"paragraphs":["蚩尤食昴乘鬼车，韩国为窟秦为蛇。","韩人畏蛇渡河走，杀气吹断邯山斜。","秦鼓一击赵括死，四十万人坑黄沙。","白日忽落天地黑，鸮衔碧火来人家。","至今野土尽血色，古镞渍血生铜花。","髑髅衔恨骨不朽，千岁开口生齿牙。","秦怒垂涎急饥腹，孱赵轻搏婴其毒。","折戟沉枪铁半消，洗磨赤璺曾封肉。","冤气不绝起凄风，满眼山川无草木。","昼阴夜惨少行人，愁雨荒烟闻鬼哭。","秦兵扫荡六国尘，兵祸弗戢须焚身。","博浪金椎击不死，亡秦终是韩国人。"],"title":"过高平县"}
