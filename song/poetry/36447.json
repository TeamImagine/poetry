{"author":"陆游","id":36447,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["秋风策策冷吹衣，谢病经年昼掩扉。","绝世本来希独立，刺天不复计群飞。","细思万古名何用，太息九原谁与归。","葬近要离非素意，富春滩畔有苔矶。"],"title":"遣怀"}
