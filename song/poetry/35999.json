{"author":"梅尧臣","id":35999,"strains":["平平平平仄，仄仄平平平。","仄平仄平平，○仄仄仄○。","仄平仄平平，平仄仄平平。","仄平仄仄平，仄仄仄仄平。","平平仄仄平，仄仄仄平○。","平仄仄○仄，平仄仄○平。"],"paragraphs":["欣欣东园杏，忽值春飞霜。","粲然彼繁英，萎若出沸汤。","既能与之荣，而复使之伤。","向来肃杀时，已共百卉黄。","今同草吐心，不似草心长。","天理固难测，谁要必其常。"],"title":"二月十四夜霜"}
