{"author":"项斯","id":24719,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["昨日裁成夺夏威，忽逢秋节便相违。","寒尘妒尽秦王女，凉殿恩随汉主妃。","似月旧临红粉面，有风休动麝香衣。","千年萧瑟关人事，莫语当时掩泪归。"],"title":"古扇"}
