{"author":"释德洪","id":229363,"strains":["仄仄仄仄，○仄平平。","仄仄平仄，平仄平平。","平平仄仄，仄仄平仄。","平平仄仄，仄平仄仄。","仄仄仄平，仄平仄仄。","○平仄○，仄仄平仄。","○仄平仄，平○平平。","○仄仄仄，仄○仄平。","平仄平平，仄仄仄仄。","仄平平平，仄仄仄仄。"],"paragraphs":["以实问答，空可青黄。","以意求道，神落阴阳。","阴阳不测，脱略阴界。","青黄摸画，果因不昧。","我有大机，佛无密语。","如师子王，露地方踞。","称性文字，随分丛林。","如以妙指，发和雅音。","同世之波，寿九十二。","护持心宗，谥曰大智。"],"title":"百丈大智禅师真赞"}
