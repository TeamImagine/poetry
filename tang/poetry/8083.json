{"author":"王建","id":8083,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄平平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["山客长须少在时，溪中放鹤洞中碁。","生金有气寻还远，仙药成窠见即移。","莫为无家陪寺食，应缘将米寄人炊。","从头石上留名去，独向南峰问老师。"],"title":"寻李山人不遇"}
