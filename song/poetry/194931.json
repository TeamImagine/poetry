{"author":"苏轼","id":194931,"strains":["平平平仄平平仄，平仄平平平仄仄。","仄仄○○仄仄平，仄平○仄仄平仄。","平平平仄仄平仄，仄仄仄平○仄仄。","平平仄仄仄○平，仄仄仄平平仄仄。","平平仄仄○仄平，仄仄仄平○仄仄。","平平仄仄仄○仄，仄仄仄仄平平仄。","仄仄平平仄仄平，平仄平平仄仄仄。","仄○仄仄平平○，仄仄平平仄平仄。","平平仄仄平平○，仄仄○仄○平仄。","平平仄仄仄平平，平仄仄仄平仄仄。"],"paragraphs":["君家兄弟真连璧，门十朱轮家万石。","竹使犹分刺史符，上方行赐尚书舄。","前年持节发仓廪，到处卖刀收茧栗。","归来闭口不论功，却走渡江谁复惜。","君才不用如涧松，我老得全犹社栎。","青衫莫厌百僚底，白首上有千薪积。","忆昔江湖一钓舟，无数云山供点笔。","未应便障西风扇，只恐先移北山檄。","凭君寄谢江南叟，念我空见长安日。","浮江溯蜀有成言，江水在此吾不食。"],"title":"次前韵送程六表弟"}
