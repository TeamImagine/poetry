{"author":"吴儆","id":31451,"strains":["平平仄平平，平平仄平仄。","平仄仄○平，仄○平仄仄。","平仄仄平平，平平平仄仄。","平仄仄平仄，平平平仄仄。","仄仄○○仄，平仄仄平仄。","仄仄平仄平，○平平仄仄。","平仄仄平平，仄仄仄平仄。","○仄平仄平，平平平仄仄。"],"paragraphs":["修途转清溪，孤村带寒日。","潇洒竹间亭，意行成小立。","宾主莫谁何，悠然良自适。","俄有贵公子，胡骢摇宝勒。","下马相劳苦，呼酒道畴昔。","遂令麋鹿姿，颇为人物色。","佳实进霜坚，异酿引寒碧。","兴尽还独归，沙头寒月白。"],"title":"杨村道中邂逅赵仁甫"}
