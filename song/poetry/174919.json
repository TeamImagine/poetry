{"author":"刘敞","id":174919,"strains":["平仄仄仄仄平仄平平平，平平仄平仄仄平。","平仄仄平平仄仄仄平仄，平平仄平仄仄仄。","仄平仄平○仄平，仄○平平仄仄平。","仄平仄仄仄平仄，平仄仄仄平平○。","○仄平仄仄平仄，仄仄○平仄○仄。","平仄仄仄仄平平，○仄○平○仄仄。","平仄仄平仄，仄平平平仄。","平平仄仄○仄仄，平仄平平仄平仄。"],"paragraphs":["君不见九府圜法倾东邻，齐公大刀又日新。","君不见黄牛白腹荡沧海，亡新错刀忽遽改。","一盈一虚更贸迁，势如流波不复还。","迩来上下各千岁，何异俛仰须臾间。","王伯之事百存一，况此钱刀握中物。","愚智共尽令人悲，兴废相寻空史笔。","前有一樽酒，浩歌为君寿。","君能识此当日醉，身世悠悠复何有。"],"title":"与圣俞君章枢言持国饮因以太公大刀王莽错刀示之"}
