{"author":"孙应求","id":81967,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["食贫宁问肉如陵，且喜官曹简事程。","千里平淮随地阔，一江远水照天明。","几多怀古登临意，时作搔头讽咏声。","酬唱敢希珠树秀，粗分菽麦异周兄。"],"title":"恭次家大人初抵季弟海陵官舍之韵  其二"}
