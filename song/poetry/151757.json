{"author":"何梦桂","id":151757,"strains":["平平仄仄仄平平，仄仄平平仄仄平。","平仄仄平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["飘零短翅叹谁同，犹记当年系足红。","人事合离梦槐国，岁时来去旅新丰。","新楼绿幕无巢地，故国乌衣隔海风。","说尽兴亡人不识，春风双泪白须翁。"],"title":"和昭德孙燕子韵  其一"}
