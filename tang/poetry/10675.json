{"author":"柳宗元","id":10675,"strains":["仄平仄平仄，仄仄平平平。","仄仄○仄仄，平仄平仄平。","平平仄仄仄，仄仄平平平。","平平仄平仄，○仄平平平。","仄仄平仄仄，仄仄仄仄平。","平平仄平仄，平仄平○平。","平仄○仄仄，仄仄仄平平。","平平○仄仄，平仄平平平。","仄？仄仄仄，仄○平仄平。","平平仄平仄，仄仄平仄平。","仄平平仄仄，仄平平仄平。","仄平平平○，○仄平○平。","平仄平平仄，仄仄仄平○。","仄仄仄仄仄，仄仄仄平平。","仄平平平仄，仄仄平平平。"],"paragraphs":["瘴茅葺为宇，溽暑常侵肌。","适有重膇疾，蒸郁宁所宜。","东邻幸导我，树竹邀凉飔。","欣然惬吾志，荷锸西岩垂。","楚壤多怪石，垦凿力已疲。","江风忽云暮，舆曳还相追。","萧瑟过极浦，旖旎附幽墀。","贞根期永固，贻尔寒泉滋。","夜窗遂不掩，羽扇宁复持。","清泠集浓露，枕簟凄已知。","网虫依密叶，晓禽栖迥枝。","岂伊纷嚣闲，重以心虑怡。","嘉尔亭亭质，自远弃幽期。","不见野蔓草，蓊蔚有华姿。","谅无凌寒色，岂与青山辞。"],"title":"茅檐下始栽竹"}
