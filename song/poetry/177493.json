{"author":"王禹偁","id":177493,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["系即匏瓜转即蓬，可怜踪迹与君同。","眼前有酒长须醉，身外除诗尽是空。","闲采紫芝饥可疗，欲浮沧海道应穷。","声名官职相磨折，休忆西垣药树红。"],"title":"寄海州副使田舍人"}
