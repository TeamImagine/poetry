{"author":"李昴英","id":130025,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄平平仄仄平。","平仄平平仄仄仄，平平平仄仄平平。"],"paragraphs":["莼鲈高兴趁新秋，帆腹吞风涌去舟。","万宝集登天子库，诸蛮遮泣海山楼。","世间颠倒是非梦，达者逍遥得失侯。","归到家林定重九，团栾杯酒菊花浮。"],"title":"送舶使孙叔谐东归"}
