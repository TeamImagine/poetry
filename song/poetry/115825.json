{"author":"刘克庄","id":115825,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["龟䇲皆云二月佳，愁眉攒定几曾开。","不如腐草成萤爝，绝似明珠隔蚌胎。","啖月蟆何尝磔死，衔泥燕却已归来。","清羸不敢深思索，信笔成章一散怀。"],"title":"二月八日二首  其二"}
