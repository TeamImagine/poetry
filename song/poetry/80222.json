{"author":"徐照","id":80222,"strains":["仄仄平○仄，平平仄仄平。","仄平平仄仄，平仄仄平○。","平仄平平仄，平○仄○平。","仄○平仄仄，平仄仄○平。","仄仄○平○，平平仄仄平。","仄平○仄仄，仄仄仄平平。","○○平平仄，平平仄仄平。","平平仄平○，平仄仄平平。"],"paragraphs":["已毕林中事，云烟隔暮城。","古松知鹤老，沙水见鱼行。","孤坐形生影，穷吟谷应声。","嗜茶因识谱，寻药忽遗名。","日吉期蜂分，山晴放犊耕。","喜幽从地僻，不学负时清。","缘荠同家食，披藤发野情。","松庐极邻并，归计几时成。"],"title":"林中奉酬翁卷"}
