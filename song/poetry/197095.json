{"author":"苏辙","id":197095,"strains":["仄仄平平平仄平，仄平平仄仄平平。","平平仄仄仄平仄，仄仄平仄平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["有美佳宾贤主人，布衣曾共脱京尘。","欢来未觉岁华晚，醉后能令秋气春。","发誉早同初宦日，收功终藉老成身。","他年此会应图画，传入谁家屏障新。"],"title":"次韵王君贶尚书会六同年"}
