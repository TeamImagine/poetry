{"author":"苏辙","id":197284,"strains":["仄平平仄仄，平仄仄○○。","仄仄平平仄，仄平平仄平。","仄○平仄仄，仄仄仄平平。","仄仄平○仄，○平仄仄平。","平平平○仄，平仄仄平平。","仄仄○平仄，平平仄仄平。","平平仄平仄，仄仄仄平平。","平仄○平仄，平平仄仄仄。"],"paragraphs":["与君非旧识，倾盖便相亲。","共事林泉郡，忘归南北人。","煮茶流水曲，载酒后湖滣。","未觉游从厌，空惊别恨新。","濒河今重地，知己旧元臣。","洛下闻鸡犬，家书不浃旬。","西还倚门罢，北渡羽书频。","忠孝传家事，风流待一振。"],"title":"送李昭叙移黎阳都监归洛省亲"}
