{"author":"宋祁","id":24627,"strains":["仄○平平仄，平平仄仄平。","仄○平仄仄，平仄仄平平。","仄仄平平仄，平○仄仄平。","平平平仄仄，平仄仄平○。","仄仄○平平，平平仄仄平。","平平平仄仄，平仄仄平平。"],"paragraphs":["莫叹东南远，须荣试吏才。","客从梁苑至，家侍太邱来。","木脱洲程迥，风长橹意催。","蝉知疁稻熟，䲡记海潮回。","讼矢间乡犴，糖螯佐寿杯。","牛刀宜自爱，无及武城咍。"],"title":"送无锡主簿王庾"}
