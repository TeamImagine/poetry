{"author":"程俱","id":235242,"strains":["仄平仄仄仄，仄平○仄仄。","仄平平平仄，仄仄仄仄仄。","平○○仄平，仄仄○仄仄。","○平仄○仄，仄仄仄平仄。","平平○仄仄，仄仄○仄仄。","平平平仄○，仄平仄仄仄。","仄平仄平平，仄仄仄平仄。","○○仄平仄，仄仄平仄仄。","仄平平仄仄，仄仄平仄仄。","仄仄仄平平，仄仄仄平仄。","仄平仄平仄，仄仄仄平仄。","仄平○仄仄，仄仄仄○仄。","仄平仄平仄，仄仄仄平仄。","平平仄仄平，仄仄仄仄仄。","平平仄平平，仄仄仄平仄。","平平仄仄仄，平仄平仄仄。","○○仄○仄，平仄平平仄。","平平仄平平，仄仄仄平仄。"],"paragraphs":["闭门坐咄咄，出门长太息。","问之何为尔，岁月亦可惜。","褰衣临大河，跬步燕粤隔。","回车抚长剑，玉食惨无色。","男儿重性命，慷慨轻远适。","非关饥所驱，岂为五鼎食。","国华浙东来，触热向河北。","行行四千里，易若持被直。","怪无怀土念，语软心似石。","要令饱辛勤，不使鸩安逸。","顾余一畸士，束髪守编策。","夜阑相对语，耿耿气横臆。","保州几穷塞，百里望疆埸。","萧萧易水寒，壮士不复得。","君家义阳侯，尺八建雄绩。","时平廓信度，胡颈安足赤。","深藏百僚底，聊作青衫客。","吾徒会时须，要子继休奕。"],"title":"送傅国华墨卿赴保塞簿"}
