{"author":"苏轼","id":193912,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["堆盘红缕细茵陈，巧与椒花两鬬新。","竹马异时宁信老，土牛明日莫辞春。","西湖弄水犹应早，北寺观灯欲及辰。","白发苍颜谁肯记，晓来频嚏为何人。"],"title":"元日过丹阳明日立春寄鲁元翰"}
