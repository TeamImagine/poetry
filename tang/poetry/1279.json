{"author":"元稹","id":1279,"strains":["仄仄○仄平，平平仄○仄。","仄平仄平仄，○仄仄平仄。","仄仄仄○○，平仄仄○仄。","○平仄仄平，平仄平平仄。","平平仄仄仄○○，仄仄平平仄平仄。","仄仄仄平平，平平仄平仄。","仄仄仄仄平，仄平平平仄。","仄仄平仄○，仄○平仄仄。"],"paragraphs":["夜夜相抱眠，幽怀尚沈结。","那堪一年事，长遣一宵说。","但感久相思，何暇暂相悦。","虹桥薄夜成，龙驾侵晨列。","生憎野鹊往迟回，死恨天鸡识时节。","曙色渐曈昽，华星次明灭。","一去又一年，一年何时彻。","有此迢遰期，不如生死别。"],"title":"相和歌辞 决绝[词]三首 三"}
