{"author":"陆文圭","id":166018,"strains":["○仄仄仄○平平，仄平仄仄平平平。","仄平平仄仄仄仄，平平仄仄仄仄平。","仄平平仄仄仄仄，仄仄仄仄仄仄○。","平平仄仄仄○平，平平仄仄仄○仄。","平平仄平仄平仄，仄仄仄仄仄仄平。","仄平仄仄仄仄仄，平仄平仄仄平平。"],"paragraphs":["苍颉制字传羲皇，鬼神夜哭殊仓黄。","语言声律未易下，嗟君楚产学北方。","又能经术饰吏事，笔墨岂足尽所长。","邮亭一夕饮离觞，他年富贵勿相忘。","天无烈风海波静，白雉九译贡越裳。","盛时努力早出仕，成诵姬旦坐明堂。"],"title":"壬申冬晦叔译史归别小诗奉饯"}
