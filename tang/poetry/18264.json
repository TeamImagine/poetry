{"author":"徐凝","id":18264,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["此花南地知难种，惭愧僧闲用意栽。","海燕解怜频睥睨，胡蜂未识更徘徊。","虚生芍药徒劳妒，羞杀玫瑰不敢开。","惟有数苞红萼在，含芳只待舍人来。"],"title":"题开元寺牡丹"}
