{"author":"洪适","id":28163,"strains":["仄平○仄仄，仄仄仄平平。","平平仄仄仄，平○平平平。","平○仄平仄，仄仄？○○。","仄仄仄平仄，仄平仄○平。","平平仄仄仄，仄仄平仄○。","仄仄仄仄仄，仄仄平平平。","平平仄仄仄，仄仄仄平○。","平平仄平仄，仄仄平平平。","仄平仄仄仄，仄仄平平平。","仄仄仄仄仄，○仄平平平。","仄平平仄仄，平○仄仄平。","○仄仄平仄，仄仄平平平。","平平仄平仄，仄仄仄平平。","平平仄仄仄，平仄○平○。","仄○仄平仄，平仄○平平。","平平仄仄仄，仄○平仄平。","仄仄平平仄，平仄仄平平。"],"paragraphs":["拂崖看古字，倚策仰前英。","雕章细细读，清思源源生。","文传岘山石，句敌渼陂行。","一字或华衮，五言有长城。","林蝉众作噪，下里羞混并。","坐令蕞尔国，宇内浑知名。","兹泉发地脉，有玉潜山庭。","神龙职何护，老蚌呈煌荧。","楚人力水耨，倚沼仍畦瀛。","觱沸昼复夜，输出无穷声。","演迤清汉接，旋折数日程。","膏润亘原陌，谷价年年平。","非才忝敷惠，下考乃为荣。","疲民未击壤，循吏难联横。","独行挹清泚，谁与论丹诚。","销忧赖季雅，遣兴烦客卿。","信美非吾土，千古仲宣情。"],"title":"独步惠泉用石刻中韵"}
