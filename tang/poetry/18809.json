{"author":"李绅","id":18809,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江城雾敛轻霜早，园橘千株欲变金。","朱实摘时天路近，素英飘处海云深。","惧同枳棘愁迁徙，每抱馨香委照临。","怜尔结根能自保，不随寒暑换贞心。"],"title":"新楼诗二十首 橘园"}
