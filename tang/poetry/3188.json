{"author":"杜甫","id":3188,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["南京久客耕南亩，北望伤神坐北窗。","昼引老妻乘小艇，晴看稚子浴清江。","俱飞蛱蝶元相逐，并蒂芙蓉本自双。","茗饮蔗浆携所有，瓷罂无谢玉为缸。"],"title":"进艇"}
