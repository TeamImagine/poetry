{"author":"沈佺期","id":45085,"strains":["平平仄平平仄平，平仄平平平仄平。","平平平仄○平仄，平仄平平仄仄平。","仄仄平平平仄仄，平○平仄仄平平。","平仄平○仄平仄，平平仄仄仄平平。"],"paragraphs":["龙池跃龙龙已飞，龙德先天天不违。","池开天汉分黄道，龙向天门入紫微。","邸第楼台多气色，君王凫雁有光辉。","为报寰中百川水，来朝此地莫东归。"],"title":"龙池篇"}
