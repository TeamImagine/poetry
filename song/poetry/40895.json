{"author":"陆游","id":40895,"strains":["仄仄平平仄仄平，平平仄仄仄平平。","仄平仄仄仄仄仄，仄仄平平仄仄平。","仄仄仄平平仄仄，平平平仄仄平仄。","平平仄仄平平仄，平仄平平仄仄平。"],"paragraphs":["寂寞柴门不彻扃，槐花细细糁空庭。","晚梅摘得盐供饤，浊酒沽来草塞瓶。","病已废耕抛袯襫，闲犹持钓爱笭箵。","经旬莫恨无来客，交旧疏如欲旦星。"],"title":"柴门"}
