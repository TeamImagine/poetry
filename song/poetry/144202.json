{"author":"张埴","id":144202,"strains":["仄平仄平○，平仄○仄仄。","○仄平平仄，平平仄平仄。","平平？仄仄，仄仄平仄仄。","仄○○○○，仄仄仄仄○。","仄平平仄仄，平仄仄仄仄。","平仄仄仄平，平平仄仄仄。","○○仄仄仄，仄仄仄仄仄。","仄仄平平仄，平平仄平仄。","仄平仄仄平，○仄○仄○。"],"paragraphs":["鸟鸣木阴深，鱼动陂水漫。","燕坐南窗下，欣然得幽伴。","盈盈菩萨面，一莞生几案。","恍如空中堕，着我丈室看。","地偏风日隔，香艳不耗散。","无土种一根，他乡得把玩。","娇娆目接熟，老丑面失半。","物忌停涵久，无嫌汲新换。","不怀妙色身，长作如是观。"],"title":"春日瓶花"}
