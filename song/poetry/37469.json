{"author":"陆游","id":37469,"strains":["仄平仄仄仄○平，仄平仄仄仄仄平。","仄○平平平仄仄，仄平仄仄平平平。","仄仄○平仄平仄，平平仄○平○平。","平平仄仄仄平仄，仄仄仄仄平平平。","平平○仄仄○仄，仄仄平仄平平平。","仄平仄仄平仄仄，仄○仄仄平平平。"],"paragraphs":["汉东九十九重冈，武都九十九脉泉。","岂如君家环翠阜，小潭佩玦声锵然。","我欲从君乞庵地，开轩下看泉中天。","金丹九转太多事，服水自可追飞仙。","云孙相遇不相识，笑问尘世今何年。","掬泉弄月清啸罢，却折玉井秋风莲。"],"title":"镜湖西南有山曰外山民某氏居之其居少西小潭受飞泉群山环合真异境也为作短歌"}
