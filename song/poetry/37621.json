{"author":"陆游","id":37621,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["桔槔引水绕荒畦，病卧蜗庐不厌低。","小聚数家秋霭里，平波千顷夕阳西。","亭皋草木犹葱蒨，天上风云已惨凄。","逋负如山炊米尽，终年枉是把鉏犁。"],"title":"林居秋日"}
