{"author":"区仕衡","id":141901,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["大科百丈兴翛然，东向朱明七洞天。","蹑级修衢通绝𪩘，凿空灵窦架飞烟。","凤毛五色天岩上，竹篆千秋石室前。","两入名山劳蜡屐，安期于世竟能仙。"],"title":"登西樵后即往罗浮山"}
