{"author":"冯伯规","id":78594,"strains":["平仄平平仄仄平，仄平平仄仄平平。","平平仄仄仄仄仄，平仄仄平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["连夕滂沱类建瓴，送将凉意满郊坰。","江边草木太半绿，天外一峰无限青。","却信神龙元解事，岂容旱魃更争灵。","从今怀抱如冰释，闭阁烧香伴六经。"],"title":"继而稍旱祷而复雨喜而作诗"}
