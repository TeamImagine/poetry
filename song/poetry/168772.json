{"author":"文同","id":168772,"strains":["平平仄平平，仄仄平仄平。","平平仄平仄，○仄平平平。","仄平平平平，平平仄平平。","平平仄平仄，仄仄○仄平。","仄平仄仄仄，平仄平平平。","平○仄○仄，平平仄平○。","仄仄平仄仄，平仄平平平。","仄仄仄平○，仄平仄平平。"],"paragraphs":["东城兀高峰，爽气浮翠微。","霞光射岩壁，中有寒泉飞。","上方金仙家，煌煌启双扉。","栏干出云表，目可了四围。","我来久不下，幡影移斜晖。","风吹月中桂，天香满人衣。","远渚凫雁落，前岭牛羊归。","尚此恋幽胜，不能手聊挥。"],"title":"飞泉山寺"}
