{"author":"孔武仲","id":200447,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一别湖湘二十秋，飘然覉旅复萍浮。","冰霜入鬓殊非壮，星斗罗胸却似愁。","浊酒放歌朝拊髀，青灯苦学夜悬头。","惟应此乐无穷已，滚滚沧波尽即休。"],"title":"巴陵界中作  其二"}
