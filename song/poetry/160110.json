{"author":"林景熙","id":160110,"strains":["○平仄平平，平○仄平仄。","平平仄仄平，○仄仄○仄。","仄平○平仄，平仄仄○仄。","仄平仄平平，平仄平平仄。","平仄平仄平，仄仄平仄仄。","仄仄仄平平，平平仄平仄。"],"paragraphs":["长飚卷炎埃，澄空出秋素。","迢迢铁瓮城，回首隔苍雾。","酒帘飏荒市，笳鼓发深戍。","倚篷问舟人，云是新丰路。","篱落鸡欲栖，野水牛半渡。","不见抱琴人，斜阳在高树。"],"title":"新丰道中"}
