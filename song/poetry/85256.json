{"author":"裘万顷","id":85256,"strains":["平仄平平仄仄平，平平仄平仄平平。","仄平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["谁遣冰魂照夕阳，摇摇一任北风凉。","眼前共有几多蕊，鼻观胡为如此香。","佳实会须归列鼎，孤标已自压群芳。","濡毫我欲从君赋，未害平生铁石肠。"],"title":"次王成之咏梅"}
