{"author":"郭祥正","id":192013,"strains":["仄仄仄平仄，平仄○仄仄。","平仄平平平，仄○仄仄仄。","仄仄仄仄平，仄仄仄平仄。","平平仄仄仄，○平平仄仄。","仄仄平平平，仄平仄平仄。","仄仄平平○，仄平平仄仄。"],"paragraphs":["醉去卧兰茞，安用张蜀锦。","何必黄金杯，瘿杓亦足饮。","物理不可齐，好恶乃天禀。","真精既洞达，空无仍谛审。","所以陶渊明，北窗自欹枕。","起作无弦弹，此音殊妙甚。"],"title":"春日独酌十首  其五"}
