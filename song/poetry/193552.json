{"author":"苏轼","id":193552,"strains":["仄平仄仄平，仄平仄仄平。","仄平平○仄，平平仄平平。","仄仄仄平仄，仄仄平仄平。","仄平平○平，仄仄仄仄平。","仄平○仄仄，平仄仄仄平。","仄仄仄平仄，仄平仄○○。","仄○仄○仄，○仄平平平。","平平平仄仄，仄仄仄仄仄。","仄仄仄平仄，平平仄平平。","仄仄仄仄仄，仄平仄平平。","平平仄仄平，仄○平平平。","○仄平仄仄，平○仄平平。","○○平仄仄，仄仄仄仄平。","平平仄仄仄，仄仄仄仄平。","仄仄仄平○，平仄平仄平。","仄平仄仄仄，平仄○平平。","仄仄平仄仄，平平仄平平。","平○仄仄○，仄仄仄平平。","平平仄○仄，平仄仄仄平。","平平仄仄仄，仄仄仄平平。"],"paragraphs":["役名则已勤，徇身则已媮。","我诚愚且拙，身名两无谋。","始者学书判，近亦知问囚。","但知今当为，敢问向所由。","士方其未得，惟以不得忧。","既得又忧失，此心浩难收。","譬如倦行客，中路逢清流。","尘埃虽未脱，暂憩得一漱。","我欲走南涧，春禽始嘤呦。","鞅掌久不决，尔来已徂秋。","桥山日月追，府县烦差抽。","王事谁敢愬，民劳吏宜羞。","中间罹旱暵，欲学唤雨鸠。","千夫挽一木，十步八九休。","渭水涸无泥，菑堰旋插修。","对之食不饱，余事更遑求。","近日秋雨足，公余试新𥬠。","劬劳幸已过，朽钝不任锼。","秋风迫吹帽，西阜可纵游。","聊为一日乐，慰此百年愁。"],"title":"和子由闻子瞻将如终南太平宫溪堂读书"}
