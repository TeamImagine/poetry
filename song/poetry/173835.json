{"author":"曾巩","id":173835,"strains":["平平平仄平平平，○平仄仄平平平。","仄仄仄仄平平○，平仄仄仄仄仄平。","仄仄仄仄仄○平平平，平○○平平仄平。","仄仄仄仄仄仄平平平，○平仄仄平平平。","平平仄仄平平平，平仄仄仄仄平○。","平平仄仄仄仄平，○平平平仄仄平。","平平仄平平，平○平平平。","仄仄平平仄仄平仄仄，○平平，平平仄仄仄仄平平平。","仄仄平仄○○平，平○仄仄平平平。","仄仄平平仄仄平平平，仄仄平平仄仄平平平。","仄平仄平仄仄仄平仄，平平○平平仄○平平。","平平仄仄仄仄仄，仄仄仄仄平平○。","仄平平仄仄平仄，仄仄仄仄平平○。","仄平仄仄仄平仄，仄仄仄仄平平平。","平平仄，仄仄仄仄平平平。","仄仄平平仄仄平仄仄，平平仄仄仄仄○。","仄仄平平仄仄平仄仄，仄平仄仄仄仄平。","平平仄，仄仄平平平仄平。","仄平平平○仄仄，仄仄平平平仄平。","仄仄仄○仄平仄，平仄平仄○平平。","仄○仄平○仄平，仄仄平仄平○平。"],"paragraphs":["麻姑之路摩青天，苍苔白石松风寒。","峭壁直上无攀援，悬磴十步九屈盘。","上有锦绣百顷之平田，山中遗人耕紫烟。","又有白玉万仞之飞泉，喷崖直泻蛟龙渊。","丰堂广殿何言言，阶脚插入斗牛间。","樛枝古木不记年，空槎枵然卧道边。","幽花自婵娟，林深为谁妍。","但见尘消境静翔白鹤，吟清猿，雏禽乳鹿往往嗥荒颠。","却视来径如缘𫄠，千重万叠穷岩峦。","下有荆吴粟粒之群山，又有瓯闽一发之平川。","弈棋纵衡远近布城郭，鱼鳞参差高下分冈原。","千奇万异可意得，墨笔尽秃谁能传。","丈夫舒卷要宏达，世路俯仰多拘牵。","偶来到此醒心目，便欲洗耳辞嚣喧。","罗夫子，一日远补东南官。","爱此层崖峻壑之秀发，开轩把酒可纵观。","喜此披霄插汉之敻起，出门举足得往还。","罗夫子，一尉龙蛇方屈蟠。","此邦人人衣食足，阖境年年枹鼓闲。","几案剸裁得休暇，山水登蹑遗纷烦。","我行送之思故园，引领南望心长悬。"],"title":"麻姑山送南城尉罗君"}
