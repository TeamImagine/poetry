{"author":"释德洪","id":228401,"strains":["平仄平平仄仄平，平平仄仄仄平平。","仄平仄仄平平仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["清软吴音笑展眉，芳鲜犹在雪霜姿。","十年不下欧峰顶，一旦肯来漳水湄。","湘𪩘春深重记处，风瓯雨歇对闻时。","红尘未可因藏迹，要卜云泉结后期。"],"title":"太原还见明于洪水上蓝问明别后尝寓则曰十年客云居感叹其高遁作此"}
