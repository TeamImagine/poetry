{"author":"王安石","id":180427,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["班行想望岁空多，知有龙门未敢过。","和近圣人师展季，勇为君子盗荆轲。","三刀旧协庭闱梦，五腨今传里巷歌。","复道谏书尝满箧，不唯诗句似阴何。"],"title":"奉酬圣从待制"}
