{"author":"李颀","id":54036,"strains":["仄仄仄平仄，○○○仄平。","仄平平仄仄，平仄仄平平。","平仄平平仄，平平平仄平。","平○仄平仄，平仄仄平○。","○仄平平仄，平平平仄平。","平平仄平仄，仄仄仄平○。"],"paragraphs":["与子十年旧，其如离别何。","宦游邻故国，归梦是沧波。","京口青山远，金陵芳草多。","云帆晓容裔，江日昼清和。","县郭舟人饮，津亭渔者歌。","茅山有仙洞，羡尔再经过。"],"title":"送刘主簿归金坛"}
