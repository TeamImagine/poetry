{"author":"苏籀","id":4083,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["一声巧啭柳巅头，半丈红芳送晓筹。","天气柔嘉收积雨，林花稠叠竦高楼。","七槃长袖重新制，九酝空樽讵足忧。","丘壑夔龙位岩石，何妨纱帽对沙鸥。"],"title":"蒙和府待制宠和前韵又承东湖水嬉之招一首"}
