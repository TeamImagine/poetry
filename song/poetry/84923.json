{"author":"林宗放","id":84923,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平仄仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["肯将苛政削民庐，好把宽仁答乘舆。","襦袴賸夸今日富，春秋欣见有年书。","门施水薤何须尔，庭卧桁杨只晏如。","拟颂中和献天子，鲰生无语却踌躇。"],"title":"次宣州太守韵  其二"}
