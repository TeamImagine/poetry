{"author":"方岳","id":127749,"strains":["仄仄仄○平，仄仄仄平仄。","仄平平仄平，平○仄平仄。","平平平仄平，平仄仄仄仄。","仄平仄平平，仄○仄仄仄。","仄平仄仄仄，仄仄仄平○。","仄平仄仄仄，仄仄仄平仄。","仄○平平平，仄仄平仄仄。","仄○仄仄仄，平仄仄○仄。","平平仄平平，○仄仄平仄。","平平仄仄平，平仄平仄仄。","仄平仄平平，平仄仄平仄。","仄平平平仄，○仄仄仄仄。"],"paragraphs":["俗子费应酬，对面隔千里。","可人天一方，情亲不盈咫。","毛锥吾故人，商略每及此。","道逢孔方兄，偃蹇不受使。","岂知世俗眼，睥睨辄嗤訾。","语言杂土气，屡欲洗吾耳。","客从何方来，力疾为倒屣。","出迎未暇揖，肝肺已相委。","平生寡交游，正坐此曹鄙。","邻墙有麹生，之子差可喜。","试呼与之谈，时或发名理。","往持邯郸枕，分此一睡美。"],"title":"次韵招汪汝渊"}
