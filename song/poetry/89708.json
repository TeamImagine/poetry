{"author":"赵汝譡","id":89708,"strains":["平○仄平平，仄仄平仄平。","仄平仄仄仄，仄仄平仄平。","仄平仄仄仄，○仄平仄平。","仄仄平仄仄，平○仄平○。","仄○平仄仄，仄仄○仄平。","仄仄平仄仄，仄平仄平平。","仄平仄○仄，平仄平仄○。","仄平仄仄仄，平仄○平平。","仄○平仄仄，仄仄仄仄平。","仄仄仄仄平，○平仄平平。","仄○○平平，平仄平仄平。","平仄仄仄仄，平平仄○○。","仄平平平仄，平仄平平○。","仄仄仄仄平，平平仄平○。","○平仄平仄，平○仄○平。","平仄仄○平，仄仄仄平平。","仄平仄仄○，仄仄○平○。"],"paragraphs":["忠深独逢尤，怨极翻作歌。","岂云嗜好异，奈此芳洁何。","郢都值末造，听惑贤佞讹。","令尹专国事，君王信秦和。","内思谋谏尽，旁困谗嫉多。","秉道身必斥，徇时则同波。","我生帝降直，臣节安敢颇。","痛心易激烈，危步难逶迤。","忍观宗绪坠，去复念本柯。","采藻或涧滨，茹芝亦岩阿。","下将从彭咸，终已投汨罗。","湘水碧湛湛，湘山郁峩峩。","昔存怀沙恨，今见垂纶过。","仲夏草树蕃，初华粲莲荷。","禅栖寄幽祀，羁思发长哦。","风雅尚遗音，景宋寖殊科。","远游一感叹，白首留江沱。"],"title":"屈原祠"}
