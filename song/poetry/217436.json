{"author":"张耒","id":217436,"strains":["平仄平仄仄，平仄平仄平。","仄仄平仄平，？？仄仄○。","平平仄平平，平仄仄仄平。","平○仄平仄，仄仄平平平。","平平仄仄平，仄仄平平平。","仄平平平平，仄仄仄仄平。","平平仄仄仄，仄仄仄仄○。","平平仄仄仄，平仄○平平。"],"paragraphs":["春晏岩谷秀，乔木环我居。","引此西涧泉，漍漍漱我除。","危桥跨方池，修竹万有余。","人闲午阴静，鸟下惊游鱼。","清风扫我堂，吏案无文书。","手携金仙经，讽诵自卷舒。","身闲去道近，地僻与世疏。","何须缓巧颊，摇曳王门裾。"],"title":"晚春独酌有感  其一"}
