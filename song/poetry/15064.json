{"author":"释仲皎","id":15064,"strains":["仄平○平仄，仄平仄平平。","仄仄平○○，平平仄平平。","仄仄仄平仄，○平仄○平。","平仄仄仄平，平平仄平平。","○仄仄仄仄，平平仄平平。","仄平○平平，仄仄仄仄平。","仄仄平仄仄，平平仄平平。"],"paragraphs":["上人瞿昙裔，律身玉无瑕。","力究毗尼论，汪汪海无涯。","振锡复何许，三峰隠苍霞。","堂上大道师，灵芝发根芽。","相见涌法施，冬冬鼓声挝。","上人从之游，勿惮岁月遐。","坐待霜露熟，香风散天葩。"],"title":"送僧入三峰"}
