{"author":"何耕","id":51016,"strains":["平平仄平○仄仄，仄仄平仄平平平。","平仄仄仄仄仄仄，仄仄仄仄平平平。","仄平○仄○平仄，○平仄仄○平平。","仄仄平平仄平仄，○○仄仄平平平。","平平仄仄仄平仄，仄仄仄仄平平平。","平平平仄仄仄仄，仄仄平仄平平平。","仄仄○平仄平仄，仄○仄仄平○平。","平平仄仄○仄仄，○仄仄仄平平平。","平平仄仄仄平仄，仄仄仄平平仄平。","平平仄仄仄平仄，仄仄仄仄平平平。","○○仄仄仄仄仄，仄仄仄○平平平。","平平仄仄仄仄○，平平平仄○平平。"],"paragraphs":["西川凿山三大像，突兀皆在江之湄。","修觉九顶见略尽，独此恨未瞻容仪。","朅来胜地了畴昔，轻轩瘦马相追随。","百尺金躯信雄杰，三乘宝阁何瑰奇。","燃犀不用照幽鬼，击鼓自合趋冯夷。","前人开创愿力广，下与舟楫扶倾危。","六月滩涛剧奔吼，一分性命争毫厘。","篙工落胆行者泣，弹指乞活天人师。","人心狎水水多祸，佛力在人人不知。","年来蜀产坐朘削，夜半有力真能移。","轲峩大艑去不绝，彩鹢破浪风扬旗。","慈悲但作布施相，江神虽怒将何为。"],"title":"题龙华佛阁"}
