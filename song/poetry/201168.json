{"author":"郑侠","id":201168,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["万龙齐干拥高牙，占尽幽奇只一家。","分破密阴开细路，罩将余碧入江沙。","静笼簪玉朝云合，暮到杯金夜月斜。","贤守二车真可畏，尊前诗笔太豪华。"],"title":"次韵余倅笼碧轩"}
