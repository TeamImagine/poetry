{"author":"周牧","id":83746,"strains":["仄平仄仄仄平平，仄仄平平平仄平。","平仄仄平平仄仄，平平仄仄仄平平。","仄平平仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["翠微深处著亭台，抖擞红尘双眼开。","岚影剩添杯色好，泉声不带市喧来。","竹间啼鸟破山寂，天际孤舟界浪回。","占断鹞峰无限景，何妨杖屦日徘徊。"],"title":"超览亭"}
