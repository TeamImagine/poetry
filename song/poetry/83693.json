{"author":"石应孙","id":83693,"strains":["平平平○平平平，仄平平仄平平平。","○○仄仄仄平仄，仄仄仄仄○○○。","仄平平仄平平仄，平仄平平仄平仄。","仄平仄仄○○平，平○仄仄平平仄。","平平平仄平平平，平○仄仄仄平平。","平平平仄仄平仄，仄仄平○平○平。","平平仄仄仄平仄，仄仄仄平○仄仄。","平平平仄仄仄○，平仄○平○仄仄。","仄平平仄仄平平，仄仄○仄平仄平。","仄平仄仄平仄仄，仄平○仄平平平。","平平？仄仄平仄，仄仄○仄仄○仄。","仄平平仄仄平平，平仄平平仄平仄。"],"paragraphs":["山川形胜雄江东，九华辉映天都峰。","传闻早已荡胸臆，恨不插翼长相从。","朅来随牒官秋浦，城郭奔驰厌尘土。","絜家捧檄过临城，偷闲两作烟霞主。","黄山登览原无由，何期易地太平游。","清池轩豁日舒丽，突兀楼观撑深幽。","凭高徙倚敞心目，绝壁半天横碧玉。","回溪千里指顾间，螺髻分明三十六。","壮怀高向紫霄悬，俯视培𪣻真一拳。","古今秀色餐不尽，笔端收拾生云烟。","萍踪倘未逐流水，古刹相望二三里。","暇时风月得交游，鸥鹭同眠勿惊起。"],"title":"游黄山"}
