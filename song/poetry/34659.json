{"author":"陆游","id":34659,"strains":["平平仄仄仄平平，仄仄仄平平仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["颓垣破屋暗藜蒿，病起不知秋已高。","晨倚山楹群木脱，暮临苔砌百虫号。","力殚编简初何得，腰折尘埃只漫劳。","赖有浊醪生耳热，狂歌醉草寄吾豪。"],"title":"病起"}
