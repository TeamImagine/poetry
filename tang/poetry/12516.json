{"author":"何仲宣","id":12516,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄仄平。","平平仄仄平平仄，仄仄平平仄仄平。"],"paragraphs":["日日思归勤理鬓，朝朝伫望懒调梭。","凌风宝扇遥临月，映水仙车远渡河。","历历珠星疑拖珮，冉冉云衣似曳罗。","通宵道意终无尽，向晓离愁已复多。"],"title":"七夕赋咏成篇"}
