{"author":"苏轼","id":195169,"strains":["平平平○仄，仄○仄仄仄。","仄仄仄仄平，仄仄仄平仄。","平平仄平仄，仄仄仄平仄。","○仄仄仄仄，○平平仄仄。","平平平○仄，仄平仄仄仄。","平平平仄平，平仄仄仄仄。","仄仄仄○平，平仄仄仄仄。","仄仄仄仄仄，平○仄仄仄。"],"paragraphs":["渊明求县令，本缘食不足。","束带向督邮，小屈未为辱。","翻然赋归去，岂不念穷独。","重以五斗米，折腰营口腹。","云何元相国，万锺不满欲。","胡椒铢两多，安用八百斛。","以此杀其身，何啻鹊抵玉。","往者不可悔，吾其反自烛。"],"title":"欧阳叔弼见访诵陶渊明事叹其绝识既去感慨不已而赋此诗"}
