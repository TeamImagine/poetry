{"author":"吕陶","id":186173,"strains":["○平仄仄平平○，仄○仄○平平平。","平平仄仄仄平仄，○平平仄平平平。","平平平仄仄平仄，仄仄仄仄平平平。","平平仄仄仄○仄，平仄○仄平平平。","○平仄仄仄仄仄，仄仄仄仄平平平。","○平平仄仄仄仄，平平仄仄平○○。","仄○平仄仄仄仄，仄仄仄仄○平平。","平平平仄仄平仄，平平仄仄平平平。","平平仄平仄仄仄，平仄仄仄平平平。","仄仄仄仄仄平仄，平平仄仄平○平。","仄平仄仄仄平仄，平平仄仄平平平。","仄平平平仄○仄，平平仄仄平仄○。","平平仄仄仄仄仄，平○平仄平平平。","平平平仄○○仄，平仄仄仄○平平。","○平仄仄平仄仄，平仄仄仄○○平。"],"paragraphs":["重岩一水源何长，下浸十顷同江乡。","环堤数里植垂柳，缘阴交盖西风凉。","危桥迤逦渡前岸，古寺直枕山之冈。","门阑閟邃户庭阔，金碧间鬬皆煌煌。","并人事佛素已谨，挟以富力尤辉光。","三朝宸札旧所赐，奎文宝迹人间藏。","有如方岳处厚地，镇压万众传无疆。","西园嘉卉不知数，春晖尽许开琳琅。","东偏小池亦足爱，秋色未老芙蕖香。","寺旁有曰武陵者，高碑大字言其详。","武周一旦改唐祚，天倾地转无乾纲。","睿皇书碑李峤记，常时气焰安可量。","神功距此四百载，孤坟虽在郊原荒。","年年秋潦过坟侧，枯尽白草空斜阳。","且怜景物为一饮，谁暇对酒论兴亡。"],"title":"游文水寿宁院"}
