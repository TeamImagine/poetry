{"author":"无名氏","id":38423,"strains":["仄仄平平平仄仄，平平平仄仄平平。","仄平平仄平平仄，仄仄平平平仄平。","仄仄仄平仄仄仄，平平平仄仄平平。","仄平仄仄平平仄，仄仄平平平仄平。"],"paragraphs":["晋宋齐梁唐代间，高僧求法离长安。","去人成百归无十，后者安知前者难。","路远碧天唯冷结，沙河遮日力疲殚。","后贤如未谙斯旨，往往将经容易看。"],"title":"题取经诗"}
