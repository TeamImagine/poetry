{"author":"陈襄","id":157248,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["月满霜飞菊始华，幽丛冷落带烟斜。","篱边过却重阳酒，泽畔谁怜野草花。","湖学先生归解组，安州司户老居家。","皆因晚节无人用，陨涕临风为尔嗟。"],"title":"和通判九月望日始见菊花二首  其一"}
