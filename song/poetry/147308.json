{"author":"谢枋得","id":147308,"strains":["仄仄仄仄○，仄平仄平平。","平○仄平仄，平平仄仄平。","仄○仄平仄，平仄仄仄平。","○仄仄仄平，仄平仄○平。","平平仄仄○，仄仄仄平平。","仄仄○○仄，仄平仄平平。","平仄仄仄仄，○仄平仄平。","○平仄平仄，仄仄○仄平。","平仄仄仄仄，仄仄平仄平。","○平平仄平，仄仄仄仄平。","仄仄○仄○，仄平仄仄仄。","仄平仄平平，平仄仄仄平。","仄○○平仄，仄平平○平。"],"paragraphs":["玉粒百谷王，有功满人寰。","舂磨作琼屑，飞雷落九关。","翕张化瑶线，弦直又可弯。","汤镬海沸腾，玉龙自相扳。","银涛滚雪浪，出没几漩澴。","有味胜汤餠，饫歌不愁癏。","包裹数十里，莹洁无点班。","兴师远持糒，此物正可颁。","千万一日饱，不费金数锾。","长安权贵人，五鼎靳笑颜。","玉食过九重，恨无土宇版。","岂知有琼糜，天雨到市阛。","愿献空峒帝，马迷龙难攀。"],"title":"谢人惠米线"}
