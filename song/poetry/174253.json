{"author":"刘敞","id":174253,"strains":["仄平仄平仄，平仄平仄平。","仄仄平平仄，平仄仄平平。","平仄平仄仄，平平仄仄平。","○平仄平仄，○仄平仄○。","仄仄仄平平，平○仄平平。","平平平仄仄，仄仄平仄○。","平仄仄平平，平平仄○平。","仄仄平仄仄，平仄○平平。"],"paragraphs":["道悠寄先觉，神契无近知。","彼美羊公意，今在岘山诗。","陵谷非一变，荣名独至兹。","当时偶然语，正与来者期。","慷慨激悲歌，崔嵬构丛祠。","怀哉千歳后，慰此江汉思。","公亦蹈前人，方为帝王师。","奋笔成不朽，何啻中亭碑。"],"title":"读岘山诗寄献八舅龙图"}
