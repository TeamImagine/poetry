{"author":"王珪","id":176072,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["太微星畔鏁中台，五岁重叨第众材。","桃李更饶当日盛，咏觞尤喜一春陪。","赋成英俊无过漯，诗似神仙并姓梅。","拂晓便随新榜出，九门风景马前来。"],"title":"和公仪上马"}
