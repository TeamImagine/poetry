{"author":"郭印","id":249709,"strains":["仄仄○仄仄，平平仄仄平。","平平仄仄仄，仄仄平平平。","平平仄仄仄，仄平仄平平。","仄仄仄仄仄，平仄平○平。","平仄仄仄仄，仄仄平平平。","仄平平仄仄，平平仄平平。","平仄平平平，○仄平○○。","仄平仄平平，平仄仄平平。","仄平仄平平，○平平仄平。","仄仄仄平仄，平仄仄仄平。","仄仄仄仄○，仄仄平平平。","仄○仄平仄，仄仄平仄平。","仄仄仄仄仄，仄仄仄仄○。","仄平仄仄仄，○仄仄平平。","仄仄仄平○，仄仄平平平。","平平仄○仄，平仄平平平。","平○仄平平，平仄仄仄平。","仄仄平仄仄，○仄平平平。","平仄仄仄仄，仄仄仄仄仄。","仄平仄仄仄，平仄平○平。"],"paragraphs":["学道淹四纪，微疴一点无。","今年岁八十，有疾纒吾躯。","初因水道涩，药寒变河鱼。","食饮便退缩，脾土成中虚。","言语气自短，坐起人须扶。","四肢时厥冷，甘心委冥途。","医者纷纷来，其说庸且疏。","万方觅灵丹，千载忆神卢。","紫岩老刘君，深通黄帝书。","易学自该贯，医术乃绪余。","一诊洞腑脏，再诊知荣枯。","谓当十期寿，小恙安足虞。","药石未数进，疾证半已除。","乃知所造妙，当与古人俱。","自足著方论，欲以开迷徒。","新书若行世，功倍南阳朱。","吾闻活人多，天报定不渝。","施此安乐法，胜造千浮屠。","阴德在一念，岂止治狱欤。","况君有令子，归矣高其闾。"],"title":"病起赠刘元圭"}
