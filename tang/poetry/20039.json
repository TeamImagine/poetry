{"author":"姚合","id":20039,"strains":["仄仄平仄平，仄平仄平平。","平仄平平仄，仄平平平平。","平仄仄仄仄，仄仄平平平。","平平仄平○，仄仄○○平。","○仄平○仄，仄仄仄平平。","仄仄仄仄仄，仄平仄仄平。","仄平仄仄平，仄仄仄仄平。","仄仄○仄仄，仄仄仄平○。"],"paragraphs":["旧客常乐坊，井泉浊而咸。","新屋新昌里，井泉清而甘。","僮仆惯苦饮，食美翻憎嫌。","朝朝忍饥行，戚戚如难堪。","中下无正性，所习便淫耽。","一染不可变，甚于茜与蓝。","近贫日益廉，近富日益贪。","以此当自警，慎勿信邪谗。"],"title":"新昌里"}
