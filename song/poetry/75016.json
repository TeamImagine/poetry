{"author":"赵蕃","id":75016,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["道上梅花无数株，似能相与慰穷途。","色严不畏晨霜劲，馥賸宁须爱日敷。","落落卒无词客赋，纷纷只了酒家沽。","虽然根本故亡恙，犹愈松明日夜刳。"],"title":"题湘乡道中梅花"}
