{"author":"王平子","id":171254,"strains":["平仄仄仄○平平，仄平○平仄平平。","平平仄仄平仄仄，平平仄仄平平平。","仄平平仄平平仄，平仄仄○平仄仄。","○平仄○平平平，平仄平平平仄仄。","平平仄仄平平平，平平仄仄平平平。","仄平仄仄平仄仄，平仄仄仄平平○。","仄平平仄平仄仄，仄平仄平仄平仄。","仄平○○仄仄平，仄仄仄平平仄仄。","仄平仄平平仄平，仄平仄仄平仄平。","仄○平○仄仄仄，仄仄平○仄仄平。"],"paragraphs":["烽火一息三千年，汉家将军画凌烟。","胡儿不识征战事，龙沙万里今桑田。","丽谯声里梅花角，云暗雪深风色恶。","长嘶一骑骢蝉联，狼帽毡裘寒矍铄。","韝鹰走犬登平冈，狂狐剔眼魂飞扬。","贯雕落雁真戏剧，高鸟略尽良弓藏。","凤鸣居士双眼碧，少年读书勇无敌。","但知横行翰墨场，岂料一禽终不获。","向来百非今已无，笔端有口聊自娱。","故将胸中磊落事，写作人间雪猎图。"],"title":"题雪猎图"}
