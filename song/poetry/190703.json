{"author":"韦骧","id":190703,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["舳舻幸会舣江干，再别情悰岂易安。","坐邑三年师恺悌，归程累日奉盘桓。","金山寺外波涛晓，鐡瓮城头草木寒。","欲上孤舟又南望，何时重戴触邪冠。"],"title":"京口别叔康"}
