{"author":"刘宰","id":92950,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["秦淮契阔几经春，钓月临风入梦频。","万灶无哗新号令，一樽相属旧殷勤。","绿波南浦予回棹，落日孤城子问津。","聚散云萍浑若此，临分一笑大江滨。"],"title":"送赵子野归"}
