{"author":"楼钥","id":67456,"strains":["仄平平仄仄平平，仄仄平平仄仄平。","平仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["一冬祇见晓霜寒，未得飞霙万里看。","多谢黄堂赠圭璧，欲从乳窦倚栏干。","檐高安有冰成柱，坐久空余水在盘。","岁晚愿呈三白瑞，要观积玉满林端。"],"title":"谢太守送雪次韵"}
