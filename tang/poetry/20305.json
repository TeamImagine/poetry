{"author":"窦洵直","id":20305,"strains":["仄仄平平仄，平平仄仄平。","○平○仄仄，平仄仄○平。","平仄平平仄，平平仄仄○。","○平平仄仄，仄仄仄平平。","仄仄平○仄，平平○仄平。","平平仄平仄，○仄仄平平。"],"paragraphs":["晚树春归后，花飞鸟下初。","参差分羽翼，零落满空虚。","风外清香转，林边艳影疏。","轻盈疑雪舞，髣髴似霞舒。","万片情难极，迁乔思有余。","微臣一何幸，吟赏对寒居。"],"title":"鸟散余花落"}
