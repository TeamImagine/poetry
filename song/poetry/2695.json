{"author":"宋庠","id":2695,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["我来秋色逼霞曛，更作凭阑远望人。","山口远衔遥白渡，水头斜略小平津。","年华有恨惊心去，世事无端刺眼新。","深愧具茨芝术在，挂冠终拟狎尧民。"],"title":"晚坐观风亭三首  其三"}
