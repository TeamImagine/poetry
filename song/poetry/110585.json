{"author":"刘克庄","id":110585,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["小儿胆大说文章，萤火难争两曜光。","侍讲先生今寂寂，龙图老子尚堂堂。","邻无羊仲并求仲，家有元方与季方。","想见瘦梅疏竹下，深衣如雪鬓须苍。"],"title":"与北山陈龙图"}
