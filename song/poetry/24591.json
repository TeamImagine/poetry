{"author":"宋祁","id":24591,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["子虚诵入汉皇帷，给笔当年掞藻奇。","赐罢春袍兼彩服，对余昆玉照林枝。","即时酒所歌骊阕，几日江南瑞雉随。","建业清溪无尽曲，为赓妍唱绕遗词。"],"title":"送梅挚廷评宰上元"}
