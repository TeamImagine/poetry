{"author":"陆游","id":38794,"strains":["平平仄仄平，仄仄仄仄平。","仄仄平平平，仄仄仄仄平。","○仄仄仄仄，仄平仄仄平。","平平仄平平，仄仄仄仄平。","仄仄仄仄仄，平平平仄平。","平○平仄平，仄仄仄仄○。"],"paragraphs":["双松五丈高，万竹一尺围。","上有林蝉鸣，下有磵鸟飞。","正午不见日，我来每忘归。","清诗忽陈前，永与世俗违。","直北有异境，烟汀连钓矶。","何当霜雪时，散发槲叶衣。"],"title":"避暑松竹间"}
