{"author":"释德洪","id":229224,"strains":["仄仄平○，○仄仄仄。","平仄○仄，仄平○仄。","平仄平仄，仄○平仄。","平仄仄仄，仄仄仄仄。","仄仄仄平，○仄○仄。","平仄平仄，仄平平仄。","仄○仄平，平仄仄仄。","仄平○仄，平平仄仄。","平平平平，仄平仄仄。","仄仄平仄，仄○仄仄。","仄仄平平，平仄仄○。","仄仄仄○，仄仄仄仄。"],"paragraphs":["那落迦中，论劫受苦。","焚铁其地，汁铜其柱。","鱼鲙而脔，爪分而锯。","于一日夕，有万痛楚。","我避世纷，重闭其户。","而此知识，勃然而怒。","吏收付官，于此土住。","自寻其罪，焦芽石女。","然非天人，所能见与。","自业成熟，现行会遇。","受尽还无，无可措虑。","我作是观，上契佛祖。"],"title":"八月十六入南昌右狱作对治偈"}
