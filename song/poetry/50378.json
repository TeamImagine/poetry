{"author":"周必大","id":50378,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["二顷良田数亩居，笔耕学殖世名儒。","兰闱初喜携儿去，蒿里旋悲与妇俱。","四季浇花非实相，百年种德是宏模。","素车会葬空闾巷，试问他人得尔无。"],"title":"萧端伟挽词"}
