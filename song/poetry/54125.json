{"author":"项安世","id":54125,"strains":["仄仄平平○，○平仄平平。","平平仄平仄，仄仄仄平○。","平仄平平仄，○平仄仄平。","仄平平仄仄，仄○仄平平。","仄仄平平仄，○平仄仄平。","仄平平仄仄，○○仄平平。","仄仄平○仄，平平仄仄平。","平平仄平仄，仄仄仄平平。"],"paragraphs":["旧日潘怀县，长怜簿官卑。","清秋一摇落，绿鬓两衰迟。","今代诸孙在，遗风百世知。","四声哦激烈，九折诉嵚{山/欹}。","锻炼心成癖，磨礲句少疵。","欲赓彭泽事，重和大苏诗。","得也聊三士，安之岂二宜。","殷勤倩蛮素，唱我反骚辞。"],"title":"次韵答潘监税勉其小忍"}
