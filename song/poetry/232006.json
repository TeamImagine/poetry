{"author":"李彭","id":232006,"strains":["仄仄仄○平，平平仄平仄。","平平仄平仄，仄仄○平仄。","○○○仄平，平平平仄仄。","○平○○平，平平平仄仄。","平平仄仄仄，平仄仄仄仄。","仄仄仄仄平，平平仄仄仄。","○仄仄平平，平○仄平仄。","平平仄平○，仄仄仄平仄。","平平平仄○，仄仄平仄仄。","平仄仄仄平，仄仄平平仄。"],"paragraphs":["井锉澹疏烟，幽忧废寒暑。","孤云起幽屿，泽物犹能雨。","殷殷空里雷，何曾濡厚土。","燕鸿且长饥，谁能投枉渚。","知心不识面，公子实楚楚。","五叶活国谋，摩挲噤不吐。","胜日觅羊何，幽期得支许。","才高赋雌蜺，识远辩鼮鼠。","兰荪无异县，臭味同此举。","开岁欲问津，梦逐寒江橹。"],"title":"次韵吕居仁见寄"}
