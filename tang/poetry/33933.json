{"author":"徐夤","id":33933,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尘埃归去五湖东，还是衡门一亩宫。","旧业旋从征赋失，故人多逐乱离空。","因悲尽室如悬罄，却拟携家学转蓬。","见说武王天上梦，无情曾与傅岩通。"],"title":"东归题屋壁"}
