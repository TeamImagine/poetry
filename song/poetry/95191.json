{"author":"释道冲","id":95191,"strains":["仄仄平平仄仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["野径斜连石涧傍，草根昵昵语寒螀。","郊原经雨多秋意，庭院无人自夕阳。","风卷暮云归碧嶂，叶随野水入寒塘。","数家篱落枫林外，枳壳垂青菊绽黄。"],"title":"淳祐辛酉立秋后一日游鼓山"}
