{"author":"吴芾","id":18171,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["六花一夜降中天，飞绕吾庐顿满前。","幻出仙家新窟宅，疑非尘世旧山川。","但惊岩上青松老，不见天边白雁连。","赖有瓮头新酿熟，何妨沉醉度残年。"],"title":"和津喜雪二首  其一"}
