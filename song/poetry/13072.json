{"author":"狄遵度","id":13072,"strains":["平平仄仄平平平，平平仄仄○平平。","仄仄仄仄平仄仄，仄仄平仄仄平平。","平平平仄仄仄仄，○仄平仄平○平。","平平仄仄平仄仄，仄仄仄平○仄平。"],"paragraphs":["佳城郁郁颓寒烟，孤雏乳兔号荒阡。","夜卧北斗寒挂枕，木落霜拱雁连天。","浮云西去伴落日，行客东尽随长川。","乾坤未死吾尚在，肯与蟪蛄论大年。"],"title":"佳城篇"}
