{"author":"方回","id":148798,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["桑畴麦陇颂声欢，竞说琴书政事宽。","方寸惟知存岂弟，丝毫不肯作艰难。","爱民何啻如儿子，行路休教避长官。","来往星源凡几岭，从今都作坦途看。"],"title":"题金明府平易堂"}
