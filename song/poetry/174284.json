{"author":"刘敞","id":174284,"strains":["仄平仄仄仄，仄仄仄平仄。","仄仄平仄平，仄平平仄仄。","仄仄平平平，平仄仄仄仄。","仄平平平平，仄仄仄仄仄。","仄平仄仄仄，仄仄平仄仄。","仄平仄○仄，仄仄平仄仄。","仄仄○平仄，平平仄仄○。","仄平仄○仄，○仄平平仄。","仄平仄平仄，○仄仄平仄。","平平○仄仄，○仄仄○仄。"],"paragraphs":["出城得自便，下马事幽讨。","旷野荒不耕，蒺藜牛满道。","往往逢饥人，群辈掘野草。","不惟黄头儿，亦有白髪老。","问之指积水，此去殊浩浩。","室庐久漂荡，树木多立槁。","食此且賖死，尧年亦久涝。","不能去坟墓，更欲依蒲藻。","昨来计莲芡，颇不减粳稻。","明年当大种，妻子或相保。"],"title":"出城"}
