{"author":"胡仲弓","id":136441,"strains":["仄仄平平仄仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["晚趁归舟醉复醒，一湖烟水淡冥冥。","自怜吟鬓新添白，强学游人去踏青。","足迹未经龙井寺，梦魂常绕冷泉亭。","何时携手同登览，花满乌纱酒满缾。"],"title":"泛湖晚归式之有诗见寄因次其韵"}
