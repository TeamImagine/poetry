{"name":"宣宗皇帝","id":9,"desc":"帝讳忱，宪宗第十三子，初名怡，封光王。会昌六年，立为皇太叔，恭俭好善，虚襟听纳，大中之政，有贞观风。每曲宴，与学士倡和，公卿出镇，多赋诗饯行。重科第，留心贡举。常微行，采舆论，察知选士之得失。其对朝臣，必问及第与所试诗赋题，主司姓氏，茍有科名对者，必大喜。或佳人物偶不中第，必叹息移时。常于内自题乡贡进士李道龙云。在位十三年，谥曰献文，诗六首。"}
