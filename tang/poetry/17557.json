{"author":"白居易","id":17557,"strains":["仄仄仄平仄，平仄平平平。","平平仄平○，平仄仄平平。","仄仄平平仄，○平仄仄平。","平平仄仄仄，平○平平平。","平仄平平仄，仄平平仄○。","平平仄平仄，平仄○平平。","○仄仄平仄，平平○仄平。"],"paragraphs":["十载与君别，常感新蝉鸣。","今年共君听，同在洛阳城。","噪处知林静，闻时觉景清。","凉风忽袅袅，秋思先秋生。","残槿花边立，老槐阴下行。","虽无索居恨，还动长年情。","且喜未聋耳，年年闻此声。"],"title":"开成二年夏闻新蝉赠梦得"}
