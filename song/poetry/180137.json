{"author":"王安石","id":180137,"strains":["平仄仄仄仄，仄平平仄平。","平平仄○仄，仄仄仄仄平。","○仄仄平平，仄仄仄平平。","平平平仄○，平仄仄○平。","仄平平平仄，仄仄仄仄平。","○○仄仄仄，仄仄平仄平。","平仄仄○平，仄平平仄平。","平平仄仄仄，仄仄仄平平。"],"paragraphs":["珠玉不自贵，故为人所怜。","贤愚亦如此，好恶有自然。","闻子欲东南，使我抱幽悁。","炎风沙土中，甘与子留连。","大梁非无客，跪起废食眠。","相看独不厌，以此知子贤。","衰气已难强，壮心方少年。","才高岂易得，勗子在雕镌。"],"title":"送谢师宰赴任楚州  其一"}
