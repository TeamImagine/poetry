{"author":"汪炎昶","id":167529,"strains":["仄仄平平平仄平，仄仄○仄平平平。","仄○仄仄平仄仄，平仄仄仄平平平。","平平平平仄仄仄，仄仄平仄平○平。","平平仄仄仄平仄，平仄仄○平平○。"],"paragraphs":["木末孤蝉鸣不休，客子正倦还登楼。","断虹阁尽芳草雨，孤雁点破南云秋。","城头笳声撼落叶，渡口霞影摇轻舟。","浮生扰扰事无限，搔首坐看斜阳收。"],"title":"登楼"}
