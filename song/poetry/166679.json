{"author":"陈纪","id":166679,"strains":["平仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["梅子黄时雨又晴，春衫未脱暑犹轻。","天横远岫半眉绿，云漏斜阳一眼明。","野树晚风清蝶梦，曲池芳草乱蛙声。","浮生嚣寂何穷已，搔首蓬窗感慨生。"],"title":"初夏"}
