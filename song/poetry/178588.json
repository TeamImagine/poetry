{"author":"鲜于侁","id":178588,"strains":["○平平平平，仄平平仄仄。","仄○仄平平○，仄平○平仄仄。","仄仄平平平平平仄平，平平仄仄平平平仄平。","仄仄仄平平平平仄平，仄仄平平平仄○仄平。","平平平平仄平平仄，平平仄平仄平仄仄。","平平平仄平，仄平仄平平平。","仄仄平平平仄，仄仄平平仄仄。","平平仄平○平平仄仄仄平仄仄。","平仄平平仄仄平平平平平平仄仄，仄仄仄仄平平平平仄仄仄平平仄仄。","平平仄平仄仄平平平仄平平仄仄仄，仄○平平仄平平平仄仄平○平仄仄。","仄仄仄平仄平平平仄平平平仄。","仄平平仄平，平仄平仄平。","平平仄平仄仄，平平平平仄仄。"],"paragraphs":["噫嗟兮文公，岿然兮秘宇。","怅王室兮多难，独勤劳兮左右。","四国流言兮冲人不知，东征问罪兮慆慆不归。","大电以风兮天威震惊，弁启金縢兮衮衣有光。","公之心兮大成文武，公之子兮建侯启土。","山川兮附庸，奄凫绎兮龟蒙。","万子孙兮承祀，亿兆人兮仰止。","惟天子之叹嗟兮不复见于寤寐。","何莽新之假摄兮文奸言而欺一世，造作诡故而戕刘兮亦亟殄宗而绝嗣。","公之圣而德协天兮何妄人之辄自拟，俾其颠而不终兮天实表公衷而警后。","肃进拜于庙堂兮宜奉时之牲酒。","鼓钟兮在宫，琴瑟兮在堂。","神之格兮乐享，民欣欣兮不忘。"],"title":"九诵 周公"}
