{"author":"李颀","id":54027,"strains":["平平平仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄仄平仄仄平平。"],"paragraphs":["花宫仙梵远微微，月隐高城钟漏稀。","夜动霜林惊落叶，晓闻天籁发清机。","萧条已入寒空静，飒沓仍随秋雨飞。","始觉浮生无住着，顿令心地欲皈依。"],"title":"宿莹公禅房闻梵"}
