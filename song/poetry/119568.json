{"author":"林希逸","id":119568,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["诗工如沈笔如任，到手篇篇玉应金。","月好岂无搔首梦，日长谁伴撚髭吟。","如今具眼师能几，何处还睛佛可寻。","来往莫嫌贫问讯，也胜空谷听跫音。"],"title":"后村再和堂字二首且云欲谢遣孤月一意祈天用韵为谢  其二"}
