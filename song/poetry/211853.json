{"author":"米芾","id":211853,"strains":["平平仄仄○平仄，仄仄平平○仄仄。","平平仄仄仄平平，平仄○平仄平仄。","平平○仄○○平，仄平平仄仄○平。","平平平平仄平仄，平仄平平仄仄平。"],"paragraphs":["蘋风忽起吹舟悍，雨打图书藏裹乱。","阊门咫尺不安流，何况盟津与江汉。","非无轻檝并长槹，逆风流水适相遭。","须臾风回水流顺，星宿浮槎问月高。"],"title":"阊门舟中戏作呈伯原志东  其一"}
