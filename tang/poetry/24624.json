{"author":"姚鹄","id":24624,"strains":["仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["再刖未甘何处说，但垂双泪出咸秦。","风尘匹马来千里，蓬梗全家望一身。","旧隐每怀空竟夕，愁眉不展几经春。","今朝傥降非常顾，倒屐宁惟有古人。"],"title":"随州献李侍御二首 二"}
