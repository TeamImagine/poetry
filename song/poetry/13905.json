{"author":"宋祁","id":13905,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["恳乞江南太守麾，过家为有故山期。","使轩密雨千驺拥，琐闼斜阳一拜辞。","枕底潮鸡参驿鼓，船头沙鸨避牙旗。","此行正及吴羹美，雉尾莼香欲变丝。"],"title":"送俞给事知宣州"}
