{"author":"于石","id":163712,"strains":["仄平仄仄平平平，平平平仄平平平。","平平仄仄仄仄仄，○仄平○平仄平。","平平仄仄仄平仄，平仄仄平平仄仄。","平平平仄仄仄平，平仄仄仄平平平。","平平○仄仄平仄，平平○仄平平仄。","仄平平仄平平平，仄平仄仄平平平。","平平平平仄平仄，仄平平仄○平仄。","平平平平○仄平，仄仄平平平仄平。","仄○平仄仄平仄，仄仄○○仄○仄。","仄平仄仄平仄平，仄仄○平仄仄平。","平平仄仄○仄仄，仄○平平平仄仄。","平平仄仄仄仄仄，仄仄○仄○仄平。","平平平仄仄平仄，○仄○平平仄仄。","○平平平平仄平，仄平平仄平仄平。","仄仄○平平仄○，○仄平平仄平仄。"],"paragraphs":["汉皇锐意求神仙，神仙之效何茫然。","蓬莱弱水不可到，且立宫中承露盘。","饥餐玉屑不堪饱，谁谓有方能却老。","人生修短数在天，多欲未必能延年。","秋风吹老茂陵树，年年空滴金茎露。","建章宫阙随烟尘，块然屹立惟铜人。","宫官西来果何意，一朝辞汉将归魏。","吁嗟铜人如有知，口不能言惟泪垂。","自从曹氏盗神器，父子相传已三世。","汉宫故物无一存，汝独犹能感旧恩。","凄然照影临渭水，一折铜人扶不起。","宁为弃物委道傍，不忍漂泊离故乡。","迢迢东望洛城路，回首长安愁日暮。","长安繁华非昔时，洛阳寥落谁复悲。","汉魏兴亡何日了，长见铜人卧秋草。"],"title":"续金铜仙人辞汉歌"}
