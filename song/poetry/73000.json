{"author":"徐冲渊","id":73000,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老桂吹香古殿秋，琼钟敲处月当楼。","星坛露下斗光冷，天宇云空灏气浮。","羽客朝元锵玉佩，宝熏凝雾霭金虬。","步虚政在千岩上，咫尺高灵想下游。"],"title":"中秋夕设醮洞霄宫"}
