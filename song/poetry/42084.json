{"author":"陆游","id":42084,"strains":["平平平平仄仄平，仄平仄仄仄平平。","平平仄仄平平仄，仄仄平平仄仄○。","平仄○平平仄仄，仄平仄仄仄平平。","仄平仄仄○○仄，仄仄平平仄仄平。"],"paragraphs":["谁为闲愁拨不开，小园也复有池台。","清泉白石皆吾友，绿李黄梅尽手栽。","冲雨茭鸡时上下，近人栗鼠不惊猜。","自怜两屦犹轻捷，不待儿扶日日来。"],"title":"小园"}
