{"author":"李嘉祐","id":2210,"strains":["仄平仄仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["一官万里向千溪，水宿山行鱼浦西。","日晚长烟高岸近，天寒积雪远峰低。","芦花渚里鸿相叫，苦竹丛边猿暗啼。","闻道慈亲倚门待，到时兰叶正萋萋。"],"title":"送从弟永任饶州录事参军"}
