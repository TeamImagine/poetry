{"author":"陈著","id":139434,"strains":["仄仄平平平仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["避世归来星一周，小丹山下剡溪头。","风尘满眼醒如醉，宇宙关心笑亦愁。","书几日听诸子业，菜畦时共老妻游。","吟鞭倘践相过约，鸡黍犹能食仲由。"],"title":"吴竹修以诗寄次韵以复"}
