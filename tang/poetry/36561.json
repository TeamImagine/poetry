{"author":"沈彬","id":36561,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["暮潮声落草光沉，贾客来帆宿岸阴。","一笛月明何处酒，满城秋色几家砧。","时清曾恶桓温盛，山翠长牵谢傅心。","今日到来何物在，碧烟和雨锁寒林。"],"title":"金陵杂题二首 二"}
