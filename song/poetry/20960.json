{"author":"晁公溯","id":20960,"strains":["仄平仄平仄，平仄仄平平。","平仄仄仄○，仄仄平仄平。","仄仄平平平，仄平○○平。","平平仄平仄，仄○平○平。","○仄平平○，仄平平仄平。","仄仄仄平平，仄仄仄平平。","仄仄平平平，仄○平仄平。","仄平平平仄，仄仄仄平○。","平平仄平平，仄仄平平仄。","仄仄仄仄仄，仄仄平平平。"],"paragraphs":["蜀江自嶓冢，流恶及丘原。","宁止数斗泥，乃有千丈浑。","帝选高才郎，远来乘輶轩。","凄然在川上，会思澄其源。","重部今何如，想无风水昏。","激浊使之清，未觉禹功尊。","我戚闾丘生，短衣方服辕。","得为经途尉，可致薄夫敦。","何须读刑书，顾欲多平反。","但令吏不污，信是民无冤。"],"title":"寄宋嗣宗"}
