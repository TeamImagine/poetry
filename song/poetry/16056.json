{"author":"仲并","id":16056,"strains":["平仄仄仄仄，平平仄仄○。","平平平仄平，平仄仄仄○。","平仄仄仄仄，仄仄平仄○。","平仄平仄仄，平平仄○○。","仄平平仄平，平仄平平平。","平平仄平仄，平平仄平平。","仄平平仄仄，平仄平平平。","仄仄仄仄仄，仄仄平仄平。","仄仄仄○仄，平平仄平平。","仄仄仄仄仄，仄仄○仄平。","仄仄仄仄仄，仄平仄○平。","仄○仄平仄，平平仄○平。"],"paragraphs":["平野绿远近，晴山翠纵横。","西风今日凉，天意济此行。","居士十日病，快意身已轻。","逢寺聊少憩，山僧苦相迎。","岂为余事来，泉石锺吾情。","风生本何意，松篁得之清。","向来城市口，无此笙竽声。","坐久百念歇，一雨秋意生。","所恨二三子，无怀可同倾。","少日戒客气，四十犹未平。","一事一错误，百年几折肱。","不如谢公等，穷山掩柴扃。"],"title":"舟过仁王寺因口占一首"}
