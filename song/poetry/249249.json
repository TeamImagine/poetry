{"author":"曾几","id":249249,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["几净窗明丈室间，炷香危坐不开关。","如何密密深深地，忽有层层叠叠山。","珍重故人初入手，携持使我得怡颜。","从今石友常相对，世上交游费往还。"],"title":"程吉老抚干以英石见遗层叠可爱报之以此"}
