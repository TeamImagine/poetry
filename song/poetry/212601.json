{"author":"李复","id":212601,"strains":["仄平○平仄平仄，○仄仄平平○仄。","平平○平仄仄平，平○平仄○平仄。","平平仄○仄○仄，○仄仄平仄平仄。","平平仄仄仄仄平，○仄平平平仄仄。","平平仄○仄○仄，平仄○平○平仄。","平平仄仄仄平平，平○平平？平仄。"],"paragraphs":["去年闻君到漳浦，庭树鹊鸣帘燕舞。","今年闻君入战场，眉间黄气如蒸雾。","风霜往回太行道，空解寄声托飞鸟。","南城百里不着鞭，轻逐归云高缥缈。","知君苦吟尚如旧，他日相逢更惊瘦。","明年射策对明光，曾听人歌扊扅否。"],"title":"依韵戏答胡沙汲"}
