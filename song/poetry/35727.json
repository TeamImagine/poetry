{"author":"梅尧臣","id":35727,"strains":["平平仄仄仄，仄仄仄仄平。","○仄仄仄仄，平平仄仄平。","平仄仄○仄，平仄仄仄平。","仄仄仄仄仄，仄仄平平平。","平仄仄仄仄，仄仄平○平。","○平○平仄，仄仄○仄平。","仄平平仄仄，仄仄仄平○。","仄平仄仄平，○仄仄○平。","○仄平○仄，仄仄仄仄平。"],"paragraphs":["前时草草别，渺漫二十年。","从宦各所适，非为道路偏。","今始一相遇，言愧少壮前。","子有万里翮，尚不飞云烟。","而复走陇蜀，欲以条教宣。","将西过危栈，叶暗闻杜鹃。","未知为郡乐，预已抱愁煎。","再来与子辞，当去复留连。","且念前期远，岁月实易迁。"],"title":"令狐秘丞守彭州"}
