{"author":"林之奇","id":25249,"strains":["仄仄平仄平，平平仄○仄。","仄平平仄平，○仄平平仄。","仄平仄平平，平平仄平仄。","平仄仄○平，仄平仄平仄。","平仄仄平平，仄平○平仄。","仄仄仄○平，平平仄○仄。"],"paragraphs":["既雨天气佳，微云淡如扫。","欲寻烟际钟，骑马河边草。","紫椹饱黄鹂，人家夏蚕老。","田妇踏缫车，隔篱语音好。","嗟我一何愚，读书浪枯槁。","不及此中人，终年客长道。"],"title":"雨后出城马上作"}
