{"author":"叶梦得","id":235102,"strains":["仄仄平仄平，仄平仄平平。","○平仄平仄，仄仄平平平。","仄仄仄平仄，平平仄平平。","平平仄仄仄，仄仄平平平。","平仄仄仄平，仄平○平平。","仄仄仄平仄，平○仄○平。","平平平平平，平仄仄仄平。","仄仄仄平仄，仄平平仄平。","平平○仄仄，仄仄平○○。","平仄仄仄平，平平仄平平。","平○仄仄仄，仄仄仄平平。","平平仄平仄，仄○平平平。","仄仄仄仄平，仄○仄平平。","仄仄平仄仄，平平仄平平。","仄仄仄仄仄，平平仄平平。","仄平仄仄仄，平仄仄仄平。","仄仄仄平仄，平平仄平平。","仄仄仄仄仄，○平仄平平。","仄平仄仄仄，仄平仄平平。","平平仄平仄，○仄○仄○。"],"paragraphs":["泽国锺下流，有山独西南。","标奇借明眼，夙昔多穷探。","腹背眩金碧，锺鱼半精蓝。","支郎放鹤地，妙解无余谈。","高木气未炎，绿阴正青酣。","我懒倦登陟，兹行咤犹堪。","幽寻虽云初，佳处默已谙。","久欲谢尘滓，往同弥勒龛。","平生行九九，晚识前三三。","才也实可人，穷年玩烟岚。","胸中有定水，万境潜包含。","严霜扫赪紫，老干余楩柟。","啖蔗要自佳，食茶亦云甘。","坐断方丈室，天花雨毶毶。","笑我窘世网，何殊老眠蚕。","我今已解缚，真理密自耽。","但恐爱山意，多求尚成贪。","愿借待月岭，重开石头庵。","偃松久傲兀，碧琳故澄涵。","言寻觉城路，更欲从遍参。"],"title":"游南峰寺"}
