{"author":"郭仲荀","id":248493,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["蚤学诗书愧不成，慨然投笔就功名。","少年征逐临穷塞，晚岁优游寓赤城。","世路炎凉何足校，宦途宠辱固堪惊。","祠庭得请君恩重，退老江山佚性情。"],"title":"窃观太守内翰尚书佳什因以元韵述怀"}
