{"author":"黎廷瑞","id":165747,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["多年不访凤山春，清赏归时肯见分。","伏虎移来湖上石，瑞龙飞下海南云。","眼根磊落祛尘翳，鼻观清虚发妙闻。","坐对翛然谁与语，绿阴蝴蝶自成群。"],"title":"花时留郡归已初夏即事六首  其六"}
