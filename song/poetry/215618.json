{"author":"吴可","id":215618,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["远烦招隠费长吟，缓急方知故旧心。","怀土若为家直渎，避喧真欲客横林。","人材何敢追连璧，气类聊能拟断金。","卜筑要须孤绝处，落花流水恐相寻。"],"title":"谢友人约居横林"}
