{"author":"王存","id":184237,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["倦宦归来故国春，北楼千尺绝飞尘。","江山雄伟增人气，城壁萧条类此身。","眼底交游随物老，樽前歌舞逐时新。","十年旧事无人问，目送斜阳下广津。"],"title":"归京口"}
