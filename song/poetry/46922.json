{"author":"梅尧臣","id":46922,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["冕旒高拱元元上，左右无非唯唯臣。","独以至公持国法，岂将孤直犯龙鳞。","茱萸欲把人留楚，苜蓿方枯马入秦。","访古寻碑可销日，秋风原上足麒麟。"],"title":"闻永叔出守同州寄之"}
