{"author":"刘克庄","id":110339,"strains":["仄平仄○仄，？仄平仄平。","仄仄平仄仄，仄仄平平平。","○仄仄仄仄，仄仄平平平。","仄平平仄仄，仄仄平平平。","仄○仄仄仄，仄○仄平平。","仄○平平平，仄○平平平。","仄平仄平平，仄仄平仄平。","仄仄仄仄平，仄平仄平平。","仄平仄仄仄，平仄平仄平。","仄仄平仄○，仄平平仄○。","平平仄仄平，平平平仄平。","○仄平平仄，仄平平仄平。","仄仄仄仄仄，平仄平仄平。","仄○平仄平，仄仄平平○。"],"paragraphs":["一峰叠三洞，迺似弘景楼。","下洞初俯入，藓室寒飕飕。","中洞忽跃出，有迳通玄幽。","豁然崖谷判，万态谁𫔔锼。","或如植宝幢，或如缀珠旒。","或如鲲鲸飞，或如龙麟游。","石桥状天台，木栈疑蜀州。","稍憩大士岩，遂经羽人丘。","力穷至上洞，身载云气浮。","未毕山水缘，勉为尘世留。","平生避地心，兹焉宜菟裘。","长斧樵青壁，短蓑耘绿畴。","独恨汲路远，溪涧皆背流。","会当逢异人，卓锡成灵湫。"],"title":"辰山"}
