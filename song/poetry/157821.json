{"author":"韩维","id":157821,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["宫树烟开敞禁扉，儒冠罗立望天威。","霜清广殿鸣鞘肃，日上觚棱翠盖飞。","玉勒帊鞍龙在御，锦衣腰剑士成围。","暂来直舍支颐坐，却听箫韶辇路归。"],"title":"又和馆西迎驾"}
