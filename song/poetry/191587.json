{"author":"王安礼","id":191587,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["池塘脉脉春泉动，亭馆阴阴夏木凉。","砌叶乱风摇月色，檐枝留雪宿年芳。","四时气象谁长见，一夜追游我太忙。","从此与君携酒后，梦魂应不隔沧浪。"],"title":"题灵壁兰皋张氏园亭"}
