{"author":"李彭","id":232183,"strains":["仄平○平仄平○，仄仄○平平仄○。","平平仄仄仄仄仄，仄仄仄平平仄○。","平平平平仄仄仄，平平仄平仄平仄。","平平仄仄平仄○，平平仄仄平仄○。","仄平平平仄仄平，平平仄仄平平平。","平○仄仄仄仄仄，仄仄○仄○仄平。","仄○仄仄平仄平，平仄○○平仄平。","仄平平仄仄仄仄，仄仄仄仄平平○。","仄平平仄仄仄仄，仄○仄仄平平平。","平平平○仄仄仄，平仄仄平平仄仄。","○平仄仄平仄平，仄平平平平仄仄。","○平平○仄仄平，仄○仄平平仄仄。","平平仄仄仄仄○，仄仄平平平仄仄。"],"paragraphs":["北风驱云度危峤，日下苍茫烟霭横。","山灵唤客起杖屦，定自不凡为此行。","山南冥搜未得妙，山阴问津向猿鸟。","遥岑叠叠罗峻屏，溪流溅溅鸣楚调。","眼明全椒道士家，丹砂入颊暾朝霞。","谈间勃窣妙理窟，挽不听去犹欲遮。","缥思右辖千丈松，眉宇中藏嵇阮风。","放船云梦鬼作祟，磈磊仆卧洪涛中。","此翁身大不及胆，引帆复逐天边鸿。","渊宗堂中柱史裔，黄鹄作雏欺鹤唳。","衣裾不着京洛尘，潜心涪翁哦五字。","相逢俄顷复解携，韵胜遣人增想似。","僧窗梦短夜复长，句挟寒霜聊可寄。"],"title":"夜宿宝岩寄寇李二炼师兼怀王环中"}
