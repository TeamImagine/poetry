{"author":"沈中行","id":171631,"strains":["平平仄平○仄平，仄仄仄仄平平平。","平平仄仄平仄○，仄平平仄平平平。","○仄仄仄平平平，平仄平仄平平平。","仄平平仄平平○，仄仄仄○平○○。","仄仄仄仄平平平，平平仄仄仄仄平。","平平仄仄平平平，仄仄仄仄平平平。","仄仄仄仄○仄仄，平平○仄平平○。"],"paragraphs":["青山倚天分九峰，或踞虎豹蟠蛟龙。","奔霆白昼鞭玉虹，铁花冰激青蒙蒙。","中有浩劫元皇宫，仿佛昆阆双衡嵩。","洞门谁掣烟霞封，玉鼠石燕巢嵌空。","列炬仰见仙人踪，枰棋布子局未终。","冥怀欲唤洪崖翁，共翳紫凤骖飞鸿。","一笑弱水三万里，他年相见方壶中。"],"title":"游九锁"}
