{"author":"周紫芝","id":241184,"strains":["仄仄○仄平，平平仄平仄。","平仄仄仄平，平平仄仄仄。","○平仄平平，仄仄仄平仄。","仄仄平平平，平平仄平仄。","平平仄仄○，仄仄平仄仄。","仄平仄平平，平平仄平仄。","平仄平？平，平平仄○仄。","仄○仄仄平，仄仄平仄仄。","平仄○仄平，仄仄平仄仄。","平平平仄平，平仄平仄仄。"],"paragraphs":["积雨凝宿阴，寒冰结湖背。","鸥鹭不敢前，龟鱼各潜晦。","敲冰得湖心，鼓棹作澎湃。","万玉朝明堂，丁冬响环珮。","谁来贝阙中，小现银色界。","夕阳似知人，微温散珠琲。","为我开糢糊，遥山影空翠。","境胜不可名，语恶聊自悔。","安得王右丞，万象归彩绘。","遥怜西子寒，眉目增点缀。"],"title":"冬至前九日湖水尽冰后二日晚晴小舟循湖心而归冰已稍开书是日所见"}
