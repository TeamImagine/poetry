{"author":"刘子澄","id":118147,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["著雨胭脂沁玉肌，绝疑妃子醉眠时。","未邀佳客闲来赏，已怪游蜂早得知。","烧烛不妨循故事，卷纱何惜赋新诗。","羡君立就花前句，我欲赓吟思苦迟。"],"title":"厉漕饮别海棠下索诗  其二"}
