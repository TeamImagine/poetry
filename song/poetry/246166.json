{"author":"吕本中","id":246166,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["故人瓶锡各西东，吾道从来冀北空。","病去渐于文字懒，南来犹觉岁时公。","江回夜雨千岩黒，霜着高林万叶红。","政好还家君未肯，莫教惭愧北窗风。"],"title":"用寄璧上人韵寄范元实赵才仲及从叔知止兼率山伯同赋"}
