{"author":"陆文圭","id":166256,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["忆昔艰难共避兵，转于贵贱见交情。","长江一水分南北，异姓两家真弟兄。","回首忽惊人世换，伤心敢负岁寒盟。","空亭花月如春梦，惟有清溪一带横。"],"title":"蔡梅边挽诗二首  其二"}
