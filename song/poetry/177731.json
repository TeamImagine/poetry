{"author":"王禹偁","id":177731,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["科名长恐辱同年，许国丹诚皎日悬。","谬掌斯文虽未丧，欲行吾道即无权。","谢公留滞苍苔院，潘岳征行落叶天。","引重力轻深自愧，强酬诗什益凄然。"],"title":"和屯田杨郎中同年留别之什"}
