{"author":"陈杰","id":144684,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["江涛如此得离难，祸本萧墙两巨奸。","仲举能无推席起，茂弘正有角巾还。","救时岂料兔三窟，去国才知虎九关。","卖论取官方翕翕，吾诗未敢落人间。"],"title":"闻履斋丞相再论贬"}
