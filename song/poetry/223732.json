{"author":"吴则礼","id":223732,"strains":["○仄平平平仄平，仄平仄仄仄平平。","仄平仄仄仄仄仄，仄仄仄○平仄平。","仄平仄仄平仄仄，仄仄平仄○平平。","仄仄平○仄○仄，平平○仄平平平。"],"paragraphs":["禅版蒲团俱似谁，电光石火竟奚为。","傥能径作白鼻去，未信只教黄面知。","柁楼故略凫雁海，月魄端护兼葭池。","一语休论偶相契，粗言且拟寒山诗。"],"title":"次李汉臣韵汉臣有超然绝弃百事深入祖门之意而语与予合"}
