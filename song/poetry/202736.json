{"author":"释道潜","id":202736,"strains":["仄仄平仄平，平平仄平仄。","仄平仄平仄，仄仄平平仄。","平平仄仄仄，仄仄平平仄。","仄平仄平平，平○仄平仄。","平仄仄平平，○平仄平仄。","平平仄平仄，仄仄○仄仄。","仄仄仄平平，平平仄平仄。","○仄仄平平，平平仄平仄。"],"paragraphs":["白鹤峰后原，逶迤旷平陆。","道周问樵子，古实青牛谷。","披榛得径路，曳杖惊麋鹿。","鲍生古骚人，曾过炼师宿。","明月古坛边，题诗记修竹。","兹焉废耕陇，岁晏空菽粟。","薄日静衔山，惊湍泻哀玉。","回首睇吾庐，风幡隔林麓。"],"title":"庐山杂兴  其三"}
