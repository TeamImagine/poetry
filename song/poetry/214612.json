{"author":"晁补之","id":214612,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["玉泉飞落白霞峰，散入山田亩十钟。","邓子结庐真世外，陶公脱屣更谁逢。","鶑啼春竹风烟近，龙起秋堂雨雹从。","谁使山人空蕙帐，蓬莱金殿兴方浓。"],"title":"复用前韵寄题慎思豪塘居"}
