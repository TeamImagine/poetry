{"author":"范纯仁","id":184681,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄仄。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["秦地春光似洛阳，牡丹名擅百花场。","巧锺绝艳群芳后，高翦红云万叶彊。","露满金盘看国色，风回绮席识天香。","酒酣只欲盈簪戴，聊伴衰颜照玉觞。"],"title":"和韩侍中同赏牡丹"}
