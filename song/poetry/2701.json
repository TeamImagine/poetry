{"author":"宋庠","id":2701,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["卷帷收扇暮凉初，秋意盈襟小疾除。","池面宿烟荷盖老，阶唇漏日竹阴疏。","虚舟触物真无意，高枕论才似有余。","学道知非堪自哂，眼昏方读贝多书。"],"title":"府斋秋日"}
