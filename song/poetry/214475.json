{"author":"晁补之","id":214475,"strains":["平平平仄平平仄，平平仄仄平平仄。","平平平仄平仄平，仄仄仄平平仄仄。","仄仄○○仄仄平，仄仄仄平平仄仄。","平○平仄仄平平，仄仄平平仄平仄。","平平仄仄仄仄平，仄仄仄○平仄仄。","○平平仄仄○仄，○仄仄平平仄仄。","仄平仄仄平平平，○仄仄○平仄仄。","仄平平仄○仄平，仄平平仄平平仄。","仄○仄仄平平平，仄仄○平仄平仄。"],"paragraphs":["龙津之北双溪骛，逶迤势入龙津聚。","龙归何处牛斗闲，剑不可求江海古。","惨淡犹思八百年，变化岂无神物主。","何当旋柁入奫沦，傥可然犀照毛缕。","登楼那有北客同，把酒但看南雁度。","更邀桃叶远临水，正值荔枝红照户。","入梁一曳邹阳裾，思越屡吟庄舄句。","竹林觞咏当日情，岘山名姓它时慕。","一闻说尽青鞋游，令我乘风欲仙去。"],"title":"复用前韵再呈博士黄冕仲"}
