{"author":"彭汝砺","id":201723,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["江流缭绕转天涯，万幅风帆去若驰。","红日远山开殿阁，青天高木出旌旗。","蛟龙回泊鳍鳞动，燕雀飞翻羽翮迟。","身世百年长扰扰，扁舟多谢捕鱼儿。"],"title":"江流"}
