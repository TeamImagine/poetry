{"author":"孟郊","id":13028,"strains":["仄仄仄仄仄，平平平○平。","平平仄仄平，仄仄平仄平。","平仄平仄仄，仄○平仄平。","仄平平仄平，平仄仄仄平。","○仄仄平仄，平平平平○。","平平平仄平，平仄仄仄平。","平平仄仄仄，仄仄仄平平。","平仄平平仄，○○仄仄平。","○平仄仄仄，平仄平平平。","仄仄平仄平，平平仄平平。"],"paragraphs":["掌运职既大，摧邪名更雄。","鹏飞簸曲云，鹗怒生直风。","投彼霜雪令，翦除荆棘丛。","楚仓倾向西，吴米发自东。","帆影咽河口，车声聋关中。","尧知才策高，人喜道路通。","皆经内史力，继得酂侯功。","莱子真为少，相如未免穷。","衣花野菡萏，书叶山梧桐。","不是宗匠心，谁怜久栖蓬。"],"title":"赠转运陆中丞"}
