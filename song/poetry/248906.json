{"author":"曾几","id":248906,"strains":["平平仄平平，仄仄仄平仄。","○○仄平仄，○仄仄平仄。","仄平仄平平，仄仄仄平仄。","平平○仄仄，仄仄平仄仄。","平平仄平仄，仄仄仄平仄。","仄○○平平，仄仄仄仄仄。","平平平○仄，平仄仄仄仄。","平平平○仄，仄仄仄仄仄。","仄平平平平，平仄仄仄仄。","仄平○平仄，仄仄仄平仄。","平平仄平仄，仄仄仄平仄。","仄平○仄仄，仄仄仄○仄。","仄仄仄平平，平平仄平仄。"],"paragraphs":["江西草堂清，道价直寰宇。","中分死心坐，亲饮晦堂乳。","与人作阴凉，雨后散烦暑。","千林摇落后，郁郁松柏古。","厖头覆霜雪，碧眼照针缕。","贯穿禅家流，领略我辈语。","居山専论道，余事百不睹。","人言师疏慢，我但见媚妩。","去年潇湘来，丛席历几所。","踞堂号知识，说法若云雨。","阴求乃翁事，未见一人举。","请师长住世，此道要盟主。","杖拂有余闲，时时入州府。"],"title":"赠疏山清老"}
