{"author":"葛天民","id":84013,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["隔篱人语自喧嘲，紧闭苔扉不许敲。","谈麈带尘悬屋角，牵牛承露上林梢。","投闲得计心常足，拟古成编手自抄。","风雨欲来偏感处，蚁先移穴鹊移巢。"],"title":"平居遣兴"}
