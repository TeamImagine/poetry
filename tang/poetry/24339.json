{"author":"赵嘏","id":24339,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["满耳歌谣满眼山，宛陵城郭翠微间。","人情已觉春长在，溪户仍将水共闲。","晓色入楼红蔼蔼，夜声寻砌碧潺潺。","幽云高鸟俱无事，晚伴西风醉客还。"],"title":"宛陵寓居上沈大夫二首 一"}
