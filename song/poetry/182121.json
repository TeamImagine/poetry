{"author":"强至","id":182121,"strains":["平仄仄仄平，仄平仄平平。","仄平仄平仄，平仄仄仄平。","平仄仄○平，○平仄平平。","平仄仄仄平，仄仄仄仄平。","仄仄平平平，平平仄平平。","仄平仄仄平，平仄仄仄平。","仄仄○仄○，仄仄○平平。","平仄仄仄仄，平仄○平平。","平平平平平，？仄仄仄平。","仄○平平平，平仄平平平。","仄仄○仄○，平平仄平平。","平平仄仄平，平仄平仄平。"],"paragraphs":["清旦绝大河，拍堤滚黄沙。","巨舟忽摇簸，心悸眼亦花。","咨予岂轻生，将身试鱼虾。","忠信固所凭，此理惧或差。","定息神魂宁，归心眇天涯。","故乡念昔游，湖面贴碧纱。","醉舫穿芰荷，坦腹如眠家。","天水自照映，鸥鹭相交加。","虽无风波忧，龌龊未足夸。","岂如寻河源，安稳浮灵槎。","脱略遗近观，飘飘薄飞霞。","低头顾浊流，卑险吾汝嗟。"],"title":"乙巳十月七日过黄河中流遇巨浪偶作"}
