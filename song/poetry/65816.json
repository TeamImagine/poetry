{"author":"陈傅良","id":65816,"strains":["平平仄仄仄，仄○仄平平。","平平仄仄平，仄仄仄仄○。","平平仄平仄，仄仄仄仄○。","仄平仄平平，仄仄仄仄○。","仄平仄平仄，仄仄平仄平。","平仄平平○，仄仄仄仄○。","仄仄仄仄平，仄仄平仄平。","仄仄仄平仄，仄仄仄仄平。","仄平平仄平，仄平仄仄平。","仄仄仄仄仄，平仄仄仄○。","平平○仄平，○仄○仄平。","仄平仄平平，仄仄○○平。","仄仄平平平，仄仄仄仄平。","仄仄仄仄仄，仄仄平○仄。","仄仄仄平仄，平仄平平平。","平仄仄仄仄，仄仄仄仄平。","仄仄仄仄平，仄平仄平平。","仄平平平平，平仄仄仄平。","平平○平仄，平仄仄仄平。","仄平仄平平，仄仄仄仄平。","平○平仄仄，仄仄平仄平。","仄仄仄平仄，平平仄○仄。","仄平仄平仄，仄仄仄仄平。"],"paragraphs":["山阴不得见，见期在东阳。","东阳忽岁华，欲往又阻长。","贻书辄无报，有便复寄将。","以君懒于书，我岂望得当。","永怀十年别，动止曾莫详。","君貌今何如，孰与我老苍。","就使白发同，脚力谁弱强。","日饭米多少，饮酒可几觞。","尚能甘寝耶，比之昔对床。","嫂氏亦晚景，吾妇伯姊行。","为君过客频，膏沐当不常。","有儿若干人，已未胜冠裳。","但要能譍门，勿问鄙与臧。","一纸细说似，慰此遥相望。","末乃及田舍，何有还何亡。","丞郡禄已厚，岂不可小康。","忆昔夜梦君，托交少年场。","竦身而掀髯，眸子烱烱光。","依然论时事，悲壮泪以滂。","我方闭门嬉，谒至即暂忙。","婆娑松竹下，细数秋叶黄。","旧志益凋落，群书半遗忘。","请君勿他及，却使我意伤。"],"title":"怀同舍石天民编修"}
