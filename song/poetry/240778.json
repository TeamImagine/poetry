{"author":"周紫芝","id":240778,"strains":["平平仄仄平仄仄，平平仄平平仄仄。","平平平仄仄仄○，仄仄平平平仄仄。","仄仄仄平平仄平，仄仄平平仄平仄。","仄平平仄仄仄○，仄仄平平平仄仄。","○平平仄仄平平，仄平仄仄平仄仄。","平平平仄平仄平，平平仄平平○仄。","仄仄平平仄仄平，仄仄○平仄仄仄。","仄仄○○平仄○，平平仄仄仄仄仄。","仄平平仄○平平，○仄平平○○仄。"],"paragraphs":["幽人日晏方索米，朱门醉头扶未起。","人微何敢望一囷，鲋死知谁濡斗水。","粪火拨灰聊效颦，玉糁夸羮未须尔。","紫团包玉不洗泥，火候初匀香透纸。","从来真味贵天全，大羮不致名太始。","馋涎为止翁欲颠，饥肠不鸣儿更喜。","口腹为灾莫漫夸，五亩应须急料理。","但托长镵仍短镵，谁能畏首复畏尾。","未知春雨荷锄归，空羡吾家烧芋美。"],"title":"烧芋"}
