{"author":"王庭珪","id":237941,"strains":["平平平平仄平仄，仄仄平平仄平仄。","仄○仄仄仄○平，平仄平平仄○仄。","仄平平平仄平仄，仄○平平仄平仄。","平平仄仄仄平○，仄○平仄仄平仄。"],"paragraphs":["南昌高楼在何许，亦面西山望南浦。","壁间有客旧题诗，倾倒湖山入毫楮。","此公平生妙言语，突过前人落霞句。","帘开月出大江横，定胜滕阁卷山雨。"],"title":"题向巨源南昌楼诗后"}
