{"author":"苏过","id":229902,"strains":["仄仄仄平仄，仄平平仄平。","仄平仄○仄，仄平仄仄平。","平平仄平仄，平平平平平。","○平仄平平，仄平○仄平。","平平平仄仄，平平平仄平。","仄仄仄平仄，平平仄平平。","平平仄仄仄，仄仄平○平。","仄仄平平仄，○仄仄仄平。"],"paragraphs":["节物自催迫，意闲欢有余。","驾言二三子，往寻隐者居。","城隅有乔木，人言于公闾。","当时乞身归，买田将结庐。","悲哉丝竹地，今为狐兔墟。","野色映修竹，清溪数游鱼。","惊风下木叶，策策纷填渠。","俯仰成今昔，叹此卜筑初。"],"title":"次韵曲水泛舟四首  其一"}
