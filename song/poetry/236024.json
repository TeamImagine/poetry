{"author":"李光","id":236024,"strains":["平平平仄仄，平仄仄平平。","仄仄平平仄，平仄仄仄平。","平平平仄仄，仄仄仄平平。","平仄平平仄，平平仄仄平。"],"paragraphs":["衣冠双阙远，烟瘴百蛮深。","不记朝天路，难忘拱极心。","任从生死病，莫问去来今。","身似孤云远，闲飞不作霖。"],"title":"丙寅十月二十二日孟坚理旧箧见纯老送行诗有见及语因次其韵三首  其二"}
