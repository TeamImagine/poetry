{"author":"吕南公","id":208766,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十五年前胆气麤，拟将文字换金珠。","科场委顿成何事，耕稼辛勤落晚途。","累岁不曾言石磴，居山空道有茅庐。","今朝碧涧潺湲响，若不因公得听无。"],"title":"陪道先兄游麻源辄赋二小诗  其二"}
