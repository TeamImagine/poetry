{"author":"陈造","id":59365,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["竹里幽栖不掩关，解将应俗等居山。","风流彭泽羲黄上，诗力苏州季孟间。","官缚犹存紫公服，客来肯靳玉绦环。","雪儿小直珠千斛，可但疏帘见一斑。"],"title":"题潘德久竹居"}
