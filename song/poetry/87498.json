{"author":"韩淲","id":87498,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["君游城市却山林，与我秋晴一日行。","来坐村庵天欲暮，归从野寺月还明。","时寻小榼倾残酒，更觅寒花嗅落英。","此意相从信无几，绝怜风度各诗成。"],"title":"次韵子似同过九峰因游中团"}
