{"author":"李纲","id":244683,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["闽山行尽碧巉岩，稍见川原云木参。","万里瘴岚来海外，一溪烟水到江南。","故人邂逅端如梦，世事纷纭未易谈。","铸印墩头家渐近，秋风归骑亦骖驔。"],"title":"入江西境先寄诸季二首  其一"}
