{"author":"赵蕃","id":75126,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["一源何自发嵌空，漱月流风昼夜中。","故有松声杂清越，独无梅影照玲珑。","乡人但说观山寺，客子深怀太史公。","好事陈吴不易得，冒寒幞被肯来同。"],"title":"十二月初四夜同吴资深陈明叔宿观山"}
