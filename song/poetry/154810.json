{"author":"董嗣杲","id":154810,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["篱笆雨过晚阳红，碧衬秋空点染工。","河鼓星高锺异卉，铢衣烟靓袅西风。","香挼茜彩涂姜色，蔓引凉姿入豆丛。","为药尚犹分黑白，此花岂与易羊同。"],"title":"牵牛花"}
