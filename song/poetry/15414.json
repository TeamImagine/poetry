{"author":"刘子翚","id":15414,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["才应摛藻大明宫，戏咏岩花属意工。","酷爱清香凌鼻观，更欣佳句愈头风。","移来已觉池台胜，赏处何当杖屦同。","不解小山招隠意，岩幽归梦绕青丛。"],"title":"次韵蔡学士岩桂"}
