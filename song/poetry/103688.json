{"author":"魏了翁","id":103688,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["跨涧飞虹入洞门，石梯级级树森森。","两崖对立自宾主，一水长流无古今。","仙子吹笙招鹤舞，骚人得句伴猿吟。","个中便是蓬莱境，何必迢迢海上寻。"],"title":"题石洞"}
