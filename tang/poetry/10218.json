{"author":"韩愈","id":10218,"strains":["仄平平仄仄，平仄仄平平。","仄仄平平仄，平平仄仄平。","平○平仄仄，平仄仄平平。","仄○平平仄，平平仄仄平。","仄○仄仄仄，仄仄仄平平。","仄仄○平仄，平平仄仄平。","仄平平○○，仄仄仄平平。","仄仄平平仄，○平仄仄平。","平平○仄仄，仄仄仄平平。","仄仄平平仄，平平仄仄平。","仄○平○仄，平仄仄平平。","平仄平○仄，○平仄仄平。","○仄○仄仄，仄仄仄平平。","仄仄○平仄，平平仄仄平。","平平○仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","○○平平仄，平平仄仄平。","仄○平仄仄，平仄仄平○。","仄仄平○仄，○平仄仄平。","仄平平仄仄，仄仄仄平平。","○○平平仄，平平仄仄平。","平平平仄仄，平○仄平平。","仄平平仄仄，平平仄仄平。","平平平仄仄，平仄仄平平。","仄○平○仄，平○仄仄平。"],"paragraphs":["竹亭人不到，新笋满前轩。","乍出真堪赏，初多未觉烦。","成行齐婢仆，环立比儿孙。","验长常携尺，愁干屡侧盆。","对吟忘膳饮，偶坐变朝昏。","滞雨膏腴湿，骄阳气候温。","得时方张王，挟势欲腾骞。","见角牛羊没，看皮虎豹存。","攒生犹有隙，散布忽无垠。","讵可持筹算，谁能以理言。","纵横公占地，罗列暗连根。","狂剧时穿壁，横强几触藩。","深潜如避逐，远去若追奔。","始讶妨人路，还惊入药园。","萌芽防寖大，覆载莫偏恩。","已复侵危砌，非徒出短垣。","身宁虞瓦砾，计拟揜兰荪。","且叹高无数，庸知上几番。","短长终不校，先后竟谁论。","外恨苞藏密，中仍节目繁。","暂须回步履，要取助盘飧。","穰穰疑翻地，森森竞塞门。","戈矛头戢戢，蛇虺首掀掀。","妇懦咨料拣，儿痴谒尽髠。","侯生来慰我，诗句读惊魂。","属和才将竭，呻吟至日暾。"],"title":"和侯协律咏笋"}
