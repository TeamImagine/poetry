{"author":"李纲","id":244866,"strains":["平仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["千里沟塍派脉通，挽回乐岁赖髙穹。","风雷借助不劳力，粳稻有期成屡丰。","枕上醉魂清梦想，枝头嘉果湿犹红。","旅居又喜逢穰熟，地主端疑是郑公。"],"title":"七月六日通夕大雨阖境告足丰年之庆枕上用前韵再赋两篇呈全真诸公  其二"}
