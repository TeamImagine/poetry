{"author":"黄公度","id":21437,"strains":["仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平平仄平。"],"paragraphs":["竹杖棕鞋意自便，藓墙莎径色相鲜。","平畴涨麦云连海，绝壁蟠松盖倚天。","竟日虎岩延眺瞩，何时蟹井费攀缘。","归来幽独不成寝，山月侵廊钟韵圆。"],"title":"次韵余子侯游石泉"}
