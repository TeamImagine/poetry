{"author":"韦骧","id":191148,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["旰食忧民睿思焦，默怀时雪滞层霄。","十行新下寛囚诏，诸道交驰奉使轺。","缧绁稀疏至恩浃，旄倪欢感大钧调。","宣扬德泽惭绵弱，但采尧民撃壤谣。"],"title":"又和督决囚"}
