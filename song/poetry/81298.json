{"author":"张镃","id":81298,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["去程遥指石头城，秋与锺山老气清。","䌷绎蓬峦曾正字，参陪莲幕试论兵。","时平得计甘微禄，学古无心急近荣。","君岂江淮久游客，归来矍铄上承明。"],"title":"送郑刚中赴江东参议"}
