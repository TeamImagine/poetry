{"author":"王偁","id":77559,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["寂寞孤城野水滨，乱余犹见几家存。","女墙落日埋秋草，官树啼乌集暮云。","百战徒闻存国步，孤忠谁复吊英魂。","夜来遗庙荒庭月，长逐悲笳不忍闻。"],"title":"余襄公祠"}
