{"author":"李吕","id":30296,"strains":["仄仄平平仄，平平平仄平。","平平仄仄仄，仄仄仄平平。","仄仄仄平仄，仄平平仄平。","平平仄平仄，仄仄仄平平。"],"paragraphs":["八百年前窆，功曹身姓余。","元嘉两行字，败甓八分书。","富贵念犹在，子孙今已无。","痴人不修省，视此意何如。"],"title":"癸丑季春上洲颓岸出败冢冢中有砖云元嘉二十二年七月二十六日余功曹冢后世子孙长兴富贵宜赊因题数句"}
