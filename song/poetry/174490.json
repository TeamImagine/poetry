{"author":"刘敞","id":174490,"strains":["仄平仄平平，平平仄平平。","仄平○平平，平平仄平平。","仄仄仄平仄，仄平仄仄仄。","仄仄仄平仄，平平仄平平。","仄平仄平仄，仄仄平仄平。","仄仄平仄仄，平○仄平平。","平仄仄平仄，仄平仄○平。","平平仄仄仄，仄平仄平仄。"],"paragraphs":["岂无栋梁材，为君构明堂。","岂无调羹资，为君致烹鬺。","独使限荒鄙，委之道路旁。","岁晏吐奇秀，芬芬有余香。","疾风见松柏，众秽知蕙芳。","譬彼君子质，幽沈道逾彰。","安得假神术，徙根俪长杨。","辽哉计不果，我心不能忘。"],"title":"忆梅"}
