{"author":"吴筠","id":42264,"strains":["仄平仄平仄，仄仄平○平。","仄平平仄○，仄仄平仄平。","平仄平仄仄，平平○平平。","仄平仄○○，仄仄平○平。","平平平仄仄，仄仄平平平。","仄仄平仄仄，仄平平仄平。"],"paragraphs":["纵身太霞上，眇眇虚中浮。","八威先启行，五老同我游。","灵景何灼灼，祥风正寥寥。","啸歌振长空，逸响清且柔。","遨嬉无迹赏，顾眄皆真俦。","不疾而自速，万天俄已周。"],"title":"游仙二十四首 二十三"}
