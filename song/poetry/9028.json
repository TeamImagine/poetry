{"author":"张嵲","id":9028,"strains":["平平仄仄仄平平，仄仄平平仄仄平。","平仄平平仄仄仄，平平仄仄仄平平。","平平仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["荒山绝顶受春迟，几见冰花散陆离。","江国凝思唯把酒，云林注目又成诗。","修篁压路增幽意，初月临空耿素姿。","宁有扁舟可乘兴，柴门惆怅独移时。"],"title":"予寓居麻子山自入冬以后大小雪凡十余作传闻平地已有春意而兹山偪腊复雪寒威特甚"}
