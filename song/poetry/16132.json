{"author":"仲并","id":16132,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["维舟江口未栖鸦，急趁飞觞一笑哗。","旋喜使君倾皂盖，尽从醉客堕乌纱。","高城不记人分袂，短棹空随月到家。","尚欲趋陪连夜饮，东篱容有后开花。"],"title":"归自江阴寄蒋知郡汪签判"}
