{"author":"贯休","id":41229,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["喜继于悲锦水东，还乡仙骑却寻嵩。","再烧良玉尧云动，方报深恩绛帐空。","远道灵[輀]春欲尽，乱山羸马恨无穷。","他年必立吾君侧，好把书绅荅至公。"],"title":"春送赵文观送故合州座主神榇归洛"}
