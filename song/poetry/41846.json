{"author":"陆游","id":41846,"strains":["仄仄○仄平，仄○仄平平。","仄平仄仄平，仄平○仄○。","仄平○仄仄，○仄仄仄平。","平仄平○平，仄仄平平平。","仄仄仄平仄，仄仄平平仄。","平平仄○平，仄仄仄仄仄。","○平仄仄仄，仄仄仄仄仄。","○平仄仄仄，平仄仄仄仄。","仄平平平仄，平仄平○○。","平平仄平○，仄仄仄仄平。","平平仄仄平，平○仄仄仄。","平仄仄平平，平平仄○仄。"],"paragraphs":["御疾如治河，但当导之东。","下流既有归，自然行地中。","养生如艺木，培植要得宜。","常使无夭伤，自有干云时。","我少本多疾，屡亦频危殆。","皇天实相之，警告意有在。","中年弃嗜欲，晚岁节饮食。","中坚却外慕，魔盛有定力。","死生虽天命，人事常相参。","茫茫九衢中，百祸起一贪。","郊虚暑雨余，巾堕脚不袜。","高卧北窗凉，超然寄疏豁。"],"title":"暑中北窗昼卧有作"}
