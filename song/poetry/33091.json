{"author":"陆游","id":33091,"strains":["平平仄仄仄平平，仄仄平平仄仄平。","仄仄仄平仄仄仄，平平仄仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["高标已压万花群，尚恐娇春习气存。","月兔𢭏霜供换骨，湘娥鼓瑟为招魂。","孤城小驿初飞雪，断角残钟半掩门。","尽意端相终有恨，夜寒皴玉倩谁温。"],"title":"十二月初一日得梅一枝绝奇戏作长句今年于是四赋此花矣"}
