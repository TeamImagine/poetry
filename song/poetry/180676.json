{"author":"王安石","id":180676,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["飘然羁旅尚无涯，一望西南百叹嗟。","江拥涕洟流入海，风吹魂梦去还家。","平生积惨应销骨，今日殊乡又见花。","安得此身如草树，根株相守尽年华。"],"title":"寄友人"}
