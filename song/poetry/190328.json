{"author":"韦骧","id":190328,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。","仄仄仄仄平仄仄，平平仄仄仄平平。"],"paragraphs":["冻云卷尽月华清，寒气棱棱夜转生。","一卷古书齐万虑，满杯醇酎卧三更。","附炎鄙态悲时薄，养僻孤踪任俗评。","旷逸最便朝睡美，邻鸡不用再三鸣。"],"title":"初睡"}
