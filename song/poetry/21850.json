{"author":"员兴宗","id":21850,"strains":["仄仄平平平仄平，仄平仄仄平平平。","仄仄仄平平平平，平平仄仄仄仄平。","平平平平平仄平，平仄仄仄○仄平。","仄平仄仄仄仄平，仄平仄平仄○平。","○平仄仄平仄平，仄仄平仄平平平。","平平仄平仄平平，仄仄仄仄平仄平。","平平○仄平平平，仄平平平仄仄平。","仄仄平平平仄平，仄平○仄仄仄平。","仄平平仄平平平，仄仄平○平仄平。","平平仄○○仄平，平仄平仄平平平。","仄平平仄○平平，仄平仄仄平○平。","仄平○仄○平平，仄平平平仄平平，平平平仄平仄平。"],"paragraphs":["汴水奔流天子都，海涵百谷来群儒。","黑笠白袍纷盈衢，清才落笔各有徒。","人人怀矛戈戟殳，文阵未战磨以须。","我方整旅备不虞，坐惊絷微党援孤。","闻君烈烈真丈夫，外视宫室呈廉隅。","于时委身愿投壶，亦既见止心则愉。","联翩折趐同嗟吁，奈何西归不得俱。","地远天高成异区，尺书相问药困痡。","继之诗句非常模，字妙羲献堪仆奴。","幽怀感深长郁纡，鱼目安可酬骊珠。","古今穷达犹摴蒱，慎无致意荣且枯。","六经且务评精粗，一朝良媒聘闾娵，神房山馆魁众姝。"],"title":"酬新安仁孝主簿"}
