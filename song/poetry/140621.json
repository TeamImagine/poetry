{"author":"姚勉","id":140621,"strains":["仄仄平平仄仄平，仄平平仄仄平平。","平平平仄平平仄，平仄平平仄平平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["恋陟怀迁怕去官，近时君子退如难。","中书堂拂高风袖，神武门留太华冠。","此举直堪惊醉梦，斯人端是障狂澜。","先生真正平斋子，凛凛清标万古寒。"],"title":"送洪右司去官"}
