{"author":"曹唐","id":29432,"strains":["仄仄平平仄仄平，仄仄仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["自种双松费几钱，顿令院落似秋天。","能藏此地新晴雨，却惹空山旧烧烟。","枝压细风过枕上，影笼残月到窗前。","莫教取次成闲梦，使汝悠悠十八年。"],"title":"题子侄书院双松"}
