{"author":"钱时","id":98787,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["上有鹰鹯下网罗，千重云水万重波。","安之若命心无慊，知者其天尔奈何。","面面好山清净供，声声幽鸟太平歌。","凭谁寄语乔丞相，尽觉门中受用多。"],"title":"高斋晚步"}
