{"author":"戴表元","id":160976,"strains":["仄平仄仄平，平仄○仄平。","平仄○仄仄，仄平仄○○。","平仄仄仄仄，平平平仄○。","仄○仄平仄，仄仄仄仄平。","仄仄仄仄平，仄平平仄○。","平平仄平仄，仄仄仄平平。","仄仄平仄仄，平平仄平平。","○平仄仄仄，平仄仄平平。","○仄仄仄仄，平平仄平平。","平平仄仄仄，仄仄仄平平。","平仄仄仄○，仄平仄平平。","平平仄仄仄，○平平仄仄。"],"paragraphs":["旱风烁我肤，饥火煎我肠。","春夏犹自可，入秋始难当。","簪珥陡顿尽，衾裯纤细将。","夺从女奴手，并入米客囊。","但冀喘息延，敢忧生理妨。","山州古硗瘠，岁计仰苏杭。","发地流玉粒，浮天驾牙樯。","如何水后郡，翻籴浙东粮。","行路急促促，人情沸皇皇。","焦枯望一雨，禬祷愿千方。","云气亦偃蹇，魃妖转炎扬。","浮生想有属，沈忧聊暂忘。"],"title":"饥旱"}
