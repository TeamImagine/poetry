{"author":"董嗣杲","id":154713,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["彩槛雕阑倚地仙，南堂深架北堂先。","湖光十里饶春日，山色三堤合霁烟。","帘幕香传歌扇底，莺花影落酒旗边。","红尘不受斜阳压，暗逐东风入画船。"],"title":"湖山堂"}
