{"author":"杨万里","id":48485,"strains":["平平○仄仄仄仄，仄平○仄○○仄。","平平仄平○仄平，仄平○仄○○○。","仄平○平仄仄仄，仄平○○平仄仄。","平平○平平仄平，○仄仄平平仄平。","平平仄平平仄仄，○平仄○平平仄。","平平仄仄仄仄平，仄仄平平仄○仄。","仄○仄仄仄平平，○仄仄○○平平。","平平仄仄○仄仄，仄平○仄平平仄。"],"paragraphs":["都梁三日雪没屋，小船行水如行陆。","山阳一朝帆遇风，大船行水如行空。","昨来牵夫冻得泣，买芦燎衣芦自湿。","朝来牵夫皆上船，收缆脱巾篷底眠。","楼船忽然生两翼，横飞直过阳侯国。","千村一抹片子时，四岸人家眼中失。","似闻咫尺是杨州，更数宝应兼高邮。","青天万里当径度，不堪回首都梁路。"],"title":"雪小霁顺风过谢阳湖"}
