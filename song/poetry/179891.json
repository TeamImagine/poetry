{"author":"王安石","id":179891,"strains":["仄仄仄仄平，平平仄平平。","仄平仄仄仄，仄仄仄仄平。","仄平平仄平，仄仄仄仄平。","平平○平仄，仄仄仄仄平。","仄仄仄○平，仄仄仄仄平。","仄仄仄平仄，平仄平仄平。","仄仄仄仄仄，仄平平仄平。","平○平平仄，仄○仄仄平。","仄仄平平平，仄平仄平平。","仄仄仄平仄，平平仄○平。","仄仄仄仄仄，仄平平仄○。","平平仄平仄，平仄仄仄○。","平仄平仄仄，仄平仄仄平。","仄仄仄平平，仄平平仄平。"],"paragraphs":["走马白下门，投鞭谢公墩。","昔人不可见，故物尚或存。","问樵樵不知，问牧牧不言。","摩挲苍苔石，点检屐齿痕。","想此絓长樯，想此倚短辕。","想此玩云月，狼籍盘与樽。","井迳亦已没，漫然禾黍村。","摧藏羊昙骨，放浪李白魂。","亦已同山丘，缅怀莳兰荪。","小草戏陈迹，甘棠咏遗恩。","万事付鬼箓，耻荣何足论。","天机自开阖，人理孰畔援。","公色无惧喜，傥知祸福根。","涕泪对桓伊，暮年无乃昏。"],"title":"谢公墩"}
