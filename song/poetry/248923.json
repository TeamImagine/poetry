{"author":"曾几","id":248923,"strains":["仄平平仄平，仄仄平仄仄。","仄平○仄仄，仄仄仄平仄。","○平平仄仄，仄仄平仄仄。","○平仄平仄，仄仄仄○○。","仄仄平仄平，仄仄平仄仄。","平平仄仄仄，仄○仄平仄。","仄平仄平平，平仄仄平仄。","平平仄？仄，？仄仄平仄。","仄仄平○平，仄仄仄平○。","平平平平平，仄仄仄平○。","仄平仄平仄，○仄仄○仄。","仄平仄平平，平仄仄仄仄。","○平仄仄仄，仄仄仄仄仄。","平平仄仄平，平仄平仄仄。","仄平仄○平，平仄仄平仄。","仄平平○仄，仄仄平仄仄。"],"paragraphs":["自生民以来，未有夫子盛。","六经更百代，略不睹疵病。","瞿聃书角立，亦各谈性命。","空门甚宏放，果报骇观听。","是以虽至愚，读者无不敬。","周时柱下史，设教本清静。","至今五千言，谈若鼔钟磬。","虽为二郗谄，只作二何佞。","遂令黄冠徒，冷落度晨暝。","贤哉机云孙，道眼极超胜。","杀青贝多叶，收贮腹中竟。","慨然发琅函，窗白棐几净。","三家一以贯，不事颊舌竞。","吾皇汉孝文，恭已民自定。","愿君益沈涵，持以奉仁圣。","远师曹相国，下视刘子政。"],"title":"陆务观读道书名其斋曰玉笈"}
