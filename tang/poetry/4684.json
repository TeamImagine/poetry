{"author":"元结","id":4684,"strains":["仄仄仄平○，平平平仄平。","平仄仄平仄，平平平仄平。","仄仄仄仄平，仄平仄仄○。","仄平平仄仄，○仄平仄平。","平仄平平仄，仄平○○○。","平仄平仄仄，仄仄平平平。","仄平仄○平，仄仄平平平。"],"paragraphs":["自厌久荒浪，于时无所任。","耕钓以为事，来家樊水阴。","甚醉或漫歌，甚闲亦漫吟。","不知愚僻意，称得云客心。","云客方持斧，与人正相临。","符印随坐起，守位常森森。","纵能有相招，岂暇来山林。"],"title":"酬裴云客"}
