{"author":"张耒","id":217538,"strains":["仄平○平平，仄仄平仄仄。","仄平仄平仄，平仄○平仄。","仄平仄平仄，平仄仄平仄。","仄平仄仄平，仄仄仄仄仄。","仄仄仄仄平，仄平平仄仄。","平平仄平平，平平平仄仄。"],"paragraphs":["谓春正无情，乃发桃与李。","若真有知者，风恶折兰芷。","是非一无与，任物自生死。","德之固已愚，怨者亦岂理。","有圃畏不蕃，有田忧不美。","吾环堵萧然，于何生愠喜。"],"title":"春日杂书八首  其六"}
