{"author":"梅尧臣","id":35614,"strains":["平仄仄仄○仄平，平平仄仄仄仄平。","平平仄仄仄平仄，仄仄仄平平仄平。","仄平平○仄平仄，平○平仄仄平平。","仄平仄仄平仄仄，平仄仄○平仄平。","仄平○仄仄仄仄，仄？仄仄平仄平。","平平平仄仄平仄，仄仄仄平○仄平。","仄平仄仄仄平仄，仄平仄仄仄仄平。","仄仄仄平平仄仄，仄仄仄平平仄○。","平平仄仄仄○仄，仄仄仄平平仄平。","平平仄仄仄○仄，仄平平仄平平平。"],"paragraphs":["寒食二月三月交，红桃破颣柳染梢。","阴晴不定野云密，黕黕鼓声湖岸坳。","使君千骑出南圃，歌吹前导后鸣铙。","是时辄预车马末，倾市竞观民业抛。","竹亭临水美可爱，嗑咂草木皆吐苞。","游人春服靓妆出，笑踏俚歌相与嘲。","使君白发体尤健，自晨及暮奏酒肴。","尔辈少年翻易倦，倚席欠伸谁得教。","公虽不责以正礼，我意未容诚斗筲。","逡巡秉烛各分散，小人争路何呶呶。"],"title":"湖州寒食陪太守南园宴"}
