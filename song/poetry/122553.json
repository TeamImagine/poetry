{"author":"周弼","id":122553,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["袅袅朱栏倚细波，绿云相对閟嵯峨。","中天车驾曾擒虏，何日楼船定入河。","霁柳午阴随岸远，露桃春色过墙多。","黄旗适应东南运，已办箫铙几曲歌。"],"title":"天津桥"}
