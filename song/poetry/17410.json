{"author":"曾惇","id":17410,"strains":["仄仄平平平仄平，平平平仄仄平平。","仄平仄仄平平仄，仄仄仄平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["步屧溪南探野梅，冲寒仍与故人来。","竹边嫩蕊为谁好，雪后恶云今日开。","照夜剩呼修月户，惜花须筑避风台。","中郎华发殊堪酒，更挽稽山贺监回。"],"title":"江南野步简贺子忱蔡瞻明"}
