{"author":"陆游","id":33261,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["少年学剑白猿翁，曾破浮生十岁功。","玉具拄颐谁复许，蒯缑弹铗老犹穷。","床头忽觉蛟龙吼，天上方惊牛斗空。","此梦怪奇君记取，佩刀犹得世三公。"],"title":"甲午十一月十三夜梦右臂踊出一小剑长八九寸有光既觉犹微痛也"}
