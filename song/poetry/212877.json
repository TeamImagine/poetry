{"author":"李复","id":212877,"strains":["仄仄仄平仄仄仄，仄平○仄平仄仄，平仄？平平仄仄。","仄平平，仄平仄，○平平，仄仄仄，仄仄平平仄平仄。","仄平平平○仄仄，平平平平仄平仄。","平平仄平平平○，○○平平仄平平。","仄平○○○平平，平仄仄仄平○○。","仄平仄平仄○平，仄平仄平平平○。","仄平仄仄平平平，平平仄仄平平平。"],"paragraphs":["海日上天破苦雾，散香酾酒巫进舞，神在琵琶弦上语。","载鸾旗，伐鼍鼓，驱丰隆，笑玉女，小雨班班点飞土。","驾文螭兮张翠羽，兰为旌兮桂为斧。","神车出兮青山空，留应龙兮守山宫。","古烟苍苍封寒松，流水溅溅山重重。","促前导兮走轻雷，驻清驭兮云低回。","石坛漠漠风帏开，乡人奠拜神君来。"],"title":"乐章五曲  其二"}
