{"author":"黄庚","id":160559,"strains":["平仄仄平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["鞭影拖云入帝京，少年正好作功名。","不辞驿骑三千里，欲奋鹏抟九万程。","白玉楼中挥翰墨，黄金台上被恩荣。","何须折柳送行色，只写诗篇话别情。"],"title":"送任子敏司丞赴北"}
