{"author":"诸葛赓","id":243714,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["小筑危亭聚石淙，清溪环绕不通江。","栽成傲骨梅千树，呼出栖云鹤一双。","垂钓艇乘新涨水，摊书光借夕阳窗。","勋名事事皆堪避，只有诗情未肯降。"],"title":"归休亭  其一"}
