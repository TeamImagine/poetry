{"author":"刘敞","id":174777,"strains":["仄仄仄仄仄，仄仄仄仄○。","仄仄仄仄仄，仄平仄平平。","仄仄仄○平，仄平仄仄平。","平仄平平平，平○仄○平。","平平平仄○，？仄仄仄平。","仄仄仄○仄，仄平仄仄平。","平仄仄平仄，○平仄平平。","○仄仄仄仄，仄平○仄平。"],"paragraphs":["昔歳有壮气，耻事一室中。","独愿埽万里，指麾走群雄。","少壮意更衰，弃书学老农。","羁旅无田园，飘如野间蓬。","徘徊陈蔡间，呰窳见楚风。","托足不期广，所存一亩宫。","秋草日芜没，荷锄事儿童。","叹息念变化，古人颇固穷。"],"title":"除草二首  其一"}
