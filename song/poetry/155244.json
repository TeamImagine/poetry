{"author":"方逢振","id":155244,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["尹躬乐不在耕莘，乐在明明以及民。","贪看回头多应错，偶闻变色始知真。","圣贤气象心为大，天地根萌人是仁。","认著濂溪窗草意，自家胸次一般春。"],"title":"峡中和卜彦才韵"}
