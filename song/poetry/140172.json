{"author":"吴锡畴","id":140172,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寒食清明共一时，柔红开遍野棠梨。","繁禽声乐风光丽，弱柳阴浓日脚迟。","身外生涯何似酒，人间局面只如棋。","行春莫待花飞却，藉草开樽剩赋诗。"],"title":"春日从伯氏领子侄郊行"}
