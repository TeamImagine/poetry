{"author":"孙嵩","id":158069,"strains":["平平平仄仄平平，平仄平平仄仄仄。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["穷愁幽思或成时，畦迳荒芜失自治。","秋气居然寒宋玉，土风犹尔操锺仪。","安能跛鳖从天马，正拟长松引菟丝。","启以新篇新绳削，元和直至建安时。"],"title":"和谢虚谷  其二"}
