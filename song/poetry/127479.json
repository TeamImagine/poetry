{"author":"方岳","id":127479,"strains":["平仄平平仄仄平，仄平仄仄仄平平。","仄平平仄仄平仄，仄仄平平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["茅葺山堂竹打篱，尚余老鹤共襟期。","一生朝市几何日，五亩园林都是诗。","身后谁浇胸磊磊，命中不带印累累。","薄田有秫聊堪酿，尽足秋崖作受持。"],"title":"山中  其二"}
