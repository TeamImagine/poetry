{"author":"韦骧","id":191258,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄平，仄平平仄平平平。","仄平仄仄平平仄，平仄平平仄仄平。"],"paragraphs":["二日新年半月春，朝来小雨破轻尘。","依稀带雪梅枝老，仿佛笼金柳色匀。","投隙会并宜勉强，转头光景祇逡巡。","不应万点花飞后，方许伤多酒入唇。"],"title":"元正二日小宴呈席客"}
