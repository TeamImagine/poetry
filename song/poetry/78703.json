{"author":"陈藻","id":78703,"strains":["平平仄仄○仄平，平仄平平仄仄平。","平仄仄平平仄仄，仄仄仄仄平平○。","仄平○仄仄仄仄，仄仄平仄平平○。","平平仄仄仄平仄，平平平仄平仄○。","仄平平仄平仄仄，仄仄平平平仄平。","○平仄○平○仄，仄平仄仄仄○○。","仄平仄平○仄仄，平仄平仄仄平○。"],"paragraphs":["先生一去三十年，蘋藻聊修讳日虔。","雌剑忽寻雄剑逝，恰恰岁暮吾无钱。","乃知毫发有造化，此礼终与吾毋缘。","人生损益固常理，韩门仍被流俗牵。","凤毛辞采非不美，再拜焚香符水前。","驱邪院中诸将吏，或书或画纵横县。","网山有灵应大笑，安得师友尚流传。"],"title":"网山先生讳日寄绮伯"}
