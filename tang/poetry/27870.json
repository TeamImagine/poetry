{"author":"皮日休","id":27870,"strains":["仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["茧稀初上簇，醅尽未干床。","尽日留蚕母，移时祭麹王。","趁泉浇竹急，候雨种莲忙。","更葺园中景，应为顾辟疆。"],"title":"临顿为吴中偏胜之地陆鲁望居之不出郛郭旷若郊墅余每相访款然惜去因成五言十首奉题屋壁 三"}
