{"author":"刘辰翁","id":153421,"strains":["平仄平平仄，平平仄仄平。","仄平平仄仄，仄仄仄○平。","仄仄○平仄，？平仄仄平。","仄平平仄仄，平仄仄仄○。","平仄平平仄，平○仄仄平。","平平平仄仄，平仄仄平平。"],"paragraphs":["寒食娱清夜，飞红已满城。","日悬春又暮，月是雨中明。","汉苑传新烛，鄜州忆故京。","柳梢眉黯黮，花上泪纵横。","人立斜河澹，晨占上冢晴。","绵田烟泣露，天老岂无情。"],"title":"春景 寒食月明雨"}
