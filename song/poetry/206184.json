{"author":"黄庭坚","id":206184,"strains":["仄仄仄仄平，平平仄平仄。","仄仄仄仄○，○仄平平仄。","平仄仄仄○，○平仄平仄。","仄仄仄○○，仄平○仄仄。","仄仄仄仄平，仄仄仄○仄。","○平仄平平，仄仄仄平仄。"],"paragraphs":["翕翕一日炎，耽耽万年永。","四海仰首观，顷复归根静。","时雨泻玉除，潢流涨天井。","性不耐衣冠，入门疏造请。","煮餠卧北窗，保此已徼幸。","空余见贤心，忍渴望梅岭。"],"title":"次韵答晁无咎见赠"}
