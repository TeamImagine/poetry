{"author":"虞俦","id":61984,"strains":["仄平平仄仄平平，仄仄平平仄仄平。","平仄平平平平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["簿书丛里得抽身，岂是将迎不厌频。","何处鸡豚燕同社，有时鸥鹭喜相亲。","山头落日催归骑，陌上丰年见醉人。","更羡柴门无限好，今宵相对月华新。"],"title":"出郊迓倅车暮归二首  其一"}
