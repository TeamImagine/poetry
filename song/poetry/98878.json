{"author":"华岳","id":98878,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["翠微家在大江东，五月鞭馿入建中。","云烈火车天欲雨，汗淹香葛扇无风。","不求殿阁千间庇，却喜岩泉一线通。","为汲满盂清齿颊，与君行尽夕阳红。"],"title":"热"}
