{"author":"金靖","id":31433,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","○○平仄平○仄，仄仄平平仄仄平。","仄仄仄平平仄仄，仄平○仄仄平平。","仄仄平平仄仄平，○平平仄仄平平。","平平仄仄平平仄，平仄平平○仄平。"],"paragraphs":["护田绿水转山樊，滴翠群峰列巨杉。","洞外僧蓝侵斗汉，涧边人迹隔仙凡。","深深云谷春长在，寂寂松扉夜不缄。","此处得名爰自我，要须题作吕公岩。","不用湔厅向水边，乘风宜坐此岩巅。","山阴乐事真何似，觞咏终能胜管弦。"],"title":"题吕公岩"}
