{"author":"曹彦约","id":84631,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["已废诗坛罢酒兵，更无余力敌分阴。","两章句好惊霏屑，千里神交信断金。","如弈棋然随手著，效颦眉亦撚须吟。","不图病客甘投老，敢与诗人作赏音。"],"title":"次韵长沙郑监庙公选  其二"}
