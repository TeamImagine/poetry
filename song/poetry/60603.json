{"author":"许及之","id":60603,"strains":["仄平仄○仄，平仄平平平。","平平○仄仄，平仄○仄平。","仄平平仄仄，平平仄平平。","平平仄仄仄，平仄仄仄平。","仄平仄仄仄，仄仄仄○平。","平平仄仄○，平仄平仄平。","仄仄平平仄，平仄平仄平。","仄平仄仄平，平平仄平○。","仄平○仄仄，仄仄平平平。","仄平仄平仄，仄仄仄平平。","仄仄平平仄，平平仄平○。","平平仄仄仄，仄平○平平。","平平平仄平，仄仄平仄平。","平仄仄平仄，平仄平仄平。"],"paragraphs":["度江见三白，飞雪为谁妍。","因山行毕役，忧国且愿年。","眷言灵驾发，绵延属车骈。","阳侯既效职，滕六敢自贤。","阁阴不忍下，竣事即堕前。","山林亦缟衣，挥洒纷素筵。","似与孤臣泪，同作珠贝编。","岂无访戴舟，拘文不容牵。","感君相料理，语妙堪流涎。","奈何补天手，袖此鉴湖堧。","不受邻僧米，颜公合忧煎。","挼挲映雪眼，纵臾吟诗肩。","同时天下名，一日方九迁。","君不策高足，余子烦后鞭。"],"title":"次韵酬徐居厚寺簿"}
