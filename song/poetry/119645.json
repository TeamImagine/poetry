{"author":"林希逸","id":119645,"strains":["仄平仄仄平平仄，仄仄平平仄平平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄平平平平仄仄，平平仄仄仄平平。"],"paragraphs":["旧留席帽知何在，秃鬓乌巾一任斜。","病发相如空视草，梦迷太白谩生花。","古今来往三千载，文字消磨几百家。","底为藏山痴作计，衰翁笔砚是生涯。"],"title":"即事"}
