{"author":"李昴英","id":130037,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["我如越雪致狺狺，此事牵连亦到君。","久矣浮名等蛮触，付之公论定莸薰。","四知谁不推杨震，三已何曾损子文。","甚欲一行陪祖帐，万山遥隔几重云。"],"title":"送广东宪陈均二首  其二"}
