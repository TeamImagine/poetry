{"author":"洪皓","id":252589,"strains":["仄平平仄平平仄，平平仄仄平平仄。","仄平仄仄平仄○，仄仄仄平平仄仄。","平仄○○仄仄○，仄平仄仄平○仄。","仄平平仄仄平仄，仄仄○平平仄仄。","平仄平平仄平平，平仄仄○平仄仄。","平○平仄仄仄平，仄仄平平平仄仄。","平仄○○仄平平，仄仄平○仄○○。","仄仄平平平仄平，平平平仄平平仄。","仄平仄仄仄仄○，平仄平平○仄仄。","平平平仄仄平平，仄仄仄平平仄仄。","仄○平平○仄平，平平仄仄平平仄。","仄仄平○仄仄仄，仄平仄仄仄仄仄。","仄○仄仄仄平平，仄仄平仄平平○。","仄平平仄仄仄平，平仄仄仄平○仄。","平○○仄仄○○，○仄仄平平仄仄。","仄○○仄仄平仄，仄平仄仄平平仄。","仄仄平平仄仄平，仄仄平平平仄仄。","仄平○仄仄平仄，仄仄平平仄仄仄。","仄○仄仄平平仄，仄仄平○仄平仄。","仄平仄仄平○平，平仄仄○平仄仄。","仄仄仄平平仄○，平平仄○平平仄。","仄仄仄○？仄平，仄○仄仄平平仄。","仄平平仄仄○平，平仄仄平平仄仄。","仄仄平平仄仄平，平仄仄平○仄仄。"],"paragraphs":["德星堂上排家宴，埙箎合奏延群彦。","彦清好士虚左迎，遂拉友朋来会面。","新礼将行要讨论，旧章欲举须淹练。","乃公功业世无有，剑履应须尊上殿。","冡嗣风流迈阿戎，眸子烂如岩下电。","纱笼名姓鬼护持，阁画形容人健羡。","先几顷献万言书，壮岁曾看百将传。","济世雄图任屈伸，穷途𫄨句殊精炼。","彦亨俊逸簉鲍昭，辞藻摛华如会弁。","升平方议戢干戈，粉泽岂宜焚笔砚。","大虑终蒙王鳯招，奇谋靡仗无知荐。","子适挥毫八体具，怒猊渇骥获再眄。","但当宝惜比兰亭，未可捐去同秋扇。","彦隆能挽两石弓，丁字不识櫜鞬便。","冲冠摇忆蔺相如，衣绣莫夸江次倩。","彦深和粹贵公子，醍醐味美夸珍馔。","一善拳拳早服膺，射策君门尝决战。","起家正可二千石，筮仕宁希百六掾。","坐中我是江南客，万里寻盟负恩眷。","下齐弗免田横烹，奔楚漫劳吴子唁。","藉酒破愁兹不胜，凭诗遣兴何曾倦。","匠巧旁观只汗颜，椟藏待贾宁沽衒。","可堪僵仆雪填门，无奈裂肤风劲箭。","范叔绨袍也自寒，须贾故人空恋恋。"],"title":"次彦深韵"}
