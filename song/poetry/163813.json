{"author":"于石","id":163813,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曲曲亭台日月春，人间荣辱两无闻。","梅边读易分明月，松下敲棋碎白云。","东里先生新酿酒，北山逋客旧移文。","家传应得青门趣，手种园瓜手自耘。"],"title":"邵氏园亭"}
