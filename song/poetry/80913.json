{"author":"张镃","id":80913,"strains":["仄仄仄仄平，平仄仄仄仄。","○○仄仄○，仄仄平仄仄。","仄仄仄仄仄，仄仄平仄仄。","平○仄○○，仄仄仄平仄。","平平仄平仄，仄仄平平仄。","仄平仄仄仄，平仄平仄仄。","平平平仄仄，平仄仄仄仄。","平平平仄平，仄○平平仄。","仄平仄仄仄，仄仄平○仄。","平仄○平仄，平平仄平仄。","平仄○仄○，仄仄仄平仄。","平平仄平仄，仄仄仄平仄。","仄平仄仄仄，平仄平○仄。","平○仄平平，仄仄○平仄。"],"paragraphs":["昨夜月色佳，孤坐不及赏。","深叹一岁中，此景无复两。","冒冷试出户，雾气方漭沆。","金行既中分，宇宙萃澄漺。","堂堂大圆镜，倒摄山河像。","或云有桂树，强作枝叶想。","畴能穷兆朕，聊尔付惚恍。","曾无惊鹊飞，但听悲虫响。","气舒厌偪仄，望极增叹仰。","今夕看尤好，流光透帷幌。","祗欠些子缘，照物尚晶爽。","盆池局墙角，刺历认菰蒋。","病余不举酒，安得诗思广。","何当揖浮丘，跨鹤离尘坱。"],"title":"中秋后一夜观月"}
