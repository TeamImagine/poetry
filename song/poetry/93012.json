{"author":"刘宰","id":93012,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平仄。","平平仄仄平平仄，平仄平平仄仄平。"],"paragraphs":["解印归来白社刘，风流靖节许同流。","诗来几说鶑求友，老去自惭狐首丘。","会合由来天幸耳，殷勤还识我心不。","春回是处堪行乐，能复携钱挂杖头。"],"title":"谢章泉再以前韵见寄三首  其二"}
