{"author":"沈括","id":187440,"strains":["仄仄平平平，平平仄平仄。","仄平平仄○，平平平平仄。","平平○仄仄，仄○平平仄。","平平仄仄仄，平平平仄仄。","○仄平平平，○平仄平仄。","仄仄仄平仄，仄仄平平仄。","平平仄平仄，○仄平平仄。","仄平仄平仄，平平○仄仄。","平仄仄平仄，仄仄平平仄。","○平平平仄，平平○仄仄。"],"paragraphs":["昔爱灊川游，青林覆幽石。","道人携手行，萧然名山客。","谁知隋世路，譬如羁飞翮。","林皋未脱去，纷纷头欲白。","轻负皇人经，犹怀稚川策。","幸已弃韦带，远谢功名迹。","聊希闭关士，正苦身为役。","别来二千日，还丹应有术。","毋忘绛囊赠，使我升仙籍。","将酬金镮脆，青绫三万尺。"],"title":"寄赠舒州徐处土"}
