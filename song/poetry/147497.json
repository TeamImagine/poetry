{"author":"方回","id":147497,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风亭月榭欲为之，十许年前已筑基。","秋著碧山环作画，天将白鸟点成诗。","抚松已幸追陶径，梦草无烦忆谢池。","典午纪中摇落语，白头洄溯不胜悲。"],"title":"艮思台秋眺"}
