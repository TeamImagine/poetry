{"author":"邓深","id":27704,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["家家𫐆辘络丝声，竹杖芒鞋取次行。","村笛牧羊烟欲暝，农歌秧稻雨初晴。","随瓶沽得酒堪醉，就野挑来菜可羹。","此是田家真况味，吾曹借取片时清。"],"title":"同友人新陂庄少憩"}
