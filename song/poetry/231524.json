{"author":"谢薖","id":231524,"strains":["仄平平仄仄，平平仄平平。","仄平平平平，仄平平仄平。","平平仄仄仄，平仄仄仄平。","平平仄平仄，仄仄仄○平。","仄平仄平仄，平仄仄平平。","仄平平仄仄，平平平仄平。","仄平仄仄平，仄平仄平平。","平仄仄平仄，仄平仄仄平。","仄○仄○○，平平平仄仄。","仄○○仄仄，平仄○仄平。","平平仄平仄，仄仄平仄平。","仄平仄平仄，仄仄平仄平。"],"paragraphs":["涉冬无一雨，玄冥阻骄阳。","上田尘沙飞，下田蒲稗荒。","锄犁不入土，龙具挂壁墙。","村居巷无井，抱瓮汲长江。","汲多恐流绝，无以饮牛羊。","昨宵天意动，浮云霾月光。","洒然润物功，洗苏及枯杨。","先帝剑弓冷，小臣涕泪滂。","属闻建中号，讴歌腾路傍。","雨从膏泽沛，风与和气翔。","山林独何幸，预喜霑稻粱。","尚能赋时雨，激烈歌阜康。"],"title":"喜雨"}
