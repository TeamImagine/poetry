{"author":"梅尧臣","id":57586,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["兄为太守两轮朱，仲泛吴人燕尾舻。","且看洞庭多橘柚，莫怀江国有枌榆。","少游山水殊非俗，老爱诗书又似愚。","百事输君休问我，风沙不比在云湖。"],"title":"依韵和王平甫见寄"}
