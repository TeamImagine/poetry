{"author":"姜夔","id":83940,"strains":["平平仄仄仄，仄仄平平平。","仄平平平仄，仄仄平平平。","仄平○仄仄，仄仄平仄平。","○仄仄仄仄，○仄平平平。","仄仄○仄平，仄仄仄仄平。","仄○仄○仄，仄仄○平平。","平○仄平仄，仄仄平平平。","仄仄仄仄仄，平仄仄仄平。","仄平仄仄仄，平仄仄平平。","仄○仄○仄，仄仄平仄平。","平仄仄仄仄，仄仄平平平。"],"paragraphs":["天寒白马渡，落日山阳村。","是时无霜雪，万里风奔奔。","外旃吹已透，内纩冰不温。","吹马马欲倒，吹笠任飞翻。","不见行路人，但见草木蕃。","忽看野烧起，大焰烧乾坤。","声如震雷震，势若江湖吞。","虎豹走散乱，麋鹿不足言。","夜投野店宿，无壁亦无门。","此行值三厄，幸得躯命存。","明发见老姊，斗酒为招魂。"],"title":"昔游诗  其六"}
