{"author":"叶适","id":78444,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["阁老今无地上身，黄麻紫诰两沉沦。","虚悬东岭来时月，难挽西山去后春。","试割冰鲈犹脆薄，重餐野橘尚甘辛。","最怜赵子同心事，相看题封泪染茵。"],"title":"直院中书莫公殂往哀痛不能成文辄留小诗灵几并致鲈鱼金柑为奠"}
