{"author":"王之道","id":7556,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["反复新诗对月华，视模犹及正而葩。","坐驰芍药心先醉，身老江湖眼欲花。","夜半已酬连理约，风前还见一枝斜。","滩头更下双㶉𫛶，并与妖红作意夸。"],"title":"次韵蔡永叔双头芍药"}
