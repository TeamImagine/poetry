{"author":"项安世","id":53471,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["异乡初见子文章，短至仍逢日吉良。","下马入门知意重，芳华赠我愧情长。","笔端风味谁能及，江上形容莫自伤。","一线阳光真白璧，九衢春梦付黄粱。"],"title":"次韵乡人华秀才冬至日投赠二首  其二"}
