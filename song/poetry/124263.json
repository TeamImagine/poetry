{"author":"邵雍","id":124263,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["满园桃李正离披，更被狂风作意吹。","长是忧愁初谢处，却须思念未开时。","柰何红艳易消歇，不似青阴少改移。","九十日春都去尽，樽前安忍更颦眉。"],"title":"落花短吟"}
