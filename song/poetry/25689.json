{"author":"陈俊卿","id":25689,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["走笔题诗问起居，近来导引复何如。","从教两鬓霜无数，却要三田火有余。","示病想同摩诘病，读书还著子云书。","梅霖十日宜高爽，试共登楼一豁舒。"],"title":"赠林谦之"}
