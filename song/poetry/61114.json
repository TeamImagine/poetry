{"author":"许及之","id":61114,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["阶药留春逗晚寒，鬓丝敢傍脸霞丹。","肯分骑鹤红千叶，喜见盘龙绿一团。","妖格流传如有恨，狂香横出亦无端。","殷勤为换瓶中水，排比窗前两行安。"],"title":"传芍药复用韵"}
