{"author":"韩驹","id":237225,"strains":["平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["祇园寺里长连榻，衲被蒙头坐五年。","忽忆山中有尊宿，欲来言下觅真诠。","萧萧野店云生钵，渺渺江津月入船。","一段孤湖千里去，不知何事苦参禅。"],"title":"送权师谒蒋山华藏二长老"}
