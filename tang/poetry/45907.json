{"author":"王维","id":45907,"strains":["平仄平平平，○仄○平仄。","仄○仄平平，平平仄平仄。","仄仄仄仄平，仄平○仄仄。","○平仄仄○，仄仄平仄仄。","仄○平平平，仄平○仄○。","○仄仄平仄，平仄平仄仄。","仄○仄平○，平仄平平仄。","仄仄平平平，平仄仄平仄。","平仄平○○，平平平仄仄。","平仄仄平仄，仄仄平○仄。"],"paragraphs":["陶潜任天真，其性颇耽酒。","自从弃官来，家贫不能有。","九月九日时，菊花空满手。","中心窃自思，傥有人送否。","白衣携壶觞，果来遗老叟。","且喜得斟酌，安问升与斗。","奋衣野田中，今日嗟无负。","兀傲迷东西，蓑笠不能守。","倾倒强行行，酣歌归五柳。","生事不曾问，肯愧家中妇。"],"title":"偶然作六首 四"}
