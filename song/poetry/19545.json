{"author":"史浩","id":19545,"strains":["平仄平平○，平仄仄仄○。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。","仄平平仄仄，平仄○平平。"],"paragraphs":["天阙移楼观，来供帝子亲。","明光扶日域，远势接星津。","瑞霭常蒙润，清风每拂尘。","图书惟左右，脂粉却参辰。","觅句多诗髓，开谈即道真。","槐阴瞻五学，芸馥见三神。","雨露恩方渥，江山景倍新。","愿言增万柱，寒士并栖身。"],"title":"和建王明远楼"}
