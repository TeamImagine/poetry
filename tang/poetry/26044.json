{"author":"贾岛","id":26044,"strains":["仄仄平平仄仄仄，仄平平仄仄平平。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["作尉长安始三日，忽思牛渚梦天台。","楚山远色独归去，灞水空流相送回。","霜覆鹤身松子落，月分萤影石房开。","白云多处应频到，寒涧泠泠漱古苔。"],"title":"送罗少府归牛渚"}
