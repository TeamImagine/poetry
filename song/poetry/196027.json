{"author":"苏轼","id":196027,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄平仄平。"],"paragraphs":["浮金最好溪南景，古木楼台画不成。","天籁远兼流水韵，云璈常听步虚声。","青鸾白鹤蟠空下，翠草玄芝匝地生。","咫尺仙都隔尘世，门前车马任纵横。"],"title":"瑞金东明观"}
