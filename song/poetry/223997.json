{"author":"周行己","id":223997,"strains":["平平仄仄仄，平仄仄平平。","平仄平平仄，平平平仄平。","平平平仄仄，平仄仄平平。","仄平平平仄，平平仄仄平。"],"paragraphs":["恂恂许御史，清誉自初年。","门绝苞苴使，家惟薪菜钱。","文章名盖世，忠义力回天。","不为儿孙计，何须僻处田。"],"title":"少伊察院再用年字韵宠示二篇辄复酬和一章陈德一章叙情  其一"}
