{"author":"张镃","id":80999,"strains":["平仄仄仄仄平○，平平仄仄平仄平。","平平仄仄○平仄，仄仄○○平平平。","仄平仄仄平仄仄，仄仄○平平仄仄。","平平仄仄仄○○，仄仄平平平仄仄。","平仄平平仄仄平，仄仄平平仄仄平。","仄仄仄平平仄仄，平平平仄仄平平。","仄仄仄平平仄平，○平仄平平平平。","平平平，仄仄仄，仄仄仄平○仄仄。","仄平○仄平仄平，仄仄平平○仄仄。","平平○平仄仄平，仄平仄平平仄○。","平平仄○仄仄仄，仄仄仄仄平○平。","平平仄仄仄仄○，仄仄仄○仄平仄仄平平○，仄仄仄仄○平○。","仄仄仄○仄平平平平仄○，仄平仄仄○仄平。","平平仄仄平平平，仄平仄仄平○平。","仄平平平平仄平，仄平○仄仄仄平。","仄仄仄○仄仄平，仄仄仄仄仄仄○。","仄平平○仄仄平，平平仄仄○仄平。"],"paragraphs":["连夜雨作污渠泥，枯茎蠹叶纷满蹊。","塘坳蠕蠕长科斗，瓮腹攘攘翔酰鸡。","湿生别种蛆蛭类，倒掷横跳浮却坠。","晴风一旦略嘘吹，便解飞腾添足翅。","初即阳光缓缓游，鼓队趋群屋角头。","雪片有声飘作阵，杨花无树辊成球。","尔自与人风马牛，缘何耳边鸣啾啾。","鸣啾啾，未尔罪，扑鬓噆肤驱不退。","有时深夜呵殿来，恼乱书灯犹作祟。","何人当年假尔名，曰蚊岂为文足称。","斓斑不过脚似豹，勇健未必拳如鹰。","蚊吾语汝汝切听，尔讵不闻大鹏举翼辞南溟，上九万里如云兴。","尔又不闻凤凰来仪虞帝庭，九章备体参四灵。","奚曾逐逐专嚣尘，固知比拟非其伦。","我园墙阴容尔停，自全且效腐草萤。","吸露大胜血肉腥，口业既免报渐轻。","不然薰燎灭尔形，吾言匪妄如日星。"],"title":"蚊"}
