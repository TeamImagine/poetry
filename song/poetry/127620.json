{"author":"方岳","id":127620,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平仄。","平平仄仄平平仄，仄仄仄平平仄平。"],"paragraphs":["愧面何堪见客星，移舟且莫近前汀。","鸥沙草长连江暗，蟹舍潮回带雨腥。","归去尚余初茧栗，生来能费几笭箵。","诗肠一夜生芒角，试问故人双玉缾。"],"title":"简季桐庐"}
