{"author":"苏籀","id":3951,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平平仄平平仄，平仄平平仄仄平。","仄仄平平平平仄，仄平仄仄仄平平。"],"paragraphs":["买僮贷宅愈迂疏，颖士皆能讲旧庐。","典学前闻质郯子，天人定胜取申胥。","未应孤负囊中笔，粗尔消磨架上书。","借问棼丝谁任理，岂惟短发每晨梳。"],"title":"侨居"}
