{"author":"于鹄","id":8738,"strains":["○平平仄仄，仄仄仄平仄。","仄平平仄仄，仄仄仄平平。","仄仄仄平仄，平○仄仄平。","平平仄仄仄，平仄仄平平。","仄仄仄平仄，平平平仄平。","？平仄仄仄，○仄仄平平。"],"paragraphs":["行人朝走马，直走蓟城傍。","蓟城通汉北，万里别吴乡。","海上一烽火，沙中百战场。","军书发上郡，春色度河阳。","袅袅汉宫柳，青青胡地桑。","琵琶出塞曲，横笛断君肠。"],"title":"塞上曲"}
