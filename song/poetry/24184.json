{"author":"宋祁","id":24184,"strains":["仄平仄仄平平仄，仄仄平平仄仄平。","平仄平平仄平仄，平平仄仄○平平。","平平仄○平平仄，仄仄平平仄仄平。","仄仄仄平平仄仄，平平仄仄仄○平。","平平仄仄平○仄，仄仄平平仄仄平。","仄仄平平平○仄，仄平平仄仄平平。"],"paragraphs":["去年诏赴淮阳郡，手合鱼符拥使辀。","今岁恩叨玉堂署，头簪凤笔从宸游。","孤蓬逐吹无时定，倦鸟逢林只自休。","暗隙遂容私照日，奔湍信有不沈舟。","身归讵敢夸三组，目眩何能读九丘。","白发纷垂文思轧，此生荣遇若为酬。"],"title":"去年十月赴淮阳今实周一岁岁中三迁遂直内禁作诗记其出处"}
