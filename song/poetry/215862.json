{"author":"张耒","id":215862,"strains":["仄平仄平平，平仄仄平仄。","平平平仄仄，仄仄○仄仄。","○○仄平仄，平仄仄平仄。","仄平平仄平，仄仄平仄仄。","平仄平仄平，平仄仄平仄。","平平仄平仄，仄仄仄○仄。","平平仄仄仄，平仄平仄仄。","仄平仄平平，仄仄仄○仄。","○平仄平仄，○仄仄平仄。","平平平平仄，仄仄平平仄。"],"paragraphs":["一春苦多风，桃李见无几。","良游时已失，忽忽三月尾。","中间亦何有，徒自乱心耳。","所嗟违所娱，坐费良日晷。","堂北千叶桃，微本混榛枳。","居然未之省，一日灿相视。","零丁不忍摘，攀玩聊自慰。","乃知物虽微，未易即疏弃。","从今至零落，犹足伴尊胾。","仍烦芊绵草，藉我花前醉。"],"title":"有感三首  其一"}
