{"author":"不详","id":768,"strains":["平仄仄平仄，仄平○仄平。","平平仄○仄，平仄平平平。","仄仄○平仄，仄平○仄平。","平○仄平仄，仄仄平平平。","仄仄平仄仄，仄平仄仄平。","仄平平平仄，仄仄平平平。","仄仄仄仄○，仄平平仄平。","平○仄仄平，仄仄平仄○。"],"paragraphs":["芳岁肇佳节，物华当仲春。","乾坤既昭泰，烟景含氤氲。","德浅荷玄贶，乐成思治人。","前庭列钟鼓，广殿延群臣。","八卦随舞意，五音转曲新。","顾非咸池奏，庶协南风薰。","式宴礼所重，浃欢情必均。","同和谅在兹，万国希可亲。"],"title":"舞曲歌辞 中和乐舞词"}
