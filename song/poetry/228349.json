{"author":"释德洪","id":228349,"strains":["仄仄平平平仄仄，仄平平仄仄平平。","平平平仄仄仄仄，仄仄平平仄仄平。","平仄平平平平仄，仄平平仄仄平平。","仄平平仄平平仄，仄仄平平仄仄平。"],"paragraphs":["三界无家谁适从，大千俱集笑谈中。","江南湖外梦到晓，宴坐经行月运空。","狐死怀生正丘首，鸟栖知暖择南风。","石门今日名天下，想见沿崖一径通。"],"title":"送日上人归石门"}
