{"author":"贯休","id":41079,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["三界无家是出家，岂宜拊凤睹新麻。","幸生白发逢今圣，曾梦青莲映玉沙。","境陟名山烹锦水，睡忘东白洞平茶。","喜擎绣段攀金鼎，谢朓余霞始是霞。"],"title":"酬周相公见赠"}
