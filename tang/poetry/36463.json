{"author":"李建勋","id":36463,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["携觞邀客遶朱阑，肠断残春送牡丹。","风雨数来留不得，离披将谢忍重看。","氛氲兰麝香初减，零落云霞色渐干。","借问少年能几许，不须推酒厌杯盘。"],"title":"晚春送牡丹"}
