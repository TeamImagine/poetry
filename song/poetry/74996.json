{"author":"赵蕃","id":74996,"strains":["仄平仄仄平平仄，仄仄仄平平仄平。","仄仄平平仄平仄，平平仄仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["谶言雨作风当正，得雨喜如遭旱时。","枕藉无嗔杂蓑笠，跧藏不异庇茅茨。","近看杨柳大垂手，远对云山图入眉。","日暮横流难共济，明当安稳遂东之。"],"title":"三月初二日雨人以为风止之祥"}
