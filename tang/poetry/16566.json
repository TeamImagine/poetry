{"author":"白居易","id":16566,"strains":["仄○平平仄，○平仄仄○。","平平平仄仄，○○仄平平。","仄仄平平仄，平平仄仄平。","平平仄仄仄，仄仄仄○平。","平○平平仄，平平仄仄平。","平平仄平仄，平仄仄平平。"],"paragraphs":["逐胜移朝宴，留欢放晚衙。","宾寮多谢客，骑从半吴娃。","到处销春景，归时及月华。","城阴一道直，烛焰两行斜。","东吹先催柳，南霜不杀花。","皋桥夜沽酒，灯火是谁家。"],"title":"夜归"}
