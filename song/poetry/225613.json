{"author":"李昭玘","id":225613,"strains":["仄仄○平平，平平仄平仄。","平平仄仄仄，平仄○仄仄。","平平仄仄平，仄仄仄平仄。","平平仄○仄，仄○仄○仄。","仄平平平平，平仄仄平仄。","仄○仄平仄，○仄仄平仄。","平平仄○仄，○仄仄仄仄。","仄○平仄平，仄仄仄○仄。","仄平平平平，仄仄仄平仄。","平仄仄仄○，仄仄平平仄。","仄平仄○平，仄平仄平仄。","仄仄平平平，仄仄仄平仄。"],"paragraphs":["梦泽正天寒，南峰带秋色。","诗人句不尽，余意传粉墨。","年来两眼昏，吏牍苦侵迫。","明窗展横素，刮膜谢砭石。","往时蓬莱宫，图画灿东壁。","拾遗老阴峭，思训丽春碧。","经年一过眼，行绕不暇食。","太行逢李生，笔势妙思索。","未成真营丘，不俗已高格。","安得十万钱，尽致鹅溪白。","不须念衣裘，{殹/石}灰日滋殖。","写我江湖心，浩荡满千尺。"],"title":"观画"}
