{"author":"熊禾","id":163630,"strains":["仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一见识君多道气，再陪杖屦此跻攀。","高山流水知公志，明月清风共我闲。","落落半生心未泯，寥寥千载事相关。","出山一步尘埃满，便好赍粮莫出山。"],"title":"入武夷山二首  其一"}
