{"author":"苏辙","id":197950,"strains":["平平仄仄仄平平，仄仄仄平平仄平。","仄仄仄平仄仄仄，仄仄平仄仄平平。","平平仄仄平平仄，仄仄平仄仄仄平。","平仄仄平平仄仄，仄平平仄仄平平。"],"paragraphs":["连宵暑雨气如秋，过客不来谁与游。","赖有澹台肯相顾，坐令彭泽未能休。","琴疏不办弹新曲，学废谁令致束修。","惭愧邑人怜病懒，共成清净劝迟留。"],"title":"次韵汪琛监簿见赠"}
