{"author":"韩宗道","id":184533,"strains":["仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["萧洒丛祠古道旁，偶来乘兴兴何长。","珊珊翠竹寒成韵，苒苒红蕖细度香。","云暗尘头云雨急，风来水面葛衣凉。","天涯一笑良难得，预借骊歌送别觞。"],"title":"又和谢景初韵"}
