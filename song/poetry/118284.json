{"author":"吴惟信","id":118284,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["相思不但是黄昏，才到凄凉便忆君。","明月当天人寂寂，西风卷地叶纷纷。","归心随水流千里，别恨因秋凑十分。","灯火何时共良夜，一杯香茗细论文。"],"title":"寄巴上人"}
