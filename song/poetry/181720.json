{"author":"郑獬","id":181720,"strains":["平仄仄○平仄平，仄○○仄仄仄○。","平平仄仄仄○仄，仄仄平平仄仄平。","仄平平仄仄仄仄，仄仄仄仄平平平。","平平平仄仄平仄，平仄仄仄平仄平。","平平仄仄平仄仄，仄○平仄平平平。","○仄○平仄仄仄，○○仄仄仄仄平。","仄○平平平仄仄，○平仄仄仄仄平。","平平平仄○仄仄，平平○仄平○平。","平○仄仄仄仄仄，仄平仄仄平平平。","平仄○平仄平仄，仄平仄仄平？平。","仄○平仄平平仄，仄仄仄平平仄平。"],"paragraphs":["君已厌折湖上花，我犹驱迫坐两衙。","须知乐事属闲客，日日携觞不在家。","况君才力自少对，取次落笔成天葩。","春风湖上与之敌，豪放丽绝无以加。","幽岩绝壁无不到，欲缘云汉寻天槎。","顷属胜游不得往，犹如野马绊在车。","眼看红英零落尽，长条已被绿叶遮。","春芳虽晚犹得在，山丹正好红相夸。","终当摆去百事役，与君共蹑南山霞。","虽老犹能沃金叶，卞娘送以双琵琶。","已教楼下排花舫，醉到碧山春日斜。"],"title":"汪正夫云已厌游湖上顾予犹未数往遂成长篇寄之"}
