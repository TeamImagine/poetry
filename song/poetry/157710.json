{"author":"韩维","id":157710,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["帝思元老付关西，公受兵符与命圭。","应识疲羸须镇抚，便期愚散豫招携。","汉家宫殿看龙首，秦地山川入马蹄。","自愧不才多病者，空哦嘉句滞幽栖。"],"title":"答临淄公见招"}
