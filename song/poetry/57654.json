{"author":"梅尧臣","id":57654,"strains":["仄平仄平平平平仄，平平仄仄平仄平，仄平○仄平仄仄。","仄平平仄仄平平，平平仄仄平平仄。","仄仄平平仄，仄仄仄平仄。","仄○平平平，平平仄平仄。","平○仄平平仄仄，平仄平平平仄仄。","平平仄仄仄平平，仄仄仄平平仄仄。","仄平平仄平平平，仄仄平平仄仄仄。","平仄平平仄仄平，平仄平平仄○仄。"],"paragraphs":["广陵老人争持壶酒，朝言送少年使君，暮言迎少年太守。","少年俱是玉墀人，文章快利生铜吼。","莫作芜城赋，事往复何有。","莫听嵇康琴，商声岂堪久。","今当太平非不偶，星宿煌煌罗北斗。","杨州古富变荒凉，万俗一心依父母。","地包淮海江湖宽，货走荆吴楚越厚。","开酿刲羊愿遇宾，天下沄沄不轻口。"],"title":"杂言送当世待制知杨州"}
