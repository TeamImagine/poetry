{"author":"晁公溯","id":20908,"strains":["平平平仄平仄平，仄平仄仄平平平。","○○仄仄仄平仄，平平○仄○平○。","平平平仄仄○仄，仄平仄平平平平。","仄○仄仄仄○仄，仄仄平平○仄平。"],"paragraphs":["东山龙起风雨来，势虽暴甚天无雷。","蜿蜒气上黑云合，喧豗浪打苍崖回。","千林通体有膏泽，四郊画时无尘埃。","旧闻此地亦胜绝，夜夜神光如五台。"],"title":"三月二十日东山云蜿蜒而上众指曰龙也已而大雨"}
