{"author":"陆游","id":41441,"strains":["平平仄仄平平仄，仄仄平平仄仄平。","平仄仄平平平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["鸡声喔喔频催晓，木叶飕飕已变秋。","忧患纵多终强项，饥寒未至且优游。","老罴尚欲身当道，乳虎何疑气食牛。","但有一愁消未得，大儿白发戍边头。"],"title":"秋晚"}
