{"author":"周弼","id":122487,"strains":["仄平仄平仄仄平，仄平平平仄平仄。","仄平○仄平仄平，仄平仄平平仄仄。","仄○仄平仄仄平，平仄仄仄仄仄平。","仄平平平仄○仄，○平○○仄仄仄。","仄仄平平平仄平，仄仄仄仄仄仄仄。","仄平平仄仄仄平，仄○平仄仄仄平。","平仄仄○平○仄，仄仄平平仄○仄。"],"paragraphs":["大巫舞袍奉酒尊，小巫湔裙进盘彘。","野风吹树龙马归，瓦炉柏根香满地。","白衣老须撚向前，叉手大胆不敢言。","去年田家五分熟，更饶三分百事足。","大茧千棚丝满窠，栗犊两握角出肉。","土台浇酒再拜辞，纸钱灰扑遶木枝。","神语顺从杯教吉，鼓笛薨薨打三日。"],"title":"冬赛行"}
