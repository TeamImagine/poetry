{"author":"王庭珪","id":238180,"strains":["仄仄平平仄仄平，仄平平仄仄平平。","仄平平仄平平仄，平仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["痛饮元非避暑方，又无金碗汲寒浆。","忽逢佳士携新茗，来坐竹阴移晚凉。","幽处小窗花木好，吟余清论齿牙香。","君家句法谁能似，煎出车声遶九肠。"],"title":"盛暑中黄子馀主簿携双井茶见访"}
