{"author":"叶梦得","id":234973,"strains":["仄仄仄平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老罢那知力已疲，君恩误遣出车诗。","金汤自巩中原地，熊虎空高大将旗。","江海百神朝魏阙，风云千里护彤墀。","白头再启征西将，深愧甘棠咏去思。"],"title":"再至建康  其一"}
