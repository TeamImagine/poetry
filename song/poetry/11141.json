{"author":"朱翌","id":11141,"strains":["平平仄仄仄平平，仄仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。"],"paragraphs":["何堪湿热坐支离，且就虚凉看剧棋。","避雨唯应急走耳，登城愿丐少休之。","江山政此成三绝，耳目醒然亦一奇。","突兀小亭吾画箧，真形妙境恣君窥。"],"title":"雨后登城上亭"}
