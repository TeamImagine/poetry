{"author":"吴泳","id":103847,"strains":["平仄仄仄平平平，仄仄平平平仄平。","平平平平仄平仄，仄仄平○平平平。","仄○○仄平仄○，仄○平平平仄仄。","仄平仄仄仄仄平，仄仄平平平仄仄。","仄平仄仄平仄平，平仄○仄平○平。","仄平仄仄平仄平，仄平仄仄平平平。","平平平仄仄，仄平仄仄仄。","平平仄仄○仄○，仄仄平仄平平平。"],"paragraphs":["爰采麦矣岷之阳，麦秀蕲兮登我场。","岐岐而生自天产，两两而并维星祥。","我行其野逢酂长，酂长忻然持穗往。","自言此穗实秀时，六稻俱垂惟麦仰。","晋之四穟唐六岐，虽有其物无其时。","我君圣武绥万邦，我侯骏德为藩维。","君臣尧舜禹，十风五日雨。","干戈偃息将兆和，拍手齐唱崆峒歌。"],"title":"瑞麦歌"}
