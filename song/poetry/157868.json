{"author":"韩维","id":157868,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["大隗山前一老翁，幸分州契接群公。","饮豪肯放兵先北，论合须欣水必东。","坐对华灯燃宝檠，行看红艳发珍丛。","良辰胜事从兹始，嘉与吾民乐岁丰。"],"title":"奉和乐道席上见诒"}
