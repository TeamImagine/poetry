{"author":"释契嵩","id":68959,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["岁晚归来石室寒，松萝岑寂自盘桓。","但知林下一年过，不见人间万事难。","招隐有诗题石记，解嘲无说与时看。","此心已共空生合，身似浮云不必观。"],"title":"还南屏山即事"}
