{"author":"林希逸","id":119857,"strains":["仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","○平平仄仄，仄○仄平平。","仄仄平平仄，平○仄仄平。","平平仄平仄，仄仄仄平平。"],"paragraphs":["自古官刑在，如何只用蒲。","贤哉知道者，陋矣执鞭乎。","草草存笞责，拳拳爱体肤。","教非刑可比，耻患免而无。","舜扑书徒识，秦敲惨自愚。","悲因挞黎庶，适意与宽俱。"],"title":"蒲鞭"}
