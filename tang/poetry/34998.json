{"author":"沈佺期","id":34998,"strains":["平平仄平仄，平仄○平仄。","仄仄仄平平，平仄仄平仄。","仄平仄平仄，平平○仄仄。","平平○仄平，仄仄仄平仄。","平○平仄仄，仄仄平平仄。","仄仄平平平，平仄○仄仄。","平平平仄○，仄仄○平仄。","仄仄○平仄，平平平仄仄。","平平○仄平，仄仄仄平仄。","仄平仄○仄，平仄仄平仄。","？仄○平仄，平平仄○仄。","仄平仄仄平，仄仄仄平仄。","仄平仄平仄，仄平平仄仄。","仄平平仄仄，仄仄平平仄。","仄○平仄○，平仄平仄仄。","平平仄仄○，平仄平平仄。"],"paragraphs":["兹山界夷夏，天险横寥廓。","太史漏登探，文命限开凿。","北流自南泻，群峰回众壑。","驰波如电腾，激石似雷落。","崖留盘古树，涧蓄神农药。","乳窦何淋漓，苔藓更彩错。","娟娟潭里虹，渺渺滩边鹤。","岁杪应流火，天高云物薄。","金风吹绿梢，玉露洗红箨。","溯舟始兴廨，登践桂阳郭。","匍匐缘修坂，穹窿曳长{糸乍}。","碍林阻往来，遇堰每前却。","救艰不遑饭，毕昏无暇泊。","濯溪宁足惧，磴道谁云恶。","我行山水间，湍险皆不若。","安能独见闻，书此贻京洛。"],"title":"自昌乐郡溯流至白石岭下行入郴州"}
