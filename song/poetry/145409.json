{"author":"马廷鸾","id":145409,"strains":["平仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["精一危微尚赘辞，只须三语好为之。","风清月白此良夜，雪暗云昏彼一时。","玉斧照廊开嗣圣，金縢纳册付宫姬。","思成门外荒荆棘，惆怅何人失令规。"],"title":"十月二十日有感"}
