{"author":"方回","id":149086,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["积年梅雨动兼旬，咎证源源殆有因。","狐假虎威饶此辈，鼠穿牛角念吾民。","涎流白饭难侥幸，汗滴青秧浪苦辛。","曲许乖龙啖梁燕，何如饥溺拯穷人。"],"title":"梅雨大水"}
