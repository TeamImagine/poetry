{"author":"刘攽","id":182995,"strains":["平平仄平平，平仄仄平仄。","仄仄仄仄平，仄平仄平仄。","平平仄○仄，平仄仄平仄。","仄仄平平平，平平仄平仄。","平平仄仄仄，仄仄仄○仄。","仄平平平○，仄仄仄平仄。","仄○平仄仄，平○仄平仄。","平平仄仄仄，仄仄仄平仄。","平平仄○平，平仄仄仄仄。","○平平仄平，平仄平平仄。","平○仄平仄，平仄仄平仄。","仄仄平平平，仄仄仄平仄。"],"paragraphs":["清溪浅褰裳，嘉树大盈抱。","古寺向百年，地幽景冞好。","连峰拱苍翠，秋雨洗穹昊。","客至登高楼，西风动衰草。","雄豪昔未遇，饭粥殆将老。","岂知风云期，草昧及天造。","杖棰城下邑，倾囷载金宝。","良知积困约，固不慰枯槁。","铭勋久犹存，余烈漫浩浩。","空余祇树园，常此伊蒲祷。","阶除稍芜没，梁栋乍倾倒。","顾览为徘徊，物化那能道。"],"title":"登慈佛寺"}
