{"author":"吕江","id":156995,"strains":["平平平仄仄平仄，仄仄平平仄仄平。","仄仄仄平平仄仄，仄平平仄平平仄。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["台成知费几金槌，回首荒芜走鹿麛。","自是误君由宰嚭，孰云亡国为西施。","春风蝶梦迷香径，秋水龙文冷剑池。","四顾湖山烟雨里，倚阑新恨入支颐。"],"title":"姑苏怀古"}
