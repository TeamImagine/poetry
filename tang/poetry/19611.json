{"author":"姚合","id":19611,"strains":["？仄○平仄，平平仄○平。","平平仄平仄，平仄仄○平。","平仄平平仄，平平仄仄平。","仄平平仄仄，平○仄○平。","平仄○平○，○平仄仄平。","仄平○仄仄，仄仄仄平平。","仄仄平平仄，平平仄仄平。","仄○平仄仄，平仄仄○平。"],"paragraphs":["憔悴王居士，颠狂不称时。","天公与贫病，时辈复轻欺。","茅屋随年借，盘飡逐日移。","弃嫌官似梦，珍重酒如师。","无竹栽芦看，思山叠石为。","静窗留客话，古寺觅僧棋。","瘦马寒来死，羸童饿得痴。","唯应寻阮籍，心事远相知。"],"title":"寄王度居士"}
