{"author":"方回","id":148350,"strains":["平平仄仄仄，仄仄仄仄平。","平仄仄仄平，仄仄平平平。","仄平仄仄○，仄仄○仄平。","仄平仄○平，仄仄○仄平。","仄平仄仄仄，仄仄仄仄平。","仄平仄仄仄，平仄平○平。","平平仄仄仄，仄仄平平平。","平仄仄平平，平仄仄仄平。","平仄仄仄仄，仄仄平仄平。","仄平平仄平，仄仄仄平平。"],"paragraphs":["吾生所未见，自古恐亦无。","秋半不肯凉，赫日炎洪炉。","沸湍七里滩，触热乘畏途。","坐船汗如浆，况彼牵挽夫。","一樯合众力，至数十辈俱。","踏竿气欲绝，沙立僵且枯。","西瓜足解渴，割裂青瑶肤。","焉得大冰盘，霑丐及此徒。","侥幸据势位，极意求所娱。","愿回君子心，略念小人躯。"],"title":"秋大热上七里滩"}
