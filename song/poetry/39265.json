{"author":"陆游","id":39265,"strains":["仄平仄仄平平仄，平仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["宦游再有江西役，南望庐陵每慨然。","未见高楼出云雨，但惊妙语杂风烟。","诸公何止元和盛，独我初非正始贤。","笔力深知太辽绝，此诗它日勿同编。"],"title":"寄题太和陈诚之秀才远明楼"}
