{"author":"苏轼","id":194945,"strains":["仄平仄平仄仄仄，仄平平仄仄仄仄。","平平平平仄仄○，仄仄○○仄平仄。","仄平平平仄平平，平○平平仄仄平。","仄仄仄○平仄仄，仄平○仄平平○。","平平仄仄平平仄，仄仄平平仄○仄。","平○仄仄○平平，○仄平平仄仄平。"],"paragraphs":["物之有知盖恃息，孰居无事使出入。","心无天游室不空，六凿相攘妇争席。","法师逃人入庐山，山中无人自往还。","往者一空还者失，此身正在无还间。","绵绵不绝微风里，内外丹成一弹指。","人间俯仰三千秋，骑鹤归来与子游。"],"title":"送蹇道士归庐山"}
