{"author":"苏轼","id":194456,"strains":["平平平○仄，平○仄仄仄。","仄仄仄平○，平平仄仄仄。","平平仄仄仄，平仄仄仄仄。","仄仄仄○○，仄仄平○仄。","平平仄平仄，平仄平仄仄。","平平○平仄，仄仄仄仄仄。","仄仄仄仄○，平仄仄仄仄。"],"paragraphs":["荒田虽浪莽，高庳各有适。","下隰种秔稌，东原莳枣栗。","江南有蜀士，桑果已许乞。","好竹不难栽，但恐鞭横逸。","仍须卜佳处，规以安我室。","家僮烧枯草，走报暗井出。","一饱未敢期，瓢饮已可必。"],"title":"东坡八首  其二"}
