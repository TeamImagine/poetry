{"author":"释德洪","id":228580,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五马东来数月间，十州人物帖然安。","池边芳草新吟罢，楼外遥山昼卧看。","铃阁蜡烟秋色晚，谯门铜漏夜声寒。","虽然自是云林客，犹把风流作话端。"],"title":"与蔡杨州"}
