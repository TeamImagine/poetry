{"author":"董颖","id":8320,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["荆州刺史苏州似，可但超然五字诗。","试问清香凝寝处，何如夜雨对床时。","风流云散心方折，月落参横角更悲。","堂下为公理修竹，琳琅他日照幽姿。"],"title":"贺曾修撰帅江陵  其二"}
