{"author":"韦骧","id":191219,"strains":["平平平仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["南陵坡对巫山县，直上青冥百八盘。","此日身由岁巡到，他年愁向画图看。","可堪雨湿羊肠险，更怯风冲狐腋寒。","却想九天朝谒罢，禁街平稳跃金鞍。"],"title":"南陵坡"}
