{"author":"王安石","id":179934,"strains":["仄仄平仄平，平○平仄仄。","仄平仄仄平，仄仄仄平仄。","平平仄仄仄，平仄平仄仄。","平平平○平，平仄仄平仄。","○平仄平仄，仄仄平平○。","平○平仄仄，平仄○平平。","平平平仄平，平仄仄平仄。","○仄仄仄○，仄仄平平○。","平平平平仄，仄仄平○仄。","仄平平仄平，仄仄仄平○。","仄○○仄平，仄仄○平仄。","平平仄仄仄，仄仄平平仄。","平平仄仄仄，平仄○仄仄。","○仄○仄平，平平仄平仄。"],"paragraphs":["地卷江海浮，天吹河汉涌。","北风散作花，巧丽世无种。","霾昏得照曜，尘滓归掩拥。","荒林无空枝，幽瓦有高陇。","分才一毛细，聚或千钧重。","飞飏窥已眩，摧压听还凶。","渔舟平系舷，樵𪨗没归踵。","空令物象莹，岂免川涂壅。","争光姮娥妒，失色羲和恐。","赖逢阳气蒸，转作水波溶。","舞庭称贺严，扫路传呼宠。","冲游谢壮少，避卧甘闲冗。","吴侯绝俗唱，韩子当敌勇。","胜负观两豪，吾衰但阴拱。"],"title":"和冲卿雪诗并示持国"}
