{"author":"释文珦","id":134837,"strains":["平平平仄仄平平，平仄仄平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["柴门虽设不曾关，时有忘机客往还。","风送钓舟来北渚，雨催樵子下西山。","生前富贵何劳美，身后声名亦是闲。","万虑消除心自在，从教人道我疏顽。"],"title":"柴门"}
