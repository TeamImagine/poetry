{"author":"徐似道","id":65061,"strains":["仄仄平平平仄仄，仄仄平仄平仄仄。","仄平仄仄仄○○，仄仄仄平平仄仄。","平平仄○仄平平，平仄仄仄平仄平。","平平仄仄仄平仄，仄平仄仄○仄平。","平平仄仄平仄仄，仄仄平平仄○○。","平○○仄仄平平，仄仄平平仄○仄。"],"paragraphs":["不到庐山辜负目，不食螃蟹辜负腹。","亦知二者古难并，到得九江吾事足。","庐山偃蹇坐吾前，螃蟹郭索来酒边。","持螯把酒与山对，世无此乐三百年。","时人爱画陶靖节，菊绕东篱手亲折。","何如更画我持螯，共对庐山作三绝。"],"title":"游庐山得蟹"}
