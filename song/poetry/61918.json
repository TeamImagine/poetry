{"author":"虞俦","id":61918,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["骚人墨客可无诗，正值秋郊刈获时。","此日三登殊可乐，向来半菽亦堪悲。","家家芋栗儿童喜，处处鸡豚父老期。","负郭有田归去晚，婆娑拙守不劳麾。"],"title":"余假守是邦所幸今夏雨泽适中高下咸宜客有谓今秋一稔前此数岁未之有也果尔则幸矣因喜而赋丰年之诗"}
