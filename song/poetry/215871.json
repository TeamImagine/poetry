{"author":"张耒","id":215871,"strains":["平仄平平平，平平仄○仄。","仄平仄○仄，仄仄仄仄仄。","平平仄仄仄，仄仄○仄仄。","平仄仄仄平，平平仄○仄。","平平仄仄仄，○仄仄○仄。","○平仄平○，仄仄仄平仄。","平仄仄仄平，仄平○仄仄。","○平仄○仄，仄仄仄平仄。"],"paragraphs":["城北牛脾山，千丘压其麓。","事皆有司办，圣世数厚族。","园林迫复土，百役兴甚速。","烦我别驾公，侵星次空谷。","邮亭旧客去，闲日睡颇足。","闻莺有佳兴，徙倚近乔木。","樱笋味鼎来，管弦调渐熟。","期归酌烧酒，及此未炎燠。"],"title":"马巨济董役魏王坟作诗寄之"}
