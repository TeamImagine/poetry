{"author":"冯山","id":191463,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["衰迟犹有少年心，十里名蓝共访寻。","抹绿郊原逢雨后，残妆桃李觉春深。","喧哗歌舞随流俗，潇洒溪山忆故林。","一醉不辞繁上酒，簿书回首费光阴。"],"title":"和周正孺游醴泉寺蚕丛"}
