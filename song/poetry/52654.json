{"author":"李洪","id":52654,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["拂晓开阊阖，来朝万玉妃。","遥知花六出，争瑞日重晖。","入贺鹓鸿缀，迎銮锦绣围。","巩梅春最早，香透赭黄衣。"],"title":"十一月十九日瑞雪应时百寮入贺仆以病告翌日从驾朝德寿宫马上口占"}
