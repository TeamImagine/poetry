{"author":"欧阳修","id":79674,"strains":["平平仄仄仄，仄仄○平平。","仄仄仄平平，○仄平○平。","平平平平仄，○○仄平平。","仄仄仄平仄，仄仄平平平。","平平○仄○，平仄○平平。","平平仄仄○，平平仄平平。","仄平平仄仄，平仄仄仄平。","○平平仄仄，仄仄平○平。","仄平平仄仄，平平仄平仄。","仄仄仄仄平，仄仄平○平。","平平仄平○，仄仄平平平。","仄平仄仄仄，平平仄平平。","平平仄仄○，仄仄平○平。"],"paragraphs":["秦卢不世出，俗子相矜夸。","治疾不知源，横死纷如麻。","番阳奇男子，衣冠本儒家。","学本得心诀，照底穷根厓。","泠然鉴五藏，曾靡毫厘差。","公卿扫榻迎，黄金载盈车。","语言无羽翰，飞入万齿牙。","相逢京洛下，使我惊且嗟。","七年慈母病，庸工口咿哑。","恨不早见君，以乞壶中砂。","通宵耳高论，饮恨知何涯。","瞥然别我去，征途指烟霞。","孤云不可留，泪线风中斜。"],"title":"赠潘景温叟"}
