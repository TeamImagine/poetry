{"author":"谢枋得","id":147312,"strains":["仄仄仄平仄，平平仄平仄。","平平仄仄平，仄平仄平仄。","○平仄仄仄，仄仄平平仄。","平平平○仄，平平○平仄。","仄平平平○，平仄仄仄仄。","平平平仄平，仄仄平仄仄。","仄仄仄平仄，仄○仄平仄。","平平仄仄仄，平仄仄仄仄。","仄平平仄平，平平仄仄仄。","仄仄仄○仄，平仄仄仄仄。","仄○仄仄仄，平仄仄平仄。","仄仄仄平平，平仄仄平○。","仄平仄平仄，平平仄仄仄。","平仄仄仄平，仄仄仄平仄。"],"paragraphs":["六道四生苦，何人不烦恼。","官人自做官，道人自修道。","相逢不下马，各自寻蓬岛。","前生非亲契，今生如何好。","本来无因缘，安得有果报。","来非人捉来，到是天送到。","我若不呈丑，道教一齐倒。","春风缚不住，秋月蚀愈皎。","莫登时贵门，谈天恨欠早。","对面不相识，开口便激恼。","譬如弄杂剧，徒取傍人笑。","道我是风颠，知我已明了。","莫愁我饥渴，天厨食自饱。","真宰善解家，未敢与人道。"],"title":"赠道士阮太虚何存斋"}
