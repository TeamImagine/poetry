{"author":"王禹偁","id":177367,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["通悴徐方蒨绶新，老莱衣服暂离身。","家君莲幕开厅事，府帅金貂耀缙绅。","戏马台荒春寂寞，斩蛇乡古树轮囷。","公余应长吟滋味，好寄西垣寓直人。"],"title":"送光禄王寺丞通判徐方"}
