{"author":"王庭珪","id":238112,"strains":["平平仄仄仄仄平，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["鸣珂传响动比邻，争看题舆朱两轮。","节拥兵符分半刺，道经山邑访闲人。","行春号令清如水，落笔篇章妙入神。","应念穷愁病书客，经年憔悴楚江滨。"],"title":"朱通判见访病不能出以诗谢之"}
