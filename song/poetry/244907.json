{"author":"李纲","id":244907,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["海上从容慰所思，相逢已恨十年迟。","未登台省陪群彦，且向江湖把一麾。","顾我留为鸥鸟伴，羡君归赴鹡鸰期。","樽前听彻阳关唱，明月依然照别离。"],"title":"送秦楚材还永嘉"}
