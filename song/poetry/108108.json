{"author":"袁甫","id":108108,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄仄平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["背嵬军马战无俦，压尽当年几列侯。","先辈有闻多散轶，后生谁识发潜幽。","伤心咄咄权臣事，满眼滔滔债帅流。","槌剥到今浑似鬼，向人休说是貔貅。"],"title":"岳忠武祠三首  其三"}
