{"author":"孔平仲","id":203518,"strains":["仄平仄仄平平仄，平仄○○平仄仄。","平○平仄仄平平，仄平仄仄○平仄。","仄平平仄仄仄仄，仄仄仄平平仄仄。","仄平仄仄仄平○，平仄○○仄平仄。","平○仄仄平仄平，仄仄平○仄平仄。"],"paragraphs":["泊舟不厌城南浅，谈笑淹留惊晷短。","为传潮信舣江干，暂移已觉如天远。","足音来此慰寂寞，酒面自红炉自暖。","预愁会合有暌离，人事犹如月亏满。","何如便赋归去来，百尺高帆席同卷。"],"title":"次韵常父二十九日闸上作"}
