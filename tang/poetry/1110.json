{"author":"张籍","id":1110,"strains":["平平平仄平○○，平○平仄平仄平。","平平仄平平平仄，平仄平平平仄○。","平平仄平平仄仄，平平仄仄平平仄。","仄平仄仄平仄平，平仄仄平仄平仄。","平平仄平平仄○，平仄仄仄○平平。"],"paragraphs":["湘云初起江沈沈，君王遥在云梦林。","江南雨多旌旗暗，台下朝朝春水深。","章华殿前朝万国，君心独自终无极。","楚兵满地能逐禽，谁用一身继筋力。","西江若翻云梦中，麋鹿死尽应还宫。"],"title":"相和歌辞 楚妃叹"}
