{"author":"程俱","id":235544,"strains":["平平○平○，仄仄○仄仄。","仄平仄平平，仄仄仄平仄。","平平仄平平，仄仄平仄仄。","仄平仄平平，平仄仄仄仄。","仄平平○仄，仄仄平平仄。","仄平仄平平，仄仄平仄仄。","仄平仄○平，平仄平仄仄。","○平仄平仄，仄仄○平仄。","仄平○仄平，仄仄○平仄。","平平仄○平，○仄○仄仄。","平○仄平仄，仄仄平平仄。","仄平○平平，仄仄平仄仄。","平平仄○平，仄仄仄仄仄。"],"paragraphs":["谈诗如谈禅，练性如练墨。","壮心悟龟毛，少作岂蛇足。","平生甚元龙，未信今伯玉。","十年得投闲，高卧谢宠辱。","定知贫胜富，固自平为福。","著书着名山，会使山鬼哭。","结庐近三休，为米时一出。","犹嫌佛场选，肯问燕台筑。","俗人难与言，镜髢遗盲秃。","前年客长安，正觅三釡粟。","尘中一倾盖，爽气岷峨绿。","别来更崎嵚，寡陋嗟我独。","尘埃箧中书，有手不暇触。"],"title":"晁无斁将之录示近诗有和其兄以道说之诗次韵以致区区兼简以道  其二"}
