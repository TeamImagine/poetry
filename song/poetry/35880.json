{"author":"梅尧臣","id":35880,"strains":["平平平平平仄仄，仄仄仄仄○平平。","○平○平仄仄仄，仄仄平仄○仄平。","仄平平仄仄○仄，平仄仄仄平平平。","仄仄平仄平平平，平仄仄仄平平平。","仄仄平平○仄仄，平平仄仄仄仄平。","平平仄仄仄○仄，仄仄仄仄仄仄○。","平平平仄仄平仄，仄○仄仄○平平。","平平○仄平仄仄，仄○仄仄平仄平。","仄仄仄仄○仄仄，○仄仄平平仄○。","仄平仄○平仄仄，仄仄仄仄平仄仄。","仄平仄仄仄平仄，仄平平仄仄仄○。","平平平平仄仄仄，仄平仄仄平仄平。","平平平仄仄平仄，仄○仄仄平○平。","仄○○平仄平仄，仄仄？仄仄仄平。","仄平平仄仄仄仄，仄仄平仄平平平。","仄平○仄仄平仄，仄平平仄平仄○。","○平仄仄仄平仄，仄仄仄仄平仄平。","仄平仄仄仄平仄，平仄平平平仄平。"],"paragraphs":["南方穷山多野鸟，百种巧口乘春鸣。","深林参天不见日，满壑呼啸难识名。","但依音响得其字，因与尔雅殊形声。","我昔曾有禽言诗，粗究一二啼嚎情。","苦竹冈头泥滑滑，君时最赏趣向精。","余篇亦各有思致，恨未与尽众鸟评。","君今山郡日无事，静听鸟语如交争。","提壶相与来劝饮，戴胜亦助能劝耕。","我念此鸟颇有益，如欲使君勤以行。","劝耕幸且强职事，劝饮亦冀无独醒。","杜鹃蜀魄哭归去，小人怀土慎勿听。","城头春鸠自谓拙，鹊巢辄处安得平。","高窠乔木美毛羽，哢吭叶底无如鶑。","口中调簧定何益，下啄蚯蚓孰曰清。","自余多类不足数，一一推本烦神灵。","我居中土别无鸟，老鸦鸜鹆方纵横。","教雏叫噪日群集，岂有劝酒花下倾。","愿君切莫厌啼鸟，啼鸟于君无所营。"],"title":"和欧阳永叔啼鸟十八韵"}
