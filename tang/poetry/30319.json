{"author":"方干","id":30319,"strains":["仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["苦用贞心传弟子，即应低眼看公卿。","水中明月无踪迹，风里浮云可计程。","庭际孤松随鹤立，窗间清磬学蝉鸣。","料师多劫长如此，岂筭前生与后生。"],"title":"赠干素上人"}
