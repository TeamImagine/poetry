{"author":"孙嵩","id":158039,"strains":["平平平平仄仄平，○○仄仄仄平平。","仄平仄仄平平仄，平仄平○仄仄平。","平仄仄仄平仄仄，平○仄仄仄平平。","平平仄仄平平仄，仄仄平平仄仄平。"],"paragraphs":["残冬初曦巧弄频，轻澌片片动游鳞。","土牛不报穷居暖，星鸟非司退士春。","门帖废忘梅柳句，乡傩倚阁鼓鼙人。","愁多酒浅知何那，太息年光草草新。"],"title":"立春日"}
