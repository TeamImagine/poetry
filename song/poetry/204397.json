{"author":"黄裳","id":204397,"strains":["○仄仄平平，平仄平平仄。","平平平仄平，平仄平平仄。","平平仄平仄，仄仄仄平仄。","仄仄平平平，平平仄仄○。","平仄平仄平，仄仄仄平○。","○平平仄平，平仄仄平仄。","平平平仄平，平仄平平仄。","平○平平○，仄仄仄平仄。","仄○仄平仄，仄仄仄平仄。","平○仄平仄，平平仄平仄。","平仄仄仄仄，平仄平○平。","平仄仄仄仄，仄仄平仄仄。","○仄仄仄仄，○○仄平仄。"],"paragraphs":["题墨脱新镌，扃钥开清晓。","文衡朝士高，香案天风小。","银袍带残月，玉鹭集寒沼。","赳赳干城材，衔枚出远徼。","才气方自强，未战意先挑。","临文寻汝贤，形见乃微妙。","人才焉可齐，云汉多年少。","悭思忧明膏，俊性玩斜照。","得丧召荣辱，美恶露嚬笑。","修毫饮流液，灵珠落光耀。","雕琢破巨璞，歌舞探长鞘。","含蓄既寂寂，运动还渺渺。","重赏岂敢吝，行当塞明诏。"],"title":"观试"}
