{"author":"刘过","id":82741,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["得得寻芳听自由，名花先占八分秋。","鹭鸶折股晚风冷，姑射遗簪胜地幽。","霜叶皱痕罗扇薄，香苞破处雪衣柔。","一瓶一钵休岑寂，骑鹤腰钱岂易谋。"],"title":"和印监寺玉簪花"}
