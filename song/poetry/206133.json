{"author":"黄庭坚","id":206133,"strains":["仄仄平平，平平仄○。","仄仄仄仄，仄平○平。","仄仄仄平，仄平平平。","仄平平平，平仄平平。","仄仄仄仄，平平仄平。","平仄仄○，○平平平。","仄仄平平，仄○平平。","仄仄○仄，平平○○。","平仄平平，○仄平平。","仄仄仄平，仄平仄仄。","仄仄仄仄，仄平仄平。","平○平平，仄仄仄平。","仄仄○仄，仄仄平平。","○仄平平，仄平仄平。","平平仄平，仄平仄平。","仄○仄仄，仄仄平平。"],"paragraphs":["利欲薰心，随人翕张。","国好骏马，尽为王良。","不有德人，俗无津梁。","德人天游，秋月寒江。","映彻万物，玲珑八窗。","于爱欲泥，如莲生塘。","处水超然，出泥而香。","孔窍穿穴，明冰其相。","维乃根华，其本含光。","大雅次翁，用心不忘。","日问月学，旅人念乡。","能如斯莲，汔可小康。","在俗行李，密密堂堂。","观物慈哀，莅民爱庄。","成功万年，付之面墙。","草衣石质，与世低昂。"],"title":"赠别李次翁"}
