{"author":"张载","id":178922,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["孤宦殊方意自违，邻光兹幸托余辉。","人心识尽童心减，世事谙多乐事稀。","直有岁寒甘柏说，终无春思惜花飞。","岂同毛刺墦间客，向望他门卜所依。"],"title":"孤宦"}
