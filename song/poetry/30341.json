{"author":"李吕","id":30341,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["田圃如燔木叶黄，火轮从早出扶桑。","伫观罪己侔汤德，更愿求言举汉章。","冤死岂能无孝妇，当烹应复有弘羊。","可怜野老吞声哭，此意何由达上苍。"],"title":"忧旱"}
