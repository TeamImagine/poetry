{"author":"赵抃","id":101530,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["念公别后固依然，蜀距炎方里数千。","剑栈过来才一月，诗筒传得已三篇。","胸藏忠谊坚于石，口吐文章涌似泉。","何日解符还阙去，如今朝野不遗贤。"],"title":"寄谢蒙州守周源屯田"}
