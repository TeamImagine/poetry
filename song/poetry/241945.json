{"author":"周紫芝","id":241945,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["懒随车马著冠裳，便筑华堂作醉乡。","遮眼不知山几叠，供闲自有木千章。","平生阴德应无数，他日高门未可量。","我亦元无谀墓手，斯文聊付起家郎。"],"title":"周修武挽词"}
