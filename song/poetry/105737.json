{"author":"岳珂","id":105737,"strains":["仄平仄仄平，平仄平平仄。","平平仄仄平，平仄仄仄仄。","？平○仄平平平，仄平平仄○仄○。","平平平仄○平平，平仄仄仄○仄平。","仄平仄平仄，仄仄平仄仄。","仄平平仄平仄平，仄平仄仄平仄平。","仄平平仄仄仄平，○仄仄仄平平平。","仄平仄平仄，仄仄平平仄。","仄平仄仄平仄○，仄平平仄仄仄平。","仄平仄仄平○平，平仄仄仄平仄仄。","平平仄平仄，平平仄仄仄。","仄仄仄○仄，平仄仄○仄。","仄仄仄仄仄仄○，平平仄仄○仄平。","仄平平仄仄○平，平仄仄平仄仄平。"],"paragraphs":["古来玉唾壶，歌罢壶为缺。","忧时一片心，常惜志士烈。","䴙鹈莹出昆吾刀，截肪温润如切膏。","悲歌声动行云高，何爱一阕称世豪。","马生冀州北，未省能伏枥。","骨拳鬃秃刓四蹄，凤膺赭汗人不知。","夕阳芳草顾影嘶，犹忆振鬣天山西。","可怜岁华暮，万里瑶池路。","盐车辘辘逾太行，夜然枯草昼服箱。","上天振策无王良，徒有此志今未忘。","荆山韫明月，良工斲不彻。","抱璞昔三刖，曾泣卞和血。","既斲复毁不可磨，尊前对酒听浩歌。","唾壶虽缺璞更多，骐骥不生奈老何。"],"title":"玉唾壶"}
