{"author":"周行己","id":224094,"strains":["平平仄仄仄，平平仄平仄。","平仄平仄平，平○仄平仄。","平平仄○仄，平仄○平仄。","仄仄平平○，○平仄仄仄。","仄平○仄○，平○仄仄仄。","仄平仄仄平，平平仄仄仄。"],"paragraphs":["君官洛水北，门前是官路。","官路尘土多，君行向何处。","晨朝束行李，西望长安树。","惨惨寒风吹，行人不敢顾。","古来行路难，君行慎许与。","故人日已新，新人即复故。"],"title":"送王六簿康朝之长安"}
