{"author":"刘敞","id":175416,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["吾丘不乐直承明，固请分符关外行。","赐册最荣批鳯尾，离群独恨出龙城。","壮谋欲负腰间组，愁思空摇塞外旌。","尘土满衫头半白，一闻班马不胜情。"],"title":"寄杨子华阁老使君"}
