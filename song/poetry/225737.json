{"author":"慕容彦逢","id":225737,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["荆吴豪俊最缤纷，功烈平西自出群。","节操不惭张御史，功名终似李将军。","安仁句语聊书实，宣佩声猷更袭芬。","岂谓千年有遗恨，数间颓屋枕溪垠。"],"title":"和元卿二首  其二"}
