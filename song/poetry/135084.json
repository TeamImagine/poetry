{"author":"邵雍","id":135084,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["何止千年与万年，岁寒松桂独依然。","若无扬子天人学，安有庄生内外篇。","已约月陂寻白石，更期金谷弄清泉。","谁云影论纷纭甚，一任山巅复起巅。"],"title":"和王规甫司勋见赠"}
