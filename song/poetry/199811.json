{"author":"林逋","id":199811,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["众芳摇落独暄妍，占尽风情向小园。","疏影横斜水清浅，暗香浮动月黄昏。","霜禽欲下先偷眼，粉蝶如知合断魂。","幸有微吟可相狎，不须檀板共金尊。"],"title":"山园小梅二首  其一"}
