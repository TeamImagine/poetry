{"author":"徐集孙","id":139895,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["几多风月费招邀，传舍侵寻一载侨。","客久梦魂安澹泊，岁残老态厌喧嚣。","晴空雪片飘梅瓣，冷地春光上柳条。","世事每从儿戏过，门前歌舞又元霄。"],"title":"杪岁"}
