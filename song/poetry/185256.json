{"author":"王安国","id":185256,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["六朝文物事当奇，阀阅如今举世推。","射策人争看三虎，荐书吾早识孤罴。","集英晓日胪传后，琼苑春风宴喜时。","共羡丝纶归世掌，还看骖隔凤凰池。"],"title":"宋匪躬太祝先辈示及刘贡父伯仲三人同年登第之诗因奉一篇"}
