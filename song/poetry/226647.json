{"author":"谢逸","id":226647,"strains":["平平平仄平平仄，仄仄平平仄仄仄。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["洪家兄弟皆英妙，仲氏文章独起予。","天末何人怀太白，日边谁子荐相如。","东湖水落蛙声窘，南浦云横雁影疏。","莫忆归鸿挥老泪，强裁诗句和潘徐。"],"title":"寄洪驹父兼简潘子真徐师川"}
