{"author":"晁公溯","id":21261,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["渺渺苍江遶郭流，菰蒲杜若满汀洲。","山云不动飞黄鹤，春水无边没白鸥。","日落荒城闻戍鼓，天清绝浦见行舟。","老夫旧有湘吴兴，聊复今年作远游。"],"title":"浔阳"}
