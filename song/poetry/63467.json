{"author":"周孚","id":63467,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["西风掠面不胜尘，老欲从君自濯薰。","两意未成还忤俗，一饥相迫又离群。","只今参佐须孙楚，何日公卿属范云。","节物关心那可别，断红疏绿正春分。"],"title":"送辛幼安"}
