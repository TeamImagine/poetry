{"author":"于尹躬","id":8573,"strains":["仄仄○平仄，平平仄仄平。","平○仄仄仄，仄仄仄平平。","仄仄○平仄，平平仄仄○。","○平平仄仄，平仄仄平平。","仄仄平平仄，平平○仄平。","○○仄平仄，仄仄仄平平。"],"paragraphs":["至日行时令，登台约礼文。","官称伯赵氏，色辨五方云。","昼漏听初发，阳光望渐分。","司天为岁备，持简出人群。","惠爱周微物，生灵荷圣君。","长当有嘉瑞，郁郁复纷纷。"],"title":"南至日太史登台书云物"}
