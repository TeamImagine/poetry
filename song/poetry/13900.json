{"author":"宋祁","id":13900,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["三年去国别尧云，一箧书空此谤分。","贾谊有才偏陨涕，屈原何赋不思君。","谏囊久晦沈余草，绶笥重开续旧薰。","几日班春向桑野，汉家新诏十行文。"],"title":"杜少卿知陆州"}
