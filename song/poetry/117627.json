{"author":"徐鹿卿","id":117627,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["谁将伪学涴忠良，满眼脂韦时样妆。","敢斥弘羊苏岁旱，始惊鸣凤见朝阳。","生前运蹇官三品，死后流传纸一张。","前辈遗风今寂寞，狂歌聊复吊清湘。"],"title":"追挽监簿李公"}
