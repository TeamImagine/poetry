{"author":"李曾伯","id":129475,"strains":["仄平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["渡泸已定葛巾北，分陕既成周衮东。","二者于斯皆上意，群然以此望明公。","香名千载梅边雪，归路三秋桂子风。","百万民夷休恋恋，公方柄用福无穷。"],"title":"送交代董矩堂赴召  其二"}
