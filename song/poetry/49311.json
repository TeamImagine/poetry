{"author":"杨万里","id":49311,"strains":["平平仄仄仄仄仄，仄仄平平仄平仄。","仄平平仄仄平平，平○平○平仄○。","仄○仄平平仄平，平平仄仄○平平。","平平仄平平仄仄，仄仄仄平平仄平。","平平仄仄仄平仄，平平仄仄平平仄。","平平仄平仄仄平，平平仄仄平平仄。","仄平仄仄○仄○，平平仄仄平平○。","平平仄平仄○仄，平平仄仄平平平。","平仄平平仄平仄，仄仄仄平平仄仄。","平平仄仄仄平平，○仄平平仄仄平。","○平平平仄平仄，仄仄平平仄平仄。","仄○仄仄平平平，仄平平仄平平平。","仄平仄仄仄仄仄，仄仄仄平○仄平。","仄平平仄仄○仄，仄仄平平仄平仄。","平仄平平仄平仄，平○仄平平仄仄。","仄仄平平○仄平，平平○仄仄○平。","仄平仄仄仄仄仄，仄仄仄平仄平仄。","平○仄仄仄仄平，○仄仄平仄○仄。"],"paragraphs":["诚斋老子不奈静，偶拄乌藤出苔径。","独游无伴却成愁，群从同行还起兴。","每过一家添一人，须臾保社如烟云。","褰裳涉溪溪水浅，著屦度桥桥柱新。","蓬莱一点出尘外，南溪裹在千花里。","芙蓉照波上下红，琅玕绕屋东西翠。","槿篱竹户重复重，鸡鸣犬吠青霞中。","蓬莱老仙出迎客，朱颜绿发仍方瞳。","餐菊为粮露为醑，染雾作巾云作屦。","欣然领客到仙家，行尽蓬莱日未斜。","更倾仙瓢酌仙酒，酒外瓢边亦何有。","偶看小树双团栾，碧瑠璃叶黄金丸。","主人忍吃不忍摘，笑道未霜犹带酸。","小僮随我勇过我，不管仙翁惜仙果。","争挽风枝拣霜颗，争献满盘来饤坐。","隔水蓬莱看绝奇，蓬莱看水海如池。","主人劝客对绝境，不饮令侬怒生瘿。","何如寄下未尽瓢，留待早梅赏疏影。"],"title":"十月四日同子文克信子潜子直材翁子立诸弟访三十二叔祖于小蓬莱酌酒摘金橘小集戏成长句"}
