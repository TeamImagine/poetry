{"author":"郭祥正","id":192070,"strains":["仄仄平平平，平仄平仄平。","仄平仄仄仄，仄仄仄平平。","平仄仄平仄，仄平平仄平。","平平仄仄仄，仄仄仄平平。"],"paragraphs":["客从青阳归，为我谈九华。","雪潭昨夜宿，衣上有残霞。","鸣溜隔深木，白鹇栖翠崖。","南游岂是远，乘兴必携家。"],"title":"盛仲举秀才归自九华极谈胜赏亟取李白九华联句原韵作二首志之  其一"}
