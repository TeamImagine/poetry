{"author":"鲍溶","id":18952,"strains":["仄仄仄仄仄，平平平仄平。","平平仄○仄，仄仄○仄平。","仄平仄仄平，仄仄仄○平。","平平仄平仄，仄仄仄仄○。","仄仄平平仄，仄平平仄平。","平平仄平平，○仄仄平平。","仄平○仄仄，仄仄○平平。","仄仄仄仄平，平平仄平仄。","平平仄平平，平仄平仄平。","平仄平平仄，平仄仄仄○。","仄○平仄平，平仄仄平平。","仄○仄○仄，仄平仄平平。"],"paragraphs":["旧事与日远，秋花仍旧香。","前年绣衣客，此节过此堂。","侍臣不自高，笑脱绣衣裳。","眠云有余态，入鸟不乱行。","我恐云岚色，损君鞍马光。","君言此何言，且共覆前觞。","古人重一笑，买日轻金装。","日尽秉烛游，千年不能忘。","君言此何言，明日皆异乡。","明日非今日，山下道路长。","一从山下来，天地再炎凉。","此中会难得，梦君马玄黄。"],"title":"秋暮山中怀李端公益"}
