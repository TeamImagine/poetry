{"author":"李流谦","id":31002,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄仄平仄仄，仄平仄仄仄平平。"],"paragraphs":["一秋今日是新晴，晚稻悬知有几分。","抱湿庭芜犹靡靡，傍暄溪卉欲欣欣。","颠风料理丹枫树，返照留连白鹭群。","摇落只供骚客恨，故应长倚醉醺醺。"],"title":"喜晴"}
