{"author":"苏过","id":229857,"strains":["平平仄平平，仄仄仄仄仄。","○平平仄平，仄仄仄平仄。","平平仄仄仄，平仄仄平仄。","平平仄仄仄，仄仄平平仄。","平平仄仄仄，仄仄平仄仄。","平○仄仄平，仄仄仄○仄。"],"paragraphs":["峥嵘两山门，共挹一水秀。","滩声千鼓鼙，石壁万龛宝。","何人植翠柏，幽径出尘囿。","金银佛寺古，夜籁笙竽奏。","僧稀梵呗少，石险松竹瘦。","惟当效乐天，早晚弃冠绶。"],"title":"仆以事至洛言还过龙门少留一宿自药寮度广化潜溪入宝应翼日过水东谒白傅祠游皇龛看经两寺登八节尤爱之复至奉先作此诗以示同行僧超晖"}
