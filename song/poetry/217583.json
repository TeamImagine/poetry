{"author":"张耒","id":217583,"strains":["平平○仄仄平平，平平仄平平仄平。","平○仄仄仄○仄，仄仄仄平○仄平。","平平平仄平○仄，仄平仄仄仄平仄。","仄平平平平仄平，平仄平平平仄○。","○平仄仄仄平平，仄平平仄仄○平。","平仄仄平○仄仄，○○○仄仄平平。"],"paragraphs":["东风吹晓麦青青，柯山树头红鹤呜。","窗间梦断客叹息，忆我去年临汝城。","平池朱阁花如雪，岘山少室两奇绝。","岂知崎岖黄土岗，茅屋芦篱风雨折。","殷勤寄语望嵩楼，此身强健会重游。","陈迹再寻难料得，正如三到旧黄州。"],"title":"闻红鹤有感"}
