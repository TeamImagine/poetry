{"author":"苏轼","id":195362,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄平平。"],"paragraphs":["代北初辞没马尘，江南来见卧云人。","问禅不契前三语，施佛空留丈六身。","老去山林徒梦想，雨余钟鼓更清新。","会须一洗黄茅瘴，未用深藏白{叠毛}巾。"],"title":"赠清凉寺和长老"}
