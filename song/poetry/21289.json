{"author":"晁公溯","id":21289,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平平仄平平。","仄平仄仄平平仄，平仄平平仄仄平。"],"paragraphs":["久矣吾人愧白鸥，尘埃无路入南州。","愁横蜀岭何年断，梦绕吴江尽日流。","病骨本无轩冕相，微官端为稻粱谋。","与君共约东归日，江总还家要黑头。"],"title":"南州"}
