{"author":"周紫芝","id":240098,"strains":["仄平平平仄仄平，平平平仄平平平。","平○平仄○平仄，仄仄仄仄平平平。","仄仄○平平仄仄，仄平仄仄平平仄。","仄○平仄仄仄平，仄仄仄平平仄仄。","平平仄仄仄仄平，仄仄平平仄平仄。","平平○仄仄仄平，仄平仄仄仄仄○。","仄仄平平平仄仄，平仄仄仄平平平。","○平平平仄平仄，仄仄平平平仄仄。","仄平仄仄○平平，仄仄平平仄平仄。","平平平仄仄○平，仄平仄仄仄○平。","平仄仄平仄仄仄，平平平仄平平平。"],"paragraphs":["秣陵城门夜不开，城头椎鼓鸣春雷。","绯衣擎火燎民屋，万井一炬飞红埃。","道傍横尸人不识，血流但见秦淮赤。","府中官吏一百人，尽取姓名书罪籍。","元戎被执不得归，贼坐黄堂纵呵斥。","明朝传檄下九州，九州牧伯不敢收。","可笑官军櫜羽箭，环视走卒撄城楼。","将军楼船下巫峡，胆落双旌俱卷甲。","日枭五十三头颅，一战何曾短兵接。","今年新起故将军，灞陵醉尉勿浪嗔。","文致太平武定乱，非渠谁复清风尘。"],"title":"秣陵行"}
