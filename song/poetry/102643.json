{"author":"真德秀","id":102643,"strains":["仄平平平○仄平，仄仄平平平仄平。","平平平仄○仄平，仄○仄仄平平平。","仄仄仄○仄仄仄，仄平仄平仄○仄。","仄平仄仄○平平，仄平平平平仄仄。"],"paragraphs":["魏公孤忠如孔明，赤手能支天柱倾。","苏公高节如子陵，寸胶解使黄河清。","等是世间少不得，问津耦耕各其适。","后人未可轻雌黄，两翁之心秋月白。"],"title":"题隠者苏翁事迹"}
