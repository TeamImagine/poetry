{"author":"王安中","id":233875,"strains":["平平仄仄仄平平，仄仄平平仄仄平。","仄平仄平平仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["山僧手种两山茶，看到婆娑鬓已华。","应为客怀惊岁抄，先将春色照天涯。","绿裁犀甲层层叶，红染猩唇艳艳花。","冻颊如丹相映渥，不辞冲雨踏泥沙。"],"title":"观僧舍山茶"}
