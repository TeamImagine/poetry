{"author":"刘克庄","id":114674,"strains":["仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["碧玉去随年少易，绛桃留待主君难。","唤郎岂有云神女，觞客宁无黑牡丹。","汉上谩为留佩恼，湘东曾被淡妆瞒。","维摩老病禅房冷，一点青灯伴夜阑。"],"title":"即事二首  其一"}
