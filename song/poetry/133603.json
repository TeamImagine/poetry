{"author":"卫宗武","id":133603,"strains":["平平仄仄平，仄平平仄仄。","平仄仄平○，平仄仄平仄。","仄仄仄平平，平仄仄○仄。","仄仄仄平平，仄仄仄平仄。","仄平仄平平，仄仄平仄仄。"],"paragraphs":["穷秋菊荐香，小春梅破萼。","时卉互芳菲，荣悴异今昨。","忆昔竞芳妍，征逐困吟酌。","老去厌浮华，雅志在林壑。","浩歌太冲章，愿赴招隠约。"],"title":"和人杂咏六首  其二"}
