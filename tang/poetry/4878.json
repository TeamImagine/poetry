{"author":"韩翃","id":4878,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["少年结客散黄金，中岁连兵扫绿林。","渤海名王曾折首，汉家诸将尽倾心。","行人去指徐州近，饮马回看泗水深。","喜见明时锺太尉，功名一似旧淮阴。"],"title":"送王诞渤海使赴李太守行营"}
