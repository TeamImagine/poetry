{"author":"王文孙","id":89544,"strains":["平平仄仄仄平○，仄仄平平平仄仄。","平平仄仄仄平仄，平仄仄仄平平仄。","仄○仄仄仄仄仄，平平仄仄平仄仄。","平平平仄仄仄平，仄仄仄○平仄仄。","平平○仄仄○仄，平仄仄平平仄仄。","仄平○仄平仄仄，仄仄平平平仄仄。","平平○仄仄仄平，平平仄仄平仄仄。","仄平仄仄平仄仄，仄仄平平仄平仄。","仄○平仄平平平，仄仄平平平仄仄。","仄平平仄○仄仄，仄平平仄仄平仄。","仄平平仄仄仄平，平仄平平○仄仄。","平平平仄平○仄，仄○平仄仄平仄。","仄○仄仄平仄平，仄○平仄平平仄。","○平仄仄平仄仄，平○仄平仄仄仄。","仄仄仄仄仄○仄，仄仄平仄仄仄仄。"],"paragraphs":["先天奥学果何传，造化机缄存阖辟。","精微惝恍入神范，天地谓可俄而测。","粤从二画抉秘蕴，乾元庶物因首出。","阳推阴荡六子成，致用坎离为月日。","天人相与妙难诘，斯道岂容秦火息。","九家分派流愈远，纬谶纷纷非所及。","韦编三绝系圣经，微言尚切明作述。","我生苦晚心好古，谩索图书考龟策。","浩如烟海无津涯，自哂蓬心窥至赜。","众言淆乱折以理，是非安敢决诸臆。","吉凶前定信可推，人事堪怜空役役。","优游姑乐环中趣，默参经世用皇极。","较量得失心自知，议论无用形于笔。","观君气宇元静定，何虑不优入圣阈。","不鄙谓予可相友，愿凿浑沌以报德。"],"title":"和答刘习之见赠"}
