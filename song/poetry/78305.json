{"author":"叶适","id":78305,"strains":["平仄平仄平，平仄仄平平。","仄○平仄平，仄仄仄仄平。","仄平仄○仄，平仄仄○仄。","平仄○仄平，平仄平仄仄。","仄仄仄仄仄，仄仄平仄平。","平仄○仄平，仄仄○仄平。","平平仄平平，仄仄仄仄仄。","仄仄平平平，仄仄仄○仄。","平仄仄平仄，仄○仄平平。","仄平平仄仄，○仄仄○平。","仄仄平仄○，平平仄平仄。","仄○平平仄，仄仄仄仄仄。","仄仄仄○仄，平仄仄仄平。","仄○仄平仄，仄仄平平平。","平仄平仄平，平仄仄○仄。","仄仄平仄○，平仄平平仄。"],"paragraphs":["朝纳棂上光，千帙乱抽翻。","夜挑窗下明，一字究本源。","旧师蚤传习，新友晚闻见。","邻里疏聚头，江海勤会面。","勿爱好鸟羽，勿玩芳树林。","书亦且置之，独自观此心。","茫茫未生前，寂寂已死后。","万变随云浮，朗月住中彀。","何物粲陈列，所从定何时。","孔颜虽去远，闻道命如丝。","白屋无怨难，朱门不骄易。","每留先人朴，不忝素士志。","雁荡袅长麓，南北峙两门。","委和被多稼，永祚延余昆。","红绿修岸容，冰雪浄空界。","蕙转兰亦回，谁赋书房外。"],"title":"丁氏东屿书房"}
