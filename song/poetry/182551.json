{"author":"强至","id":182551,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["世俗谁夸昼锦归，乡人应笑旧儒衣。","一言许与经词伯，三道声名出礼闱。","好在青云须远步，莫愁黄鹄不高飞。","还家便养轩腾志，当使闾阎见面稀。"],"title":"送乔岑"}
