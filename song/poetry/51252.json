{"author":"史尧弼","id":51252,"strains":["仄平平仄平，平平平平平。","仄仄○仄仄，仄仄平仄○。","平仄仄平仄，平平仄平平。","仄仄仄平仄，仄仄平平平。","平平仄平平，平平仄平○。","平平仄仄仄，平仄平平平。","○仄仄平仄，仄仄平平平。","仄仄平○平，仄仄平平平。","仄○○平仄，仄平仄○平。","平平仄仄仄，仄平○○○。","仄仄平仄平，仄仄○平平。","平平○仄平，平平平平平。","平平仄平平，仄仄平平仄。","平平仄○仄，仄仄平仄平。","仄平仄平仄，仄仄平平平。","仄仄仄平平，平平仄○仄。","仄仄平仄仄，仄仄仄平平。"],"paragraphs":["二流西北来，东迤方茫洋。","斗岸苍石裂，突兀森堑防。","邦伯此经始，华榱压崇冈。","下俯古泓碧，上粲新高堂。","恭惟绕枢辰，朱旛照沧浪。","银刀决网散，摇漾涵恩光。","冠剑拥呼舞，穉耋纷欢康。","我亦歌且谣，请祝天无疆。","缅思长淮北，忽焉惄中肠。","余黎尚网罟，割烹燎其汤。","戢戢生理微，岂足膏铦铓。","吁嗟中道呼，西江谁为扬。","湟流去沄沄，伫立东南望。","安能挽溟渤，一洗濡沫场。","八荒共灵沼，四海为濠梁。","帝力尔何知，江湖永相忘。","陛下千万寿，乐恺未渠央。"],"title":"连州守王大宝元龟建双溪阁于放生池上为作诗以效颂祝"}
