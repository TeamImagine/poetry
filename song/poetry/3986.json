{"author":"苏籀","id":3986,"strains":["平平仄仄仄平平，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平平仄平。","仄仄仄仄平仄仄，平平平仄仄平平。"],"paragraphs":["山林引避一无求，遄返岩廊岂自由。","圣主尊贤载谟诰，故家纪善付春秋。","公诚愿奖朝中意，密勿谋先天下忧。","臭味久令参籍湜，斐然攀赋畔牢愁。"],"title":"送富枢知三衢三首  其三"}
