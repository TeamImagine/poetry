{"author":"戴栩","id":104203,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["碧海云边为小隠，暮年世味等空蒙。","笑看朝友题衔阔，爱共邻翁话岁丰。","书述南轩儿自注，诗参东野字应同。","一丘裘褐甘寒梦，逗晓踈钟出梵宫。"],"title":"莆门陈东野挽词"}
