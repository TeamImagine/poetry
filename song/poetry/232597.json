{"author":"夏竦","id":232597,"strains":["平平仄仄仄平平，平平仄仄○平平。","仄平仄仄○○仄，○仄平平仄仄平。","平仄○平仄平仄，仄平○仄仄平平。","平平平仄○平仄，平平仄○平平仄。","○平平仄仄平○，平仄仄平平仄仄。","仄仄平平仄○○，仄平平仄○平仄。","仄平平平平仄仄，仄平平平仄平仄。","平平仄平平仄平，仄平平平平仄仄。","平平仄仄○平平，仄仄平平仄仄平。"],"paragraphs":["南方潜璞出寒溪，沉沉紫蔚凝坚姿。","两仪肖象磨砻异，三趾承隅琢餙奇。","银带参华贡双阙，玉蟾分滴润圆池。","微波澄淡当晴景，旌旗半浸龙蛇影。","轻浮春絮拂犀干，微动日华明绮井。","蘂简交辉九禁深，玉枝斜照中宵永。","列璇台兮今得地，迩清光兮叶灵契。","宣丝旨兮扬圣谟，赞云章兮熙睿志。","弥彰盛德冠生民，务以文明化兆人。"],"title":"奉和御制砚歌"}
