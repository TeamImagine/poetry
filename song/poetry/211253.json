{"author":"满中行","id":211253,"strains":["仄仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["密牖疏棂次第施，却寒清暑两相宜。","惟知堂上双亲乐，不觉人间四序移。","美酒先春和气满，茂林亭午绿阴垂。","闲居就养如君少，无负南陔孝子诗。"],"title":"题耿氏温凊堂"}
