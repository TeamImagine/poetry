{"author":"释智圆","id":221323,"strains":["仄仄平平平，仄仄○平仄。","平平平仄仄，仄仄平仄仄。","平仄仄仄平，仄平仄平仄。","平平仄仄仄，平平仄平仄。","平仄仄仄仄，仄仄平平仄。","仄平平仄仄，平平仄平仄。","仄平仄平平，平平仄平仄。","仄平平仄仄，○仄平仄仄。","平平仄仄平，平平仄平仄。","仄仄仄仄仄，仄仄平平仄。","仄仄仄仄仄，平平○仄仄。","仄平平仄仄，平平仄平仄。","仄仄平仄平，仄仄仄平仄。","平仄仄平平，仄仄平仄仄。","平平仄平仄，仄仄平平仄。","平平平仄平，平平仄平仄。"],"paragraphs":["结宇平湖滨，放意且闲逸。","陵峰时采药，服饵蠲故疾。","藜藿可供餐，茆茨可容膝。","浮生贵适性，何须次奢佚。","清景况在目，万事安能恤。","水天争冷落，林峦共盘郁。","有时泛舟归，闲门晒残日。","径荒人迹绝，庭静精怪出。","春羹漾紫莼，冬盘列黄橘。","坎井亦已乐，尺蠖谁云屈。","外境莫我惑，贞心长抱一。","涅槃终极典，虚堂每谈述。","不顾知者希，庶欲己无失。","齐物鄙庄周，见性师妙吉。","翛然混生佛，湛尔无虚实。","知音来不来，时时扫幽室。"],"title":"山居招友人诗"}
