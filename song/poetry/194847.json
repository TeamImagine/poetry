{"author":"苏轼","id":194847,"strains":["平平平平仄，仄仄平仄平。","○平平平仄，仄仄仄仄平。","仄仄仄仄平，平仄仄仄平。","平○平○仄，仄仄仄仄○。","仄平仄平仄，平仄仄平平。","仄仄平仄仄，平平平仄○。","平平○平仄，仄仄平平平。","平平仄平仄，仄仄平仄平。","仄平仄平仄，仄仄平平平。","○○仄仄仄，平仄平平平。","仄平平○仄，仄平平仄仄。","仄仄仄平○，平平仄平平。"],"paragraphs":["吾州同年友，粲若琴上星。","当时功名意，岂止拾紫青。","事既与愿违，天或不假龄。","今如图中鹤，俯仰在一庭。","退翁守清约，霜菊有余馨。","鼓笛方入破，朱弦微莫听。","西南正春旱，废沼黏枯萍。","翩然一麾去，想见灵雨零。","我无谪仙句，待诏沉香亭。","空骑内厩马，天仗随云𫐌。","竟无丝毫补，眷焉谁汝令。","永愧旧山叟，凭君寄丁宁。"],"title":"次韵子由送家退翁知怀安军"}
