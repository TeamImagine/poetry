{"author":"李复","id":212730,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["丹青岌嶪冠鳌丘，地辟天开洗百忧。","万窍倚空号一噫，八川盘野会千流。","浮云晚日悲余翠，废苑荒陵怨暮秋。","自昔登临思善赋，高吟岂向世间求。"],"title":"和韩丞相玉汝登见山阁"}
