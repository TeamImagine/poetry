{"author":"王炎","id":69744,"strains":["平平仄仄仄仄平，平平仄仄平仄○。","平平平仄仄平仄，仄仄仄平平仄平。","平平仄仄仄平仄，仄仄平○仄平仄。","仄平仄仄平仄平，平仄平平仄平仄。","仄仄仄平平仄平，仄仄仄仄平平○。","平平○仄仄○仄，仄仄仄平○仄平。"],"paragraphs":["乌林赤壁事已陈，黄州赤壁天下闻。","东坡居士妙言语，赋到此翁无古人。","江流浩浩日东注，老石轮囷饱烟雨。","雪堂尚在人不来，黄鹄而今定何许。","此赋可歌仍可弦，此画可与俱流传。","沙埋折戟洞庭岸，访古壮怀空黯然。"],"title":"题徐参议画轴三首 赤壁图"}
