{"author":"宋祁","id":13726,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["第门行马护清埃，拂席时时宴具开。","安石风流今日是，平津宾客几人来。","幄中谋熟君筹在，川上身闲汝檝回。","绝俗新章满都纸，向时疏傅定无才。"],"title":"丞相庞公归政就第数有新诗传播都下偶成拙句上纪盛德二首  其二"}
