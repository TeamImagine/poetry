{"author":"苏辙","id":197193,"strains":["平仄平仄仄平平，仄平平仄○平平。","平平仄仄仄仄仄，仄仄仄仄平○平。","○平平仄仄○仄，平○仄仄平平平。","○平仄仄仄○仄，仄仄仄仄平仄平。","仄○仄仄仄仄仄，○平仄仄平平平。","平平平仄仄平仄，平平仄仄平平平。","仄平仄仄仄平仄，平平仄仄平平平。","仄○仄仄平仄仄，平平仄仄平平平。","仄平平仄仄平仄，仄仄仄仄○平平。","仄○○仄仄平仄，平仄仄仄平平平。","平平仄仄平仄仄，仄仄仄仄平平平。","仄○仄仄仄○仄，仄仄仄仄○平平。"],"paragraphs":["高岸为谷谷为陵，一时豪杰空飞腾。","身随造化不复返，忽若野雀逢苍鹰。","当年碑刻最深固，风吹土蚀消无棱。","遗文漫灭雨中迹，翠石断裂春后冰。","古坟欲毁野庙废，行人不去征鞍凭。","书生耽玩立风雪，饥馿厌苦疲奴憎。","爱之欲取恨无力，旋揉翠墨濡黄缯。","不如好事孙太守，牛车徙置华堂登。","绕墙罗列耀珪璧，罢宴起读留宾朋。","却思遗迹本安在，原隰处处荒榛藤。","田夫野老谁复顾，鬼火夜照来寒灯。","废兴聚散一如此，反使涕泗沾人膺。"],"title":"次韵子瞻题孙莘老墨妙亭"}
