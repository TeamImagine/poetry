{"author":"谢薖","id":231511,"strains":["平仄仄仄仄，仄平平平平。","平平仄仄仄，仄仄平平平。","平平仄○仄，平平仄平○。","平仄仄平仄，平平平仄平。","○平仄平仄，平○平平平。","仄平仄仄仄，仄仄平平平。","仄平仄○仄，仄仄平平平。","仄平仄仄平，平仄○仄平。","仄平平仄仄，平平仄平○。","平平仄仄仄，○○仄○平。","平平仄仄仄，○仄仄仄○。","平平仄仄仄，平仄○平平。"],"paragraphs":["章甫不入越，夏虫多拘时。","生无适俗韵，举世谁知之。","锺嵘不并世，无人识丘迟。","虽有落花句，知为何等诗。","如逢贺宾客，方叹乌栖辞。","我初出险语，俗子争唐嗤。","俛眉欲从事，复恐遭文移。","亦知适楚车，安可从北驰。","董家名父子，平生所怀思。","虽云识面晚，相闻已相知。","君诗有古意，且结皓首期。","端能啖杞菊，时复过天随。"],"title":"次韵董之南见赠"}
