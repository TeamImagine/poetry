{"author":"王十朋","id":22462,"strains":["平仄平平仄仄平，平平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["新植灵根续蕙兰，缁林佳处占清闲。","深红应费化工染，浓绿疑从帝所颁。","正色可曾娱俗眼，晚英犹足慰衰颜。","它年解组归三径，多种青青满故山。"],"title":"忏院种红蕉用宝印叔韵"}
