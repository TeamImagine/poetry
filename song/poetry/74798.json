{"author":"赵蕃","id":74798,"strains":["仄平○仄平，仄仄仄平平。","仄仄平平仄，平平平仄平。","仄平平仄仄，仄仄仄平平。","仄仄平平仄，平○仄仄○。","平平仄平仄，仄仄仄平平。","平仄仄仄仄，平平○仄○。","平平平仄仄，仄仄仄○平。","仄仄平平仄，平平平仄平。","平平平仄仄，仄仄仄平○。"],"paragraphs":["别君当以诗，此物不充饥。","二事交为病，吾曹均坐兹。","欲谈殊烂熳，趣去苦凄悲。","晚宿投幽寺，翻思赴野期。","风灯半明灭，雨叶乱纷披。","安石畏作别，渊明当语离。","萍蓬居靡定，燥湿志难移。","问隠俱携弟，躬耕皆有儿。","怀哉衡泌乐，可以共栖迟。"],"title":"既别文显兄弟晚宿日光寺书怀寄之"}
