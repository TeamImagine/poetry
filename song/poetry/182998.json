{"author":"刘攽","id":182998,"strains":["仄仄平仄平，仄仄○平平。","平平仄仄仄，仄仄○平平。","仄仄平平平，平平○平○。","仄仄仄仄仄，平平平仄平。","仄仄仄平平，仄平仄○○。","仄仄○仄平，仄仄平仄平。","仄平仄平仄，仄仄平平平。","平平仄平平，平仄平平平。","○平○平仄，仄平○仄平。","平平仄平仄，平平平仄平。"],"paragraphs":["日夕车马烦，路绝临清伊。","云光与水色，极望相逶迤。","饮马清泠泉，凉风吹人衣。","白石可历数，游鱼仍俯窥。","浅濑乍褰裳，榜舟亦迟迟。","古木号乱蝉，白鸟时独飞。","上方两高阁，向水双朱扉。","迢迢际烟霞，安得青云梯。","暝投中峰宿，四山凝夕霏。","钟鸣众禽寂，孤灯明翠微。"],"title":"涉伊水宿宝应寺"}
