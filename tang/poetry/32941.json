{"author":"杜荀鹤","id":32941,"strains":["平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["江上数株桑枣树，自从离乱更荒凉。","那堪旅馆经残腊，祗把空书寄故乡。","典尽客衣三尺雪，炼精诗句一头霜。","故人多在芙蓉幕，应笑孜孜道未光。"],"title":"维扬冬末寄幕中二从事"}
