{"author":"刘宰","id":92967,"strains":["平平仄仄仄平平，平仄平平仄仄平。","仄仄平仄平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["年来去客半西东，须信劳生等转蓬。","万里相望成别恨，一声何处递冥鸿。","人情对景分忧乐，月色于今岂异同。","莫把壮怀成索寞，举杯聊与吸清风。"],"title":"送友人"}
