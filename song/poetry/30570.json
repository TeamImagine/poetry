{"author":"李流谦","id":30570,"strains":["仄仄平○仄，仄○仄仄平。","仄仄○○平，平仄仄仄平。","○平仄平仄，仄仄平平平。","仄平仄平平，仄○仄平平。","仄平仄平平，平仄仄仄平。","仄仄仄仄仄，仄仄平仄平。","平○○○○，平仄○平平。","仄平平仄仄，仄仄平平平。","仄平○○仄，仄仄？平平。","仄仄仄平仄，仄仄平平平。","○仄○平平，仄平仄仄平。","仄仄仄仄平，仄仄平仄平。","平平仄仄仄，仄仄平仄平。","仄平平平○，仄平仄平平。"],"paragraphs":["境浊常鲜惬，事难获易欣。","皎月当中秋，觇候每倦勤。","扁舟泊沙岸，是夕无纤云。","冷侵碧琉璃，又如烂镕银。","十年五年无，千里万里明。","对此欲不饮，恐触蟾兔嗔。","尊空更重看，徐步长江滨。","大鱼时拨剌，宿鹭联拳惊。","可无横吹者，或有琵琶人。","领览此奇绝，但怕添愁新。","颇欲从冰娥，暂陪白玉轮。","载我到广寒，一醉罗袜尘。","归来闭阁卧，耿耿鸡未晨。","顾瞻篷窗间，尚余半金盆。"],"title":"累年中秋无月今年凡数夕有之十五日尤佳"}
