{"author":"刘克庄","id":115032,"strains":["仄仄平平仄平仄，仄平仄仄仄平平。","平平平仄仄平仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["击磬何须入于海，括囊未免取诸坤。","寻盟今已白鸥社，待诏昔曾金马门。","鱼戏罕逢同队子，鸡窠会见二毛孙。","两翁未易分优劣，一乐山村一水村。"],"title":"三和  其二"}
