{"author":"曹彦约","id":84609,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["水骨苔痕洞穴开，龙腾波涌碧崔嵬。","烟云静向林中起，风雨飞从海上来。","江外庐峰倾瀑布，日边鳌顶对蓬莱。","几经兵火今犹在，拂拭还看贮劫灰。"],"title":"次韵赵俞宣德石博山香台"}
