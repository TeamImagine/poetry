{"author":"赵抃","id":101625,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["初逢稔岁改初元，元夜从游驾两轓。","寺曲水灯多巧怪，河塘歌吹竞喧繁。","安排百戏无虚巷，开辟重关不锁门。","愿以民心祝尧寿，从星高拱北辰尊。"],"title":"杭州上元观灯  其二"}
