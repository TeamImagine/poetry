{"author":"徐鹿卿","id":117658,"strains":["平平平仄仄平平，仄平平仄仄平平。","仄平仄仄仄平仄，仄仄仄仄平仄平。","平平平仄仄平仄，仄仄仄仄平○平。","平仄平平仄平仄，○仄仄平平仄平。","平平平仄仄平仄，平仄仄仄平平平。","仄平○○仄仄仄，仄仄仄仄○仄平。","平平仄仄平仄仄，仄仄平仄○平平。","仄平平平仄○仄，仄仄平仄平平平。","仄平平仄仄仄仄，仄○仄仄平仄平。","仄平平平仄仄仄，仄仄平仄仄仄○。","仄平平平仄平仄，仄平仄仄平○○。","仄○仄仄仄平仄，仄仄平○平平○。","平平平平仄仄仄，平仄平仄平平平。","平平仄仄仄平仄，平仄平仄平平平。","仄平○仄仄仄仄，仄仄仄仄平平平。"],"paragraphs":["东郊前日劝农民，泮宫今日劝诸生。","劝农直欲使家给，劝士讵止隆鼎烹。","新诗随寓有规益，笔势滚滚今长庚。","芹藻生春鹄袍肃，听说笔耕同铁耕。","情田锄治付编简，儒藻溉灌须陶泓。","善根深培恐未固，恶念痛绝犹潜萌。","因农谕学良切至，一理通贯昭然明。","下民蚩蚩每难悟，不劝安得千仓盈。","读书为士岂待劝，劝且弗勉真眩名。","本然之天我固有，践履须蹋实地行。","要知为仁在乎熟，本无内外无将迎。","岁犹有歉道常富，士实为重农为轻。","贤侯之文菽粟味，虽出游戏皆真情。","居穷勿但作鱼蠹，官达还戒专蝇营。","信能行此乃有获，不负鲁泮鸣鸾声。"],"title":"春补揭榜史君为诗以农谕学次韵为谢"}
