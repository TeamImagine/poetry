{"author":"郭祥正","id":192241,"strains":["仄○仄平平，仄○○仄仄。","仄仄仄平仄，○仄仄仄仄。","仄仄仄平平，○平平仄仄。","平平仄平仄，仄平仄仄仄。","平平平仄平，平仄仄仄仄。","平平平平平，平平仄○仄。","仄仄平平平，平平仄平仄。","平平平仄平，仄仄仄○仄。","平仄仄仄仄，平平○仄仄。","平仄仄平平，平仄○平仄。"],"paragraphs":["我闻辨才师，解空称第一。","病子得摩顶，其疾顿若失。","救物运真悲，了心非幻术。","声名动寰宇，退身性愈密。","峨峨龙井峰，篁竹不透日。","终朝无来宾，笻枝自横膝。","此道何寥寥，差肩佛摩诘。","无生无不生，一以贯禅律。","安得两羽翰，归飞参丈室。","稽首慕高风，天地相终毕。"],"title":"寄杭州天竺辨才大师"}
