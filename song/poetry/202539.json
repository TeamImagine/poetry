{"author":"陆佃","id":202539,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["龙眠三李晦声尘，长望淮壖与海滨。","自古市朝成底事，即今猿鹤伴他人。","细思南陌东阡月，大胜千门万户春。","可惜欲归归未得，不知家酿为谁醇。"],"title":"依韵和李元中兼寄伯时二首  其一"}
