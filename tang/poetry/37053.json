{"author":"李中","id":37053,"strains":["仄仄仄平平仄仄，平平平仄仄平平。","仄平平仄仄平仄，平仄仄平平仄平。","平仄平平平仄仄，仄平平仄仄平平。","仄仄仄仄平平仄，仄仄平平仄仄平。"],"paragraphs":["忆昔采芝庐岳顶，清宫常接绛霄人。","玉书闲展石楼晓，瑶瑟醉弹琪树春。","惟恨仙桃迟结实，不忧沧海易成尘。","似醒一梦归凡世，空向彤霞寄梦频。"],"title":"寄庐山简寂观重道者"}
