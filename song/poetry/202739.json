{"author":"释道潜","id":202739,"strains":["仄平平平平，平仄平平○。","仄仄仄○仄，平平仄平平。","平平仄平平，仄仄平平平。","○平仄仄仄，仄仄○平平。","平仄仄平仄，平平○平平。","平平仄平仄，仄仄仄○平。","仄平平仄仄，仄仄平仄平。"],"paragraphs":["暮峰腾玄云，飞雨来滂沱。","乱点洒苍壁，森森挂青萝。","须臾涨前溪，荡荡浮银河。","中流转巨石，出没如鼋鼍。","天宇夜开霁，星蟾莹摩挲。","玲珑辨崖树，宛转照庭柯。","咏诗无桀句，奈此佳景何。"],"title":"庐山杂兴  其六"}
