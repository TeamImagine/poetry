{"author":"程俱","id":235444,"strains":["○仄仄仄○平平，仄○仄平平仄○。","平平仄仄仄平仄，仄仄仄仄○平平。","平平○仄仄仄仄，仄○仄仄平平平。","仄平仄仄仄○仄，平仄○仄平○平。","平平平平仄平仄，仄○平平平仄仄。","○平仄仄仄○平，仄仄平平仄平仄。"],"paragraphs":["驱骥搏鼠难为功，不如置之牛皂中。","平生暴虎笑冯妇，岂向兔脚分雌雄。","龙山从事盛德士，达观已悟蛇怜风。","马曹五斗直如寄，羊仲三径终当同。","群猴憎猿坐殊趣，瓮中酰鸡无远度。","从渠狗曲诮王生，欲辨龙猪复谁语。"],"title":"仲嘉被檄来吴按吏用非所长既足叹息而或者妄相窥议益足笑云戏作十二辰歌一首"}
