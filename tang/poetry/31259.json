{"author":"秦韬玉","id":31259,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["共言愁是酌离杯，况值弦歌枉大才。","献赋未为龙化去，除书犹喜凤衔来。","花明驿路燕脂暖，山入江亭罨画开。","莫把新诗题别处，谢家临水有池台。"],"title":"送友人罢举授南陵令"}
