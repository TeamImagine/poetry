{"author":"周紫芝","id":240347,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄仄仄，仄仄仄平平仄平。","仄仄平平平仄仄，平平仄仄仄平平。"],"paragraphs":["别时江上草离离，相见寒枝欲放梅。","目送征鸿天外去，梦惊烟棹雪中来。","青云谁料未十里，白发政须同一杯。","老日相逢能有几，春花欲动莫先回。"],"title":"次韵雷飞卿雪中掉小舟见过"}
