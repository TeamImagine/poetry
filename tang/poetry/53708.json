{"author":"王维","id":53708,"strains":["仄仄○平平仄○，平平平仄仄平平。","仄仄仄平平仄仄，平平仄仄仄平平。","平○仄仄○平仄，平仄平平○仄平。","仄仄仄平平仄仄，仄平平仄○○平。"],"paragraphs":["积雨空林烟火迟，蒸藜炊黍饷东菑。","漠漠水田飞白鹭，阴阴夏木啭黄鹂。","山中习静观朝槿，松下清斋折露葵。","野老与人争席罢，海鸥何事更相疑。"],"title":"积雨辋川庄作"}
