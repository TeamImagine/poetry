{"author":"王柏","id":123985,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平平仄平平。","平平仄仄平平仄，平仄平平仄仄平。"],"paragraphs":["一簇楼台表郡城，月于此处最光明。","山摇玉彩东南上，水决金波西北倾。","老木修容宾画栋，女墙严陈护丹楹。","西风屈指何时到，来庆黄云万亩横。"],"title":"再次前韵  其一"}
