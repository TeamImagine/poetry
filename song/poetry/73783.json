{"author":"赵蕃","id":73783,"strains":["平平平平仄平仄，仄仄平平仄平仄。","仄平仄仄仄平平，仄仄平平平仄仄。","平平仄仄平平平，仄仄○平仄仄平。","平平仄仄平平仄，仄仄仄仄平平○。","仄平仄仄○平仄，仄○平平仄○仄。","仄平平平平平平，仄平○○平平仄。"],"paragraphs":["前年为君记江阁，醉里狂言不知怍。","岂惟大负退之惭，要似扬雄真悔作。","君家此阁端何然，万里长江咫尺山。","江流湛湛山平远，合付画手非诗传。","画工纵得空诸境，阁中之人妙难领。","世人纷纷夔蚿蛇，是公了了形神影。"],"title":"约明叔过买江天阁"}
