{"author":"杨万里","id":48120,"strains":["仄仄平平仄，○○仄仄平。","仄○平仄仄，○仄仄平平。","仄仄平平仄，○○○仄平。","平○平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["学子研终古，难将短浅求。","汲深欣得得，操绠要修修。","远酌源千载，长缫思万周。","初如泉眼隔，忽若井花浮。","意到言前达，词于笔下流。","昌黎感秋句，圣处极冥搜。"],"title":"拟汲古得修绠诗"}
