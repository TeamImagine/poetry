{"author":"赵抃","id":101557,"strains":["平平仄仄仄仄仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["年光已占六十四，七十归来尚六年。","顾我久惭迷利禄，与师同约老林泉。","政为岂弟聊康俗，心放逍遥自到仙。","身寄东州梦南去，山堂依约艮庵前。"],"title":"寄馀庆讲僧思辩"}
