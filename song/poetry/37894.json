{"author":"陆游","id":37894,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["忆自梁州下益州，身闲处处醉红楼。","早知虚起弹冠意，悔不常为秉烛游。","诗思已惭驰阵马，目光犹觉射车牛。","莲峰日观何时到，下看人间万里秋。"],"title":"忆昔"}
