{"author":"陆游","id":32826,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万瓦鳞鳞若火龙，日车不动汗珠融。","无因羽翮氛埃外，坐觉蒸炊釡甑中。","石磵寒泉空有梦，冰壶团扇欲无功。","余威向晚犹堪畏，浴罢斜阳满野红。"],"title":"苦热"}
