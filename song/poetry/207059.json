{"author":"黄庭坚","id":207059,"strains":["平平仄仄平，○仄仄平平。","仄平○仄仄，仄平平仄平。","平仄○仄仄，平○仄平平。","平平仄平仄，平仄仄○平。","仄平○仄平，仄仄平仄○。","仄平平仄平，平仄平仄○。","平仄仄平仄，仄仄仄仄平。","平平仄仄仄，仄仄仄平平。","仄仄平平仄，平平仄○平。","平平仄平平，仄平仄仄平。","平仄平仄仄，平仄仄○仄。","平平仄仄仄，平仄仄平平。","仄仄○仄平，仄○仄○仄。","仄仄仄平平，平仄仄仄平。","仄平仄平仄，平仄仄平平。","仄平仄仄仄，平仄○平○。"],"paragraphs":["高人住宝坊，重客款斋房。","市声犹在耳，静虚生白光。","幽子遗淡墨，窗间见潇湘。","蒹葭落凫雁，秋色媚横塘。","博山沈水烟，淡与人意长。","自携鹰爪芽，来试鱼眼汤。","寒浴得温湢，体浄意凯康。","盘餐取近市，厌饫谢膻羊。","裂餠羞豚脍，包鱼芰荷香。","平生所怀人，忽言共榻床。","常恐风雨散，千里郁相望。","斯游岂易得，渊对妙濠梁。","雅雅王稚川，易亲复难忘。","晏子与人交，风义盛激昂。","两公盛才力，宫锦丽文章。","鄙夫得秀句，成诵更怀藏。"],"title":"同王稚川晏叔原饭寂照房"}
