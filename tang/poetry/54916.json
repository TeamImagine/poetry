{"author":"刘长卿","id":54916,"strains":["○仄仄仄仄，仄○平○平。","平平仄平仄，仄仄平平平。","平仄仄○仄，平平平仄平。","平平仄平仄，仄仄平平平。","仄仄仄仄仄，平平平仄平。","○平仄平仄，平仄平平平。","平仄仄○仄，仄平○仄平。","仄平仄平仄，平仄平○○。"],"paragraphs":["漂泊日复日，洞庭今更秋。","青枫亦何意，此夜催人愁。","惆怅客中月，徘徊江上楼。","心知楚天远，目送沧波流。","羽客久已殁，微言无处求。","空余白云在，容与随孤舟。","千里杳难望，一身当独游。","故园复何许，江海徒迟留。"],"title":"杪秋洞庭中怀亡道士谢太虚"}
