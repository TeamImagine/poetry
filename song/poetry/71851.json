{"author":"彭龟年","id":71851,"strains":["仄仄仄仄平，平仄仄仄仄。","仄○仄仄仄，仄仄仄○仄。","仄平仄仄仄，○平○平仄。","仄平仄平平，平仄仄平仄。","仄平平○仄，仄仄仄平仄。","○平仄平平，仄仄仄仄仄。","仄仄平仄仄，○仄仄平仄。","平○仄○平，仄仄仄○仄。","仄○○仄仄，仄仄○○仄。","仄平仄平平，平平仄○仄。","平○仄仄○，仄仄仄○仄。","平仄仄平平，仄仄仄仄仄。"],"paragraphs":["少读丽泽书，投老未尽识。","譬如涉大海，渺不见其极。","去之若有失，从之了无得。","约兄自西来，为我倒胸臆。","始知公输巧，要不外绳墨。","从兹往来频，不辨主与客。","去住宁有定，长恐使南北。","谁题治中舆，别日忽相偪。","欲留留不可，把袂三叹息。","送君浙河西，狂涛立如植。","君其稳驾浪，我亦理行幅。","斯意莽无穷，所愿各努力。"],"title":"送吕子约赴天台倅"}
