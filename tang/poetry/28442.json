{"author":"陆龟蒙","id":28442,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["忽辞明主事真君，直取姜巴路入云。","龙篆拜时轻诰命，霓襟披后小玄𫄸。","峰前北帝三元会，石上东卿九锡文。","应笑世间名利火，等闲灵府剩先焚。"],"title":"和袭美寄广文先生"}
