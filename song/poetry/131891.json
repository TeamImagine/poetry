{"author":"萧立之","id":131891,"strains":["平平仄仄○平平，平平平平平仄平。","平平仄仄仄平仄，○平仄仄○平平。","平○仄仄平平仄，平平仄仄平仄仄。","仄平平仄仄平○，仄仄平平平仄仄。","仄平平平仄仄仄，仄平仄仄平仄仄。","平平仄仄平平平，平仄仄平仄平平仄仄。"],"paragraphs":["溪工夜斲苍匡藤，麻姑山前砧杵鸣。","千金学得不龟手，并刀剪水裁寒冰。","人间不数兜罗软，齐纨蜀锦焉足算。","一池明月白云深，四壁东风晴与暖。","道人家风此受用，赠君也作清净供。","梅花帐里春茫茫，休遣淡妆美人来入梦。"],"title":"送陈广文西山楮衾"}
