{"author":"蒲寿宬","id":154886,"strains":["仄仄平仄平，仄仄平仄仄。","仄仄仄平○，平平仄仄平。","平平仄仄仄，仄仄仄平仄。","仄仄仄○平，○平仄平仄。","仄仄平平平，平平仄平仄。","○○平仄平，平仄平仄仄。"],"paragraphs":["少壮能几时，转盻成白首。","俯仰百年中，蝇营复狗苟。","规规一世士，礼法自绳纠。","不趁蚁磨旋，空嗟兔株守。","杞菊为糇粮，云山作宾友。","空泥坚白鸣，夷惠徒可否。"],"title":"和博古直五首  其二"}
