{"author":"慕容彦逢","id":225680,"strains":["仄仄仄平仄，仄仄仄平仄。","○平仄平仄，仄仄仄平仄。","仄仄平平平，平平仄平仄。","仄仄仄仄平，平仄平○仄。","平仄平仄平，平仄平仄仄。","○仄仄平平，平平仄○仄。","仄仄仄平平，仄平平仄仄。","平平仄平仄，仄仄仄○仄。","平平平仄仄，仄仄仄平仄。","○○仄仄平，平○仄平仄。","平平平仄仄，平仄平仄仄。","平平仄平平，仄平仄平仄。","仄仄仄平平，平平平仄仄。","平仄仄仄平，仄平仄平仄。","仄仄仄平仄，仄○平平仄。","仄仄仄仄平，○仄仄平仄。","平仄平平平，仄仄平○仄。","平平平仄仄，仄仄平平仄。","仄仄仄平平，平平仄平仄。","仄○平仄仄，仄仄仄平仄。","平平仄平仄，平仄仄平仄。","平仄平平平，平平仄平仄。","○○仄平仄，○平平仄仄。","仄平平平平，平○仄平仄。","○仄平平平，平平仄仄仄。","平平平仄平，仄○平仄仄。","仄平仄平仄，仄仄仄平仄。","仄仄○平平，○仄仄平仄。","仄平平仄平，仄仄仄平仄。","平平仄平平，仄仄仄○仄。","平平平仄仄，平平○平○。","平平平仄仄，平仄仄平仄。","平仄仄平仄，仄○仄仄仄。","仄平仄平仄，平平平仄仄。","仄平仄仄仄，仄仄平仄仄。","平仄仄平仄，平○仄○仄。","仄平○仄○，○仄平仄仄。","仄平仄仄仄，仄仄仄平仄。","平平平平仄，○仄○○仄。","仄仄平仄平，○平仄平仄。","○平平仄平，仄仄仄○仄。","平仄仄平平，仄仄平仄仄。"],"paragraphs":["泽国破秋仲，景物兆冬索。","回飙卷林尾，宿雾泛寥廓。","泮水还阛阇，层峦瞰篱落。","启牖挹蒨葱，开径徒参错。","虀盐虽寂寥，文史欣博约。","论古到鸿荒，谈经愧穿凿。","逸志想鸿冥，腼颜羞雉啄。","于焉得真趣，豁若解其缚。","环窗惟载籍，一视等糟粕。","了了见本来，端如契圆觉。","冲襟游汗漫，高步趋广莫。","同心有名儒，摄官在戎幕。","学识造渊醇，词章臻炳铄。","良骥服盐车，白驹絷场藿。","念昔始倾盖，考正于狐貉。","韵宇凛可钦，标致湛无著。","觞豆陪余欢，翰墨时间作。","晨嬉风力劲，夜语霜威虐。","屈指两炎凉，流年信回薄。","九重跻帝德，四海绝民瘼。","南征奠蛮侮，西戍弭戎掠。","吾道斯为亨，君才顾何怍。","行当坐天禄，看书资笔削。","不然冥成均，阐教助飞跃。","冠绶追英游，林泉谢远诺。","胡为怀故乡，逝将依负郭。","古都富城市，比屋丽金雘。","甲第临江壖，胜槩夺云壑。","曲沟环渌塍，激涧度危彴。","升高或扪萝，厉急辄遗𪨗。","驯禽栖几席，幽花堕杯杓。","渔樵频问讯，童稚杂欢噱。","寻步陟兰屿，选胜望菌阁。","此虽美无度，乌知乖所学。","待时既韫玉，税驾宜振铎。","忠告冀毋忽，投分匪轻托。","野芹称美献，行潦资远酌。","眷言效悃愊，岂止事嘲谑。","知君须多暇，过我当如昨。","茗饮无俗情，疏餐有真乐。","论文穷九畴，议武贯三略。","谁主复谁宾，此意良不恶。"],"title":"和吴显道"}
