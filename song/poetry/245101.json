{"author":"胡舜陟","id":245101,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["中兴将相上凌烟，社稷元功孰敢先。","万物生春持斗柄，六龙回驭取虞渊。","中书方记汾阳考，南国俄乘范蠡船。","却向园林新栋宇，聊将胜事继前贤。"],"title":"建炎丞相成国吕忠穆公退老堂  其一"}
