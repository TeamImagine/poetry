{"author":"黄庭坚","id":208103,"strains":["仄平平仄，平○○仄。","平平平平，平平○仄。","仄平平仄，仄○平仄仄。","平平平仄，仄○○○仄。","平平平○，仄平仄仄。","平平平○，仄平仄仄。","仄平○○，仄仄仄仄。","仄○平平，平○仄仄。","仄仄仄平，平仄平仄仄。","仄仄仄仄，平平平仄仄。","仄平平仄，仄仄仄仄。","平平平仄，平仄仄仄。","仄平平平，仄平平平。","平仄仄平，平○○仄仄平仄。","仄仄平仄，平仄○○平平平。"],"paragraphs":["穆然而肃，毗尼藏也。","熙然而温，同尘相也。","默然而说，法中龙象也。","知文知武，染衣将相也。","渊然而深，饱儒术也。","悠然而思，入诗律也。","钵囊如空，不受实也。","室中生光，无长物也。","十有七年，为法城堑也。","五十八夏，圭璋无玷也。","斩然而秀，出火宅也。","漻然而化，薪火息也。","子孙绳绳，奉承丹青。","眸子睟明，吾观其役物之智。","袖手微笑，人挹其临财之清。"],"title":"宝梵大师真赞"}
