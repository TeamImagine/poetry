{"author":"皎然","id":40102,"strains":["仄仄平仄平，仄平仄平仄。","仄平仄仄仄仄平，仄仄平平仄○仄。","平平仄仄仄平平，仄仄平平平仄平。","○平平仄仄○仄，仄仄平平仄仄平。","仄仄平○○仄仄，平平平仄仄平平。","平平仄仄仄平平，○平仄仄仄平平。","平仄○○仄仄仄，平平仄仄仄平平。"],"paragraphs":["远客殊未归，我来几惆怅。","叩关一日不见人，绕屋寒花笑相向。","寒花寂寂遍荒阡，柳色萧萧愁暮蝉。","行人无数不相识，独立云阳古驿边。","凤翅山中思本寺，鱼竿村口望归船。","归船不见见寒烟，离心远水共悠然。","他日相期那可定，闲僧着处即经年。"],"title":"往丹阳寻陆处士不遇"}
