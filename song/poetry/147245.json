{"author":"陈蒙","id":147245,"strains":["仄仄仄平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["野店杏花红满枝，江南天气早春时。","青山笑我来何晚，白发催人老不知。","云窦雪消龙涧满，星坛树偃鹘巢危。","明朝欲尽登临兴，还赴云间羽士期。"],"title":"游虞山"}
