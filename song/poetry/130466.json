{"author":"赵希逢","id":130466,"strains":["平仄仄平○仄仄，平仄仄仄平平仄。","仄平○仄仄平平，仄仄仄平仄仄仄。","平平仄仄仄平平，平平仄仄仄仄平。","仄平平平○仄仄，平○仄仄仄○平。","仄平仄仄仄仄仄，平仄平平平○仄。","仄平仄仄仄仄平，仄仄平仄○仄仄。","○平○仄仄仄平，平○○仄平仄平。","仄平仄仄○仄仄，平平仄仄仄平平。","平平平仄平平仄，仄仄仄平仄仄仄。","仄平平平仄仄○，平仄平仄仄○仄。","仄平仄仄仄平平，仄仄平平仄仄○。","平平仄仄平平仄，仄○平平平仄○。"],"paragraphs":["安得镜湖分一曲，宁可不受千锺禄。","百年三万六千场，认取醉乡去路熟。","猖狂莫学少年时，身心早已偃鼓旗。","速营糟丘防老境，无行不与酒相随。","忘形孰主又孰客，江上清风山间月。","把杯对影又即吾，我与风月难一阙。","兴来更涉小小园，壶中胜赏真有天。","酒池不怕深似海，探春日日掉{舟光}舡。","愁肠任待纷千缕，一醉不知手欲舞。","转悲成欢瞬息间，功用神圣捷如许。","困来不管玉颓山，只恐朝酲欲析难。","凭虚直向昆仑上，坐看惊涛飞去帆。"],"title":"和酒歌"}
