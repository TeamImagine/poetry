{"author":"吴芾","id":18373,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄仄平仄仄平。"],"paragraphs":["一片湖光浄见沙，晚来闲上钓鳊槎。","山横平野堆寒玉，水绕孤城绾卧蛇。","遥认茶烟知禁苑，忽闻机杼得人家。","夕阳归路西风急，笑倩旁人整帽斜。"],"title":"和鲍昌朝湖上二首  其二"}
