{"author":"陆游","id":32799,"strains":["仄仄仄仄仄仄平，仄○仄仄平平平。","○平平平仄仄仄，○仄仄仄平平平。","平平仄仄仄仄○，平平仄平平仄仄。","平平平仄仄仄平，平仄○○仄平仄。","仄平平仄仄仄平，平仄○仄平平○。","平仄仄仄仄仄仄平平平，○平仄仄平○○。"],"paragraphs":["四月欲尽五月来，峡中水涨何雄哉。","浪花高飞暑路雪，滩石怒转晴天雷。","千艘万舸不敢过，篙工柂师心胆破。","人人阴拱待势衰，谁敢轻行犯奇祸。","一朝时去不自由，山腹空有沙痕留。","君不见陆子岁暮来夔州，瞿唐峡水平如油。"],"title":"瞿唐行"}
