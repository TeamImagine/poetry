{"author":"苏颂","id":179560,"strains":["平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。","仄仄仄平平仄仄，平平平仄仄平平。"],"paragraphs":["君尝龃龉更三已，我亦邅回再下迁。","趣舍既同高谊在，升沈虽异素交全。","斤从质丧知何用，蕙为芝焚亦自怜。","重咏十年情味句，吁嗟生意转翛然。"],"title":"国史龙图侍郎宋次道挽辞五首  其五"}
