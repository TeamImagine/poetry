{"author":"陈傅良","id":65793,"strains":["仄仄仄平仄，仄○平仄仄。","平○仄仄○，平仄仄仄仄。","平平仄仄仄，仄仄平○仄。","仄平仄平平，仄仄平仄仄。","仄○平仄仄，仄仄仄仄仄。","平○平仄平，平仄仄平○。","平平仄仄仄，平仄平仄仄。","仄平仄仄平，仄仄平仄仄。","平平仄○仄，仄仄仄○仄。","平平仄○仄，平○仄仄仄。"],"paragraphs":["远别欲无寐，细论谁有酒。","今当作剧县，君意亦乐不。","江湖吏道僻，岁月民劳久。","救之敝精神，自爱终袖手。","要中名甚美，用意物所咎。","君观兰桂林，余茂及樵槱。","移根托客土，颜色非故有。","赠言几满车，一字堪皓首。","于焉但裁择，对越二三友。","诸贤在当路，公论在众口。"],"title":"送刘茂实宰奉新"}
