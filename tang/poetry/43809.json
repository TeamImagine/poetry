{"author":"白居易","id":43809,"strains":["平平仄平仄仄平，仄○平仄○平平。","仄平平仄○平仄，仄仄平平仄仄平。","平仄仄平平仄○，仄平平仄仄○平。","仄平平仄平平仄，平仄○平平仄平。"],"paragraphs":["湖山上头别有湖，芰荷香气占仙都。","夜含星斗分乾象，晓映雷云作画图。","风动绿蘋天上浪，鸟栖寒照月中乌。","若非神物多灵迹，争得长年冬不枯。"],"title":"游小洞庭"}
