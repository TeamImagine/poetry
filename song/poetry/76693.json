{"author":"赵蕃","id":76693,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄仄平仄，平仄平平平仄平。","仄仄平平仄平仄，仄平仄仄仄平平。"],"paragraphs":["近因周子出家书，乃得知君近起居。","复道移官在城府，未知几度入匡庐。","晋唐旧刻故存不，林壑幽人今有诸。","想见经行屡成赋，不妨传写总遗余。"],"title":"奉寄子耕簿公尊兄兼呈德化令君丞公二首  其一"}
