{"author":"曾丰","id":72192,"strains":["平平仄仄仄仄平，平仄仄仄仄仄仄。","仄平仄仄平仄平，平仄○平平仄仄。","仄平仄平仄仄○，仄平平仄平仄平。","平平仄仄仄○仄，平仄平平平仄平。","？平○平○仄仄，平平仄仄平仄仄。","仄平仄仄平仄平，平仄平平仄平仄。","仄平平仄○仄平，仄○平平平仄平。","平平仄仄平平仄，仄仄平平仄仄○。"],"paragraphs":["亭前轧轧日百舆，桥上剥剥日万屦。","莫非失脚声利然，谁复回头情性故。","子云一区二者间，讲玄之外何所关。","江山有我目迎送，鱼鸟无他心往还。","玻璃横眠苍玉立，开关不信尘敢入。","太无在上吞以胸，群有来前挫于笔。","笔端胸次患不清，一过于清天所憎。","推归玉笋头边立，送去金鳌背上行。"],"title":"寄题全国辅竹溪清寓"}
