{"author":"毕仲游","id":209103,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["穿池引水事清幽，水有寒鱼钓艇浮。","惯识蓬莱好风月，装成沧海旧汀洲。","波涵弱柳双行影，露裛衰荷半顷秋。","从此东州富宾客，非才先得从公游。"],"title":"登瀛阁"}
