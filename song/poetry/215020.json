{"author":"释道宁","id":215020,"strains":["平平仄仄，仄仄平平。","仄仄仄平，仄平仄仄。","平平仄仄，仄仄○平。","仄仄平平，平平平仄。","平平○仄，仄仄平平。","○仄○平，平平仄仄。","仄仄仄平仄仄，仄仄平平。","仄仄平平仄仄，仄○仄仄平○。","仄仄○仄○，仄平仄仄。","平○仄仄，仄仄平平。","仄仄仄○平仄仄，平平平仄仄仄平。"],"paragraphs":["高提祖印，独耀寰区。","坐却舌头，圣凡罔测。","声前要旨，妙叶难该。","句后玄关，金针双锁。","通人分上，肯受提撕。","蒙懂禅流，徒夸作略。","设使五湖衲子，四海高人。","问似龙飞凤舞，答如玉转珠回。","向本分事中，白云万里。","诸缘不涉，岂落今时。","混沌未分全体现，乾坤才剖失便宜。"],"title":"偈六十三首  其四八"}
