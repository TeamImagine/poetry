{"author":"刘攽","id":183145,"strains":["仄仄仄仄平，仄仄仄仄○。","平平仄○平，仄仄平平○。","平平平平仄，○○仄平平。","仄仄○平平，仄仄平平平。","平平仄○仄，平仄平平仄。","仄平仄仄仄，平仄平仄平。","平平仄仄仄，仄仄平仄平。","平平仄平平，仄仄○平平。"],"paragraphs":["去水不可还，逝者日已疏。","悲忧若沈疴，百药无能除。","英英韶华子，夭夭昔同车。","令德其芬芬，佩玉联琼琚。","舟移悼藏壑，天祝嗟愁予。","蕙兰秀不实，徒见荆棘墟。","含凄抚众稚，吊影还室庐。","高天杳茫茫，日月空居诸。"],"title":"伤逝二首  其一"}
