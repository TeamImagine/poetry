{"author":"罗荣祖","id":165574,"strains":["仄平平仄仄平平，仄平平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["豫章风节振荆湘，匪为殷亡为晋亡。","执手痛罹鸣鹡难，焚裘梦断树萱乡。","三诗聊寄忠臣愤，九死宁回国士肠。","一展遗编一兴慨，令人千载挹辉光。"],"title":"读祖宗伯公临难遗弟诗有感"}
