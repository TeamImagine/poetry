{"author":"周紫芝","id":240067,"strains":["仄平仄仄平平仄，仄仄平○仄平仄。","平○仄仄平仄平，仄仄平平仄平仄。","平平仄仄○仄仄，平平仄平仄仄仄。","平仄平平仄仄平，仄仄平平仄平仄。","○平平仄仄仄○，仄仄平平平仄仄。","平○仄仄平平平，平平平仄平仄平。","平平仄仄仄仄仄，平平仄仄平○平。","平平平平仄仄仄，仄仄平平○仄仄。","平平平平仄仄平，仄仄平平仄平仄。","仄仄平○仄仄平，平仄平平仄平仄。"],"paragraphs":["楚宫夜半旌旗动，晓逐君王猎云梦。","君王醉挽金仆姑，笑射双雕落飞鞚。","霜风猎猎吹白羽，狨鞍下时日未午。","天上台高翠被寒，雨湿烟霏梦神女。","行云飞去不可留，却望阳台无处所。","魂凝睇远烟凄迷，猿啼巫峡东复西。","江边猎火一万炬，貂裘醉拥君王归。","章华千门复万户，侍女焚香迎辇步。","君心谁能念旧恩，忍泪悲啼不成语。","愿寿君王一万年，常向阳台梦云雨。"],"title":"巫山曲"}
