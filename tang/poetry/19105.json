{"author":"贾謩","id":19105,"strains":["仄仄平平仄，平平仄仄平。","○平平仄○，仄仄仄平平。","平仄平○仄，平平仄仄平。","仄平平仄仄，仄仄仄平平。","平仄○平仄，平平仄仄平。","仄平○仄仄，○仄仄平平。"],"paragraphs":["的皪舒芳艳，红姿映绿蘋。","摇风开细浪，出沼媚清晨。","翻影初迎日，流香暗袭人。","独披千叶浅，不竞百花春。","鱼戏参差动，龟游次第新。","涉江如可采，从此免迷津。"],"title":"赋得芙蓉出水"}
