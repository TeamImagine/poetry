{"author":"韩愈","id":10295,"strains":["仄平仄仄仄，仄仄仄平○。","仄平○平仄，平平仄平平。","仄平仄平仄，平仄平仄平。","仄平平平仄，仄仄仄仄平。","平仄仄平仄，平平仄平平。","平平平仄仄，仄仄平仄○。","平平仄平仄，仄平平仄平。","仄平仄平仄，仄平仄平平。","仄平仄平仄，平仄平平平。","仄仄仄平仄，○平仄平平。","○仄仄平仄，○平仄平○。"],"paragraphs":["我年十八九，壮气起胸中。","作书献云阙，辞家逐秋蓬。","岁时易迁次，身命多厄穷。","一名虽云就，片禄不足充。","今者复何事，卑栖寄徐戎。","萧条资用尽，濩落门巷空。","朝眠未能起，远怀方郁悰。","击门者谁子，问言乃吾宗。","自云有奇术，探妙知天工。","既往怅何及，将来喜还通。","期我语非佞，当为佐时雍。"],"title":"赠徐州族侄"}
