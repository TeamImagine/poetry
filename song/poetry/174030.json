{"author":"曾巩","id":174030,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["欲收嘉景此楼中，徙倚阑干四望通。","云乱水光浮紫翠，天含山气入青红。","一川钟呗淮南月，万里帆樯海外风。","老去衣衿尘土在，祇将心目羡冥鸿。"],"title":"甘露寺多景楼"}
