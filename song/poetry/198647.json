{"author":"苏辙","id":198647,"strains":["平仄平平仄仄平，仄平仄仄平平平。","仄平平仄平仄仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["高栋虚窗五月凉，客来扫地旋焚香。","白云低绕明月观，涨海东流清暑堂。","病久渴心思沆瀣，梦回余念属潇湘。","老人夫妇修行久，此处从今是道场。"],"title":"堂成不施丹雘唯纸窗水屏萧然如野人之居偶作"}
