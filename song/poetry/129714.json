{"author":"李曾伯","id":129714,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["犹记冲寒溯峡来，相期偕至亦偕回。","朝廷有诏许归老，藩岳无人值借才。","顾我凋年嗟已矣，如君英略勉之哉。","度泸要了经营事，心放公平手放开。"],"title":"别权泸帅朱杞材太社"}
