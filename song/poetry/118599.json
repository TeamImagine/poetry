{"author":"张侃","id":118599,"strains":["仄平平仄平平仄，仄仄○平仄仄仄。","仄○平仄仄平平，仄仄平平仄○仄。","平平仄仄仄平平，平平仄仄仄仄仄。","仄平○仄平仄平，仄仄平平○平仄。","仄平仄仄平仄平，平平仄平平仄仄。","仄平仄仄仄平平，平平仄仄仄平仄。"],"paragraphs":["短茅黄瓦排门户，祖父从来在此住。","不思城市好风光，只要秋成有分数。","年年借本事荒田，探前望后庶有补。","海门相近潮吐吞，不似今番难撑拄。","夏初幼妇生小孙，嘤咿作声求饲乳。","妇饥苦语出肝肠，摇头怕说纂风浦。"],"title":"纂风浦"}
