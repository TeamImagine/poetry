{"author":"柳宗元","id":914,"strains":["平平仄仄仄，○仄仄仄○。","仄平仄仄仄，平仄仄平平。","○仄○平仄，平平仄平平。","平平仄平仄，仄仄平仄平。","仄仄平平平，仄仄平仄平。","平○仄仄○，平仄○平平。","仄仄仄平仄，平仄平平平。","○平○仄平，仄仄○平平。","○平仄仄平，平仄仄仄○。","仄平仄仄仄，仄仄平平平。","平平平仄○，仄仄仄平平。"],"paragraphs":["东蛮有谢氏，冠带理海中。","自言我异世，虽圣莫能通。","王卒如飞翰，鹏鶱骇群龙。","轰然自天坠，乃信神武功。","系虏君臣人，累累来自东。","无思不服从，唐业如山崇。","百辟拜稽首，咸愿图形容。","如周王会书，永永传无穷。","睢盱万状乖，咿嗢九译重。","广轮抚四海，浩浩知皇风。","歌诗铙鼓间，以壮我元戎。"],"title":"鼓吹曲辞 鼓吹铙歌 东蛮"}
