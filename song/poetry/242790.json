{"author":"李纲","id":242790,"strains":["平仄仄仄仄，仄仄平○仄。","○仄仄平平，○仄平○仄。","仄平仄平仄，仄仄仄平仄。","仄○仄平平，仄仄仄平仄。","仄○○○平，仄仄仄平仄。","仄仄仄仄平，平平仄平仄。","平平平○仄，仄平仄仄仄。","平仄仄仄平，平平仄○仄。"],"paragraphs":["秋色一夜改，白露漙苍苇。","冠屦变凄清，如濯沧浪水。","慢肤素多汗，执热结成滓。","振衣得新凉，俨若侍君子。","起观庭中花，露叶耿烟蘂。","景物但可人，溪山即吾里。","浮生驹过隙，百年一瞬耳。","惟有古圣贤，髙名在毫纸。"],"title":"志宏复示秋意五篇次韵和之  其二"}
