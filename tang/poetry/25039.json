{"author":"薛能","id":25039,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["柏梯还拟谢微官，遥拟千峰送法兰。","行径未曾青石断，拂床终有白云残。","京尘濯后三衣洁，山舍禅初万象安。","薇蕨纵多师莫踏，我心犹欲尽图看。"],"title":"送同儒大德归柏梯寺"}
