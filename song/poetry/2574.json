{"author":"宋庠","id":2574,"strains":["平仄平平仄，平仄○仄平。","平平仄平仄，仄仄仄平平。","仄仄○平仄，平平仄仄平。","仄平平仄仄，仄仄○平平。","仄仄平平仄，平○仄仄平。","仄平平仄仄，仄平仄平平。"],"paragraphs":["灵囿先春启，联跗应候开。","根随一元毓，瑞协两宫来。","吐艳迎丹旭，扬芬散薄埃。","敛烟交钿合，侧露并霞杯。","耀彩珠翻树，薰空蕙借煤。","化工殚巧意，不为翦刀催。"],"title":"奉诏赋后苑诸殿牡丹"}
