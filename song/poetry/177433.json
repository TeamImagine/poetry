{"author":"王禹偁","id":177433,"strains":["仄平平仄仄平平，平仄平平仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["野桃无主满山隈，迁客携觞独自来。","尽日馨香留我醉，每春颜色为谁开。","枝穿绿竹浑疑画，片落丹河去不回。","待约同年一攀折，便如刘阮到天台。"],"title":"南静川野桃花下独酌因简同年冯中允"}
