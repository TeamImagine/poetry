{"author":"倪光兰","id":172731,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["东山山下海潮通，一片江流出镜中。","度岭拾薪歌稚子，和烟牧犊走村翁。","千年桥锁高人迹，百丈岩垂烈女风。","此去天台知几许，桃花深处失西东。"],"title":"剡溪"}
