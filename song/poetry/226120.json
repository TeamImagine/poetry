{"author":"洪炎","id":226120,"strains":["平○仄仄○仄平，仄仄平平仄平仄。","仄平平仄仄平平，平仄平平仄平仄。","仄平平平仄○○，平平平平平仄平。","平平仄仄平平仄，平仄平平平仄平。"],"paragraphs":["山中二月闻杜鹃，百草争芳已销歇。","绿阴初不待薰风，啼鸟区区自流血。","北窗移灯欲三更，南山高林时一声。","言归汝亦无归处，何用多言伤我情。"],"title":"山中闻杜鹃"}
