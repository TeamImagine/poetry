{"author":"家铉翁","id":137475,"strains":["仄平仄仄平平仄，仄平仄平平平仄。","平平仄仄仄○平，仄仄平平平仄平。","平平仄仄仄平仄，平仄仄平平仄平平仄。","仄○仄仄○仄平，仄仄仄仄平仄仄。","○平仄仄平仄平，仄仄平平仄仄平。","平仄平仄仄仄仄仄仄，仄仄仄仄平仄仄平仄。","平平平平平平仄平平，仄平仄○○○仄仄○平。"],"paragraphs":["世人具眼知多少，见山不知云山好。","斯人背境自观心，识破云山千万层。","须知万物备于我，高下散殊何往而非道。","善观物者观以心，目所未见心已了。","闻君学易多历年，妙处能探造化先。","维艮之背不与事物对，物具一极常与此心会。","君知云山云山亦知君，是之谓行其庭不见其人。"],"title":"赠云山逸人刘巨川瞽而谈命"}
