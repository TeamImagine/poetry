{"author":"李彭","id":233239,"strains":["○平仄仄平平仄，仄仄○平仄平仄。","平○仄仄仄仄平，仄仄平平仄平仄。","仄平仄仄平平平，平仄仄仄平仄平。","仄仄仄平平仄仄，○仄平平○仄平。","平仄平平平仄○，仄仄平平平仄仄。","平平仄仄仄仄平，仄仄平平仄平仄。","仄○仄仄平平平，平仄平平平仄平。","仄仄○平仄仄平，仄仄平○平平平。","平平仄仄平平平，仄○平平仄仄平。","仄平仄仄仄仄仄，仄平仄仄○平平。"],"paragraphs":["王郎笔若追风骠，历块过都愈奇峭。","胸中好古类古人，铸鼎为𬬻亦臻妙。","禹金九牧知神奸，周定郏鄏垂不刊。","据耳向来为上客，折足遥怜空汗颜。","颜率游谈聊贳患，纳郜臧孙贻直谏。","沦亡泗水盖厚诬，得自汾阴乱真赝。","孰如此鼎形瓌奇，皤腹云雷差次之。","上有苍虬肉倔强，隐映么么微螽斯。","明窗净几香氤氲，蔼如黄云覆晏温。","拜嘉讵意获此宝，子孙父已传仍昆。"],"title":"谢王成可惠鼎炉"}
