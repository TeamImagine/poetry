{"author":"陆游","id":39983,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["纱幮竹簟不胜清，卧看残缸翳复明。","两树梧桐鸣急雨，一林鸲鹆噪疏更。","静无狂蝶妨幽梦，懒有群鸥责旧盟。","待旦欲寻梅市路，小舟先向步头横。"],"title":"枕上"}
