{"author":"张镃","id":80964,"strains":["仄平仄平○仄仄，仄平仄仄平○仄。","平平平仄仄○平，仄平仄仄仄○仄。","仄○仄仄平仄平，仄平平仄仄仄平。","仄○仄仄○平仄，○仄仄仄平平平。","平○仄仄仄平仄，仄平仄仄平平平。","仄○平仄仄仄仄，仄仄○仄平○平。","平平仄仄仄仄仄，仄平仄仄平平平。","仄○仄仄○平仄，仄○平仄平仄○。","平平仄仄平平仄，仄仄平平平仄仄。","仄平平仄仄平平，仄仄平○仄平仄。","平平仄○平○仄，平平仄仄平平仄。","仄平仄仄仄平平，仄仄平平平仄仄。"],"paragraphs":["我家种梅三百树，恼人不特香如雾。","阶前花影二更来，月光到处纵横住。","几回欲画嗟未曾，李君能事乃尔能。","素绡窃我当时景，更引夜月花边升。","濡毫晕水厌凡墨，扫烟自就千枝灯。","客衣缁尽不复恨，但喜占艺清如冰。","圭玄漆响用不尽，博金价定无亏增。","又闻觅句颇清熟，社中宗匠交口称。","云台万事无心计，只学希夷多爱睡。","醒时非画亦非诗，恣向虚空写千偈。","君船再过嵎中未，乌丸并望新篇寄。","醉来染试陋溪藤，满壁蛟龙风卷地。"],"title":"庐陵李英才自制墨与梅花写真艮斋诚斋又许其能诗十月七日携画见访且索拙语因成古风以赠"}
