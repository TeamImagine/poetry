{"author":"邹浩","id":221206,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["同时废逐十余人，我是丹书第一名。","方向岭边思往咎，忽蒙天上许归耕。","诸公想亦茅连茹，此日宜皆水濯缨。","覆载恩深力图报，从今尤在罄精诚。"],"title":"闻归田之命怀同废诸公"}
