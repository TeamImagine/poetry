{"author":"刘跂","id":211327,"strains":["仄○仄仄仄，平平平仄平。","仄平平平仄，仄仄仄平○。","仄仄平仄仄，仄仄仄平平。","平平仄仄仄，平平仄平平。","仄仄○平仄，平平○仄平。","仄平○仄仄，平仄仄○○。","仄仄仄仄仄，仄平平仄平。","仄平平平平，仄仄平平○。","仄平仄仄仄，平仄仄仄平。","仄平仄仄平，仄仄仄仄平。","仄仄仄仄平，平仄仄仄平。","○平仄仄仄，仄仄仄平平。"],"paragraphs":["洞庭木叶下，衡阳鸿雁飞。","放舟河之水，岁暮以为期。","岂曰无径路，大直固逶迤。","波平弭桂棹，风清卷兰旗。","紫蟹间丹鲤，霜莼兼露葵。","醉歌搴杜若，还以寄相思。","不厌道里远，所嗟时序移。","会登昆仑丘，遂索玄珠遗。","以兹鼓枻去，瞠若不可追。","乃知体道人，涉世自有宜。","入兽不乱群，安肯陋九夷。","如何录录者，反笑抱关为。"],"title":"送刘贡甫贬衡州"}
