{"author":"彭汝砺","id":202018,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["露下风高头鬓凋，愆阳不雨肺肝焦。","短窗竟日添憔悴，座榻无人问寂寥。","点缀诗篇空夜夜，封题药裹自朝朝。","重云苒苒蓬瀛隔，步武相忘万里遥。"],"title":"秋日吟二首呈诸友时在合肥作  其二"}
