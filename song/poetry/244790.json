{"author":"李纲","id":244790,"strains":["仄平平仄仄平平，仄仄平平仄仄平。","仄仄仄仄平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["昔年宣抚两河间，行次覃怀已召还。","壮志久拼身似叶，巧言终使罪如山。","士风欺蔽犹前日，君命牢辞秪厚颜。","回首追思七年事，孤危易感涕空澘。"],"title":"蒙恩除荆湖广南宣抚兼知潭州具奏辞免  其二"}
