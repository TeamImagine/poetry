{"author":"苏轼","id":193973,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["霜风渐欲作重阳，熠熠溪边野菊黄。","久废山行疲荦确，尚能村醉舞淋浪。","独眠林下梦魂好，回首人间忧患长。","杀马毁车从此逝，子来何处问行藏。"],"title":"捕蝗至浮云岭山行疲苶有怀子由弟二首  其二"}
