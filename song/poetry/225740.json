{"author":"慕容彦逢","id":225740,"strains":["仄平平仄仄平平，仄仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。","仄仄仄平平仄仄，平平仄仄仄仄平。"],"paragraphs":["比来维日捧诗筒，久废吟哦觉懒慵。","韵险不容更属和，意勤须索强随从。","深思往往花盈睫，得句常常汗浃胸。","万事始知关习否，赓酬本合类撞钟。"],"title":"和四十伯父见寄二首  其二"}
