{"author":"释德洪","id":228245,"strains":["仄平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["海棠雨过尚娇春，袖手来寻林下人。","未话柳条堪结纽，且欣梅子可尝新。","孤踪衮衮风中絮，万事纷纷梦里尘。","他日别山重会面，定知谈笑绝鲜陈。"],"title":"访友人二首  其一"}
