{"author":"王洋","id":251582,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["潇湘十亩弄柔猗，独染啼斑事已奇。","但爱波声鸣荦确，不须蝇翅避琉璃。","莫疑山路崎岖险，解脱绳桥性命危。","惭愧平生竹上座，得相随处每相持。"],"title":"和谢方智善"}
