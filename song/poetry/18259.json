{"author":"吴芾","id":18259,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["涉世无堪足乱离，萧萧风雨一声鸡。","故人别后乾坤窄，三径归来草木迷。","黄鸟翩翻思出谷，老龙头角尚蟠泥。","一尊浊酒无人共，又是悲吟到日西。"],"title":"和林徽之见寄"}
