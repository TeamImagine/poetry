{"author":"李之仪","id":205193,"strains":["平平○仄○，仄仄平仄○。","仄平仄仄平，平仄平平平。","仄○平平平，○仄仄仄平。","平平仄仄平，平仄平平平。","平平仄平仄，仄仄平平平。","仄平仄仄仄，仄平仄平平。","仄平仄平仄，仄仄仄仄○。","平○仄平平，平平仄○平。","平平平仄○，仄仄平？平。","仄仄仄仄仄，仄仄平平平。"],"paragraphs":["霜风吹我衣，日短归路长。","放怀即可家，何适非吾乡。","稍闻东南隅，胜致寓一方。","超然世外人，鸡黍随低昂。","檐甍辟无际，户牖延初光。","孰云日月久，但知岁时康。","每逢会心处，万境不得藏。","何当驾修轮，飞云共回翔。","淋漓非所期，远目聊徜徉。","庶几蟹眼白，打出鹅儿黄。"],"title":"迎晖阁"}
