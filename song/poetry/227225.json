{"author":"庞其章","id":227225,"strains":["平仄仄平仄，平○仄仄平。","平平平仄仄，平仄仄平平。","平仄平平仄，平○仄仄平。","仄平平仄仄，仄仄仄平平。","平仄平平仄，平平仄○平。","仄平平仄仄，平仄仄平平。"],"paragraphs":["金地枕岩壑，登临荡郁怀。","林泉围翠幄，仙洞锁阴霾。","秋练澄江静，云屏叠嶂排。","坐凉风入竹，殿古藓侵阶。","潇洒来僧舍，嚣烦厌县斋。","白崖今得到，无处问洪崖。"],"title":"留题白崖"}
