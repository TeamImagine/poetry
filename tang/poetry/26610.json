{"author":"刘沧","id":26610,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。"],"paragraphs":["共惜年华未立名，路岐终日轸羁情。","青春半是往来尽，白发多因离别生。","楚岸帆开云树映，吴门月上水烟清。","东归自有故山约，花落石床苔藓平。"],"title":"送友人下第归吴"}
