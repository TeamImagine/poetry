{"author":"程师孟","id":113657,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["移官远过耒阳西，好景重重合尽题。","永水自然胜灨水，浯溪应不让濂溪。","沙头候吏瞻旗脚，境上乡人待马蹄。","会是忠贤流落处，至今兰芷尚萋萋。"],"title":"送虔州通判周茂叔对移永州"}
