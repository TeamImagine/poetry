{"author":"苏轼","id":195146,"strains":["仄仄仄○仄，仄仄仄仄平。","仄平仄仄平，仄仄平平平。","仄平仄○仄，仄平仄平平。","仄平仄仄平，平仄仄仄平。","仄仄仄平仄，仄仄仄仄○。","仄平仄平平，仄平仄平平。","仄平仄平仄，仄仄仄平平。","仄平平平仄，仄仄平仄平。","仄平仄平平，○仄仄仄平。","仄仄仄仄○，仄仄○平平。","平仄仄仄仄，平仄仄仄平。","仄仄平仄仄，仄○仄○平。","仄平仄○平，平○平平平。","○仄仄仄仄，仄仄仄仄平。"],"paragraphs":["我性喜临水，得颍意甚奇。","到官十日来，九日河之湄。","吏民笑相语，使君老而痴。","使君实不痴，流水有令姿。","遶郡十余里，不驶亦不迟。","上流直而清，下流曲而漪。","画船俯明镜，笑问汝为谁。","忽然生鳞甲，乱我须与眉。","散为百东坡，顷刻复在兹。","此岂水薄相，与我相娱嬉。","声色与臭味，颠倒眩小儿。","等是儿戏物，水中少磷缁。","赵陈两欧阳，同参天人师。","观妙各有得，共赋泛颍诗。"],"title":"泛颍"}
