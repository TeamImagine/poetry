{"author":"刘一止","id":237569,"strains":["平平仄平仄，平仄平仄仄。","？平仄平仄，平仄仄平仄。","平平仄○仄，平仄平仄仄。","平平仄平仄，仄仄仄平仄。","仄○仄仄仄，仄仄仄平仄。","仄平仄仄平，平仄仄仄仄。","○○平仄仄，仄仄仄平仄。","平平仄平平，仄平平仄仄。"],"paragraphs":["神龟异生禀，怀抱星与月。","蹒跚守丛著，游戏引莲叶。","青云覆其上，文字书左胁。","千年愈坚瘦，腹背类璆铁。","有如盛德士，秉志厉霜雪。","不求赫赫名，羞作翕翕热。","行藏关理乱，阅世自明哲。","时哉此唐虞，负图追往谍。"],"title":"张倅生辰作质龟相鹤二诗为寿  其一"}
