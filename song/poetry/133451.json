{"author":"朱南杰","id":133451,"strains":["平平平仄仄平仄，仄仄仄平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄仄仄。"],"paragraphs":["戎装元不碍儒冠，盗贼潜窥胆自寒。","金鼓声闻三里外，旌旗影庇四民安。","肯从叶力多君子，愧不同盟是酒官。","龢气酿成年可卜，晓来喜见雪漫漫。"],"title":"朱知镇戎服警盗不惮雪夜酒库在镇外不得与戏呈"}
