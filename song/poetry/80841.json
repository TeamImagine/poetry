{"author":"曾极","id":80841,"strains":["平平仄平平，仄仄仄仄仄。","平平仄仄仄，仄仄仄仄平。","平平平平仄，？平○平平。","仄○仄仄平，平仄仄仄平。","○仄仄○平，平仄仄平仄。","仄○仄平仄，平平仄平平。","平平仄仄仄，仄仄平平平。","平平仄平仄，平仄仄○平。","平仄平○○，仄仄平仄平。","平平仄○仄，仄仄○仄平。","平平平仄仄，仄仄平平○。","平○仄平平，平平平仄平。","平平○仄平，仄平仄平平。","仄仄仄仄仄，平仄○仄平。","平平仄仄平，仄仄仄仄平。","仄仄仄仄平，○仄平平平。","仄平仄○平，平仄仄平平。","仄仄仄仄○，○平平仄平。","平仄仄平仄，平平仄平平。","平平仄平平，仄仄○平平。"],"paragraphs":["玄天默无言，妙契有伏义。","爰初画八卦，圣学乃肇基。","于皇陶唐氏，□心折危微。","鲁叟述六经，为世立范围。","正色斥诐淫，邹孟独先几。","道丧向千载，华风变醇醨。","皇纲一以振，属此文明时。","真儒出河洛，坚白不磷缁。","探我囊中胶，续彼桐上丝。","徽音嗣正始，但惜和者稀。","祥麟虽见获，凤鸟终来迟。","珍重武夷翁，斯文今在兹。","岩栖三十年，著书觉群迷。","往者不可谏，来者犹可追。","趋隅偶未谐，夙昔梦见之。","散发弄五弦，弹作南风诗。","曲终起长嗟，弦绝有余悲。","止止不复弹，缪然歌采薇。","鸾翮有时铩，鸱鸢刺天飞。","公乎抱高寒，岁晚将安归。"],"title":"上朱晦庵"}
