{"author":"王安石","id":180432,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["漠漠秋阴护掖垣，青云祇在两楹间。","宫楼唱罢鸡人远，门阙朝归虎士闲。","华盖北瞻夭帝座，蓬莱东想道家山。","却惭久此随诸彦，文采初无豹一斑。"],"title":"次韵祖择之登紫微阁二首  其一"}
