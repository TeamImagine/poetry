{"author":"曾协","id":25491,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["可堪俗事苦相留，不许联翩李郭舟。","酒兴定知鲸浪吸，词源聊看峡江流。","名如北斗谁能挹，价重连城未易酬。","恰似西都数人物，校书中秘让诸刘。"],"title":"诸公出游有翼有诗和者盈轴次日饮正卿家出以示余走笔继韵"}
