{"author":"陈执中","id":243359,"strains":["仄仄平平仄仄○，平平平○仄○平。","仄平仄仄平平仄，平仄○平仄仄平。","平仄仄平平仄仄，仄○平仄平平平。","平平○仄平平○，平仄○○仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄？平仄仄平。","平仄平平平仄仄，？○平仄仄平平。","平平平仄平平仄，平仄平平仄？平。","○仄仄平平仄仄，仄平平仄仄平平。","○平仄仄平平仄，仄仄○○○仄平。","○仄仄平平仄仄，平平平仄仄○平。","平○仄仄平平仄，平仄平平仄仄平。","仄仄○平仄仄仄，仄○平仄仄平平。","平平平仄平○仄，○仄平平仄仄平。","平仄平平平仄仄，仄○平仄仄平平。","仄平平仄○平仄，仄仄平平○仄平。","仄仄平平平仄仄，仄平○仄仄平平。","仄平仄仄○○仄，仄仄平○仄仄平。"],"paragraphs":["莫讶南方景物疏，为君聊且话苍梧。","地倾二面城池壮，江迸三流气色麄。","山畜火光因政出，石藏牛影为仙呼。","官厅传自唐丞相，民颂思从汉大夫。","龙母庙堂神鬼集，鳄鱼池近介鳞趋。","朝台望断归岐路，冰井频窥爽髪肤。","脍美不堪全用鲤，果珍何忍命为奴。","云归上国名终远，郡带□藩势未孤。","铜鼓声浮翻霹雳，桄榔林静露真珠。","溪平花槛饶桃李，疆压莺歌尽鹧鸪。","三足吉祥文上载，独峰为盛事元无。","封疆自觉随时广，饮食从分过岭殊。","行伍戢威遵下武，儿童知学乐从儒。","风轻别墅来渔唱，人到闲坊恋酒垆。","服尚鲜华几两蜀，市相交易类全吴。","营希贤帅偏栽柳，扇慕良规各制蒲。","春耸门阑多列戟，雪从弦管舞双奴。","只因谈笑评风俗，僭用诗谣和袴襦。","万里无媒休促蹙，数年从宦弄斯须。","却忧别后牵吟想，欲写幽期入画图。"],"title":"题苍梧部"}
