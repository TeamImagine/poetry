{"author":"陆文圭","id":166033,"strains":["仄仄平平仄仄仄，平仄仄平平仄仄。","仄平仄仄平仄仄，仄仄仄平平仄仄。","平仄仄仄平○平，仄仄平仄仄○○。","○平平仄仄仄仄，仄仄仄仄○平平。","仄仄仄平仄平仄，仄仄仄平仄仄仄。","仄平仄平平平仄，仄仄平平平仄仄。"],"paragraphs":["采采江蓠步石磵，东望海堤青不断。","故人泮上谁饮酒，尺素不来鱼尾短。","黄子卓荦文更奇，命驾千里赴相思。","长江凫雁不足数，旷野虎兕将何之。","景德寺前读书阁，彦国九原不可作。","寄声故人加餐食，昨夜秋风淮水恶。"],"title":"送黄子高如泰州谒朱南伯"}
