{"author":"刘敞","id":175526,"strains":["平平仄仄仄，仄仄仄平平。","仄仄平平仄，平平仄仄平。","仄○平仄仄，平仄○平平。","？仄○平仄，平平仄仄平。","仄○○仄仄，平仄○平平。","仄仄平平仄，平平仄仄平。","平平平○仄，仄仄仄平平。","仄仄平平仄，平平仄仄平。","仄平平仄仄，平○仄平平。","平仄平平仄，仄平仄仄平。"],"paragraphs":["惊飚卷白日，朔气逼寒门。","已密何须急，虽多未觉繁。","势轻飞有态，光洁莹无痕。","磥砢封乔木，玲珑缀夕轩。","迹深看敝躧，歌苦相车辕。","测厚矜肤寸，愁消怯晏温。","崩腾云将合，飒沓雨师屯。","埽去蛟螭乱，堆成虎豹蹲。","夜明休秉烛，诗兴助开樽。","公若怜萱桂，那辞访小园。"],"title":"和永叔对雪次韵"}
