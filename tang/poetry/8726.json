{"author":"于鹄","id":8726,"strains":["仄平仄平仄，仄仄仄平仄。","○○仄仄平，仄仄仄平仄。","仄平平仄仄，仄仄○仄仄。","仄平仄○仄，仄仄平仄仄。","仄平仄○仄，平仄平平仄。","仄平平仄仄，仄仄平平仄。","平平平仄平，平平平仄仄。","仄平平仄平，仄仄○○仄。","仄平仄平平，仄仄平○仄。","平仄仄仄仄，仄平仄平仄。","仄仄平○平，仄仄平仄仄。","平仄仄平平，平仄○平仄。","仄仄仄仄平，平平仄平仄。"],"paragraphs":["触烟入溪口，岸岸唯柽栎。","其中尽碧流，十里不通屐。","出林山始转，绝径缘峭壁。","把藤借行势，侧足凭石脉。","{咸欠}牙断行处，光滑猿猱迹。","忽然风景异，乃到神仙宅。","天晴茅屋头，残云蒸气白。","隔窗梳发声，久立闻吹笛。","抱琴出门来，不顾人间客。","山院不洒扫，四时自虚寂。","落叶埋长松，出地才数尺。","曾读上清经，知注长生籍。","愿示不死方，何山有琼液。"],"title":"山中访道者"}
