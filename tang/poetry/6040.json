{"author":"耿𣲗","id":6040,"strains":["仄仄平○仄，平平仄仄平。","平○平仄仄，仄仄仄平平。","平仄○平仄，平平仄仄平。","仄平○仄○，仄仄仄○平。","仄仄平平仄，平平仄仄○。","○平平仄仄，仄仄仄平平。","平仄平平仄，平○○仄平。","平平○仄仄，仄仄○平平。","平仄平○仄，○仄仄仄平。","平平仄○仄，仄仄仄平平。"],"paragraphs":["海内兵犹在，关西赋未均。","仍劳持斧使，尚宰茂陵人。","遥夜重城掩，清宵片月新。","绿琴听古调，白屋被深仁。","迹与儒生合，心惟静者亲。","深情先结契，薄宦早趋尘。","贫病休何日，艰难过此身。","悠悠行远道，冉冉过良辰。","明主知封事，长沮笑问津。","栖遑忽相见，欲语泪霑巾。"],"title":"赠兴平郑明府"}
