{"author":"许浑","id":22172,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["北望高楼夏亦寒，山重水阔接长安。","修梁暗换丹楹小，疏牖全开彩槛宽。","风卷浮云披睥睨，露凉明月坠阑干。","庾公恋阙怀乡处，目送归帆下远滩。"],"title":"和崔大夫新广北楼登眺"}
