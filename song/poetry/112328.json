{"author":"张咏","id":112328,"strains":["仄平仄仄平平○，平平平仄平平○。","平平仄仄平仄○，平平仄○平仄平。","平平仄仄平平仄，仄仄平平仄平仄。","平平仄○仄仄平，平平仄仄平平仄。","仄平仄仄○平平，平平仄仄平平○。","仄仄仄○仄，仄仄平平平。","仄仄○仄仄，仄仄平平平。","平平仄仄仄仄仄，平平仄仄平○○。","仄仄仄仄仄，仄仄○平平。","平平仄仄平平仄，仄平仄仄平平仄。","仄仄平平○仄仄，平仄平平○平仄。"],"paragraphs":["绿流北面桃花中，书斋闲锁尘蒙笼。","纱窗挂户明月空，阶前草深鸣细虫。","千书閟久阴生蠹，治世之文欲无绪。","雕梁语燕不复归，华池皓鹤先飞去。","我来憩驾吟青春，呼奴啸匠连挥斤。","一日整庭户，二日芟荆榛。","薙草留蕙若，扫迳连松筠。","千花万木似得意，幽香细韵来相亲。","众口藉藉道，一以如初新。","伊余世上耽书客，古今万事罗胸臆。","运海抟风当振翼，任是青天更高碧。"],"title":"缉书斋"}
