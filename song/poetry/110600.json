{"author":"刘克庄","id":110600,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄平，仄平仄仄仄平平。","平平仄仄平平仄，平仄平平仄仄平。"],"paragraphs":["寂寞鳏翁揜县斋，吏传刺字睡惊回。","自从黄鹤仙人去，谁遣青牛道士来。","适梦羽衣良有征，共吟石鼎愧无才。","殷勤问讯西山老，何日山中伴访梅。"],"title":"送杨休文"}
