{"author":"朱熹","id":55537,"strains":["平平平平平，平仄仄平仄。","○平仄平仄，仄仄平仄仄。","平○仄仄仄，仄仄○仄仄。","仄仄仄仄○，平平仄仄仄。","平平仄仄仄，平仄仄○仄。","仄仄仄平平，平平仄平仄。","仄平平平仄，仄仄仄平仄。","平平仄仄仄，仄仄平平仄。","仄仄平仄平，平平仄○仄。"],"paragraphs":["秋风何方来，为我涤残暑。","庭梧亦何与，索索终夜雨。","冥思感物变，念此离索苦。","浩荡信莫量，幽纷那得睹。","丁年舍我去，憔悴故其所。","廓落济时心，颓然复安取。","永怀平生友，梦想见眉宇。","今晨枉秀句，烂若朝霞举。","去去同采芝，高轩坐凝伫。"],"title":"次子厚秋怀韵"}
