{"author":"释元肇","id":117283,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["故庐重到莫春时，物色风光总欠诗。","柳絮有情飞满袖，牡丹无语恨空枝。","燕归不用深垂幕，笋出应须密护篱。","明日篮舆又东去，迢迢烟草绿相随。"],"title":"宿旧巢"}
