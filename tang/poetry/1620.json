{"author":"李白","id":1620,"strains":["仄仄平平平，平平平平仄。","平平仄平平，平仄平仄仄。","仄仄平仄仄，仄平○平仄。","仄仄平平平，○平平仄仄。","平仄仄平仄，○○平仄仄。","仄仄仄平平，平平平仄仄。","平平仄平仄，仄仄○平仄。","平平仄仄平，平仄仄平仄。","平平○仄仄，仄平平○仄。","仄仄平仄平，平平平平仄。","平仄平平平，仄仄仄平仄。"],"paragraphs":["紫阁连终南，青冥天倪色。","凭崖望咸阳，宫阙罗北极。","万井惊画出，九衢如弦直。","渭水清银河，横天流不息。","朝野盛文物，衣冠何翕赩。","厩马散连山，军容威绝域。","伊皋运元化，卫霍输筋力。","歌钟乐未休，荣去老还逼。","圆光过满缺，太阳移中昃。","不散东海金，何争西辉匿。","无作牛山悲，恻怆泪霑臆。"],"title":"杂曲歌辞 君子有所思行"}
