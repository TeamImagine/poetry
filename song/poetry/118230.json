{"author":"吴惟信","id":118230,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不肯轻迷固有天，星冠霞氅竟翩然。","人能变体方超俗，丹到成功即是仙。","伏洞黑龙听夜咒，傍花白鹿伴春眠。","哦诗更欲全清致，当以弥明作正传。"],"title":"送王梦升入道"}
