{"author":"韦骧","id":190159,"strains":["仄平○平平仄仄，仄○仄仄平平仄。","仄仄平平仄仄平，平平仄平平仄仄。","仄仄○平平仄仄，仄仄平平仄○仄。","平平○仄平仄平，仄仄仄平平仄仄。","仄平仄仄平平平，仄仄平平平仄仄。","仄平仄仄仄平平，平仄平○仄平仄。","仄○平仄平平平，仄仄平平平仄仄。","仄平平仄仄仄仄，平平仄○○平仄。","仄○仄仄仄仄仄，平仄平平仄平仄。","仄平平仄仄平平，仄仄仄平平仄仄。"],"paragraphs":["伯英临池池水黑，世称草圣真无敌。","逸少奇踪昔所珍，曾为换鹅书道德。","晚有张颠尤怪伟，意自公孙剑中得。","由来传播千百年，笔法至今为准的。","近时此学虽雕零，妙绝何尝虚赏识。","唯公气格出天然，挥扫能兼古人迹。","纵如烟海鱼龙游，俊若秋天鹰隼撃。","斡旋舒惨在术内，心通手应难窥测。","曩传法帖久已寘，安得千文饱矜式。","越溪明楮白于霜，昼永愿公飞电墨。"],"title":"求陈和叔草书千文"}
