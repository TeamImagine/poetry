{"author":"王炎","id":69427,"strains":["平平仄仄平平平，平仄平平平仄平。","平平仄仄仄平仄，仄仄平仄平平平。","仄○仄仄仄平仄，平仄平平平仄平。","○平平仄平仄仄，○仄平仄○○平。","仄平○平仄平仄，平○仄仄平平平。","平平平仄仄平仄，仄仄平仄○平平。","仄平仄仄仄仄仄，仄○仄仄平○平。","平○仄仄仄平仄，平平平仄平平平。","仄平仄仄仄平仄，平平平仄仄仄平。","仄平仄仄仄仄仄，仄平仄仄平平平。","仄平仄仄○仄仄，仄平平仄平平平。","仄平仄仄○仄仄，仄平仄仄平仄平。","○平仄仄平仄仄，仄仄仄仄○平平。","○平平○仄○仄，平平仄仄○平平。","平平仄仄平仄仄，仄仄仄仄平平平。"],"paragraphs":["蓝田美玉骊龙珠，天马之驹丹凤雏。","平生眼底未曾见，物以希有为珍奇。","世间尺子乏英骨，{犭屯}犬虽多安用为。","留侯丰下宜有后，更积阴德栽培之。","大儿崭然露头角，胸中箧笥罗诗书。","文章机杼有家法，睥睨云汉思高飞。","小儿学语解揖客，眼如点漆肤凝脂。","家庭有此万金产，何忧门户无光辉。","乃翁昨日坐堂上，津津黄气溢两眉。","女奴走报子舍喜，紫兰玉树生孙枝。","不须老释亲抱送，此真天上麒麟儿。","我来欲与汤餠客，对翁寿以金屈卮。","看渠一岁能识字，八岁落笔驱文辞。","三衢之留世冠冕，公侯衮衮当无疑。","他年我未须发白，已见此子摩天衢。"],"title":"留献之初得孙"}
