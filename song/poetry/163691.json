{"author":"于石","id":163691,"strains":["仄○平仄平，平平仄平○。","仄仄仄仄平，○○平仄仄。","仄平平仄仄，平平平仄仄。","仄仄仄平平，仄仄仄平仄。","仄○平仄平，仄仄平仄仄。","仄平平仄○，○平○仄仄。","仄仄平仄平，仄仄仄平仄。","平仄仄平平，仄仄仄平仄。","平平仄仄平，平仄仄平仄。","平平仄平仄，平平仄平仄。","仄仄仄仄平，平仄仄平仄。","平仄○仄平，○仄○仄仄。","仄仄平仄平，仄仄平仄仄。","仄仄仄仄平，平平仄平仄。","仄仄平仄○，平仄仄平仄。"],"paragraphs":["客行归故乡，依依一邻叟。","把酒向我言，重叹生不偶。","大男年二十，前年方娶妇。","府帖点乡兵，井邑备攻守。","万骑声撼天，战骨今欲朽。","小男年十三，娇痴犹恋母。","所恃惟此儿，未忍辄笞殴。","垂白力耕耘，一饭仅充口。","东邻数十家，兵火十无九。","西邻破茅屋，萧然一无有。","悍吏猛索租，摧剥及鸡狗。","嗟子行四方，颇亦闻此否。","偶述邻里情，勿讶言语丑。","老妇洗瓦盆，呼儿进畦韭。","愿子姑暂留，为我进杯酒。"],"title":"邻叟言"}
