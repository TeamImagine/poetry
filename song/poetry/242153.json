{"author":"李正民","id":242153,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["历落嵚崎寓海滨，放怀林壑任吾真。","恩垂雨露沾枯枿，义重金兰有故人。","玉笋班联年尚少，筠筒诗律意尤新。","三阳交泰逢亨运，策足须登要路津。"],"title":"次韵邦求少监  其二"}
