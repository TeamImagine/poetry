{"author":"吕陶","id":186175,"strains":["平平仄仄平平平，仄平仄○平仄平。","○○仄平仄平○，仄仄平平平仄平。","平平平仄仄平仄，仄仄仄仄平平○。","平平仄仄平仄仄，仄仄仄仄○○平。","平平仄仄仄仄仄，仄仄平仄平○平。","平平仄仄仄仄仄，仄仄平仄平平平。","平平平仄仄仄仄，仄仄仄仄平○平。","平○仄仄仄○仄，仄○平平平仄平。","仄仄○平仄○○，平平仄○平平平。","平平仄平仄仄仄，平平平仄平平平。","仄平平仄仄仄仄，○仄仄平平仄平。","仄平仄仄仄仄仄，仄平仄仄平○○。"],"paragraphs":["金渊地界东西州，谚云锦担垂两头。","中间石城最佳胜，二十余年尝再游。","奇峰虽向郡城见，好景半是僧家收。","松萝四面围绝顶，九夏不暑长如秋。","东隅忽值海日出，下照岩壑无深幽。","群阴破散宿雾敛，万象开阔晴云浮。","轩窗高处气势别，纵欲极望诚难周。","蓝凝后嶂远更秀，雪壅前溪寒不流。","软草将春鹿麌麌，浓林未暝蝉啾啾。","襌僧上堂演佛理，镗然锺韵喧层楼。","问之浮世辄不语，应笑世人多谬悠。","下山傥有顿悟者，直须作意无迟留。"],"title":"次伯通云顶山长句韵"}
