{"author":"范祖禹","id":200860,"strains":["平平○平仄，仄仄仄平平。","平平仄平仄，仄仄○平平。","仄○仄平仄，仄仄平平平。","仄平平仄仄，平仄○平平。","平平仄？仄，平仄仄平平。","平○平平仄，仄仄平平平。","平○平仄仄，仄仄仄仄平。","仄平仄仄仄，仄仄○平平。","仄平仄平仄，○仄仄平平。","平平仄平仄，仄○平仄平。","平仄仄平仄，平平仄○平。","仄仄仄平仄，仄平平仄平。","仄仄仄仄○，平○仄平平。","平平仄仄仄，平仄仄仄○。","仄仄仄平仄，平平平仄平。"],"paragraphs":["平生闻庐岳，梦想入松门。","京华走尘土，岁月空崩奔。","缈思放岩壑，枕石清心魂。","羡君归旧隠，山水当高轩。","云林对寝食，烟霭变朝昏。","晴空天池溢，瀑布银河翻。","奇观穷宇宙，梦泽可以吞。","少年负志气，海运期鹏鲲。","晚登桂堂籍，燕石笑玙璠。","飘飘考城吏，放浪彭泽园。","回首出都邑，仙禽谢笼樊。","顾我老文史，望天方戴盆。","俛仰半世间，同僚念金昆。","存亡已永隔，风义古所敦。","寄语谢嵇绍，终惭山巨源。"],"title":"送道纯归南康  其一"}
