{"author":"李若水","id":7031,"strains":["仄仄平平平仄平，平平仄仄仄平平。","仄平平仄仄平仄，仄仄仄平仄仄平。","平仄平平仄仄仄，平平仄仄仄平平。","平平仄仄仄平仄，平仄仄平平仄平。"],"paragraphs":["晏坐芸堂情太幽，仙家有地供闲游。","冷官经月未尝醉，好景向人那得愁。","宫殿风清鹤翅冷，池塘水白荷花秋。","尊前不乐定痴煞，明日簿书堆案头。"],"title":"与诸公游葆真宫"}
