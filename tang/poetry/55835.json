{"author":"李白","id":55835,"strains":["仄平仄仄仄仄○，平平平仄平仄平。","仄平仄仄仄平仄，○平仄仄平仄平。","仄平平○平仄仄，仄平○平仄平仄。","仄平仄仄○仄平，仄仄平平平仄仄。","仄平平仄仄平平，平○平平平仄平。","○平仄平仄平仄，平平仄仄平○平。","○平仄平平平平，仄平仄仄平仄平。","仄平仄仄仄平仄，平仄○平仄仄平。"],"paragraphs":["少年落魄楚汉间，风尘萧瑟多苦颜。","自言管葛竟谁许，长吁莫错还闭关。","一朝君王垂拂拭，剖心输丹雪胸臆。","忽蒙白日回景光，直上青云生羽翼。","幸陪鸾辇出鸿都，身骑飞龙天马驹。","王公大人借颜色，金璋紫绶来相趋。","当时结交何纷纷，片言道合惟有君。","待吾尽节报明主，然后相携卧白云。"],"title":"驾去温泉后赠杨山人"}
