{"author":"沈辽","id":189424,"strains":["平平平平仄平仄，仄仄平平仄○仄。","平仄○平仄仄平，平平平平平仄仄。","仄仄○仄平平平，○平仄平平仄平。","平平平平仄仄仄，仄平仄○平平平。","平仄仄仄平平平，仄平平平平仄平。","平平平平仄○平，仄平仄仄平平平。","仄平仄○仄仄平，平仄平平仄平平。","平○仄仄仄仄仄，仄仄平仄平○平。","○平○平仄平仄，仄仄○仄平○平。","平仄仄平仄○仄，仄仄平仄平○○。"],"paragraphs":["江南山川若奔鹿，下照江流翠相瞩。","朝望长干暮石牌，山头年年春草绿。","我昔长爱江南游，当时少年今白头。","人生匆匆寄幻事，六朝得丧惟荒丘。","阳羡本自江南州，水边孤烟千古愁。","沙禽关关夜相呼，稻粱自足知何求。","我生已如不繋舟，投老为谁计沉浮。","腰间墨绶亦偶尔，此地欣与心相投。","行归三吴卜幽隐，不复更到枚回洲。","渔父丈人莫相笑，解带于此聊迟留。"],"title":"阳羡浮翠亭"}
