{"author":"喻良能","id":51894,"strains":["平仄平平仄，平○仄仄平。","平平平仄仄，平仄仄平平。","仄仄○平仄，平平仄仄平。","仄平平○仄，平仄仄平平。","平仄○平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄仄，○仄仄○○。"],"paragraphs":["天上佳公子，人间少吏师。","文华绅笏服，名字冕旒知。","剸决监州日，舂容栗社时。","未成持从橐，聊复把州麾。","京邑期蒙福，湓城望宠绥。","朱轓临境土，竹马走童儿。","去兽同均辈，蠲逋继濬之。","政成遄入觐，献纳日论思。"],"title":"送赵达明太社知江州"}
