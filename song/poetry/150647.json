{"author":"陈允平","id":150647,"strains":["仄仄平仄平，平仄○仄仄。","仄仄仄平平，仄仄○平仄。","平仄仄仄平，平平仄仄仄。","平平仄仄平，仄平○○仄。","平平平仄平，仄仄平平仄。","○平仄仄平，仄平○平仄。","○平仄仄平，仄平平仄仄。","仄仄平○平，仄仄平仄仄。","仄仄仄仄○，平仄仄平仄。","仄仄○平平，平平仄平仄。","平仄仄○平仄仄平仄平，仄仄平平平仄平。"],"paragraphs":["忆妾初嫁时，金屋藏窈窕。","忽见洛阳人，鬻镜长安道。","明月掌上寒，团团复皎皎。","千金买得归，惜之如重宝。","奁开双凤飞，带结青鸾袅。","当时照妾颜，妾颜正年少。","如今照妾颜，妾颜羞已老。","对镜频叹嗟，掩镜徒懊恼。","不恨妾嫁迟，惟恨妾生早。","此恨空绵绵，天涯满芳草。","君不见长江逝水无逆流，岁去年来多白头。"],"title":"叹镜辞"}
