{"author":"释文珦","id":134217,"strains":["仄平平仄平仄○，仄平仄仄平平平。","仄仄仄平平仄仄，○仄平○仄○仄。","○平仄仄仄仄平，仄○仄平仄平仄。","平平仄仄○平○，仄仄○平○仄平。","仄平○仄平仄仄，○平仄仄平平平。","平仄仄平平仄○，仄仄○平仄平仄。","平平仄仄仄仄○，仄仄平平平仄仄。","仄仄仄平平仄○，平仄仄仄仄平平。"],"paragraphs":["晚来江上天不分，老蛟吐气成江云。","夜半大风飘屋瓦，顷刻檐间雨如泻。","柴门紧闭不敢开，渐闻水声到床下。","开门处处闻啼号，尽说浪头三尺高。","室庐漂荡无处所，妻孥大半随波涛。","江市一时为沮洳，急打行包入山去。","通衢沆漭不可行，历尽西山豺虎路。","但愿自今风雨调，无复破块与鸣条。"],"title":"风雨"}
