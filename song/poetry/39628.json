{"author":"陆游","id":39628,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["满镜新霜奈老何，扁舟日日醉颜酡。","乐如逐兔牵黄犬，快似麾兵卷白波。","霜近菊花犹未见，雨余橙子已堪搓。","湖桑小市人无数，争看山翁击檝歌。"],"title":"湖上夜归"}
