{"author":"王令","id":187786,"strains":["平平平仄仄，仄仄平仄平。","仄○仄仄平，仄○仄仄平。","仄平仄仄○，仄平仄仄平。","仄仄仄平仄，平平○○平。","平○仄仄平，平仄平平平。","平平仄仄仄，仄仄平平平。"],"paragraphs":["冬温春疫早，死者晨满街。","但闻哭子悲，不闻哭母哀。","老慈爱益深，壮刚气则乖。","嗜欲夺天性，情恩占妻孩。","诗三百具存，声已亡南陔。","人情古不美，况复嗟今哉。"],"title":"闻哭"}
