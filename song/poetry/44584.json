{"author":"范成大","id":44584,"strains":["仄○仄仄仄仄仄，仄平平平仄平仄。","平平平仄仄○平，平仄平平平仄仄。","平平仄仄平平○，仄平平平仄仄平。","平平仄○仄平仄，仄仄○○仄平仄。","仄仄仄平平仄○，平仄仄仄平仄平。","仄平仄仄平平平，○○○仄仄仄平，仄仄仄仄平平○。"],"paragraphs":["古传腊月二十四，灶君朝天欲言事。","云车风马小留连，家有杯盘丰典祀。","猪头烂热双鱼鲜，豆沙甘松粉饵团。","男儿酌献女儿避，酹酒烧钱灶君喜。","婢子鬭争君莫闻，猫犬触秽君莫嗔。","送君醉饱登天门，杓长杓短勿复云，乞取利市归来分。"],"title":"腊月村田乐府十首 祭灶词"}
