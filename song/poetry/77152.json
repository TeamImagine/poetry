{"author":"马之纯","id":77152,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["九华境上曾亲历，五老峰前亦屡过。","不似三山殊媚好，何须千仞极嵯峩。","翠围宛似屏间画，绿折全如水上波。","况与沧江苦相近，见来心眼定如何。"],"title":"三山"}
