{"author":"余复","id":88835,"strains":["仄仄平平平仄仄，仄平平仄仄平平。","平平平仄仄平仄，仄仄平平仄仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。"],"paragraphs":["二十年前过此间，旅囊羞涩笔头悭。","时来山色与人好，我亦诗肠似海宽。","旧事消除身后梦，新声惭愧路旁官。","乘车衣锦浑闲事，留此功名竹帛看。"],"title":"仙霞岭"}
