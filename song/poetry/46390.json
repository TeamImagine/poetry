{"author":"梅尧臣","id":46390,"strains":["平平仄平仄，仄仄仄仄平。","平平仄平仄，平仄平○平。","仄仄仄仄仄，仄平平仄平。","平平仄仄仄，仄仄仄平平。","仄平平平○，平仄平仄平。","平平仄平仄，平仄仄○平。","平平平平仄，仄仄仄仄○。"],"paragraphs":["悲哀易衰老，鬓忽见二毛。","苟生亦何乐，慈母年且高。","勉力向药物，曲畦聊自薅。","胡麻养气血，种以督儿曹。","傍枝延扶疏，修䇲繁橐韬。","霜前未坚好，霜后可炮熬。","诚非腾云术，顾此实以劳。"],"title":"种胡麻"}
