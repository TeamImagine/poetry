{"author":"苏过","id":229796,"strains":["仄仄平○平，○平仄平仄。","仄○○平平，平仄仄平仄。","平平仄○仄，○仄仄仄仄。","仄○仄平平，平仄○平仄。","仄平平仄平，仄仄仄平仄。","仄○平平仄，仄仄仄平仄。","仄平仄仄平，平○平仄仄。","平平平仄仄，仄仄平平仄。","仄仄平仄平，仄仄仄平仄。","平○仄平平，仄仄仄仄仄。","仄平平仄平，仄仄仄平仄。","平平仄平仄，仄仄仄平仄。","○○仄仄仄，平仄平仄仄。","平平仄平仄，○仄平平仄。","仄○平○仄，仄仄平平仄。","平平仄平仄，平平平○仄仄。","平平仄○仄，仄仄平平仄。","平平仄仄平，○仄平平仄。"],"paragraphs":["信马来并州，并州在何许。","太行如登天，憔悴欲谁语。","青衫百僚底，屏气不敢吐。","谓当哭途穷，何但折腰膂。","忽逢元紫芝，仰视得眉宇。","敢论通家旧，窃欲比文举。","使君况不凡，高论倾肺腑。","能容丞掾醉，不问车茵污。","念我丘壑人，老矣事簪组。","端如赴缧囚，坐受狱吏侮。","感公怀抱开，一笑忘羁旅。","虽知抱关恶，未忍赋归去。","相从仅满岁，公已歌杕杜。","秋风忽零乱，吹尽西山雨。","定应摧行色，不遣车轮阻。","天街早飞鞚，鹓喈喈看接武。","青云岂难到，少展垂天羽。","区区亦自怜，从此归农圃。"],"title":"送张倅彦政赴阙"}
