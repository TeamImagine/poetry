{"author":"梅尧臣","id":35682,"strains":["仄○平仄仄，仄仄平平平。","平平仄○仄，平仄○仄平。","平仄○平平，仄仄○仄平。","仄仄仄平仄，仄仄平仄平。","仄○○平仄，平仄平平平。"],"paragraphs":["二三君少壮，走上浮图巅。","何为苦思我，平步犹不前。","苟得从而登，两股应已挛。","复想下时险，喘汗头目旋。","不如且安坐，休用窥云烟。"],"title":"闻子美次道师厚登天清寺塔"}
