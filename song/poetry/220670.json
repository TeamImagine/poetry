{"author":"邹浩","id":220670,"strains":["平平仄仄仄仄平，平○仄仄平平平。","平平平仄仄仄仄，平仄平平平？平。","平仄仄仄平仄仄，仄平仄仄○仄平。","平平平仄仄仄仄，平平仄仄平平平。","平平○仄仄○仄，仄平仄仄平平○。","？○仄仄仄平仄，平平平○平仄平。","仄平仄仄仄平仄，仄平仄仄平平平。","平平仄○仄仄仄，仄仄仄仄平仄○。","仄平仄仄仄○仄，仄平平平仄平平。","仄平平仄仄○仄，仄仄平平平仄平。","平平仄仄平仄仄，平平平平○仄○。","平平仄仄仄仄仄，平平仄仄平平平。","仄平平仄仄仄仄，平平？仄○平平。"],"paragraphs":["仁皇御宇作太平，朝廷玉立森贤英。","岩耕溪钓日寂寞，何独先生歌滍城。","遭世不比徐孺子，设心不愧司马承。","唐虞垂拱岂不盛，巢由亦自非公卿。","冥冥三圣妙相遇，六爻一半曾吞并。","倏遗象数入天籁，无声之中端有声。","有时鼓腹散秋步，有时击壌舒春情。","他年野叟得不尽，独与杖屦同纵横。","故知造物有深意，凤凰来仪治功成。","凤凰飞去定难久，直使先生为凤鸣。","先生道德初不死，先生歌声犹可听。","微风淅沥动草木，幽禽上下喧阴晴。","可怜双耳不到此，龙山滍水空危亭。"],"title":"寄题孔先生行歌亭"}
