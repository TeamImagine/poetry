{"author":"刘弇","id":209559,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["峨峨名节重于山，旧作朝廷耳目官。","凤阙几闻随仗入，龙颜曾许卷帘看。","昔年白笔惊人凛，今日清风过岭寒。","直指近来新有例，出疆回使侍金銮。"],"title":"上王提刑二首  其一"}
