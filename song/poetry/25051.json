{"author":"王十朋","id":25051,"strains":["平仄仄仄平仄仄平仄仄，平○仄○平仄仄。","仄平仄仄仄仄平，仄仄仄平平仄仄。","仄仄仄仄平平○平平平，平平平○平平平。","仄平平平仄？仄，平仄仄○平平平。","仄平平○仄平仄，仄平仄仄平平仄。","仄平○仄仄仄○，仄仄平平仄平仄。","平平平仄平仄○，仄仄仄平平仄平。","平平仄仄仄平仄，平仄仄○仄平平。","仄仄○平平仄仄，平仄平平平仄仄。","平平平仄平仄平，仄仄仄平平○仄。","仄平仄平平仄平，平仄平仄○平平。","仄○平仄仄仄仄，仄平平仄平平平。"],"paragraphs":["君不见水经品第天下水，康王谷中泉第一。","但知取水不取人，品第未容无得失。","又不见武昌山中清泠渊，名因人重逢苏仙。","至今人呼作菩萨，沦入异教非吾泉。","刺桐城中泮宫里，大成殿下新泉水。","不须更以品第论，混混源流自夫子。","诸生游泳芹藻间，日饮一瓢心慕颜。","聪明不数远公社，清白大胜卧龙山。","圣毓尼丘家阙里，泉脉胡为今在是。","周流天下皆美泉，浚井得之泉更美。","我来酌泉仍叩头，遐想洙泗三千游。","世间何处有此水，此州无愧名泉州。"],"title":"夫子泉"}
