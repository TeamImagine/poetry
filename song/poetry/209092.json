{"author":"毕仲游","id":209092,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，○平仄仄○。","仄平○仄仄，仄仄仄平平。","○仄平平仄，平平仄仄平。","○平平仄仄，平仄仄平○。","仄仄平平仄，平平仄仄平。","平平平仄仄，仄仄仄平○。","平仄平平仄，平○仄仄○。","平平○仄仄，平仄仄平平。","平仄○平仄，平平仄仄平。","仄平平仄○，仄仄仄平平。","仄仄平平仄，○平仄仄平。","○平○仄仄，○仄仄平平。"],"paragraphs":["好去嵩阳客，清河稳放船。","东州新学校，南郭富林泉。","悟道先生敏，为文子弟传。","乌皮常隠几，黄绢动成篇。","太尉风流在，裴休理性玄。","老松生干直，大海得珠圆。","肆笔君房好，论才贾傅传。","尚书行给札，博士久虚员。","献策诸公喜，谈经众手编。","长鲸鳞鬣就，仪凤羽毛鲜。","小子甘环堵，穷途懒着鞭。","家贫门外辙，酒价杖头钱。","官冷虽知命，身闲学问禅。","功名看异日，交契懒同年。","明月行梁苑，凉风度颍川。","叫阍宜上疏，负郭莫归田。","散饮杯投地，更阑斗挂天。","离怀吟不足，弹断古琴弦。"],"title":"送郓州杨子安教授由京归洛"}
