{"author":"白居易","id":16563,"strains":["仄平仄仄仄平平，仄仄平平平仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["白头岁暮苦相思，除却悲吟无可为。","枕上从妨一夜睡，灯前读尽十年诗。","龙钟校正骑驴日，憔悴通江司马时。","若并如今是全活，纡朱拖紫且开眉。"],"title":"岁暮寄微之三首 三"}
