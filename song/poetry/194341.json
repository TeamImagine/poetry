{"author":"苏轼","id":194341,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["二子缘诗老更穷，人间无处吐长虹。","平生睡足连江雨，尽日舟横擘岸风。","人笑年来三黜惯，天教我辈一樽同。","知君欲写长相忆，更送银盘尾鬣红。"],"title":"与秦太虚参寥会于松江而关彦长徐安中适至分韵得风字二首  其二"}
