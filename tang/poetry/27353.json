{"author":"袁皓","id":27353,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["梵林遗址在松萝，四十年来两度过。","滤水东奔彭蠡浪，萍川西注洞庭波。","村烟不改居人换，官路无穷行客多。","拖紫腰金成底事，凭阑惆怅欲如何。"],"title":"重归宜春经过萍川题梵林寺"}
