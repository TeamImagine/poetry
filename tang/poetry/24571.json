{"author":"孟球","id":24571,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["当年门下化龙成，今日余波进后生。","仙籍共知推丽藻，禁垣同得荐嘉名。","桃蹊早茂夸新萼，菊圃初开耀晚英。","谁料羽毛方出谷，许教齐和九皋鸣。"],"title":"和主司王起"}
