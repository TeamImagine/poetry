{"author":"张镃","id":81231,"strains":["平仄平平仄仄平，仄平平仄仄平平。","平平平仄仄平仄，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["春恨都缘少得晴，雨声浑是落梅声。","新愁多病易投隙，薄命壮怀难抗衡。","人世只宜常放逸，杏花多爱逼清明。","青袍白纻纷然梦，自笑生来入念轻。"],"title":"卧疾连日殊无聊赖客有送二省闱试题者因成四韵"}
