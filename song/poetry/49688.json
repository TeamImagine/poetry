{"author":"杨万里","id":49688,"strains":["平平仄仄仄仄平，平平仄仄仄仄平。","平平仄仄仄平仄，○仄平平仄平仄。","仄平平仄仄平平，仄仄平平仄仄平。","仄平平仄平○平，仄仄仄仄平平平。","○平仄仄平○仄，平仄平平平仄仄。","平仄仄仄平平○仄平○，仄仄平平仄平仄。"],"paragraphs":["梅花五岭八桂林，青罗带绕碧玉簪。","祥刑使者两唐裔，亲领诸生到洙泗。","七星岩畔筑斋房，独秀峰尖作笔床。","买书堆上天中央，海表学子来奔忙。","中州淑气无间断，南斗文星方炳焕。","君不见日南姜相曲江张，万古清风裂云汉。"],"title":"题湖北唐宪桂林义学"}
