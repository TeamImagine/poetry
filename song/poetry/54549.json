{"author":"朱熹","id":54549,"strains":["仄仄○平仄，○仄平仄平。","仄平平仄仄，仄仄仄仄平。","仄平平平平，平仄仄平平。","仄仄平仄平，仄仄平平平。","仄平仄仄仄，平仄平○平。","平仄仄平仄，仄仄平仄仄。","仄仄○仄仄，平仄平平平。","平平平仄仄，仄仄○平平。","仄仄平仄平，○仄仄平平。","仄仄仄仄平，仄平仄平平。","平平平平仄，平平仄平平。","平平仄仄仄，仄仄平仄平。","仄仄平平平，仄仄平○平。","○○仄仄平，仄仄平平○。","平平平仄仄，仄仄○仄○。","仄仄仄仄仄，平仄平仄平。","平平仄仄仄，平仄仄○平。"],"paragraphs":["举坐且停酒，听我歌远游。","远游何所至，咫尺视九州。","九州何茫茫，环海以为疆。","上有孤凤翔，下有神驹骧。","孰能不惮远，为我游其方。","为子奉尊酒，击铗歌慨慷。","送子临大路，寒日为无光。","悲风来远壑，执手空徊徨。","问子何所之，行矣戒关梁。","世路百险艰，出门始忧伤。","东征忧旸谷，西游畏羊肠。","南辕犯疠毒，北驾风裂裳。","愿子驰坚车，躐险摧其刚。","峩峩既不支，琐琐谁能当。","朝登南极道，暮宿临太行。","睥睨即万里，超忽凌八荒。","无为蹩躠者，终日守空堂。"],"title":"远游篇"}
