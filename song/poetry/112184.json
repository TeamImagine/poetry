{"author":"田锡","id":112184,"strains":["平○平仄○，仄仄仄仄平。","仄○仄平平，平平仄○平。","平仄○仄平，平平仄仄平。","平平仄仄仄，○仄平仄平。","○平仄仄仄，仄仄平平平。","仄平○仄平，平仄○平平。","○仄仄仄仄，仄仄平平○。","平仄平仄平，平平仄仄平。","仄仄平仄○，仄平平平平。","仄仄仄平平，仄○平仄平。","仄仄仄仄仄，平平○仄○。"],"paragraphs":["余闻灵凤胶，可以续继弦。","又闻返魂香，招魂以其烟。","因念三季时，人为世态迁。","迁之不自觉，纯信成险艰。","中含妒与忌，外即怡温颜。","覆人如覆舟，先示其甘言。","中夜蹈虎尾，雾海生波澜。","投彼机会时，倾亡果忽然。","愿得灵凤胶，续之于仁贤。","愿得返魂香，返其淳化源。","免令古乐府，高歌行路难。"],"title":"拟古  其一三"}
