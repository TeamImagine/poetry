{"author":"元稹","id":14379,"strains":["平仄平平仄，平平仄平平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","平平仄平仄，平仄仄平平。"],"paragraphs":["飞舞先春雪，因依上番梅。","一枝方渐秀，六出已同开。","积素光逾密，真花节暗催。","抟风飘不散，见晛忽偏摧。","郢曲琴空奏，羌音笛自哀。","今朝两成咏，翻挟昔人才。"],"title":"赋得春雪映早梅"}
