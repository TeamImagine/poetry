{"author":"唐彦谦","id":31383,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["短墙荒圃四无邻，烈火绯桃照地春。","坐久好风休掩袂，夜来微雨已霑巾。","敢同俗态期青眼，似有微词动绛唇。","尽日更无乡井念，此时何必见秦人。"],"title":"绯桃"}
