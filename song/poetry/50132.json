{"author":"周必大","id":50132,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["再点宾筵又一期，千金敝帚赖提撕。","泮宫正采僖侯藻，太学俄甘吏部虀。","人似塞鸿春向北，心随江水日潮西。","太平勋业须公助，不用频年恋节犀。"],"title":"留别金陵韩帅二首  其二"}
