{"author":"刘敞","id":174461,"strains":["仄平平平仄，仄仄平仄○。","仄平仄平○，仄仄平○平。","仄仄平仄仄，仄仄平平平。","平平仄仄仄，仄仄仄平平。","平仄○仄平，平平○仄平。","仄平仄○仄，仄仄○仄平。","○仄仄○○，平仄平平○。","平仄仄平仄，○平仄平平。"],"paragraphs":["子真神仙吏，不识伤别离。","忽逢旧交叹，始悟人间悲。","岁月流水逝，富贵浮云驰。","徘徊抚往事，感激吐新诗。","流水难以追，浮云难以推。","百年半如此，万事从可知。","且欲拂衣行，聊及鲈鱼期。","君若变名姓，相逢复何时。"],"title":"读圣俞我今五十二诗感之"}
