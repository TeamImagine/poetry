{"author":"舒岳祥","id":143788,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平仄仄，仄仄平平仄仄平。"],"paragraphs":["为爱寒花晚节香，故栽松迳与茅堂。","寿思园绮眠商岭，清想夷齐遁首阳。","俗眼只贪金带紫，丹心惟喜御袍黄。","先生远觅陶潜种，急作山书寄孟光。"],"title":"次和杨中斋读阆风菊谱因觅本植斋前韵"}
