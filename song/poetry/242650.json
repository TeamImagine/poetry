{"author":"李纲","id":242650,"strains":["仄平平仄仄平仄，仄仄平平平仄仄。","○平平仄仄○平，仄仄仄平平仄仄。","平平仄○○仄平，仄平仄仄平平平。","仄○仄仄仄平仄，仄仄仄仄平平平。","仄平平仄平平仄，仄仄平平仄平仄。","平平仄仄仄平平，仄仄平平仄○仄。","平平仄平平仄仄，平仄平平仄平仄。","仄平○仄仄平○，平仄平平仄仄仄。","平平仄仄○平平，平平仄仄平平平。","○平仄仄仄平仄，○仄平○○仄○。"],"paragraphs":["我来闽岭值春月，坐见园林花竞茁。","殷红枝上破燕脂，嫩白稍头开玉雪。","平生苦吟缘爱奇，对花岂忍都无诗。","愧将拙句写天巧，但把浊酒酬春晖。","适来岩桂花尤好，乱缀黄英向青昊。","非时似欲鬭群芳，草木无情亦相恼。","栟榈送花来觅句，端恐梁谿得归去。","谪官且作九年期，家在天涯那复顾。","何时万里吹秋风，清香伴此金芙蓉。","临风一醉百忧散，看子挥毫如彩虹。"],"title":"志宏送岩桂并惠长篇求予赋诗次韵答之"}
