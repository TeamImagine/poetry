{"author":"叶梦得","id":235084,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平仄○仄平。","仄仄○○平仄仄，仄平平仄仄平平。","平平仄仄○○仄，仄仄平平仄仄平。","仄仄仄○○仄仄，平平平仄仄平平。","仄○仄仄平平仄，平仄平○仄仄○。","仄仄平平平仄仄，仄○平○仄平○。"],"paragraphs":["家山千仞耸亭亭，梦绕苕溪十里青。","苦厌簿书迷老景，坐怀丘壑寄颓龄。","稚川可复寻勾漏，灵运能忘过始宁。","叠石且从开小径，苦寒仍喜报余馨。","天工未拟藏遗巧，物态何曾有遁形。","散策便思穿窈窕，沉钩真欲钓清泠。","已看袖里携东海，端向篱中得画屏。","半世生涯皆福地，不妨归更侍祠庭。"],"title":"次韵马参谋新作山亭"}
