{"author":"赵善括","id":69191,"strains":["仄○平平仄仄仄，仄仄○仄平仄仄。","平平仄平平○仄，仄仄平平仄平仄。","○平仄仄平仄仄，平平仄仄平○仄。","平平仄仄仄仄仄，○○平○○仄仄。","○平仄○○仄仄，仄平平仄平仄仄。","平仄○平平仄仄，仄仄仄仄平仄仄。","仄平仄仄平平仄，平○平平仄仄仄。","平仄仄仄仄平仄，平仄○平平仄仄。","仄仄平平仄平仄，○仄仄仄平仄仄。","○平仄仄仄平仄，仄○平仄仄仄仄。","○○仄平仄平仄，仄仄○平仄平仄。","平平仄仄○○仄，仄仄平平仄平仄。","仄平平平仄平仄，仄仄平○平仄仄。","平平仄仄仄○仄，○仄平○仄平仄。"],"paragraphs":["几重浓云泼黑墨，数点疏雨飞的皪。","桃花李花红更白，不觉东风扫踪迹。","深山绿暗新树密，悬崖倒挂春空碧。","泉声泻出万霹雳，长虹飞过三百尺。","蹇馿倒骑回语客，目端春事俱可识。","茅舍敲门倾琥珀，古寺击鼓非玉食。","我今已饱天工力，风吹浮云露白日。","崎崄不复厌登陟，高处更穷低处逼。","下瞰群峰五顽石，回首一笑天地窄。","兴来策杖遶山侧，窦深岩远不可侧。","相思涧边酌寒滴，一抹暝烟壮山色。","寻真不见空回忆，使我伤今复伤昔。","道人山房遍幽历，醉里疑从仙籍谪。","钧天广乐梦中得，更问腾空好消息。"],"title":"纪游"}
