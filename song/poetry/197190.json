{"author":"苏辙","id":197190,"strains":["平平平平平，仄仄平○仄。","仄平平平仄，仄仄○仄仄。","○平仄仄平，仄仄平平仄。","仄仄仄仄平，○仄仄平仄。","平平仄平仄，仄仄○平仄。","○○平仄平，仄平仄○仄。","平平仄平仄，仄仄仄平仄。","仄仄仄○○，○仄平仄仄。","平平○平仄，仄仄仄仄仄。","平平仄仄○，平平仄平仄。","平平仄平仄，平仄仄○仄。","平○仄仄平，平仄平仄仄。","仄平仄仄仄，○仄平平仄。","平平仄○平，仄仄平○仄。"],"paragraphs":["山平村坞连，野寺钟相答。","晚阴生林莽，落日犹在塔。","行招两社僧，共步青山月。","送客渡石桥，迎客出林樾。","幽寻本真性，往事听徐说。","钱王方壮年，此邦事轻侠。","乡人鄙贫贱，异类识英杰。","立石象兴王，遗迹今岌嶪。","功勋三吴定，富贵四海甲。","归来父老藏，崇高畏摧压。","诗人巧讥病，牛领恣挑抉。","流传后世人，谈笑资口舌。","是非亦已矣，兴废何仓卒。","持归问禅翁，笑指浮沤没。"],"title":"和子瞻自浄土步至功臣寺"}
