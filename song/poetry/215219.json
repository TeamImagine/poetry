{"author":"杨时","id":215219,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平仄平仄仄，平平平仄仄平平。"],"paragraphs":["江湖泛泛一虚舟，去作人间浪漫游。","岁晚光阴云冉冉，畏途风雨日浮浮。","万锺信是樊中雉，一棹聊同水上鸥。","投老虀盐成底事，凭谁为种橘千头。"],"title":"荆州书事二首  其一"}
