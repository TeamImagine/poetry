{"author":"苏轼","id":195630,"strains":["仄平仄平仄，平仄仄○平。","平○仄仄平，仄仄平平平。","平平仄仄平，平仄平仄平。","仄仄平仄仄，仄仄平平平。","○平仄仄平，仄平仄平平。","仄仄仄仄仄，平仄平仄平。","○仄平仄平，仄仄平仄平。","仄平平平仄，○仄仄仄仄。","仄仄仄平○，仄仄仄平平。","仄平平仄仄，仄平平仄平。"],"paragraphs":["谪居澹无事，何异老且休。","虽过靖节年，未失斜川游。","春江渌未波，人卧船自流。","我本无所适，泛泛随鸣鸥。","中流遇洑洄，舍舟步层丘。","有口可与饮，何必逢我俦。","过子诗似翁，我唱而辄酬。","未知陶彭泽，颇有此乐不。","问点尔何如，不与圣同忧。","问翁何所笑，不为由与求。"],"title":"和陶游斜川"}
