{"author":"皇甫泌","id":68003,"strains":["仄仄仄仄仄，仄平仄平平。","平平仄仄平，平平仄仄平。","○仄平仄仄，平平仄○平。","仄平仄仄○，○○平仄平。","仄平平仄平，仄○仄仄平。","仄仄○平仄，仄仄仄平○。","仄仄仄仄仄，平仄平仄平。","仄平仄平仄，平仄○仄平。","○○仄○平，平仄平仄平。","仄平平仄平，仄仄平仄平。","平平仄平仄，平仄平平平。","仄仄平仄仄，仄平平仄平。"],"paragraphs":["美玉不自贵，贵之者良工。","高才不自明，明之者至公。","和璞文未刻，他山石正同。","子虚赋未行，相如车不东。","我今征此词，亦将拟未通。","粤有空门子，孕秀赤城中。","性静不欲俗，诗癖俄在躬。","意淳自高古，言雅思变风。","劳劳不称年，名尚高远聪。","我来山月乡，即貌知困蒙。","吾师道虽否，天子方文崇。","一旦因得意，诵之于六宫。"],"title":"送梵才上人归天台  其二"}
