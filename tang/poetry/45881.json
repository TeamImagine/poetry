{"author":"王维","id":45881,"strains":["平平仄平仄，仄仄仄平仄。","仄平仄平平，仄仄仄平仄。","平平平平仄，平仄○仄仄。","平平○仄平，平仄仄○仄。","平平仄○仄，仄仄仄平仄。","平○平仄平，仄仄平平仄。","平平仄平仄，仄？平平仄。","平仄仄仄平，平平仄平仄。","仄仄仄平仄，平仄平平仄。","仄平平仄仄，仄仄○○仄。","仄平仄○仄，仄平平○仄。"],"paragraphs":["君心尚栖隐，久欲傍归路。","在朝每为言，解印果成趣。","晨鸡鸣邻里，群动从所务。","农夫行饷田，闺妾起缝素。","开轩御衣服，散帙理章句。","时吟招隐诗，或制闲居赋。","新晴望郊郭，日暎桑榆暮。","阴昼小苑城，微明渭川树。","揆予宅闾井，幽赏何由屡。","道存终不忘，迹异难相遇。","此时惜离别，再来芳菲度。"],"title":"丁宇田家有赠"}
