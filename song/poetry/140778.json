{"author":"姚勉","id":140778,"strains":["仄平仄仄平平平，仄仄平仄平平平。","仄平仄仄仄平仄，仄仄仄仄平平○。","平平平仄平平仄，仄仄平平仄○仄。","平平平仄仄平仄，仄仄仄○○仄仄。","平平平仄平○平，平仄仄仄○平平。","平平仄仄平仄仄，仄仄○平平仄平。","仄平仄平仄○仄，仄○仄仄平平仄。","仄仄平平仄仄平，仄仄平平仄○仄。"],"paragraphs":["古来幕府俱才雄，子美严武韩裴公。","近时幕府养清望，一事不到筹帷中。","先生人物宜台省，岂合官曹坐闲冷。","祇今时事欠撑拄，袖手旁观应不肯。","浔阳戈甲屯如云，天子命我参卿军。","江头策马枭黠虏，快作当年虞允文。","欲知允文宰相业，只观采石江头捷。","满望麒麟第一功，不唱阳关第三叠。"],"title":"送杨帅参之任"}
