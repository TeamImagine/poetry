{"author":"周必大","id":50142,"strains":["平平○平仄平平，仄仄○仄平○○。","○平平○平仄仄，仄平平仄平仄平。","仄平仄仄仄仄仄，平平仄仄○平仄。","仄○仄仄仄平平，仄仄仄○平仄仄。","○平仄平仄平平，平平仄仄○平平。","仄平○平平仄仄，仄平○仄平平平。","仄平平仄平平仄，仄仄平平仄平仄。","○○仄仄平平仄，平仄平平平仄仄。"],"paragraphs":["君家临川我庐陵，两郡相望宜相亲。","长安城中初结绶，石灰桥畔还卜邻。","扣门问道日不足，篝灯照夜论心曲。","寸莛那许撞洪钟，跛鳖逝将随骥𫘧。","闻君上书苦求归，君今岂是当归时。","满朝留君君不顾，我虽叹息何能为。","莫攀杨柳涛江岸，莫唱阳关动凄断。","行行但祝加餐饭，潮落风生牢系缆。"],"title":"送光禄寺丞李德远得请奉祠"}
