{"author":"骆宾王","id":34262,"strains":["○平仄○仄，平仄仄平平。","平平仄仄仄，○仄仄平○。","平平平仄仄，仄仄仄平平。","仄仄平平仄，平平仄仄平。","仄平平仄○，平仄仄平平。","仄○○仄仄，平仄仄平平。","？平○仄仄，平仄仄平平。","平平仄仄仄，平仄仄○平。"],"paragraphs":["三秋倦行役，千里泛归潮。","通波竹箭水，轻舸木兰桡。","金堤连曲岸，贝阙影浮桥。","水净千年近，星飞五老遥。","叠花开宿浪，浮叶下凉飙。","浦荷疏晚菂，津柳渍寒条。","恓惶劳梗泛，凄断倦蓬飘。","仙槎不可托，河上独长谣。"],"title":"晚泊河曲"}
