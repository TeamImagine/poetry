{"author":"白居易","id":15000,"strains":["仄仄仄平平，平平仄○平。","平平平仄仄，平仄仄平平。","仄平仄平仄，仄仄○仄平。","平仄仄平仄，仄仄仄平○。","平仄仄平仄，平○仄○○。","平平仄平平，仄平仄仄平。","平仄仄仄○，平○仄仄○。","平平仄○仄，平仄仄仄平。","仄平仄平○，平仄平平平。","仄○平仄平，仄仄仄仄平。"],"paragraphs":["促织不成章，提壶但闻声。","嗟哉虫与鸟，无实有虚名。","与君定交日，久要如弟兄。","何以示诚信，白水指为盟。","云雨一为别，飞沈两难幷。","君为得风鹏，我为失水鲸。","音信日已疏，恩分日已轻。","穷通尚如此，何况死与生。","乃知择交难，须有知人明。","莫将山上松，结托水上萍。"],"title":"寓意诗五首 三"}
