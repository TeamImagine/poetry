{"author":"陆游","id":33327,"strains":["平仄仄仄平平平，仄仄○仄平平○。","仄平平仄仄仄仄，平平仄仄仄仄平。","仄平仄仄仄仄仄，平仄仄平平仄平。","平平仄○仄○○，平仄平仄○平平。","平平仄仄平仄仄，平仄平仄○平平。","平仄平平仄仄仄，平仄平仄平平平。","仄平仄仄○平仄，○仄平平仄仄仄。","仄平仄仄平仄平，仄平○平仄○仄。","仄平仄仄仄平平，○仄平平○仄仄。","仄平仄平仄仄仄，平仄平平平仄平。"],"paragraphs":["天宝政事何披猖，使典相国胡奴王。","弄权杨李不足怪，阿瞒手自裂纪纲。","八姨富贵尚有理，何至诏书褒五郎。","卢龙贼骑已汹汹，丹鳯神语犹琅琅。","人知大势危絫卵，天稔奇祸如崩墙。","台省诸公独耐事，歌咏功德卑虞唐。","一朝杀气横天末，疋马西奔几不脱。","向来谄子知几人，贼前称臣草间活。","剑南万里望秦天，行殿春寒闻杜鹘。","老臣九龄不可作，鱼蠧蛛丝金鉴篇。"],"title":"题明皇幸蜀图"}
