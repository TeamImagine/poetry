{"author":"吴潜","id":123267,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["珠琲无烦费斗量，家家泼撒不珍藏。","浑疑入腊梅花放，已卜来年稻颗香。","万感固知由气类，一根元只自心秧。","天怜老子忧民切，将变荒州作富穰。"],"title":"和袁尚书韵"}
