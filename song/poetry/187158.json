{"author":"刘挚","id":187158,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["九陌无尘夜霁天，两都风物故依然。","车驰马逐灯方闹，地静人闲月自妍。","佛馆醉谈怀旧歳，斋宫诗思锁今年。","传闻公子微行处，门外骅骝立绣鞯。"],"title":"次韵王定国怀南都上元"}
