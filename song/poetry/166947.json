{"author":"徐瑞","id":166947,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄仄平仄，平仄平平平仄平。","仄仄仄平平仄仄，平平平仄仄平平。"],"paragraphs":["去家几度忆瓜丘，付与闲人一壑秋。","林下定知无俗驾，室中应自有天游。","幽怀时抚竹根枕，清赏堪浮莲叶舟。","夜直玉堂明月冷，回光还是照高楼。"],"title":"次韵题南翁悠然阁"}
