{"author":"李嘉祐","id":2207,"strains":["仄仄平平仄仄○，仄平平仄仄平平。","平平仄仄平○仄，平仄平○仄仄平。","○平仄仄平平仄，仄仄平平仄仄平。","○仄平平○平仄，○平平仄仄平○。"],"paragraphs":["自顾衰容累玉除，忽承优诏赴铜鱼。","江头鸟避青旄节，城里人迎露网车。","长沙地近悲才子，古郡山多忆旧庐。","更枉新诗思何苦，离骚愁处亦无如。"],"title":"酬皇甫十六侍御曾见寄"}
