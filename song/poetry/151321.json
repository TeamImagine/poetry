{"author":"杨公远","id":151321,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["老来宠辱两无闻，才见梅花喜十分。","冰雪相看虽属我，乾坤独步却输君。","受知和靖黄昏月，入梦昌龄落寞云。","从此暗香来不断，何消更把水沈焚。"],"title":"观梅"}
