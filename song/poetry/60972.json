{"author":"许及之","id":60972,"strains":["平仄平平平仄仄，平仄仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平仄仄仄平。"],"paragraphs":["詹事家中灵照女，圆月会下祖师禅。","一条见地如丝直，百架修廊尚结缘。","飞锡先从坳里去，掷杯聊当渡头船。","更于何处求真佛，说似檀那领现前。"],"title":"送清监寺往平阳化缘清乃王詹事女"}
