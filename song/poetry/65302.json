{"author":"吕祖谦","id":65302,"strains":["仄平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["庆源衮衮接天流，老桂传香次第秋。","人物西都九卿选，光华南国十州游。","翛然径下滕王阁，已矣长怀范蠡舟。","身后楚骚谁着录，灵光旧草合兼收。"],"title":"鲁少卿挽章"}
