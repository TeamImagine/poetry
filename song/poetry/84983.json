{"author":"蔡沆","id":84983,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["九日登高庙阁阴，山间犬吠白云深。","清秋空谷寒侵夜，绕屋幽林翠满岑。","佳景随开陶令兴，雅怀犹负远公心。","年来名利都抛却，唯有游观到处寻。"],"title":"登高"}
