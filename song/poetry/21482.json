{"author":"黄公度","id":21482,"strains":["仄仄平平平仄平，仄平平平平仄○。","平平平平仄仄仄，平仄○仄平平○。","仄平平平平仄仄，仄仄仄仄平平仄。","仄○仄平平仄平，平平仄○平平仄。","平平仄平平仄平，仄仄仄仄平平平。","平平仄仄平仄仄，平仄仄仄平平平。","平仄○平平仄仄，平平仄仄平平仄。","平平仄仄仄平平，仄○平平平仄仄。","○仄平平平平平，平平仄仄仄仄平。","仄平平仄平平仄，仄仄平平仄仄○。","平平仄仄仄仄平，平仄○○仄仄平。","平平仄仄仄仄仄，○平平仄平○○。","平平仄平平仄仄，平仄仄平○仄仄。","仄仄平平仄仄平，○○仄仄仄平平。"],"paragraphs":["紫帽山颠秋色高，刺桐城头风怒号。","乾坤冲融忽异态，千里和气生旌旄。","昴星之精来瑞世，要令致主唐虞际。","骨相诞锺嵩岳灵，风流不泯磻溪裔。","怀香握兰今几春，琐闼画省曾弥纶。","他年揽辔探禹穴，平反所活凡千人。","南土分忧宽主顾，棠阴好在来何暮。","儒风郁郁蜀文翁，德量汪汪黄叔度。","相种由来多山东，蝉联八叶属我公。","百年耆旧讴歌里，万里山河指顾中。","声名合沓盖九州，人物中兴第一流。","风云变化固有待，苍虬宁许池中留。","青衫腐儒趋幕府，香火祝公如卫武。","夹辅皇家不计年，长将朽质入陶甄。"],"title":"贺吕守用中"}
