{"author":"陆游","id":41954,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["局促人间每鲜欢，秋来病骨愈酸寒。","夹衣尚典雁声过，断简未收鸡唱残。","退士鬓毛纷似雪，老臣心事炳如丹。","灯前握臂无交旧，聊唤清尊少自宽。"],"title":"秋夜"}
