{"author":"胡寅","id":11876,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["少时文墨已非工，渐老才情更觉蒙。","空有簿书相汩没，了无朋友共磨礲。","功名也只浮云似，富贵还应逝水同。","寄语宅心何处所，晚春沂上舞雩风。"],"title":"郭伟求鄙文"}
