{"author":"王奕","id":140001,"strains":["平平仄仄仄，平仄仄仄平。","仄平○○仄，仄仄○平平。","平仄仄仄仄，仄仄仄仄平。","仄平平仄仄，平仄平平平。","平平仄仄仄，仄仄平平平。","平平仄仄仄，平仄平仄平。","仄仄仄平仄，仄仄仄仄○。","仄仄平仄仄，仄仄平仄平。","平平仄平仄，仄仄平平平。","平平？仄仄，平仄平○平。"],"paragraphs":["耕民昧帝力，焉用典与谟。","奈何降衷后，气禀分贤愚。","天锡孔孟氏，一整绰有余。","廓哉邹鲁地，良足容轩车。","皇皇七十国，辙迹何区区。","谁知百世下，流作章句儒。","掌股弄神器，敝屣直弃如。","遂令桐梓地，尽化荆棘涂。","昏林畏馋啖，秉烛来趋隅。","巫咸倘可问，为我还其初。"],"title":"金余元遗山来拜祖庭有纪行十首遂倚歌之先后殊时感慨一也 和元遗山九首"}
