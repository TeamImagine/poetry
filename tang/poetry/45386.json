{"author":"崔沔","id":45386,"strains":["仄仄○平仄，平平仄仄平。","仄平平仄仄，平仄仄平平。","仄○平平仄，平○仄○○。","仄平平仄仄，平仄仄○平。","仄仄平○仄，平平仄仄平。","仄平平仄仄，平仄仄平平。"],"paragraphs":["五日酺才毕，千年乐未央。","复承天所赐，终宴国之阳。","地胜春逾好，恩深乐更张。","落花飞广座，垂柳拂行觞。","庶尹陪三史，诸侯具万方。","酒酣同抃跃，歌舞咏时康。"],"title":"奉和圣制同二相已下群官乐游园宴"}
