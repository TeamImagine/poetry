{"author":"李复","id":212552,"strains":["仄仄仄仄平仄平，○平平平仄仄平。","平平平仄仄平平，仄仄平平○仄平。","平平○仄仄仄平，平仄仄平○仄平。","平仄平平○仄仄，平平○仄平○仄。","平平仄仄仄平平，平仄仄○平仄仄。","平平仄仄仄仄仄，○仄○○仄○仄。","平平仄仄仄仄○，仄平仄仄平平仄。"],"paragraphs":["碧海漫漫烟雾低，三山风惊别鹤飞。","千年华表会能归，不及双乌乘夜栖。","乌来相喜哑哑啼，寒月影移庭树枝。","枝上营巢庭下食，追随应笑尘中客。","人生聚散羡双乌，乌若别离头已白。","光阴百岁共有几，空有相思泪如水。","因君试写别鹤吟，拂弦欲动悲风起。"],"title":"别鹤曲"}
