{"author":"释居简","id":91477,"strains":["平仄平平仄仄平，仄平仄仄仄平平。","仄平平仄平仄仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["翻水千篇未足哦，不酬一语亦同科。","若非身世相忘久，应是江山得助多。","旬月有人加锻炼，壶觞无地不婆娑。","西湖南荡相寻处，门断红尘接翠萝。"],"title":"题高髯诗藁"}
