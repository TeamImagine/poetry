{"author":"邓肃","id":4417,"strains":["仄仄平平平，仄仄仄平仄。","仄平仄仄仄，仄仄平○仄。","仄平平仄仄，仄○仄平仄。","平仄仄仄平，仄平平仄○。","仄仄○仄平，仄○平平仄。","平仄平仄平，仄平仄仄仄。","仄仄平仄仄，平仄仄平仄。","仄仄仄仄平，仄仄○平○。","仄仄仄○平，平平仄平仄。","仄平仄仄平，仄仄平平仄。","平○平仄○，仄？平仄仄。","平仄平仄平，仄仄平平仄。","平平仄仄平，仄仄仄平仄。","平平平仄仄，平平仄○仄。","仄仄仄平平，平仄平平仄。","仄仄仄仄平，仄平仄平仄。","○平平○平，仄仄仄仄仄。","○平仄平○，平平平仄仄。","平○仄○○，平平○仄仄。","仄平仄仄平，○○平仄仄。"],"paragraphs":["虱卜虽萧条，虎筮固豪壮。","要皆有得失，未息胸中望。","那知方寸地，太空等虚旷。","川逝水不流，石高风自浪。","郑五相府荣，谢三渔舟漾。","穷达安在哉，但瞒肉眼障。","鼓瑟铿尔舍，扶杖曝然放。","在我本不亏，底处更求长。","独挂百钱游，无人捉私酿。","醉归一腹春，满纸挥琴畅。","珍重江左王，德卲宜绛帐。","天遣千里来，不顾闽山瘴。","人言臭味同，政可慰凄怆。","谁知金玉予，诗成即相饷。","笔力到天心，开卷人争仰。","但勿赋兔葵，小儿易生谤。","献之诗更奇，句法晋宋尚。","从渠得精深，嗟余真恍傥。","何当日相从，烦君更语上。","径追太古风，三叹聊十唱。"],"title":"第四章兼简其子"}
