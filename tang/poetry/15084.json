{"author":"白居易","id":15084,"strains":["仄仄仄○仄，仄平仄平平。","平仄平仄仄，平平平仄平。","○○仄○○，平仄○仄平。","仄平平仄平，仄仄平仄平。","平○仄仄平，仄仄○平平。","平平平仄仄，仄仄平平平。","仄仄平仄平，平平平平平。","仄仄平平仄，仄仄平○○。","平平平仄平，仄仄平平○。","平平仄仄仄，仄仄○○平。","平仄平仄平，仄平仄平平。","○平平仄仄，仄○仄平平。"],"paragraphs":["我与二三子，策名在京师。","官小无职事，闲于为客时。","沈沈道观中，心赏期在兹。","到门车马回，入院巾杖随。","清和四月初，树木正华滋。","风清新叶影，鸟恋残花枝。","向夕天又晴，东南余霞披。","置酒西廊下，待月杯行迟。","须臾金魄生，若与吾徒期。","光华一照耀，殿角相参差。","终夜清景前，笑歌不知疲。","长安名利地，此兴几人知。"],"title":"首夏同诸校正游开元观因宿玩月"}
