{"author":"杜甫","id":3078,"strains":["平仄平平仄仄平，平平仄仄仄平平。","平平仄仄○平仄，仄仄○平仄仄○。","平仄平平○仄仄，平平仄仄仄平平。","平平仄仄平○仄，仄仄平平仄仄仄。"],"paragraphs":["城上春云覆苑墙，江亭晚色静年芳。","林花著雨燕脂落，水荇牵风翠带长。","龙武新军深驻辇，芙蓉别殿谩焚香。","何时诏此金钱会，暂醉佳人锦瑟旁。"],"title":"曲江对雨"}
