{"author":"林希逸","id":119366,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["旧游人物转头空，此地重来恨不穷。","闻笛久怀中散氏，对床仅有小苏公。","门前旋辟园池好，壁上芳题子侄同。","尤喜芝兰书种茂，迎门欢笑挹溪翁。"],"title":"丙寅再至水南吴景朔家"}
