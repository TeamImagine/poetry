{"author":"姜特立","id":31873,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["省口须知亦省缘，食经尔雅不劳编。","山中且纵无肠子，海上长随踞壳仙。","凡物身中皆有佛，何人性里独无天。","反骚正得诗人意，读罢新章为怃然。"],"title":"虞丈以伤物遂再赋  其一"}
