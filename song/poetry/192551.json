{"author":"郭祥正","id":192551,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平仄仄仄平。","平仄仄平平仄仄，仄平仄仄仄平平。"],"paragraphs":["谁怜龃龉老明时，把酒寻春已恨迟。","舟漾绿波飞舴艋，烟笼青瓦湿琉璃。","狂嗟李白驱鲸海，醉笑陶潜倚菊篱。","争似隔林闻一曲，与君重赋杜秋诗。"],"title":"阮希圣新轩即席兼呈同会君仪温老三首  其三"}
