{"author":"陈睦","id":184407,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["忆昔曾来访隠沦，潇然云水隔凡尘。","画船祇载溪中月，白酒长添座上春。","昼掩山扉无俗客，夜吟石鼎有高人。","飘飘洒落青衫子，共话平生泪满巾。"],"title":"题东老庵"}
