{"author":"李处权","id":8393,"strains":["平平仄平仄，仄○平仄平。","仄仄仄○仄，仄平平仄平。","平平○仄仄，仄仄○○平。","平平仄仄仄，仄仄平○平。","仄平仄仄仄，平平平仄平。","仄平仄平仄，平仄平平○。","平平仄○仄，仄仄仄仄仄。","○平仄○仄，仄仄仄平平。","仄平仄仄仄，平平仄○平。","仄平平○仄，仄○○平平。"],"paragraphs":["君平隠于卜，百钱非少多。","术妙语更简，数精心匪他。","群书了在口，诵解如县河。","驰声日籍籍，问肆肩相摩。","小人恶切直，先生无诡阿。","有时隘穷巷，轩冕纷巍峩。","朋来竞徼福，习吉理则那。","从而再三凟，不告反嘲诃。","少焉一哄散，帘前可张罗。","要知安分者，鲁叟正波波。"],"title":"赠术士"}
