{"author":"张𧏖","id":33522,"strains":["平平仄仄平平平，平平平仄平平平。","平平仄仄○仄仄，仄○平仄仄平平。","平平仄仄仄仄仄，平平平○○○○。","○平仄仄○仄仄，仄仄平平仄仄平。"],"paragraphs":["华阳洞里持真经，心嫌来客风尘腥。","惟餐白石过白日，拟骑青竹上青冥。","翔螭岂作汉武驾，神娥徒降燕昭庭。","长生不必论贵贱，却是幽人骨主灵。"],"title":"华阳道者"}
