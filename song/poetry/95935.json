{"author":"苏泂","id":95935,"strains":["仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["十行芝检从天下，六月荷花照水开。","未必便将东节去，不妨政用此时来。","安排过阙留中奏，想像攀辕恋别杯。","遣贺以时非造次，索公一笑簿书堆。"],"title":"闻孟良父侍郎解婺印改江东漕再和堆字韵"}
