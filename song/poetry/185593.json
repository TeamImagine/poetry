{"author":"徐积","id":185593,"strains":["仄仄平仄，仄仄仄仄。","仄平仄平，○仄仄仄。","仄仄平平，仄仄平仄。","仄仄仄仄，仄仄平○。","仄平平仄，仄平平平。","仄仄平○，平仄平平。","平平平仄，仄仄平○。","平仄仄平，仄仄仄仄。","仄平○仄，仄仄仄仄。","仄平仄仄，○平平仄。","仄仄仄平，平平仄仄。","平平仄仄，平仄仄平。","○平仄仄，仄仄平平。","平平仄○，仄平仄仄。","仄仄仄仄，仄仄仄仄。","仄仄仄仄，○○仄仄。","平平○平，仄仄仄仄。","○仄仄仄，○平仄仄。","仄平平仄，平仄平仄。","仄平仄仄，平仄平仄。","仄仄平平，平平平仄。","仄平仄仄，仄平○平。","仄平平仄，仄仄平平。","平平○仄，仄平仄平。","平○仄仄，仄○仄平。"],"paragraphs":["蔡氏之子，彼仲女者。","考之古今，如仲者寡。","有德之容，有德之性。","所好所习，一出于正。","貌庄而丽，气温而醇。","女子之中，而有斯人。","慈良端厚，内敏而重。","终日寡言，亦不戏弄。","字无难易，所见辄识。","不知此女，从何而得。","读释氏书，欣然有适。","身之所有，皆出自然。","如何不幸，不假之年。","扬州道中，死于六月。","二十七日，暑气酷烈。","二十九日，三更大殓。","形神如生，体亦不变。","其气甚洁，其香甚郁。","附于身者，何用珠玉。","不知此女，而往何处。","杳杳冥冥，云霞烟雾。","世之所有，则维其常。","若斯人者，独秀孤芳。","吾于其母，是为内兄。","哀吟恻恻，慰其死生。"],"title":"哀吟赠蔡子骧女"}
