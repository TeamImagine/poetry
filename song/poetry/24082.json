{"author":"宋祁","id":24082,"strains":["仄仄○平仄，○平仄仄平。","平平平仄仄，平仄仄平平。","平仄平平仄，平○仄仄平。","仄○○仄仄，仄仄仄平平。","仄仄平○仄，平平仄仄平。","仄平平仄仄，○仄仄平平。","仄仄仄平仄，平平仄仄○。","平平○仄仄，平仄仄平平。","平仄平平仄，平○仄仄平。","平平平仄○，平仄仄平○。","仄仄平平仄，平平仄仄平。","平平○仄仄，仄仄仄平平。"],"paragraphs":["荐九标佳节，中天驻翠舆。","晨光清复道，秋色遍储胥。","畦稻霜成后，宫橙露饱初。","省收行步玉，拜赐俨华裾。","曼衍来长乐，鸱夷下属车。","帝韶仪瑞鶠，王藻跃恩鱼。","霁雾供披拂，凉风助扫除。","高杨穿叶外，仙菊泛花余。","寒入弓声厉，欢留酒算徐。","神池原不浪，温树未曾疏。","帝眷凭秋稼，臣心仰夏渠。","承平将乐事，并入史臣书。"],"title":"九日侍宴太清楼"}
