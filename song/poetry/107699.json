{"author":"王迈","id":107699,"strains":["仄平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["复斋出守剑津时，正直清廉真吏师。","遗爱昔尝垂竹帛，徽音今又嗣埙箎。","侯能培植甘棠茇，我欲摩挲常萼碑。","千载福公家传好，怀哉蜀士送行诗。"],"title":"寄南剑守陈寺丞宿"}
