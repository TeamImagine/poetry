{"author":"赵蕃","id":73787,"strains":["平平平仄仄仄仄，平平平仄○仄仄。","平平仄○仄○平，平仄平平平仄○。","平平仄仄仄仄○，仄仄平仄平平平。","仄平仄仄平仄平，平平仄仄平平平。","平平仄仄仄平仄，仄平仄仄平平仄。","仄平仄平仄平仄，仄仄仄○平仄平。","仄平平仄平平平，仄平○仄平平○。","仄○平仄仄平仄，仄仄平仄平平平。","平仄仄仄仄仄仄，平仄平仄仄○仄。","平平平仄仄仄平，○仄平平平仄仄。","○平仄仄平仄平，仄平仄仄平○平。","○○仄平仄仄仄，仄平平仄平平平。"],"paragraphs":["南山之作险以壮，南溪之作闲以放。","流风莫和况当家，南涧先生堪颉颃。","吾州自昔寡所传，一自南渡居群贤。","迩来寂寞谁嗣焉，先生筑屋南山边。","先生事业本廊庙，履声夙已明光到。","阖庐固非避寒暑，大厦万间均覆帱。","我家为庶为清门，早因昭德容攀援。","自期松柏岁寒后，不入桃李春风园。","乡者屡见不一见，何但怀刺亦行卷。","胡为于此不继来，衣食遑遑游苦倦。","扁舟去矣江复湖，可能不一趋庭隅。","吹嘘上天不敢望，赠言于此能无乎。"],"title":"别韩尚书"}
