{"author":"刘禹锡","id":11097,"strains":["平平仄仄仄平平，仄仄仄平平仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["高楼贺监昔曾登，壁上笔踪龙虎腾。","中国书流尚皇象，北朝文士重徐陵。","偶因独见空惊目，恨不同时便伏膺。","唯恐尘埃转磨灭，再三珍重嘱山僧。"],"title":"洛中寺北楼见贺监草书题诗"}
