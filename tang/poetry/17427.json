{"author":"白居易","id":17427,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["君方对酒缀诗章，我正持斋坐道场。","处处追游虽不去，时时吟咏亦无妨。","霜蓬旧鬓三分白，露菊新花一半黄。","惆怅东篱不同醉，陶家明日是重阳。"],"title":"九月八日酬皇甫十见赠"}
