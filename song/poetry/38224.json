{"author":"陆游","id":38224,"strains":["仄仄仄仄平平平，仄仄仄仄平平平。","○平平平仄仄仄，仄仄仄仄平○平。","○仄平平平仄仄，平平仄仄仄仄平。","仄平平仄仄平仄，平平仄仄平平平。","平平平仄仄平仄，仄仄仄仄○平平。","平平平仄仄仄仄，仄仄仄仄平○平。","仄平仄仄仄平○，平平仄仄仄仄平。","平平平仄仄○仄，仄仄平○平平○。","平○平仄仄仄平，仄仄仄仄仄仄仄。","平平仄仄平平平，仄○仄仄平平○。"],"paragraphs":["陆子白首安耕桑，乐事遽数乌能详。","长罗家家雪作面，画楫处处青分秧。","迎荻船归潮入浦，祈蚕会散月满廊。","有时邻曲苦招唤，茅檐扫地罗壶觞。","堆盘珍脍似河鲤，入鼎大脔胜胡羊。","披绵黄雀麹糁美，斫雪紫蟹椒橙香。","老人饱食可无患，摩挲酒瓮与饭囊。","儿孙扶侍递相送，笑语无间歌声长。","人间哀乐不可常，掠剩有鬼在汝傍。","常忧水旱虞螟蝗，力行孝悌招丰穰。"],"title":"村邻会饮"}
