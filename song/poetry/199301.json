{"author":"释遵式","id":199301,"strains":["平平仄平平，仄仄平○平。","平仄仄平平，仄平仄平平。","○平平平平，仄仄仄○平。","平仄仄仄平，仄平平仄平。","仄平仄平仄，平仄平仄平。","仄仄仄平平，仄○平仄○。"],"paragraphs":["青瑛丽芙蕖，造化工且奇。","辉彩向星河，结根在天池。","临飚无馨香，御雨不离披。","朝霭发翠华，暮云生碧姿。","鼎湖几荣落，华岳何盛衰。","独尔谢群芳，自将天地期。"],"title":"五峰合涧诗 莲华峰"}
