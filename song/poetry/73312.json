{"author":"赵蕃","id":73312,"strains":["仄仄平平仄，仄平平仄平。","平平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["借石谁为主，叫应呼莫譍。","楼高才隠约，树远更崚嶒。","挂席凡三过，停桡欠一登。","扁舟向何许，漂泊傍渔罾。"],"title":"闰月二十日离玉山八月到余干易舟又二日抵鄱阳城追集途中所作得诗十有二首  其六"}
