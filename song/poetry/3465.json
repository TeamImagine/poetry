{"author":"陈与义","id":3465,"strains":["仄○平仄仄，平仄仄平平。","仄仄平平仄，平平仄仄平。","平平○仄仄，仄仄仄○平。","平仄平平仄，平平仄仄平。","平平仄仄仄，仄仄仄平平。","平仄○平仄，平平仄仄平。"],"paragraphs":["洞庭微雨后，凉气入纶巾。","水底归云乱，芦藂返照新。","遥汀横薄暮，独鸟度长津。","兵甲无归日，江湖送老身。","悠悠只倚杖，悄悄自伤神。","天意苍茫里，村醪亦醉人。"],"title":"晚晴野望"}
