{"author":"徐积","id":185403,"strains":["仄平平仄平平仄，○仄平平仄平仄。","仄仄平平仄仄○，平○○平仄平仄。","仄仄平平○仄平，仄平仄仄平○平。","仄仄平平平仄仄，平平平仄仄平平。","仄平平仄平平仄，仄仄仄○平仄仄。","仄平仄仄仄平平，仄仄平平仄平仄。"],"paragraphs":["玉门关静边烽息，回首金城赵充国。","绣帽霜须马上吟，诗兴如云满秋色。","最好青门长乐坡，灞桥路上情更多。","绣岭风烟新草木，潼关形势旧山河。","洛阳城阙秋风紧，有诏疾驱催大尹。","两瞳直是有精神，管取无宽亦无猛。"],"title":"赠吕帅"}
