{"author":"范成大","id":43365,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["月窟移来有贵名，一帘金碧照东荣。","鼻端入妙睡魔醒，眼底会真诗句生。","日气珑璁无奈醉，露华凌乱不胜清。","君家倾国何时见，淡扫蛾眉撚夕阴。"],"title":"次韵王浚明咏新居木犀"}
