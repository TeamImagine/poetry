{"author":"周紫芝","id":241590,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄平平平平仄仄，仄平平仄仄平平。"],"paragraphs":["礼行廊庙喜书成，重此商周说中兴。","九叶承家传鳯历，六飞当位纪龙升。","人将尧禹方勤俭，天付萧曹作股肱。","拟为中和歌乐职，小臣芜陋亦何能。"],"title":"恭进奉安中兴圣统庆成诗二首  其二"}
