{"author":"杜甫","id":2970,"strains":["○平仄仄平，平仄仄仄仄。","平仄○平仄，平平仄？仄。","平平仄仄平，平仄仄平仄。","平平仄平仄，仄仄平仄仄。","仄○仄○仄，仄仄平平仄。","平平仄仄○，仄仄平平仄。","平仄平○○，仄平仄○仄。","仄仄平仄平，仄平仄平仄。","平平平仄仄，仄仄平仄仄。","平仄○仄平，平平仄平仄。","仄平平仄仄，仄仄平平？。","仄仄平仄平，平平仄○仄。","平仄○平平，仄仄平仄仄。","平仄仄○仄，仄仄仄○仄。","仄仄平仄平，仄平仄平仄。","仄○仄平平，仄仄平仄仄。","仄仄平平仄，平平仄平○。","平仄仄平○，平平仄平仄。","仄平仄仄仄，仄仄仄仄仄。","平平仄仄仄，平仄仄仄仄。"],"paragraphs":["旄头彗紫微，无复俎豆事。","金甲相排荡，青衿一憔悴。","呜呼已十年，儒服弊于地。","征夫不遑息，学者沦素志。","我行洞庭野，歘得文翁肆。","侁侁胄子行，若舞风雩至。","周室宜中兴，孔门未应弃。","是以资雅才，涣然立新意。","衡山虽小邑，首唱恢大义。","因见县尹心，根源旧宫閟。","讲堂非曩构，大屋加涂墍。","下可容百人，墙隅亦深邃。","何必三千徒，始压戎马气。","林木在庭户，密干叠苍翠。","有井朱夏时，辘轳冻阶戺。","耳闻读书声，杀伐灾髣髴。","故国延归望，衰颜减愁思。","南纪改波澜，西河共风味。","采诗倦跋涉，载笔尚可记。","高歌激宇宙，凡百慎失坠。"],"title":"题衡山县文宣王庙新学堂呈陆宰"}
