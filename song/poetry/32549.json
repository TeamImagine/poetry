{"author":"曾季狸","id":32549,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["落日郊原独杖藜，偶寻萧寺坐移时。","下临稻垄如棋局，细数僧房似蜜脾。","风里长松能远韵，霜余残菊尚多姿。","因吟竹院诗人语，笑我劳生力已疲。"],"title":"杨源寺"}
