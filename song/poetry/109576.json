{"author":"黄大受","id":109576,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["霜风吹冻玉池冰，留滞周南尚未行。","病久故园千里梦，夜寒孤舍一枝灯。","愁缘南贾归舟影，心断黄芦落雁声。","老剑已闲头已白，祇堪吟咏课归程。"],"title":"沙头秋晚"}
