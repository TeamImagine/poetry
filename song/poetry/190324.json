{"author":"韦骧","id":190324,"strains":["仄仄平平仄仄平，仄平平仄仄平平。","○平仄仄平平仄，仄仄仄○○仄平。","仄仄仄平平仄仄，仄平平仄仄平平。","平平平仄平平仄，仄○平平仄仄仄。"],"paragraphs":["待次乡闾计索然，故人亭馆寓{弯}跧。","折腰五斗羞彭泽，破屋数间如玉川。","晓竹冒霜清节苦，夜禽啼月小声圆。","萧条真趣非无赖，捽茹箪瓢素所便。"],"title":"待令移寓赵氏园亭"}
