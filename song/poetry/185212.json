{"author":"沈遘","id":185212,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["长爱高僧住绝岑，定知无复俗缘侵。","人生扰扰应从昔，世事悠悠岂独今。","轩冕傥来真可愧，山林归去莫嫌深。","孟轲事业谁能及，告子唯先不动心。"],"title":"依韵和施正臣游圣果寺二首  其二"}
