{"author":"刘敞","id":175385,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["树色禽声相与闲，吾庐仍共一枝安。","浮云蔽日绵绵雨，积水婴城惨惨寒。","还恐百芳从此歇，不知后土几时干。","闭关高枕交游绝，一梦江湖意绪寛。"],"title":"雨中北轩晚寝"}
