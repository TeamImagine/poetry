{"author":"程公许","id":106518,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["防意由来似守城，涧潢洁祀及良辰。","命名犹念记闾史，学道粗知存谷神。","欲诵蓼莪心楚怆，愧投木李句清新。","何当共觅长生诀，去逐商颜四老人。"],"title":"揆初之日承父用晦以余前岁登玉华楼玩月借宋青山诗韵赋诗称寿仍和答之并示甥侄"}
