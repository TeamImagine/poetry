{"author":"杨公远","id":151460,"strains":["平平平仄仄平平，仄仄平平平仄平。","仄仄仄平平仄仄，平平平仄仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["黄花开后骤征鞍，再见黄花秋又残。","只字未能通间阔，长笺先辱问平安。","共看明月隔千里，独对西风愧一寒。","祇有麓翁知我者，何时会面话辛酸。"],"title":"寄东麓赵赞府  其二"}
