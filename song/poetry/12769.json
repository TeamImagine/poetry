{"author":"曹勋","id":12769,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["仗节亲宣诏语还，敢期幼稚得重看。","铁衣冷桂龙鳞静，宝剑高藏玉彘寒。","兵甲从今挽河水，儿孙力与复儒冠。","清闲放意山林下，老援何能更据鞍。"],"title":"被旨军前讲和得回"}
