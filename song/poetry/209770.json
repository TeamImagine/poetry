{"author":"秦观","id":209770,"strains":["平平平仄平平平，平仄仄平○仄平。","仄平仄仄仄平仄，仄平仄仄平平平。","平平仄平仄仄仄，平仄仄仄○平平。","仄平仄平仄仄仄，平仄仄仄平平平。","仄仄平平仄平仄，平平仄仄平平仄。","仄仄仄仄仄仄仄，仄○平平仄平仄。","○仄平平仄仄○，仄平仄平平仄平。","○○平仄平○仄，○仄仄平平仄平。","平平仄仄平仄仄，？平仄仄平平仄。","○仄平平仄仄平，平平平仄平平仄。"],"paragraphs":["西湖环岸皆招提，楼阁晦明如卧披。","保宁复在最佳处，水光四合无端倪。","车尘不来马足断，时有海月相因依。","上人弱龄已隶此，心目所证惟瑰琦。","白玉芙蓉出清沼，天然不受缁尘扰。","坐客一语不入意，目如明星视飞鸟。","冠切云兮佩玉难，上人顾之真等闲。","应缘聊入人间世，兴尽却归湖上山。","伊余久欲窥禹穴，矧今仲父官东越。","行挽秋风入剡溪，为君先醉西湖月。"],"title":"送僧归保宁"}
