{"author":"刘挚","id":187188,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["霜意云情晓欲寒，城南驱马面晴川。","路寻红皱黄团舍，兴入丹茱紫菊天。","摵摵园林惊晚歳，纷纷场圃见丰年。","君恩未报归何日，空使荒芜靖节田。"],"title":"奉祀南郊九日马上口占"}
