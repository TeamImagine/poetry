{"author":"黄庭坚","id":206952,"strains":["平平平仄平平仄，平仄平平仄仄平。","平仄平平仄仄仄，平平仄仄仄平平。","平平仄仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["篱边黄菊关心事，窗外青山不世情。","江橘千头供岁计，秋蛙一部洗朝酲。","归鸿往燕竞时节，宿草新坟多友生。","身后功名空自重，眼前樽酒未宜轻。"],"title":"和师厚郊居示里中诸君"}
