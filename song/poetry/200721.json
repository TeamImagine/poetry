{"author":"孔武仲","id":200721,"strains":["仄平平仄仄平平，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["此身萍梗厌漂流，惭寄浔阳江上头。","胜景长年闗梦寐，轻裘何日返林丘。","扶摇莫作扶摇计，朴樕应容朴樕投。","徙倚高楼情不极，恰如王粲在荆州。"],"title":"次韵李端叔"}
