{"author":"邹浩","id":222267,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["无书可借即捐书，日月云烟见未除。","言与不言俱是着，损之又损亦非如。","琴边酩酊何关酒，濠上从容岂在鱼。","为报冰华老居士，吾今无欠亦无余。"],"title":"读钱济明书"}
