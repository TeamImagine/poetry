{"author":"李昉","id":846,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["烟光澹澹思悠悠，朝退还家懒出游。","静坐最怜红日永，新晴更助小园幽。","砌苔点点青钱小，窗竹森森绿玉稠。","宾友不来春又晚，眼看辜负一年休。"],"title":"小园独坐偶赋所怀寄秘阁侍郎"}
