{"author":"孔平仲","id":203520,"strains":["仄仄平仄仄，○仄仄平平。","仄仄○仄仄，平平平仄平。","仄平平平○，仄仄○平平。","○平仄仄仄，仄仄仄平平。","平仄平平仄，仄平平仄平。","仄仄仄仄仄，仄仄仄仄○。","平平仄平仄，仄平仄平○。","仄仄仄○○，平平平仄平。","仄○仄○仄，仄仄仄平○。","平仄○平仄，仄仄平○平。","平平○仄仄，仄仄平平平。","平平仄仄仄，平仄仄平平。","仄仄平平仄，○平○仄平。","仄仄平仄仄，平平平仄平。","平平仄仄仄，平仄○○平。"],"paragraphs":["丱角同出处，中路稍差池。","往事如一梦，新年生白髭。","小官仍龃龉，异国更羁栖。","长时恨隔阔，既见少开眉。","朝共垆边饮，暮同窗下棋。","一日复一日，眷眷不忍离。","今兹解舟去，岂为赴同期。","久住恐相溷，萧然生事微。","欲将眼中泪，一洒别时衣。","诸绪正牢落，勿令心重悲。","融怡和笑语，惝恍迷东西。","甘言戒婢子，循发祝阿宜。","愦愦情怀恶，正同中酒时。","晚泊芦荻岸，江天云四垂。","高城已不见，春雨更如丝。"],"title":"发仪真寄常父兄"}
