{"author":"陈造","id":59340,"strains":["平仄平平仄仄平，仄平仄仄仄平平。","仄平仄仄平仄仄，仄仄平平仄平平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["争米何心问斗城，聚蚊底许太狂生。","未遑饩粟如子罕，谩复公言付阿平。","缓我愁肠千缕结，羡君笔力万钧轻。","何时去上中和颂，却用诗情写物情。"],"title":"次韵赵教授  其一"}
