{"author":"吴芾","id":17811,"strains":["平平平仄平，仄仄○平仄。","仄平仄平平，仄仄仄仄仄。","○仄仄平平，平仄仄平仄。","平仄仄仄平，仄仄仄平仄。","仄平仄仄平，平仄平○仄。","平仄仄平仄，仄仄平仄仄。"],"paragraphs":["青春能几何，况已过寒食。","此时对东风，一日亦可惜。","正好倒清尊，呼妇戛鸣瑟。","胡不少自宽，兀坐有忧色。","一春雨已多，连日风更力。","安得补天漏，坐待江月白。"],"title":"春雨不止鲁漕有二诗因次韵  其一"}
