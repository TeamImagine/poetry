{"author":"方岳","id":127882,"strains":["平仄仄平平仄仄，平平仄仄仄平平。","仄平仄仄平平仄，平仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高卧只消云半间，随缘栽果与猿攀。","不将此手遮西日，安用吾文移北山。","双燕来时春晻霭，一牛耕处月宽闲。","溪居已息机心久，莫遣惊鸥去不还。"],"title":"山行  其一"}
