{"author":"元稹","id":14090,"strains":["平平平平仄，仄仄平仄平。","平○仄仄仄，平仄仄仄平。","仄平平平仄，仄仄平平平。","仄平平平仄，仄仄平平平。","仄平平平○，仄仄平平平。","仄平平平仄，平仄仄仄平。","仄平平平仄，仄仄平○平。","平仄平平仄，平平仄仄平。","平○仄仄仄，平仄○平平。","仄仄仄平仄，平平平仄平。","平仄平平仄，仄仄平平○。","平仄平仄仄，仄仄仄○平。","平平仄平仄，平仄平仄平。","仄仄平仄仄，仄仄平仄平。","仄平平仄仄，仄仄仄仄平。","○仄平平仄，平○仄○平。","仄平平平仄，仄仄平仄平。","仄平仄平仄，仄仄平平○。","○平仄仄仄，仄仄平仄平。","平○仄仄○，平仄仄仄平。","仄○平仄仄，仄仄仄仄平。","平平仄平仄，仄仄平仄○。","仄仄仄平仄，平平仄平平。","平仄仄仄仄，平平平仄平。","平平仄○仄，仄仄平平平。","平平仄平仄，仄平○仄平。","平平平仄仄，平仄仄平平。","仄平平仄仄，平平仄○平。","仄平仄仄○，平仄仄仄平。","平平仄平仄，平仄○平平。","平平仄仄仄，仄仄平○平。","平仄仄仄仄，○平仄平平。","仄仄平仄仄，平仄仄平平。","平平仄平仄，仄平平平平。","平平仄仄仄，平仄○○仄。","仄仄平仄仄，平仄平平平。","平仄仄仄仄，仄仄仄平平。","平平仄平仄，平平仄○○。","仄平平平仄，仄平仄平平。","仄平○平平，平仄仄仄平。","仄仄仄平平，平平仄○平。","平仄○仄仄，仄仄平○平。","平仄仄平仄，○仄平仄平。","仄○仄平仄，平平平仄平。","平○仄平仄，平平○仄平。","仄平仄仄仄，仄仄仄仄平。","仄平仄○○，仄仄仄平平。","○仄平平仄，仄○平仄平。"],"paragraphs":["岧峣青云岭，下有千仞谿。","裴回不可上，人倦马亦嘶。","愿登青云路，若望丹霞梯。","谓言青云驿，绣户芙蓉闺。","谓言青云骑，玉勒黄金蹄。","谓言青云具，瑚琏杂象犀。","谓言青云吏，的的颜如珪。","怀此青云望，安能复久稽。","攀援信不易，风雨正凄凄。","已怪杜鹃鸟，先来山下啼。","才及青云驿，忽遇蓬蒿妻。","延我开荜户，凿窦宛如圭。","逡巡吏来谒，头白颜色黧。","馈食频叫噪，假器仍乞酰。","向时延我者，共舍藿与藜。","乘我牂牁马，蒙茸大如羝。","悔为青云意，此意良噬脐。","昔游蜀门下，有驿名青泥。","闻名意惨怆，若坠牢与狴。","云泥异所称，人物一以齐。","复闻阊阖上，下视日月低。","银城蘂珠殿，玉版金字题。","大帝直南北，群仙侍东西。","龙虎俨队仗，雷霆轰鼓鼙。","元君理庭内，左右桃花蹊。","丹霞烂成绮，景云轻若绨。","天池光滟滟，瑶草绿萋萋。","众真千万辈，柔颜尽如荑。","手持凤尾扇，头戴翠羽笄。","云韶互铿戛，霞服相提携。","双双发皓齿，各各扬轻袿。","天祚乐未极，溟波浩无堤。","秽贱灵所恶，安肯问黔黎。","桑田变成海，宇悬烹为韲。","虚皇不愿见，云雾重重翳。","大帝安可梦，阊阖何由跻。","灵物可见者，愿以谕端倪。","虫蛇吐云气，妖氛变虹蜺。","获麟书诸册，豢龙醢为臡。","凤皇占梧桐，丛杂百鸟栖。","野鹤啄腥虫，贪饕不如鸡。","山鹿藏窟穴，虎豹吞其麛。","灵物比灵境，冠履宁甚睽。","道胜即为乐，何惭居稗稊。","金张好车马，于陵亲灌畦。","在梁或在火，不变玉与鹈。","上天勿行行，潜穴勿凄凄。","吟此青云谕，达观终不迷。"],"title":"青云驿"}
