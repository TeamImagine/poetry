{"author":"李纲","id":242547,"strains":["仄仄平平仄仄平，仄平仄仄仄平平。","仄平仄仄仄仄仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["契阔从来叹歳阴，幸因谪宦款清襟。","犯颜逆耳事已往，问舍求田意转深。","岂有声名惊海宇，且忻山水共登临。","渭阳情重知何赠，玉佩琼琚称我心。"],"title":"赠舅氏吴子和"}
