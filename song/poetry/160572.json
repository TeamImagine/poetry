{"author":"黄庚","id":160572,"strains":["平仄平平仄仄平，平平仄仄仄平平。","平平平仄仄平仄，仄仄仄平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["霜气侵窗冷客毡，青灯白发老堪怜。","光阴明日又明日，世事一年难一年。","眼底江山元似旧，胸中风月本无边。","道人不作阳台梦，纸帐梅花伴独眠。"],"title":"夜坐即事"}
