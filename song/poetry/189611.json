{"author":"沈辽","id":189611,"strains":["仄仄仄平仄，平仄仄平平。","平平仄仄仄，仄仄平平平。","平平○仄平，仄仄○平平。","平平仄仄仄，平仄平平平。","平仄平仄平，○平仄仄平。","平仄○仄仄，仄仄仄仄平。","平平平仄仄，○平平仄平。","○仄○仄仄，○仄平平○。"],"paragraphs":["毕子治车马，游学去成均。","成均首善地，俊乂方𫐌臻。","为儒当读书，术业藏诸身。","群居久昧是，终亦为涂人。","通塞虽有时，操修贵道真。","求益当择友，好德必有邻。","吾为投裔客，其言何足珍。","行矣当自慎，思慰髙堂亲。"],"title":"送毕公绰"}
