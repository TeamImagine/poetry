{"author":"陆游","id":34983,"strains":["仄仄平仄平，平平仄平仄。","○平仄平平，平仄仄平仄。","平平仄仄仄，仄仄平平仄。","仄仄仄仄平，平仄○平仄。","○平仄仄平，仄仄平仄仄。","平平平仄仄，平仄平仄仄。","仄平平仄仄，仄仄仄平仄。","平平仄仄平，平平仄○仄。"],"paragraphs":["策策桐叶风，蒙蒙菊花雨。","空堂一灯青，幽壁百虫语。","嗟余岂愿仕，老病归无所。","屈指计岁年，强半堕羁旅。","荷戈北戍秦，挂席西适楚。","名惭垂竹帛，文不谐律吕。","所余惟一死，忍复类儿女。","金丹或可成，青霄渺轻举。"],"title":"秋怀"}
