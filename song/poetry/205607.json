{"author":"李之仪","id":205607,"strains":["平平平仄仄，仄仄平○○。","仄平仄仄平，仄仄平平平。","仄平仄平仄，平仄仄仄仄。","仄平平仄○，平仄平平平。","平平平仄仄，仄仄平平平。","○平仄平仄，平仄平平平。","仄仄仄仄仄，○平○仄○。","○○平仄平，平平仄平平。","仄仄仄平仄，仄平○平平。","仄仄仄○仄，仄平平仄○。","平平仄仄仄，仄○平○平。","仄仄平仄仄，平平平仄平。","○仄○仄○，平平○仄平。","仄平○仄仄，仄仄平平平。"],"paragraphs":["浮云无定着，乍合还分离。","廓开万里天，好是无云时。","我怀苦萧屑，多感不自拾。","奈何情所亲，容易成南飞。","秦人虽受宝，睨柱谁瑕疵。","空能九宾赏，终负连城归。","此道固有命，如君应未迟。","且从淮上游，霜浓蟹螯肥。","载取一樽酒，里门相扶携。","笑语欲难背，古人良可期。","开编若对面，谑浪尤相宜。","皎皎澄汉月，森森琼树枝。","燕地重郭隗，吴儿轻陆机。","晓来犹薄露，会见高风披。"],"title":"送孙叔静"}
