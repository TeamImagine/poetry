{"author":"虞俦","id":61980,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["淮海相逢便说诗，新来匡鼎解人颐。","句中有眼人谁识，弦上无声我独知。","每见朋游谈警策，偶因王事得追随。","西湖近报梅花约，归趁东风第一枝。"],"title":"赠潘接伴"}
