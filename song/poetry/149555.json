{"author":"方回","id":149555,"strains":["平平平仄仄平平，仄仄○平仄仄平。","仄仄仄○平仄仄，仄平平仄仄平平。","仄仄仄平平仄仄，仄平○仄仄平平。","平平平仄平平仄，平仄平平仄仄平。"],"paragraphs":["扶胥湾口铁山头，汗漫空为万里游。","一第仅如晁济北，万诗堪继陆严州。","可用老扶灵寿杖，也曾亲到结邻楼。","余生无所求于世，今世何人识故侯。"],"title":"丁酉元日年七十一  其二"}
