{"author":"邵谒","id":27635,"strains":["仄仄仄平平，平平平仄平。","平仄仄仄平，仄平平仄平。","○平平仄平，仄仄平平平。","仄仄仄平仄，平仄平仄平。","仄仄仄仄仄，平仄仄平平。","仄平仄仄仄，平仄平○平。","○平平○平，平仄○平平。","平平仄仄仄，平仄○○平。","仄仄平平仄，平平仄仄○。"],"paragraphs":["在富莫骄奢，骄奢多自亡。","为女莫骋容，骋容多自伤。","如何金谷园，郁郁椒兰房。","昨夜绮罗列，今日池馆荒。","竹死不变节，花落有余香。","美人抱义死，千载名犹彰。","娇歌无遗音，明月留清光。","浮云易改色，衰草难重芳。","不学韩侯妇，衔冤报宋王。"],"title":"金谷园怀古"}
