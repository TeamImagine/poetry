{"author":"欧阳澈","id":10183,"strains":["平平仄仄仄平平，仄仄平平仄仄仄。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["旗亭解辔咏江乡，属玉双飞绿涧傍。","水墨园林初过雨，青黄橙橘未经霜。","鼎烹云液浇肠爽，瓮拨春醅破鼻香。","囘首漫惊烟水远，向来清味怯思量。"],"title":"白鹅桥复用前韵"}
