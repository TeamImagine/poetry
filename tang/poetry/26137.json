{"author":"温庭筠","id":26137,"strains":["平平仄仄平平平，仄仄平平○仄平。","仄仄○○仄仄仄，仄平平仄平平平。","○平仄仄平○仄，仄仄平平仄平仄。","仄仄○○仄仄平，平平仄仄平平仄。","仄仄平平平仄仄，平平仄仄平○仄。","平仄平平仄仄平，平平仄仄平平仄。"],"paragraphs":["湘东夜宴金貂人，楚女含情娇翠嚬。","玉管将吹插钿带，锦囊斜拂双麒麟。","重城漏断孤帆去，唯恐琼签报天曙。","万户沈沈碧树圆，云飞雨散知何处。","欲上香车俱脉脉，清歌响断银屏隔。","堤外红尘蜡炬归，楼前澹月连江白。"],"title":"湘东宴曲"}
