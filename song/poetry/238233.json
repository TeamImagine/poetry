{"author":"王庭珪","id":238233,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["收科同日上蓬瀛，独我胡为憔悴生。","晚节见君乘五马，前驱夹道拥千兵。","行间峒窟烟霞静，卧听边城鼓角声。","入境旌旗应动色，更看蛮户带刀迎。"],"title":"送同年赵季成知武冈军"}
