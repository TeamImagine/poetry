{"author":"华岳","id":98994,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["重门有路透泉关，便合抠衣问比干。","愧我直言难媚灶，从渠怒发自冲冠。","乌台有月身何及，犴狱无天泪谩弹。","自恨不逢包孝肃，此身那许报平安。"],"title":"狱中责廷尉  其一"}
