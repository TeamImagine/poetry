{"author":"韩维","id":157563,"strains":["平平仄平仄，仄平平仄平。","平平仄仄仄，○平仄平平。","仄平仄○仄，平仄仄○平。","○平平仄仄，平仄仄仄○。","仄平平平平，○○平平○。","平平仄仄仄，平仄仄仄平。","○仄仄仄仄，平平平仄平。"],"paragraphs":["寥寥太虚内，漠然函至音。","淳源一以泄，其流播为琴。","众人玩其器，贤者识其心。","胜之明达士，于此趣已深。","发为新诗谣，如听松风吟。","锺牙久不作，谁辨雅与淫。","昭氏贵弗鼓，兹言良所钦。"],"title":"和胜之弹琴"}
