{"author":"郑思肖","id":159756,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["生得贞心铁石坚，肯将识见与时迁。","泪如江水流成海，恨似山峰插入天。","慷慨歌声闻屋外，婆娑剑影落灯前。","篇篇字字皆盟誓，莫作空言只浪传。"],"title":"八砺三首  其二"}
