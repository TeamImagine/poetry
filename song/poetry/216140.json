{"author":"张耒","id":216140,"strains":["平平平平仄仄平，平平仄仄○○平。","○平仄仄平仄仄，仄仄平平平仄平。","平平仄仄平平仄，○平仄仄平平仄。","仄平○仄仄平平，○仄平○仄平仄。","平平仄仄仄平○，○仄平平仄仄平。","平平仄仄平仄仄，○仄平平○仄平。","○平仄平平仄仄，平仄平平平仄仄。","平仄仄仄平仄平平仄平，仄仄平平仄平仄。"],"paragraphs":["真人朝天去不还，千年鹿迹留空山。","空山寂寞何所有，野殿荒凉松桧寒。","桑田海水移今古，兴亡万变谁能数。","五云深处驾飞龙，应笑人间换朝暮。","神仙不与世人期，骑鹿安知不复归。","朝岚夕霭山秀润，应有灵丹相护持。","长生可求仙可致，浮世腥膻何足嗜。","君不见汉时九江梅子真，一日辞家隠吴市。"],"title":"和陈器之诗四首 鹿仙山"}
