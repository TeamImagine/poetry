{"author":"韩琦","id":90916,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一夜阴云匝四溟，朝来嘉雪洒寰瀛。","因风絮起先春媚，剪水花飞到地轻。","天际定迷琼蕊屑，世间今有玉楼成。","应时何止销民疹，直压胡沙万里清。"],"title":"癸卯喜雪"}
