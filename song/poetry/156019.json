{"author":"文天祥","id":156019,"strains":["○仄平平平仄仄，仄平平平平仄仄。","平平平平平仄仄，仄仄平平平仄仄。","仄仄仄仄仄仄平，仄平平仄平○仄。","平平平平仄平仄，仄平仄仄平仄仄。","平平仄平平仄平，仄仄仄仄平仄平。","平仄仄平平○仄，○仄仄仄平仄平。","平平仄仄仄仄仄，仄○仄仄平仄平。","仄平仄仄○仄仄，仄仄平仄仄平平。"],"paragraphs":["磨蝎之宫星见斗，簸之扬之箕有口。","昌黎安身坡立命，谤毁平生无不有。","我有斗度限所经，适然天尾来临丑。","虽非终身事干涉，一年贝锦纷杂糅。","吾家禄书成巨编，往往日者迷几先。","惟有一轩曾正德，其说已在前五年。","阴阳造化荡昼夜，世间利钝非偶然。","未来不必更臆度，我自存我谓之天。"],"title":"赠曾一轩"}
