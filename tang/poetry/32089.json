{"author":"韩偓","id":32089,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["岸上花根总倒垂，水中花影几千枝。","一枝一影寒山里，野水野花清露时。","故国几年犹战鬬，异乡终日见旌旗。","交亲流落身羸病，谁在谁亡两不知。"],"title":"伤乱"}
