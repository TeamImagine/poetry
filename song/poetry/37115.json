{"author":"陆游","id":37115,"strains":["仄仄仄平？仄平，仄仄平平平仄平。","平○仄仄仄平仄，仄平仄仄平平平。","仄平仄仄仄仄平，仄仄仄仄平平平。","平平平仄平仄仄，平仄仄平平仄平。"],"paragraphs":["日日树头鹎𫛥鸣，夜夜溪边姑恶声。","堂中老子独无语，寂然似可终吾生。","大鹏一举九万程，下视海内徒营营。","秋虫春鸟非我类，何至伴渠鸣不平。"],"title":"南堂默坐"}
