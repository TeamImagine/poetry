{"author":"韦骧","id":191267,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["碧梧千尺覆檐楹，宿凤何年被美名。","燕雀不栖如有畏，烟云常近岂无情。","林间日月于兹永，物外尘埃岂复生。","危坐忽惊年籥晚，漫吟嘉瑞乐升平。"],"title":"宿凤亭"}
