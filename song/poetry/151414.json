{"author":"杨公远","id":151414,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平平仄平。"],"paragraphs":["拙稿携将谒使君，区区那敢冀知闻。","编成初卷如终卷，赋就三分诵七分。","妄意僭干修月斧，删芜端藉运风斤。","一经题品便佳士，庶别丛间莸与薰。"],"title":"拙稿呈许侯"}
