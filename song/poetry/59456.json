{"author":"陈造","id":59456,"strains":["仄仄仄平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["半是蜚轩半是楼，主人雅趣寄沧洲。","晨霞莫霭纷浓淡，越舶番樯阅去留。","徙倚想君舒醉眼，从容须我掉吟头。","病来止酒便高卧，几梦烟波没白鸥。"],"title":"题林监税渔乡小楼"}
