{"author":"王十朋","id":25095,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["韩公来自九重天，再见潮阳吏部贤。","唾手渠渠蜚夏屋，挥毫混混写源泉。","丹霄有月逢三五，圣世生才协半千。","太守落成应有语，立朝名节看儒先。"],"title":"曾潮州万顷增辟贡院以元夕落成寄诗次韵"}
