{"author":"苏轼","id":193699,"strains":["平平平仄平，平仄平仄仄。","平平仄平仄，仄仄平○○。","平平○平仄，平仄仄平仄。","仄平仄仄平，仄仄仄平仄。","仄平仄平仄，仄仄仄仄仄。","平平仄平仄，仄仄平平仄。"],"paragraphs":["凉飙呼不来，流汗方被体。","稀星乍明灭，暗水光弥弥。","香风过莲芡，惊枕裂鲂鲤。","欠伸宿酒余，起坐濯清泚。","火云势方壮，未受月露洗。","身微欲安适，坐待东方启。"],"title":"七月一日出城舟中苦热"}
