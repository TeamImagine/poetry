{"author":"司马光","id":176368,"strains":["平○平○仄，仄仄仄平平。","仄平平平仄，平仄平平平。","○仄仄平平，仄仄○平平。","平平仄平仄，平○仄仄平。","平平仄平仄，仄仄仄平平。","？平平仄平，平平仄平平。","平平仄仄仄，○仄○平平。","仄○仄仄仄，○仄平平平。"],"paragraphs":["愚疏强从仕，趣尚与时乖。","朅来游京邑，荣愿知谁谐。","王国富英奇，气象标岩崖。","云鸿送双目，攀援路可阶。","秋风转枯叶，飒飒绕寒斋。","岀门无所之，飞尘满天街。","夫君宦未达，犹得称吾侪。","解衣换斗酒，且尽平生怀。"],"title":"都下秋怀呈聂之美"}
