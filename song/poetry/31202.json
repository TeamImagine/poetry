{"author":"洪迈","id":31202,"strains":["平○平仄仄，仄仄仄仄○。","仄平仄仄仄，仄仄平仄平。","仄仄平平仄，○平仄○平。","仄仄仄平仄，平平平仄平。","平平仄仄仄，平仄平仄平。","平平○仄仄，平仄仄仄平。","○平○平○，仄仄平仄平。","平平仄平仄，○平仄平平。","？平仄平仄，仄仄仄仄平。","仄仄平仄仄，平平仄平平。","平○平仄仄，仄仄○平平。","平平仄○○，仄仄平平平。","仄仄仄仄仄，仄平仄平平。","仄○仄平仄，平仄平仄平。","平平仄平仄，仄仄平仄平。","平仄仄仄仄，仄平平仄平。"],"paragraphs":["身闲书有味，吏傲俗不亲。","小窗据物表，扫尽心眼尘。","令尹垂珠玉，敲门唤行春。","作意向芳物，吾车曾未巾。","愁阴入病骨，鸠妇声亦嗔。","冥冥三日雨，桃李迹已陈。","空余深枝间，一一青子新。","秾芳殿春晚，犹堪慰佳辰。","酴醿晓妆靓，芍药醉脸匀。","白萼簪袅袅，风枝倒粼粼。","言当呼短舞，抵掌回双颦。","年来得相从，稍觉安沉沦。","岂不挂俗事，察公极清真。","眼中醉乡路，风味良独醇。","流光不容玩，尺璧何足珍。","漓俗益可厌，愿言勤问津。"],"title":"次韵梦得见示长篇  其二"}
