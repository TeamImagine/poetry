{"author":"卫宗武","id":133789,"strains":["仄仄平平仄仄平，平平仄仄仄平平。","仄平平仄平平仄，仄仄平平平仄平。","平仄平平平仄仄，平平仄平仄平平。","平平仄仄平平仄，仄仄平平仄仄平。"],"paragraphs":["此月才过禊事修，芳辰冉冉逝如流。","牡丹开了寒应尽，燕子归来春又休。","衰鬓难将新绿染，颦眉岂为落红愁。","劳生扰扰何时足，已拟抛家理钓舟。"],"title":"清明前呈文几"}
