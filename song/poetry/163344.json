{"author":"汪元量","id":163344,"strains":["平仄平平仄仄平，仄平平仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["黄帽催人急放舟，荻花枫叶共飕飕。","天公作恶云翻手，河伯为妖风打头。","接翅野鸦围古堞，断行孤雁落中州。","吴山只隔淮山路，江北江南处处愁。"],"title":"唐律寄呈父凤山提举  其二"}
