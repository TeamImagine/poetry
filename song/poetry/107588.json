{"author":"王迈","id":107588,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["宰官才具万人豪，鸡小如何下得刀。","奏课再经书上上，理繁祇见办多多。","锦囊有卷牛腰重，装橐无金马骨高。","欲贺政成怜我懒，篇诗付与邑人歌。"],"title":"贺许宰伯诩再考"}
