{"author":"周锷","id":218253,"strains":["平平平仄平，平仄仄？仄。","平平仄仄仄，平仄仄○仄。","仄○仄仄○，平仄仄○仄。","仄平平平平，平仄仄平仄。","○○平仄仄，平仄仄平仄。","仄仄平仄仄，平仄仄平仄。","平平平仄仄，仄○仄平仄。","仄仄仄平平，○平仄平仄。","平平仄平仄，仄仄平仄仄。","仄仄仄平平，平平仄平仄。","平平仄○仄，平仄仄平仄。","○仄仄○平，平平仄平仄。"],"paragraphs":["灵山名达蓬，香水霭薝卜。","龙祇久覆护，云物翳深谷。","拂衣向劫中，神斧断苍玉。","至今天人尊，灵迹印金粟。","颇闻开士谶，飞锡隠岩麓。","坐令湖海客，香供走川陆。","巍巍虔报地，色相俨金屋。","缅想旧巾瓶，犹能慰心目。","篮舆访莲社，一笑欣自足。","抚事动幽寻，畴能念荣辱。","松炉袅如见，余力付棋局。","更觉梦中身，翛然百无欲。"],"title":"游香山佛迹"}
