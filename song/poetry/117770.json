{"author":"戴昺","id":117770,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["不用雕锼呕肺肠，辞能达意即文章。","性情元自无今古，格律何须辨宋唐。","人道凤箫谐律吕，谁知牛铎有宫商。","少陵甘作村夫子，不害光芒万丈长。"],"title":"有妄论宋唐诗体者答之"}
