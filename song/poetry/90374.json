{"author":"苏舜钦","id":90374,"strains":["平仄○○仄，○平仄○平。","平平仄仄仄，仄仄平仄平。","仄平仄仄仄，平平仄平○。","平平仄仄仄，○仄平仄平。","平仄仄平○，平平仄平平。","仄平平○○，仄仄平平平。","平平平仄仄，仄仄仄仄平。","仄平平仄仄，仄仄平平平。","平平仄仄仄，仄仄平仄平。","平仄仄仄仄，仄平仄平○。","仄仄仄平平，平平○○平。","仄仄仄仄平，○平仄平平。","仄平仄仄仄，仄仄平平平。"],"paragraphs":["神物藏胜地，深林隐苍峰。","威夷渡浅岭，爱此泉一锺。","古今未见赏，荒然草苔封。","公来辟一径，疏凿随指踪。","挥洗落尘虑，甘凉洒烦胸。","构亭于其间，四面开轩墉。","名之丰乐者，此意实在农。","使君何所乐，所乐惟年丰。","年丰讼诉息，可使风化醲。","游此乃可乐，岂徒悦宾从。","野老共歌呼，山禽相迎逢。","把酒谢白云，援琴对孤松。","境清岂俗到，世路徒冲冲。"],"title":"寄题丰乐亭"}
