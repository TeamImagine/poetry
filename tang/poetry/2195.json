{"author":"李嘉祐","id":2195,"strains":["平仄平平仄仄平，平平仄仄仄平平。","仄仄仄平平仄仄，平平○仄仄平平。","平○仄仄平○仄，仄仄平平仄仄平。","平仄平平仄平仄，仄平○○仄平平。"],"paragraphs":["梁宋人稀鸟自啼，登舻一望倍含凄。","白骨半随河水去，黄云犹傍郡城低。","平陂战地花空落，旧苑春田草未齐。","明主频移虎符守，几时行县向黔黎。"],"title":"宋州东登望题武陵驿"}
