{"author":"陆文圭","id":166016,"strains":["平仄仄仄仄仄仄，仄○平仄仄○平。","○○平仄仄平仄，仄仄平平仄仄平。","平平平平仄○仄，仄○仄仄平平平。","○平仄仄平平○，仄仄仄平仄○平。","平平仄仄仄平仄，仄仄平平仄仄平。","平○○平仄仄平，仄平仄○仄仄平。","○平平仄仄仄仄，平平平仄平平平。","仄平仄仄仄平仄，平平平仄仄仄平。","平仄平平平平仄，平仄仄仄平平平。","仄平平仄仄仄仄，○仄平平仄仄平。","平○仄仄平仄平，仄仄仄仄平平平。","平平仄○平仄仄，仄仄平平仄仄平，仄○平仄仄平平。"],"paragraphs":["梁灏八十有二岁，自从天福逮雍熙。","中更乾德五星聚，晚赐龙头拜玉墀。","吾今之年灏相若，布衣落拓何能为。","吟诗独与熊儿和，作赋那求狗监知。","龙钟久纳少年侮，耿介尤为谄子嗤。","吾闻长沙赵彦仁，豫知郑相秉化钧。","从容杯酒托二子，端嘉之际俱名臣。","是时宋德已衰谢，扶颠江左尚有人。","安晚之孙今为庶，嗟我与子俱邅迍。","不须谀我有许寿，且道何时脱子贫。","清和四月天气新，共买一醉抛青春。","穷通寿夭俱莫问，盖世英雄一窖尘，草间惟有石麒麟。"],"title":"赠郑元明术士自言安晚之孙故诗及之"}
