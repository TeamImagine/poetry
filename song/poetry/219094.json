{"author":"蔡肇","id":219094,"strains":["仄平仄仄平，平仄仄平仄。","○○仄○仄，仄仄仄仄仄。","平平仄仄仄，平仄仄平仄。","仄平仄○仄，仄○○平仄。","平平仄仄仄，仄仄仄仄仄。","平平平平平，平仄仄平仄。","平平平平仄，○仄仄平仄。","平○仄平仄，仄仄仄平仄。","仄平仄○○，仄○仄平仄。","仄平平仄仄，仄仄仄平仄。","仄平仄平平，仄仄仄平仄。","仄仄仄平平，仄仄仄平仄。","平平平仄平，仄仄平平仄。","仄平仄平平，○仄仄仄仄。","仄平仄平平，平仄○仄仄。","平平仄平平，仄仄仄○仄。","仄仄仄平平，仄仄仄平仄。","平平○平仄，平○仄平仄。","平平仄仄平，平仄仄○仄。","仄仄仄平仄，仄仄仄平仄。","仄平仄平平，平平仄平仄。"],"paragraphs":["百川赴下流，江海互吞吐。","回澜薄空日，老岸不立土。","坡陀出巨石，鳌背启窗户。","我来俯凝碧，万顷过微雨。","南沙八十里，草木尽可数。","风声玄冥开，松影翠蛟舞。","昏昏鱼龙气，暝色失洲渚。","林间古兰若，梵放杂鸣橹。","不能挂长帆，破浪极幽睹。","至今清夜梦，窈窕越修阻。","喜君自兹来，浩浩见眉宇。","馆置古城东，淡饭忘羁旅。","连城虽自珍，历块谁为许。","束书问东舟，了不挂一语。","脱身少年场，清座参佛祖。","冰颜未生髭，老气欲冠古。","所得岂虚名，自是慰诸吕。","南天正炎溽，归思亟飞羽。","江鱼已钓肥，江酒尚酤煮。","访子昔游地，耿耿月沉浦。","席龙望东南，浮云渺吴楚。"],"title":"寄题君山亭送吕天衢秀才"}
