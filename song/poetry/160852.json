{"author":"吴语溪","id":160852,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["看花携手鬓俱青，一转头来昨梦惊。","四海同年今有几，相逢此日得无情。","著书君已名千载，废学吾方悔半生。","离合升沉何足计，相期进德是功名。"],"title":"赠退斋同年贡举"}
