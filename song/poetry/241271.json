{"author":"周紫芝","id":241271,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["晚来风定雪初平，到手杯行不暂停。","夜色远欺江月白，天花宁羡野梅馨。","遥瞻玉阙心先喜，一见瑶林眼自青。","回首西湖在何许，借君诗作远山屏。"],"title":"次韵苏元藻对雪长句"}
