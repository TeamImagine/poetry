{"author":"陆游","id":32966,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄仄平仄，平仄仄平仄仄平。","仄仄仄平平仄仄，仄平仄仄仄平平。"],"paragraphs":["拾遗遗迹付缁郎，槁叶凝尘欲满堂。","已恨樽罍孤胜饯，更堪风雨病幽芳。","兰荪千古有同调，蜂蝶一春空自忙。","马上得诗归绝叹，故园三径久成荒。"],"title":"宇文子友闻予有西郊寻梅诗以诗借观次其韵"}
