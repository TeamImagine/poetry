{"author":"司空曙","id":7688,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["紫凤朝衔五色书，阳春忽布网罗除。","已将心变寒灰后，岂料光生腐草余。","建水风烟收客泪，杜陵花竹梦郊居。","劳君故有诗相赠，欲报琼瑶恨不如。"],"title":"酬张芬有赦后见赠"}
