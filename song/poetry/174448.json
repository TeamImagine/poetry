{"author":"刘敞","id":174448,"strains":["平平仄平平，仄仄仄仄平。","仄仄仄○平，仄○仄仄平。","仄平仄平仄，仄仄平平平。","仄仄仄平仄，仄仄平仄平。","仄仄平仄○，仄平仄仄平。","平平平平平，平仄仄仄○。","仄仄仄仄仄，仄平仄仄平。","仄仄平仄平，平仄○仄○。","仄仄○○平，○平仄平平。","平仄平平平，仄平仄平平。","仄仄仄○仄，仄平仄仄平。","仄仄平平○，仄仄平仄平。","仄仄平平平，仄仄平平平。","○仄○仄仄，仄平仄平平。"],"paragraphs":["人生若浮云，聚散不自知。","昔与子相逢，彩衣汝水湄。","两家贺羊酒，道路生光辉。","变故一朝革，各在天一涯。","我病陈蔡间，固穷莫自持。","君为周南居，流涕极所思。","日月忽已改，旧游不可追。","岂悟群玉峰，携手如素期。","感怆从中来，当欢反成悲。","求友聆嘉音，喟然见新诗。","废学老将落，积忧志益衰。","俛仰诸公间，嘿嘿惭见嗤。","子我平生交，夙昔聆箴规。","相爱当见朂，勿同众人为。"],"title":"答吴冲卿学士"}
