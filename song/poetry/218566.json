{"author":"王仲敏","id":218566,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。","平仄仄仄平仄仄，平平仄仄仄平平。"],"paragraphs":["匆匆乘诏解行舟，早晚重来此地游。","今日湖山诗似杜，当年庠序学如丘。","烟波初入朝宗浦，风月还思望海楼。","红旆碧幢留不住，空余遗爱在南州。"],"title":"题虎丘次蒲章二公韵  其二"}
