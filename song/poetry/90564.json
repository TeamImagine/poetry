{"author":"韩琦","id":90564,"strains":["平平仄平平仄仄，仄仄平平仄○仄。","平平仄仄仄○平，仄仄平平平仄仄。","仄仄○平仄仄平，仄仄平平平○仄。","仄平仄仄平仄平，平仄仄平○仄仄。","仄仄平平仄仄平，平平仄○○平仄。","平平仄仄仄仄仄，仄仄仄平平仄仄。","平平仄仄仄平仄，仄平平仄平平仄。","仄平平仄仄仄仄，仄仄平平平仄仄。","仄○平仄仄仄仄，仄平仄仄平平仄。","仄仄平平仄仄仄，仄平仄仄平平仄。","平平仄仄仄仄仄，仄仄平平仄平仄。","○○仄仄仄平仄，？仄平平平仄仄。","平○仄仄仄仄仄，平平仄仄平○仄。","平平仄仄仄仄仄，仄平平仄仄平仄。","仄○仄仄仄平平，仄仄平平仄平仄。","○仄仄平○仄仄，仄平仄仄仄平仄。","○平仄仄仄仄仄，仄仄仄仄平平仄。","仄仄仄平仄仄仄，仄仄平平平仄仄。","平平仄仄○仄仄，仄仄平平仄平仄。","平平平平仄仄仄，○平仄仄○平仄。"],"paragraphs":["悲风吼林霜草白，杀气棱棱惨空碧。","因畋讲事比其时，况值嘉平农已隙。","暂整和门出近郊，猎猎旌旗原烧赤。","狩场一望天四垂，貔虎意豪犹恨窄。","鼓动围开翼复箕，人知部分如刀划。","飞刊窜伏不得暇，狡兔幸生徒奋掷。","饥鹰眼捷翅头健，下鞲风发无虚搦。","鹘拳交击或未仆，继嗾韩卢追以咋。","忽穿丛薄失所捕，耻焉便纵摩霄翮。","不似寒鸱得腐鼠，傲然直视鸳雏吓。","乌鹑鹊雉曷足数，亦有晨风竞搜索。","其间骇兽欲陵突，焊卒争趋矜手格。","前驱返旆弗及舍，邱山大委虞中获。","翻车泻酒犒士众，万刀刲肉恣燔炙。","塞防寓令岂徒然，不在诗人刺荒癖。","王者设官犹取众，大奸宿猾许擒扼。","乘时废职莫自效，勿谓鸷鸟无全策。","别有老狐智计巧，只就高城营窟宅。","疑冰识扱行步稳，此日胡由见踪迹。","雕兮雕兮未得志，将军愤懑如何释。"],"title":"腊日出猎近交"}
