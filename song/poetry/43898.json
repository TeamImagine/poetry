{"author":"范成大","id":43898,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["峡行风物不堪论，袢暑骄阳杂瘴氛。","人入恭南多附赘，山从夔子尽侵云。","竹枝旧曲元无调，麹米新𥬠但有闻。","试觅清泠一杯水，筒泉须自卧龙分。"],"title":"夔门即事"}
