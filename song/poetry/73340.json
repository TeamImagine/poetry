{"author":"赵蕃","id":73340,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["大舸帆高掠浦飞，小舟笪短溯滩归。","虽云来去难俱遂，自是神人相不违。","赖得好山看要熟，不妨晚雨落仍微。","迟回半日夫何叹，于此因知造物机。"],"title":"两日随钱丈放舟恬无风浪今日别归仍值逆风作长句寄钱丈"}
