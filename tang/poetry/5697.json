{"author":"顾况","id":5697,"strains":["仄仄仄平仄，仄平仄平平。","平平仄仄平，平仄仄仄平。","○平仄仄仄，仄平平仄平。","仄仄仄仄仄，仄仄平平平。","平平仄○平，平仄平仄○。","○仄平仄仄，仄仄○○平。","平仄仄仄平，仄仄仄平平。","仄仄仄仄平，仄○平○○。"],"paragraphs":["弭节结徒侣，速征赴龙城。","单于近突围，烽燧屡夜惊。","长弓挽满月，剑华霜雪明。","远道百草殒，峭觉寒风生。","风寒欲砭肌，争奈裘袄轻。","回首家不见，候雁空中鸣。","笳奏遝以哀，肃肃趣严程。","寄语塞外胡，拥骑休横行。"],"title":"从军行二首 一"}
