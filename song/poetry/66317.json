{"author":"楼钥","id":66317,"strains":["○平仄仄平平○，平平○仄仄仄平。","平平仄仄仄仄仄，仄仄平仄平平平。","平○仄仄仄平仄，平仄仄仄平平平。","平平仄仄仄平仄，仄○平仄平○平。","仄平平仄仄平仄，仄平仄仄平平平。","○○平平仄○仄，仄○仄仄平平平。","平○平仄平平平，仄仄○仄平平○。","平平平仄仄○仄，平仄仄仄平平平。","仄平平平仄○仄，平平仄平平平平。","仄平仄平仄平仄，仄仄仄仄平平○。","仄平平○○平仄，仄平平仄○平平。","仄平平平仄平仄，仄平仄仄平○平。"],"paragraphs":["扁舟百里莲城回，青山中断立两崖。","清都虎豹隠不见，但见阊阖排云开。","峰回失喜大飞瀑，声震万壑惊春雷。","掀髯目极九霄外，玉虹千丈飞空来。","一冬青女靳天雪，不知聚此山之隈。","传闻神龙卧其上，宝藏击碎真琼瑰。","胸中先自无尘埃，到此更觉心崔嵬。","天风为我噀空翠，春水泻入骚人怀。","谪仙曾来写胜句，刘郎又为开天台。","我惭笔无挽牛力，醉墨满壁谁为裁。","或言龙湫更奇绝，雁山高处深云埋。","我方携筇往寻访，未知比此何如哉。"],"title":"石门洞"}
