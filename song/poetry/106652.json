{"author":"程公许","id":106652,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["华鲸吼粥月朦胧，满意枝筇落手中。","金碧三分灵鹫岭，烟云高峙补陀峰。","一贫未办庄严供，九品坚持忆念功。","欲问耳根参透处，晓寒山静数声钟。"],"title":"借宿灵隠翌旦晓粥后步游上竺"}
