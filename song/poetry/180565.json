{"author":"王安石","id":180565,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万里书归说我愁，知君不忘北城幽。","一篇封禅才难学，三亩蓬蒿势易求。","欲与山僧论地券，愿为邻舍事田畴。","应须急作南征计，漠北风沙不可留。"],"title":"寄友人三首  其一"}
