{"author":"李曾伯","id":129435,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["渡江华阀尚毡青，人物林中早有声。","官辙久更谙世路，边筹熟试洞戎情。","整镳向阙人多羡，出幕持麾古所荣。","盍为王言留禁闼，美才何止仅专城。"],"title":"送翟简卿制参赴南安  其一"}
