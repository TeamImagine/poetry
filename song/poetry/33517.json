{"author":"陆游","id":33517,"strains":["仄仄平平仄仄平，仄平仄仄仄平平。","平平仄仄仄仄仄，仄平平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["久矣耆年罢送迎，喜闻革履下堂声。","逰山笑我蓦直去，过忧怜君太瘦生。","庭际楠阴凝昼寂，墙头鹊语报秋晴。","功名已付诸贤了，长作闲人乐太平。"],"title":"访昭觉老"}
