{"author":"裘万顷","id":85195,"strains":["平平仄平平，仄仄仄仄仄。","平平仄仄平，仄仄平仄仄。","平平仄仄平，仄仄平平仄。","仄平平仄仄，平仄仄仄仄。","平平平仄仄，平平○平仄。","平仄平仄○，平仄仄○仄。","仄○仄平平，仄仄平仄仄。","仄○平仄仄，仄仄仄平仄。"],"paragraphs":["咨咨草根虫，瑟瑟叶上雨。","休休退食人，落落谁与语。","陈编竟日披，陋室随时处。","此心苟自乐，贫贱亦得所。","夷齐虽饿死，清风冠千古。","颜子瓢屡空，宣父极称许。","但当守吾仁，晋楚何足数。","试看松与柏，矫矫傲寒暑。"],"title":"咨咨草根虫"}
