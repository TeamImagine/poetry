{"author":"李峤","id":23728,"strains":["仄平平○仄，平仄仄平平。","仄仄平平仄，平○仄仄平。","仄平平仄仄，平仄仄平平。","仄仄平平○，○○平仄平。","平平平仄仄，仄仄仄平平。","平仄平平仄，○平仄仄平。"],"paragraphs":["旧宫贤相筑，新苑圣君来。","运改城隍变，年深栋宇摧。","后池无复水，前殿久成灰。","莫辨祈风观，空传承露杯。","宸心千载合，睿律九韶开。","今日联章处，犹疑上柏台。"],"title":"奉和幸长安故城未央宫应制"}
