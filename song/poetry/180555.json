{"author":"王安石","id":180555,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["诸贤发策未央宫，独得菑川一老翁。","曲学暮年终汉相，高谈平日漫周公。","君今壮岁收科第，我欲它时看事功。","闻说慨然真有意，赠行聊似古人风。"],"title":"送陈舜俞制科东归"}
