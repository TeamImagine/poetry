{"author":"赵鼎","id":248279,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["劳人州县若为情，蹭蹬穷途已半生。","愁满西风双鬓白，梦回中夜寸心惊。","每惭彭泽辞升斗，终合吴门变姓名。","且把黄花泛杯酒，秋深萧寺有余清。"],"title":"次韵县尉"}
