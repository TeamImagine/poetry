{"author":"谢薖","id":231637,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["诗翁索莫闭门居，珍重山阳信不疏。","但报七言当玉案，何须千里驾柴车。","乐天官满应归早，扬子家贫只晏如。","他日往来随二老，共甘盂饭与盘蔬。"],"title":"次汪信民寄无逸韵"}
