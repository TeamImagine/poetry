{"author":"陆游","id":38588,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["病侵腰股作蹒跚，九折途生布武间。","东姥自无缘见佛，北公那有力移山。","买来芒屦真虚费，扶上篮舆亦渐艰。","赖有舂陵数峰在，虚窗高卧看孱颜。"],"title":"病足久败游山之兴山中道人多见问戏作示之"}
