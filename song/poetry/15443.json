{"author":"刘子翚","id":15443,"strains":["仄仄仄仄仄平平，仄仄平平仄仄平。","平仄平平仄仄仄，○平仄仄仄平○。","仄平仄仄○○仄，仄仄平平仄仄平。","仄仄平平仄平仄，仄○仄仄仄平平。"],"paragraphs":["溅溅小水暗通池，熠熠高花乱出篱。","知有精庐潜寂寞，更忻蜡屐共襟期。","茗芽未辨三汤试，麦餠先尝十字炊。","几许幽奇待知己，品题政在一篇诗。"],"title":"游北岩"}
