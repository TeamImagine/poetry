{"author":"释德洪","id":227878,"strains":["仄仄仄仄仄仄平，平平平仄○？○。","平平仄仄仄平仄，仄平仄仄平平平。","平○平○仄仄仄，仄平仄仄平平平。","○平仄仄仄平仄，仄○平仄平平○。","仄仄仄平仄仄仄，○仄仄仄平平平。","平○仄仄仄仄仄，仄○平仄平平平。"],"paragraphs":["每欲一醉竟未尝，今朝杯翠如桄榔。","须臾耳热仰天笑，气吞万里驹方骧。","何从人间有此客，杜门忽见车轩昂。","兴来对我弄弦索，妙观随指追文王。","绝学子云不汲汲，颇许叔度能汪汪。","何当万事付一笑，卧看天雨云飞翔。"],"title":"赠少府"}
