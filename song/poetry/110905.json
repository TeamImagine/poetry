{"author":"刘克庄","id":110905,"strains":["平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["中和堂昔隳于火，今剪荒榛再落成。","博士尊师重演说，史君存古不更名。","渐摩伋学三风熄，流布褒诗五瘴清。","天子金声兼玉振，会征褚大与儿生。"],"title":"梅州重建中和堂"}
