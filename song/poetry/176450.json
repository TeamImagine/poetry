{"author":"司马光","id":176450,"strains":["○仄仄仄仄，平仄平平平。","仄平平仄平，仄仄平平平。","平平仄平平，平仄仄平平。","平平仄仄仄，仄仄平平平。","仄仄仄仄仄，仄仄平仄平。","平平平平平，仄仄仄仄○。","仄平仄仄仄，仄仄平仄平。","平仄仄仄仄，仄平仄仄平。","平○平仄仄，仄仄仄仄平。","仄平仄仄仄，仄仄○仄平。","仄平仄○仄，仄平○仄仄。","仄仄仄仄仄，仄仄平平○。","平平仄仄仄，仄仄仄仄平。","仄平仄仄平，仄仄○平平。"],"paragraphs":["长夏暑候浊，云火高巑岏。","岂徒肌骨烦，木卷川流干。","新居得南斋，楹槛稍虚寛。","森罗对草树，晓暮清阴寒。","汛扫布几簟，气体粗可安。","图书虽非多，亦足备览观。","圣贤述事业，细大无不完。","高出万古表，远穷四海端。","于中苟得趣，自可忘寝餐。","况今有道世，糓禄正可干。","朂哉二三子，及时张羽翰。","力学致显位，拖玉簪华冠。","毋为玩博弈，趣取一笑欢。","壮年不再来，急景如流丸。"],"title":"新迁书斋颇为清旷偶书呈全董二秀才并示侄良富"}
