{"author":"孔平仲","id":204052,"strains":["仄仄仄平仄，平平平仄平。","仄○平仄仄，平仄仄平平。","平仄平平仄，平平仄仄平。","平平平仄仄，平仄仄○平。","平仄平○仄，平平仄仄平。","平平平仄仄，仄仄仄平平。","仄仄平平仄，平平○仄平。","平○平仄仄，仄仄仄○○。","仄仄○平仄，平平仄仄平。","平平○仄仄，仄仄仄平○。"],"paragraphs":["累日欲修礼，今兹清饮陪。","位分乾卦画，人比晋卿才。","宗庙精禋近，侯邦舞羽来。","光华连七璧，符采缀三台。","仪凤须论德，良弓自有材。","雄铓皆帝剑，直节倍公槐。","吏计无先善，人情且去哀。","箴思丹扆补，彩喜碧油回。","穆若亲朋会，欣然肺腑开。","驰蛟参骏轨，朽驭愧驽骀。"],"title":"再吟六诗四首拜呈  其二"}
