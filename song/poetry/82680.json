{"author":"刘过","id":82680,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["骨秀如仙孕武夷，故教手笔世宗师。","隶分唐汉诸家字，句压陈黄二子诗。","茂苑雨晴花发处，洞庭霜重橘黄时。","尘埃俗吏那能此，一段奇功自可知。"],"title":"上袁文昌知平江五首  其一"}
