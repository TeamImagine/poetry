{"author":"刘长卿","id":54899,"strains":["仄平仄平仄，仄仄平平仄。","仄仄平仄○，平平仄○仄。","仄○平仄仄，平仄仄○仄。","仄仄平○平，仄平仄平仄。","○○平平仄，平○平平仄。","仄平平○平，平平仄平仄。"],"paragraphs":["惜君滞南楚，枳棘徒栖凤。","独与千里帆，春风远相送。","此行山水好，时物亦应众。","一鸟飞长淮，百花满云梦。","相期丹霄路，遥听清风颂。","勿为州县卑，时来自为用。"],"title":"送沈少府之任淮南"}
