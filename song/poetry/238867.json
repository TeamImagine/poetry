{"author":"孙觌","id":238867,"strains":["平平仄平仄，仄仄仄平平。","平平平仄仄，仄仄平平平。","平平平平仄，仄仄平仄平。","平平仄平仄，仄仄平平平。","仄平平仄仄，平平仄平平。","○平仄仄仄，平平仄○○。","仄仄仄平仄，○平仄○平。","○平○仄仄，平仄仄○○。"],"paragraphs":["萧晨散幽步，不放一尘惊。","高崖初日吐，坏道哀湍鸣。","平生耽田里，见此心眼明。","危桥属幽径，别户延朱甍。","主人鸡黍约，庖烟起晨烹。","长须举案出，银杯坐中行。","烂漫写真意，殷勤愧深情。","留欢更卜夜，华烛吐长檠。"],"title":"胥泽民招饮二首  其一"}
