{"author":"洪咨夔","id":99541,"strains":["平平仄平平，仄仄仄平仄。","平平仄仄仄，平○○仄仄。","仄仄平○平，平仄○平仄。","平仄仄○○，仄仄仄仄仄。","○仄仄平仄，仄仄仄仄仄。","仄平仄○仄，平仄平仄仄。","平平仄平仄，平仄仄？仄。","仄平平仄平，仄仄平仄仄。","平平仄仄平，○仄仄仄仄。","平平仄平平，仄仄仄平仄。","平○平仄仄，平仄平平仄。","仄平仄仄仄，仄仄平仄仄。","平仄仄○仄，仄平仄平仄。","仄仄平平平，平平平仄仄。"],"paragraphs":["安西老元戎，再出护全蜀。","槃槃大幕府，宾从如立竹。","狷者多调娱，狂者间枨触。","谁与得中行，有美万里独。","正大一根气，义利两孰复。","信人乐正子，君子蘧伯玉。","春风半萧艾，秋雨几薋菉。","划然心眼明，见此霜晓菊。","何人诵子虚，燕说得举烛。","平沙起孤鸿，太液下黄鹄。","云深阊阖启，天近觚棱矗。","牖明易纳约，井渫终受福。","杨柳细吹絮，海棠艳成屋。","买酒鏖东风，嘉陵江水绿。"],"title":"送王万里赴阙"}
