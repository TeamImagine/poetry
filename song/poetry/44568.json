{"author":"范成大","id":44568,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三白何忧稼穑艰，天于玉粒未吾悭。","不知夜色明空外，但觉朝寒到梦间。","谁子骑馿吟灞上，何人跋马客蓝关。","争如睡熟蒲团上，静听饥鸦啄屋山。"],"title":"枕上闻雪复作方以为喜起岩再示新诗复次韵"}
