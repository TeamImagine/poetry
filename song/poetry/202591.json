{"author":"陆佃","id":202591,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["相见还如颍水滨，不应衰迈久风尘。","几回醉里成狂客，一向诗中作贵人。","故国生涯元自薄，老来情分剩相亲。","荐贤况有诸公在，早晚除书下玉宸。"],"title":"和周邠朝奉"}
