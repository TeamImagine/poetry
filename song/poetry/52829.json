{"author":"李洪","id":52829,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一纸平安附驿筒，打门三印启斜封。","谗言勿辩萋兮菲，旧隠犹存菊与松。","岂有文章传李汉，当今人物少南容。","扁舟远践龙池约，共听潺湲遶碧峰。"],"title":"奉寄子济兄"}
