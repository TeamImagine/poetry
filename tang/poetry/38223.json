{"author":"郑师贞","id":38223,"strains":["○仄平平仄，平○仄仄平。","平○平仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。","平仄○平仄，平平○仄○。","平平平仄仄，仄仄仄平平。"],"paragraphs":["禁树敷荣早，偏将丽日宜。","光摇连北阙，影泛满南枝。","得地方知照，逢时异赫曦。","叶和盈数积，根是永年移。","宵露犹残润，薰风更共吹。","余晖诚可托，况近凤凰池。"],"title":"日暖万年枝"}
