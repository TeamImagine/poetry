{"author":"刘攽","id":183261,"strains":["平平仄平平仄仄，平平○○平仄仄。","平平仄仄仄仄仄，○平平平平仄仄。","仄平仄平平平仄，平仄平平仄仄仄。","平平仄仄仄仄平，仄仄平平仄平仄。","平平仄平平仄仄，仄仄平平仄平仄。","平平仄仄平仄平，平仄仄仄○仄平平仄仄。"],"paragraphs":["东方未明天紫色，凉风吹空声恻恻。","船人起语鸟奋翼，兼葭茫茫江水白。","石潭转旋蛟龙窟，岩壁冥蒙虎豹迹。","生存古木数十围，老死悬藤百余尺。","民生有为俱事役，岂独羁人不遑息。","商歌浊酒聊慰怀，君不见仲尼旅人常接淅。"],"title":"早行"}
