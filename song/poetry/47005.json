{"author":"杨万里","id":47005,"strains":["仄平平仄仄平平，仄平仄平仄平平。","仄平平平仄平平，平仄仄平○仄仄。","仄平仄仄仄平平，平仄平仄平平仄。","仄平○平仄○平，平平仄仄仄仄平。","仄平仄○仄仄仄，仄仄仄仄○平平。","仄○平仄平仄仄，仄平○平平仄仄。","平平仄仄平平仄，平平○仄仄平仄。","平平平平仄平平，○平仄平仄平○。","仄平仄仄平仄平，平平仄平仄仄○。","平平平仄○仄仄，平平平平平仄平，○仄平平仄仄平。"],"paragraphs":["旧来鸡距说宣城，近来墨池说毗陵。","不知阿谁喜柔懦，毛颖只今泥样软。","笔头政要挽千钧，渠自无力随人转。","兔尖如针利如锥，方能幻出抉石猊。","少年免冠已秃鬓，老去种种将奚为。","就中周寿差可意，锐头将军殊解事。","铦锋不用洮州砺，刚肠颇学汲都尉。","先生焚香坐明窗，中书奋髯猬毛张。","愿翻墨汁诗战场，先生一挥十万行。","梅花微笑看在旁，吾诗虽非云锦章，中有梅花玉雪香。"],"title":"试毗陵周寿墨池样笔"}
