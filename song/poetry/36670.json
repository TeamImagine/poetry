{"author":"陆游","id":36670,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平仄仄平。","仄仄平平仄平仄，平平仄仄仄平平。"],"paragraphs":["形骸鹤瘦复松枯，况是新霜满鬓须。","醉似在家狂道士，愚于识字老耕夫。","敢言万里封侯事，但问纵文入口无。","许我年如伏生比，逢时犹解诵唐虞。"],"title":"有术士过门谓余寿及九十"}
