{"author":"周紫芝","id":240270,"strains":["仄○平平平，仄仄仄平仄。","平平仄平平，○仄仄平仄。","仄○○仄仄，仄仄仄仄仄。","平平○○平，平仄仄平仄。","仄平平仄平，平仄平平仄。","○平○仄平，平平仄平仄。","平○○平平，平仄仄平仄。","平平平平○，仄仄仄仄仄。","平平仄仄平，平平仄平仄。","仄仄○平平，平○仄平仄。"],"paragraphs":["旧闻双泉居，缥渺在寥廓。","仙人上丛霄，遗甃结飞阁。","广庭三百步，一木可四角。","刀圭分苍虬，鳞鬛自皴错。","至今风雨枝，疑有孤栖鹤。","王郎吹玉箫，飞凫下双𪨗。","时乘三峰云，来绕月城脚。","人生多乖离，未践绣水约。","知心念独君，时来慰牢落。","我欲从之游，何当解羁缚。"],"title":"送王天民归双泉"}
