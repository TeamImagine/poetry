{"author":"张栻","id":58047,"strains":["平○平平平，仄仄仄仄仄。","平平平平平，仄仄平仄仄。","平平仄平○，平平仄仄仄。","平仄仄仄平，仄仄平仄仄。","仄仄仄平平，平平仄平仄。","平平○仄仄，平仄仄仄仄。","仄仄仄平平，平平○平仄。"],"paragraphs":["梅收清风来，宇净实鉴揭。","频年城南游，未有今夜月。","呼舟泛微澜，游鱼亦出没。","危榭倒影浮，倚槛凉入骨。","举酒属西山，寒光动林樾。","诸君兴未已，南阜上突兀。","目极大江流，高情更超越。"],"title":"五月十六日夜城南观月分韵得月字"}
