{"author":"王昌龄","id":54348,"strains":["○仄仄仄平，仄仄平仄平。","平仄仄平仄，平平仄○平。","平平平仄○，仄仄平平平。","仄平○仄平，仄平仄仄平。","仄○平仄○，平平仄平○。","平仄仄仄平，平平仄仄平。","仄仄仄仄平，仄仄平仄平。","○仄平平仄，平仄平○平。"],"paragraphs":["荷畚至洛阳，杖策游北门。","天下尽兵甲，豺狼满中原。","明夷方遘患，顾我徒崩犇。","自惭菲薄才，误蒙国士恩。","位重任亦重，时危志弥敦。","西北未及终，东南不可吞。","进则耻保躬，退乃为触藩。","叹息嵩山老，而后知其尊。"],"title":"咏史"}
