{"author":"郭祥正","id":191862,"strains":["平平平仄平平平，仄仄仄仄平仄平。","○平仄仄平○仄，仄仄仄仄平平平。","仄○○平仄仄仄，仄仄仄平平仄平。","平平仄仄仄平仄，仄仄仄仄○平平。","平平平仄仄平仄，仄仄仄仄○平平。","平平仄仄仄平仄，仄平仄仄平平平。","仄○平平仄平仄，○仄仄○仄平平。","仄平仄○仄平仄，仄仄平仄○平○。","平仄仄，平平仄，仄○仄仄平平仄。","平仄仄平仄仄仄，○平仄仄○○平。","仄平平平平仄仄，仄平仄○平平仄。","平平仄，平仄平，平平平仄平○平。"],"paragraphs":["京城车马多尘埃，一见妙画心眼开。","深山老木秋思静，苦雾郁郁诸峰埋。","客骑蹇驴打不动，懊恼似忧寒雨来。","崖平路转斗然绝，笔力未断空徘徊。","胡为皴剥仅盈尺，𫔎以大箧过琼瑰。","师云昔是殿堂壁，治平大水余皆摧。","恰如卢仝玉碑子，中路扑折令人哀。","玉碑一折乃无用，此画虽缺犹堪裁。","君不见，山前路，路长不独忧风雨。","前有毒蛇后猛虎，磨牙矫尾藏深坞。","圣人皇皇嗟逆旅，画工意思非无补。","非无补，谁信之，纷纷门外夸轻肥。"],"title":"寂照大师匣藏相国寺坏壁秋景"}
