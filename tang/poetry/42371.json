{"author":"杜光庭","id":42371,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["盘空蹑翠到山巅，竹殿云楼势逼天。","古洞草深微有路，旧碑文灭不知年。","八州物象通檐外，万里烟霞在目前。","自是人间轻举地，何须蓬岛访真仙。"],"title":"题福唐观二首 一"}
