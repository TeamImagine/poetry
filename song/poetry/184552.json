{"author":"范纯仁","id":184552,"strains":["平平平平仄，仄仄平平平。","仄仄仄仄平，平平仄○○。","平平仄仄仄，仄仄平仄平。","仄仄仄仄平，仄仄平仄平。","○仄仄仄平，平仄仄仄平。","平平仄仄仄，平仄平平平。"],"paragraphs":["鳞鳞田边栅，意欲全嘉禾。","不念大道隳，轮蹄苦难过。","还来践旁亩，害稼良愈多。","愿以树栅心，治道夷险坡。","行子得坦途，羁旅远诋诃。","芃芃满陇翠，谁冒蹊田科。"],"title":"道旁栅"}
