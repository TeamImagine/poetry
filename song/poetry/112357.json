{"author":"张咏","id":112357,"strains":["仄仄平平仄，平平仄仄平。","平平○仄仄，平仄仄○平。","仄仄平平仄，○平仄仄平。","平平平仄仄，平仄仄平平。","仄仄平平仄，平平仄仄平。","○平平仄仄，○仄仄平平。","仄仄平平仄，平平仄仄平。","仄平平仄仄，平仄仄平仄。","仄仄平○○，○平仄仄○。","平平仄○仄，仄仄仄平平。"],"paragraphs":["万象盘回处，年来此创亭。","喧阗当邑地，清绝倚禅扃。","砌迥波流碧，空凉洞壑青。","人家晴渡口，渔钓暖沙汀。","岸竹风成韵，皋禽晓晒翎。","栽花多是药，题壁半书经。","远客凭销恨，高僧与勒铭。","扫苔朝复暮，闲日醉还醒。","不可穷吟思，将须列画屏。","浮虚莫轻赏，美美独丁宁。"],"title":"登崇阳县美美亭"}
