{"author":"赵蕃","id":75177,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["楼上长江江上山，烟云鸥鸟尚班班。","归来靖节荒三径，已矣卢仝屋数间。","书肯细行知义立，梦能频见识心关。","因声重谢穷冈叟，太息刘郎去不还。"],"title":"寄愚卿兄弟兼属伯威"}
