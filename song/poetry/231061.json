{"author":"葛胜仲","id":231061,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["德与才高位不酬，大钧杳默向谁尤。","剖符政化传沂水，握节威名振宛丘。","心悟三乘真合觉，学该九域独推优。","雁行影拆元龟丧，涙洒西风不忍收。"],"title":"先兄中散挽歌词四首  其二"}
