{"author":"李廌","id":218925,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雨后秋风入翠微，我来仍值晚凉时。","山遮日脚斜阳早，云碍钟声出谷迟。","故国空余烟冉冉，旧宫何在黍离离。","兴亡满眼无人语，独倚栏干默自知。"],"title":"游宝应寺"}
