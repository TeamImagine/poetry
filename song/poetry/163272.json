{"author":"汪元量","id":163272,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["锦城满目是烟花，处处红楼卖酒家。","坐看浮云横玉垒，行观流水荡金沙。","巴童栈道骑高马，蜀卒城门射老鸦。","见说近来多盗跖，夜深战鼓不停挝。"],"title":"成都"}
