{"author":"钱起","id":4360,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄○○。","平平平仄仄，仄仄仄平平。","仄仄平平仄，平平仄仄平。","平○仄平仄，仄仄仄平平。"],"paragraphs":["太白明无象，皇威未戢戈。","诸侯持节钺，千里控山河。","汉驿双旌度，胡沙七骑过。","惊蓬连雁起，牧马入云多。","不卖卢龙塞，能消瀚海波。","须传出师颂，莫奏式微歌。"],"title":"送王使君赴太原行营"}
