{"author":"王之望","id":16847,"strains":["平平○平仄，平仄仄仄仄。","平仄仄仄平，仄平仄○○。","仄仄平平○，仄仄平平平。","平仄仄平仄，仄平仄○平。","仄仄仄平仄，平平平仄平。","仄仄平平○，平平仄仄○。"],"paragraphs":["天孙司经纬，专巧上帝旁。","星缕日月针，几经补苍苍。","弭节游人间，帝服无文章。","寒女一机素，未知作衣裳。","再拜愿祈巧，精神通渺茫。","但恐云车回，虚无往路长。"],"title":"上李丈尚书  其一"}
