{"author":"方回","id":147666,"strains":["仄仄仄平仄，平平平仄平。","仄○平仄仄，仄仄仄平平。","仄仄平平仄，平平仄仄平。","仄平○仄仄，平○仄○○。","平仄平平仄，平平仄仄平。","○平仄平仄，仄仄仄○○。"],"paragraphs":["一醉几于死，人疑呕出肝。","渴烧唇舌破，毒搅胃肠酸。","寝不知雷响，愁偏怯雨寒。","狎徒闻必哂，医叟疗应难。","冰水差能咽，糜羹屡废餐。","从今对花处，止可啜茶看。"],"title":"病酒良苦"}
