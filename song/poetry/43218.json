{"author":"范成大","id":43218,"strains":["仄平平仄平平仄，仄仄平平平仄仄。","仄仄平平仄仄平，平平仄仄平平仄。","平平仄仄平平平，仄仄仄平平仄平。","仄仄平平平仄仄，仄平仄仄仄平平。"],"paragraphs":["使君来暖东堂席，又见堂前花信息。","小白犹封竹外枝，微黄已点眉间色。","山城十月如春台，闻有细书天上来。","说与横斜应早计，不须更待雪花催。"],"title":"伏闻知府秘书欲取小杜桐庐诗语以见花名堂成大记东坡送郑户曹诗云荡荡清河壖黄楼我所开迟君为坐客新诗出琼瑰楼成君已去人事固多乖此段大类今日成大行且受代计梅开堂成归舟已下南浦欲为坐客不可得怀不能已请先为公赋之"}
