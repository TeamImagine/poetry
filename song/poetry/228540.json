{"author":"释德洪","id":228540,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["万身马鬛转龙腰，十里风声卷海潮。","翠霭晴时飞画栋，苍崕断处见朱桥。","老惊乡井心空在，说着岩丛意已消。","惭愧东风知此恨，夜来吹梦到山椒。"],"title":"送丕上人归黄蘗"}
