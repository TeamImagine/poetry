{"author":"李曾伯","id":129438,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["骄阳赫赫正当空，化作甘霖覆手中。","洗涤四郊无点翳，作兴群槁有新功。","惟方寸地能精格，信咫尺天随感通。","毋以喜书安仅足，更行好事答高穹。"],"title":"和傅山父喜雨韵  其一"}
