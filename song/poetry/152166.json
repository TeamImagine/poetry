{"author":"方一夔","id":152166,"strains":["仄仄○平平，仄平仄平仄。","仄平仄仄仄，平仄○仄仄。","仄平平仄仄，仄仄平仄仄。","仄仄平平平，仄仄仄平仄。","仄仄仄○平，仄仄仄平仄。","仄平仄仄仄，仄○仄平仄。","平仄仄仄平，仄仄平仄仄。","平平仄平仄，仄仄仄平仄。"],"paragraphs":["白术号山姜，以西北为上。","近来出古潜，何必论地望。","老鸦衔子去，往往生绝嶂。","岁久根株成，细大极殊状。","洗削事煎烹，补冷逐虚涨。","彼哉不好事，蜜浸溢瓶盎。","游媚富贵人，远作千里饷。","平生不为口，我欲御烟瘴。"],"title":"药圃五咏 白术"}
