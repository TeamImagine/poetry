{"author":"李光","id":236094,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻道全家避乱离，数间茅屋畏人知。","闲寻倦鸟安巢处，静看孤云出岫时。","瓮酿浊醪缘好客，棋翻妙著待赢诗。","从来谷口称真隐，应笑通衢卖卜医。"],"title":"与得之手谈约不胜者赋诗探题得题厉吉老所居得之当作予和之云"}
