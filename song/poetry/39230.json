{"author":"陆游","id":39230,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["晤语无人与遣愁，出门聊复弄轻舟。","山穿烟雨参差出，水赴陂塘散漫流。","隔叶雄雌鸣谷鸟，傍林子母过吴牛。","数家清绝如图画，炊黍何妨得小留。"],"title":"舟中作二首  其二"}
