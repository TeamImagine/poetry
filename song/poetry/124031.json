{"author":"邵雍","id":124031,"strains":["仄仄平平平仄仄，平平平仄仄平平。","平平平仄平平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三十年间更一世，其间堪笑复堪愁。","天生天杀何尝尽，人是人非殊未休。","善偶鸳鸯头早白，能啼杜宇血先流。","须知却被才为害，及至无才又却忧。"],"title":"三十年吟"}
