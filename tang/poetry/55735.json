{"author":"李白","id":55735,"strains":["仄仄仄仄平，仄平仄仄平。","○平仄仄仄平仄，仄平平仄仄仄平。","仄平平仄仄○仄，仄仄○平平仄平。","平平仄○仄○仄，仄○仄平平仄平。","平平仄仄平平仄，仄仄平平仄仄平。","仄平仄仄平平仄，仄仄平平仄仄平。","平仄平仄仄平平，仄仄仄平平仄平。","平○平仄平平仄，平仄平○仄仄平。"],"paragraphs":["烈士击玉壶，壮心惜暮年。","三杯拂剑舞秋月，忽然高咏涕泗涟。","凤凰初下紫泥诏，谒帝称觞登御筵。","揄扬九重万乘主，谑浪赤墀青琐贤。","朝天数换飞龙马，敕赐珊瑚白玉鞭。","世人不识东方朔，大隐金门是谪仙。","西施宜笑复宜嚬，丑女效之徒累身。","君王虽爱蛾眉好，无奈宫中妒杀人。"],"title":"玉壶吟"}
