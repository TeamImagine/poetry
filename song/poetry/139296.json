{"author":"陈著","id":139296,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["家有图书便不贫，一湾门径碧溪滨。","山林深密宜今世，梅竹婆娑似故人。","少闭柴门延野叟，多营菜圃慰脾神。","几年役役方休息，收放浑如一钓纶。"],"title":"次韵帅初浙西回及得新居三首  其三"}
