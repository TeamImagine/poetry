{"author":"文彦博","id":68664,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["百卉千花淑景新，主人吟啸惜芳辰。","依依绿减随堤色，灼灼红移洛浦春。","已爱清香飘宴席，更分秾艳与交亲。","邹阳本是梁园客，醉赏犹思濉水滨。"],"title":"和副枢蔡谏议赠副枢吴谏议谢惠新宅杂花之什"}
