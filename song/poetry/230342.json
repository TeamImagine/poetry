{"author":"许景衡","id":230342,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["放逐归来梅子真，江边无限送行人。","千锺桑落开新酿，十里梅花正早春。","邂逅喜君方筮仕，经过嗟我倍思亲。","惊回十二年前梦，陈迹依然泪满巾。"],"title":"与言叙己卯之别"}
