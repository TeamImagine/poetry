{"author":"苏辙","id":198031,"strains":["仄仄仄平平，仄仄仄仄仄。","仄仄仄仄平，仄仄平平仄。","仄仄平仄平，仄仄仄平仄。","仄平○平平，平仄仄平仄。","仄平平仄仄，仄仄平平仄。","平平○仄仄，仄仄平○仄。","仄平仄仄仄，仄仄平○仄。","平平仄平○，仄仄平仄仄。","平平平○仄，平仄仄平仄。","仄平仄仄仄，平平仄仄仄。","平平仄平仄，仄仄仄平仄。","平平仄平仄，平仄仄平仄。","平平平仄平，○平仄平仄。","仄平平平仄，平仄平平平。","平平仄仄仄，平仄仄平仄。","平平仄平仄，○平仄平仄。","平平仄平仄，○仄平仄仄。","平仄仄平平，仄仄平○仄。"],"paragraphs":["满腹贮精神，触手会众理。","一废十五年，直坐才多尔。","我昔游宋城，忆始识君子。","簿书填丘山，宾客乱峰螘。","出寻城下宅，屡屣床前履。","清谈如锯木，落屑纷相委。","解颐自有乐，置酒姑且止。","逡巡破黄封，婉娩歌皓齿。","风高熊正白，霜落蟹初紫。","夜阑意未厌，河斜客忘起。","归来笑僮仆，熟醉未曾尔。","江湖一流荡，欢意日颓弛。","西还经旧游，相逢值新喜。","诏催西州牧，门有朱轓柅。","都城挽不住，山贼近方侈。","提刀索崖谷，援桴动闾里。","居家百无与，王事非有己。","何日却休官，复饮梁王市。"],"title":"送王廷老朝散知虢州"}
