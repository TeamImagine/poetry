{"author":"王十朋","id":22509,"strains":["平仄仄仄仄，平平仄○○。","平仄平平仄，仄平仄平平。","仄仄平仄平，平平仄○平。","平平仄仄仄，仄仄平平平。","平平仄○仄，仄仄平平平。","仄仄仄平平，○平仄○平。","平平仄平仄，平仄○平○。","仄仄仄○仄，平○仄平平。","平平仄平仄，仄仄平仄平。","仄仄仄平仄，平平仄平平。","仄仄仄平仄，平平平仄平。","平平仄○仄，仄仄仄平平。","仄仄平仄仄，平平仄平平。","平平仄仄平，平仄平平平。","平平仄平平，仄平平平平。","仄仄仄○仄，平平○平平。","平平平仄○，仄仄仄仄○。","平平仄平仄，平仄平平平。","仄平平平仄，仄仄平仄平。","仄平平仄仄，仄仄平平平。"],"paragraphs":["良友不易得，清谈苦难闻。","前夕知何夕，我来访诸君。","共对灯烛光，芳尊细论文。","通家忝孔李，促席联机云。","杯盘略荷礼，气味同清芬。","一盏洗穷愁，三杯话离群。","春舟会稽别，秋袂钱塘分。","顾我与三友，新当败孤军。","飘零各南北，对酒无复醺。","客况饱牢落，时光负氤氲。","聚散实堪恨，荣枯何足云。","归来已三月，俗状日纷纷。","幸此同一笑，盘餐饤腥荤。","蚝山荐巨房，龟脚烹修裙。","良辰属严冬，败懽无蝇蚊。","痛饮竟长夜，高歌和南薰。","虽非韩孟张，所饮亦典坟。","何时脱场屋，南亩同耕耘。","昼为鸡豚社，夜策诗酒勋。","此言宜早践，勿待桑榆曛。"],"title":"和韩醉赠张秘书寄万大年先之申之"}
