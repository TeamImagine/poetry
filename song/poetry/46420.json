{"author":"梅尧臣","id":46420,"strains":["仄仄仄平○，仄平平仄平。","平平仄平仄，仄仄○平仄。","平仄仄○平，平○仄○仄。","仄仄平仄平，平平平仄仄。","仄仄仄平仄，平仄○仄仄。","平平平平平，仄仄仄平仄。","仄○仄仄仄，仄仄仄平仄。","平○仄仄平，平○仄仄仄。","仄○仄○平，仄仄平○仄。","仄仄仄仄平，仄平仄○仄。"],"paragraphs":["少客两京间，熟游嵩与华。","归来宛溪上，厌往昭亭下。","何以厌昭亭，衰迟倦驱驾。","况复惭咏歌，嘉辞前有谢。","咀嚼在人口，甘美如食蔗。","方同陶渊明，苦语近田舍。","节行固不变，出处亦多怕。","常防恶少年，豪横使出胯。","譬如故将军，尚被亭长骂。","不若守弊庐，读书至中夜。"],"title":"晚坐北轩望昭亭山"}
