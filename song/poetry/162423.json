{"author":"丘葵","id":162423,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["青禽竹上弄毛衣，飞上檐头唤不归。","清景每于诗里见，羁愁惟到海边稀。","僧回古殿山矾落，客散空斋蝙蝠飞。","独对青山已惆怅，此情犹是月时违。"],"title":"与所盘诸君会石幡还和杜老曲江韵  其二"}
