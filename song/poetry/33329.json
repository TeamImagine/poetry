{"author":"陆游","id":33329,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["城南城北紫游缰，尽日闲行看似忙。","刺水离离葛叶短，连村漠漠豆花香。","夕阳有信催残角，春草无情上缭墙。","我亦人间倦逰者，长吟聊复怆兴亡。"],"title":"马上偶成"}
