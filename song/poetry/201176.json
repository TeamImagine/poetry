{"author":"郑侠","id":201176,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["萧索秋城五鼓前，月临残梦正团圎。","彤楼一曲梅花落，玉枕谁家绣带连。","歌酒梁园人散后，弓刀秦戍雁南天。","一般凄咽西风下，转展空床夜不眠。"],"title":"次韵赵资道秋夜闻角"}
