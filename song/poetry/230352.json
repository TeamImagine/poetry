{"author":"许景衡","id":230352,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["我今自笑菌生庵，才读君诗舌本甘。","未暇清修齐腊八，要陪游冶趁春三。","极知世外交从好，却厌尘中富贵酣。","谿老绝无名利念，不谋耕凿即渔蚕。"],"title":"次韵曾光叔昙县尉"}
