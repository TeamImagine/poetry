{"author":"李山甫","id":29628,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["归卧东林计偶谐，柴门深向翠微开。","更无尘事心头起，还有诗情象外来。","康乐公应频结社，寒山子亦患多才。","星郎雅是道中侣，六艺拘牵在隗台。"],"title":"山中寄梁判官"}
