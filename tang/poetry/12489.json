{"author":"褚亮","id":12489,"strains":["○仄仄○平，平平仄仄平。","平平仄平仄，仄仄○平平。","仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。","仄仄平○仄，平平仄仄平。","平平仄○仄，平仄仄平平。","○仄平○仄，平平仄仄平。","平平仄仄仄，平仄仄平平。","○仄平平仄，○平平仄平。","平○平仄仄，平仄仄○○。","平仄平○仄，○平仄仄○。","平平仄○仄，平仄仄平平。"],"paragraphs":["劳息本相循，悲欢理自均。","谁能免玄夜，惜尔正青春。","迈德惟家宝，生才谅国珍。","高文缀翡翠，茂学掩麒麟。","述作纷无已，言谈妙入神。","断肠虽累月，分手未盈旬。","辅嗣俄长往，颜生即短辰。","声华满昭代，形影委穷尘。","禅草回中使，生刍引吊宾。","同游秘府日，方驾直城闉。","并拜黄图右，分曹清渭滨。","风期嵇吕好，存殁范张亲。","虚座怜王述，遗篇恸景纯。","精灵与毫翰，千祀寿何人。"],"title":"伤始平李少府正己"}
