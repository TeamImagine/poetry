{"author":"潘玙","id":137389,"strains":["平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["山台惯与吟僧接，新剖澄江太守符。","前日相逢曾有约，今番一见必如初。","固知海里难为水，须认衣中自蕴珠。","握手只谭风与月，莫因名利复踌躇。"],"title":"送僧铁山见赵山台"}
