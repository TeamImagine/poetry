{"author":"韩维","id":157461,"strains":["平平仄平仄，仄仄平○仄。","平○平仄平，○仄仄平仄。","平平仄平仄，平仄仄仄仄。","仄○平平平，仄仄仄平仄。","平○仄○仄，仄仄仄仄仄。","平平仄仄仄，平平仄平仄。","平平平仄平，平平仄仄仄。","平平仄平仄，○仄？仄仄。","仄仄平平仄，仄仄平仄仄。","仄平仄平平，平仄仄平仄。","○平平仄○，仄仄仄平仄。","平仄仄仄仄，仄仄平仄仄。"],"paragraphs":["晨冰结车辙，朔野风正厉。","君行良亦勤，正与苦寒值。","超然出门去，曾不顾我议。","譬如云飞鸿，势不受维絷。","开笼恣其往，万里在展翅。","场功十月毕，田家足豳事。","儿童樵牧归，荆扉寂已闭。","燃薪烛茅屋，并坐侄与弟。","自爱村醪熟，或以山鹿馈。","冻蔬㔉青黄，寒药煮根柢。","从容温饱间，万事一无累。","嗟予不得往，注目云接地。"],"title":"送宁极还山"}
