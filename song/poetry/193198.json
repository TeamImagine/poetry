{"author":"范子奇","id":193198,"strains":["平平仄仄平，仄仄仄仄平。","仄仄平○平，仄仄仄平平。","仄仄仄平仄，仄仄仄平平。","仄○平仄仄，仄平平○平。","平仄仄平仄，仄平平仄平。","平仄仄○○，仄平平平平。","仄仄仄平仄，仄仄○○○。","仄平平仄仄，仄平仄平○。","平平仄仄仄，○平平仄平。","平仄仄仄仄，仄仄平平平。"],"paragraphs":["西戎未解严，置帅滥及蒙。","自揣非长才，尚使制羌戎。","仰赖庙堂算，庶几或成功。","此行春已晚，柳丝华正红。","联辔向名圃，四筵皆钜公。","高韵薄虹霓，笑谈生清风。","顾予实何似，有愧参其中。","遽然千里别，不辞一樽空。","浮云聚与散，临歧西复东。","无以报礼意，举目攀飞鸿。"],"title":"承诸公酌别西郊分韵赋诗得戎字"}
