{"author":"胡铨","id":16297,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["白发无端苦见寻，十年孤负醉花阴。","可怜独鹤轻浮海，未及昏鸦日伴林。","天末醉眠千岭寂，江南梦绕五云深。","一杯遥祝慈闱寿，松柏长春共有心。"],"title":"除夜次庆符"}
