{"author":"叶茵","id":126432,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["一生已得半生闲，出入诗篇酒盏间。","祗把小儿看造化，不妨老子号痴顽。","幻身且喜无诸恙，灵药谁能觅大还。","多谢梅花来荐寿，年年雪里破春颜。"],"title":"生日对梅口占"}
