{"author":"聂夷中","id":29204,"strains":["仄平仄仄仄，仄仄平平平。","平平仄平仄，平仄平仄平。","平平○平仄，仄仄仄平平。","平平○仄平，平仄仄仄平。","平仄平平平，○○○平平。","平○平仄仄，平仄平仄平。"],"paragraphs":["出门四顾望，此日何徘徊。","终南旧山色，夫子安在哉。","君诗如门户，夕闭昼还开。","君名如四时，春尽夏复来。","原野多丘陵，累累如高台。","君坟须数尺，谁与夫子偕。"],"title":"哭刘驾博士"}
