{"author":"皮日休","id":27786,"strains":["仄平仄仄仄，○平平仄平。","○○仄仄○，仄○仄平平。","○平平仄平，仄平平仄平。","仄仄仄平仄，平平平平○。","平仄仄仄仄，平仄○平平。","平仄平？仄，仄平平？平。","仄平仄仄仄，平仄仄○平。","仄平仄平仄，仄仄平仄平。","仄仄平仄仄，仄仄平平平。","仄平仄仄○，仄仄仄仄平。","○平仄仄仄，仄仄仄平平。","仄仄仄○○，仄平仄平平。","仄仄仄平仄，○平平平平。","平仄仄平仄，仄仄○平平。","仄○仄仄仄，平仄平仄平。"],"paragraphs":["太湖有曲处，其门为两崖。","当中数十顷，别如一天池。","号为销夏湾，此名无所私。","赤日莫斜照，清风多遥吹。","沙屿埽粉墨，松竹调埙篪。","山果红靺鞨，水苔青髬髵。","木阴厚若瓦，严磴滑如饴。","我来此游息，夏景方赫曦。","一坐盘石上，肃肃寒生肌。","小艖或可泛，短策或可支。","行惊翠羽起，坐见白莲披。","敛袖弄轻浪，解巾敌凉飔。","但有水云见，更余沙禽知。","京洛往来客，暍死缘奔驰。","此中便可老，焉用名利为。"],"title":"太湖诗 销夏湾"}
