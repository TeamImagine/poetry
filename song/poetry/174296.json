{"author":"刘敞","id":174296,"strains":["仄平平平仄，○仄仄○仄。","平平仄平平，仄仄○仄仄。","仄平仄平仄，仄仄仄平仄。","仄平仄平平，○仄平仄仄。","平平仄平仄，仄仄平仄仄。","仄平仄○仄，平仄仄仄仄。","平平仄平仄，仄仄仄平仄。","仄仄仄平仄，仄○仄平仄。","仄平平○平，仄仄平平仄。","仄○仄仄○，仄仄平仄仄。","○仄平平平，仄平○平仄。","平平仄平仄，平仄仄○仄。","平平仄○仄，平仄仄仄仄。","平平仄平仄，平仄仄平仄。"],"paragraphs":["九华非人境，闻誉不相识。","南浮大江波，始见苍翠色。","是时雨初霁，积霭尚融液。","九峰若惊龙，并跃云外碧。","森然耸牙角，未谓真是石。","问名审其实，欢喜惬所适。","恢奇一何甚，远想始开辟。","造化竞淫巧，斧斤恣雕刻。","不然何其功，不与嵩华敌。","我行宇宙间，若此曾未觌。","中国名山川，几何亢斯迹。","徘徊不能去，尘土愧行役。","平生乐间旷，时俗况迫厄。","谁为隐君子，携手宅岩隙。"],"title":"望九华山"}
