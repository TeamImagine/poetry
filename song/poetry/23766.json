{"author":"王十朋","id":23766,"strains":["仄仄平平仄仄平，平平仄仄仄平平。","仄平平仄平平仄，仄仄平平平仄平。","平仄平平仄仄仄，仄平平仄仄平平。","平平仄仄仄平仄，平仄仄平平仄平。"],"paragraphs":["四上祠章郡得湖，真同起废躄浮图。","路经秋浦人如玉，洞入齐山天在壶。","人物宜居国士选，吏民聊作使君呼。","还乡说与贾君子，官比广昌风更孤。"],"title":"富文和诗复用前韵"}
