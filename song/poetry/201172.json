{"author":"郑侠","id":201172,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["八人兄弟三人在，独立他州信汝贤。","直使无情如槁木，忍看垂泪念南迁。","从今依旧歌泉水，何物偏宜寄谪仙。","美酒年年须百瓮，好从南海便乘船。"],"title":"示潮州妹子"}
