{"author":"释德洪","id":227862,"strains":["仄仄仄平平，仄仄仄仄仄。","平平仄仄仄，仄仄仄仄仄。","仄○平平平，仄仄平仄仄。","仄平仄○仄，平仄平仄○。","平平平仄仄，仄仄平○平。","仄平平仄平，仄仄平仄平。","仄仄○仄仄，平仄仄平平。","仄平平平仄，仄仄仄仄平。"],"paragraphs":["我读谪仙诗，句卒意不尽。","层峰俯绝壑，可望不可进。","忽如登旋云，便觉星斗近。","浊醪世间义，糟粕真典坟。","先生琼液口，不饮嫌其村。","只今牛渚春，盎盎余醉魂。","昔醉过汗漫，怀袖揣昆仑。","尔来颓檐下，负日虱自扪。"],"title":"次韵李太白"}
