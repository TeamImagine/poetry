{"author":"刘攽","id":183231,"strains":["平仄仄仄仄平仄，仄平仄仄平仄仄。","仄仄平仄平仄仄，仄○仄仄平仄仄。","○平仄平仄仄平，平平平仄平平平。","○平仄平仄仄仄，仄平仄仄平平平。","○平？仄仄平仄，平平仄仄仄平仄。","平平平仄平仄平，仄仄○平○仄仄。","平平仄仄平平平，仄仄平仄仄平平。","平平仄仄○仄仄，仄仄平仄仄仄平。","仄仄○平平仄平，仄平仄平仄仄平。","平○仄仄仄仄仄，平仄○平平仄○。","仄平仄平平仄仄，仄仄平平仄平仄。","仄平平平平仄平，○仄平平平仄仄。","仄平○仄○平平，平仄仄仄平仄平。","平平仄仄仄仄仄，平仄○仄平仄平。","仄平仄仄平平仄，仄仄平平○仄仄。","平仄仄平平仄仄，仄平仄仄平○仄。","平平平平○○仄，仄平仄仄平仄仄。"],"paragraphs":["韩干画马出曹霸，得名不在陈栩下。","诏令师栩辞不可，苑中万马师在我。","王侯读书爱此言，由来能事须天然。","看图作诗寄慷慨，锦文织字珠联联。","乘黄騕袅久埋没，安西大宛路超忽。","丹青能令千万年，不比燕人空市骨。","霜蹄踣铁精权奇，耳截筒竹稍垂丝。","超然抉后三十尺，一日千里御者谁。","舐笔和铅人所同，尔今独成第一工。","神凝意会不可料，天驷降精来此中。","少陵作诗讥画肉，惋惜骅骝气凋缩。","未知良工尝苦心，空使时人争贱目。","九皋相马观天机，神隽不辨黄与骊。","君知画手贵自我，何若相法非有师。","拙工俗子纷纷是，畏避权豪如畏死。","生栋湿涂多覆屋，巧书掣肘真难使。","吾知公诗正如此，丈夫特立嗟已矣。"],"title":"和王平甫韩干画马行"}
