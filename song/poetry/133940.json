{"author":"程洙","id":133940,"strains":["平仄平平仄仄仄，平平仄仄仄平平。","平平仄仄仄平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["公相胸中蕴识几，中和不假佩弦韦。","人心未免自强弱，公论何尝无是非。","岁到寒时知劲节，事当难处见圆机。","便须再出扶宗社，未许从容恋翠微。"],"title":"奉送丞相讷斋程先生二首  其二"}
