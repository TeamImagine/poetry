{"author":"郑獬","id":181803,"strains":["仄仄仄平仄平仄，平平仄仄仄平平。","平平仄仄仄平仄，仄仄仄平平仄平。","仄仄仄仄仄仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["马后独携一壶酒，林间更解紫纶巾。","飞来白鹭即佳客，相对好花为美人。","万事易忘唯剧醉，四时难判是残春。","吴儿曾识陶彭泽，又见羲皇一散民。"],"title":"独游"}
