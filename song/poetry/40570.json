{"author":"陆游","id":40570,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["萧疏残发数茎丝，胜负浑如未算棋。","万里旌旗无昨梦，一蓑烟雨有新诗。","潜消暗换人谁在，小醉闲眠我自奇。","二十四年能几许，汾阳回首亦成痴。"],"title":"寓叹"}
