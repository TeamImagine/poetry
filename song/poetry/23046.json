{"author":"王十朋","id":23046,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄仄平仄，仄仄平平仄仄平。","平仄平平仄平仄，平平仄仄仄平平。"],"paragraphs":["前年蜡屐远寻幽，洞府曾经一宿留。","诗句亲题碧云里，梦魂时到白岩头。","风生见说欲飞去，兴尽何如且罢休。","他日相呼老兄弟，飘然杖屦共翱游。"],"title":"昌龄欲游白石兴尽而止予亦思前年之游遂次其韵"}
