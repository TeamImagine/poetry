{"author":"刘克庄","id":110319,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["北戍逢君岁建寅，岂知今作落南人。","瘴来客病邻山鬼，舶去乡书托海神。","目送飞鸢偏恋土，梦随画隼共行春。","谢家兄弟如双璧，交契宁非有宿因。"],"title":"武冈叶使君寄诗次韵二首  其二"}
