{"author":"喻良能","id":51871,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["背湖临槛碧崔嵬，万壑千岩咫尺开。","坐觉巫峰天际落，忽惊庐阜眼中来。","地偏未害心还远，潭小何妨水自回。","竟日相看两不厌，老夫真个似童孩。"],"title":"磬湖之侧累拳石为山岩谷幽邃有巫庐台霅之趣因成短篇"}
