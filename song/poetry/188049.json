{"author":"王令","id":188049,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["梦寐风仪近十年，尘埃无路睹云天。","清朝未得荣簪绂，黄卷何妨乐圣贤。","物外髙情谁与共，人间佳句已争传。","欲知富贵终难动，一片丹心本寂然。"],"title":"李南夫罢举归隐"}
