{"author":"唐庚","id":227540,"strains":["仄○○仄仄○平，仄平仄仄平平平。","平○仄仄平仄仄，平仄平仄平平平。","仄平仄平仄仄仄，○平平仄平平仄。","仄○仄仄仄仄平，仄仄○平仄○仄。","仄○平仄仄平平，平仄仄仄平平平。","平平仄仄仄○仄，仄仄平○平仄平。"],"paragraphs":["阆中胜事不妨奇，旧来僻左人谁知。","祗缘乃祖肠断句，名与江水东南驰。","阆人德之不敢忘，遗祠今在南山上。","壁间画得太瘦生，想是当年苦吟様。","寄将模本博新诗，为我落笔挥珠玑。","君家自是个中脚，会道春从沙际归。"],"title":"寄杜蓬州"}
