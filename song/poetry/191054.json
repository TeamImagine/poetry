{"author":"韦骧","id":191054,"strains":["平平仄仄仄平平，平仄仄平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["王孙远器世功勋，材略纵横旧出伦。","春事近违文陛侧，铃兵遥指锦江滨。","赠篇累什皆通贵，去国赊程少故人。","倾盖相懽一樽酒，感君离思并如新。"],"title":"送益铃高宣事"}
