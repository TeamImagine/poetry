{"author":"晏殊","id":243474,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["兰灯照夕开南阙，星弁飞楼拱北辰。","在镐正逢全盛日，祝尧皆是太平人。","流风舞妙翻成字，积雪歌长迥遶尘。","鸾鹊宝函颁睿什，明良赓载想同伦。"],"title":"奉和圣制上元夜"}
