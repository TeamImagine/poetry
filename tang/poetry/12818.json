{"author":"卢照邻","id":12818,"strains":["○仄平平仄，仄仄仄平平。","平仄平仄仄，平平仄仄○。","仄仄平平仄，平平仄仄平。","平○平仄仄，○仄仄平平。","仄仄平平仄，平平仄仄平。","平平仄平仄，平仄仄平平。"],"paragraphs":["闻有高踪客，耿介坐幽庄。","林壑人事少，风烟鸟路长。","瀑水含秋气，垂藤引夏凉。","苗深全覆陇，荷上半侵塘。","钓渚青凫没，村田白鹭翔。","知君振奇藻，还嗣海隅芳。"],"title":"初夏日幽庄"}
