{"author":"苏轼","id":195191,"strains":["仄仄仄平仄，平平平平平。","平平仄平仄，平仄平仄平。","仄仄仄平仄，平平仄○平。","仄○仄仄仄，仄仄平○平。","仄仄平仄仄，平平仄平平。","仄○仄仄平，仄仄○平平。","仄仄○仄仄，仄平○平○。","平平平仄仄，仄平仄仄平。","仄仄仄仄平，仄平平仄○。","仄平平平仄，仄仄仄仄平。","仄平平平仄，仄仄仄平仄。","平平平平仄，仄仄平仄平。"],"paragraphs":["积雪困桃李，春心谁为容。","淮光酿山色，先作归意浓。","我亦倦游者，君恩系疏慵。","欲留耿介士，伴我衰迟踪。","吏课升斗积，崎岖等铅舂。","那将露电身，坐待收千锺。","结发空百战，市人看先封。","谁能搔白首，抱关望夕烽。","子意谅已成，我言宁复从。","恨无乖崖老，一洗芥蒂胸。","我田荆溪上，伏腊亦粗供。","怀哉江南路，会作林下逢。"],"title":"送路都曹"}
