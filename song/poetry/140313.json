{"author":"车若水","id":140313,"strains":["平平仄仄仄，仄平平仄平。","仄平仄平仄，仄仄仄仄○。","仄仄仄仄○，平平仄平平。","仄仄平平仄，平平仄仄平。","仄仄平仄仄，平仄平仄仄。","仄仄平仄平，平平仄平仄。"],"paragraphs":["娲皇识五石，炼之能补天。","补天有何迹，五石世不传。","五石岂不传，人心禀灵坚。","一日彝伦叙，千年造化全。","此石经几炼，天亦经几补。","火候吾有之，吾师鲁男子。"],"title":"儳言"}
