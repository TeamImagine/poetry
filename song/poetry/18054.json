{"author":"吴芾","id":18054,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["多士如林古豫章，不应较艺寓僧房。","一朝尽辟荆榛地，万础俄新翰墨场。","文笔要同孤塔耸，词源宜与两湖长。","会看从此飞鸣去，九万鹏程未易量。"],"title":"贡院落成郡庠诸生毕集因作诗以勉之"}
