{"author":"释遵式","id":199291,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["小固山前一道人，不言生死不言真。","茅堂静有朝端客，草履烂无门外尘。","银漏滴残犹在定，石花开尽始知春。","相思未得相寻去，空恨江头多病身。"],"title":"寄丹丘鸿上人不出寺"}
