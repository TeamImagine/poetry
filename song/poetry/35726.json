{"author":"梅尧臣","id":35726,"strains":["平平仄平仄，仄仄○仄仄。","仄仄仄仄○，平平仄平仄。","仄平仄仄○，仄仄平平仄。","仄平仄仄仄，仄平仄○仄。","平平仄平仄，平仄仄仄仄。","平仄仄仄平，平仄平仄仄。","平平平仄○，平仄仄○仄。","平平仄平仄，平仄平仄仄。"],"paragraphs":["庄生述天理，老固当念佚。","举世用自劳，谁能以为必。","我公谢鼎司，嗣子都华秩。","代言辍帝右，作藩辅王室。","承颜向兹地，园宇乐永日。","佳树发已繁，修竹移未密。","春禽时弄吭，清景付吟笔。","朱金待金构，荣美安与匹。"],"title":"李少傅郑圃佚老亭"}
