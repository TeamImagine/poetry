{"author":"胡寅","id":11808,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["正论风流不辱亲，高文还称掌丝纶。","岂惟补衮须词伯，自是安邦出诤臣。","岁晚已回松柏操，时来休爱水云身。","欲为公寿倡优拙，戏遣商山四老人。"],"title":"子正生日以黄柑为寿"}
