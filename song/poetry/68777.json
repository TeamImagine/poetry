{"author":"文彦博","id":68777,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["郢楼高唱丽阳春，重叠三章妙入神。","席上纵欢殊不倦，樽前道旧转相亲。","故交共是休闲客，令子今为辅弼人。","河内仙居颇优逸，风流雅尚有谁伦。"],"title":"致政中散荀龙连惠三篇俯光衰老辄亦依韵和呈再鼓羸师其气已竭止希一览而弃之可也"}
