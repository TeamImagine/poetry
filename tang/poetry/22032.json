{"author":"许浑","id":22032,"strains":["仄仄平平平仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["小隐西亭为客开，翠萝深处遍苍苔。","林间扫石安棋局，岩下分泉递酒杯。","兰叶露光秋月上，芦花风起夜潮来。","云山遶屋犹嫌浅，欲棹渔舟近钓台。"],"title":"游钱塘青山李隐居西斋"}
