{"author":"李颀","id":53996,"strains":["平平仄○平，仄仄平○仄。","仄○仄平仄，平平○仄仄。","仄平仄仄平，平○仄平仄。","平平仄仄仄仄平，仄仄仄平仄平平。","平平仄仄平仄仄，仄○？平仄平仄。","平平？仄仄仄平，仄仄○平仄○仄。"],"paragraphs":["男儿事长征，少小幽燕客。","赌胜马蹄下，由来轻七尺。","杀人莫敢前，须如猬毛磔。","黄云陇底白雪飞，未得报恩不能归。","辽东小妇年十五，惯弹琵琶解歌舞。","今为羌笛出塞声，使我三军泪如雨。"],"title":"古意"}
