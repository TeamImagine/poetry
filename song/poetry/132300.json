{"author":"郑应开","id":132300,"strains":["仄平仄仄仄平平，仄仄平平仄仄平。","仄仄仄平平仄仄，仄平仄平仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["两峰峻上半天开，一水争奔急雪来。","眺远直疑沧海近，洞灵曲坳涌泉回。","慨思南北江山异，更陟嵯峨宇宙恢。","眇眇愁余歌石鼓，漫磨枯墨洒苍苔。"],"title":"游鼓山"}
