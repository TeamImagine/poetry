{"author":"韩琦","id":101103,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["待月中秋欲共欢，不堪阴晦阻群观。","宾归已彻青油幕，云绽聊窥白玉盘。","就榻酒狂平未歇，据鞍吟苦得应难。","孀娥此夕潜何甚，专要人将别眼看。"],"title":"中秋饮散始微见月"}
