{"author":"王庭珪","id":238084,"strains":["仄仄平平平仄平，平平仄仄仄平平。","平平仄仄平平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["解道澄江元有声，东山出处更关情。","高吟正忆西堂梦，妙语又逢春草生。","沙尾断篷垂钓远，峰头晚日落船明。","不将军骑惊猿鹤，岩谷犹传此段清。"],"title":"春日横山堂有怀谢直夫用前韵奉寄"}
