{"author":"梅尧臣","id":35126,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["洛水桥边春已回，柳条葱蒨眼初开。","无人拾翠过幽渚，有客寻芳上古台。","林邃珍禽时一啭，酒酣红日未西颓。","知君最是怜风物，更约偷闲取次来。"],"title":"依韵和欧阳永叔同游近郊"}
