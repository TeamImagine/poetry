{"author":"李复","id":212433,"strains":["平平平○仄，仄仄平平平。","仄平○仄平，仄仄○仄○。","平平仄○仄，仄仄平平平。","平○仄平仄，仄仄平平平。","平仄平平平，仄仄仄平平。","○仄平仄仄，仄仄仄仄平。","○平平仄平，仄○仄仄○。"],"paragraphs":["翩翩云间鸟，翠羽光葳蕤。","结巢占远林，意与深静期。","盲飚忽号怒，万木无停枝。","欹摇不容息，簸荡孤巢危。","遐睇昆仑冈，玉树蔚仙姿。","溟海皆震荡，秀立影不移。","空怀高举心，感叹鼓翼迟。"],"title":"杂诗  其一三"}
