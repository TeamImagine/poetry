{"author":"刘克庄","id":114178,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["惯作梁园座右宾，非惟管鲍亦朱陈。","自从石友幽明隔，谁访瑶妃寂寞滨。","花若无情还有恨，树犹如此况于人。","不知宋玉归何处，口诵招魂一怆神。"],"title":"二月十八日过梅庵追怀主人二首  其二"}
