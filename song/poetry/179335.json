{"author":"苏颂","id":179335,"strains":["仄仄平仄仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["翟市西傍一径开，偶携亲友陟崔嵬。","莫言第舍衡门陋，已有仙翁步屧来。","日欲衔山回返照，风还吹雨压浮埃。","才归便得诗盈轴，气猛才豪岂易陪。"],"title":"次韵阳孝本游翟家湾书院二首又一绝  其二"}
