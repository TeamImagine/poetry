{"author":"吴芾","id":18187,"strains":["仄平平仄仄平平，平仄仄平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["欲留车骑少徘徊，归兴那知苦见催。","只许霜前同把菊，不容雪里共观梅。","今朝对酒休辞醉，明日有怀谁与开。","别后愿言无爽约，菊花开日又重来。"],"title":"送江朝宗还乡"}
