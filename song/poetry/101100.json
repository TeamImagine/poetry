{"author":"韩琦","id":101100,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["鳞鳞郊隰引双旌，顿豁尘襟病眼明。","微霭际空随日破，遥林环野接天平。","捺弮禾重笼新雨，舐犊牛闲罢力耕。","策马故寻堤上路，移时欣在绿阴行。"],"title":"行河道中"}
