{"author":"方回","id":147485,"strains":["仄平○仄平，仄平仄平平。","仄仄仄仄平，○仄平仄平。","平仄仄仄平，仄平仄仄平。","仄仄仄○仄，平仄仄仄○。","仄仄仄仄仄，○仄平平平。","仄仄仄仄仄，平平平仄○。","○○仄仄仄，仄仄仄平平。","仄平仄仄仄，平仄○仄平。"],"paragraphs":["窃尝评少陵，使生太宗时。","岂独魏郑公，论谏垂至兹。","天宝得一官，主昏事已危。","脱命走行在，穷老拜拾遗。","卒坐鲠直去，漂落西南陲。","处处苦战鬬，言言悲乱离。","其间至痛者，莫若八哀诗。","我无此笔力，怀抱颇似之。"],"title":"秋晚杂书三十首  其一九"}
