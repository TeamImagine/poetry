{"author":"黄庭坚","id":207173,"strains":["仄仄平平平，平○仄平仄。","平仄仄平平，仄平平仄仄。","平仄仄仄平，平仄仄平仄。","平平仄仄仄，○仄平○仄。","平平○仄平，仄平仄仄仄。","○仄平仄平，仄平仄平仄。","仄仄平平平，仄仄平仄仄。","平○仄仄仄，仄仄○仄仄。","平○仄仄平，仄仄平仄仄。","平仄仄仄平，平平仄平仄。","仄○平仄仄，仄仄仄平仄。"],"paragraphs":["雨断山川明，花深鸟乌乐。","枯骨不霑名，古今同一壑。","惟有在世时，聊厚不为薄。","南箕与北斗，亲友多离索。","斯文如旧欢，李侯极磊落。","颇似元鲁山，用心抚疲弱。","不以民为梯，俯仰无所怍。","胸中种妙觉，岁晚期必获。","然膏夜读书，见圣宜有作。","文字寄我来，官邮远飞橐。","世缘心已死，傥得万金药。"],"title":"寄李次翁"}
