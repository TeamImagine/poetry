{"author":"毛友","id":234962,"strains":["平仄平平仄仄平，平平仄仄仄仄平。","平平仄仄平仄仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["曾看扁舟下国门，风吹玉袖欲蜚仙。","经过弱水三万里，邂逅长安五百年。","投老渐谙随处乐，此生只有未偿眠。","茅山术老堪镵𣃁，服食相依倘宿缘。"],"title":"玉晨鉴义芮公见访"}
