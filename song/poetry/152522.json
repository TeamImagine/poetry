{"author":"胡次焱","id":152522,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄仄平仄仄平。","平仄仄平平仄仄，仄平平仄仄平平。"],"paragraphs":["草衣路室夜偏长，起问征途趁早凉。","藜杖对星占曙色，芒鞋踏月涴秋光。","栎阴羃砌疑浇墨，桂露滴人如馈浆。","山鬼似嫌天欲晓，故嘘岚气扼朝旸。"],"title":"秋日早行"}
