{"author":"陆游","id":34231,"strains":["仄仄仄平平仄平，仄平仄仄平仄平。","平平平平平仄仄，○平仄仄仄平仄。","平平仄平仄平仄，○仄平○仄平仄。","平平平平仄仄平，○仄仄平平仄仄。"],"paragraphs":["鸭脚叶黄乌臼丹，草烟小店风雨寒。","荒年人家鸡黍迮，芋羮豆饭供时节。","村童上牛踏牛鼻，吹笛声长入云际。","今年虽饥却少安，县吏不来官放税。"],"title":"十月旦日至近村"}
