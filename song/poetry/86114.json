{"author":"韩淲","id":86114,"strains":["平平仄平仄，仄仄平平○。","仄仄平平平，仄仄平平平。","平平仄平仄，仄仄平仄平。","仄平○平平，仄平仄仄平。","仄仄仄仄仄，仄仄平仄平。","仄仄○仄○，平平仄平平。"],"paragraphs":["江西得名士，与我同山行。","老释能追随，醉眼增双明。","经时客吴会，杂遝尘务婴。","偶然泛孤舟，故人百里情。","既已酒屡饮，亦复诗自成。","尽日空翠间，冥鸿杳飞鸣。"],"title":"寂照寺"}
