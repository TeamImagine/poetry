{"author":"张说","id":34748,"strains":["仄仄平○仄，平平仄仄平。","仄平平仄仄，平平仄仄平。","仄○平平仄，平平○仄平。","平平仄仄仄，仄仄仄平平。","仄仄仄平仄，仄仄○平平。","平平平仄仄，平仄仄平平。","平仄平平仄，平平仄仄平。","平平仄平仄，○仄仄平平。"],"paragraphs":["五德生王者，千龄启圣人。","赤光来照夜，黄云上覆晨。","海县衔恩久，朝章献舞新。","高居帝座出，夹道众官陈。","槊杖洗清景，磬管凝秋旻。","珠囊含瑞露，金镜抱仙轮。","何岁无乡饮，何田不报神。","薰歌与名节，传代幸群臣。"],"title":"奉和圣制千秋节宴应制"}
