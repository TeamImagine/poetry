{"author":"马之纯","id":77143,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["金城四面柳为营，此日征西路再经。","忆昔仅能高咫尺，如今端可拂青冥。","清眸渐隔花中雾，绿发俄悬镜里星。","功业未成多少事，攀枝挽叶泪淋零。"],"title":"金城柳"}
