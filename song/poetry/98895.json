{"author":"华岳","id":98895,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄平仄平仄，平仄平平平仄平。"],"paragraphs":["十事相寻九不谐，骨穷更值五行乖。","人情厚薄且随分，世态炎凉休挂怀。","家欲自丰无楮币，爨凭谁执有荆钗。","如今且任眼前过，他日功名殊未涯。"],"title":"自宽"}
