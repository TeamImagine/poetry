{"author":"董嗣杲","id":154252,"strains":["仄仄平平平，仄平仄○仄。","平平仄仄仄，仄仄平仄仄。","平仄平仄○，仄仄仄平仄。","仄平平平仄，仄仄仄仄仄。","平平平平仄，平平平仄仄。","仄平○仄仄，平仄平平仄。","平平仄仄仄，仄仄平平仄。","平仄仄○平，仄○仄平仄。"],"paragraphs":["五世单丁家，在家亦如客。","悲欢恼客抱，每恨江海窄。","今日初伏过，浴出易𫄨绤。","树头来禽熟，隔水不可摘。","明年西湖去，凉云簪藉白。","此时且健饭，宁耐朱炎赫。","淮童少解事，醉拾西瓜擘。","强笑领其真，寓吟自成癖。"],"title":"中伏"}
