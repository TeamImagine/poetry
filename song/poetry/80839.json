{"author":"曾极","id":80839,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄仄平仄，仄仄仄平平仄平。"],"paragraphs":["云出西山雨未成，已闻华表鹤飞鸣。","声名未必少黄霸，礼乐正缘无孔明。","天下已传新宰相，胸中不改旧书生。","寒蟾没入少微去，从此泰阶何日平。"],"title":"挽真西山二首  其一"}
