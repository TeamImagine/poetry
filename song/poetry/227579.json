{"author":"唐庚","id":227579,"strains":["○仄仄平平，平平仄仄平。","平平平仄仄，平仄仄平平。","平仄○仄仄，平平仄仄○。","仄平平仄仄，○仄仄平平。","平仄○平仄，平○仄仄平。","仄○○仄仄，平仄仄○平。","仄仄平平○，平平仄仄平。","仄○平仄仄，仄仄仄平平。","仄仄平平仄，平平仄仄平。","平平○仄仄，平仄仄○平。","仄仄平平仄，平平仄仄平。","仄平平仄仄，平○仄平平。","仄仄○平仄，平平仄仄平。","仄平平仄仄，平仄仄平平。","仄○平○仄，平平仄仄○。","○平平仄仄，平仄仄平平。"],"paragraphs":["标致自清流，知名二十秋。","诸儒堂上席，群客帐前筹。","南渡衣拖绣，西来幕建油。","食葱逢屈突，封户识荆州。","襦袴三巴国，櫜鞬九郡侯。","道兴期变鲁，文盛拟从周。","讼矢虽关聴，宾壶不废投。","未妨登衮衮，暂屈布优优。","望府多奇士，华颠愧督邮。","崎岖缘底事，憔悴此重游。","举目江山是，翻身岁月遒。","客愁移带眼，乡思咏刀头。","技痒论文在，心阑触事休。","那堪趋冉冉，祗是判悠悠。","揣分宜长引，忧贫复少留。","长裙何处曳，门馆傥容邹。"],"title":"上益昌守李大夫"}
