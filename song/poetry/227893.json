{"author":"释德洪","id":227893,"strains":["仄○仄平平，仄仄平仄仄。","平仄平仄仄，平平仄平仄。","仄平仄平平，○仄平平仄。","仄仄平仄平，仄仄平平仄。","仄平平仄平，仄仄平平仄。","仄○仄平平，仄平○仄仄。","仄○平平平，平仄○平仄。","仄仄平仄平，仄仄仄平仄。","仄平平平○，平平平仄仄。","○平平仄平，○仄仄平仄。","仄平仄○平，仄仄仄仄仄。","仄平平仄仄，○仄仄○仄。","仄平仄仄仄，仄仄仄平仄。","平平仄○平，仄仄平平仄。","平平○仄平，平○平平仄。","○仄仄平平，仄仄仄仄仄。","平平仄平仄，仄仄仄仄仄。"],"paragraphs":["我行厌风埃，日莫休逆旅。","疲坐扪蚤虱，呼童洗袍袴。","起寻古招提，思与幽人晤。","忽觉华气生，乃与周郎遇。","笑谈倾坐人，我亦为停麈。","袖中出新诗，贯珠穿妙语。","丽如花林风，清甚空阶雨。","坐令羁旅情，掣肘弃余去。","太平疆场空，英雄功业悮。","如君文武姿，其可著闲处。","霸陵旧将军，月黑射猛虎。","夜归逢醉尉，颇复较胜负。","丈夫有用舍，世态度今古。","何时紫泥书，夜半捶门户。","边风吹塞尘，千骑红妆女。","横槊赋新诗，唾手取黠虏。","麒麟入图画，佩剑撚白羽。"],"title":"西湖寺逢子伟"}
