{"author":"陈师道","id":213910,"strains":["仄仄仄平平，平平仄平仄。","仄○平仄仄，平仄仄平仄。","仄仄○仄平，仄仄平平仄。","平仄平仄平，仄仄平仄仄。","仄平仄仄仄，平仄仄○仄。","平平平仄平，仄平仄○仄。","平仄平仄平，平平仄平仄。","仄平仄仄平，平仄仄○仄。","平平平仄仄，仄仄平仄仄。","平平仄仄平，仄仄仄○仄。","仄平平仄平，仄仄平仄仄。"],"paragraphs":["种木待成材，聊为十年事。","日中趋百里，宁问万牛费。","植桧三尺强，已有凌云气。","生世能几何，拟作千岁计。","众人笑拍手，君子用其意。","萧萧孤竹君，忘言理相契。","名以金石交，椿杨岂奴婢。","缅怀万仞颠，千丈蔚苍翠。","蟠根泉石底，用意霜雪外。","宁须大厦才，坐待斧斤至。","散为风雨声，密作牛马蔽。"],"title":"次韵德麟植桧"}
