{"author":"李纲","id":242972,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一夜寒云凝不开，北风吹雨带潮来。","涛翻天末银山涌，浪打沙头霹雳摧。","心在浙西音断绝，身留江左意徘徊。","无聊独酌开怀抱，赖有窗间数点梅。"],"title":"未至芜湖四十里阻风"}
