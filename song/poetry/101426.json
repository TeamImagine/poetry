{"author":"赵抃","id":101426,"strains":["仄仄平○仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄○，平仄仄平平。","仄仄平平仄，○平仄仄平。","平平平仄仄，平仄仄平平。"],"paragraphs":["手植逾三纪，年随矮势增。","枝盘多蠖屈，根转欲虬腾。","密覆周遭地，孤撑最上层。","风条低偃蹇，烟叶碎鬅鬙。","顾我来虽羡，如公退未能。","溪园饶乐事，时此会佳朋。"],"title":"成大卿宅矮槐"}
