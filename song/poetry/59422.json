{"author":"陈造","id":59422,"strains":["仄平平仄仄平平，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["使君今代段荆州，指顾为霖旱不忧。","比屋便令开笑口，散人亦复掉吟头。","封君擅富宁容数，义廪赒贫可待求。","想阅贺章天更喜，津津玉色动凝旒。"],"title":"次韵袁丈知府喜雨"}
