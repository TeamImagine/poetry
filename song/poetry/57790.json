{"author":"梅尧臣","id":57790,"strains":["平平仄仄仄平平，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["年年二月卖花天，唯有小桃偏占先。","初见嫩红无不喜，终知俗艳几多妍。","邻翁已折郊园里，贵客争夸粉署边。","可惜工夫吟向此，会须留醉牡丹前。"],"title":"和江邻几省中赏小桃"}
