{"author":"王之道","id":7515,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["巉岩石壁半欹斜，茅栗丛中菊渐华。","风里断鸿书带草，山头飞叶汉浮槎。","柂楼索莫吟秋笛，戍火青荧咽暮笳。","争似渔翁最萧散，晚来和月卧芦花。"],"title":"秋兴八首追和杜老  其二"}
