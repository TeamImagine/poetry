{"author":"陆游","id":36345,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄仄仄仄平平平。","仄平仄仄平平仄，仄仄平平仄仄平。"],"paragraphs":["避雨来投白版扉，野人怜客不相违。","林喧鸟雀栖初定，村近牛羊暮自归。","土釡暖汤先濯足，豆{艹黠}吹火旋烘衣。","老来世路浑谙尽，露宿风餐未觉非。"],"title":"宿野人家"}
