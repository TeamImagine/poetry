{"author":"陈造","id":58660,"strains":["仄平仄仄平，仄仄平仄平。","仄平仄平仄，仄仄○仄平。","平仄仄仄平，平仄平平平。","平仄平仄仄，○仄平平平。","仄仄仄仄仄，仄平平仄平。","仄仄仄仄仄，仄仄平平平。","平仄仄○仄，仄平仄平平。","？仄仄○仄，平仄○平平。","平仄平仄仄，平仄仄○平。","平仄平平平，仄仄仄仄平。"],"paragraphs":["毒痡痛受辛，斩刈憎暴秦。","杜康与仪狄，贼物其罪均。","商毒烈火炎，岐镐方阳春。","秦暴虓虎搏，欧粤无颦呻。","二子起酒祸，古今同湛身。","计实乃鸩葛，适口良甘醇。","文锦覆深阱，病媒鬼之邻。","劋杀不遗迹，辛政犹为仁。","今子知所戒，浮俗岂其伦。","生世千金躯，况复富席珍。"],"title":"戒饮三诗  其一"}
