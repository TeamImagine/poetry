{"author":"陆游","id":36679,"strains":["仄仄平平仄仄平，仄平仄仄仄平平。","平平平仄平仄仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["濯罢铜𫘞陌上尘，此生长作水云人。","更贫家业犹供酒，未死年光尽属身。","闭户棋声闻腷膊，卷帘山色对嶙峋。","贵公漫说林间事，东路何人岸角巾。"],"title":"闲趣"}
