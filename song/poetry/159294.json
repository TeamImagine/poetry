{"author":"连文凤","id":159294,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["剑影悠悠出故都，酒边临别重踌躇。","吴江霜早愁闻雁，楚泽天宽老钓鱼。","瑶草春风香未歇，美人秋水意何如。","西湖莫忘闲鸥鹭，彊健不妨频寄书。"],"title":"丙戌送李元晖归"}
