{"author":"谭铢","id":24954,"strains":["仄○仄平平，仄仄平仄平。","平○平平仄，平仄仄平○。","仄仄平平平，仄平○仄○。","平平仄平仄，仄仄仄仄平。","仄仄平○平，仄仄平仄平。","仄○仄仄仄，仄仄平仄○。","仄仄仄平平，仄？平平平。","平平仄仄仄，仄仄平仄平。","平○仄平仄，平仄仄仄平。","仄仄仄仄仄，仄平仄平平。","仄平仄○平，仄仄仄○平。","仄仄平仄仄，仄仄平仄平。","仄仄平仄仄，仄平平仄平。","仄平仄仄仄，仄仄仄仄平。","平平仄平仄，平仄平平平。"],"paragraphs":["忆闻九华山，尚在童稚年。","浮沈任名路，窥仰会无缘。","罢职池阳时，复遭迎送牵。","因兹契诚愿，瞩望枕席前。","况值春正浓，气色无不全。","或如碧玉静，或似青霭鲜。","或接白云堆，或暎红霞天。","呈姿既不一，变态何啻千。","巍峩本无动，崇峻性岂偏。","外景自隐隐，潜虚固幽玄。","我来暗凝情，务道志更坚。","色与山异性，性并山亦然。","境变山不动，性存形自迁。","自迁不阻俗，自定不失贤。","浮华与朱紫，安可迷心田。"],"title":"题九华山"}
