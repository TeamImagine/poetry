{"author":"韩驹","id":237086,"strains":["平平○平平，平平仄平仄。","仄平仄平平，平仄平仄仄。","平平○平仄，仄仄仄平仄。","仄仄仄平平，仄平平仄仄。","仄○○平○，仄仄平平仄。","平平仄平平，仄仄仄平仄。","平平○仄仄，仄○平仄仄。","仄平平平平，仄仄仄平仄。","平平平仄平，仄仄仄○仄。","平平仄平平，平平仄平仄。","平平仄平○，仄仄仄平仄。","仄平仄○平，仄仄平仄○。","平仄平仄平，平平仄平仄。"],"paragraphs":["公诗如秋声，萧萧薄炎炽。","我穷卧荒山，无复文墨事。","兹焉和高唱，出语愧芜累。","五马一花骢，得非天厩驷。","会当亲戎行，一快平生志。","虽云鬻千金，此计恐非遂。","人生行乐耳，屡空何用愧。","况今纷纭时，一笑岂云易。","求船真戏言，换妾乃深意。","梅堂极虚明，壶浆有新馈。","何时具杯杓，洗我色憔悴。","李侯饮中仙，亦有尘外思。","藜杖方叩门，君归与徐议。"],"title":"次韵高大中侍郎罢郡书怀"}
