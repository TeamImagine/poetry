{"author":"方岳","id":127406,"strains":["平平仄仄仄平平，平仄平仄仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["云泥隔断拜年人，天自怜予老病身。","荠菜共挑元日雨，梅花未放去年春。","风烟不尽惟吾老，造化无他只此仁。","小试园林栽接手，山中亦是一洪钧。"],"title":"元日雨  其二"}
