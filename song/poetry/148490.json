{"author":"方回","id":148490,"strains":["仄仄仄仄平，仄平仄平仄。","仄平仄仄平，仄仄仄仄仄。","平仄仄平平，仄仄平仄仄。","仄平平平平，仄仄仄平仄。","仄仄平仄平，仄仄仄仄○。"],"paragraphs":["夏日客此楼，买冰敌炎暵。","沍寒不买冰，辍费用买炭。","冰炭役浮生，倏忽凉燠换。","故山饶甘泉，落叶足炊爨。","曷不归去来，作此琐屑叹。"],"title":"正月初四后十余日病嗽不能出杂书十首  其五"}
