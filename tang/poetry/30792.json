{"author":"罗隐","id":30792,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["前年帝里望行尘，记得仙家第四人。","泉暖旧谙龙偃息，露寒初见鹤精神。","歌声上榻梁园晚，梦遶残钟汜水春。","知有箧中编集在，只应从此是经纶。"],"title":"大梁从事居汜水"}
