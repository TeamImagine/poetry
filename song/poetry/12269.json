{"author":"邵博","id":12269,"strains":["○平仄平仄，仄仄平仄仄。","仄○平平平，平○平平仄。","仄平平仄○，平仄仄仄仄。","仄仄仄仄仄，仄仄平仄仄。","○仄平仄平，仄平仄平仄。","○平仄仄仄，仄平平仄仄。","平○仄仄平，平仄平平仄。","仄平平仄仄，平仄○仄仄。","平平仄平平，平仄仄仄○。","仄平仄平平，○仄平仄仄。","仄平仄○仄，平○仄仄仄。","平平仄仄平，平平仄平仄。"],"paragraphs":["长卿本豪杰，礼法安可处。","手弹南风琴，心调东邻女。","杂身佣保中，初不忌笑侮。","大者固已立，下此皆可补。","三赋争日星，一书起今古。","其余不自秘，辄为人所取。","何当尽见之，真是文章祖。","凛然千载下，英气犹可睹。","儿曹尔何知，杯酒那可污。","故台已丘墟，胜绝谁敢据。","我来访遗迹，低回不忍去。","诗成欲叫君，云车隔烟雾。"],"title":"题司马相如琴台"}
