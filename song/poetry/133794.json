{"author":"卫宗武","id":133794,"strains":["仄平仄仄仄平平，平平平平仄仄平。","平仄仄平平仄仄，平平仄仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["几回渴想此癯仙，谁为招邀倏在前。","明艳弗为诸垢染，孤标独出众芳先。","不矜颜色自奇绝，绰有馨香祇暗传。","空想名园千树发，何时持酒向花边。"],"title":"又和咏梅  其二"}
