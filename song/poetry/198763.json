{"author":"苏辙","id":198763,"strains":["仄平仄平平，平平仄平平。","仄仄平仄平，○仄仄仄平。","平○仄平仄，平○仄○平。","平平仄平平，平仄平仄平。","仄仄仄平仄，平仄○平平。","仄平仄平平，仄仄平平平。","平平○平仄，平平仄○平。","仄平仄仄仄，仄仄仄仄平。","仄平○○平，仄仄仄仄平。","仄平仄仄平，仄仄仄仄○。","仄仄平平平，仄仄仄平平。","平平仄平平，仄仄○仄平。"],"paragraphs":["老人寄东岩，萧然四无邻。","八尺清冷泉，中有白发人。","婆娑弄明月，松间夜相宾。","平生指庚壬，终老投此身。","筑室颍川市，西望长悲辛。","故山比丘僧，茧足超峨岷。","归涂三千里，秋风入衣巾。","北崦百步外，我梦一室新。","速营三间堂，永奉两足尊。","我归要有时，久远与子亲。","悟老非凡僧，瓦砾化金银。","归来味玄言，见日当自陈。"],"title":"广福僧智昕西归"}
