{"author":"李纲","id":244771,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["杰阁雄楼杳霭间，佳辰良夜共跻攀。","斗回髙柄临华栋，月涌清光出远山。","急景行将悲晼晚，此身难得到寛闲。","世间百虑何时了，且对金樽一解颜。"],"title":"次韵王丰甫同游西禅斗车堂"}
