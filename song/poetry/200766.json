{"author":"范祖禹","id":200766,"strains":["○平仄平平，仄平仄平平。","平平仄仄仄仄仄，平仄平平○仄平。","平平平平平仄○，仄○○仄平平平。","仄平仄仄仄平仄，仄仄仄仄平平平。","仄○仄平仄平仄，平仄平平平仄仄。","平○仄仄平平平，仄仄○平平仄仄。","○○仄仄仄仄平，平平仄仄平平平。","平平仄仄平仄仄，仄仄仄仄仄仄平。","平平仄仄平平仄，平平仄仄平平仄。","仄仄平平仄仄平，○平平仄平平仄。","平平○仄仄仄平，平○平仄平仄平。","平平○仄仄平仄，仄仄平平平仄平。","仄平○仄仄平仄，平仄仄仄仄平平。"],"paragraphs":["驱车出郊坰，涉谿上青岑。","峰头野寺不足到，先主祠堂犹可寻。","祠堂之前流水长，翠屏重叠揺清光。","老松窈窕入云汉，五月郁郁炎天凉。","庙中女巫日歌舞，神去神来何处所。","龙吟虎啸生风云，未似当时臣遇主。","三分割据霸业开，山河气象皆西来。","功名烜赫陵宇宙，顾盼可使彊敌摧。","西南历数俄迁改，岷峨霸气今何在。","万里浮云卷壮圗，空余江水东流海。","山风吹月海上来，松间云气嘘酒杯。","高歌且醉一杯酒，昔日英雄安在哉。","此时分散已陈迹，何足惨怆令心哀。"],"title":"游先主祠堂置酒"}
