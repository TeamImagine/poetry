{"author":"释文珦","id":134636,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["踏遍诸方倦说禅，偶逢佳处结良缘。","祖师圣解何须举，衲子家风要别传。","云外壶中如聚墨，望中沧海欲浮天。","如今觌面相呈了，啼鸟落花俱寂然。"],"title":"游囊山礼妙应祖师慧薰塔"}
