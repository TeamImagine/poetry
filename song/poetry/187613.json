{"author":"朱伯虎","id":187613,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["松竹萧森水石闲，亭台高下耸层峦。","环观叠嶂千重碧，俯瞰澄江万顷寒。","佳景真宜南国诧，画图堪与北人看。","使君贤雅能行乐，肯向东山羡谢安。"],"title":"诗一首"}
