{"author":"夏竦","id":232703,"strains":["仄仄平平仄，○平仄仄平。","平平仄平仄，平仄仄平平。","仄仄平平仄，平平仄仄○。","仄平平仄仄，平仄仄平平。","仄仄平平仄，○平仄仄○。","○平平仄仄，仄仄仄平平。","仄仄平平仄，平平仄仄平。","平○○仄仄，仄仄仄平平。"],"paragraphs":["罢郡归南国，分曹在别京。","江山适清尚，圭组谢浮名。","桂楫乡人送，云浆旧吏迎。","夕香薰径远，春溜敛池平。","累去千忧尽，中恬四体轻。","吟斋研赐墨，钓渚濯尘缨。","玉树时方盛，金钩庆已成。","何妨过毂下，万寿集公卿。"],"title":"送吴兴使君郎中分务归姑苏"}
