{"author":"方回","id":147903,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["仙洞春深长薜萝，杜鹃花发蕙风和。","善门有后浇松早，贫户无忧卖笋多。","万古销沈终冢墓，二仪开辟几干戈。","情知来去皆非实，醉后犹能作此歌。"],"title":"饮兴道观有感五首  其二"}
