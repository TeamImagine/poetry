{"author":"孟郊","id":13030,"strains":["仄仄平○仄，平平仄仄仄。","仄仄平○仄，仄○仄仄仄。","○仄仄○平，平平仄平仄。","平仄仄○平，仄平仄○仄。","平○仄仄仄，仄仄平仄仄。","仄仄仄○平，○平仄仄仄。","仄平○仄仄，平仄仄平仄。","仄仄平平平，平平仄平仄。","平○仄仄仄，仄仄平平仄。","仄仄仄平平，○○仄平仄。","○平仄仄仄，仄仄平平仄。","平平仄平○，平平平仄仄。","平仄仄仄○，平平仄○仄。","仄平○仄仄，平仄仄○仄。","平平平仄平，平仄平○仄。"],"paragraphs":["昔岁辞亲泪，今为恋主泣。","去住情难并，别离景易戢。","夭矫大空鳞，曾为小泉蛰。","幽意独沈时，震雷忽相及。","神行既不宰，直致非所执。","至运本遗功，轻生各自立。","大君思此化，良佐自然集。","宝镜无私光，时文有新习。","慈亲诫志就，贱子归情急。","擢第谢灵台，牵衣出皇邑。","行襟海日曙，逸抱江风入。","蒹葭得波浪，芙蓉红岸湿。","云寺势动摇，山钟韵嘘吸。","旧游期再践，悬水得重挹。","松萝虽可居，青紫终当拾。"],"title":"擢第后东归书怀献座主吕侍御"}
