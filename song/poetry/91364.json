{"author":"释居简","id":91364,"strains":["平平仄平仄，仄仄平平平。","仄仄仄平仄，平平仄平平。","平仄仄仄仄，平仄平平○。","仄平仄平仄，平平○仄○。","仄仄平平平，平仄仄仄平。","平仄仄仄平，仄平仄仄平。","仄仄仄仄？，仄仄仄仄平。","仄仄仄○仄，仄仄平平平。","平平仄？仄，仄仄平平平。","仄平仄○平，○仄平仄平。"],"paragraphs":["搀春艺兰茝，采采山之阿。","雪砌拓余地，华风日编摩。","芳洁渐可冀，榛莽常婆娑。","紫牙茁新馥，薰莸相错磨。","引类联根株，图蔓费斧柯。","何补种殖勤，苦心忘鬓皤。","九畹与百亩，恨少不恨多。","薿薿广庭玉，比德元同科。","余光烛槜李，散彩摇清波。","太湖跨三州，如此明月何。"],"title":"酬嘉兴别驾谢司直"}
