{"author":"林季仲","id":6068,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不向窗前着色新，老夫无处可安身。","寒梢已拔千寻剑，空腹堪容数百人。","染泪浪传湘水恨，结根终伴杜陵贫。","回头万事皆衰歇，岁晚相从尔独亲。"],"title":"移竹次林英伯韵四首  其二"}
