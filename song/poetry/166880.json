{"author":"徐瑞","id":166880,"strains":["仄仄平平仄，平平仄仄平。","仄平平仄仄，仄仄仄平平。","平仄仄平仄，平平仄仄仄。","平平平仄仄，仄仄仄平平。"],"paragraphs":["辟俗过逢少，离居感慨多。","岂伊泉石胜，奈此简书何。","风雪日如此，乾坤理则那。","邻翁能贳酒，一笑且酣歌。"],"title":"庚寅正月十六携家入山大雪弥旬止既月叔祖东绿翁以那知风雨夜复此对床眠分韵瑞得那眠字  其一"}
