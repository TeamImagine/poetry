{"author":"项安世","id":54530,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["初疑峡外更无天，自见文丰意释然。","复向牛头行乱石，便知鹤弄有平川。","两山开处成塘水，十里宽乡漫稻田。","一险一夷元物理，闲悲闲喜漫情牵。"],"title":"山行二十里至鹤弄岭又见息勒村"}
