{"author":"邵雍","id":124863,"strains":["平平仄仄仄平平，平仄仄平平仄平。","仄仄平平平仄仄，平平平仄仄平平。","仄平仄仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["承平未必便无忧，安若忘危非善谋。","题品人材凭雅诮，雌黄时事用风流。","有刀难剖公闾腹，无木可枭元海头。","祸在夕阳亭一句，上东门啸浪悠悠。"],"title":"观西晋吟"}
