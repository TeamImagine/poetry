{"author":"郭祥正","id":191799,"strains":["仄平仄平平仄平，仄仄平仄仄平平。","仄平平仄平平平，仄仄仄仄○○平。","○平○平平仄平，仄平平○平仄平。","平平仄平平仄○，仄仄平平平○平。","仄平平平平仄平，仄仄○仄平平平。","仄平平○仄仄○，仄仄平仄平平平。","仄仄平仄仄仄平，仄仄仄仄平平平。","平平平平○仄平，仄仄仄平平平平。","仄平仄仄平仄平，仄仄仄仄○平平。","仄平仄仄平平平，仄仄仄仄平平平。","仄仄仄仄平平平，平平仄仄○仄平。","平平仄○平仄平，仄仄○仄平仄平。","仄仄平○平仄平，仄仄仄仄平平平，平平仄仄平平平。"],"paragraphs":["凿山构亭邻北郊，志慕贤哲忘喧呶。","豁然千里开林梢，地势不得藏嵌坳。","三峰重楼排卦爻，二溪聱浪飞怒蛟。","渔翁捕鱼船尾敲，稚子锤塼争胜抛。","小塘圆沙来雁䴔，茂橘间错黄金包。","主人情深漆与胶，美酒旋漉罗珍肴。","亦有麟脯脍海鲛，痒背只欠麻姑抓。","浮生胡为长系匏，不蹈圣城徒𫍢𫍢。","窃甘禄食忧谤嘲，有若夜鼠防饥猫。","羡君脱屣心无殽，笑傲自足追由巢。","猛饮未彻鸡鸣嘐，新诗下笔论卷抄。","余君酒量辞斗筲，醉帽堕地垂鬓髾。","万子能禅夸悟泡，我独爱酒流涎交，同趋至乐情何聱。"],"title":"登王知白秀才跂贤亭呈同游余万二君"}
