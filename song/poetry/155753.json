{"author":"吴龙翰","id":155753,"strains":["平平平平仄平仄，平平平平仄仄仄。","仄仄平平仄仄平，仄仄平平仄平仄。","仄平仄仄平○平，仄平仄仄仄平平。","仄平仄平仄仄仄，○平平仄平○平。","平平平平平仄仄，仄仄平平仄平仄。","仄仄平平仄仄平，仄平仄仄仄平仄。"],"paragraphs":["黄尘茫茫北风起，黄芦萧萧日色死。","百万征夫血怒流，点污淮南一湖水。","向来失著图中原，一朝此地化为边。","养兵百年不用力，将军金印惭空悬。","南湖南湖君莫渡，万仞山高鬼门户。","夜夜青燐照断蓬，训狐自戴髑髅舞。"],"title":"过淮南湖"}
