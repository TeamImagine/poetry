{"author":"陆游","id":38695,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["出世仙姝下草堂，高标肯学汉宫妆。","数苞冷蕊愁浑破，一寸残枝梦亦香。","问讯不嫌泥溅屐，端相每到月侵廊。","高楼吹角成何事，只替诗人说断肠。"],"title":"东园观梅"}
