{"author":"李复","id":212749,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["闰余随腊报迎春，便觉勾芒令有神。","流转光阴频著物，峥嵘岁序苦惊人。","花装宝蜡余枝弱，菜点雕盘小绿匀。","从此试听枝上鸟，渐传芳信语言新。"],"title":"和孙俣朝奉立春"}
