{"author":"李新","id":222900,"strains":["仄平平平仄，○平平仄平。","○平仄平平，仄仄仄仄平。","平平仄○仄，仄仄平平平。","仄○平仄平，仄仄平平平。","平平○平仄，仄仄平平○。","○平仄平仄，平仄仄平平。"],"paragraphs":["道源泠然白，疏通无一尘。","中扃泬寥生，太古以上人。","斋居不三月，水镜冰壶身。","日观红未升，绿琐先知晨。","逍遥且齐物，静与鸿蒙亲。","如求漆园吏，先与卜西邻。"],"title":"虚明斋"}
