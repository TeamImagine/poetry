{"author":"李嘉祐","id":2197,"strains":["仄平仄仄仄平平，平仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["自缘迟暮忆沧洲，翻爱南河浊水流。","初过重阳惜残菊，行看旧浦识群鸥。","朝霞映日同归处，暝柳摇风欲别秋。","长恨相逢即分首，含情掩泪独回头。"],"title":"游徐城河忽见清淮因寄赵八"}
