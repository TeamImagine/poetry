{"author":"陆游","id":40159,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["千里风尘季子裘，五湖烟浪志和舟。","灯残复吐恼孤梦，雨落还收生旅愁。","城上霜笳入霄汉，烟中渔火耿汀洲。","牧之未极诗人趣，但谓能轻万户侯。"],"title":"舟中夜赋"}
