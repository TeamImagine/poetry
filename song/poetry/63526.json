{"author":"周孚","id":63526,"strains":["仄平平平平，平仄平仄平。","仄平仄平仄，仄仄仄仄平。","平平仄平平，仄仄平仄○。","平平平平平，平仄仄仄○。","仄平平平平，仄平平仄平。","平平仄平仄，平○仄平平。","平仄仄仄平，平仄平仄平。","平平仄平平，仄仄仄仄平。","平平仄平平，仄平仄平平。","仄仄仄仄平，仄仄仄仄平。","平平仄平仄，仄仄仄仄平。","仄仄平仄平，平平仄平平。"],"paragraphs":["送君城西原，春水今凿冰。","两州灌瓜地，一往竟未能。","衡门闭青苔，欲语谁复应。","招邀西飞鸿，因得问寝兴。","向时金华翁，与君尝伏膺。","清谈尚尊俎，高标忽丘陵。","梁木果尔摧，天理安可凭。","吾侪鬼揶揄，可但世所憎。","霜风拉枯桑，嘱君护茵凭。","我病比复加，日饭那得升。","残年卧闾巷，盛事望友朋。","得见君奋飞，吾甘老薪蒸。"],"title":"寄幼安"}
