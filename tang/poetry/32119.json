{"author":"韩偓","id":32119,"strains":["仄仄平平平仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["长夏居闲门不开，绕门青草绝尘埃。","空庭日午独眠觉，旅梦天涯相见回。","鬓向此时应有雪，心从别处即成灰。","如何水陆三千里，几月书邮始一来。"],"title":"午寝梦江外兄弟"}
