{"author":"彭挥","id":172185,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["洞霄从古宅真仙，镇日群峰起瑞烟。","林下千年丹已就，山中九锁月长圆。","半岩隠迹遗灵像，一井清凉抚掌泉。","我到此间无别事，烧香直欲达诸天。"],"title":"游洞霄"}
