{"author":"刘筠","id":200118,"strains":["仄仄○平仄，平平仄仄平。","仄平平仄仄，仄仄仄平平。","仄仄平○仄，平平仄○平。","仄○平仄仄，平平○平平。","仄仄平平仄，仄平仄仄平。","仄平平仄仄，平仄仄平平。"],"paragraphs":["赤水分珠树，薰风送麦秋。","蜀都春气早，汉苑夏阴稠。","庙荐清和候，恩颁侍从流。","楚昭萍已剖，韩嫣弹争投。","沆瀣滋芳液，醍醐助品羞。","玉盘光宛转，全拟付歌喉。"],"title":"樱桃"}
