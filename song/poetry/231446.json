{"author":"谢薖","id":231446,"strains":["平平仄仄○平平，仄平平仄平平平。","仄平仄仄平仄仄，○仄平○平仄平。","仄平平仄仄平仄，仄平平仄平平平。","仄○○平平仄仄，仄仄仄仄○平平。","平平仄○仄平仄，平平○仄平平平。","平平○平平仄仄，仄仄仄仄平平平。","仄平○仄平仄仄，仄平仄仄平平平。","平平仄仄仄平仄，平○仄仄○平○。"],"paragraphs":["青腰按节临天关，幻成圭璧惊人寰。","一朝忽起枯槁想，堕作人间冰雪颜。","国香端拟避清绝，鳯车安得窥幽闲。","雪中长疑肌起粟，挽住直恐乘风还。","风流别乘似何逊，哦诗兴健排江山。","华堂烧灯呼客醉，况引玉頬依雕阑。","广平题赋工婉媚，杜陵索句愁飞翻。","山人径欲悟香寂，何当步绕横斜间。"],"title":"赋陈虚中振芳堂"}
