{"name":"秦系","id":740,"desc":"秦系，字公绪，会稽人。天宝末，避乱剡溪，北都留守薛兼训奏为右卫率府仓曹参军，不就。建中初，客泉州，南安有九日山，大松百余章，俗传东晋时所植。系结庐其上，穴石为研，注《老子》，弥年不出。张建封闻系不可致，请就加校书郎。自号东海钓客，与刘长卿善，以诗相赠答。权德舆曰：“长卿自以为五言长城，系用偏师攻之。”虽老益壮，其后东渡秣陵，年八十余卒。南安人思之，号其山为高士峰。诗一卷。"}
