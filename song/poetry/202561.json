{"author":"陆佃","id":202561,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄平平平仄仄平。"],"paragraphs":["春渚秋潭不可寻，回头城郭碍高林。","但知自白三分鬓，更与谁论一寸心。","红粉泪痕消片玉，故人情分重千金。","临岐不忍醒时别，一任玻瓈酒盏深。"],"title":"易守建业毅夫有诗赠别次韵五首  其四"}
