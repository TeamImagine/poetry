{"author":"苏辙","id":197522,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["灯引双旌万点红，倾城车马在城东。","使君行乐人人共，倦客安眠夜夜同。","梦想笑谈倾满坐，卧闻歌筦逐春风。","三更试上南楼看，无限繁星十里中。"],"title":"留守与宾客会开元龙兴寺观灯余有故不预中夜登南城"}
