{"author":"陈傅良","id":66050,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["但得桑麻遍楚间，此心不在大夫环。","落花流水深春好，画戟清香永日闲。","英簜偶来成胜赏，萱庭孰与奉慈颜。","正应得句尤奇杰，可继淮南大小山。"],"title":"和赵帅寿张漕韵二首  其一"}
