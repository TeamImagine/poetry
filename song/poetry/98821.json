{"author":"华岳","id":98821,"strains":["平平平，仄平平，平平仄仄平平平。","平平仄仄仄平仄，平○仄仄平平平。","平平平仄仄○仄，○平仄○平平平。","仄平○仄仄平仄，仄平○仄平平平。","仄平仄仄平平平，仄平仄仄平平平。","平平仄仄仄○仄，仄平平仄平平平。","仄○仄仄平仄仄，○仄仄仄平平平。","平平仄仄仄平仄，平仄仄平平仄○。","○平平仄仄平仄，仄仄平平平仄○。"],"paragraphs":["溪泠泠，鼓冬冬，虚堂淅沥生寒风。","寒风绕我梦魂去，飞飏直上蓬莱宫。","蓬莱宫殿女如玉，霓裳羽扇环帘栊。","月娥留我宴珠翠，玳筵间列花丛丛。","酒酣万象罗心胸，举杯话别殊匆匆。","青鸾命驾下空阔，一声珰珮鸣丁东。","被衣起坐周四顾，庭户悄悄无人踪。","银河万里倒澄碧，冰鉴半轮斜倚空。","横江孤鹤一声唳，唤起乡心千万重。"],"title":"记梦"}
