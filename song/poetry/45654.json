{"author":"杨万里","id":45654,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平平仄平。"],"paragraphs":["深著炉香浅著杯，杯行尽缓莫教催。","可怜花树浑无赖，下却帘钩也入来。","雪藕新将削冰水，蔗霜只好点青梅。","明年寒食还家去，却忆荆溪花政开。"],"title":"清明果饮二首  其二"}
