{"author":"邓朴","id":51185,"strains":["仄仄平仄仄仄仄，仄仄平平平仄仄。","平○仄仄平仄平，仄仄平平仄平仄。","○平仄仄仄平仄，仄仄平○平仄仄。","平平平仄仄平平，仄仄平平仄平仄。","仄平仄仄仄平平，仄平仄仄平平仄。","平平○仄仄仄平，仄仄平平平仄仄。","平平仄仄平仄平，仄平仄仄平平仄。","平仄平平仄仄○，仄仄平平仄仄仄。","仄○平仄仄仄仄，仄平仄仄平○仄。"],"paragraphs":["闷闷之暑不可耐，走马来寻灵迹怪。","山深树老龙屈蟠，洞阔云寒鼠飞败。","崭然角立九关锁，势铄晴空生险隘。","流泉奔荡一声雷，倒擘悬崖舞澎湃。","上岩拖下水晶帘，下岩击碎瑠瓈派。","天风吹作六月寒，辟易精神心胆快。","宜搜得此天下奇，恍然坐我神仙界。","虽与金樽映翠杓，亦有山肴供晚嘬。","解衣磅礴舞翠阁，笔端写作诗中画。"],"title":"舫斋"}
