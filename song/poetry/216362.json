{"author":"张耒","id":216362,"strains":["平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["墙下溪流清且长，夹溪乔木雨苍苍。","袅风翠果擎枝重，照水圆荷舞叶凉。","蜗壳已枯黏粉壁，燕泥时落污书床。","南山野客闲相过，赠我能携药满筐。"],"title":"夏日杂兴四首  其三"}
