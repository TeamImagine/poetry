{"author":"仇远","id":164204,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，仄平仄仄仄平平。"],"paragraphs":["群阴剥尽一阳回，霜日烘晴宿雾开。","闭户读书差自乐，载肴问字莫须来。","荣枯易了观芸草，冷暖相忘付酒杯。","得似山居酬应少，昼长闲坐看寒梅。"],"title":"至日怀罗国宾  其二"}
