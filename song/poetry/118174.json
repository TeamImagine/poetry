{"author":"王埜","id":118174,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["虚亭北眺大江临，江外晴岚出寸岑。","景与齐山俱绝唱，量如沧海且频斟。","地高宇宙双眸豁，人老风霜两鬓侵。","感慨石城勋业旧，侃居夏口峤居深。"],"title":"翠微亭"}
