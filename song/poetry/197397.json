{"author":"苏辙","id":197397,"strains":["平平仄平仄，仄仄○仄平。","平平仄平仄，○仄平平○。","平平仄平平，○平仄平平。","仄仄平平仄，平平仄平平。","仄平平仄平，○仄仄平平。","平平仄仄○，仄仄平仄平。","仄仄仄平仄，平平仄平平。","平平仄平仄，平仄仄仄平。","平平平○仄，平仄仄仄平。","平平仄仄仄，仄仄仄平平。","平平○平仄，平平仄平○。","平平仄仄仄，○仄平平平。","平平仄平仄，仄○○平平。","平仄仄平○，平平仄平平。","平○仄仄仄，平仄仄仄平。","平平仄平仄，仄仄平○平。","平平仄仄仄，平○平平平。","仄仄仄仄平，仄仄平仄○。","平仄仄平仄，○平平仄平。","平平仄仄仄，平仄平仄平。"],"paragraphs":["新春甫惊蛰，草木犹未知。","高人静无事，颇怪春来迟。","肩舆出东郊，轻裘试朝曦。","百草招生意，乔松解寒姿。","尺书招友生，冠盖溢通逵。","人生瞬息间，幸此休暇时。","浊酒瀹浮蚁，嘉蔬荐柔荑。","春来莫嫌早，春去恐莫追。","公卿多王事，田野遂我私。","松筠自拥蔽，里巷得游嬉。","邻家并侯伯，朱门掩芳菲。","畦花被锦绣，庭桧森旌旗。","华堂绚金碧，叠观凝烟霏。","仿佛象宫禁，萧条远喧卑。","徐行日一至，何异己有之。","都城闭门早，众客纷将归。","垂杨返照下，归骑红尘飞。","但卜永日欢，未与清夜期。","人散众嚣绝，庭光星斗垂。","安眠万物外，高世良在兹。"],"title":"游景仁东园"}
