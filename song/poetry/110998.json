{"author":"刘克庄","id":110998,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["茧纸银钩写一通，殷勤投赠愧空空。","辙环晚乃交吾子，稛载天将富此翁。","著论未容符独步，操琴欲与愈争雄。","儿童错认眉间喜，疑有珠犀满箧中。"],"title":"题萧令山则文编二首  其一"}
