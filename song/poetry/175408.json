{"author":"刘敞","id":175408,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["江汉相思山万里，君家少室定西东。","年华过去如流水，心事差池似老翁。","一世共争蜗角上，微生多付酒杯中。","穷途何必多垂涕，吾更冥冥笑阮公。"],"title":"寄隐直"}
