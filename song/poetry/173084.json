{"author":"胡子澄","id":173084,"strains":["仄仄平○仄，平平仄仄○。","平平○仄仄，平仄仄○○。","仄仄平平仄，平平仄仄平。","平○平仄仄，平仄仄平平。","仄仄○○仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平平仄仄，○仄仄平平。"],"paragraphs":["古洞幽深处，萦回路几重。","门开空寂寂，泉溜暗淙淙。","断壑云连屋，奔流水激舂。","桥横千丈石，岩挂万年松。","鹤驾应重到，龟田必再逢。","碧沙还错落，密筿自迷蒙。","乳结银为树，浆凝雪作峰。","仙人何处去，应想子乔踪。"],"title":"乳洞"}
