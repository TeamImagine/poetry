{"author":"吴芾","id":17895,"strains":["仄仄平○仄仄平，平平仄仄平仄○。","仄平仄仄仄仄仄，仄平平仄平仄平。","平平仄仄平○仄，仄仄平仄平平平。","平平平仄仄○仄，仄仄平平○仄平。","仄平仄仄平仄仄，○平仄仄仄仄平。","平平仄平仄○仄，平平仄仄仄仄○。","平平仄仄仄平仄，○仄平平仄仄平。"],"paragraphs":["又是人间八月秋，西风万里残暑收。","簿书汩没日复日，忽逢佳节聊举头。","开樽喜有宾僚共，准拟延月归城楼。","姮娥何事苦相恼，使我珠帘空上钩。","百年乐事能有几，兴来不惮秉烛游。","虽无月华助吟赏，须知节物不可留。","樽前莫问漏声促，且对溪山倒玉舟。"],"title":"中秋会于照水堂竟不见月和刘判官"}
