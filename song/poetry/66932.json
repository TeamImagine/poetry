{"author":"楼钥","id":66932,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["东阳何事到东州，百语曾无一语酬。","深羡松筠无改叶，自言蒲柳已先秋。","千金既觉成虚掷，双璧还惊又暗投。","别后未知何日见，但将吾道付沧洲。"],"title":"谢剡中沈元龙惠诗"}
