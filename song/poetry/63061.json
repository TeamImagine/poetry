{"author":"薛季宣","id":63061,"strains":["仄平仄仄平，仄仄平平平。","平仄仄平仄，平平平仄平。","仄仄平仄平，仄仄平仄平。","仄仄仄○平，平平仄平平。","平○仄○平，○仄○仄平。","平○仄仄仄，仄平平仄○。","平平仄仄仄，平○仄仄平。","仄仄仄平平，平○平仄○。"],"paragraphs":["鄙人病在床，政苦风寒侵。","之子步池上，攀条哦柳阴。","掷我珠玉辞，疟鬼毛发森。","豁尔脱沈疴，翛然洗烦襟。","何当漾轻舠，相与从茂林。","清兴谅不浅，此情殊未禁。","强歌下里曲，赓和白雪音。","请问觉轩诗，何如梁父吟。"],"title":"痁疾中元式示诗走笔次韵"}
