{"author":"陆游","id":33049,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["翠霭横山澹日升，孤亭聊借曲栏凭。","霜威渐重江初缩，农事方休役可兴。","重阜护城高历历，千夫在野筑登登。","寓公仅踵前人迹，伐石西山恨未能。"],"title":"出城至吕公亭按视修堤"}
