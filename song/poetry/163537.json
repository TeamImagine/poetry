{"author":"聂守真","id":163537,"strains":["仄平平仄平平平，仄平平仄仄○○。","平平仄仄平仄仄，仄平平仄平平平。","平平平仄平平仄，仄仄仄平平仄仄。","平平平仄平仄平，平仄仄平平仄仄。","平平○仄仄仄平，平平仄仄平仄平。","○平平仄仄仄仄，仄平平仄平平平。","仄平平平仄平仄，仄仄平平○仄仄。","平平仄仄仄平平，平仄仄平平仄仄。","平平平仄平○○，平平仄仄平平平。","仄平○仄平仄仄，平平平平○仄平。","平平仄仄平仄仄，平平平仄平平仄。","？平仄仄仄仄平，仄仄平平仄平仄。"],"paragraphs":["汴堤杨柳摇春风，翠华南幸紫禁空。","雕栏玉砌明月冷，羽人规作神仙宫。","苏堤杨柳飘晴雪，又见紫鸾催驾发。","沉香亭北鶑乱啼，金殿又成诸佛刹。","东南王气一旦终，乾坤四海今会同。","兴亡成败自有数，不由人力由天公。","二龙南翔一龙北，凤只鸾孤重铩翮。","南龙苦热北龙寒，鸾凤欲飞飞不得。","周原禾黍秋离离，含光草色春萋萋。","露盘应拆声动地，金铜仙人空泪垂。","来今往古知几代，嬴颠刘蹶浮云改。","□平抵掌笑不言，会见桑田变沧海。"],"title":"题汪水云诗卷  其一"}
