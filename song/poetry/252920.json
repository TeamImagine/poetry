{"author":"李弥逊","id":252920,"strains":["平平仄仄仄，仄仄仄平仄。","平平仄仄仄，平仄仄○仄。","平平平仄平，仄仄仄平仄。","平○仄仄平，仄仄平仄仄。","平平平平仄，仄仄仄平○。","仄○仄平平，仄仄平仄仄。","平平仄平平，仄仄平仄仄。","平平仄平平，平仄仄平仄。","仄仄平平仄，仄仄仄平仄。","仄平仄平平，仄仄仄仄仄。","平平仄平仄，仄仄仄○仄。","仄仄平仄平，平仄仄仄平。","仄平平○平，平仄仄仄仄。","平平仄仄平，仄仄平仄仄。","平仄？仄仄，平○平仄仄。","平平平仄平，仄平平仄仄。","仄平仄平平，平仄仄平仄。","仄平仄仄仄，平仄○平仄。","平平平仄平，平仄平仄仄。","平平○仄平，仄仄仄平仄。"],"paragraphs":["天公善转物，剪爪不停轸。","春工未削迹，秋事已张本。","檀栾嘉菊丛，戢戢露奇蕴。","枝分要及时，手植须着紧。","清晨东篱下，畚插自畦畛。","土膏入新萌，秀色来衮衮。","归休顾衰兰，面目吁可悯。","儿童互挦拏，奴仆恣嘲哂。","敢望群萧艾，弃置等朝菌。","即之粹而温，忍死子不愠。","山翁饱经事，遇物辄思忖。","理得心亦欣，为发一笑劙。","向来芳深林，孤洁玉在韫。","知音苦不多，况此香色陨。","纫佩倘未遂，焚膏真可忍。","爬梳墙角阴，树之罗九畹。","好风动融怡，新雨洗寒窘。","未甘五柳独，聊释三闾愤。","炎凉循若环，荣谢平可凖。","春风行复来，万汇发幽隐。"],"title":"春日种菊东篱顾丛兰衰谢欲弃之因取以植墙下"}
