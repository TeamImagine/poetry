{"author":"蒋防","id":20277,"strains":["平仄平平仄，平平仄仄平。","平平仄平仄，平仄仄平平。","仄仄平平仄，○平仄○平。","仄平平仄仄，平仄仄平平。","平仄平○仄，平○仄仄平。","仄平平仄仄，平仄仄平平。"],"paragraphs":["秋月沿霄汉，亭亭委素辉。","山明桂花发，池满夜珠归。","入牖人偏揽，临枝鹊正飞。","影连平野净，轮度晓云微。","晶晃浮轻露，裴回映薄帷。","此时千里道，延望独依依。"],"title":"秋月悬清辉"}
