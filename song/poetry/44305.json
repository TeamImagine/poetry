{"author":"范成大","id":44305,"strains":["平平仄○仄平仄，仄仄仄平○仄仄。","仄○仄仄仄平平，仄仄○平平仄仄。","仄仄平平平仄仄，仄仄平平仄平仄。","平平仄仄仄平平，平仄○平平仄仄。"],"paragraphs":["阴山碛中射生虏，马逐箭飞如脱兔。","割鲜大嚼饱何求，荐食中原天震怒。","太乙灵旗方北指，掣辔逃归莫南顾。","猖狂若到杀胡林，郎主犹羓何况汝。"],"title":"题张戡蕃马射猎图"}
