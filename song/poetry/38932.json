{"author":"陆游","id":38932,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["终年兀兀复腾腾，眼看朱门几废兴。","造物偶容穷不死，众人共养老无能。","逢山自有闲游侣，入寺宁无淡话僧。","莫道归来却岑寂，小儿同守短檠灯。"],"title":"出游暮归戏作"}
