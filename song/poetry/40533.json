{"author":"陆游","id":40533,"strains":["仄仄仄平平仄仄，仄平平平平仄仄。","仄平○○仄平平，仄仄平平仄○仄。","○平○仄仄仄仄，仄仄仄平平仄仄。","平平平仄平仄平，仄平仄○○○仄。","平○仄仄仄平平，仄仄平平仄平仄。","仄平仄仄仄仄平，平仄平平平仄仄。"],"paragraphs":["我昔旅游秋雨细，建平城东门欲闭。","主人迎劳语蝉联，小妇舂炊缟衣袂。","长年三老半醉醒，蜀估峡商工算计。","须臾灯暗人欲眠，泊船卸驮犹相继。","山深水崄近蛮獠，往往居民杂椎髻。","即今屈指四十年，怀抱凄凉真隔世。"],"title":"偶与客话峡中旧游"}
