{"author":"李洞","id":35661,"strains":["仄仄平平仄，平平仄仄平。","仄平平仄仄，仄仄仄平○。","仄仄平平仄，平平仄仄平。","仄平○仄仄，仄仄仄○平。","仄仄平○仄，平平仄仄○。","平平平仄仄，仄○仄平平。"],"paragraphs":["小槛明高雪，幽人鬬智棋。","日斜抛作劫，月午蹙成迟。","倚杖湘僧筭，翘松野鹤窥。","侧楸敲醒睡，片石夹吟诗。","雨点奁中渍，灯花局上吹。","秋涛寒竹寺，此兴谢公知。"],"title":"对棋"}
