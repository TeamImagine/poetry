{"author":"李观","id":184220,"strains":["仄仄仄仄平平平，平平仄平平仄平。","平平仄平仄仄仄，仄仄仄仄平平平。","仄仄平平平仄仄，○平仄仄仄平平。","平平仄仄平平仄，仄平平○仄仄平。"],"paragraphs":["八月九月芦花飞，南溪老人垂钓归。","秋山入帘翠滴滴，野艇倚槛云依依。","却把鱼竿寻小径，闲梳鹤发对斜晖。","翻嫌四皓曾多事，出为储王定是非。"],"title":"渔父二首  其一"}
