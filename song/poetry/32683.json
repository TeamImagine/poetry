{"author":"陆游","id":32683,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["衰发萧萧老郡丞，洪州又看上元灯。","羞将枉直分寻尺，寜走东西就斗升。","吏进饱谙箝纸尾，客来苦劝摸床棱。","归装渐理君知否，笑指庐山古涧藤。"],"title":"自咏示客"}
