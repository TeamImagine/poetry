{"author":"晁公溯","id":21323,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄仄平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["但闻两庑读书声，学馆无尘地更清。","岁久缁林皆木拱，春来泮水有芹生。","剩令龙虎登高第，再赋凫鹥美太平。","我老循行才不称，愧君刻画与虚名。"],"title":"恭州教授宋师民有诗次韵"}
