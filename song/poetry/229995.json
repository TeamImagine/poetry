{"author":"苏过","id":229995,"strains":["仄仄平平仄仄平，仄平仄仄仄平平。","仄平仄仄平平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["王谢风浪不愧前，碧梧翠竹总森然。","好归禁琐持簪櫜，却卧关河阅岁年。","目送秋鸿凌绝漠，坐传烽火到甘泉。","笑君坐啸空斋冷，庭下蒲鞭无可鞭。"],"title":"次韵赵承之寄保德倅王粹公"}
