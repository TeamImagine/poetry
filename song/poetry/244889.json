{"author":"李纲","id":244889,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["山林自与性相宜，卜筑何须物物奇。","旋剪荆榛开小径，自移松菊趁佳时。","云生北岭难持寄，月出东山有所思。","岁晚庞翁更多病，携家真赴鹿门期。"],"title":"次韵李似宗见示小圃之作二首  其一"}
