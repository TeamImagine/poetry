{"author":"胡志道","id":208486,"strains":["平平仄○○，平仄平仄仄。","平平仄仄平，仄仄○平仄。","平平○仄平，平仄仄○仄。","平平仄平平，平仄平平仄。","平平平仄平，平仄平仄仄。","平平平仄仄，○仄仄仄仄。","仄平仄平○，平仄仄平仄。","平仄○仄平，平仄○平仄。","平平仄仄仄，仄仄仄仄仄。","○○仄仄仄，仄仄平仄仄。"],"paragraphs":["山岚郁苍苍，溪水流浩浩。","纷然世上人，换易如秋草。","奇哉三洞天，连路极深窈。","阳崖射朝曦，先见扶桑晓。","谁能餐九华，颜色端使好。","仙翁蝉蜕去，遗迹不可考。","我来惬登临，幽事费寻讨。","悲啸闻涧猿，啁哳听啼鸟。","平生愤懑臆，到此始一扫。","行将袖手版，汗漫游八表。"],"title":"初旸谷"}
