{"author":"刘克庄","id":109985,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["长笛横吹露满空，柂行浑不辨西东。","岸回初见遥峰出，浦尽新疏别港通。","月照鹭身明石畔，风翻萤影没荷中。","书生此乐关时命，叹息无因夜夜同。"],"title":"孟夏泛方湖得同字"}
