{"author":"宋祁","id":24062,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["坐毡无客冻鸱愁，谈树萧然两见秋。","执戟不知身寂寞，写书犹得罪风流。","官闲无日惭轩鹤，机尽多年谢海鸥。","借问殿科能免否，杜陵男子有耕畴。"],"title":"自讼  其三"}
