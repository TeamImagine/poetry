{"author":"张广","id":245590,"strains":["平平平仄仄平平，仄仄平平仄仄平。","仄仄仄平平仄仄，仄平平仄平平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["平时场屋漫声名，晚下瞿唐信此生。","万里不应频去国，一麾聊复为专城。","送春杯酒侵行色，上峡家山慰客情。","坐遣官曹顿牢落，说诗谁复似康衡。"],"title":"送喻迪孺郎中知遂宁府"}
