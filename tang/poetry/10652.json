{"author":"柳宗元","id":10652,"strains":["仄平仄仄仄，仄仄仄仄平。","平平平仄平，仄仄平○平。","仄○仄仄仄，平仄仄仄平。","仄仄仄仄平，仄仄平仄平。","平平平仄平，平仄仄仄○。","仄○仄仄平，平仄○仄平。","仄仄仄仄仄，平仄平仄？。","仄平平仄仄，平仄平平平。","仄仄平○仄，仄仄平平○。","仄平平仄○，平仄平平平。","平平仄仄仄，平仄仄○平。"],"paragraphs":["久知老会至，不谓便见侵。","今年宜未衰，稍已来相寻。","齿疏髪就种，奔走力不任。","咄此可奈何，未必伤我心。","彭聃安在哉？周孔亦已沈。","古称寿圣人，曾不留至今。","但愿得美酒，朋友常共酙。","是时春向暮，桃李生繁阴。","日照天正绿，杳杳归鸿吟。","出门呼所亲，扶杖登西林。","高歌足自快，商颂有遗音。"],"title":"觉衰"}
