{"author":"陆游","id":34958,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["飞观危栏缥缈中，聊将醉眼送归鸿。","一生未售屠龙技，万里犹思汗马功。","王衍诸人宁足责，姜维竖子自应穷。","他年吊古凭高处，想见清伊照碧嵩。"],"title":"登千峰榭"}
