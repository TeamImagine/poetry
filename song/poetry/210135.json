{"author":"秦观","id":210135,"strains":["仄平仄仄仄，仄平平仄平。","仄平仄仄平，仄仄平仄平。","仄仄平仄平，平平仄平平。","平平仄平仄，平平仄平平。","仄○平仄平，平仄平仄平。"],"paragraphs":["晓风有暴信，暮蝉无好声。","晓风与暮蝉，自与时节争。","独客辞故乡，推车谒梁城。","梁城道迢递，区区役吾生。","不如归旧山，藜藿安性情。"],"title":"秋兴九首 拟孟郊"}
