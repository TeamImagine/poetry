{"author":"释居简","id":91410,"strains":["仄平平仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["乐雠稽古暂专城，孰愈金莲夜直频。","风月平分与宏放，江山多助到清新。","乡来素练江犹浄，近日芳池草又春。","想见尊前酬别乘，武夷山下付衣人。"],"title":"寄宣城使君陈中书兼简谢别驾林叔恭  其二"}
