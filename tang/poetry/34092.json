{"author":"苏颋","id":34092,"strains":["○仄○平平，平平仄仄平。","仄平平仄仄，平仄仄平○。","平仄平平仄，平平仄仄平。","平平仄仄仄，仄仄仄平平。","平仄平平仄，平平仄仄平。","仄○○仄仄，○仄仄平平。","仄仄平平仄，○平仄仄平。","平平平○仄，平仄仄平○。","平仄平平仄，平平仄仄平。","仄平平仄仄，仄仄仄平平。"],"paragraphs":["闻道降纶书，为邦建彩旟。","政凭循吏往，才以贵卿除。","词赋良无敌，声华蔼有余。","荣承四岳后，请绝五天初。","关路通秦壁，城池接晋墟。","撰期行子赋，分典列侯居。","别望喧追饯，离言系惨舒。","平芜寒蛬乱，乔木夜蝉疏。","寥泬秋先起，推移月向诸。","旧交何以赠，客至待烹鱼。"],"title":"饯泽州卢使君赴任"}
