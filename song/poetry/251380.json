{"author":"王洋","id":251380,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["年少轻衫竞彩霄，老翁心地寄参寥。","照人灯火成何事，示我威仪贵不恌。","闲却剪刀寻断梦，任随锦毂纵华镳。","固知行乐承恩泽，亦喜丰年乐一瓢。"],"title":"和尹少稷上元  其一"}
