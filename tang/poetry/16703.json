{"author":"白居易","id":16703,"strains":["仄仄平平仄，平平仄仄平。","仄平○仄仄，仄仄仄○平。","仄仄平○仄，平平仄仄平。","平平平仄仄，仄仄仄○平。","平仄仄○仄，平○仄仄平。","仄平平仄仄，平仄○平平。","仄仄？平仄，○平仄仄平。","○平仄仄仄，平仄仄平平。"],"paragraphs":["觅得花千树，携来酒一壶。","懒归兼拟宿，未醉岂劳扶。","但惜春将晚，宁愁日渐晡。","篮轝为卧舍，漆盝是行厨。","斑竹盛茶柜，红泥罨饭炉。","眼前无所阙，身外更何须。","小面琵琶婢，苍头觱篥奴。","从君饱富贵，曾作此游无。"],"title":"宿杜曲花下"}
