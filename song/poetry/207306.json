{"author":"黄庭坚","id":207306,"strains":["仄仄平仄仄平平，平平平仄仄平○。","仄仄○仄仄平平，仄仄平仄平仄平。","仄平平平平仄仄，仄仄仄平仄○仄。","平平平仄平仄平，仄仄○平仄平仄。","仄平仄仄仄仄○，仄平仄仄仄仄平。","仄仄平平仄平仄，平○仄平仄平仄。"],"paragraphs":["建德之国有佳人，明珠为佩玉为衣。","去国三岁阻音徽，所种桃李民爱之。","射阳城边春烂漫，柳暗学宫鸟相唤。","追随裘马多少年，独忍长饥把书卷。","读书万卷不直钱，逐贫不去与忘年。","虎豹文章被禽缚，何如达生自娱乐。"],"title":"寄张宜父"}
