{"author":"舒岳祥","id":143892,"strains":["仄平仄仄平平仄，仄仄平平仄仄平。","仄仄平平仄仄仄，平平仄仄仄仄平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["树头绿叶无花看，树下黄花带叶开。","火化新钱忘铸字，金成小盏欠施台。","贵人亭馆何曾识，野客园林不用栽。","鬭草儿曹求入咏，苍苔留坐独徘徊。"],"title":"儿曹请赋草间黄花"}
