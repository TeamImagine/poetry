{"author":"楼钥","id":66627,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["石径萦回入翠林，廿年故步喜重寻。","千山直上云扉启，万木阴中古殿深。","泉水泓澄风拂拂，洞门幽杳昼沈沈。","调琴瀹茗清无限，倦客忘归到夕阴。"],"title":"游惠山"}
