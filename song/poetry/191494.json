{"author":"冯山","id":191494,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["年少相看自辈流，深知惟喜旧交游。","休言白髪参差老，只恐朱颜次第秋。","欢笑且从今日起，功名能有几人酬。","逍遥不必分高下，凫雁翩翩芦苇洲。"],"title":"重和四首  其四"}
