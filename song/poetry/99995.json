{"author":"洪咨夔","id":99995,"strains":["仄仄仄，平平平，平平平仄平○平。","平○○平平仄仄，平平仄仄平平仄。","仄平仄平仄，平仄仄仄平。","仄○仄仄仄仄平，仄仄仄仄平平平。"],"paragraphs":["羽肃肃，鸣雝雝，江南江北秋思同。","秋思中人无避处，风酸月冷江流去。","雁奴亦良苦，群雁不我冯。","夜深炬火灭复明，举网揜尽芦花翎。"],"title":"古乐府用礼禅灭翁韵四 鸿雁行"}
