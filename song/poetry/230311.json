{"author":"许景衡","id":230311,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["忆昨银袍试广庭，桂科同日拜恩荣。","几千里外相逢处，三十年间一梦惊。","隼旆光华仍远别，豸冠流落独含情。","清淮东下饶双鲤，江海何妨数寄声。"],"title":"送连子友守淮安二首  其二"}
