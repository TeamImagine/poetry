{"author":"贾宗谅","id":247574,"strains":["仄平仄仄平平仄，仄仄平平仄仄平。","平仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["一年节律今还尽，犹向天涯寄客舟。","巫舍箫竽喧竹坞，渔家灯火傍沙洲。","殷勤共敬新桃醒，弃废堪嗟旧历头。","守岁通宵欲无寐，煎茶几啜渌瓷瓯。"],"title":"除夜阳口舟中"}
