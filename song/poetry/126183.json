{"author":"叶茵","id":126183,"strains":["平平平仄，仄平仄平。","仄仄平平，仄平○○。","仄仄仄仄，平平平○。","仄仄仄仄，仄仄○平。","平仄平平，平平仄仄。","○平仄平，平平平仄。","仄平仄平，仄仄平仄。","平仄平平，平平仄仄。","仄仄仄仄，仄仄仄平。","仄仄○仄，○平平平。","平平仄仄，仄平平平。","仄仄仄仄，仄仄仄平。","仄平平平，○平仄仄。","仄仄仄平，○仄仄仄。","仄仄平平，○仄平仄。","仄平平仄，平平平仄。","平仄仄仄，平仄○平。","仄仄○平，仄平仄平。","仄平平仄，仄仄○平。","仄仄仄平，平平平平。","仄平仄平，平平仄平。","仄仄平仄，○仄仄平。","平仄仄仄，仄仄仄平。","仄仄仄仄，仄平平平。"],"paragraphs":["松江之左，可渔可农。","古树阴阴，碧波溶溶。","子契予好，携家而从。","载笑载语，乃棹轻篷。","冥访前修，天随室迩。","中心孔嘉，爰居爰止。","有薰自南，景物清美。","槐柳于前，烦歊潜弭。","我有旨酒，与子酌之。","既醉且舞，且歌而诗。","陶然乐只，厥情怡怡。","一日舍去，岂不念兹。","客怀先秋，兴言欲别。","屡止屡辞，行计已决。","送子于舟，期我乎雪。","敬哉前迈，于时炎热。","惆怅若失，延伫长津。","复面犹赊，柰何夕晨。","岂无他友，白首如新。","念子实繁，融融天真。","北山有梅，南山有云。","下有猿鹤，中有隠君。","千里命驾，予敢不厪。","乃志必获，载歌斯文。"],"title":"别可山"}
