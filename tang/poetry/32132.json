{"author":"韩偓","id":32132,"strains":["仄平○仄仄平平，仄仄平平仄仄平。","○仄仄○平仄○，仄平平仄○平○。","平平仄仄平平仄，仄仄平平仄仄○。","仄仄仄平平仄仄，仄平平○仄平平。","平平仄仄平平仄，仄仄平平仄仄平。","平仄仄平平仄仄，仄○平仄仄平平。"],"paragraphs":["绣帘临晓觉新霜，便遣移厨较猎场。","燕卒铁衣围汉相，鲁儒戎服从梁王。","搜山闪闪旗头远，出树斑斑豹尾长。","赞获一声连朔漠，贺杯环骑舞优倡。","军回野静秋天白，角怨城遥晚照黄。","红袖拥门持烛炬，解劳今夜宴华堂。"],"title":"边上看猎赠元戎"}
