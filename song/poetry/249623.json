{"author":"郭印","id":249623,"strains":["平○平仄仄，○仄仄仄仄。","平平仄○○，仄仄平平平。","仄仄仄平平，平平仄平仄。","平平○仄平，仄仄○平仄。","仄○平平仄，仄仄仄平仄。","平仄仄平平，平仄仄平仄。","平仄仄○○，平仄平仄仄。","平平仄平仄，平仄仄平仄。","仄平平仄平，仄仄平平仄。","仄平仄平○，仄仄平平仄。","仄仄平○平，仄仄平平仄。","○仄仄平平，仄平平仄平。","仄平仄平平，仄仄平平仄。","○仄仄仄○，仄仄○平○。","○平平仄仄，仄仄平平仄。","仄仄○仄平，○平平仄平。","仄平仄仄仄，仄仄平平仄。","平平仄○平，仄仄仄○仄。","平平仄平平，仄仄平仄○。","仄仄仄平平，平平仄平○。"],"paragraphs":["衰迟来作邑，劳苦剧万状。","朝朝趁衙参，敛版趋踉蹡。","病骥耳双垂，兰筋困衔鞅。","饥鹰长附人，六翮空韝上。","缅思陶彭泽，解绶一何壮。","归去事田园，林木施帏帐。","邻曲喜过从，时节争馈饷。","高山与流水，无日不寻访。","况逢桃李春，协气郊原盎。","或携古笻行，或放孤舟漾。","我欲追其踪，卜筑依清旷。","三径落松花，四墙围竹筤。","缚桥架斜川，凿户延层嶂。","长笛月下吹，逸响从风飏。","兴来携野老，烂醉倾村酿。","便足了一生，折腰宁肯强。","十年计未遂，口腹成魔障。","蹉跎镜中秋，白髪不相放。","新交得山涛，磊落多识量。","志趣傥能同，斯文未沦丧。"],"title":"次韵宋南伯见贻之什"}
