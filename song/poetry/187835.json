{"author":"王令","id":187835,"strains":["○平○平平，仄仄仄仄○。","平平仄平平，平平平平平。","仄仄仄仄仄，仄平仄平平。","平平仄平仄，仄仄平平平。","○平○平平，仄仄仄仄平。","平平仄仄仄，仄平平平平。","仄平仄平仄，仄○仄○平。","仄仄仄仄○，平仄仄仄○。","平仄平仄平，仄仄仄仄平。","仄平仄平平，○仄仄仄平。","平平仄平○，仄仄平平平。"],"paragraphs":["长江从天来，意欲以地分。","西山避之逃，东山开为门。","木石所不捍，土沙固随奔。","东西两随海，势已无完坤。","如何中流居，独遏万里浑。","坤维赖系得，地灵烦窥扪。","不然已飘泊，两分不相存。","禹力所不除，天意固可论。","余欲沉九渊，下视万古根。","畏强激常情，中立爱此墩。","诗成欲谁和，感慨心徒烦。"],"title":"金山"}
