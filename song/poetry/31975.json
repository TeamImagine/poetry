{"author":"姜特立","id":31975,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["十年林下自由身，已放严光作外臣。","终日奔驰非我意，有时嚅嗫失天真。","庞公不合来城府，梅福如何走市尘。","策蹇明朝且归去，故山猿鹤自相亲。"],"title":"因赴郡会入城"}
