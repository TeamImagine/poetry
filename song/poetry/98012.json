{"author":"赵汝鐩","id":98012,"strains":["仄仄○平平，仄仄仄平平。","仄平仄平平，仄仄仄仄平。","○仄仄仄平，仄仄平平平。","平○平仄仄，平仄仄仄平。","仄仄仄仄仄，平○仄○平。","○平仄○仄，仄仄仄仄平。","平仄平仄仄，平仄平平平。"],"paragraphs":["两腋乘西风，送我上高岑。","竹根一泉通，石径万木森。","中有隠者居，败屋莓苔侵。","山空人不见，云满挂壁琴。","两鹤出候我，逢迎啄衣衿。","应酬久颇厌，走避不可寻。","谁伴山下去，明月升高林。"],"title":"访隠者不遇"}
