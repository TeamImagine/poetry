{"author":"孔平仲","id":203380,"strains":["平平○平○，平仄仄仄仄。","仄平○仄仄，仄仄仄仄仄。","平平仄平仄，平仄仄仄仄。","平○平仄○，○仄仄仄仄。","仄平平仄平，仄仄仄○仄。","平平仄平平，仄仄平仄仄。"],"paragraphs":["匆匆行人行，车马已在坂。","主人留客止，客畏白日晚。","阳关发哀唱，春物况满眼。","城中流水长，离恨不可浣。","我虽居学宫，不往若疏懒。","斯心独摇摇，送客千里远。"],"title":"郡官送杨文思独以事不赴"}
