{"author":"杨杰","id":186616,"strains":["仄仄仄仄平平仄，平仄平平○仄平。","平仄平平平仄仄，平○平仄？平平。","平平平仄平平仄，仄仄○○仄仄○。","平仄○平平仄仄，○平平仄仄平平。"],"paragraphs":["半醒半醉游南国，浮利浮名重一毛。","天上星精锺太白，人间文格埓风骚。","仙翁曾换金龟酒，老笔空传紫兔毫。","姑熟遗音千古在，长随春色满江皋。"],"title":"李翰林祠"}
