{"author":"刘公兴","id":38281,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄○○仄仄，仄仄仄平平。","平仄平平仄，平平仄○平。","仄○○仄仄，平仄仄○平。"],"paragraphs":["画阁凌虚构，遥瞻在九天。","丹楹崇壮丽，素壁绘勋贤。","霭霭浮元气，亭亭出瑞烟。","近看分百辟，远揖误群仙。","图列青云外，仪刑紫禁前。","望中空霁景，骧首几留连。"],"title":"望凌烟阁"}
