{"author":"周紫芝","id":240480,"strains":["平平仄仄平平平，仄平平仄平平平。","平平平平仄平仄，仄平仄仄平平平。","○平○平仄○仄，仄仄○平仄平仄。","平平仄仄仄○平，○仄○平平仄仄。"],"paragraphs":["青丝一尺高蓬松，玉颜微驻丹砂红。","云𫐌飞来自何许，满山落叶元无踪。","长天如烟月如雾，便恐乘鸾月边去。","烦君急与问中郎，从此更谁知痒处。"],"title":"孙耘老酒间出麻姑像要余作诗"}
