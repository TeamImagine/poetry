{"author":"黄滔","id":33742,"strains":["仄仄平平仄，平平仄仄平。","仄○平仄仄，仄仄仄平平。","平仄○平仄，平平仄仄平。","仄平平仄仄，平仄仄平平。","平仄平○仄，平平仄仄平。","仄○平仄仄，仄仄仄平平。"],"paragraphs":["地脉寒来浅，恩波住后新。","引将诸派水，别贮大都春。","幽咽疏通处，清泠迸入辰。","渐平连杏岸，旋阔映楼津。","沙没迷行径，洲宽恣跃鳞。","愿当舟檝便，一附济川人。"],"title":"省试奉诏涨曲江池"}
