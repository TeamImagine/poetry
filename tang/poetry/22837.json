{"author":"李商隐","id":22837,"strains":["仄○平平平仄仄，平平仄仄○平仄。","平○仄仄仄平平，平平仄仄平平仄。","仄仄○○平仄仄，平仄○○仄○仄。","仄○仄仄平平平，仄仄○平仄平仄。","平平仄仄平仄平，仄平平仄平平平。","平平仄仄仄○仄，仄仄仄平平仄平。","平平平平○仄仄，仄平仄仄平○○。","平平平仄仄平平，仄仄平平仄平仄。","平平平平平仄仄，仄仄平平○仄仄。","平平仄仄平仄○，仄仄平平仄○仄。"],"paragraphs":["月浪冲天天宇湿，凉蟾落尽疏星入。","云屏不动掩孤嚬，西楼一夜风筝急。","欲织相思花寄远，终日相思却相怨。","但闻北斗声回环，不见长河水清浅。","金鱼锁断红桂春，古时尘满鸳鸯茵。","堪悲小苑作长道，玉树未怜亡国人。","瑶琴愔愔藏楚弄，越罗冷薄金泥重。","帘钩鹦鹉夜惊霜，唤起南云绕云梦。","双珰丁丁联尺素，内记湘川相识处。","歌唇一世衔雨看，可惜馨香手中故。"],"title":"燕台四首 秋"}
