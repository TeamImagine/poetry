{"author":"韩翃","id":4869,"strains":["平平平仄仄平平，仄仄平平仄仄平。","仄仄仄仄平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["相风竿影晓来斜，渭水东流去不赊。","枕上未醒秦地酒，舟前已见陕人家。","春桥杨柳应齐叶，古县棠棃也作花。","好是吾贤佳赏地，行逢三月会连沙。"],"title":"送客水路归陕"}
