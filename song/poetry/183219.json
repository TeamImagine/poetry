{"author":"刘攽","id":183219,"strains":["仄平平平平仄仄，平平仄平仄仄仄。","平平平平仄平仄，平仄平平仄平仄。","平平平仄仄平仄，仄仄平平仄平仄。","平平○仄仄仄平，平仄平仄○平平。"],"paragraphs":["老翁年侵耕作苦，官田税多不敢住。","身携儿孙事渔钓，编竹为家寄江浦。","朝寻菱芡逗烟水，暮饭鱼虾宿风雨。","人生如此亦自由，何用车马称公侯。"],"title":"渔翁"}
