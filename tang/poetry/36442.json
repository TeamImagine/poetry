{"author":"李建勋","id":36442,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["春霖未免妨游赏，唯到诗家自有情。","花径不通新草合，兰舟初动曲池平。","净缘高树莓苔色，饥集虚廊燕雀声。","闲忆昔年为客处，闷留山馆阻行行。"],"title":"春雨二首 一"}
