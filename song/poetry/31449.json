{"author":"吴儆","id":31449,"strains":["仄仄仄平平，平仄仄平仄。","平平平仄仄，平平仄仄仄。","平平平平仄，仄仄仄平○。","平平仄平平，仄仄仄○仄。","○○仄平平，平平仄平仄。","平仄平仄平，平仄平仄仄。","仄平平仄仄，仄仄平仄仄。","仄平仄平平，仄仄平平仄。","仄仄仄平平，平仄平仄仄。","平平仄平仄，仄平仄仄仄。","平仄○仄平，○仄平平仄。"],"paragraphs":["久客急归程，风雨事驰骛。","黄流鸣涧壑，余波或被路。","堆埼珠联属，石径齿龃龉。","篮舆惴危登，杖策阻深度。","行行忽平岗，神潭渺东注。","徒旅鸠后先，烟火休薄暮。","主人延客入，丈室千卷聚。","醉经揭佳名，巨轴舒新句。","我亦旧高阳，糟粕尝已屡。","人言薄滋味，舌根恐未具。","君但中圣贤，当自知佳处。"],"title":"宿神潭洪氏醉经堂"}
