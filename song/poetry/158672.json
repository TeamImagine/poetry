{"author":"赵文","id":158672,"strains":["仄平仄仄平平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["满襟和气任天真，岂意俄成千载人。","笃厚西都诸老传，宦游南海宰官身。","竹君所幸存中子，荀氏何妨有二仁。","早及相门今白发，传来哀讣倍酸辛。"],"title":"哭文溪  其一"}
