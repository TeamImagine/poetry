{"author":"释善珍","id":122756,"strains":["平仄平平仄仄平，平平仄仄仄平平。","仄平仄仄仄平仄，平仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["徂岁忙如电后雷，新年又下急符催。","雪将解舞絮夸柳，春遣先锋花付梅。","窗白看书俄晻霭，炉红炙手倏寒灰。","凭栏大笑无人会，瞥尔晴空一鸟来。"],"title":"徂岁"}
