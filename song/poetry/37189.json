{"author":"陆游","id":37189,"strains":["仄○仄平平仄仄，○平仄仄平平仄。","仄仄○平仄○平，平仄仄仄仄○仄。","仄仄平平仄仄仄，仄仄仄仄平仄仄。","平平仄平平仄仄，○○仄仄仄仄仄。","平平○仄仄○仄，平仄仄仄平仄仄。","仄平平仄仄平○，平仄平平仄○仄。","仄仄○平仄平仄，仄○平仄仄仄仄。","平平仄仄平仄平，○仄平平平仄仄。"],"paragraphs":["梦中不知何岁月，长亭惨淡天飞雪。","酒肉如山鼓吹喧，车马结束有行色。","我起持公不得语，但道不料今遽别。","平生故人端有几，长号顿足泪迸血。","生存相别尚如此，何况一旦泉壤隔。","欲怀鸡黍病为重，千里关河阻临穴。","速死从公尚何憾，眼中宁复见此杰。","青灯耿耿山雨寒，援笔诗成心欲裂。"],"title":"梦范参政"}
