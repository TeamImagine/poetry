{"author":"李吕","id":30327,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["人间富贵岂须论，三百年来积庆门。","名纪太常高大父，气锺仁祖外曾孙。","心存忠孝源流远，义薄云天色笑温。","屈指前时功德辈，悠悠谁似典型存。"],"title":"投赠钱侍郎端礼三篇  其一"}
