{"author":"吕本中","id":247373,"strains":["平平平○仄，仄平仄平○。","仄仄平平仄，仄仄仄仄平。","仄仄仄平平，仄仄仄仄平。","仄平平平仄，○平仄平平。","仄仄仄平仄，平○仄平平。","仄平○仄平，仄仄平仄平。","仄○平○仄，平仄平平○。","仄仄仄仄平，平平仄平平。","仄仄平平仄，平○○平平。"],"paragraphs":["飘飖山中女，绿毛以为衣。","但食青松子，不死亦不饥。","昼想此仙人，夜或梦见之。","客云嵩高顶，长松乱纷披。","拔地起霜干，盘空缺虬枝。","惜无长臂人，挽此须与鬐。","但闻云间子，时被天风吹。","愧我一食身，何由揖仙姿。","欲学餐松法，人间了无师。"],"title":"客说嵩顶松实甚佳"}
