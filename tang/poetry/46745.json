{"author":"张祜（二）","id":46745,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["自省论心意不疑，五年风水因追随。","怜君有玉曾三献，顾我无才忝一枝。","烟隔灞亭人去日，雨迷秦树雁归时。","那知此夏樽前别，却遣相如叹路歧。"],"title":"灞上送客"}
