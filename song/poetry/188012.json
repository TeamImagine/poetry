{"author":"王令","id":188012,"strains":["仄平仄仄平平仄，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["上人合动山间兴，吾恨衰迟学谢安。","纳屐操笻那有限，吹云落雨漫无端。","先凭报信春枝破，预想分题雪屋寒。","林下不谙人世苦，笑将霜鬂与君看。"],"title":"约僧宿北山庵先寄平甫"}
