{"author":"陈傅良","id":66150,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["锵锵笙磬阼阶东，穆穆黄流玉瓒中。","近在门阑无此称，老来襟抱更谁同。","幽燕遗恨须收第，孔孟微言要忍穷。","精舍一区泉石好，何时相就看冥鸿。"],"title":"送子婿林申甫还侍"}
