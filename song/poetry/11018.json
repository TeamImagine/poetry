{"author":"朱翌","id":11018,"strains":["仄仄平仄仄，平平仄○平。","仄○仄仄平，仄仄平平平。","平仄○仄平，仄平仄仄平。","平平仄仄平，仄仄平平○。","平仄仄平平，平平仄平平。","平○仄平平，仄仄仄仄平。","平平仄平平，仄仄平平平。","仄仄仄○仄，仄仄平○平。","仄平平仄仄，仄仄仄平平。","仄○仄平平，仄仄仄平平。"],"paragraphs":["澹澹烟覆渚，呜呜角收声。","白毫万丈光，下注千山倾。","良夜三五时，玉楼十二城。","皇天老眼开，碧湛双瞳睛。","窥我读书窗，徘徊到天明。","风从树头来，挟我入太清。","飞萤转蒿丛，熠燿徒营营。","露气下庭宇，秀爽凌冠缨。","以兹无尽景，对此不平鸣。","不如使云遮，寂历忘吾情。"],"title":"七月十四夜月分韵得明字"}
