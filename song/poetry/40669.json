{"author":"陆游","id":40669,"strains":["平仄平平仄仄平，平平仄仄平平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["江上霜风吹角巾，东归不独为吴莼。","扫除长剑华缨梦，收拾孤颿短棹身。","勾漏丹砂开灶晚，商颜芝草满山春。","东封敢拟迎銮仗，且作行歌陌上人。"],"title":"道院杂兴四首  其一"}
