{"author":"胡仲参","id":136904,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["因访吟朋到竹居，春寒策策动窗虚。","几番好雨偏留客，一盏青灯共读书。","徐孺旧曾亲下榻，陈遵见说好投车。","与君静夜评心事，万斛闲愁尽扫除。"],"title":"留宿陈氏书斋"}
