{"author":"赵蕃","id":76656,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。","仄仄平平仄平仄，平平平仄仄平平。"],"paragraphs":["长沙送我枉君辞，怀玉逢君动我诗。","不是固违良友戒，舍渠宁慰远游悲。","雁来海角平安讯，春到湖边南北枝。","傥忆平生故人否，衡门之下有栖迟。"],"title":"送潘端叔"}
