{"author":"黄庭坚","id":207005,"strains":["仄平仄仄平，平仄○仄仄。","仄平仄○仄，平仄仄仄仄。","平平平平仄，仄平仄平仄。","仄仄平仄平，仄平仄平仄。","平○仄仄平，仄○仄仄仄。","仄仄仄平平，○平仄平仄。","平平仄○平，仄仄仄仄仄。"],"paragraphs":["种萱欲遣忧，丛薄空自绿。","洗心日三省，人亦不我谷。","谁能书窗下，草玄抱幽独。","白首官不迁，校书汉天禄。","身当万户侯，鼓吹拥部曲。","解佩著犀渠，张弓插雕服。","何时李将军，射猎出上谷。"],"title":"圣柬将寓于卫行乞食于齐有可怜之色再次韵感春五首赠之  其二"}
