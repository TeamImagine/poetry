{"author":"项安世","id":53411,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["未待经霜拆嫩黄，已思斜日醉高阳。","鬓毛拟共冠巾约，诗句先含萸菊香。","小雨微云愁令节，批风借月倚新章。","应门莫报催租吏，酒债如今也未偿。"],"title":"次韵高秀才重九二首  其一"}
