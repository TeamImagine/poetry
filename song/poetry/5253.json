{"author":"释正觉","id":5253,"strains":["仄平仄平，平平仄仄。","平仄仄平，平平○仄。","仄仄仄○仄仄○，平平○仄仄仄仄。","仄仄平平，平平仄仄。","平○平平，平平仄仄。","？仄平平仄仄仄平仄平，仄平平仄○平平平○仄。","仄仄平○，平○平仄。","仄平平○平仄仄仄平，平平仄仄平仄平○仄。","仄仄平仄，平仄仄仄。","仄仄仄仄平仄仄平○，仄仄○○平仄○仄仄。"],"paragraphs":["背鲐齿鲵，皮鸡发鹤。","西北出家，东南行脚。","选佛到空觉觉空，为人除药病病药。","夕壑云生，秋潭月落。","偏正机轮，方圆枘凿。","蝴蝶之春梦栩栩而物齐，白鸥之野盟飘飘而闲乐。","妙触无当，冲应何作。","剑之挥空而彼此不痕，珠之受影而自他相若。","气韵岩稄，音旨拗斡。","跛跛挈挈兮有底迂疏，哆哆和和兮不空罥索。"],"title":"参头智舒与众行者写师像求赞"}
