{"author":"许及之","id":61140,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["惊心同榜渺参辰，回首龙飞四十春。","不憗此翁天实惜，欲论心事我谁亲。","百年风月归吟笔，一代仪型落后尘。","正尔棘心吹泪苦，石塘东望更沾巾。"],"title":"郑通判同年挽词  其二"}
