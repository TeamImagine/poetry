{"author":"陆游","id":37940,"strains":["平仄平仄平仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["朋旧相望天一涯，登高结伴只邻家。","秋风自欲吹纱帽，衰鬓何曾泥菊花。","药市神仙思益部，糕盘节物记京华。","自怜病后欢悰薄，小醉归来日未斜。"],"title":"戊午重九"}
