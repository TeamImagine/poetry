{"author":"陈著","id":139642,"strains":["仄○平仄仄，仄仄平仄仄。","平仄仄平平，平○仄平仄。","仄仄平仄仄，仄仄平平仄。","平平平平平，平仄仄平仄。","平仄仄平仄，仄仄仄仄仄。","仄平仄仄平，平○仄平仄。","仄仄仄○仄，仄仄仄平仄。","仄仄○平○，平平平仄仄。"],"paragraphs":["意行无定处，适口无夙嗜。","门外自风埃，山中有余地。","事事皆顺境，物物皆真味。","梅山今何人，而我亦同数。","麋鹿所惊怪，草木或不置。","一杯复一杯，闺中笑声沸。","古道固如此，乃有此同气。","谓我且须留，崦嵫红未坠。"],"title":"梅山弟家醉中"}
