{"author":"项安世","id":54134,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["高沙白魝记天如，葵扇桃笙度日居。","诗里燕虫时漫与，醉中鸥鸟正于胥。","忽遭唤起披金甲，自笑平生论石渠。","身世万端谁得料，一番江雨又成余。"],"title":"次韵"}
