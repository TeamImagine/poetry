{"author":"郑刚中","id":251922,"strains":["○平○仄仄，仄○平仄仄。","平平平平○，仄仄仄平仄。","仄平平仄平，仄仄仄平仄。","平平○平仄，○仄仄○仄。","平平平仄○，仄仄仄○仄。","平平仄仄平，仄仄仄○仄。","平平○○仄，仄○平○仄。","仄仄仄平平，仄仄仄平仄。"],"paragraphs":["劳生分素定，大患天所辱。","时于尘埃中，许我对修竹。","此君风味高，瘦骨不生肉。","烟梢堕新箨，当面变苍玉。","风邀嘉月过，众叶乱相触。","寒光下照之，到地影犹绿。","谁能相从饮，莫听人间曲。","细响侑孤斟，洗却一生俗。"],"title":"对竹"}
