{"author":"刘克庄","id":109883,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["断镞遗枪不可求，西风古意满原头。","孙刘数子如春梦，王谢千年有旧游。","高塔不知何代作，暮笳似说昔人愁。","神州只在阑干北，度度来时怕上楼。"],"title":"冶城"}
