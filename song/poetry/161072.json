{"author":"戴表元","id":161072,"strains":["仄仄○平仄○仄，平仄○平仄○仄。","平平平仄仄仄平，仄仄平平仄平仄。","仄平仄仄仄平仄，平仄仄平平仄仄。","平平仄仄平仄仄，仄平平平仄平仄。","平平仄仄平平平，平平仄平平仄平。","仄平平仄仄仄仄，仄仄○仄平平平。","○平仄仄平仄仄，仄仄○○平仄仄。","仄平○平仄仄仄，仄仄仄仄平平仄。"],"paragraphs":["昔日相逢面如雪，今日相逢面如铁。","人生年少得几时，动作风尘十年别。","十年别久未为恶，频见亦无年少乐。","寒栖夜雨金琐梦，故园春风白袍客。","雕鞍骏马纷纷来，西城乱花春渐开。","与君追逐觉老丑，一笑且醉高阳杯。","相逢得醉今日好，醉眼相思还易老。","只图留君日日醉，醉里忘却江南道。"],"title":"相逢行赠文伯纯同年"}
