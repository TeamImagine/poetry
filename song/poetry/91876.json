{"author":"释居简","id":91876,"strains":["仄仄仄仄仄仄仄，平平平仄平平？。","仄平平仄仄平平，仄○仄仄平平仄。","仄仄平平平仄仄，仄仄仄平○仄仄。","平平仄仄仄○平，仄仄平平平仄仄。","仄○仄仄平平平，仄○○仄平平○。","平平仄仄仄仄仄，？仄○仄平仄仄。","平平仄仄平平仄，仄○平仄平平仄。","仄平仄仄仄○平，仄平仄仄平平仄。","平平○平平仄平，平平仄仄平○平。","平平仄仄平平平，○平平○仄仄平。","平平仄仄○○○，仄平平平仄○仄。","平平仄仄仄仄平，仄平仄仄平仄平。"],"paragraphs":["九月十月闰月雨，阴晶阳采云霾{度攵}。","十旬朝夕漏涔涔，岂应漏处无人补。","准拟书云须少霁，破镜上天犹未已。","田家屋老半闲茅，带雨旋抽仍数米。","雨中集霰初廉纤，雪中更把来麰占。","麰今一粒不入土，倘有些小黄厌厌。","春耕仰麦今无麦，欲驱秧马饥无策。","富人露廪矗如林，价高少室山人索。","贪夫相时为利谋，耕夫食力毋过求。","无求尚有丰凶忧，更忧螟螣蠈与蟊。","常平使者深长虑，少戆安知汲长孺。","开仓振粟勇不疑，救焚孰与先救饥。"],"title":"秋雨连冬雪寄常平使者王郎中"}
