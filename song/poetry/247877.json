{"author":"陈渊","id":247877,"strains":["仄仄仄平平，平平仄平仄。","平平平仄平，仄仄平仄仄。","平平仄平平，仄仄仄平仄。","平平仄仄仄，仄仄平平○。","○平仄平仄，平仄仄平仄。","仄平仄平仄，○仄仄仄仄。","仄仄仄仄○，平○平仄仄。","○○○仄平，仄仄仄平仄。","平平○仄仄，仄仄仄平仄。","仄平平平平，平○平平仄。"],"paragraphs":["俗子醉红裙，膻荤败人意。","花甆烹月团，此乐天不畀。","诸公各英姿，淡薄得真味。","聊为下季隐，不替江湖思。","轻云落杯盏，飞雪洒肠胃。","笑谈出冰玉，毫末视鼎贵。","我作月旦评，全胜家置喙。","传闻茶后诗，便得古人配。","谁能三百饼，一洗玉川睡。","御风归蓬莱，高论惊儿辈。"],"title":"和向和卿尝茶"}
