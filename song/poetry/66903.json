{"author":"楼钥","id":66903,"strains":["平平平仄仄平平，仄仄平平仄仄平。","仄仄平仄平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["三槐名德萃清门，七叶为州赖有君。","道院无忘山谷赋，郡斋当继颍滨文。","君应膝上怜文度，我向东床忆右军。","振起家声差易耳，便看奏最蹑青云。"],"title":"送王伯奋守筠阳"}
