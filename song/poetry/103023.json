{"author":"魏了翁","id":103023,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["宝剑初期多击鲜，嗟嗟何及泪阑干。","美官孰与承颜乐，丰祀何如啜菽懽。","已矣亲容生死阔，要知好道始终难。","共惟出自期无忝，留作松楸久远看。"],"title":"题袁追远亭  其二"}
