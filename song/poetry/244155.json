{"author":"胡宿","id":244155,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["此夜重城凤脑寒，放游车马接通阛。","汉祠歌罢天坛冷，钧奏声沈帝所闲。","红蜡枉残春色里，青楼空占月明间。","仙壶定有寻芳处，公子雕鞍两两还。"],"title":"上元禁乐"}
