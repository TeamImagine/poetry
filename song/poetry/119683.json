{"author":"林希逸","id":119683,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平平，仄仄平平仄仄平。","仄仄仄仄平仄仄，仄平平仄仄平平。"],"paragraphs":["先儒只此是单传，圣处初无别入门。","人与两仪三并立，天分万化一为元。","知无适处乐何喻，到放参时妙不存。","勿正勿忘真见解，此翁千载有名言。"],"title":"读敬箴作"}
