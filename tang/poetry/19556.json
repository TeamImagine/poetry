{"author":"姚合","id":19556,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["清晨相访立门前，麻履方袍一少年。","懒读经文求作佛，愿攻诗句觅升仙。","芳春山影花连寺，独夜潮声月满船。","今日送行偏惜别，共师文字有因缘。"],"title":"送无可上人游越"}
