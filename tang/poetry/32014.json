{"author":"韩偓","id":32014,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["紫霄宫阙五云芝，九级坛前再拜时。","鹤舞鹿眠春草远，山高水阔夕阳迟。","每嗟阮肇归何速，深羡张骞去不疑。","澡练纯阳功力在，此心唯有玉皇知。"],"title":"梦仙"}
