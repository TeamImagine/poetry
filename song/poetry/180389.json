{"author":"王安石","id":180389,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。"],"paragraphs":["刀匕初无欲凊人，如何灶鬼尚嫌嗔。","翛翛短褐方炀火，冉冉青烟已被宸。","邂逅焚巢连鸟雀，仓黄濡幕愧比邻。","王阳幸有囊衣在，报赏焦头亦未贫。"],"title":"外厨遗火示公佐"}
