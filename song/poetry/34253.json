{"author":"陆游","id":34253,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["衮衮年光挽不留，即今已白五分头。","病中对酒犹思醉，梦里逢人亦说愁。","青海战云临贼垒，黑山飞雪洒貂裘。","丈夫有志终难料，憔悴渔村死即休。"],"title":"卧病书怀"}
