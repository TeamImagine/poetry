{"author":"李彭","id":232207,"strains":["平平仄○仄仄平，仄平仄仄平平○。","平○○仄仄仄仄，○平平平平仄平。","仄平仄仄仄○仄，仄仄仄仄平平平。","平平○平平仄仄，仄仄平平仄平仄。","平平仄仄仄仄○，平平仄仄平平仄。","平平平仄仄○平，仄仄平平平○平。","仄仄平平平仄仄，平平仄仄仄平平。"],"paragraphs":["湖州手参造化𬬻，墨君老稚俱扶疏。","含毫回作晚霭戏，凭轩丹青浑欲无。","雨声忽破鸟行急，木末尚挂穷猿呼。","衰翁将雏来荡桨，挽引斜晖到渔网。","岚昏那计目力长，厓倾欲陟天梯往。","湖州虽仆妙相存，此画他年人更珍。","但恐君家风雨夜，山川断取不无神。"],"title":"题吴成伯家文与可所画晚霭横春图"}
