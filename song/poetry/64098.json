{"author":"程洵","id":64098,"strains":["仄仄仄平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["客思到秋如乱麻，每逢佳节倍思家。","黄花只作去年好，绿鬓自嫌今岁华。","千里有情犹共月，一樽无事且倾霞。","闲来甘露堂前坐，老柳条条噪暮鸦。"],"title":"祈山九日"}
