{"author":"王安石","id":181454,"strains":["平平平仄平，平仄平平平。","仄仄仄平仄，平平平仄平。","仄○○仄平，仄仄仄平○。","平平仄平平，平仄○平平。","仄平平仄平，○仄平平平。","仄仄仄○仄，平○仄平平。","平仄仄○仄，平平仄○平。","仄仄平仄仄，平○仄平平。","仄平仄仄○，仄平仄平平。","○平仄平仄，平仄仄平平。"],"paragraphs":["繁台繁姓人，埋灭为蒿蓬。","况乃汉骄子，魂游谁肯逢。","缅思当盛时，警跸在虚空。","蛾眉倚高寒，环珮吹玲珑。","大梁千万家，回首云蒙蒙。","仰不见王处，云间指青红。","宾客有司马，邹枚避其锋。","洒笔飞鸟上，为王赋雌雄。","惜今此不传，楚辞擅无穷。","空余一丘土，千载播悲风。"],"title":"梁王吹台"}
