{"author":"李颀","id":53978,"strains":["○平平仄平仄仄，仄仄平○仄平仄。","仄平○仄平仄平，仄仄平平仄平仄。","仄？仄仄平平平，仄仄平平平仄平。","仄○○平仄平仄，仄平仄仄仄平平。","平平平平仄平仄，仄仄平平仄平仄。","仄平仄仄仄平平，仄仄平平仄○仄。"],"paragraphs":["重林华屋堪避暑，况乃烹鲜会佳客。","主人三十朝大夫，满座森然见矛戟。","北窗卧簟连心花，竹里蝉鸣西日斜。","羽扇摇风却珠汗，玉盆贮水割甘瓜。","云峰峨峨自冰雪，坐对芳樽不知热。","醉来但挂葛巾眠，莫道明朝有离别。"],"title":"夏宴张兵曹东堂"}
