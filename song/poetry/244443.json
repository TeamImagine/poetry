{"author":"李纲","id":244443,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["桂林山水久闻风，身世茫然堕此中。","日暮碧云浓作朵，春深稚笋翠成丛。","仙家多住朱明洞，客梦来游群玉峰。","雁荡武夷何足道，千岩元是小玲珑。"],"title":"桂林道中二首  其一"}
