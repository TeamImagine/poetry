{"author":"陆游","id":41684,"strains":["平仄仄○○仄仄，平○仄仄平仄仄。","平平仄仄仄仄平，平仄○平仄平仄。","平平仄仄仄仄仄，仄仄○平仄平仄。","仄平仄仄平仄平，仄平仄仄○○○。","平平仄平仄仄仄，仄仄仄仄平平仄。","仄○平仄仄平平，平平仄仄平平仄。"],"paragraphs":["农事未兴思一笑，春荠可采鱼可钓。","霏霏小雨忽已晴，堤上相携踏残照。","村场酒薄亦有力，把盏相娱不辞釂。","眼花耳热言语多，霍然已醒如过烧。","人生百年会有尽，世事万变谁能料。","酒空人散寂无声，为君试作苏门啸。"],"title":"野饮"}
