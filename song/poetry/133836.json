{"author":"卫宗武","id":133836,"strains":["仄仄仄平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["蠹简钻研眼欲穿，读书何似夏侯玄。","文传可使纸增价，酒尽何妨尊屡眠。","唾落成珠皆至宝，笔耕有粟胜良田。","席珍尽足需时聘，经史何劳手更编。"],"title":"和丹岩述志  其一"}
