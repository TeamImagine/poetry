{"author":"周紫芝","id":240341,"strains":["仄平平仄平，平仄仄平仄。","平平平仄平，仄仄仄仄仄。","平平○平平，仄仄○○仄。","平仄平平○，仄平平仄仄。","仄○平平平，仄仄仄○仄。","仄仄平仄平，平○仄○仄。"],"paragraphs":["故交天一涯，涂路困修阻。","新交同一邦，对面日晤语。","知君相知心，政在亹亹处。","朝屐穷幽深，夜床同晓雨。","似闻跫然音，振翮便轻举。","俗物多败人，公其勿轻许。"],"title":"次韵答子容三首  其三"}
