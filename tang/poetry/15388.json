{"author":"白居易","id":15388,"strains":["仄仄仄平仄，平平仄平仄。","平仄仄平平，平平仄仄仄。","平平仄仄仄，平仄平平仄。","仄仄仄平平，○○仄仄仄。","平仄平仄平，平平平仄仄。","仄平平仄仄，平仄平平仄。","仄仄仄仄仄，平仄仄平仄。","仄仄仄仄平，仄○仄仄仄。"],"paragraphs":["四十未为老，忧伤早衰恶。","前岁二毛生，今年一齿落。","形骸日损耗，心事同萧索。","夜寝与朝餐，其间味亦薄。","同岁崔舍人，容光方灼灼。","始知年与貌，衰盛随忧乐。","畏老老转迫，忧病病弥缚。","不畏复不忧，是除老病药。"],"title":"自觉二首 一"}
