{"author":"李建勋","id":36438,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["官为将相复何求，世路多端早合休。","渐老更知春可惜，正欢唯怕客难留。","雨催草色还依旧，晴放花枝始自由。","莫厌百壶相劝倒，免教无事结闲愁。"],"title":"尊前"}
