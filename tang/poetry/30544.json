{"author":"罗隐","id":30544,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["似共东风别有因，绛罗高卷不胜春。","若教解语应倾国，任是无情亦动人。","芍药与君为近侍，芙蓉何处避芳尘。","可怜韩令功成后，辜负秾华过此身。"],"title":"牡丹花"}
