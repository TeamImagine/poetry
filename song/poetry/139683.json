{"author":"陈著","id":139683,"strains":["仄平仄仄仄○平，○平○平平仄平。","平仄平○仄平○，○平仄○仄平平。","仄平○平仄仄仄，仄仄仄仄○○平。","平平仄仄仄平仄，平仄○仄仄仄平。","仄平平平仄仄仄，平仄平仄平仄平。","仄平仄仄仄平仄，平平平仄平平平。","仄平平仄平○仄，仄○平仄仄仄平。","仄○仄平仄仄仄，仄平平仄仄仄平。","平平平仄○○仄，仄平平仄平平平。","平仄○○仄平仄，仄仄仄仄平平平。","平平仄平平仄仄，仄○平平仄仄平。"],"paragraphs":["少陵野老老更痴，看花看开千万枝。","安乐窝中打乖叟，看花只看半开时。","二贤看花各有意，我亦有意看离披。","红飞换得绿阴出，潇洒颇与老眼宜。","麦风扬尘野色秀，梅雨蒸叶香气滋。","避人好鸟著巢稳，争春蜂蝶今何之。","本来生意无间断，静看游戏造物儿。","不观圣人画剥卦，剥穷于上复下随。","嗟乎人事正如此，盛非终盛衰非衰。","衰盛相乘乃常理，盛不必喜衰奚悲。","谁知世情偏喜盛，我看花衰我自知。"],"title":"看花吟"}
