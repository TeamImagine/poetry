{"author":"司马光","id":176492,"strains":["仄仄平仄平，仄平平仄平。","平仄仄仄仄，仄平○仄平。","仄平平仄平，仄仄仄仄○。","仄仄平仄仄，仄仄平仄平。","平平○仄平，平仄仄仄平。","仄仄○仄平，仄平平仄平。","平平仄仄○，平仄平平平。","平平仄仄仄，平仄平仄平。"],"paragraphs":["织女虽七襄，不能成报章。","无巧可乞汝，世人空自狂。","帝城秋色新，满市翠帟张。","伪物逾百种，烂漫侵数坊。","谁家油壁车，金碧照面光。","土偶长尺余，买之珠一囊。","安知杼轴劳，何物为蚕桑。","纷华不足悦，浮侈真可伤。"],"title":"和公达过潘楼观七夕市"}
