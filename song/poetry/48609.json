{"author":"杨万里","id":48609,"strains":["仄平仄仄平平平，仄平仄仄平仄○。","平平仄仄仄仄仄，平平仄仄平平平。","平平平仄仄○仄，仄平仄仄平平仄。","平平平仄仄仄平，仄平仄仄仄仄平。"],"paragraphs":["柳梢拂入溪云阴，柳根插入溪水深。","祗今立岸一弊帚，归时弄日千黄金。","人生荣谢亦如此，谢何足怨荣何喜。","秋霜春雨自四时，老夫问柳柳不知。"],"title":"岸柳"}
