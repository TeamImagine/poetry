{"author":"赵蕃","id":75129,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","平仄仄平平仄仄，仄平平仄仄平平。","仄平平仄平平仄，仄仄仄平平仄平。"],"paragraphs":["岁尽君当又一归，开正我亦具征衣。","祇今湖北地非远，异日江东书恐稀。","酬唱未能相数数，别离于此再依依。","到家无事还宜早，柳弄色时梅片飞。"],"title":"进之复有湘潭之役二诗见惜别意  其一"}
