{"author":"苏轼","id":195211,"strains":["平平仄平仄，仄仄平仄平。","仄仄平平○，平平仄○平。","平平○仄仄，仄仄仄仄○。","仄平仄仄仄，平仄平○○。","平平仄平仄，仄仄平平平。","平平仄仄仄，仄仄仄仄平。","仄平仄平平，仄仄仄仄平。","仄○仄仄仄，平仄仄仄平。"],"paragraphs":["都城昔倾盖，骏马初服辀。","再见江湖间，秋鹰已离鞲。","于今三会合，每进不少留。","豫章既可识，瑚琏谁当收。","微官有民社，妙割无鸡牛。","归来我益敬，器博用自周。","百年子初筵，我已迫旅酬。","但当寄苦语，高节贯白头。"],"title":"送张嘉父长官"}
