{"author":"李新","id":223040,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["市声幽鸟几相呼，指点前村认有无。","初见江山怀子美，更因楼阁夣姑苏。","惯看渡口飞桃叶，细结篱根护木奴。","蹙得锦囊多少句，暮归倾倒九渊珠。"],"title":"题南寺吟轩"}
