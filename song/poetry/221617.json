{"author":"释智圆","id":221617,"strains":["仄仄○平仄，仄仄仄平平。","平平仄仄平，仄仄仄仄平。","仄仄仄仄○，仄仄○平平。","平平平仄平，平仄仄○平。","仄仄仄仄平，仄仄仄平仄。","仄仄仄平平，仄仄仄○平。","仄仄仄平仄，平平仄○平。","仄平平○仄，仄仄仄平平。","仄仄平平平，仄仄○平○。","仄仄○仄仄，平仄○平平。","平仄仄平仄，平仄仄平平。","平平仄平○，○平平仄平。","平平仄平平，平○仄平平。","仄仄平平仄，平仄仄平平。","平平仄平仄，仄仄○平平。","仄仄仄仄平，平平平仄平。"],"paragraphs":["岁岁中秋夜，玩月泛平湖。","今为病所侵，伏枕此约辜。","辗转席蓐间，四体如松枯。","辛酸滋味加，闲况适兴徂。","入夜月渐高，晃晃照廊庑。","冷色射轩窗，爽气袭庭芜。","泽畔唳孤鹤，声声若相呼。","是时披衣起，顿觉病魂稣。","倚杖来前轩，竹榻教人铺。","与月相对坐，欢玩如同徒。","流睇及群物，光彩一何殊。","遥山列银屏，空潭开玉壶。","楼台饰琼瑶，阶除若冰敷。","寄语求仙辈，何必去玄都。","逡巡月西落，𥩟立更踟蹰。","一别又一年，明年知在无。"],"title":"病中玩月"}
