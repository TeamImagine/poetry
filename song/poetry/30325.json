{"author":"李吕","id":30325,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["物我虽殊理本同，算来身教易为功。","表端岂但日间影，德盛应如草上风。","作字心君生笔下，照人眸子验胸中。","平生得力今拈出，尤见操存合至公。"],"title":"师正堂二首  其一"}
