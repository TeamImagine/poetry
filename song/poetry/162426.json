{"author":"丘葵","id":162426,"strains":["平仄平平平仄仄，平平仄仄仄平平。","仄平平仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["今古兴亡凡几回，垂芳遗臭等浮埃。","蝶飞荒径趋时乐，燕宿颓梁为主哀。","周粟不堪夷叔饱，汉车特载绮园来。","书生恐被山灵诮，牢把柴门闭不开。"],"title":"吴丞远寄和章"}
