{"author":"陈渊","id":248080,"strains":["仄仄平平仄仄平，平平平仄仄仄平。","仄平仄仄平平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["画栋雕甍照水村，簪裳多在脊令原。","百年得计南山豆，万事忘怀北海尊。","自昔功名何世乏，迨今文字几人存。","遗书傥有毫芒在，为语韩公请备论。"],"title":"饶州张宏中挽词二首  其二"}
