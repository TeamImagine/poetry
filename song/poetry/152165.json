{"author":"方一夔","id":152165,"strains":["仄仄仄仄平，平○仄仄平。","仄仄仄仄平，平平仄仄平。","仄仄平○平，平平仄平平。","○仄仄○平，平平仄平仄。","仄○仄○仄，平仄仄○平。","平平仄平仄，仄仄仄○平。","平平平仄仄，平仄仄仄平。","仄仄仄平仄，平○仄平平。"],"paragraphs":["楚客赋夕餐，经传不著名。","野菊或杀人，神农著翳经。","此品甘且辛，丛生数千茎。","分种不封囊，移根或盆盛。","啖茶摘其叶，觞酒啜其英。","风霜振枯槁，气味老更成。","平生攻苦淡，矜此岁晚情。","不独醒头目，吾其寄余龄。"],"title":"药圃五咏 甘菊"}
