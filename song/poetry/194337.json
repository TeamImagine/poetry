{"author":"苏轼","id":194337,"strains":["○仄仄平平，平○仄平仄。","平平平仄仄，仄仄仄平仄。","平平平仄仄，仄仄仄仄仄。","○仄仄平仄，平仄○仄仄。","仄○平○平，仄仄平平仄。","仄平平仄仄，平仄平平仄。"],"paragraphs":["敲火发山泉，烹茶避林樾。","明窗倾紫盏，色味两奇绝。","吾生眠食耳，一饱万想灭。","颇笑玉川子，饥弄三百月。","岂如山中人，睡起山花发。","一瓯谁与共，门外无来辙。"],"title":"游惠山  其三"}
