{"author":"方回","id":148847,"strains":["平○仄仄平，平仄仄仄仄。","仄仄平仄平，平平仄仄仄。","仄平仄平平，仄仄仄平仄。","平仄仄仄仄，仄仄仄仄仄。","仄仄平平平，仄仄○平仄。","仄仄仄平仄，仄仄○仄仄。","仄仄仄平平，平平仄仄仄。","平仄仄平仄，仄仄仄平仄。","平仄仄仄？，平平仄平仄。","平仄平平平，平仄仄仄仄。","平平仄平平，仄仄仄平仄。","平平平仄平，平仄仄平仄。","仄仄仄仄仄，平平仄平仄。","平平平平○，平平仄平仄。","平仄仄仄平，仄仄仄○仄。","平仄仄仄仄，仄仄平仄仄。","仄○平仄平，平仄仄平仄。"],"paragraphs":["山中五日寒，霖雨久不止。","稍稍云意开，骎骎日色美。","驾言出东城，道傍玩流水。","胸次积滞闷，一见似可洗。","问讯元方兄，太息雍端子。","养性在知命，制事当达理。","病乃老人常，贫非志士耻。","时运纵衰谢，见趣肯卑鄙。","荒野叩槿楦，幽轩俯莲沚。","吾友跫然来，君子有酒旨。","青甘剖嘉瓜，碧脆摘新李。","加笾何必多，真率故佳尔。","学道气臭合，成文笑谈绮。","鸣禽窥林间，跳鱼出波底。","惊见我辈人，未有客如此。","良晤匪易得，浅醉弥可喜。","会当时盍簪，斯乐未云已。"],"title":"五月二十八日塘头小集呈同游刘元𪸩杨复之"}
