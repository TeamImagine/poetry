{"author":"韩淲","id":87446,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平仄。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["春残物物尚堪书，捉笔寻诗独遶庐。","不特唱酬浑老也，未知交往尽欢欤。","怕将笑口荒忙合，欲待愁眉款曲舒。","忽尔流风萍是絮，宜乎化气鼠为𫛪。"],"title":"次韵王教授"}
