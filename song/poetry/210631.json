{"author":"杨亿","id":210631,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["怀玉烟霞接武夷，我思祖德涕霑衣。","县斋制锦留遗爱，庭树藏镮长旧围。","彭泽公田今已废，辽东邑子半应非。","津亭送别空搔首，籍在金门未得归。"],"title":"表弟廷评章得象知信州玉山县"}
