{"author":"黎廷瑞","id":165792,"strains":["仄仄平仄仄，平平平仄平。","仄仄平仄平，平平仄平平。","平平仄平仄，○○仄○平。","○平仄仄平，仄○平仄仄。","仄○平仄仄，仄平平平○。","仄平仄平平，仄仄平平平。","平仄仄平仄，○仄平平平。","平平仄○仄，平仄仄仄平。","仄仄平平平，平平仄平平。","平平平仄○，平仄仄仄平。","仄仄仄仄平，平平仄平平。","仄仄平平平，仄仄○仄平。","仄仄平仄仄，仄仄仄○平。","仄平○○平，平平仄○○。","平平仄平仄，仄仄仄仄平。","平平仄平平，仄仄平平平。","仄仄仄平仄，仄仄平平○。"],"paragraphs":["落日庐阜紫，飞砂湖水黄。","散倦登古原，含凄眺层冈。","丹梯遂寥邈，沈思热中肠。","当年扣玉墀，抗疏何慨慷。","拂衣云壑卧，著书名山藏。","筑园印清流，艺树条孤芳。","英彦集文字，燕席开华妆。","人生既难料，天运亦靡常。","黯黯玄云阴，萧萧北风凉。","山流鳌背空，柯改蚁梦荒。","事往迹已陈，名存道弥光。","独念平生游，使我重感伤。","破壁嘶瘦马，叠鼓发暝航。","屐痕难重寻，寒苔日苍苍。","高丘渺烟雾，不得酹一觞。","怀哉我先铭，翠琰垂千霜。","俯仰落清泪，目断江流长。"],"title":"过太常寺簿谢公故第"}
