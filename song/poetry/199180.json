{"author":"孔武仲","id":199180,"strains":["仄○仄平平，仄平平仄仄。","○○仄仄平，○仄平平仄。","仄平平仄平，仄仄仄平仄。","平平仄平平，仄○仄仄仄。","平平平仄平，仄仄○平仄。","○平仄仄仄，仄仄平平仄。","○平平仄仄，平仄仄仄仄。","仄仄仄平平，平平平仄仄。","平平仄平仄，仄仄平平仄。","仄仄仄平平，平平平？○。","平平○仄仄，平仄平平仄。","仄仄平平平，○平○仄仄。","平平仄平仄，仄仄平平仄。","仄平平仄仄，仄仄平？仄。","仄仄平平○，平平平仄仄。"],"paragraphs":["范蠡不归吴，鲁连东泛海。","当其纵目时，长有青山在。","我今囚一官，宅舍不容改。","尘嚣日侵陵，视听乏爽垲。","天机能几何，与物相葅醢。","当求景物净，以涤身心凂。","县南山不远，溪口石可采。","叠累亦成形，依稀聊自绐。","寒余洞泉脉，绿帯天边蔼。","翠壁渐孱颜，奇峰何{山畾}嵬。","乔林相隐映，亭院生光彩。","笑揖浮丘翁，霓旌如可待。","区区浃时力，直欲凌真宰。","稍全仁者乐，未恤儿軰骇。","又动江南思，匡庐田已买。"],"title":"西堂假山"}
