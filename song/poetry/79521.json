{"author":"欧阳修","id":79521,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["一麾新命古三齐，白首沧洲愿已违。","轩冕从来为外物，山川信美独思归。","长天极目无飞鸟，积雪生光射落晖。","腊候已穷春俗动，劝耕犹得览郊圻。"],"title":"岁晚书事"}
