{"author":"吕南公","id":208713,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["西斋共学昔辛勤，一别侵寻十四春。","此日科场还似梦，旧时书屋已成尘。","文章不鬭钱财福，贫病长依寂寞滨。","相值酒边当取醉，大家忘却困穷身。"],"title":"十月二十日过陈二表民追讲昔年同学事迹慨然赠之以诗"}
