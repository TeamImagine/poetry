{"author":"陆游","id":40967,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["行路迢迢入谷斜，系驴来憩野人家。","山童负担卖红果，村女缘篱采碧花。","篝火就炊朝甑饭，汲泉自煮午瓯茶。","闲游本自无程数，邂逅何妨一笑哗。"],"title":"出游二首  其二"}
