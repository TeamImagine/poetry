{"author":"贺铸","id":213147,"strains":["仄仄平平仄仄平，仄平平仄仄平平。","仄平仄仄仄仄仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日日东风吹旱云，弄鞭低帽送西曛。","客亭五里复十里，春物三分今二分。","但解征衣平酒债，莫随肥马作尘纷。","扁舟不及清明约，紫笋朱樱未负君。"],"title":"送毕彦祖先之京师"}
