{"author":"赵逢","id":727,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平平仄，仄平仄仄仄平平。"],"paragraphs":["林峦影里有清贤，与我相知二十年。","书札爱工精玉箸，利名抛舍住金田。","吟容贾岛称诗匠，辞许刘灵作酒仙。","别后近闻栖华岳，乱云应得恣情眠。"],"title":"怀梦英大师"}
