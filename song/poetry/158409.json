{"author":"王镃","id":158409,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["棕鞋闲踏软红尘，道眼青山认得真。","不是江湖相识者，谁来泉石访幽人。","夜寒草屋三更雨，心事梨花一片春。","莫笑家风太枯淡，地垆温酒话逃秦。"],"title":"谢尹绿坡见访"}
