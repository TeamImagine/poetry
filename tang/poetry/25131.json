{"author":"薛能","id":25131,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["池馆通秦槛向衢，旧闻佳赏此踟蹰。","清凉不散亭犹在，事力何销舫已无。","钓客坐风临岛屿，牧牛当雨食菰蒲。","西川吟吏偏思葺，只恐归寻水亦枯。"],"title":"题褒城驿池"}
