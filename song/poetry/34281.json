{"author":"陆游","id":34281,"strains":["仄仄仄○平，仄仄平仄仄。","仄平仄平仄，平仄○平仄。","平平仄仄仄，仄仄仄○仄。","平平仄平平，仄仄平仄仄。","仄仄仄平平，平仄仄平仄。","平平仄仄平，仄仄○平仄。"],"paragraphs":["病起罢观书，袖手清夜永。","四邻悄无语，灯火正凄冷。","山童亦睡熟，汲水自煎茗。","锵然辘轳声，百尺鸣古井。","肺腑凛清寒，毛骨亦苏省。","归来月满廊，惜踏疏梅影。"],"title":"夜汲井水煮茶"}
