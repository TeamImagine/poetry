{"author":"陆游","id":38072,"strains":["平平仄仄仄仄平，仄平平仄平○○。","仄平平仄仄平仄，仄平仄仄平平平。","平平平仄仄平仄，仄仄平仄平平平。","仄○？仄仄平仄，仄仄仄仄平○平。","平平仄仄仄平仄，仄仄仄仄平平平。","仄平○平仄○仄，仄仄仄仄平平平。"],"paragraphs":["幽人睡觉夜未央，四檐悬溜声浪浪。","乐哉甘澍及时至，九衢一洗尘沙黄。","明朝邻曲各欢喜，赛庙沽酒刲猪羊。","不劳𫐆辘蹋龙骨，转盼白水盈陂塘。","呼儿扫地设菅席，与汝一醉歌时康。","岂惟磨镰待收麦，小甑已觉吴粳香。"],"title":"喜雨"}
