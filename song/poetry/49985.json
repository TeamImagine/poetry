{"author":"杨万里","id":49985,"strains":["平平仄○平平仄，仄○仄平平仄仄。","平平仄仄仄平平，平仄平○仄仄平。","平平平仄平仄仄，仄○平仄平平仄。","仄仄平平○仄平，仄仄平平仄平仄。","平○仄平仄仄平，仄仄仄仄平平平。","仄仄平平仄平仄，平平仄平仄○仄。"],"paragraphs":["君家秘监唐诗客，饮中八仙渠第一。","君家水部晋仙真，曾拜东封玉路尘。","祗今孙子方外士，羽衣霞佩云为袂。","月下缑山吹凤笙，雾里华阳割龙耳。","何当踞龟食蛤蜊，大嚼碧藕嬉瑶池。","若见君家两仙伯，为侬寄声好将息。"],"title":"寄题永新昊天观贺知宫方外轩"}
