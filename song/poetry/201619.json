{"author":"彭汝砺","id":201619,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平仄。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["蜀山想见去程兼，满眼春风别兴添。","光动酒船浮玉雪，味调羹鼎足梅盐。","竹枝堕影低垂砌，花叶吹香细入帘。","更欲稍留山简醉，应须少霁弱翁严。"],"title":"中丞温伯杂端持正与其僚出祖正孺端伯于刘元忠宅某即席赋诗"}
