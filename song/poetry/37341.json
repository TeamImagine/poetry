{"author":"陆游","id":37341,"strains":["平平平仄仄平平，仄仄平○仄仄平。","平仄仄平平仄仄，仄平○○平平○。","平平平仄平平仄，仄仄○平仄仄平。","平仄仄平平仄仄，仄平平仄仄平仄。"],"paragraphs":["孤村烟草暮凄迷，笠子蓑衣自架犁。","生计似蛛聊补网，弊庐如燕旋添泥。","人亡耆旧多时学，地废陂湖失古堤。","迂阔自知无着处，敢因穷厄怨推挤。"],"title":"穷居有感"}
