{"author":"黎廷瑞","id":165839,"strains":["平仄仄○仄，平平仄○仄。","平平仄平仄，仄仄平仄仄。","仄平仄仄仄，仄仄平仄仄。","仄平仄平平，仄仄仄平仄。","平○仄仄仄，仄仄仄仄仄。","仄仄仄仄平，平仄仄○仄。","平平仄平平，○仄○平仄。","○仄仄仄平，平仄仄平仄。"],"paragraphs":["归马起暝壑，微灯耿深竹。","农翁具鸡黍，要我林下宿。","共谈陇亩事，未语眉已蹙。","邑胥迩来稀，每涨卷平陆。","山中复小旱，一雨仅半熟。","举酒属乃翁，微笑以胜哭。","湖乡尔何知，弥漫正吞屋。","且共尽此觞，人苦不知足。"],"title":"山中视获"}
