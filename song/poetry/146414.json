{"author":"金君卿","id":146414,"strains":["仄仄仄平平仄仄，仄平平仄仄仄平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["偶忆去年逃暑饮，与君通夕屡忘归。","旋沽美酒开樽渌，更买新鱼斫鲙肥。","今日忽惊池水涨，小亭依旧柳阴围。","停舟待月波心去，携手相过莫我违。"],"title":"招王阚二同年"}
