{"author":"项安世","id":53204,"strains":["仄仄仄平平，平平仄仄平。","仄平平仄仄，平仄仄平平。","仄○平○仄，平平仄仄平。","平平仄平仄，平仄仄平平。","平仄平平仄，平平仄仄平。","平平平仄平，平仄仄平○。","仄仄○平仄，平平仄○平。","仄平○仄仄，仄仄仄平平。","仄仄平○仄，平平仄仄平。","平平仄仄仄，仄仄仄平平。"],"paragraphs":["后进鲁诸生，斯文久服膺。","有心知映雪，何意望寒冰。","粤峤连屏秀，闽溪净练澄。","山川八州地，人物九霄鹏。","枢坐邻丹扆，魁星粲玉绳。","风流方演迤，云路好依乘。","赋客遗孙在，诗坛老将登。","踵门观道德，命坐辱宾朋。","貌古文相似，身贫道不曾。","明珠一百颗，什袭永缄縢。"],"title":"次韵谢唐先生惠得"}
