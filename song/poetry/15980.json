{"author":"范浚","id":15980,"strains":["平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["伊我索居吟雪屋，怀君独夜步风廊。","语离尚忆三春暮，共醉曾分一日光。","忽喜斜封书绢白，更传妙语色丝黄。","遥知发兴虬松下，白眼看天自举觞。"],"title":"次韵翁承之见寄二首  其二"}
