{"author":"王十朋","id":22312,"strains":["仄仄仄平平，平平仄平仄。","平平仄仄平，平平仄○仄。","平平仄平平仄平，仄平平仄平平平。","仄○仄仄仄平仄，仄仄仄仄平平平。","仄平仄仄平平仄，仄仄平平仄平仄。","仄平○仄仄平平，仄仄平平○平仄。","○平仄仄平仄平，仄仄平平仄仄平。","平平○○仄○仄，仄平仄仄○平平。"],"paragraphs":["路入剡山腰，风生玉川腋。","孤亭物外高，双溪眼中碧。","山僧作亭知几春，赏音端怕逢诗人。","自从妙语发丘壑，遂使绝境多蹄轮。","我来首访维摩诘，问讯双溪自何出。","发源应与婺溪同，赋物惭无沈郎笔。","凭栏欲洗名利尘，入眼翻惊客恨新。","山城重重水如带，可能挽住思乡人。"],"title":"游圆超院登挟溪亭次卢公韵"}
