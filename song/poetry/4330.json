{"author":"邓肃","id":4330,"strains":["仄○平平平仄仄，仄仄平平仄仄仄。","仄平仄仄仄平平，仄仄仄平仄仄仄。","平仄平平仄仄平，仄平平平仄仄平。","仄仄平平平仄仄，平平仄仄仄平平。","仄平仄仄○平仄，○平平仄○平仄。","平平平平仄仄平，仄平平平仄○仄。"],"paragraphs":["眼中儒生聊尔耳，仅免春闱饮墨水。","可怜四海万青衿，却愧建安六七子。","谁似丘侯独可人，日无千篇即怒嗔。","腐语陈言俱扫灭，奇文秀句出天真。","虎头固已称诗绝，更逢安石分工拙。","新诗为侯特发挥，照人之明鉴磨铁。"],"title":"和谢吏部铁字韵三十四首 纪德十一首 其八"}
