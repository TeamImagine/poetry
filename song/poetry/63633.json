{"author":"王质","id":63633,"strains":["仄平仄平平仄平，仄仄平仄平仄平。","仄平平仄仄仄平，平○仄仄仄仄○。","平平仄仄○平平，仄平平仄平平平。","仄平平仄○平平，仄仄仄平平仄平。","平平仄平平仄平，○仄仄仄平平平。","平平仄仄仄仄平，仄仄平仄平平平。","仄平平仄仄仄平，平仄仄仄平平平。","平平仄仄平平○，仄平仄仄○平平。","平平仄仄平平平，仄平平仄平平平。","仄平仄平仄仄平，平仄○仄平平平。"],"paragraphs":["使君寸丹通九渊，冷彻龙胆惊不眠。","掣关稽首玉帝前，青霓影里一粲鲜。","群龙下走如奔泉，电旗掀舞雷车旋。","怒蛟腾起缠阴涎，四海五湖归一髯。","黄尘白沙飞满川，顷刻变作声潺湲。","何人此手有此拳，敛散风雨麾云烟。","一州千里十万廛，翻覆歉岁为丰年。","云花缭绕金连钱，使君倚鞚将朝天。","千珠万玉倾箱圆，夕阳扪腹秋风边。","此时可怀不可瞻，何不留取黄金鞭。"],"title":"起伏龙行呈张元亮"}
