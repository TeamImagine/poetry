{"author":"郭祥正","id":192657,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["闻说观梅借烛光，今宵为我更开觞。","月来枝上冰生艳，风过梢头玉有香。","羌笛几声传旧曲，菱花一夜照繁妆。","坐中老杜凌何逊，索酒题诗思欲狂。"],"title":"和倪敦复观梅三首  其一"}
