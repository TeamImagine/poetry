{"author":"释德洪","id":227938,"strains":["平仄平仄仄，仄平仄平○。","仄平仄平仄，仄仄○仄平。","平平仄仄仄，仄○仄仄平。","平仄仄平○，仄仄仄仄平。","平仄○平仄，平仄平仄平。","仄仄平仄平，○○平仄平。","仄平平仄平，仄仄平平平。","仄平仄仄仄，仄○仄仄平。","仄仄仄平平，仄仄仄平平。","仄平平平平，平平仄平○。","仄仄平仄仄，平仄平仄平。","平平仄仄仄，平平仄平平。","仄平仄○平，○平仄平○。","平平平平○，○平仄平平。","平平仄仄○，仄仄○○平。","仄平平○平，仄仄仄平平。","平仄仄仄○，平平仄仄平。","仄仄○仄仄，仄仄平平平。","仄平平平平，仄仄仄仄平。","仄仄平平仄，仄平○仄平。"],"paragraphs":["慈觉初见我，背呼仰而应。","遂同宿湘上，夜语如建瓴。","犀颅气不詟，虎颔目有棱。","精彩类澄观，突兀掩万僧。","乔岳占南极，寒翠知几层。","此老家此山，亲分漳水灯。","宝坊天雨华，午梵盘清冥。","欲知法席盛，但看道价增。","破夏出山来，乃尔忘规绳。","盖皮为之灾，公卿慕声称。","我幸无子累，痴钝人所憎。","平生寝饭外，摩挲一枝藤。","少年入三吴，题诗遍西兴。","归来舟彭蠡，浪山雪崩腾。","匡庐落笑中，万叠横空青。","又尝游并汾，趼足渡河冰。","冲虎上太行，鸡鸣见日升。","此乐堕渺莽，坐睡头鬅鬙。","朅来湘西坞，倦鹤整羽翎。","只待秋风健，祝融期再登。"],"title":"会福严慈觉大师"}
