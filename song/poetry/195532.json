{"author":"苏轼","id":195532,"strains":["仄平仄平仄，平平平仄平。","平仄平平仄，仄仄仄平平。","平平仄仄仄，仄仄仄仄平。","仄仄平仄○，仄平平仄平。","仄平仄仄仄，平仄仄平平。","仄仄仄仄仄，仄仄仄平平。","仄○平仄平，平仄仄仄○。","仄仄仄平平，仄仄仄仄平。","仄仄平仄平，仄仄平仄平。","仄仄平仄仄，仄仄仄平平。"],"paragraphs":["我生有天禄，玄膺流玉泉。","何事陶彭泽，乏酒每形言。","仙人与道士，自养岂在繁。","但使荆棘除，不忧梨枣愆。","我年六十一，颓景薄西山。","岁暮似有得，稍觉散亡还。","有如千丈松，常苦弱蔓缠。","养我岁寒枝，会有解脱年。","米尽初不知，但怪饥鼠迁。","二子真我客，不醉亦陶然。"],"title":"和陶岁暮作和张常侍"}
