{"author":"刘禹锡","id":11259,"strains":["平仄平平仄，○○仄仄平。","仄平平仄○，平仄○○平。","○仄平平仄，○平仄仄平。","仄平平仄仄，仄仄○平平。","仄仄平平仄，平平仄仄平。","平平仄平○，仄仄仄平平。","仄仄○平仄，平平仄仄平。","平平仄平仄，仄仄仄平平。","平仄平平仄，平○平仄平。","仄○仄平仄，○仄仄○平。"],"paragraphs":["文雅关西族，衣冠赵北都。","有声真汉相，无颣胜隋珠。","当轴龙为友，临池凤不孤。","九天开内殿，百辟看晨趋。","诫满澄欹器，成功别大罏。","余芳在公论，积庆是神扶。","步武离台席，徊翔集帝梧。","诠材秉秦镜，典乐去齐竽。","潇洒风尘外，逢迎诗酒徒。","唯应待华诰，更食万钱厨。"],"title":"奉和吏部杨尚书太常李卿二相公策免后即事述怀赠答十韵"}
