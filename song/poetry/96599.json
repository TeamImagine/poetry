{"author":"陈宓","id":96599,"strains":["仄仄平平仄，仄仄仄仄平。","仄平仄仄仄，○仄○仄○。","仄平仄仄仄，仄仄○平平。","仄仄仄○平，平仄仄平平。","平仄○仄仄，仄平仄平平。","仄平仄○仄，仄仄仄仄平。","仄仄仄平平，平仄仄平平。","仄平仄仄仄，平平仄平平。","平仄平仄平，仄平○仄平。","仄平仄平平，平○仄平平。","仄○平仄仄，○仄仄平平。","仄仄○仄仄，仄平平仄○。","仄仄仄仄仄，仄平平仄平。","仄仄仄平仄，平平平仄平。","仄仄仄仄仄，仄仄平仄平。","仄平仄仄仄，平平仄平平。"],"paragraphs":["昔我先君子，受爵每惧盈。","国恩恨未报，遗训昭誓盟。","两兄既即世，与子相须生。","学问若过时，书剑两无成。","年各过五十，以恩厕簪缨。","出虽稍迟滞，亦忝半刺荣。","幸有旧田庐，勤俭可无营。","宦游要及物，闲居亦舒情。","乖隔逾一年，便风劳寄声。","愿言速加鞭，晨兴课归程。","有亲头已白，中夜梦纡萦。","日日迟尔至，一尊欢笑并。","五马固足恋，二毛还可惊。","幸有故园竹，霜葩娱弟兄。","岂务耳目玩，庶令心体平。","一瓢晏共饮，诗书托余龄。"],"title":"通刺师道弟"}
