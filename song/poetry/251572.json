{"author":"王洋","id":251572,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["忆昔开元夜宴图，锦为方丈玉为壶。","但夸北里楼吹笛，谁问长安米胜珠。","事去牵连难雪耻，愁来陪奉长霜须。","兔园岩穴皆时彦，一斗青精过刻符。"],"title":"和张中大  其二"}
