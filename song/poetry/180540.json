{"author":"王安石","id":180540,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["几时重接汝南评，两桨留连不计程。","白浪黏天无限断，玄云垂野少晴明。","平皋望望欲何向，薄宦嗟嗟空此行。","会有开樽相劝日，鹡鸰随处共飞鸣。"],"title":"舟还江南阻风有怀伯兄"}
