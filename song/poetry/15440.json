{"author":"刘子翚","id":15440,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["谁家好事许相过，有酒何妨醉面酡。","兄弟偶同词馆逸，林泉偏傍故园多。","晨锺屡趁伊蒲饭，晚艇时听款乃歌。","莫遣是非来到耳，只应憨睡奈闲何。"],"title":"有酒"}
