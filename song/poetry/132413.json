{"author":"罗椅","id":132413,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["禅子安排定不痴，数拳石映半泓池。","岩如大厦元生就，水似人心未动时。","二月春深梅不觉，五更风起桧先知。","青林野寺西湖路，直得先生一首诗。"],"title":"题圆觉寺小轩"}
