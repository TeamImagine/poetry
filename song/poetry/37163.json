{"author":"陆游","id":37163,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["手𣃁云根结草庐，平生心事满无余。","二升菰米晨炊饭，一碗松灯夜读书。","天理直须闲处看，人谋常向巧中疏。","烟波有趣君知否，裂网伸钩也得鱼。"],"title":"题斋壁二首  其二"}
