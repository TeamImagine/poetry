{"author":"苏颋","id":34078,"strains":["仄平仄○仄，平仄仄平平。","仄仄○平仄，○○仄仄○。","仄平平仄仄，○仄仄○平。","仄仄平平仄，○平仄仄平。","仄○○仄仄，平仄仄○平。","仄仄平平仄，平○仄仄平。","仄平○仄仄，平仄仄平仄。","仄仄○平○，平平仄仄平。","仄平○仄仄，○仄仄平○。","仄仄平○仄，平平仄仄平。"],"paragraphs":["宝贤不遗俊，台阁尽鹓鸾。","未若调人切，其如简帝难。","上才膺出典，中旨念分官。","特以专城贵，深惟列郡安。","政行思务本，风靡属胜残。","有令田知急，无分狱在宽。","至言题睿札，殊渥洒仙翰。","诏饯三台降，朝荣万国欢。","举杯临水发，张乐拥桥观。","式伫东封会，锵锵检玉坛。"],"title":"奉和圣制漕桥东送新除岳牧"}
