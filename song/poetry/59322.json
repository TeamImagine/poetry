{"author":"陈造","id":59322,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["劝相江糜畚锸忙，却回小队访山房。","松风不约炉烟直，昼晷潜随僧话长。","政外辍闲知有味，区中得醉浪名乡。","铜丸好句长哦罢，坐听惊猿堕莽苍。"],"title":"次韵杨枢视圩游隠静"}
