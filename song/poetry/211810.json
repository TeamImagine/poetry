{"author":"米芾","id":211810,"strains":["平平仄仄平，平平仄仄平。","仄仄仄平仄，○平仄平平。","平平仄仄平，仄仄平仄○。","仄平仄仄仄，平平仄平平。","仄仄仄仄仄，仄平仄仄平。","平平仄平平，平仄仄仄平。"],"paragraphs":["青松劲挺姿，凌霄耻屈盘。","种种出枝叶，牵连上松端。","秋花起绛烟，旖旎云锦殷。","不羞不自立，舒光射丸丸。","柏见吐子效，鹤疑缩颈还。","青松本无华，安得保岁寒。"],"title":"拟古  其一"}
