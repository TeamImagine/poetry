{"author":"赵鼎臣","id":226928,"strains":["仄仄平平仄仄平，仄平仄仄仄仄平。","仄平仄仄仄仄仄，平仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["五十专城鬓尚青，左符分得意纵横。","吏民犹记孔北海，宗室谁如刘更生。","秋到郡楼和月上，花开后院带春行。","何时我亦驱千骑，得傍三齐作附城。"],"title":"送赵胜非出守潍州"}
