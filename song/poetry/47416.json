{"author":"杨万里","id":47416,"strains":["平○平平平，仄仄平平仄。","仄平仄○仄仄平，平仄○平仄平仄。","仄平平仄平仄平，平平仄仄平仄平。","仄平仄仄仄仄仄，仄仄平平仄仄平。","○平仄仄○平仄，仄平平平仄平仄。","仄平仄仄平仄仄，平平仄平平仄仄。","仄仄平平仄仄平，仄仄平平平仄平。","平平仄平平仄仄，平平仄仄平仄仄。","仄仄平平平仄平，平平仄仄仄○平。","平平仄平平仄平，仄○平仄平平平。","○平仄仄仄仄仄，仄仄平平平仄仄。","平平仄平○平平，仄仄仄仄仄平平。","仄平平平仄仄仄，仄平仄○仄平平。"],"paragraphs":["君从循州来，却向饶州去。","拍天海浪拂日峰，琼尺裁成锦机句。","学诗初学陈后山，霜皮脱尽山骨寒。","近来别具一只眼，要踏唐人最上关。","三春弱柳三秋月，半溪清冰半峰雪。","只今六月无此物，君能唤渠来入笔。","恰则新鶑百啭声，忽有寒蛩终夜鸣。","潇湘故人江汉客，为君一夜头尽白。","我欠天公诗债多，霜髭撚尽未偿它。","君怀玉盘金叵罗，合骑天驷超天河。","如何也铸一大错，自古诗人多命薄。","黄茅起烟如黄沙，瘴母照永曼陀花。","广东之游乐复乐，劝君不如早还家。"],"title":"送彭元忠县丞北归"}
