{"author":"黄公度","id":21662,"strains":["平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平仄平仄，仄平仄仄仄平平。"],"paragraphs":["年来似觉道途熟，老去空更岁月频。","爆竹一声乡梦破，残灯永夜客愁新。","云容山意商量雪，柳眼桃腮领略春。","想得在家小儿女，地炉相对说行人。"],"title":"乙亥岁除渔梁村"}
