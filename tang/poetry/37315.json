{"author":"徐铉","id":37315,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["欲使新正识有年，故飘轻絮伴春还。","近看琼树笼银阙，远想瑶池带玉关。","润逐𪎌麰铺绿野，暖随杯酒上朱颜。","朝来花萼楼中宴，数曲赓歌雅颂间。"],"title":"进雪诗"}
