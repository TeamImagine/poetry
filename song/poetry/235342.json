{"author":"程俱","id":235342,"strains":["平○仄仄平，○○仄○平。","仄○仄仄平，平平仄平平。","仄仄仄仄平，仄仄仄○仄。","平平○仄仄，平仄平仄仄。","平平仄平仄，仄仄仄平仄。","仄○平平平，仄仄仄仄仄。","平平仄平平，仄仄仄平仄。","平平仄○仄，仄仄仄○仄。"],"paragraphs":["吾观靖节诗，三叹有遗音。","卧看起咏之，愔愔澹多心。","欲学靖节诗，慎勿学其语。","心源如古井，衡气光发宇。","言无出言意，妙语自天与。","譬如清泠渊，月湛不可取。","嵚崎厄惊湍，乃若震雷鼓。","斯言可深味，往往弃如土。"],"title":"读陶靖节诗"}
