{"author":"岳珂","id":105642,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["静即为方动即圆，幼知棋局老饶先。","封同桑梓一千户，迹远蓬莱二十年。","品禄幸犹容后隠，干畬何敢拟前贤。","只余筑室疑相似，三万牙签还俨然。"],"title":"己亥明禋恩封邺侯感愧有作二首  其一"}
