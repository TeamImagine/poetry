{"author":"岳飞","id":16380,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["秋风江上驻王师，暂向云山蹑翠微。","忠义必期清塞水，功名直欲镇边圻。","山林啸聚何劳取，沙漠群凶定破机。","行复三关迎二圣，金酋席卷尽擒归。"],"title":"题翠岩寺"}
