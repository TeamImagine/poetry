{"author":"释绍嵩","id":128821,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["可要栖身向薜萝，闲门空掩半庭莎。","天寒日暮游人少，花落僧禅覆地多。","六尺屏风遮宴坐，数椽月屋爱岩阿。","我今客气浑消尽，无奈千茎鬓雪何。"],"title":"寓龙峰遣兴"}
