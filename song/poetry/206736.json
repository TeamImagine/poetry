{"author":"黄庭坚","id":206736,"strains":["仄仄平仄仄，仄平仄平仄。","仄平仄平平，平平○仄仄。","平平仄平仄，仄仄平平仄。","仄平仄仄平，仄仄平平仄。"],"paragraphs":["俗物常偪塞，令人眼生白。","永怀洛阳人，谈诗论画壁。","青山吐秋月，阻作南楼客。","但歌靡盬诗，赏此无瑕璧。"],"title":"鄂州节推陈荣绪惠示沿檄崇阳道中六诗老懒不能追韵辄自取韵奉和 中秋山行怀子兴节判"}
