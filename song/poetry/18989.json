{"author":"陈棣","id":18989,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["束装西啸指长安，正是新春快活天。","酒病诗愁应有梦，鸟啼花发正争妍。","君空冀北今行矣，我滞周南岂偶然。","东合他时访遗逸，为言憔悴鹤谿边。"],"title":"送郑舜举赴阙  其二"}
