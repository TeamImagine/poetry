{"author":"余靖","id":24913,"strains":["平仄平平平仄平，仄平平仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["年少登科今白头，不才多病分归休。","深恩未报云天施，弱质易惊蒲柳秋。","进退无机常蹭蹬，穷通知命自夷犹。","相逢莫问市朝事，绿水青山是胜游。"],"title":"和王子元同归曲江有感"}
