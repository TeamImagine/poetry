{"author":"吕本中","id":247356,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平平仄平。"],"paragraphs":["奔走黄尘小说归，诸郎坚坐各能诗。","略无梦去寻消息，谩有书来道别离。","但得阮公连月醉，不嫌王湛半生痴。","遥知共饮北窗下，自胜乌衣全盛时。"],"title":"寄酒与阳翟诸弟"}
