{"author":"吕本中","id":246422,"strains":["仄平平仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["故人前去冢累累，为恨为忧未肯归。","从有青山可藏骨，却无红泪与沾衣。","饶三笑汝参禅误，晁四怜渠祝髪非。","犹胜同侪二三子，枉随秋草闭斜晖。"],"title":"外姊赵夫人智量以良人没祝发感叹成诗"}
