{"author":"蔡襄","id":135767,"strains":["平平平平仄，仄仄仄仄仄。","平平仄仄仄，仄仄仄○仄。","仄平仄平平，仄仄仄平仄。","仄仄仄平平，平平平仄仄。","仄○仄平○，仄仄平平仄。","○平平仄仄，平仄仄仄仄。","平平○平平，平平平仄仄。"],"paragraphs":["高人怀真趣，每欲弃禄仕。","超然外造化，那复顾妻子。","有田给饥寒，有路出生死。","傥得自由身，休随荣利起。","或闻亳郊涝，族大无余米。","且持州绂去，官廪尚可指。","何时当归来，焚香朝玉几。"],"title":"期秦伯镇不至"}
