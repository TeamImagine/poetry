{"author":"杨万里","id":47451,"strains":["仄平仄○仄，仄○平仄平。","仄仄仄平仄，仄平仄○平。","○仄○仄○，仄平仄仄平。","平仄仄平仄，平平仄○平。","仄仄平仄平，仄○仄平平。","仄平仄仄仄，仄仄仄仄平。","仄平平○仄，平仄仄仄平。","仄○平仄平，仄平仄○平。","仄○平？平，仄仄○平平。","平平仄仄仄，仄仄仄仄平。"],"paragraphs":["我生倦行路，此行欣不辞。","我岂与人异，厌闲乐驱驰。","王事当有行，忘身那自知。","闽盗入吾部，梅川作潢池。","白羽飞赤囊，碧油走红旗。","履霜戒不早，蔓草要勿滋。","士皆冲冠怒，人挟报国私。","我行梅始花，我归柳应丝。","会当挥蝥弧，一笑封鲸鲵。","休愁荦确路，即赋竞病诗。"],"title":"古路"}
