{"author":"张籍","id":13560,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["旧年同是水曹郎，各罢鱼符自楚乡。","重著青衫承诏命，齐趋紫殿异班行。","别来同说经过事，老去相传补养方。","忆得当时亦连步，如今独在读书堂。"],"title":"同将作韦二少监赠水部李郎中"}
