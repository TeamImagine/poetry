{"author":"喻良能","id":51852,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄仄平仄仄平平。"],"paragraphs":["平生性僻耽山水，不愿加封万户侯。","但得双鱼长到眼，未须万壑更争流。","只今奇绝齐三洞，自昔流传遍九州。","记得当年小盘礴，坐令炎赫变清秋。"],"title":"之官括苍道出涵碧因题四韵以继宾客刘公之后尘云"}
