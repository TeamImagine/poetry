{"author":"永秀","id":163525,"strains":["平仄平平仄仄平，平平仄仄仄平平。","仄平仄仄平平仄，平仄仄平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["禾黍离离满故都，君诗读罢泪倾珠。","立朝食禄千官富，为国忘躯一事无。","兵革已将临北阙，笙歌犹自醉西湖。","黄冠氅服今谁识，前宋遗贤有此儒。"],"title":"题汪水云诗卷"}
