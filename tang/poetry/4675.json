{"author":"元结","id":4675,"strains":["仄平仄仄仄，仄仄平平平。","仄○仄仄仄，仄平仄平平。","平仄平○仄，平平平平平。","平仄平仄仄，○平平仄平。","平平○仄平，○平仄平平。","平仄仄仄仄，仄平仄仄平。","仄平仄仄仄，平仄平○○。","仄平仄仄平，平仄平○平。","平平仄平仄，仄仄平平平。","平仄平平仄，平仄平仄○。"],"paragraphs":["昔年苦逆乱，举族来南奔。","日行几十里，爱君此山村。","峰谷呀回映，谁家无泉源。","修竹多夹路，扁舟皆到门。","瀼溪中曲滨，其阳有闲园。","邻里昔赠我，许之及子孙。","我尝有匮乏，邻里能相分。","我尝有不安，邻里能相存。","斯人转贫弱，力役非无冤。","终以瀼滨讼，无令天下论。"],"title":"与瀼溪邻里"}
