{"author":"白居易","id":17662,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["每来政事堂中宿，共忆华阳观里时。","日暮独归愁米尽，泥深同出借驴骑。","交游今日唯残我，富贵当年更有谁。","彼此相看头雪白，一杯可合重推辞。"],"title":"酬寄牛相公同宿话旧劝酒见赠"}
