{"author":"陈师道","id":214198,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["老大悲伤节物催，酒肠枯涸壮心灰。","惭无白水真人分，难置青州从事来。","倦笔懒从都市出，醉眸刚为麹车回。","黄花也似相欺得，坐对空樽不肯开。"],"title":"九日无酒书呈漕使韩伯修大夫"}
