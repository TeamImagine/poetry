{"author":"释居简","id":91980,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["苔衣槁干起枚条，的皪生香韵更饶。","领袖鲜风高素节，精神华月凛清标。","冷看不若同疏幌，煖熨何妨酌瘿瓢。","瞻望白云天一角，年年思远寄迢迢。"],"title":"苔梅"}
