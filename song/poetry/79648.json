{"author":"欧阳修","id":79648,"strains":["仄仄仄平仄，仄○平仄平。","○○仄仄仄，仄仄平平○。","平仄仄平仄，仄平平仄平。","仄平平仄平，仄仄仄仄平。","仄仄仄○仄，仄平平仄平。","仄平仄仄仄，平仄平平平。","仄平仄仄仄，仄仄平平仄。","平仄仄○仄，仄平平仄平。","平平仄平○，仄仄○平平。","仄平平仄平，仄仄平○平。","平仄仄仄仄，平平○仄○。","平仄仄仄平，仄仄平平平。"],"paragraphs":["一径入蒙密，已闻流水声。","行穿翠筿尽，忽见青山横。","山势抱幽谷，谷泉含石泓。","旁生嘉树林，上有好鸟鸣。","鸟语谷中静，树凉泉影清。","露蝉已嘒嘒，风溜时泠泠。","渴心不待饮，醉耳倾还醒。","嘉我二三友，偶同丘壑情。","环流席高荫，置酒当峥嵘。","是时新雨余，日落山更明。","山色已可爱，泉声难久听。","安得白玉琴，写以朱丝绳。"],"title":"幽谷晚饮"}
