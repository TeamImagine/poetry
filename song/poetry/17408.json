{"author":"曾惇","id":17408,"strains":["仄仄平平仄仄平，平○仄仄仄平平。","仄仄仄仄仄平仄，仄仄仄平平仄○。","○○仄仄平仄仄，仄仄○○平仄平。","仄○○平仄平仄，仄平仄仄仄平平。"],"paragraphs":["不负春风烂漫晴，聊驱小队出郊坰。","一百五日可无酒，二十四弦须细听。","溶溶漾漾沙鸟白，短短长长溪柳青。","贺监扁舟在何许，惜无妙墨记兰亭。"],"title":"东湖怀贺子忱"}
