{"author":"张耒","id":215950,"strains":["仄仄仄平仄，平仄仄仄平。","仄○仄仄仄，仄仄平○平。","平仄平仄仄，平仄仄平○。","平平仄平平，平仄仄仄平。","平平平仄仄，仄仄平○平。","平平平仄仄，仄仄平仄平。","平仄仄仄平，仄仄仄仄平。","平平仄仄仄，仄○平仄平。","仄平仄平平，平仄仄○平。"],"paragraphs":["志士抱奇策，常苦不得伸。","及其利害出，倏已亡其人。","今古同此恨，愚智竟谁分。","哀哉老任公，英魄久已沦。","惟余亭下柏，阅世盘深根。","纷纷凡草木，几变秋与春。","朝菌与蟪蛄，尽死我独存。","任公不及见，见其贤子孙。","请君利斯奇，仍复大其门。"],"title":"任仲微阅世亭"}
