{"author":"陆游","id":37577,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["西游邂逅得诸君，落笔千言酒百分。","聚散亦知元有数，死生岂料不相闻。","平羌空忆吟江月，小益何由度栈云。","一事与君聊自慰，儿曹或可付斯文。"],"title":"出蜀十九年故交零落殆尽慨然有作"}
