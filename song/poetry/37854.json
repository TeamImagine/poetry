{"author":"陆游","id":37854,"strains":["仄仄平平仄仄仄，仄仄平仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["岸帻临窗意未便，又拖筇杖出庭前。","清秋欲近露霑草，皎月未升星满天。","过埭船争明旦市，蹋车人废彻宵眠。","齐民一饱勤如许，坐食官仓每惕然。"],"title":"露坐二首  其二"}
