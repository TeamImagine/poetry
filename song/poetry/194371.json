{"author":"苏轼","id":194371,"strains":["平平仄平仄，仄仄仄仄平。","仄仄○平仄，仄仄仄平平。","仄○仄平仄，平平平平○。","○平仄仄仄，仄仄平○○。","仄平仄仄仄，仄仄仄平平。","平平仄平○，平仄仄仄平。"],"paragraphs":["清风定何物，可爱不可名。","所至如君子，草木有嘉声。","我行本无事，孤舟任斜横。","中流自偃仰，适与风相迎。","举杯属浩渺，乐此两无情。","归来两溪间，云水夜自明。"],"title":"与王郎昆仲及儿子迈遶城观荷花登岘山亭晚入飞英寺分韵得月明星稀四首  其二"}
