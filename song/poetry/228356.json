{"author":"释德洪","id":228356,"strains":["仄平仄仄仄仄平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["壑源独步宝带夸，官焙无双小月团。","未作浓甘生齿頬，先飞微白上眉端。","汤声蜂穉秋窗晚，乳面鹅儿春瓮寒。","饮罢为君登绝顶，俯临落日看跳丸。"],"title":"将登南岳绝顶而志上人以小团鬭夸见遗作诗谢之"}
