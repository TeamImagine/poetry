{"author":"楼钥","id":67239,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄平平仄平仄，仄平平仄仄平平。"],"paragraphs":["夫人富贵出怀绷，择配和鸣得仲卿。","鸾诰蚤能封大国，鱼轩不及伴双旌。","肥家得法晚无倦，教子登科新有声。","难息南谿未成屋，凤凰山下启佳城。"],"title":"信国夫人秦氏挽词"}
