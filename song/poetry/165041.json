{"author":"罗升","id":165041,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平平仄，仄平仄仄仄平平。"],"paragraphs":["金城图上各论功，弹压江流势自雄。","但使老熊当道左，宁愁游骑入回中。","幕间客解称杨子，席上伶谁赋皖公。","禾黍渐多青燐歇，郡人犹忆降元戎。"],"title":"安庆府"}
