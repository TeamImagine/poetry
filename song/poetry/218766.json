{"author":"李廌","id":218766,"strains":["○平平平仄，仄仄仄平仄。","仄平仄平平，仄仄仄平仄。","仄平平仄平，○仄仄仄仄。","平○平平仄，仄○仄仄仄。","平平仄仄平，仄○平仄仄。","平平仄○仄，仄平平平仄。","平平仄平○，平仄仄○仄。","平仄仄仄仄，平仄平仄仄。","平平仄平仄，平仄平仄仄。","平平仄平仄，平平平平仄。","仄仄仄仄仄，平仄仄平仄。","平平仄仄○，仄仄平仄仄。","平仄平仄○，平仄平仄仄。","仄仄仄○仄，仄仄仄平仄。","仄仄○仄○，平平仄平仄。"],"paragraphs":["缪承名卿后，煜煜赞皇裔。","闵途遘伶俜，勉力济颠坠。","百年能几何，三十已一世。","胸中经纶策，偃蹇未获试。","衰残蚤二毛，坎轲穷五技。","探珠极溟海，耻逢骊龙睡。","辛勤禹门浪，千仞复中踬。","吾道有用舍，无乃天所否。","岩廊与沟壑，荣悴同一戏。","俱非本来物，吾无穷途泪。","季父勉问学，弓冶付吾弟。","营营米盐虑，役役裘葛计。","虽服贫贱劳，无损刚大气。","慎乃百胜术，早拔万夫萃。","老去重别离，悲歌感棠棣。"],"title":"下第留别舍弟弼"}
