{"author":"郭祥正","id":191895,"strains":["○平平平仄平仄，仄仄平○仄平仄。","仄平○仄仄平○，仄仄平平仄平仄。","平平平仄平平平，平仄平平仄○仄。","平平仄仄○仄仄，仄仄○○平仄仄。","平平仄仄平平平，仄仄平平仄平仄。","仄○平仄仄平平，仄平平平仄平平。","仄仄○平仄平仄，仄仄仄平平仄平。","平平○平仄平仄，平平仄平仄平仄。","平平仄仄平平平，仄仄平平仄平仄。","平仄平平平仄○，平平平平仄平平。"],"paragraphs":["长江奔来一山裂，两岸崔嵬耸双阙。","石人空老薜萝衣，夜夜孤猿啸寒月。","斯亭谁作名峨嵋，颦翠含愁惜离别。","浮生后会难再得，况复相看头雪白。","停杯执手聊逡巡，画鼓铜钲莫催客。","客行西望紫皇家，紫皇真人驾龙车。","海若驱鲸上金钓，玉女挟春妆宝花。","千官称觞祝天寿，箫韶九成奉肴酒。","青霄阔步随鹓鸾，肯向江头恋杨柳。","杨柳花飞春日迟，登峨嵋兮送君归。"],"title":"峨嵋亭即席再送"}
