{"author":"释道潜","id":202810,"strains":["○○仄仄平，仄仄平平仄。","平仄仄平平，平平仄平仄。","仄平仄平平，仄仄仄○仄。","平平仄○平，仄仄仄○仄。","仄仄仄平平，平平仄平仄。","平平仄仄仄，平仄平仄仄。","仄仄仄仄平，平仄○平仄。","仄仄仄平平，○○仄平仄。","平平仄仄平，仄仄平平仄。","仄仄仄平平，仄平仄平仄。"],"paragraphs":["离离小麦黄，习习南风度。","桑枣暗蓬麻，耘锄困朝暮。","种瓜屋东隅，翠蔓已分布。","黄花引疏篱，冉冉欲横路。","白水漫青秧，联翩下鸥鹭。","新丝换浊酒，肴蔌羞薄具。","扫洒聚比邻，环坐荫高树。","稚子羡赢余，牵衣傍翁妪。","牛羊岭外归，落日林梢去。","饷妇亦还家，笑言隔烟雾。"],"title":"次韵黄子理宣德田居四时  其二"}
