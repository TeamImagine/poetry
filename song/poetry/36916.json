{"author":"陆游","id":36916,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["鸟宿牛归户欲扃，灯前老子影伶俜。","湿云不散初闻雁，深竹微明尚有萤。","一卷旧书开蠧简，半升浊酒倒余瓶。","乘闲欲拟归来作，小草斜行满曲屏。"],"title":"秋夜即事"}
