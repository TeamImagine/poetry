{"author":"姚勉","id":140798,"strains":["仄平平平仄平仄，仄平平○平仄仄。","平平仄仄平仄仄，平仄平平仄○仄。","仄平仄平仄平仄，平仄平○平仄仄。","平平仄○仄仄仄，平平仄平平仄仄。","平平平仄仄仄仄，仄平仄平仄○仄。","平平仄仄平○仄，仄○○仄平平仄。","仄平仄仄仄平仄，仄仄仄平仄平仄。","仄平仄○仄仄仄，仄仄仄○平仄仄。","仄仄○平平仄仄，○仄平平平仄仄。","仄平仄平仄仄仄，平仄平平平仄仄。","仄平平平平仄仄，仄仄平平仄平仄。","平平平平仄仄仄，仄平仄仄○仄仄。","仄仄仄仄仄仄○，仄平仄仄平平仄。"],"paragraphs":["鲤鱼书来上谁字，斗牛光中湖海士。","梅花腊雪曾会面，桃李春风一弹指。","剥书得诗意雄杰，锺吕惊闻筝笛耳。","懦夫有闻气可作，奸谀未诛神已死。","奴唇争笑乃独否，我心有同固如此。","君家请剑攀折槛，远胜衣绣夸归里。","立朝日少谏多藁，况有竹林老夫子。","百年易了富与贵，万古不磨天此理。","笑骂从渠官欲好，妻妾羞人身不耻。","获禽一朝固可十，天下良工安肯诡。","古人寥寥今不见，举世滔滔此皆是。","蛾眉方遭众女嫉，足音忽动空谷喜。","我欲浄洗后土泥，子为快挽天河水。"],"title":"丁巳春言事西归和朱子云赐诗韵"}
