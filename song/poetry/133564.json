{"author":"卫宗武","id":133564,"strains":["平平平仄仄，仄仄仄○平。","仄平平仄平，仄仄仄平平。","平平仄仄平，仄平仄仄平。","○平平仄仄，仄仄仄仄平。","仄平平仄仄，仄仄仄仄平。","平平○仄平，仄仄平仄平。"],"paragraphs":["幽人非嗜石，适意在嶙峋。","万形何足多，一卷未为贫。","山奚必泰华，水奚必海滨。","藏珠川乃媚，韫玉璞足珍。","傥存丘壑意，可障世俗尘。","烟霞从此生，自足怡性真。"],"title":"和野渡家园杂兴  其一"}
