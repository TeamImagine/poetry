{"author":"王炎","id":69681,"strains":["平平仄平仄，仄仄平平平。","平平仄仄仄，平仄平平○。","○仄仄平平，平平仄平平。","平平仄仄仄，仄仄平仄平。","平平仄平○，仄仄仄仄○。","仄仄仄○平，仄仄仄仄平。","仄仄平平仄，仄平○仄平。"],"paragraphs":["云根露奇怪，上有青莲宫。","轩窗极净丽，疑入悬壶中。","凭槛俯寒流，披襟纳清风。","跏趺坐少定，滞念冰雪融。","人生蚁旋磨，世故鸟印空。","道眼一回光，味与嚼蜡同。","此意谁为领，白云横远峰。"],"title":"游南山寺题澹轩"}
