{"author":"苏轼","id":194520,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["面颊照人元自赤，眉毛覆眼见来乌。","倦游不拟谈玄牝，示病何妨出白须。","绝学已生真定慧，说禅长笑老浮屠。","东坡若肯三年住，亲与先生看药炉。"],"title":"赠黄山人"}
