{"author":"彭汝砺","id":201582,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平仄仄仄平。"],"paragraphs":["暑热炎炎起道途，霆雷一阵出山隅。","雨吹细点沾须鬓，风卷轻寒上发肤。","但使田畴终润泽，敢言车马久泥涂。","天时信有丰年意，笑语轻便共野夫。"],"title":"暑雨"}
