{"author":"邓肃","id":4344,"strains":["仄仄平平仄仄仄，平平仄仄平平仄。","○平仄仄仄仄平，仄仄仄平平仄仄。","仄平仄仄平仄平，平平仄仄仄平平。","平○仄仄平仄仄，仄平平仄仄平平。","仄仄○仄仄仄仄，仄仄仄平平仄仄。","仄平仄仄平平平，平○仄仄仄平仄。"],"paragraphs":["世上纷华蚁穴耳，东流不作西归水。","号寒那用学孟郊，捉月要须追李子。","一樽忽尔逢故人，高谈往往鬼神嗔。","人间目下多忌讳，忘形惟有醉乡真。","但得如意酒不绝，四壁莫愁生事拙。","铸成此错吾安之，何妨与费数州铁。"],"title":"和谢吏部铁字韵三十四首 对酒二首 其一"}
