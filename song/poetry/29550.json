{"author":"韩元吉","id":29550,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["壁上春江万顷宽，锦囊遗墨幸重看。","功名世路真多畏，贫贱交盟敢自寒。","新有诗声见侯喜，尽摅怀抱得苏端。","极知鼎食君家旧，未厌堆盘苜蓿餐。"],"title":"亚之出示其祖岐公墨迹及惠崇小景且和前韵复次答之"}
