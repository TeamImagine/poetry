{"author":"陆游","id":36271,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["溪头日日弄潺湲，敢料余生竟得全。","白简免劳中执法，青铜罢筭小行年。","花前一笑频开口，林下深藏永息肩。","欲养金丹还懒去，身今已是地行仙。"],"title":"得亲旧书问近况以诗代书报之"}
