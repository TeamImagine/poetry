{"author":"杨万里","id":49131,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["去秋行部惨山容，得似春山意态浓。","嫩绿峰当新雨后，乱红花发烂晴中。","仙姿玉骨丹青写，雾鬓风鬟锦绣幪。","染得笔头生五色，急将描取入诗筒。"],"title":"新路店道中"}
