{"author":"葛胜仲","id":230932,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["枳棘栖鸾岂所宜，盐车服骥暂缰鞿。","少而好学书饶读，壮不贪荣誉自归。","重去故山抛小隐，懒趋名路触危机。","寄言汉广徜徉者，聊赏风光且莫违。"],"title":"次韵景纯将赴襄阳眷恋里第"}
