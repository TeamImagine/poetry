{"author":"孙应时","id":82410,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄平平平仄平仄，仄平平仄仄平平。"],"paragraphs":["风帆晓影动行装，月淡芙蕖浦溆香。","正想双亲开色笑，不须千里叹凄凉。","随行书卷生涯在，省事官曹气味长。","便为君山问今古，一樽清啸满江乡。"],"title":"寄别袁和叔"}
