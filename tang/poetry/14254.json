{"author":"元稹","id":14254,"strains":["仄仄仄平仄，平平平仄平。","仄平平仄仄，仄仄仄平平。","平仄平仄仄，平平平仄平。","仄○平仄○，仄仄仄仄○。","平平仄平仄，仄仄平平平。","仄仄仄平仄，仄平平仄平。","平仄仄平仄，○仄仄平平。","平仄平仄仄，仄仄平仄平。","平仄仄平仄，仄平平仄平。","○平仄仄仄，仄仄平仄○。","平仄平仄仄，仄平平仄平。","平平仄平仄，仄仄平仄平。","仄仄平仄仄，仄平平仄平。","○平平仄仄，仄仄平○平。","仄仄平仄仄，仄平平○平。","平平仄平仄，仄仄仄仄平。"],"paragraphs":["昔附赤霄羽，葳蕤游紫垣。","鬬班香案上，奏语玉晨尊。","戆直撩忌讳，科仪惩傲顽。","自从真籍除，弃置勿复论。","前时共游者，日夕黄金轩。","请帝下巫觋，八荒求我魂。","鸾凤屡鸣顾，燕雀尚篱藩。","徒令霄汉外，往往尘念存。","存念岂虚设，并投琼与璠。","弹珠古所讶，此用何太敦。","邹律寒气变，郑琴祥景奔。","灵芝绕身出，左右光彩繁。","碾玉无俗色，蘂珠非世言。","重惭前日句，陋若莸并荪。","腊月巴地雨，瘴江愁浪翻。","因持骇鸡宝，一照浊水昏。"],"title":"酬东川李相公十六韵"}
