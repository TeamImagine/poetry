{"author":"张浑","id":17779,"strains":["平平平仄仄平平，仄仄平平仄仄平。","仄仄仄○平仄仄，平平平仄仄平平。","平平仄仄○○仄，仄仄○平仄仄○。","仄仄平平平仄仄，仄○平仄仄平○。","平○仄仄平平仄，仄仄○平仄仄平。","仄仄仄平○仄仄，平平平仄仄平○。"],"paragraphs":["幽亭春尽共为欢，印绶居身是大官。","遁迹岂劳登远岫，垂丝何必坐谿磻。","诗联七韵犹应易，酒饮三杯未觉难。","每况襟怀同宴会，共将心事比波澜。","风吹野柳垂罗带，日照庭花落绮纨。","此席不烦铺锦帐，斯筵堪作画图看。"],"title":"七老会诗"}
