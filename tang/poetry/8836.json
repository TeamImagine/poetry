{"author":"窦参","id":8836,"strains":["平仄仄○仄，仄平平仄平。","平平仄仄○，仄仄平平平。","○仄仄平仄，仄○仄平平。","平平仄仄平，仄平平仄仄。","平仄○仄仄，平平平仄平。","仄平仄平仄，○仄平平平。","平平仄仄平，仄仄平平平。","仄仄仄平仄，仄平平仄平。","仄仄平平平，仄平平仄○。","平○仄平仄，平仄○仄平。"],"paragraphs":["山势欲相抱，一条微径盘。","攀萝歇复行，始得凌仙坛。","闻道葛夫子，此中炼还丹。","丹成五色光，服之生羽翰。","灵草空自绿，余霞谁共餐。","至今步虚处，犹有孤飞鸾。","幽幽古殿门，下压浮云端。","万丈水声落，四时松色寒。","既入无何乡，转嫌人事难。","终当远尘俗，高卧从所安。"],"title":"登潜山观"}
