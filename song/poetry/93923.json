{"author":"戴复古","id":93923,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落魄江湖四十年，白头方办买山钱。","老妻悬望占乌鹊，愚子催归若杜鹃。","济世功名付豪杰，野人事业在林泉。","难禁别后相思意，或有封书寄雁边。"],"title":"镇江别总领吴道夫侍郎时愚子琦来迎侍朝夕催归甚切"}
