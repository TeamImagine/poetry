{"author":"刘摰","id":186964,"strains":["平平平仄○仄仄，平平平仄平平平。","仄平平平仄○仄，平仄仄仄平仄平。","平仄仄仄仄仄○，仄仄仄仄平平平。","仄平仄仄仄平仄，平平仄仄○仄平。","平平平仄仄平仄，仄仄○仄仄仄平。","○仄仄仄仄平仄，仄平仄仄平平平。"],"paragraphs":["祥风灵雨过二月，陈根新种苗争抽。","早蚕生齐渐如蚁，温饱指此无歳忧。","春酒未尽社已过，节物又近清明头。","茜裙缬袖事来往，方盘小榼相饷酬。","田家之乐世皆慕，贵仕难去贱易谋。","行矣请谢茂陵病，一廛一耒归先畴。"],"title":"春日述怀"}
