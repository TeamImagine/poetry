{"author":"岑参","id":57254,"strains":["平平平平仄○仄，平平平仄○平仄。","仄平仄仄○平平，平平仄仄平平平。","仄平平仄平平仄，仄平平仄平平仄。","仄○仄○平仄平，平平○仄仄平○。","仄平仄仄仄仄仄，○平仄平平平仄。","仄仄平仄平平平，仄平仄仄○仄平。","仄平平仄仄仄仄，平仄仄仄仄平仄。","仄○平○平仄平，仄○仄仄仄平平。","仄平平仄平仄仄，平仄平平○仄平。"],"paragraphs":["轮台城头夜吹角，轮台城北旄头落。","羽书昨夜过渠黎，单于已在金山西。","戍楼西望烟尘黑，汉兵屯在轮台北。","上将拥旄西出征，平明吹笛大军行。","四边伐鼓雪海涌，三军大呼阴山动。","虏塞兵气连云屯，战场白骨缠草根。","剑河风急雪片阔，沙口石冻马蹄脱。","亚相勤王甘苦辛，誓将报主静边尘。","古来青史谁不见，今见功名胜古人。"],"title":"轮台歌奉送封大夫出师西征"}
