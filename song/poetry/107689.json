{"author":"王迈","id":107689,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["君侯风谊薄云高，轸念征夫跋涉劳。","雅宴朝陪青玉案，余欢晚属念珠曹。","向来惊下曾参杼，此去谁分范叔袍。","斋合祈晴行有应，免教雪虐更风饕。"],"title":"南剑倅赵用甫权郡有小集以祈晴不用妓移晚筵于潘司户"}
