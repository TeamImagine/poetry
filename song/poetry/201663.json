{"author":"彭汝砺","id":201663,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平仄仄，仄平平平仄仄平。"],"paragraphs":["又得华笺是浣溪，短窗翰墨自光辉。","寒梅不动情相炤，幽鸟无声意欲飞。","数四恩嘉成海渎，百千文字粲珠玑。","风花未称相望意，特为君王述万机。"],"title":"和应诏吟"}
