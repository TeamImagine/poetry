{"author":"周紫芝","id":240834,"strains":["仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["虎额一山同避贼，草堂三月更通家。","音容久隔头俱雪，云雾相看眼各花。","晚厌微官犹曲糵，早知豪气已聱牙。","北扉青琐真如梦，且复西谿踏钓沙。"],"title":"送罗仲共罢酒官归山中"}
