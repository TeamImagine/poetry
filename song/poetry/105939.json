{"author":"岳珂","id":105939,"strains":["仄仄平仄平平平，平平仄仄平平平。","仄平平仄平仄平，平仄仄仄平平平。","平平仄仄平仄平，平平仄仄平平平。","仄仄仄仄平平○，平仄仄仄平平平。","平平平仄平仄平，仄○平仄平○平。","平平平仄平仄平，仄仄仄仄平仄平。","仄○仄仄平○平，平平仄仄○平平。","平平仄仄平仄平，仄仄仄仄平仄平。","仄○仄仄平仄平，仄仄仄仄平平平。","平平平仄平○平，平仄仄仄平仄平。","仄平平仄仄仄平，仄平平仄○平平。"],"paragraphs":["玉{氏}诗府旌阳仙，骖鸾翳凤珊瑚鞭。","羽裳云锦朝帝垣，天凤戛佩披琅玕。","瑶阶十二琪树连，珠晖璧魄环非烟。","手按碧蕊丹葩鲜，昆阆七七争芳妍。","翩焉来下探九渊，攫颔惊起龙正眠。","茫茫尘劫今几年，北斗柄烂东海田。","袖中琲琲辉且圆，琤琮落笔如流泉。","乌栏锦褾余百篇，狱宝上烛牛斗躔。","御题小玺今宛然，已散复合庸非天。","鲸鱼东去云浪翻，晴昼昳荡开虎关。","紫金浮玉月满川，大招为赋乘槎骞。"],"title":"唐许浑乌丝栏诗真迹赞"}
