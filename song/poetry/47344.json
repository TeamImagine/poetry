{"author":"杨万里","id":47344,"strains":["平平仄仄平仄平，平平仄仄平平平。","平平平仄平平平，仄仄仄仄平○○。","仄仄○仄仄平平，仄平仄仄仄仄平。","仄平仄仄平平仄，仄平仄仄平仄平。","平平仄仄仄仄仄，仄仄仄平平仄仄。","仄平仄仄平平平，平仄平平平仄仄。","仄平仄仄仄平仄，○仄仄平平仄仄。","仄仄平平仄仄平，仄仄平平平仄平。","仄仄○仄仄平平，仄平仄平仄○平。","平平平仄平仄仄，仄仄平平仄平仄。","仄仄平平仄仄平，仄平平仄平平仄。","仄平仄仄平平平，○仄○仄仄仄平。","仄○仄仄仄仄平，仄○平仄仄平平。","仄平仄仄○仄仄，平仄平平仄平仄。","仄平平仄平○平，仄仄平平仄仄仄。","平平平仄○平平，仄○仄仄仄○平。","仄○仄平仄仄仄，仄仄平仄仄仄○。","仄平平仄仄仄仄，仄仄平平平仄仄。","仄仄仄平平仄平，○仄平平平仄仄。"],"paragraphs":["黄金白璧明月珠，清歌妙舞倾城姝。","他家都有侬家无，却有四壁环相如。","此外更有一床书，不堪自饱饱蠹鱼。","故人远送东坡集，旧书避席皆让渠。","儿时作剧百不懒，说着读书偏起晚。","乃翁作恶嗔儿痴，强遣饥肠馋蠹简。","老来万事落人后，浪取故书遮病眼。","病眼逢书辄着花，笔下蝇头成老鸦。","病眼将奈故书何，故书一开一长嗟。","东坡文集侬亦有，未及终篇已停手。","印墨模糊纸不佳，亦非鱼网非科斗。","富沙枣木新雕文，传刻疏瘦不失真。","纸如雪茧出玉盆，字如霜雁点秋云。","老来两眼如隔雾，逢柳逢花不曾觑。","只逢书册佳且新，把玩崇朝那肯去。","东坡痴绝过于侬，不将一褐易三公。","只将笔头挂月胁，万古凡马不足空。","故人怜我老愈拙，不寄金丹扶病骨。","却寄此书来恼人，挑落青灯搔白发。"],"title":"谢福建茶使吴德华送东坡新集"}
