{"author":"陆游","id":34362,"strains":["仄仄仄平仄，仄平平仄平。","仄仄平平平，仄仄仄仄平。","平平平平仄，仄仄仄仄平。","平仄仄仄仄，仄仄平仄平。","平仄平仄平，平仄仄平平。","○○仄仄仄，仄仄仄仄平。","○平平仄平，仄平？仄平。","仄仄○平仄，○○仄仄平。"],"paragraphs":["志欲冨天下，一身常苦饥。","气可吞匈奴，束带向小儿。","天公无由问，世俗那得知。","挥手散醉发，去隐云海涯。","风息天镜平，涛起雪山倾。","轻帆入浩荡，百怪不可名。","虹竿秋月钩，巨鳌倘可求。","灭迹从今逝，回看隘九州。"],"title":"三江舟中大醉作"}
