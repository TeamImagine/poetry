{"author":"释慧空","id":10142,"strains":["平仄仄，仄仄仄，仄仄仄平仄平仄。","平平仄仄，仄仄仄仄。","○仄○○，仄平仄仄。","平仄○○平，平仄仄○仄。","平平仄仄，仄仄平○。","仄平平仄平，仄仄平平仄。","仄仄仄○，仄仄仄仄，仄平○仄平平，平平平仄。","平平仄○仄平，平平仄仄仄仄。"],"paragraphs":["冰出水，玉出石，破獍出窠母遭食。","宗师得法，佛祖避席。","正令当行，十方辟易。","耕者驱其牛，饥者夺其食。","龙骧虎骤，铁眼铜睛。","到绳床角头，则不寒而栗。","有此体裁，具此作略，是真临济儿孙，黄龙头角。","东山与么赞之，何曾一字赞著。"],"title":"谷堂真赞  其一"}
