{"author":"吴融","id":32524,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["腻若裁云薄缀霜，春残独自殿群芳。","梅妆向日霏霏暖，纨扇摇风闪闪光。","月魄照来空见影，露华凝后更多香。","天生洁白宜清净，何必殷红暎洞房。"],"title":"僧舍白牡丹二首 一"}
