{"author":"周邠","id":190097,"strains":["仄平仄仄仄平平，仄仄平平仄仄平。","仄仄平仄平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["放归绉骑独寻山，直入青萝翠蔼间。","谢客藜杖方自适，阮公蜡屐许谁攀。","何愁白发能添老，须信黄金不买闲。","应向林泉真得趣，徜徉终日未经还。"],"title":"窃闻子瞻学士昨日飘然单乘独出南屏旋至北山穷幽览胜真得物外自适之趣邠尝从欧阳公诗云使君厌骑从车马留山前行歌招野叟共步青林间然明公今日之乐正得于此因成诗一章上寄"}
