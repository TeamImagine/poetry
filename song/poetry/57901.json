{"author":"梅尧臣","id":57901,"strains":["平平平仄仄，平仄仄○○。","仄仄仄平○，仄仄仄平平。","平平仄仄仄，平仄仄仄平。","平平平仄仄，平仄平仄平。","○仄平仄仄，平○仄仄平。","仄仄平仄平，仄仄仄仄平。","平○平仄平，○仄仄平平。","仄仄仄仄平，仄仄平仄平。"],"paragraphs":["官为人父母，身自奉其亲。","结宇后园中，散步以怡神。","寒温适所适，朝夕馈尔珍。","诸孙同在傍，嬉戏情各均。","庭下香草秀，梁中乳鸟驯。","乳鸟名曰乌，反哺岂不仁。","香茶名曰兰，相袭使之纫。","二物已可知，百里风俗淳。"],"title":"寄题阳武宰王安之庆丰亭"}
