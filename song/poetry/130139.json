{"author":"赵汝腾","id":130139,"strains":["平平○○，平仄平○。","仄仄平仄，仄平平平。","仄仄平平，仄仄仄平。","仄○平平，仄仄平平。","仄仄仄平，平仄仄平。","仄○平仄，仄平仄平。","仄仄平平，○仄平平。","仄仄平平，○仄仄平。","仄仄平平，仄平仄平。","平仄仄平，仄仄仄平。","仄仄平仄，平仄仄平。","仄仄平仄，○仄平平。","仄平平○，仄仄平仄。","○○平仄，仄○○仄。","平仄平平，平仄平仄。","平平平平，仄仄仄仄。","○平仄平，平仄仄仄。","仄平仄平，仄平平仄。"],"paragraphs":["天之苍苍，而在山中。","大畜之象，验之于躬。","六尺之微，万善毕丛。","往行前言，浩浩无穷。","一以贯之，何所不容。","两间非大，此之谓弘。","牝马之贞，行地无疆。","古往今来，其道有常。","是以资生，至哉化光。","君子体之，六二直方。","直内方外，何用不臧。","守此之毅，贲育非刚。","泗亭之参，以此任道。","繇轲而后，孰其深造。","濂洛儒先，知德之奥。","非苟知之，亦免允蹈。","兴夫请书，朝夕戴抱。","懋哉懋哉，至于华皓。"],"title":"示赵与槟弘毅章"}
