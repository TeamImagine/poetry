{"author":"叶李","id":159918,"strains":["平平仄，平平仄，平平仄仄平平仄。","平平平仄仄平○，仄仄○平平仄仄。","平平仄，平平仄，平平仄仄○平仄。","仄○○仄仄平平，平仄仄平○仄仄。"],"paragraphs":["君来路，吾归路，来来去去何时住。","公田关子竟何如，国事当时谁汝误。","雷州户，崖州户，人生会有相逢处。","客中颇恨乏蒸羊，聊赠一篇长短句。"],"title":"放还遇贾似道"}
