{"author":"戴复古","id":93886,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["拥鼻行吟上下廊，今宵又宿赞公房。","松摇半夜风声壮，桂染中秋月色香。","白石清泉闻笑语，名山大泽出文章。","老夫甘作无名者，不逐纷纷举子忙。"],"title":"庐山  其三"}
