{"author":"张扩","id":234181,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["眼看平地欲流金，暂借僧园数亩阴。","束带市朝谁刺促，闭门松桧自幽深。","客来棋局时招隐，饭罢茶瓯快洗心。","便静乞闲吾有味，墙东诗老许同襟。"],"title":"次韵昌时寺丞侄避暑"}
