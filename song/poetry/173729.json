{"author":"曾巩","id":173729,"strains":["平平仄仄仄，仄仄仄仄平。","仄仄平仄仄，平平仄○平。","仄仄仄仄○，仄仄平仄平。","仄○平平○，仄仄平平平。","平仄仄仄平，仄仄仄仄平。","仄仄平平平，仄仄○平平。","平平仄平○，仄仄仄仄○。","仄仄仄仄仄，平仄仄仄平。","平○仄仄仄，仄平仄平平。","仄平○平仄，平平仄○平。","平平平平仄，仄仄仄仄平。","仄仄平仄仄，仄平仄平平。","平仄仄平仄，平平仄○○。","○仄仄平仄，？平仄平平。","仄仄平仄仄，仄平仄平平。"],"paragraphs":["荒山未有雪，野水不见冰。","一腊今已半，浮阳壮犹矜。","奈至一岁除，未有严气升。","坐思崆峒间，负雪山千层。","虽受栗冽僵，愈此秽浊蒸。","感激昆仑祇，一气吹丘陵。","炎埃灭无遗，古色万里兴。","我病一洗濯，怀抱失所憎。","因思大羽猎，属车上崚嶒。","六军骑皆骏，争先雪中登。","天时倾人意，踊跃士气增。","大义虽不杀，四方慑兵棱。","今此效安在，东南塞犹乘。","将帅色凋槁，蚍蜉势趫腾。","惨错天运内，止戈信谁能。"],"title":"冬暮感怀"}
