{"author":"刘攽","id":183967,"strains":["○仄仄平○，平○仄仄○。","仄平平仄仄，平仄仄平平。","仄仄○平仄，平平仄仄○。","平○○仄仄，仄仄仄平平。","仄仄平平仄，○○仄仄平。","○平仄平仄，平仄仄平平。"],"paragraphs":["堕泪不能禁，彤庭北望深。","寿觞疑在眼，宫漏独惊心。","绘事应神助，天光想下临。","秋毫分万一，玉色辨侵寻。","未悟攀髯远，如闻弃屣音。","当时万年木，风动亦萧森。"],"title":"集英殿观先帝御容"}
