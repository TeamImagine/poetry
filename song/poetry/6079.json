{"author":"林季仲","id":6079,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄仄平。"],"paragraphs":["岁寒谁复慰栖迟，篱落初横一二枝。","试问春从何处去，又凭梅报有来期。","巡檐索笑如相识，倚竹怀新却自悲。","花瘦恼教人共瘦，月明风定酒醒时。"],"title":"周希父赋梅次韵三首  其三"}
