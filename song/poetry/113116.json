{"author":"白子仪","id":113116,"strains":["仄平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","平仄平平仄平仄，仄平平仄仄平平。"],"paragraphs":["岁时三伏每相承，雨汗居人因不胜。","况是五弦均长养，何须六幕苦炎蒸。","中干愿沃仙盘露，上赐堪加凌室冰。","安得天风破烦溽，释然群动返清澄。"],"title":"暑伏偶书呈端祖抑之"}
