{"author":"彭汝砺","id":201853,"strains":["○仄平平仄仄平，平平○仄仄平平。","平平仄仄仄平仄，平仄仄平平仄平。","仄仄仄○平仄仄，平平平仄仄平平。","仄平仄仄平平仄，仄仄平平仄仄仄。"],"paragraphs":["轻快飞舆出古城，蟠迂行径转沙汀。","鸬鹚映日露𫄸翅，鸿鹄鬭风开雪翎。","水瘦不藏寒石绿，云归才见远峰青。","苦怜野色溪光好，倍觉诗魂酒魄醒。"],"title":"东流道中作"}
