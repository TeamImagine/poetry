{"author":"李处权","id":8652,"strains":["仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["老去何堪行路难，冰霜几晚见苍官。","鲈鱼南国无张翰，妓女东山有谢安。","秉烛夜阑真是梦，传杯秋际若为欢。","吾徒恰似丰城剑，光气须从斗下看。"],"title":"酬辩老见遗怀旧之什"}
