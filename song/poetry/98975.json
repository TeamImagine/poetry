{"author":"华岳","id":98975,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["西风吹老碧莲房，万壑风流拆麝囊。","谩与篱花争晓色，肯教盆蕙压秋芳。","月中有女曾分种，世上无花敢鬭香。","要识仙根迥然别，一枝开傍郄家墙。"],"title":"岩桂"}
