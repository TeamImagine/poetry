{"author":"曾肇","id":208891,"strains":["仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["故人南北叹乖离，忽把清诗慰所思。","松茂雪霜无改色，鸡鸣风雨不愆时。","著书子已通蝌蚪，窃食吾方逐鸒斯。","便欲去为林下友，懒随年少乐新知。"],"title":"次后山陈师道见寄韵"}
