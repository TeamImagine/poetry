{"author":"刘子翚","id":15161,"strains":["平平平，仄平平，仄仄平仄平仄平。","平平仄仄平仄仄，仄○平平平仄平。","平平仄仄仄仄仄，仄仄仄仄平平平。","仄平仄仄平○仄，平平仄仄平平仄。","平平仄仄仄○仄，仄仄仄仄平平仄。","仄平仄平平，仄仄仄平仄。","仄平平仄○，仄仄平仄仄。","平平仄仄仄平平，仄仄平平平仄仄。","平平仄仄平平平，仄○仄平平仄平。","平○仄仄平仄仄，仄仄仄仄平平平。"],"paragraphs":["屯田词，考功诗，白水之白锺此奇。","钩章棘句凌万象，逸兴高情俱一时。","耆卿骨朽士特死，涧谷错莫无晶辉。","后生俊秀何其寡，吾宗喜有莱孙者。","双瞳点漆面如水，一见使我心神写。","读书已通经，学赋已知律。","只今年十三，吐气成五色。","骊珠出海夜生光，突笴流弦追莫及。","人材有价谁能私，不妨乃翁聊誉儿。","囊中彩笔今付汝，往继二妙声名驰。"],"title":"莱孙歌"}
