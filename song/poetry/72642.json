{"author":"曾丰","id":72642,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄平仄平仄仄，平平平仄平平平。"],"paragraphs":["玄冬连日太阴凝，酝酿开年满意晴。","槁植惊春荣意动，孤飞触暖偶情生。","心无外慕溪南牧，眼不旁观陇上耕。","桀溺长沮渠辈是，休教知我为将迎。"],"title":"端月上浣"}
