{"author":"艾性夫","id":165473,"strains":["○平仄平平，仄仄平平仄。","○平仄仄○，仄仄平仄仄。","仄平平仄平，○仄仄仄仄。","平平仄仄仄，仄仄仄平仄。","平平仄仄平，平仄仄仄仄。","平平仄平仄，仄仄○平仄。"],"paragraphs":["驱车出东门，怅望东门道。","折兰赠所思，所赠非所好。","岂无千丈红，相媚一饷好。","终然失所性，不肯寘怀抱。","秋风日以高，玄髪日以缟。","携兰种幽谷，珮服从吾老。"],"title":"出东门  其一"}
