{"author":"袁说友","id":70391,"strains":["平平仄平平，仄仄仄○○。","平仄○仄仄，仄仄○平平。","仄○仄仄○，平○平仄平。","仄仄仄仄平，仄仄平平平。","仄平平仄仄，平仄平平平。","仄平平仄仄，仄仄平平○。","仄仄仄仄○，仄仄○平○。","平平○仄仄，○仄平平平。","○平仄仄平，仄仄平仄平。","仄平仄平仄，○仄○仄平。","平平平仄仄，仄仄○平平。","仄仄仄平平，平仄仄仄平。","平平平仄仄，平仄平○平。","仄平○仄仄，仄仄○○平。","仄仄仄仄仄，仄仄平平平。","平○仄平平，平○平仄平。","平平平仄仄，仄仄平○平。","平平仄仄仄，仄仄○平平。","仄仄仄平平，平仄○仄平。","平平仄平仄，仄仄平仄平。","平平仄○平，○仄○○平。","仄仄平平○，平仄○仄平。","仄仄平仄平，平仄平仄平。","仄平仄仄仄，仄仄平平○。","仄平仄平平，○仄○仄仄。","仄仄仄平平，仄平平仄○。"],"paragraphs":["明朝上巴江，日日峡中行。","天险三峡路，峡险滩头程。","就中十二滩，新滩尤可惊。","父老记往时，此地江流平。","一朝陵谷变，崩裂山峥嵘。","大崖江里卧，小石江心横。","作此一大滩，水石相吞并。","涛雷殷昼夜，浪雪鸣轩轰。","空山十里遥，已接千鼓声。","末流到山尾，犹作汹涌鸣。","朝家忧病涉，遣使劳经营。","辇石竟无谋，舟至不敢征。","东来西上者，因有盘滩名。","我来滩水傍，滚沸如煎烹。","众畏岂不畏，稚耋栖檐楹。","遐观一舟来，掀浪嘈鼓钲。","群夫山下蚁，百丈风中筝。","冲涛已飐滟，转柁犹欹倾。","戛戛到龙门，艰苦如颉羹。","须臾近平峡，便觉天地清。","携孥稳乘舟，相庆如更生。","蜀道登天难，于此论始明。","况我衰病余，怀此忧惧情。","国恩念未报，一叶身为轻。","小臣抱孤忠，思有称使令。","举酒望星河，作诗聊自评。"],"title":"过新滩百里小驻峡州城"}
