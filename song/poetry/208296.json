{"author":"黄庭坚","id":208296,"strains":["仄平平仄平仄仄，平仄平平○仄仄。","平平平仄仄，平仄仄平仄。","○仄仄○仄，仄平平仄仄。","仄平平仄平平仄，平仄仄仄仄平平，仄仄平平仄。","平仄仄仄仄，平仄仄平仄。","仄○平仄，平仄○仄。","平仄仄仄，仄仄平平，仄仄仄仄平。","平平仄仄仄，仄平仄仄平。","平平仄平仄，仄仄仄平平。","平平仄平仄，仄仄平○平。","仄仄○仄仄，仄仄○仄仄。","平平仄仄仄，仄仄平平仄。","平平仄平仄，平平仄○仄。","仄仄仄仄平，平○○仄仄。","仄仄平平仄，平仄仄仄仄。","仄仄仄平平，平平仄平仄。","平仄平仄平，仄仄平平仄。","仄仄仄仄平，仄○平仄仄。","平仄平平仄平仄，仄○平仄仄，平仄仄○仄。","仄仄○平仄，仄○平仄仄仄仄。","仄平仄仄仄，仄仄○平仄。","○平仄平，仄仄平平。","仄仄仄仄，仄仄仄平。","平仄仄平，仄○仄○，仄仄仄仄仄平○。","○仄仄仄，平○仄仄。","仄仄○仄，仄平平仄。","仄仄平平，仄○平仄。","仄仄平平，仄○平平。","平平仄仄，仄仄平平。","平平○仄，仄仄平平。","仄平平仄，仄仄仄平。","仄平平仄，仄仄○平。","平仄平○，○仄平平。","仄仄平平，仄平仄平。","仄仄平仄，仄仄平平。","仄平平仄仄，平平仄仄平。"],"paragraphs":["兀然无事无改换，无事何须论一段。","真心无散乱，他事不须断。","过去已过去，未来何用算。","兀然无事何曾有，人唤向外觅工夫，总是痴顽汉。","粮不蓄一粒，逢饭但知骂。","世间多事，人事相趁。","浑不及我，不乐生天，亦不受福田。","饥来一钵饭，困来展脚眠。","愚人以为笑，智者谓之然。","非愚亦非智，不是玄中玄。","要去如是去，要住如是住。","身披一破衲，脚著娘生袴。","多言复多语，由来反相误。","若欲度众生，无过且自度。","莫漫求真佛，真佛不可见。","妙性及灵台，何曾受薰炼。","心是无事心，面是娘生面。","劫石可动摇，个中无改变。","无事何须读文字，削除人我本，冥合个中意。","种种劳筋骨，不如林下睡兀兀。","举头见日出，乞饭从头{扌聿}。","将功用功，展转冥蒙。","取即不得，不取自通。","吾有一言，绝虑忘缘，巧说不得用心传。","更有一语，无过直与。","细极毫末，大无方所。","本自圆成，不劳机杼。","世事悠悠，不如山丘。","青松蔽日，碧涧常秋。","山云当幕，夜月为钩。","卧藤萝下，块石枕头。","不朝天子，岂羡王侯。","生死无虑，更复何忧。","月水无形，我常只宁。","万法皆尔，本自无生。","兀然无事坐，春来草自青。"],"title":"法语"}
