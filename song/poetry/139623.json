{"author":"陈著","id":139623,"strains":["仄仄平仄○，平平仄○仄。","平仄仄仄仄，仄仄○仄仄。","仄平平仄仄，仄仄平仄仄。","仄仄平仄平，仄仄○仄仄。","仄仄平仄○，平仄平平仄。","仄仄仄平平，仄仄仄平仄。","平○仄仄平，平仄仄○仄。","仄仄仄平仄，仄平平仄○。","平平仄仄仄，仄仄仄仄仄。","仄仄平平○，仄仄平仄仄。","仄平仄仄平，平平仄平仄。","仄平仄仄仄，平仄仄○仄。","仄平○仄平，○仄仄○仄。","仄仄平平平，平○仄平仄。","仄平仄仄平，平仄仄平仄。","仄仄仄平平，仄平平仄仄。","仄仄仄平仄，○仄平仄仄。","平平仄仄平，仄仄仄平仄。","仄平○仄仄，○○仄仄仄。","仄平仄仄平，仄仄仄○仄。","仄仄仄○平，平仄仄○仄。"],"paragraphs":["父子恩爱重，人生别离苦。","惟汝善事我，我亦深爱汝。","我年今七十，又有多病母。","出赘非汝心，事有难直取。","寸步安可离，而乃江山阻。","忆昨汝归时，大暑走风雨。","身如出水荄，淋沥带泥卤。","弱质又逃病，老怀方免虑。","胡为有力者，夜半负箧去。","本自无完衣，转使时赤露。","命穷不可医，眉攒若为诉。","我心愈恻恻，还送汝行路。","奈何其奈何，听我细分付。","出入谁能无，归期况堪数。","远游必有方，无愧圣人语。","得失亦何常，翕然云散聚。","不见古君子，堕甑宁复顾。","贤哉汝妇翁，可以就规矩。","瑟琴相好合，更闻汝得妇。","足宽父母心，百里在庭户。","谨勿困闲愁，宗事要担负。"],"title":"深出赘归省再往妇氏家"}
