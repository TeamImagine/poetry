{"author":"许及之","id":61079,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["门前流水古犹今，不见锺期但苦心。","每忆承平爱人物，有谁埋没向山林。","一官黄绶甘肥遁，百首清诗共赏音。","自笑抱关人录录，亦将名字托碑阴。"],"title":"题元祐诸公跋窦三川诗卷后"}
