{"author":"黄希旦","id":189886,"strains":["平平平仄平平仄，仄仄平平平仄仄。","平平仄仄仄○平，仄仄平平仄平仄。","仄仄平平仄仄平，仄平仄仄平平仄。","平平平仄仄平○，○平仄仄平平仄。","仄平平仄仄平平，平仄平平平仄仄。","仄○仄仄仄平○，仄仄平平○仄仄。","○平平仄仄平○，仄仄平平○仄仄。","平平平仄仄平平，仄仄仄○○仄仄。","仄平平仄仄○平，仄仄平平平仄仄。","平平仄仄平平平，○仄仄○平仄仄。"],"paragraphs":["琳房珠馆何虚寂，宝砌无尘苔藓碧。","仙翁倚槛静吟哦，却忆筼筜拂岩石。","劲节虚心守岁寒，未尝暂变风霜色。","移来迢递不辞劳，深根讶向瑶台植。","渐承春意叶青青，时惹天香烟幂幂。","月笼翠影尚萧疏，露被繁枝谗滴沥。","迎风闲夜拟龙吟，结实他年期凤食。","非才终约老烟霞，此际谬当亲采择。","寄言红紫莫相猜，彼此无情蒙化力。","逢时剪拂任他人，沈去葛陂都咫尺。"],"title":"和贾鸿举移竹"}
