{"author":"释道潜","id":203068,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["千林脱叶送残秋，一舸南归兴莫留。","富渚江平非白马，子陵滩稳异黄牛。","吟怀览胜宜无倦，才力如君岂易求。","他日殷勤为细字，尽传佳句到东州。"],"title":"送远上人还金华"}
