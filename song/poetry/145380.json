{"author":"马廷鸾","id":145380,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄仄平仄，平仄平平仄平平。","仄仄平平仄平仄，平平仄仄仄平平。"],"paragraphs":["掉头不肯住清都，勇趁秋风乞左符。","大论峥嵘耸廊庙，雅怀磊落胜江湖。","丹心岂不恋明主，清节还能立懦夫。","正是商山访鸿鹄，归来羽翼莫踟蹰。"],"title":"送汤东涧出守南剑州  其一"}
