{"author":"晁说之","id":219782,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["纷纷既晚宜无恨，尚忆当年献策人。","小子何能初跃马，大臣不肯旧垂绅。","叔孙处处偏知毁，景监人人总作因。","格律摅情如梦得，难禁孤泪湿新春。"],"title":"圆机宠示览先人元祐末廷试初考倡和诗编长句不胜感佩降叹如绅字韵直似刘梦得何幸得之辄复作增来诗之美"}
