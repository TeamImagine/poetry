{"author":"崔橹","id":43877,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["芳草青青古渡头，渔家住处暂维舟。","残花半树悄无语，细雨满天风似愁。","家信不来春又晚，客程难尽水空流。","自怜爱失心期约，看取花时更远游。"],"title":"春晚泊船江村"}
