{"author":"王维","id":45930,"strains":["○平仄仄平仄平，平平仄仄仄○平。","平平○平仄○仄，仄仄平平仄仄平。","平平仄○仄平仄，仄仄仄平○仄仄。","仄仄平仄仄平平，平平仄平○仄仄。","仄平仄仄仄平平，仄仄平平仄仄平。","仄○仄仄平平仄，平仄平平平仄○。","仄平平仄○仄平，仄平仄仄平平平。","仄平仄仄平平仄，○仄○平仄仄平。"],"paragraphs":["长安厩吏来到门，朱文露网动行轩。","黄花县西九折坂，玉树宫南五丈原。","褒斜谷中不容幰，唯有白云当露冕。","子午山里杜鹃啼，嘉陵水头行客饭。","剑门忽断蜀川开，万井双流满眼来。","雾中远树刀州出，天际澄江巴字回。","使君年纪三十余，少年白皙专城居。","欲持画省郎官笔，回与临邛父老书。"],"title":"送崔五太守"}
