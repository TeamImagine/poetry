{"author":"郭印","id":250087,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["草木藏春柳报先，谁将苍驭快如鞭。","夜中一雨知无价，陌上三农庆有年。","玉糁寒林梅委地，浪翻平野麦连天。","阴阳燮理非吾事，新岁调和岂偶然。"],"title":"孙希汲出示所和杜允迪二诗因次韵并寄允迪以当别后一笑"}
