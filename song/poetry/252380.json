{"author":"郑刚中","id":252380,"strains":["平仄平平仄仄平，仄平仄仄仄平平。","仄平平仄平平仄，平仄平平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["今夜云开北陆风，丈三将到土圭中。","剥穷谁见阴阳妙，来复方知天地功。","孤坐看灯浑是梦，苍颜被酒不生红。","却怜土俗追时节，言语虽殊意亦同。"],"title":"庚午冬至夜"}
