{"author":"朱熹","id":55644,"strains":["仄仄仄平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄平平平仄，平仄平平仄仄平。"],"paragraphs":["老去读书秋树根，山林儿女定谁尊。","偶缘送客来僧寺，却似披云卧石门。","物外祇今成跌荡，人间何处不啾喧。","一杯且为阳关尽，双目从教别泪昏。"],"title":"承事卓丈置酒白云山居饮饯致政储丈叔通因出佳句诸公皆和熹辄亦继韵聊发坐中一笑"}
