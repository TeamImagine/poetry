{"author":"仇远","id":164454,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["倦游懒著小乌巾，短髪丝丝雪满簪。","信手拈书聊慰眼，转头忘事太无心。","笑他杜老频看镜，爱我昭文不鼓琴。","喜有山林方外友，时携佳纸索新吟。"],"title":"书与士瞻上人十首  其八"}
