{"author":"苏轼","id":193907,"strains":["仄平平平平仄平，平仄平○仄平仄。","平○仄仄仄平仄，仄仄平平平仄仄。","平平仄仄仄仄仄，仄○○仄平仄○。","仄平仄仄平仄平，仄仄平仄平仄仄。","平平仄仄仄仄仄，仄平仄仄○○○。","仄平仄仄平仄仄，仄○仄平平仄仄。","仄仄仄仄平仄仄，仄仄仄平平平仄。","仄○平仄○仄平，平仄平平仄平仄。","仄○平仄平平平，仄仄平平平平仄。","○○仄仄仄仄平，○仄仄平平仄仄。","平平仄平仄仄仄，仄仄平仄仄平仄。","平平仄仄平仄平，平平仄仄○仄仄。","仄平仄仄仄平仄，仄仄仄仄平仄仄。","仄平平仄仄仄平，平仄仄仄平平仄。","○○仄仄仄平仄，仄仄平仄仄平仄。","仄平仄仄平仄○，○仄平平仄平仄。"],"paragraphs":["我官于南今几时，尝尽溪茶与山茗。","胸中似记故人面，口不能言心自省。","为君细说我未暇，试评其略差可听。","建溪所产虽不同，一一天与君子性。","森然可爱不可慢，骨清肉腻和且正。","雪花雨脚何足道，啜过始知真味永。","纵复苦硬终可录，汲黯少戆宽饶猛。","草茶无赖空有名，高者妖邪次顽懭。","体轻虽复强浮沉，性滞偏工呕酸冷。","其间绝品岂不佳，张禹纵贤非骨鲠。","葵花玉{革夸}不易致，道路幽险隔云岭。","谁知使者来自西，开缄磊落收百餠。","嗅香嚼味本非别，透纸自觉光炯炯。","秕糠团凤友小龙，奴隶日注臣双井。","收藏爱惜待佳客，不敢包裹钻权幸。","此诗有味君勿传，空使时人怒生瘿。"],"title":"和钱安道寄惠建茶"}
