{"author":"吴渊","id":118094,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["园丁编竹亦勤哉，老蔓纤条费剪裁。","杳杳翠云深作洞，霏霏香雪簇成堆。","玉虬飞下盘千尺，金爵携将饮百杯。","说与此花狼籍后，园林杖履亦稀来。"],"title":"霜蕤亭三首  其三"}
