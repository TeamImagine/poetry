{"author":"周紫芝","id":240346,"strains":["仄仄平平平，平仄仄仄仄。","平平平仄平，○仄平仄仄。","仄仄平○仄，平平仄○仄。","仄仄仄平平，平平仄平仄。","平平仄仄平，平仄平仄仄。","仄平平仄平，平平仄仄仄。","平平仄仄平，平平仄平仄。","平平仄平平，仄仄仄平仄。","仄平仄平平，平平仄平○。","平平仄平平，仄仄仄○仄。","平仄仄仄平，平平仄○仄。"],"paragraphs":["彼美青楼倡，颜色岂不好。","春风桃李花，过雨堪一扫。","粲粲星冠女，云宫在三岛。","雾帔卷黄罗，披风出云表。","焚香礼夜坛，香雾生杳渺。","恨无脂粉颜，千金聘袅袅。","刘郎竟不来，含嚬弄清晓。","谁怜傲霜枝，照眼自明了。","永怀蕊宫姿，微黄淡飞标。","清蟾耿寒枝，与月自相恼。","真赏久未逢，残英惜空老。"],"title":"蜡梅一首"}
