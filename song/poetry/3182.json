{"author":"陈与义","id":3182,"strains":["平平仄平仄，仄仄仄仄平。","仄仄仄平平，仄仄平平平。","仄○仄仄仄，仄仄仄仄平。","仄平仄平仄，仄仄仄仄平。","仄平仄仄仄，仄仄仄平平。","仄平仄平仄，仄仄平平○。","仄仄仄平平，仄仄平平平。","平平平平平，仄平仄平平。","仄平平平仄，仄○仄仄平。","仄○仄平仄，仄仄平平平。"],"paragraphs":["狂夫缚轩冕，自许稷契身。","静者乐山林，谓是羲皇人。","不如两忘快，内保一色醇。","伟哉道山杰，滞此汝水滨。","大来会阔步，小憩得幽欣。","一斋有琴酒，万事无缁磷。","不作子公书，肯受元规尘。","人言君侯痴，我知丈人真。","月明泉声细，雨过竹色新。","是间有真我，宴坐方申申。"],"title":"汝州吴学士观我斋分韵得真字"}
