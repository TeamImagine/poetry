{"author":"项安世","id":53400,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，平仄平平仄仄平。"],"paragraphs":["碧柳黄芦冷映门，荒陂寒水浄涵村。","深深留殿朝常闭，肃肃行营夜不喧。","景似邱园宜避俗，事非风月总忘言。","平生故有闲吟分，何物堪酬造化恩。"],"title":"三次刘寺韵赋张以道新居与约斋夹湖相望  其二"}
