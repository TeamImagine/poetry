{"author":"刘驾","id":26544,"strains":["平平仄平平，○仄平平平。","仄平平平仄，仄仄仄仄○。","平仄仄平平，○仄平仄平。","平平仄平仄，仄平平仄平。","仄仄仄仄平，仄平仄仄平。","仄仄平仄仄，仄仄平平平。","平平仄平○，○仄仄○○。","○平仄仄平，仄平仄平平。"],"paragraphs":["同家楚天南，相识秦云西。","古来悬弧义，岂顾子与妻。","携手践名场，正遇公道开。","君荣我虽黜，感恩同所怀。","有马不复羸，有奴不复饥。","灞岸秋草绿，却是还家时。","青门一瓢空，分手去迟迟。","期君辙未平，我车继东归。"],"title":"送友人擢第东归"}
