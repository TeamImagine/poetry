{"author":"徐元杰","id":122834,"strains":["仄仄仄平仄，平平○仄仄。","仄仄平仄平，平仄平平仄。","仄仄平仄仄，仄仄平仄仄。","平平仄仄仄，平仄平仄仄。","仄仄平仄平，平平仄仄仄。","仄仄仄仄○，平仄仄平仄。","平仄平平平，○仄仄仄仄。","○○仄仄仄，仄仄仄仄仄。","仄平仄○平，○仄仄○仄。","平仄仄仄平，平仄仄仄仄。","仄仄平平仄，仄平○平仄。","平平仄仄平，仄仄仄仄仄。","平仄仄○平，仄仄仄仄仄。"],"paragraphs":["翰墨绝畦迳，言词中律度。","笔落风雨惊，诗得江山助。","不食烟火语，说到精髓处。","升堂必入室，由道谁不户。","达者无后先，成贤特指顾。","要亦认意思，初不在章句。","伊欲登坛场，且阔着地步。","其中有活法，此理若大路。","所差只毫厘，相去已冠屦。","兰室味本同，莲社约此去。","把定心鸿鹄，直须盟鸥鹭。","多才夙究明，一见已颖悟。","貂续不胜情，用得以布露。"],"title":"和祝子寿作诗须索意韵"}
