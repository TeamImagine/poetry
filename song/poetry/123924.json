{"author":"王柏","id":123924,"strains":["平仄平平○仄仄，平仄平平仄平仄。","平平平仄仄仄○，仄仄仄平平仄仄。","仄平仄仄仄仄平，仄仄仄平平仄仄。","平平平仄仄平○，平仄平平○仄平。","仄仄平平仄仄平，仄仄平平平仄平。","○平平仄平○平，○平仄仄平○○。","仄仄平○平仄仄，平平仄平○○仄。","仄仄○平仄仄平，○仄平平○仄仄。","仄仄○平○仄仄，平平仄仄平平仄。","仄仄平平仄仄○，平仄平平○仄仄。"],"paragraphs":["生意原原如襞积，阴阖阳开有绳尺。","风霜冰雪岂少思，到此自宜天地塞。","凛然帝则亘古今，此外不知还不识。","连年冬令太伤迟，君子忧时长皱眉。","万物骄矜不自持，落尽窗前年后梅。","深山芽茁无空枝，更疑麦陇青离离。","一夜风号阳气服，玄冥奋威正当局。","翦水裁花两日飞，更撒珠玑三万斛。","揽柄收权应恨晚，明朝已迫东方木。","却恐春风未肯和，颠倒天时难善俗。"],"title":"和立斋喜雪韵"}
