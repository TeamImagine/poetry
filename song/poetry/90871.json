{"author":"韩琦","id":90871,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["花簇香亭万朵开，雕舆高自九关来。","轻阴阁雨迎天步，寒色留春送寿杯。","仙吹彻云终缥缈，恩鱼逢饵几徘徊。","曾参二十年前会，今备台司得再陪。"],"title":"御制后苑赏花钓鱼奉圣旨次韵"}
