{"author":"陆游","id":40803,"strains":["仄平仄仄仄平平，仄平平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["早缘疏拙遂归耕，晚为沉绵得养生。","药镵钓竿缘已熟，海村山市眼偏明。","安西万里人何在，广武千年恨未平。","但使莲峰归路稳，亦无闲手揖公卿。"],"title":"初夏出游三首  其一"}
