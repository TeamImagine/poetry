{"author":"曾丰","id":72570,"strains":["平仄平平仄仄平，平平平仄仄平平。","仄平平仄仄平仄，仄仄仄平平仄平。","仄仄平平平仄仄，仄平仄仄仄平平。","仄平仄仄仄平仄，仄仄仄平仄仄平。"],"paragraphs":["岩腹刳为半月形，全功天且不能成。","勿嗟圆处便生缺，犹幸晦中堪养明。","更朔还多终有望，受亏已久得无盈。","愿言炼石补教足，使我众生眼界平。"],"title":"月岩"}
