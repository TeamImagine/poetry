{"author":"姚宽","id":19183,"strains":["仄平○仄平平平，仄仄平平平仄平。","○平仄仄仄平仄，仄平仄平平平平。","○平仄仄平仄仄，仄仄平平仄平仄。","仄平仄平仄仄仄，仄仄平平平平仄。","平平平○○平仄，仄仄平平平仄仄。","仄平平仄仄平平，仄平仄仄平平仄。","仄平仄仄平平仄，仄仄平平仄平仄。","仄平平仄仄平平，仄仄仄平仄平仄。","仄仄？平仄○仄，○仄○平仄平仄。","仄平○仄仄平平，仄仄仄平○仄仄。","仄平仄仄平仄仄，仄平仄仄○平仄。","仄仄仄仄平平平，平仄平平○仄仄。"],"paragraphs":["汉宫深锁千蛾眉，妒宠争妍君不知。","昭君自恃色殊众，画师忍为黄金欺。","当时望幸君不顾，泪湿花枝怨无主。","一朝按图聘绝域，慷慨尊前为君去。","萧萧车骑如流水，惨淡风沙千万里。","昔年公主嫁乌孙，妾身况是良家子。","自嗟薄命无归路，弱质安能事强主。","可怜宫锦换毡裘，忍变故音作新语。","马上琵琶送将远，行路闻之亦凄断。","寄书空忆雁南飞，只有怨歌传入汉。","汉家失计何所获，羽林射士空头白。","白璧骏马无时无，倾国倾城难再得。"],"title":"昭君曲"}
