{"author":"陈子昂","id":34476,"strains":["平平○平仄，仄仄仄平平。","○仄平平仄，平平仄仄平。","○平仄○仄，○仄仄平○。","仄仄○平仄，平平仄仄平。","平平○仄仄，仄仄仄平平。"],"paragraphs":["游人献书去，薄暮返灵台。","传道寻仙友，青囊卖卜来。","闻莺忽相访，题凤久裴回。","石髓空盈握，金经秘不开。","还疑缝掖子，复似洛阳才。"],"title":"酬田逸人游岩见寻不遇题隐居里壁"}
