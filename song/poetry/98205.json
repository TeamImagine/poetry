{"author":"赵汝鐩","id":98205,"strains":["仄仄平平仄仄平，平平仄仄仄平平。","仄平仄仄平平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["半掩柴门傍浅池，茅茨夹柳闹黄鹂。","旧仓坼去安新囤，新筿添来补旧篱。","煎茗吹炉呼幼妇，持箕扫地命童儿。","庄家无可将勤意，数片亲舂糯米飺。"],"title":"庄家"}
