{"author":"欧阳修","id":79214,"strains":["平平仄仄○仄平，平平仄平平仄平。","平平平仄仄○仄，仄仄仄仄平平平。","平平仄仄仄仄仄，仄仄平平平仄平。","仄平仄仄平仄仄，平仄仄平平仄平。","平平仄仄平仄平，平仄平平平仄平。","平仄仄平平仄仄，○仄○平仄仄平。"],"paragraphs":["春风二月三月时，农夫在田居者稀。","新阳晴暖动膏脉，野水泛滟生光辉。","鸣鸠聒聒屋上啄，布谷翩翩桑下飞。","碧山远映丹杏发，青草暖眠黄犊肥。","田家此乐知者谁，吾独知之胡不归。","吾已买田清颍上，更欲临流作钓矶。"],"title":"归田四时乐春夏二首  其一"}
