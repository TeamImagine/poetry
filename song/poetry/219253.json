{"author":"晁说之","id":219253,"strains":["平仄平○，平平平○，平平仄平。","仄仄平平，仄○仄仄，○仄平仄平仄平。","平仄平平平仄，仄平仄仄○仄仄，平仄○○平仄平。","仄平仄仄平平仄平，仄仄平平仄仄仄仄平。","○平平，平仄仄，仄仄平平仄○仄。","平仄平仄仄，仄仄平平仄。","○平仄仄仄平仄，平平仄平○仄仄。","平仄平○仄仄平，仄平仄仄仄仄仄。","仄平平仄仄仄，仄仄仄仄，平平仄仄仄仄仄。","仄平仄仄仄平仄，平仄平平仄平仄。","仄仄平仄仄，仄平平仄仄。"],"paragraphs":["寒暑平分，东南之徼，何多暍哉。","远望炎洲，近观火井，相与朝烬而夕灰。","名曰冰纨霜练，服之一缕如十袭，而信衣冠之不能。","敢疑夏祖之居会稽，短髪文身自蔽以草莱。","浪婆儿，身世世，共道常年不如是。","谁复怜北客，此日真憔悴。","深山乳虎想腾倚，清风不来空啸死。","安得人如葛稚川，脱身直下坐井底。","奈何沧海浊沸，日不敢浴，金波自烂玉兔熟。","四方上下浊氛满，何许层冰映雕玉。","苦熟何不可，浊氛端恼我。"],"title":"连日酷暑异常摅闷而作"}
