{"author":"黄庚","id":160373,"strains":["○平仄平仄，平仄平仄仄。","平仄平仄○，平仄仄平仄。","平仄仄平平，仄仄仄平仄。","平○平○平，仄仄平仄仄。","平平仄平平，平仄仄平仄。","○平平○平，仄平平仄仄。","○平仄仄仄，仄仄平仄仄。","仄平仄平平，平仄仄平仄。","仄平仄平平，仄仄仄仄仄。","○平仄平平，仄平仄平仄。"],"paragraphs":["当年构华屋，权势倾卫霍。","堂宇穷斧斤，天气焕丹雘。","花石拟平泉，水陆致兹壑。","惟闻丞相嗔，肯后天下乐。","朱门锁荆榛，花木已萧索。","苍生颠堕崖，国亡身孰托。","空悲上蔡犬，不返华表鹤。","丈夫表勋名，风采照麟阁。","故为一声钲，聚铁铸此错。","回头暮烟昏，不能掩余怍。"],"title":"故相贾秋壑旧府"}
