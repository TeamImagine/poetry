{"author":"罗隐","id":30899,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄仄平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["寂寂荒坟一水滨，芦洲绝岛自相亲。","青娥已落淮边月，白骨甘为泉下尘。","原上荻花飘素髪，道傍菰叶碎罗巾。","虽然寂寞千秋魄，犹是韩侯旧主人。"],"title":"漂母冢"}
