{"author":"刘埙","id":159096,"strains":["平平仄平○，平○仄平仄。","仄仄仄仄平，平仄平仄仄。","平平○仄仄，平仄仄○仄。","仄仄仄平平，仄仄仄仄仄。","平平仄平○，平仄平平仄。","仄平平仄仄，平平仄平仄。","平平仄平平，平仄仄○仄。","仄仄仄仄平，平仄仄平仄。","平平平平平，仄平○仄仄。","平平仄平○，平平仄平仄。"],"paragraphs":["坤维拓提封，形胜古天府。","血战五十秋，零落余八柱。","江南传箭急，谁暇此回顾。","落日古渝城，杖钺乃甚武。","天东甑虽堕，吾自强支拄。","渡泸躬讨逆，归来战弥苦。","萧条下夔门，机阱伏中路。","咄咄快敌仇，谁欤掩坏土。","哀哉关西雄，国亡犹不负。","同时督军将，腰金插双虎。"],"title":"补史十忠诗 四川制置使知重庆府张公玨"}
