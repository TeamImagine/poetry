{"author":"赵蕃","id":76660,"strains":["仄仄仄平平仄平，仄平仄仄平平平。","平平仄仄仄仄仄，仄仄平平平仄平。","仄仄平平平仄仄，仄平平仄仄平平。","仄平平仄仄平仄，仄仄平平平仄平。"],"paragraphs":["忆昨屡过丛桂坊，诵诗说赋声琅琅。","飘流倏忽岁几换，邂逅分携天一方。","治状如君行且召，赋归于我策为良。","一篙清涨百滩没，愧此萧然鸥鹭行。"],"title":"送赵兴国"}
