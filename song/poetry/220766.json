{"author":"邹浩","id":220766,"strains":["平平仄平平仄平，仄○平仄平平平。","平○平仄仄平○，仄平仄仄平平平。","仄○仄仄仄○○，仄平仄仄平平平。","仄平○仄仄仄仄，○平仄仄平平平。","仄平平仄平仄仄，仄平仄仄平平平。","平平平平仄仄仄，平○平平平仄平。","仄平仄仄仄平仄，仄仄平仄平○平。","平平平平仄平仄，平平仄仄平○平。","仄仄仄仄平仄仄，平平仄仄平仄仄。","○仄仄仄平○仄，平仄平平平仄平。"],"paragraphs":["先生出逢尧舜时，自当勋业追皋夔。","胸中廊庙乃州县，雪霜次骨西安驰。","旁观往往屡兴叹，色初不变心希夷。","但云将圣世所大，乘田委吏皆尝为。","道通为一无不可，等君事耳何高卑。","高斋高居万物表，清献清风天下师。","此心妙与此公契，莫或遑处今其谁。","民歌仁恩到天耳，天须默荐君王知。","坐令四海归一握，阴阳变化随设施。","行即验矣姑且置，聊引花前金屈卮。"],"title":"送成老赴西安"}
