{"author":"齐己","id":41901,"strains":["仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["葛衣霑汗功虽健，纸扇摇风力甚卑。","苦热恨无行脚处，微凉喜到立秋时。","竹轩静看蜘蛛挂，莎径闲听蟋蟀移。","天外有山归即是，岂同游子暮何之。"],"title":"城中晚夏思山"}
