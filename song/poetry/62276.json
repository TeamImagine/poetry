{"author":"虞俦","id":62276,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["倒指西城我廪高，天公自欲慰民劳。","声名敢望黄丞相，诗律间追何水曹。","三径就荒身似赘，一行作吏事如毛。","只须多酿兵厨酒，聊伴先生醉后豪。"],"title":"再用韵谢沈德远少卿和诗"}
