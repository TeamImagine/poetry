{"author":"郭祥正","id":192549,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["阮轩要客暮春时，淡荡晴丝日正迟。","出屋花光红玛瑙，隔湖山色碧琉璃。","老榕垂干侵疏箔，新鸭呼雏过短篱。","我欲高吟还阁笔，坐中留蔡总能诗。"],"title":"阮希圣新轩即席兼呈同会君仪温老三首  其一"}
