{"author":"徐积","id":185999,"strains":["平仄平平仄仄平，仄平仄仄仄平平。","仄平平仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄仄仄仄，平仄平平仄仄平。"],"paragraphs":["青女霜华夜不收，一天如扫月如流。","素娥奔去已千古，狡兔隠来还几秋。","冷逼蚊雷声陡息，光摧萤火色何幽。","尘埃两眼洗不浄，安得凌云万丈楼。"],"title":"中秋月  其一"}
