{"author":"晁说之","id":219972,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["几年飘泊敢何求，甘作伧公对楚囚。","风转荣光新辇道，雨无时节旧扬州。","陆公奏议同谁恨，屈子离骚亦独愁。","岁暮长江癃病客，飘飘荆渚觅同游。"],"title":"夜雨不少住枕上作"}
