{"author":"范成大","id":43175,"strains":["平平仄平平，○仄仄平仄。","仄平仄平○，仄仄平仄仄。","仄平平仄仄，仄仄平○仄。","平平仄平平，○仄仄○仄。","平平仄仄仄，平仄仄平仄。","平平仄仄仄，仄仄仄平仄。","平○○平仄，仄仄平平仄。","仄平仄平平，仄仄仄○仄。","平平仄○平，仄仄仄○仄。","仄平仄仄仄，仄仄平仄仄。"],"paragraphs":["微生本渔樵，长日渺江海。","扣舷濯沧浪，尚说天宇隘。","朅来车马路，悒悒佳思败。","黄尘扑眉须，驱逐似偿债。","羸骖系偪仄，狂犬吠荒怪。","乡心入旅梦，一叶舞澎湃。","晨兴过墟市，喜有鱼虾卖。","眼明见清江，积雨助横溃。","褰裳唤扁舟，臲卼不胜载。","不辞野渡险，弄水聊一快。"],"title":"清弋江"}
