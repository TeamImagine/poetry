{"author":"卫宗武","id":133650,"strains":["平平平平仄，平平仄○平。","仄平仄仄仄，仄平仄仄平。","平平平仄平，平仄仄仄○。","仄仄仄仄○，平仄平平平。","平○平仄平，仄仄仄仄平。","仄仄仄仄平，仄平仄仄○。","仄仄平仄平，仄仄平平平。","平平仄仄仄，仄○平仄仄。","仄平平仄平，仄仄平仄平。","仄仄仄平仄，平平仄仄平。","平仄仄仄仄，平仄平平平。","平仄仄平仄，平仄平仄○。","平平○○仄，○○平平平。"],"paragraphs":["丹岩今良士，南塘古当时。","馆餐未有适，义图以助之。","渠渠推毂心，终莫副所思。","遇合各有缘，天只非人为。","裴回明月枝，乃在海一涯。","一字以拔人，我惭蔡子尼。","遂使文字交，远迈为人师。","骚坛不可即，比兴安所施。","唱酬怀旧章，绚若辞藻摛。","细玩二君咏，形神坐欲驰。","踪迹有聚散，情意无盈亏。","非晚即簪盍，宁久成诀离。","停云思亲友，且和渊明诗。"],"title":"和南塘贻林丹岩古风时丹岩馆郊外"}
