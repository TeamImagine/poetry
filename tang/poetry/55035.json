{"author":"刘长卿","id":55035,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["三年谪宦此栖迟，万古惟留楚客悲。","秋草独寻人去后，寒林空见日斜时。","汉文有道恩犹薄，湘水无情吊岂知。","寂寂江山摇落处，怜君何事到天涯。"],"title":"长沙过贾谊宅"}
