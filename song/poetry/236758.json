{"author":"汪藻","id":236758,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["苔连深竹楚江干，分与幽人宴坐看。","映得图书终日翠，凄成风雨未秋寒。","渭川昔漫夸千亩，锦里今须种数竿。","移取辟疆园畔去，免教童子报平安。"],"title":"题何子应竹君轩"}
