{"author":"陆游","id":34711,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["芒种初过雨及时，纱厨睡起角巾欹。","痴云不散常遮塔，野水无声自入池。","绿树晚凉鸠语闹，画梁昼寂燕归迟。","闲身自喜浑无事，衣覆熏笼独诵诗。"],"title":"芒种后经旬无日不雨偶得长句"}
