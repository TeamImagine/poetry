{"author":"林尚仁","id":130872,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["十年客路叹飘蓬，历尽风霜鬓欲空。","睡少半疑茶作祟，愁多全觉酒无功。","数蛩厌静鸣秋雨，一叶惊寒落晚风。","惆怅故园归未得，草荒篱下菊花丛。"],"title":"秋日书怀"}
