{"author":"刘敞","id":174593,"strains":["仄平仄仄仄，平平仄平平。","平仄平平平，仄仄○仄平。","仄仄平平仄，平仄仄○仄。","平平○仄仄，仄仄仄仄平。","平平仄平仄，仄平仄仄平。","平平○仄平，仄仄○平平。","平平仄仄仄，仄仄○平平。","仄仄仄仄仄，平○仄平平。"],"paragraphs":["读书与博簺，亡羊信多岐。","何以消烦忧，谢墅观奕棋。","寓物多欢适，吾道有张弛。","谁能长刺促，屈首就鞅羁。","陈遵嗜杯酒，柏松见诮嗤。","袁丝沈里闾，剧孟相追随。","君方总府事，吏牍正纷披。","走见固所愿，清闲在他时。"],"title":"酬某"}
