{"author":"释德洪","id":229242,"strains":["仄平仄仄平○仄，仄仄平平平仄仄。","仄○仄仄平仄平，仄平仄平仄仄仄。","仄仄仄平平仄平，仄仄平○仄仄仄。","仄仄仄平仄平仄，仄仄仄仄平仄仄。"],"paragraphs":["妙明廓彻圆当念，念未圆明颠倒转。","譬如醉眼旋屋庐，屋庐岿然醉目眩。","要令鹘仑常现前，一切时中莫污染。","昔日蒋山解颠草，一字不可饶两点。"],"title":"送澄禅者入蒋山"}
