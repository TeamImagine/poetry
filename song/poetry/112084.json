{"author":"田锡","id":112084,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["天寒云彩变春辉，霡霂来如晓雾飞。","著物先饶芳草湿，盈空旋翳碧山微。","鶑村树密吹应遍，鸳瓦檐高滴尚稀。","丞相追班方入贺，沙堤柳色正依依。"],"title":"春雨"}
