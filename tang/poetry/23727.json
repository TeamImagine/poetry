{"author":"李峤","id":23727,"strains":["仄仄平平仄，平平○仄平。","平平平仄仄，○仄仄平平。","仄平平平仄，平平仄仄○。","仄○平仄仄，○仄仄平平。","平仄平○仄，平平仄仄平。","仄平平仄仄，○仄仄平平。"],"paragraphs":["雁沼开香域，鹦林降彩旃。","还窥图凤宇，更坐跃龙川。","桂轝朝群辟，兰宫列四禅。","半空银阁断，分砌宝绳连。","甘雨苏燋泽，慈云动沛篇。","独惭贤作砺，空喜福成田。"],"title":"奉和幸大荐福寺应制"}
