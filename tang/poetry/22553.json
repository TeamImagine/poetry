{"author":"李商隐","id":22553,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["海燕参差沟水流，同君身世属离忧。","相携花下非秦赘，对泣春天类楚囚。","碧草暗侵穿苑路，珠帘不卷枕江楼。","莫惊五胜埋香骨，地下伤春亦白头。"],"title":"与同年李定言曲水闲话戏作"}
