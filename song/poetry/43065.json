{"author":"范成大","id":43065,"strains":["仄平平平平仄平，仄平仄仄○平平。","平平○仄平平仄，仄仄平平○仄仄。","○仄平平○平平，仄平仄仄平○平。","仄○平仄仄平仄，仄仄平平平仄平。","平平仄仄平○仄，仄仄平平平仄仄。","○平仄仄仄平平，平平平仄平平仄。"],"paragraphs":["故乡江吴多好山，笋舆篾舫相穷年。","春风吹入江南陌，叠障双峰如旧识。","闻道金牛更孱颜，古来铁锁高难攀。","自从仙伯弭芝盖，凤舞鸾歌开洞天。","新诗賸说山中妙，我不曾游先梦到。","从渠弱水隔蓬莱，云山何处无瑶草。"],"title":"题金牛洞"}
