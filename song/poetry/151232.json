{"author":"杨公远","id":151232,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["披起绵衣换葛裘，不禁时序去悠悠。","吴江枫老萧萧下，紫塞鸿归点点秋。","几幅蛮笺诗状景，一声羌笛客凭楼。","羁怀正此无聊奈，细雨檐花分外愁。"],"title":"次姚舍人  其一"}
