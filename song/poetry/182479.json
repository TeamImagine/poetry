{"author":"强至","id":182479,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["解去铜章尚月余，一春文酒会全疏。","无机自好亲鸥鸟，虽弱仍甘下鳄鱼。","乐事易空如委蜕，流年难挽甚奔车。","酒徒文友心期在，任有臧仓毁子舆。"],"title":"暮春偶书呈才甫慎微"}
