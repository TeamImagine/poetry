{"author":"胡宏子","id":171548,"strains":["仄平平仄仄，平仄平平○。","平平仄仄仄，仄平仄平平。","平平仄○仄，平仄○平平。","仄仄平平平，平仄平平平。","仄仄平平平，○平○仄平。","仄仄仄仄仄，平平仄平平。","平○仄平仄，平○仄○平。"],"paragraphs":["世人之所悦，多在纷华间。","毛仙得趣处，白云满青山。","飞楼俯空旷，登眺长怡颜。","迹与云俱高，心与云俱闲。","八极梅真人，乘云相往还。","我亦懒出岫，时归坐云关。","清吟抱幽独，何当共凭栏。"],"title":"题梅山云悦楼"}
