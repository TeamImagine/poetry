{"author":"陈傅良","id":65799,"strains":["平平平平仄仄平，平仄平仄仄仄平。","仄仄仄仄仄仄平，平平仄○平仄平。","仄平仄仄平平平，仄平平仄仄仄平。","平平仄仄仄平○，仄○平仄平仄平。","平平仄仄仄仄平，仄仄○仄平平平。","仄平平平仄仄仄，○平平仄仄仄平。","○平仄平○仄平，平仄平平仄○平。","○仄仄平仄仄平，平仄仄仄仄仄平。","仄平仄仄平仄○，平平仄仄平仄平。","平平仄仄仄○平，仄平仄仄仄仄○。"],"paragraphs":["朝游山南莫北隅，修竹之下手所披。","五步一顾立不趋，柔枝弱干千万余。","粲然笑倩多新奇，岁寒安用众穉为。","惊嗟怪怪丈人行，缟衣蓝缕冰斲肌。","莓苔雪片冻不飞，玉饰其末玑衡欹。","藐姑之仙下缥缈，苍虬为驾羽葆希。","三闾大夫从女须，枯槁婵娟却并驰。","张子爱之亦既痴，人不得觑以我归。","我生自视梅孰如，沧江独立儿女嗤。","年来稍稍学折枝，柰何复与此老期。"],"title":"和孟阜老梅韵  其一"}
