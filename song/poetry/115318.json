{"author":"刘克庄","id":115318,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["空花瞥过似浮荣，海水难湔是恶名。","功比禹轲真学者，罪浮桀纣亦书生。","国师族覆惭家训，太尉朝危悔宦情。","束起陈编呼伯雅，胸中磊磈暂浇平。"],"title":"新凉理故书有感二首  其二"}
