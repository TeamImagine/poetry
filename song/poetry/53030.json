{"author":"郑伯英","id":53030,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["风雨连朝忽转晴，天还着意作清明。","簿书共了公家事，尊酒聊酬我辈情。","花却余寒红尚瘦，柳融初日黛犹轻。","一年春事才如许，又作明朝祓禊行。"],"title":"清明泛舟"}
