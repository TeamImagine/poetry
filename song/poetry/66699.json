{"author":"楼钥","id":66699,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["平时卧雪似袁安，谁肯凌晨犯苦寒。","百辟班中因族贺，八盘岭上得遥看。","层层观阙琼楼耸，纳纳乾坤玉宇宽。","怅望仙山何处是，欲从此地径骖鸾。"],"title":"贺雪八盘岭上作"}
