{"author":"虞俦","id":62260,"strains":["仄仄平平仄仄平，平平仄仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["折桂东堂又一回，秋花此外祇凡才。","千岩万壑幽深处，玉露金风烂漫开。","有客挥犀纷入坐，几时清燕小持杯。","作诗且与留花住，青女繁霜未要催。"],"title":"枕上再赋"}
