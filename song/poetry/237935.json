{"author":"王庭珪","id":237935,"strains":["仄仄仄仄仄仄仄，仄仄仄仄平平平。","仄平平平平仄仄，仄平仄○平○平。","平平平平仄仄仄，平平仄仄平平平。","仄平平平仄仄仄，平○仄仄平平平。","平平○仄仄仄仄，○仄仄仄平平○。","○○平仄○平仄，仄平仄仄○平平。","仄平仄平仄平仄，仄仄仄仄平平○。","平平○仄仄仄仄，平平仄仄○平平。"],"paragraphs":["己巳四月二十四，甲子夜半天门开。","是时群星环北斗，一星谪堕人间来。","星精为人不易得，千年孕秀方呈才。","笔扛龙门百斛鼎，家传鳯阁通银台。","螭头献纳近日月，论事力取天颜回。","中兴文武收髦俊，愿公急起乘风雷。","野人指山祝公寿，事业亦与山崔嵬。","金房难老自有诀，银编紫笔磨松煤。"],"title":"王舍人生辰作"}
