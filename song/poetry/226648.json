{"author":"谢逸","id":226648,"strains":["平仄平平仄仄平，平平仄仄仄平平。","平平平仄平平仄，仄仄平平平仄平。","平仄平平平仄仄，平平仄仄仄仄平。","平平平仄平平仄，仄仄平平仄仄平。"],"paragraphs":["门外荒园一亩余，长抛笔砚把犁鉏。","天边风露秋期近，海外交游音信疏。","扬子家贫惟嗜酒，嵇康性懒不便书。","龙沙江水连天阔，尺素何当寄鲤鱼。"],"title":"寄徐师川"}
