{"author":"汪藻","id":236747,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["渺然于世不磷缁，手自栽花作四时。","坐客听蛙聊复尔，呼卿闻雁汝为谁。","眼中泉石论溪买，行处壶觞逐境移。","早晚拈书来就读，别开三径与君期。"],"title":"韦氏独乐园"}
