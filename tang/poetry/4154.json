{"author":"钱起","id":4154,"strains":["○仄平仄平，仄平平仄仄。","仄仄仄平仄，○平仄仄仄。","平平○仄仄，仄仄○平仄。","仄仄平仄○，平平仄平仄。","平平仄仄仄，仄仄○平仄。","平平○仄平，仄仄平平仄。","平平平仄○，平仄仄仄仄。","仄仄平仄平，○平仄平仄。"],"paragraphs":["横笛声转悲，羽觞酣欲别。","举目叩关远，离心不可说。","边陲劳帝念，日下降才杰。","路极巴水长，天衔剑峰缺。","单车动夙夜，越境正炎节。","星桥过客稀，火井蒸云热。","阴符能制胜，千里在坐决。","始见儒者雄，长缨系余孽。"],"title":"送薛判官赴蜀"}
