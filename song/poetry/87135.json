{"author":"韩淲","id":87135,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["申祷山川便作霖，耘苗时候想田深。","且欣小暑能如此，更愿新秋得似今。","早稻欲花将就实，晚禾成叶未抽心。","天应不忍焦劳意，直自初栽已望阴。"],"title":"十八日小暑大雨"}
