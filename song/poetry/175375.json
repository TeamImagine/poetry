{"author":"刘敞","id":175375,"strains":["平仄平平平仄平，平平仄仄仄平仄。","平平仄仄平平仄，仄仄平平仄仄平。","平仄平仄平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["谈笑从容宫漏稀，高轩去尽掩重屝。","风含玉宇霜威劲，月上疏窗烛影微。","周卫相望諠夕警，炉香不断护朝衣。","尘躯更觉仙山峻，旅梦端从江海归。"],"title":"独宿直舍"}
