{"author":"张嵲","id":9089,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["南国穷秋冷尚賖，随时游瞩自堪嘉。","且欣一雨山争出，休叹重阳菊未华。","佳客逢秋宜得句，道人酌酒似烹茶。","人生胜日须行乐，豫去昏鸦作阵斜。"],"title":"九日三首  其一"}
