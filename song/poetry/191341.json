{"author":"冯山","id":191341,"strains":["仄仄平仄平，仄平平仄平。","平平仄平仄，仄仄平平平。","仄仄仄仄○，○仄平平平。","仄仄○○平，平平平仄平。","仄平仄仄仄，仄仄平平平。","仄仄平仄平，平平仄平○。","○平仄平仄，仄仄○平平。","仄仄仄仄平，仄仄仄仄平。","平平仄仄仄，仄仄○平平。"],"paragraphs":["早渡鸣玉桥，竟登巴子台。","云林拥磅礴，磴道穷萦回。","古寺不足观，犹有南轩开。","浩荡横深沟，逶迤环覆杯。","古人去我远，万事随尘埃。","赤穴何渺茫，青山但崔嵬。","闻名不知实，此意空悠哉。","乍到辄复还，石滑倦去来。","苟能厌耳目，未免劳筋骸。"],"title":"巴子台"}
