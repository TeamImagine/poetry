{"author":"黄庚","id":160501,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄仄平仄仄平。"],"paragraphs":["片片随风整复斜，飘来老鬓觉添华。","江山不夜月千里，天地无私玉万家。","远岸未春飞柳絮，前村破晓压梅花。","羔羊金帐应粗俗，自掬水泉煮石茶。"],"title":"雪"}
