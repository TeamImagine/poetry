{"author":"薛嵎","id":137184,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["因缘还是范湾边，干巽峰高四应全。","千古青山逢具眼，数茎秋鬓近衰年。","倒骑黄犊循来路，贪看行龙下远田。","惭愧邻翁为指说，传闻此地产英贤。"],"title":"近买山范湾自营藏地与亡弟草塘君及外家墓茔悉可跂望感事述情继有是作  其一"}
