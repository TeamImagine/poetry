{"author":"宋庠","id":2613,"strains":["平仄○平仄，平平仄仄平。","平平○仄仄，平仄仄平平。","仄○平○仄，○平仄仄平。","平平平仄仄，平仄仄平平。","○仄平平仄，平平仄仄平。","仄平平仄仄，平仄仄平平。","平仄平平仄，平平平仄平。","仄○平仄仄，仄仄仄平平。","平仄平平仄，平平仄仄平。","仄平平仄仄，仄仄仄○平。","仄仄○平仄，平平仄仄平。","仄平平仄仄，○仄仄平平。"],"paragraphs":["厘席思贤久，公车下诏新。","金酬燕市骨，蒲裹汉家轮。","署行乡论秀，观光国有宾。","台招能赋客，关识卖符人。","三府催偕计，诸儒待聘珍。","掞天持笔距，连袂照袍银。","丹穴皆来凤，灵渊群跃鳞。","请行多下客，答策有平津。","荣路争高足，孤生最滥巾。","一鸣方及旦，六律肯遗春。","类鹄犹烦刻，成龙不惧真。","纵无清夜诵，犹继壤歌民。"],"title":"诏下有感"}
