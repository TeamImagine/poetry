{"author":"虞俦","id":61908,"strains":["仄仄平平平仄平，平平平仄仄平平。","仄平仄仄仄仄仄，平仄平平仄仄平。","仄仄平平平仄仄，仄平平仄仄平平。","平平仄仄平仄仄，仄仄平平仄仄平。"],"paragraphs":["日暮江东天一涯，孤云飞处路何赊。","雪将入腊未破白，梅过先春竞着花。","过眼光阴浑是客，满怀风雨政思家。","何如醉里都忘却，拟向穷途问麹车。"],"title":"十一月二十八日用后山诗韵"}
