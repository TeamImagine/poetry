{"author":"刘攽","id":183266,"strains":["平平仄平平仄平，平○平仄○平平。","平○仄仄平仄仄，仄仄仄仄平平○。","仄仄平平平仄仄，仄○平平平仄仄。","平仄平平仄仄平，仄平○仄平○○。","仄平仄仄平平平，仄仄仄仄平○平。","平平仄仄○平仄，仄仄仄仄平平平。","平平仄仄仄平仄，仄仄平○仄平仄。","平○平平○平仄，仄平平仄平平仄。","平仄仄平平仄平仄○仄仄平，仄仄平仄平仄平。"],"paragraphs":["西濠本连金水河，天潢之下分余波。","波深水静生物秀，十步百步皆圆荷。","五月浮舟人不见，瑞荷亭亭尤可羡。","连二雕成白玉盘，合欢裁作青油扇。","浣纱女子红莲房，背面照镜匀鲜妆。","斜阳弄影并高盖，下有戢翼双鸳鸯。","人情贵少瑞云美，亦自天和独钟此。","周王嘉禾献同颖，汉皇奇木夸连理。","君不见今年大田所收十万仓，上客为子歌吉祥。"],"title":"瑞荷"}
