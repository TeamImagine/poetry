{"author":"权德舆","id":9259,"strains":["平仄平平仄仄平，平○平仄仄平平。","○仄平平平仄○，仄平平○仄平○。","平平仄仄平平仄，仄仄平平仄仄平。","仄仄仄○仄仄仄，仄平平○仄平平。"],"paragraphs":["旌斾翩翩拥汉官，君行常得远人欢。","分职南台知礼重，辍书东观见才难。","金章玉节鸣驺远，白草黄云出塞寒。","欲散别离唯有醉，暂烦宾从驻征鞍。"],"title":"送张阁老中丞持节册吊回鹘"}
