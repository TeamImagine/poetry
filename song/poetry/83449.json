{"author":"陈文蔚","id":83449,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄仄平仄仄平平。"],"paragraphs":["江南目断短长亭，会面无由见德星。","所及交情无皂白，且欣师训炳丹青。","君将偃室春鸣瑟，我但莱衣日过庭。","多谢新诗相勉进，敢忘圭复识中扃。"],"title":"和张元德寄昌甫末章见及之韵"}
