{"author":"赵汝绩","id":94273,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["湘湖莼线正宜羹，一舸涛江泛晓晴。","屋破不妨从客借，田荒自欲课奴耕。","不随不激真吾事，乍佞乍贤皆世情。","从此一麾江海去，西风断雁冷无声。"],"title":"送荷渚归越"}
