{"author":"李纲","id":242773,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["小轩幽邃敞岩峦，密雨飞来更可观。","瀑布千寻落峰顶，喷珠万点散檐端。","休言幻化成空果，且喜炎蒸作昼寒。","轩内生公常说法，天花乱坠响珊珊。"],"title":"寄题丹霞雨花轩"}
