{"author":"徐玑","id":89038,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["星明残照数峰晴，夜静惟闻水有声。","六月行人须早起，一天凉露湿衣轻。","宦情每向途中薄，诗句多于马上成。","故里诸公应念我，稻花香里计归程。"],"title":"六月归途"}
