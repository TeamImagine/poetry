{"author":"释绍昙","id":142661,"strains":["仄仄仄仄○平仄，平平仄仄平平仄。","平仄平平仄仄平，仄仄平平平仄仄。","仄平仄仄仄平○，仄仄仄○○仄仄。","平平平仄平仄○，仄仄仄○，○○平仄。"],"paragraphs":["八月十五中秋节，人皆竞赏天边月。","心月孤圆自不知，不涉圆亏光影灭。","马师父子错商量，拂袖便行犹未彻。","诸人还见心月么，急着眼看，重重金屑。"],"title":"偈颂一百一十七首  其八○"}
