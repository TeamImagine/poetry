{"author":"韦骧","id":191224,"strains":["仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["二月渝南春已老，西园桃李顿萧然。","傍檐飞絮纷如雪，贴水圆荷大似钱。","览物未能忘感概，纾情聊且缀诗篇。","冯郎白髪知多少，更向巴山听杜鹃。"],"title":"二月"}
