{"author":"刘克庄","id":111878,"strains":["仄仄仄平平仄仄，平平仄仄仄平平。","平平平仄平平仄，平仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["我结小庵犹舴艋，师抛大刹似蘧庐。","菩提身外更无物，椰子腹中惟有书。","不踏一芦堪去矣，许分半芋竟何如。","元来又被寒翁引，径指坟山作退居。"],"title":"灵石日长老拂衣退院连帅陆尚书比之石霜小诗赞叹"}
