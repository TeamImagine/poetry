{"author":"沈遘","id":185088,"strains":["平平平仄仄，平平平仄平。","仄平平仄平，平仄仄仄平。","平平平仄平，平平仄平仄。","平平平仄平，仄仄仄○仄。","仄平平仄仄，○仄仄仄○。","平平仄○仄，○○仄仄平。","仄平仄○平，仄仄平仄仄。","仄仄仄仄平，仄平平平仄。"],"paragraphs":["阳春宜白雪，良时宜少年。","试攀琼树枝，芳意已觉妍。","梅花初厌多，杨花乍疑早。","园林光气生，众物竞鲜好。","一春都几日，行乐遽勿迟。","何辞踏泥出，犹当秉烛归。","少年自应然，老大宁复尔。","岂不感物华，尚能强醇醴。"],"title":"五言和刘原甫阳春宜白雪"}
