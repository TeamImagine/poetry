{"author":"赵鼎","id":248234,"strains":["平平仄仄○平平，仄仄仄仄○平平。","平平仄仄仄平仄，仄平仄仄平○○。","○平仄仄仄平仄，平平仄仄平平平。","平平仄平仄仄仄，平平仄仄平○平。","仄平平仄仄平仄，仄仄平平○○平。","仄平○平仄平○，平仄仄仄平○平。","平平仄平仄仄仄，仄平仄仄平仄平。","仄平仄仄平仄仄，○仄仄仄平平○。","平平仄平仄仄仄，仄平仄仄平平平。","仄○仄仄仄仄仄，平平仄仄平仄平。"],"paragraphs":["愚轩卧病空瓶储，市米不得如求珠。","邻翁馈麦穗盈筥，或揉或簸喧庭除。","磨雷隐隐破霜瓣，家童执爨烟生厨。","须臾粥成劝我食，齐眉举案烦妻孥。","病余聊复润喉吻，软滑盈盈如膏酥。","宛然长粳欲争长，加以白豆为参舆。","童儿作颦若不足，老夫大笑为有余。","虎头食肉非不美，回视利害为何如。","平生不耕啖此物，垅头汗滴惭耕夫。","淡中有味足养福，为君努力餐一盂。"],"title":"谢人惠麦穗"}
