{"author":"邹浩","id":220596,"strains":["平仄平仄仄，平○○仄平。","平平仄平仄，○平仄平平。","平仄平仄平，平平平仄平。","平平仄平仄，平平仄平平。","平平仄平平，平仄平平平。","平仄仄平仄，仄仄平仄平。","平平仄平仄，平平○平○。","仄平平仄仄，仄仄○平平。","平平仄平仄，平仄平平平。","仄仄仄平仄，仄平平仄平。","平平仄仄平，平仄平仄○。"],"paragraphs":["高木纷万状，皆从毫末来。","天时与人事，相资以为媒。","根本初不同，他时终异材。","东风动霄壌，繁华媚池台。","花枝竟无言，车马争徘徊。","霜雪一朝怒，孰与松柏陪。","青青几千尺，寒峰正崔嵬。","向来丝竹处，索寞空尘埃。","明堂屹南面，梁栋支倾摧。","匠石有青眼，肯为桃李开。","穷年后悔心，何似今日回。"],"title":"送张舜谐游上庠"}
