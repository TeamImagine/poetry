{"author":"王令","id":188040,"strains":["平平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["终年谋食亦何得，浪取穷愁只自侵。","饿死有时非正命，劳生几不愧常心。","百年此去尘埃在，万古从来意思深。","莫说山林是轻往，穷来无计得山林。"],"title":"寄满子权二首  其二"}
