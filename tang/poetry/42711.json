{"author":"李梦符","id":42711,"strains":["仄平平仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["罢修儒业罢修真，养拙藏愚春复春。","到老不疏林里鹿，平生难见日边人。","洞桃深处千林锦，岩雪铺时万草新。","深谢名贤远相访，求闻难博凤为邻。"],"title":"荅常学士"}
