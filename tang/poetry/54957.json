{"author":"刘长卿","id":54957,"strains":["仄仄仄仄仄，○平平仄平。","平平○仄仄，○仄平平平。","仄仄仄○平，平平○平平。","平平仄平仄，平○平仄平。","仄仄仄平仄，平平仄平平。","仄平仄平仄，仄仄平平平。","仄仄仄平仄，平平○仄○。","平平仄平仄，平仄仄平平。","仄仄○仄仄，仄平平平○。","仄平仄仄仄，平仄平平平。","仄仄○仄仄，平平仄仄平。","平平○仄仄，平仄平平平。"],"paragraphs":["吏道岂易惬，如君谁与俦。","逢时将骋骥，临事无全牛。","鲍叔幸相知，田苏颇同游。","英资挺孤秀，清论含古流。","出塞佐持简，辞家拥鸣驺。","宪台贵公举，幕府资良筹。","武士伫明试，皇华难久留。","阳关望天尽，洮水令人愁。","万里看一鸟，旷然烟霞收。","晚花对古戍，春雪含边州。","道路难暂隔，音尘那可求。","他时相望处，明月西南楼。"],"title":"送裴四判官赴河西军试"}
