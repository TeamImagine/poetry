{"author":"释心月","id":122355,"strains":["平平平仄仄平，平仄仄平平。","平仄○平仄平，平平仄仄○。","平平仄仄仄平，平仄仄平平。","平平○平仄平，平仄仄○平。","平仄平仄仄仄仄平，仄平仄平。","平平平平仄平，仄仄平平仄仄。","平仄平平仄平，仄仄仄平平平。","仄仄○仄仄仄仄，仄仄○平平仄平。","平平仄平仄仄，仄平平仄平平平，平仄平平平仄平。","平仄仄○仄，仄仄平平。","仄○仄平，平仄平仄。","平仄仄仄○平○，○仄仄仄仄平○仄平。"],"paragraphs":["师荒村古庙兮，人绀宇莲宫。","师纸钱堆里兮，人璎珞聚中。","师捞{丷/八}摝蚬兮，人打凤罗龙。","师鳣鲜枯槁兮，人玉食雍容。","师与人隠显各异兮，卷舒一同。","为华严之弟兮，不入华严保社。","为洞山之子兮，不绍洞山门风。","欲遁其迹迹愈著，欲晦其名名愈崇。","夫能谨初护末，不沿他酒台盘兮，人莫知师之所知。","师独乐其乐，乐亦无穷。","果如是兮，安有今日。","持短尺以量虚空，磨淡墨以邈虚空者哉。"],"title":"蚬子赞  其一"}
