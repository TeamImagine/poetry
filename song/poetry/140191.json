{"author":"吴锡畴","id":140191,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寂寞柴门贺客疏，已输渐后饮屠苏。","花情柳思开新岁，竹简蒲团只故吾。","献楚有谁能辨玉，求齐正自不工竽。","朝来笑挽春风问，亦解重青两鬓无。"],"title":"元日"}
