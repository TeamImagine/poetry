{"author":"白居易","id":16113,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["霜严月苦欲明天，忽忆闲居思浩然。","自问寒灯夜半起，何如暖被日高眠。","唯惭老病披朝服，莫虑饥寒计俸钱。","随有随无且归去，拟求丰足是何年。"],"title":"早朝思退居"}
