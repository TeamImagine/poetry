{"author":"李之仪","id":205587,"strains":["平仄仄○仄平，仄平仄仄仄平仄。","仄仄仄平仄平，仄平仄仄仄仄平。","仄仄仄平仄平仄，仄平平仄平仄○。","○平仄仄仄仄仄，仄平平仄平平平。","仄仄仄仄平，平○仄仄○平○。","仄平仄仄仄，仄仄仄仄○平平。","平平平仄仄仄仄，仄仄平平平仄平。","仄○仄仄仄平仄，仄平仄仄平平平。","平平仄平平，仄平○仄仄。","平○仄仄仄仄仄，仄仄仄平平仄仄。","仄仄平平平仄○，仄平平仄平平仄。","平平平仄仄仄○，○仄仄仄○平仄。","平平仄○仄，仄平平平平。","仄平仄仄仄，仄仄平平平。","仄仄平○仄平仄，○○仄仄仄仄平。","平仄平平仄平平，平仄仄平仄仄平。","仄平仄仄仄仄仄，仄平仄仄平仄平。","仄仄仄平仄，平仄平平平。","平平仄平仄平平，仄平平平平仄平。","平○仄仄平○平，仄仄仄仄平平平。","平平仄平平仄仄，○平平平仄仄仄。","仄仄○仄平，仄平平平仄仄仄。","仄仄仄仄平平平，仄平平仄仄平仄，仄平仄仄平平○。"],"paragraphs":["君不见张子房，素书未授抵游侠。","又不见萧望之，不能碌碌反抱关。","汉业已成赤松去，杀吾贤傅终感叹。","乘时致用固不免，要须缯缴无由攀。","八十钓渭滨，挥旄仗钺兴艰难。","臂鹰上蔡市，复得不可空多言。","周倾秦得汉亦起，虎噬鲸吞羝触藩。","一兴一废竟谁有，要之有数归元元。","元元亦何为，与君论子细。","须将剧孟作敌国，未信叶公真勇士。","窃借声名人自叹，白公枭首方为是。","干旋坤转只等闲，收放仅在毫端耳。","何郎目如电，奋髯儿童惊。","眼光在酒里，一饮黄河倾。","不作么么贵公子，横行欲得十万兵。","吾语何郎少卑之，犀有角兮麝有脐。","果知有累不早计，抑扬毕竟何所之。","满酌劝君饮，吾语无文章。","鞭笞六龙驾扶桑，上朝元君陪紫皇。","霞衣玉简须如霜，俯仰八极何茫茫。","方时与君俱此举，如何烦君𫏐起舞。","舞彻听我歌，我歌端为我辈作。","蠢蠢万类随江河，肯同儿女战蜗角，酒酣雨泪挥滂沱。"],"title":"过雨饮临颍何希仲家蒙督诗即席为赠"}
