{"author":"方干","id":30184,"strains":["仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["举目纵然非我有，思量似在故山时。","鹤盘远势投孤屿，蝉曳残声过别枝。","凉月照窗欹枕倦，澄泉遶石泛觞迟。","青云未得平行去，梦到江南身旅羇。"],"title":"旅次洋州寓居郝氏林亭"}
