{"author":"谢逸","id":226606,"strains":["仄平平平仄平○，平仄仄平平仄仄。","平仄平○仄平仄，仄平○仄仄仄仄。","○平仄仄仄平平，平仄平平仄○仄。","仄平仄仄仄平平，仄仄仄仄平平仄。","仄○平仄仄平平，平仄平平○仄仄。","平仄平平仄平仄，平平仄仄平平○。","○○仄仄平仄平，平仄仄平○仄仄。","平平平仄仄○平，仄仄平平平仄仄。","仄平平仄仄平仄，仄仄平平仄平仄。","仄○仄仄平平仄，平平仄仄仄仄仄。"],"paragraphs":["我家端无一囊钱，肮脏赵生门可倚。","黄绶丛中识君面，眼前如见曲阜履。","兴来曳杖叩斋扉，清坐焚香淡如水。","有时造语出瑰奇，要令墨客皆风靡。","仰观乔木俯流泉，因念吾生行已矣。","台若君才万夫特，风仪秀整秋山嶷。","行看待诏金马门，安得嗒然长隠几。","功名他日似留侯，岂与风流京兆比。","昨朝篇末画眉句，始悟前言戏之耳。","不如共访弥天释，真成四海习凿齿。"],"title":"再用前韵"}
