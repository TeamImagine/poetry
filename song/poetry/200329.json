{"author":"孔武仲","id":200329,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["跨县连州几叠山，为君题作小潼闗。","江湖不得长耕钓，尘土胡为屡往还。","渐入长郊趋坦荡，却从平地望孱颜。","何当轻骑重登险，指点湓城夕照间。"],"title":"题光山驿壁"}
