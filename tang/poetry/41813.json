{"author":"齐己","id":41813,"strains":["平仄平平仄仄平，仄平平仄仄平平。","仄平平仄平仄仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["何处经年閟好音，暖风催出啭乔林。","羽毛新刷陶潜菊，喉舌初调叔夜琴。","藏雨并栖红杏密，避人双入绿杨深。","晓来枝上千般语，应共桃花说旧心。"],"title":"早莺"}
