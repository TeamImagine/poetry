{"author":"黄铢","id":56090,"strains":["仄仄仄○平，平○仄平仄。","平平仄平仄，仄仄○平仄。","仄仄仄平平，平平仄平仄。","○平仄○仄，仄仄仄仄仄。","仄仄○仄平，仄仄仄平仄。","仄○平平仄，仄仄仄仄仄。","平？○平平，仄仄仄平仄。","仄平仄仄仄，仄仄平平仄。","平仄仄平○，平平仄平仄。"],"paragraphs":["叶落不胜秋，山空退烦暑。","高斋读书罢，枕臂听残雨。","霭霭野云昏，翻翻坠红舞。","中虚万思息，动静理可睹。","敬直如有存，勇进忽无所。","要当涵濡得，未易气力取。","林□传秋声，晚色霁宫宇。","肃骚节物变，仰伏冥鸿举。","谁与会心期，怀君自延伫。"],"title":"秋日怀元晦"}
