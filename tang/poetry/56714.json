{"author":"韦应物","id":56714,"strains":["平仄平平平，仄○仄平平。","仄仄平平仄，○○平仄平。","平平仄平○，平仄平平平。","平平仄仄仄，平仄仄○平。","仄平仄平平，平仄仄○○。","平平仄平仄，仄仄○仄平。","仄仄仄平平，仄平仄平平。","仄仄仄平仄，平平平○○。"],"paragraphs":["仙鸟何飘飖，绿衣翠为襟。","顾我差池羽，咬咬怀好音。","徘徊洛阳中，游戏清川浔。","神交不在结，欢爱自中心。","驾言忽徂征，云路邈且深。","朝游尚同啄，夕息当异林。","出饯宿东郊，列筵属城阴。","举酒欲为乐，忧怀方沈沈。"],"title":"送洛阳韩丞东游"}
