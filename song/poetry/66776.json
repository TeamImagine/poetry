{"author":"楼钥","id":66776,"strains":["仄仄仄平平仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["旧说惠崇真画师，生绡四幅见天机。","鹭翻桃岸韶光妩，鹅漾莲塘暑气微。","风劲宾鸿霜始肃，寒欺花鸭雪初飞。","分明知是丹青卷，仍欲沙头唤渡归。"],"title":"题惠崇着色四时景物"}
