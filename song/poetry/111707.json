{"author":"刘克庄","id":111707,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，平平平仄仄平平。"],"paragraphs":["出香影外别商量，尽撷菁英发秘藏。","难把微酸谐众口，只消一白赛宫妆。","却疑彼相调金鼎，未召斯人试玉堂。","便好去供春帖子，君才何止倍秦郎。"],"title":"诸人颇有和余百梅诗者各赋一首  其八"}
