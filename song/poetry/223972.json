{"author":"周行己","id":223972,"strains":["仄○仄仄仄，平仄仄仄仄。","仄仄仄平仄，仄平○仄仄。","平仄仄仄平，仄仄仄平仄。","平仄仄仄仄，○○仄平仄。","仄平仄仄仄，仄平仄平○。","平仄仄平仄，平仄○仄仄。","仄平仄○仄，仄平平仄仄。","平平仄平仄，仄平仄○仄。","○仄仄仄平，○平○仄仄。","仄仄仄仄仄，平仄平仄仄。","平平○仄平，仄平仄平仄。"],"paragraphs":["客思日百种，无一适所愿。","入夏对灯火，坐窗如坐圈。","开口畏祸机，俛首学痴钝。","嘉友不在眼，相思剧方寸。","晚凉策马出，豁然对清论。","盈月阻良觌，欢喜论缱绻。","上言得三益，次言科举困。","新诗破烦想，觉人体中健。","重我特特来，殷勤留一饭。","促膝对夜树，萧爽无俗坌。","归来劳梦侵，令人欲高遁。"],"title":"五月二十五日晚自天寿还呈秦少章"}
