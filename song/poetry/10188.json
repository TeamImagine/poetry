{"author":"欧阳澈","id":10188,"strains":["仄平平仄仄平平，平仄平平仄仄仄。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["北窗高隠傲羲皇，旋种琅玕列砌旁。","端许鸾凰同遁戢，不容燕雀乱翺翔。","侵床绿荫宜欹枕，拂袂清风快捧觞。","好是雨余良夜午，梦囘添得数分凉。"],"title":"和世弼醉题显道筠轩"}
