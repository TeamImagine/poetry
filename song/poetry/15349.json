{"author":"刘子翚","id":15349,"strains":["仄仄平平平仄平，仄平平仄仄平平。","平平仄仄平仄仄，仄仄仄平平仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["浅水荷花开傍桥，晚钟楼殿碧山椒。","林松绕路行不彻，野鸟避人飞更遥。","喜有高情共丘壑，应须长啸混渔樵。","老僧好事能延客，未觉山房苦寂寥。"],"title":"次韵张守同往华严"}
