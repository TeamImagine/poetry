{"author":"范祖禹","id":200792,"strains":["仄○平仄平平仄，仄仄平平仄平仄。","仄仄平平平仄平，○仄平平仄平仄。","平平仄平○平平，○平仄仄平平平。","平平平仄平平仄，仄仄○平○仄平。","平平仄仄平平仄，仄仄平平○仄仄。","平仄平平仄仄○，仄仄平平○平仄。"],"paragraphs":["客行西入函关道，秀气东来满关好。","北顾黄河天际流，回望荆山欲倾倒。","前瞻太华三峰高，中天屹立争雄豪。","群山朝岳皆西走，势似长风驱海涛。","金天杀气何萧爽，羽驾𩙪轮应可往。","安得云梯倚碧空，上拂烟霞看仙掌。"],"title":"望岳"}
