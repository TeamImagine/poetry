{"author":"王质","id":63791,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["云似诸公簿领闲，不名阿堵但江山。","秋风未白平生发，尊酒聊赪壮士颜。","醉后参虚无咫尺，悲来天地总间关。","归眠梦绕潇湘野，红叶黄花满望斑。"],"title":"又和李粹伯"}
