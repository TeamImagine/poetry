{"author":"吴融","id":32403,"strains":["仄仄○平○，仄平仄仄平。","仄平平仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","平仄○平仄，平平平仄平。","仄平平仄仄，仄仄仄平平。","仄仄平○仄，平○仄仄平。","平○○仄仄，仄仄○平平。","平仄平○仄，平平仄仄○。","平平仄仄仄，平仄仄平平。"],"paragraphs":["有士当今重，忘情自古稀。","独开青嶂路，闲掩白云扉。","石累千层险，泉分一带微。","栋危猿竞下，檐迥鸟争归。","烟冷茶铛静，波香兰舸飞。","好移锺阜蓼，莫种首阳薇。","树密含轻雾，川空漾薄晖。","芝泥看只捧，蕙带且休围。","东郭邻穿履，西林近衲衣。","琼瑶一百字，千古见清机。"],"title":"和睦州卢中丞题茅堂十韵"}
