{"author":"孙应时","id":82475,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["不羞烛影照苍波，独向江头步绿莎。","历历风烟行地阔，冥冥云海得天多。","沙晴百网收渔市，山晚千帆殷棹歌。","约取清秋弄明月，一尊重欲酹东坡。"],"title":"江上作"}
