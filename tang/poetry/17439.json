{"author":"白居易","id":17439,"strains":["仄仄平平仄，平平仄仄平。","平平仄仄仄，仄○仄平平。","○仄平平仄，平平仄○平。","○平平仄仄，仄仄仄平平。","仄仄平平仄，平○仄仄○。","仄平○仄仄，仄平仄平平。"],"paragraphs":["每入河南府，依然似到家。","杯尝七尹酒，树看十年花。","且健须欢喜，虽衰莫叹嗟。","迎门无故吏，侍坐有新娃。","暖阁谋宵宴，寒庭放晚衙。","主人留宿定，一任夕阳斜。"],"title":"自罢河南已换七尹每一入府怅然旧游因宿内厅偶题西壁兼呈韦尹常侍"}
