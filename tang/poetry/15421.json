{"author":"白居易","id":15421,"strains":["仄仄仄仄仄，仄仄仄平仄。","仄平仄仄○，仄仄仄仄仄。","仄平平平仄，平○仄仄仄。","平仄仄仄平，平仄平仄仄。","仄仄仄平仄，○平仄○仄。","平仄平仄平，仄仄○仄仄。"],"paragraphs":["渐少不满把，渐短不盈尺。","况兹短少中，日夜落复白。","既无神仙术，何除老死籍。","祗有解脱门，能度衰苦厄。","掩镜望东寺，降心谢禅客。","衰白何足言，剃落犹不惜。"],"title":"因沐感发寄朗上人二首 二"}
