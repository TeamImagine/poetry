{"author":"刘克庄","id":115301,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["小时玉雪二尊怜，两字眉间点缀鲜。","尚记嬉游佩觿日，安知荏苒钓璜年。","渡辽难以偏师从，归鲁犹将旧学传。","自古乡先祭于社，不须辛苦上凌烟。"],"title":"见新历有感"}
