{"author":"姜大吕","id":25226,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["左原消息杳无闻，令我愁怀似乱云。","多病废诗兼废酒，青春孤我亦孤君。","要同学问文章乐，无奈东西南北分。","况是一檐残雨后，落花飞絮两纷纷。"],"title":"怀王龟龄"}
