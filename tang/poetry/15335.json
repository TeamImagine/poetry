{"author":"白居易","id":15335,"strains":["仄平仄平平，仄仄仄○○。","仄仄仄平仄，仄仄平平平。","平仄仄○平，○平仄○平。","平平平平仄，仄仄○平平。","平仄仄平平，仄仄仄平平。","仄仄仄平仄，平○仄○○。"],"paragraphs":["楚山碧岩岩，汉水碧汤汤。","秀气结成象，孟氏之文章。","今我讽遗文，思人至其乡。","清风无人继，日暮空襄阳。","南望鹿门山，蔼若有余芳。","旧隐不知处，云深树苍苍。"],"title":"游襄阳怀孟浩然"}
