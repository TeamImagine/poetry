{"author":"魏了翁","id":102949,"strains":["仄仄仄平仄平仄，平仄平平仄平仄。","平平仄仄仄○平，仄仄平平仄○仄。","平○仄仄仄平平，○○仄平平平仄。","平○平平仄，仄仄平仄仄。","平平平仄平仄平，仄平仄平仄平仄。","仄平仄仄平，仄○仄平仄。","仄平仄仄平仄平，仄仄仄平仄○仄。","仄平平仄平平平，仄仄平平仄○仄。","平仄仄仄平，平平仄平仄。","仄平仄平平仄仄，仄仄平○仄仄仄。","平○仄平平，仄仄平平仄。","仄仄仄平○平，仄仄仄仄○仄。","仄仄仄平平，平仄仄仄仄。","仄平○仄仄平平，仄仄仄平○仄仄。","仄○仄仄○平平，平仄平平平仄仄。"],"paragraphs":["九十九峰矗天起，家在前峰夕阳里。","蛮徭虎豹断行人，小市寒城浄如水。","驩传有客闯然来，{扌监}衣视之吾兄子。","云从诸侯贡，往备天子使。","来时吾父为我言，女之靖州问安否。","靖州苦好修，女从得师友。","世方白首声利场，父诏子承乃如此。","柳阴花影春风香，喜极无言澹相对。","家学既尔殊，天资亦云美。","自庵寂寥无可赠，赠以庵中一个自。","吾闻古之人，仕学皆为己。","上不可欺其君，下不忍虐其类。","此岂有为然，凡以自靖耳。","我之行止命于天，上下四方难豫拟。","旦将自靖献于君，无限功夫归语尔。"],"title":"兄子高赴廷对"}
