{"author":"黄庚","id":160388,"strains":["仄仄平仄平，平○仄平仄。","仄仄仄仄平，平平仄平仄。","平平仄平仄，仄仄平仄仄。","平平仄仄平，平平平仄平。","平仄○仄平，仄平仄仄仄。","平平平仄平，仄仄平平仄。"],"paragraphs":["凤德嗟已衰，宣尼欲浮海。","赖有载道经，神功补元宰。","删诗挽风变，系易忧世骇。","春秋笔削严，西秦书乃来。","微义将誓周，逆悲大运改。","悠悠千古心，死后文书在。"],"title":"偶书  其二"}
