{"author":"周紫芝","id":241264,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["老年无句上诗坛，晚向荆州始识韩。","马历险艰知足健，树从黄落见根蟠。","不妨论好同胶漆，已复书盟在肺肝。","许我三冬共灯火，不须冲雨过苏端。"],"title":"次韵艾主管约同居酬唱"}
