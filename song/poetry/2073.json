{"author":"胡宿","id":2073,"strains":["平仄平平仄，平○仄仄○。","仄平平仄仄，平仄仄平平。","○仄平○仄，平平仄仄平。","仄○平仄仄，平仄仄平平。","仄仄○○仄，平平仄仄平。","平平○仄仄，仄仄仄平平。"],"paragraphs":["天上阳旛举，人间漏箭长。","稍惊池面绿，初觉柳腰黄。","迟日延三舍，条风振百昌。","酒凝前腊味，梅带故年芳。","雪意思王囿，云情忆帝乡。","青门行乐处，渐近好烟光。"],"title":"江城立春"}
