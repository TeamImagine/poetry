{"author":"薛能","id":25015,"strains":["○仄仄平平，平平仄仄平。","平平平仄仄，平仄仄平平。","仄仄平○仄，平平仄仄平。","平平平仄仄，平仄仄平平。","仄仄平○仄，○平仄仄平。","仄平○仄仄，平仄仄平平。"],"paragraphs":["轻叶独悠悠，天高片影流。","随风来此地，何树落先秋。","变色黄应近，辞林绿尚稠。","无双浮水面，孤绝落关头。","乍减诚难觉，将凋势未休。","客心空自比，谁肯问新愁。"],"title":"一叶落"}
