{"author":"汪元量","id":163373,"strains":["仄平平仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平平仄平平。"],"paragraphs":["海枯龙去雨淋淋，羯鼓喧哗山禁林。","虎士堕弢兵力倦，鸡人罢箭漏声沈。","鶑摇御柳春犹闹，燕蹴宫花雾转深。","肠断木绵庵里客，可怜郿坞筑黄金。"],"title":"吴山"}
