{"author":"韩淲","id":87260,"strains":["仄仄平平仄仄平，平平仄仄平平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["照眼花枝是蜡梅，香传小树为谁开。","弄阴欲雪山长暝，破晓终风水漫洄。","鸟语春声喧复静，鸿飞寒影去还来。","数间败屋浮桥外，何故无吟不举杯。"],"title":"涧上蜡梅香甚"}
