{"author":"吕本中","id":246625,"strains":["仄平平仄平平○，仄仄仄仄平仄平。","仄仄平平仄仄仄，仄○仄仄○平平。","平平仄○平平仄，平仄平○仄平仄。","仄仄平平仄平仄，仄仄平平仄平仄。","○平仄仄仄○平，平仄平平仄○仄。","平平仄○仄平仄，平平仄平仄仄仄。","仄平平仄仄平○，仄平○平○仄平。","○○仄仄仄平仄，○仄仄仄○平○。","仄仄仄平平仄仄，仄平平仄仄仄仄。","仄仄○平平仄平，○仄平平平○仄。","平平○仄仄○○，仄仄仄仄平平平。","仄仄平平平仄仄，○平仄仄仄平平。","仄平仄仄仄平仄，仄仄平平○仄平。"],"paragraphs":["十年奔走风尘中，学殖不进身愈穷。","梦断江南不得往，坐叹岁月如惊鸿。","君家政当匡庐路，时有僧行附书去。","每念君家草堂好，便欲移家就君住。","当时气象已参差，今日情怀况迟暮。","斯文未丧欲谁托，交游十人九不乐。","百川东下障狂澜，伯兄嶷然如断山。","苍苍在上久无意，空使妙句留人间。","两季只今名籍籍，北方人士所未识。","未歇中原胡马尘，且喜沙头风浪息。","高安相遇一长吟，盛夏苦雨成淫霖。","顾我无能甘畎亩，如君岂合在山林。","豫章老矣栋梁在，莫厌它时斤斧寻。"],"title":"李文若季敌访余高安留连累日临行赠之"}
