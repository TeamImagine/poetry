{"author":"杜甫","id":3051,"strains":["仄仄仄平平，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○○。","平仄平平仄，平平仄仄平。","仄平仄○仄，仄仄仄平○。"],"paragraphs":["骥子好男儿，前年学语时。","问知人客姓，诵得老夫诗。","世乱怜渠小，家贫仰母慈。","鹿门携不遂，雁足系难期。","天地军麾满，山河战角悲。","傥归免相失，见日敢辞迟。"],"title":"遣兴"}
