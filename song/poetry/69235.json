{"author":"赵善括","id":69235,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["夹道松阴若剪齐，前人种得几多时。","曾经行客频相恋，试问乡翁总不知。","暗引风声号绿野，密留云影挂苍枝。","今人惠物能如否，祇有摧残樵牧儿。"],"title":"过前冈见毁松有感  其一"}
