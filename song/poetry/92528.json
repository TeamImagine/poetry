{"author":"释居简","id":92528,"strains":["仄仄平平，仄仄平平。","平平仄平，平仄仄平。","平仄平平，平仄仄仄。","仄平仄仄，○仄仄仄。","仄平仄仄，○平仄○。","平仄平平，仄平仄平。","仄仄仄平，仄仄仄仄。","仄仄平平，平仄仄仄。"],"paragraphs":["去窒而聪，去塞而通。","于无数声，齐万窍风。","风止声消，音响寂绝。","谷神不死，听火焰说。","说无所说，闻无所闻。","烟灭灰飞，所亡者存。","以是耳根，示尔四众。","厚德宏功，千二百种。"],"title":"明教禅师五种不坏赞  其二"}
