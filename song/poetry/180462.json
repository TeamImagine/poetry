{"author":"王安石","id":180462,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["妍暖聊随马首东，春衫犹未著方空。","烟霞送色归瑶水，山木分香绕阆风。","壮发已输尘外绿，衰颜漫到酒边红。","日斜归去人间世，却记前游似梦中。"],"title":"和祖仁晚过集禧观"}
