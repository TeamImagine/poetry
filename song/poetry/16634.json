{"author":"冯时行","id":16634,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["湖面层收雨露开，浪声千里急奔雷。","草迎云梦秋光去，帆带衡阳晓色来。","帝子不归林叶下，楚魂堪吊暮鸿哀。","羁游到此偏增感，况悼长沙放逐才。"],"title":"登岳阳楼"}
