{"author":"刘克庄","id":110581,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["太孺贤声众论推，府君经学里人师。","牛衣隠约能偕老，萤火凄凉自课儿。","畴昔黄齑曾百瓮，只今丹桂已双枝。","乌虖卢母哀荣甚，何必人题墓上碑。"],"title":"挽卢母黄太孺人"}
