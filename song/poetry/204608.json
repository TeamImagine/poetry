{"author":"黄裳","id":204608,"strains":["平平平仄仄平平，仄仄平平仄仄平。","平仄仄平平仄仄，仄平平仄仄仄平。","仄平平仄平平仄，仄仄平平仄仄仄。","仄仄仄平平仄仄，平平平仄仄平平。"],"paragraphs":["轻轻丝葛汗如蒸，空有云雷未见灵。","安得此生长不老，岂能今日便忘形。","谩摇纨扇终嫌倦，欲倒金罍却恐醒。","赤脚踏冰疑未稳，且寻林下泛清泠。"],"title":"大暑"}
