{"author":"刘禹锡","id":10862,"strains":["平平仄仄平平平，平平平仄○仄平。","平平仄仄○仄仄，平平仄仄平平平。","平仄平平仄○仄，仄仄○平平仄平。","仄平仄平平仄仄，仄仄仄仄平平平。","仄平仄仄仄平仄，仄平仄仄○平平。","平平仄仄仄平仄，平仄仄仄○平平。","○平仄仄平○仄，平仄○平平仄平。","仄平仄仄平仄○，仄仄仄○平仄平。","平仄平平仄○平，平平仄平平仄平。","仄平仄○平仄仄，仄平平仄平平平。","仄平平仄仄平仄，仄仄平仄○平平。","平平仄○平仄仄，○仄仄仄平平平。","仄平平平平仄仄，仄仄仄仄平平平。"],"paragraphs":["湘西古刹双蹲蹲，群峰朝拱如骏奔。","青松步障深五里，龙宫黯黯神为阍。","高殿呀然压苍𪩘，俯瞰长江疑欲吞。","橘洲泛浮金实动，水郭缭绕朱楼骞。","语余百响入天籁，众奇引步轻翩翻。","泉清石布博棋子，萝密鸟韵如簧言。","回廊架险高且曲，新径穿林明复昏。","浅流忽浊山兽过，古木半空天火痕。","星使双飞出禁垣，元侯饯之游石门。","紫髯翼从红袖舞，竹风松雪香温黁。","远持清琐照巫峡，一戛惊断三声猿。","灵山会中身不预，吟想峭绝愁精魂。","恨无黄金千万饼，布地买取为丘园。"],"title":"唐侍御寄游道林岳麓二寺诗幷沈中丞姚员外所和见征继作"}
