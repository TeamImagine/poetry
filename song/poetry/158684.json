{"author":"赵文","id":158684,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["心斋听讲趁诸生，何意相逢曲豆城。","急雨狂风十年梦，青灯白酒故人情。","形骸改化悲欢异，岁月销磨感慨平。","却恐斗牛惊紫气，寒炉今夜聚文星。"],"title":"富水曾教授夜饮有作"}
