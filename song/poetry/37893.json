{"author":"陆游","id":37893,"strains":["平仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["身世浮沉等一沤，卧看校尉例封侯。","青灯微火药铛夜，淡月凄风衣杵秋。","醉里不辞嘲兀兀，吟边时得寄悠悠。","即今老眼无开处，又向城南倚寺楼。"],"title":"身世"}
