{"author":"徐铉","id":37214,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["羁游白社身虽屈，高步辞场道不卑。","投分共为知我者，相寻多愧谪居时。","离怀耿耿年来梦，厚意勤勤别后诗。","今日谿边正相忆，雪晴山秀柳丝垂。"],"title":"印秀才至舒州见寻别后寄诗依韵和"}
