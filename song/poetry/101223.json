{"author":"韩琦","id":101223,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["新元先陇遂伸虔，荒岁嗟逢众食艰。","比户生涯皆墨突，几家林木似牛山。","三阳已泰春来懒，六幕虽昏雪尚悭。","道殣寖多无力救，据鞍衰叟只惭颜。"],"title":"元日祀坟道中"}
