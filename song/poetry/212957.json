{"author":"贺铸","id":212957,"strains":["平平仄仄仄，仄仄仄平○。","仄仄仄平○，平仄仄○平。","仄仄平平平，平仄仄仄平。","仄仄仄平仄，平仄平平平。","平平仄平平，仄仄平仄平。","仄平仄平仄，仄平平仄平。","仄仄仄平平，仄仄仄仄平。","仄平平仄仄，仄仄仄仄平。","平仄仄仄平，平平○仄平。","仄仄仄平仄，仄平平平平。","平○平仄平，仄仄平平平。","平仄仄平仄，仄平平仄平。","平平仄平平，平仄仄仄平。","○平仄平平，平仄仄平平。","仄仄平平仄，仄仄平仄平。"],"paragraphs":["晴春六十日，不与酒杯亲。","吏事岂无闲，风雨复兼旬。","始作南城游，时物固已陈。","扫不见桃李，浓绿迷荆榛。","登高暂逍遥，引目清泗滨。","向田有交迳，俯城皆要津。","得意属禽鱼，可爱不可驯。","顾余千里客，眷此十日春。","胡不念尔生，筋骸劳欠伸。","二十起丁籍，一官初为贫。","侜张西复东，甑满莱芜尘。","黄绶彼何物，豕苓安足珍。","山园有芳兰，幽珮手自纫。","长哦白云谣，遐想紫阳真。","去矣南昌尉，庶几乎若人。"],"title":"三月二十日游南台"}
