{"author":"洪咨夔","id":99929,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["血气危频复，头颅老数奇。","家如缘角鼠，身是脱筒龟。","草树春离列，云山晚蔽亏。","意行随所到，不必问何之。"],"title":"中春中澣后一日老人挈累下西市寓舍越三日某行感而赋诗呈友人  其一"}
