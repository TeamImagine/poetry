{"author":"郑漻","id":19960,"strains":["平仄平仄，仄平仄平。","仄平仄平，平平平仄。","仄仄平仄，仄平平仄。","仄平仄仄，仄仄仄仄。","平○平仄，平仄○平。","平平仄仄，仄平仄平。","平平平仄平平平，平平仄仄平平平。","平仄仄仄平仄平，平平仄仄平仄平。","平仄仄仄仄仄平，仄平○平○平○。","平仄平平平仄平，仄平仄仄平平平。","仄平仄平平平平，仄平平平平○平。","仄平平仄仄仄平，平平平平仄平平。"],"paragraphs":["龙德蟠际，在虫莫知。","实尸雨霖，鞭雷摇帜。","蠢蠢生齿，腹饥谋食。","四时罔避，力穑艺稷。","耕深耰疾，人不胜天。","云蒸雾滃，赖龙以全。","兹山由里名澄江，奫沦崒嵂龙之汪。","飞液遇坎堪滥觞，荆扉挹啖逾蔗浆。","焦土石裂暍欲僵，捧罂膏流收丰穰。","天漏资车翻手强，扫氛驳翳开扶桑。","郑公庆馀森珪璋，使君成民神且康。","报功新庙益炽昌，龙兮无专白云乡。"],"title":"重修龙堂诗"}
