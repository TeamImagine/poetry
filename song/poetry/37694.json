{"author":"陆游","id":37694,"strains":["仄仄○仄仄平平，仄仄平○平仄平。","仄仄仄平仄，仄仄平平平。","仄平平仄平，仄仄平平平。","平平仄平平，平○平平平。","平平○平仄，平仄平平○。","平平平○平，仄仄仄仄平。","仄仄平仄平，仄仄平平平。","平平仄仄仄，○仄○仄平。","仄平平平平，仄仄平平平。","平仄仄仄仄，仄平平仄平。"],"paragraphs":["不羡骑鹤上青天，不羡峨冠明主前。","但愿少赊死，得见平胡年。","一朝胡运衰，送死桑干川。","胡星澹无光，龙庭为飞烟。","西琛过葱岭，东戍逾朝鲜。","巍巍天王都，九鼎奠涧瀍。","万国朝未央，玉帛来联翩。","黄头汝小丑，污我王会篇。","尽诛非无名，不足烦戈鋋。","还汝以旧职，牧羊辽海边。"],"title":"长歌行"}
