{"author":"岳珂","id":105670,"strains":["平平平平平仄仄，仄仄仄仄○仄仄。","平平仄仄仄仄仄，仄仄仄仄○仄仄。","平平仄仄平仄平，仄平仄仄平平平。","仄平仄平仄平平，平平仄仄仄仄平。","仄仄仄平仄平仄，平仄平平仄平仄。","仄○仄仄○平仄，平仄仄○仄平仄。","平平○仄平平平，仄仄仄平平仄平。","仄平平仄仄仄仄，仄仄○平仄○仄。","平平仄仄仄平平，仄平平仄平○平。","仄平仄仄仄仄平，仄仄仄仄○平平。","仄平平仄仄仄○，仄仄仄仄仄仄○。","仄平平仄○平仄，平仄平平仄平仄。","平平仄仄仄仄平，仄仄○平平仄仄。","仄平平仄仄平○，平仄平平仄平仄。","平平仄仄仄仄平，○平仄仄平平平。","○○仄仄仄平仄，仄仄平平仄○仄。","平平仄仄仄○○，仄平平仄平○平。","○平仄平仄仄平，仄仄仄仄仄○平。","平平仄仄仄仄仄，仄仄仄平仄平仄。","平平平仄仄仄平，仄仄○平仄平仄。","○○仄仄仄仄○，仄○平仄○平平。","仄仄平仄○仄平，平平仄仄○平平。"],"paragraphs":["人言春游无不好，一日宴客三日饱。","翁言此语特未定，一日宴客三日病。","人生所愿筋力强，问花访柳同壶觞。","老夫岂无少年狂，胡为兀兀坐一床。","忆昔少时事宾友，常有清尊湛东牖。","稍长便不论升斗，才对白衣辄搔首。","东来三辅西陪京，二十四桥夸广陵。","万椽红蜡槌画鼓，醒处传杯醉中舞。","何尝一日不春风，酒光花艳诗兴浓。","兔肩鹿{月坒}坐据熊，急雪打面看雕弓。","笑谈千古一吷中，眼底顿觉四海空。","可怜芳草长边路，年少堂堂背人去。","欢筵徙废管与弦，粥鼎相随朝复暮。","塞砧街鼓总愁听，凉月花宵等虚度。","前旬作意趁万红，沈霪积雨仍多风。","中间一日稍晴意，药裹关心复思睡。","无毡坐上老相如，昔时依幕今题舆。","三君笑谈忽与俱，使我舍策忘其躯。","须臾把酒舌底滑，席地幕天醉乡阔。","明朝奇祟那可言，闭院重寻旧生活。","回思北海酒不空，料应多病过于侬。","坐客常满更可疑，华佗已死将谁医。"],"title":"戏作呈赵通判胡教授张总干"}
