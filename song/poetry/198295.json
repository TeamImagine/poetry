{"author":"苏辙","id":198295,"strains":["平平仄仄平，平平仄仄平。","仄仄仄平仄，仄仄○○平。","平仄仄仄○，仄仄平仄平。","仄仄仄仄平，平仄仄仄平。","平平平仄○，仄仄仄仄平。","平平仄仄仄，仄仄平平平。","仄仄仄平仄，仄平仄平平。","仄仄仄仄○，平平仄平平。","平仄平仄平，仄仄仄仄○。"],"paragraphs":["西山学采薇，东坡学煮羹。","昔在建城市，岂复衣冠情。","朋友日已疏，止接盲赵生。","啬智徇所安，元气赖以存。","时于星寂中，稍护乱与昏。","河流发九地，欲挽升天门。","枉用十年力，仅余一灯温。","老病竟未除，惊呼欲狂奔。","何日新雨余，得就季主论。"],"title":"次韵姚道人二首  其一"}
