{"author":"张耒","id":217446,"strains":["仄仄仄仄仄，○平○仄平。","平平平仄仄，仄仄平平平。","平仄仄平仄，平平平仄○。","平平平仄仄，平仄平平平。","仄平平平平，平仄仄仄○。","仄平平仄仄，仄仄平仄平。","平平仄仄仄，仄仄○平平。","仄仄平平仄，仄仄仄仄平。","仄平仄平仄，平仄仄平平。","仄仄仄仄平，仄○仄平○。","仄平仄仄平，○仄仄平平。","○平仄平仄，仄仄？仄○。","平平仄仄仄，○仄仄○○。","平平仄平仄，○仄仄平平。"],"paragraphs":["院静步柏影，庭虚闻塔铃。","连龛香惨淡，古榜金青荧。","山背负华殿，淮身朝广庭。","旛花龙护法，梁栋神扶倾。","缅怀开山人，天眼照废兴。","一庵檀施集，百堵神鬼惊。","支祁万古穴，石老深潭清。","坐令金仙力，镇此水府灵。","我来望春野，高阁近青冥。","白发老比丘，俯偻困逢迎。","岂无世外人，燕坐守无名。","重堂百僧会，合有菩萨行。","平生一钵意，长岁百虑更。","狂逃不知返，胜地念浮生。"],"title":"龟山水陆院"}
