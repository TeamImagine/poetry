{"author":"真山民","id":143283,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["银台绛蜡泪成堆，四面轩窗尽放开。","花影忽生知月到，竹梢微响觉风来。","豪挥彩笔诗千首，醉倚红妆酒百杯。","游玩未阑归未得，高城漏箭几相催。"],"title":"夜饮赵园次徐君实韵"}
