{"author":"陆游","id":38738,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["度岭穿林一径斜，旋篝新火试新茶。","箬包粉饵祠寒食，雨湿青鞋上若耶。","石罅微泉来滴沥，溪涯老木卧槎牙。","不须苦觅东柯谷，是处云山可寄家。"],"title":"云门道中"}
