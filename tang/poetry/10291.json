{"author":"韩愈","id":10291,"strains":["仄仄平仄仄，仄平仄平平。","平平仄仄仄，平仄仄仄平。","仄仄平仄平，仄平平平平。","仄平平仄仄，仄仄仄仄平。","仄仄平平平，仄仄平平平。","平平平仄仄，仄仄仄仄平。","仄平仄平仄，仄仄仄平仄。","仄仄仄平平，仄平仄平仄。","仄○平仄仄，仄平平仄平。","仄○平仄平，仄仄平○平。","仄仄平仄仄，仄平平仄平。","平平仄平仄，平平仄仄平。","仄平仄仄仄，仄仄仄仄平。","平平平仄仄，平仄平平平。"],"paragraphs":["海水非不广，邓林岂无枝。","风波一荡薄，鱼鸟不可依。","海水饶大波，邓林多惊风。","岂无鱼与鸟，巨细各不同。","海有吞舟鲸，邓有垂天鹏。","苟非鳞羽大，荡薄不可能。","我鳞不盈寸，我羽不盈尺。","一木有余阴，一泉有余泽。","我将辞海水，濯鳞清冷池。","我将辞邓林，刷羽蒙笼枝。","海水非爱广，邓林非爱枝。","风波亦常事，鳞鱼自不宜。","我鳞日已大，我羽日已修。","风波无所苦，还作鲸鹏游。"],"title":"海水"}
