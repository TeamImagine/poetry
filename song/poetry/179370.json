{"author":"苏颂","id":179370,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄平仄平平。"],"paragraphs":["精芽巧制自元丰，漠漠飞云绕戏龙。","北焙新成圆月样，内廷初启绛囊封。","先春入贡来千里，中使传宣下九重。","自省何功蒙上赐，青蒿应为倚长松。"],"title":"次韵孔学士密云龙茶"}
