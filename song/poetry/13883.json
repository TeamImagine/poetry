{"author":"宋祁","id":13883,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绛帻鸡人唱夜筹，宿庐遥忖道山头。","梦思园吏成羁寝，书掩冤家倦对雠。","雨阁气昏莲蒂并，烛帘光动蒜条钩。","孤吟一夕怀康乐，广陌黎明望紫骝。"],"title":"长兄冬夕递宿偶成长句上寄"}
