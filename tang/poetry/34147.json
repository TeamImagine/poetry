{"author":"徐彦伯","id":34147,"strains":["仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，○仄仄平平。","仄仄平平仄，平平仄仄○。","○平平仄仄，仄仄○平平。","仄仄平平仄，平平仄仄平。"],"paragraphs":["鼎臣休澣隙，方外结遥心。","别业青霞境，孤潭碧树林。","每驰东墅策，遥弄北溪琴。","帝眷纾时豫，台园赏岁阴。","移銮明月沼，张组白云岑。","御酒瑶觞落，仙坛竹径深。","三光悬圣藻，五等冠朝簪。","自昔皇恩感，咸言独自今。"],"title":"侍宴韦嗣立山庄应制"}
