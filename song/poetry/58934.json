{"author":"陈造","id":58934,"strains":["平仄平平仄仄仄，平平平平○仄仄。","平平○平○仄平，仄仄平平仄平仄。","平平仄平仄平仄，平平仄平平仄仄。","仄○仄仄仄平平，仄仄仄○平仄仄。","仄○仄仄仄平平，仄仄平平仄平仄。","平平仄平仄平仄，仄仄平仄平○仄。","仄平仄仄仄平平，仄仄平平仄平仄。"],"paragraphs":["声利营营阅蜚电，人生悲欢更几遍。","群儿沈迷如病酲，尚念醇醪梦酣宴。","吾侪较之唯阿尔，书淫仅逃红绿眩。","短檠半世课蝇头，老阅旧藏纷莫辨。","近从损读得奇方，稳坐幽窗憩吾倦。","严侯著书定千载，尚向枯策求闻见。","可无一洗窦郎痴，捉笔因君拂尘砚。"],"title":"次韵严上舍读书目昏"}
