{"author":"文彦博","id":68639,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["上相寻芳驻画轮，华貂玉节耀松筠。","二南雅丽音盈耳，八体遒妍妙入神。","鲁壁再传科斗字，稽山长咏永和春。","小园从此增光价，一室荧煌照乘珍。"],"title":"仆射侍中荣过潩上小园兼题嘉句谨成十六言仰谢贲饰"}
