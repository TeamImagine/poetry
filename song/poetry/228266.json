{"author":"释德洪","id":228266,"strains":["平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["无尽龙安两勍敌，大梅庞老是同参。","近闻赤壁同登赏，想见清风助笑谈。","已作泛舟游夏口，又成横锡过江南。","归来万壑松声在，依旧闲云没草庵。"],"title":"闻龙安往夏口迎张左丞遂溯流至鄂渚相别还山作此寄之"}
