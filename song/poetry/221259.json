{"author":"邢仙老","id":221259,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["翠微堆里隐云烟，石缚藤萝小洞天。","常篆丹符驱木魅，毎呼山鬼汲溪泉。","养成玉座千年石，炼过河车九转铅。","记得潜虚真伴侣，出门争赠买山钱。"],"title":"诗赠晚学李君  其五"}
