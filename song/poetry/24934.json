{"author":"余靖","id":24934,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["危坐空斋暝色低，三金才伏火将西。","烟蒙细草流萤度，月上疏林倦鹊栖。","荃葛野裳交羽扇，桔槔邻圃响蔬畦。","中宵爽气夺炎热，却笑班姬谩惨凄。"],"title":"和邃卿张学士暑夕"}
