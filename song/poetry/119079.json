{"author":"严羽","id":119079,"strains":["仄仄仄平平，平○○○仄。","平平平仄仄，仄仄平平仄。","平平仄仄平，平仄仄平仄。","○仄○平平，平平○平仄。","仄仄平仄平，平平平仄平。","平平○仄平，仄平仄仄○。","○○仄平平，仄仄平平平。","仄仄仄仄仄，平仄平平○。","仄平仄平仄，仄仄仄平平。"],"paragraphs":["五老出东南，崔嵬相闲隔。","清晨登绝顶，处处仙人迹。","朱霞散九光，岩谷好颜色。","回首空澄湖，黄涛正喧击。","石上弦素琴，神欢心自清。","仙童三四人，忽来左右听。","嘹嘹诵金书，劝我餐瑶琼。","赠我一玉麈，邀我凌云行。","舍琴与之去，恍惚在蓬瀛。"],"title":"游仙六首  其三"}
