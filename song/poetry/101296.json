{"author":"赵抃","id":101296,"strains":["平平仄平平仄平，仄平仄平平平○。","平○仄仄仄仄仄，仄平仄仄仄平平。","仄平仄仄平仄仄，平平仄仄平平平。","平平仄仄平仄仄，平平仄仄平平平。","仄平仄仄仄仄仄，仄仄仄仄○平平。","平平○平仄平仄，仄仄仄仄平仄平。","平平仄仄仄仄仄，仄平仄仄平平平。","仄平平仄仄仄仄，平平仄仄平平○。","平平仄仄仄平仄，仄平仄仄平仄○。","仄○仄仄仄平仄，平平仄仄平仄平。","仄仄平平仄仄仄，仄仄仄仄平平平。","平平仄仄仄平仄，仄平平仄平○仄。"],"paragraphs":["吾乡伯坚真丈夫，气刚色强言词疏。","胸中一物不使有，日储月敛唯诗书。","布裘落魄韦带缓，权门不肯低眉趋。","朋游累百谁尔汝，人皆不与争揶揄。","掩关啜菽苦意气，粪壤玉璧泥沙珠。","宣慈中山我孤处，昨日走介贻我书。","书云诏下吁俊乂，父兄命颕之京都。","古人求养志择禄，今而岂得逃驰驱。","肩书手剑出门去，哜咨肯复儿女如。","我闻此语涕交下，人皆欲养繄我无。","羡子之为与道合，劝子亟往无踟蹰。","明年得志拜堂上，岂非人子荣亲欤。"],"title":"送周颖之京师"}
