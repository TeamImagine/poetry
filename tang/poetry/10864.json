{"author":"刘禹锡","id":10864,"strains":["仄平平○仄平仄，平平仄仄仄平仄。","仄平平○仄平平，仄○仄平平仄平。","仄平平平仄平仄，仄仄平仄平平平。","平平仄仄平仄平，仄仄○仄平仄平。","○平○平平仄仄，平仄平○仄平仄。","仄平平仄平仄平，仄平平○仄平仄。"],"paragraphs":["蔡州城中众心死，妖星夜落照壕水。","汉家飞将下天来，马棰一挥门洞开。","贼徒崩腾望旗拜，有若群蛰惊春雷。","狂童面缚登槛车，太白夭矫垂捷书。","相公从容来镇抚，常侍郊迎负文弩。","四人归业闾里闲，小儿跳浪健儿舞。"],"title":"平蔡州三首 一"}
