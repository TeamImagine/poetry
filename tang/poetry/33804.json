{"author":"殷文圭","id":33804,"strains":["平仄平平仄仄平，平平平仄平平平。","平平仄仄平平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["丹觜如簧翠羽轻，随人呼物旋知名。","金笼夜黯山西梦，玉枕晓憎帘外声。","才子爱奇吟不足，美人怜尔绣初成。","应缘是我邯郸客，相顾咬咬别有情。"],"title":"鹦鹉"}
