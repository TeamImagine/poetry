{"author":"程俱","id":235244,"strains":["仄仄仄仄仄，平平仄平平。","仄仄仄○平，仄仄仄仄平。","平平平仄平，仄仄仄仄平。","仄仄仄仄仄，仄○○平平。","仄仄仄○仄，平平仄平平。"],"paragraphs":["露草亦已冷，寒蛩独无依。","入我壁间鸣，出处定有时。","谁言秋气高，感此动物微。","我欲以意续，一叹三嗟咨。","耿耿夜将旦，残星月边稀。"],"title":"夜闻壁间蛩鸣有感二首  其一"}
