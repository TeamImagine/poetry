{"author":"薛季宣","id":63114,"strains":["仄仄仄平平，平平仄平平。","仄仄仄仄仄，○○仄平○。","仄仄仄平○，○平仄平平。","○平○仄平，平仄仄平平。","平平平仄平，仄仄平平平。","平平仄平平，平○仄平平。","平仄仄仄平，○平仄○平。","平平仄平仄，平平仄○平。","○仄仄仄平，平平仄平平。","○仄仄平平，平平仄平平。","平○仄仄平，仄仄平○平。","平○仄○仄，平平仄平○。"],"paragraphs":["石上可生麻，麻生岂成畦。","嫁婿得荡子，犹如太常妻。","我作少年行，长安走新街。","长安三月春，桃李百花开。","平康诸女儿，艳丽惊寒梅。","蛾眉鬭连娟，佳期不须媒。","投我以木瓜，当歌共传杯。","歌声系怀抱，知君在空闺。","期我以立春，清明未云来。","应作忆秦郎，高楼寄徘徊。","鸾胶世苦无，断续何当谐。","闺中傥相忆，薰风有时回。"],"title":"石上可种麻"}
