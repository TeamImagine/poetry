{"author":"李纲","id":243057,"strains":["仄平仄平仄，仄仄○○仄。","平○平仄平，仄○平仄仄。","仄平仄平平，仄仄平仄仄。","仄平仄平平，仄仄仄平仄。","平平仄平仄，平仄○仄仄。","仄平平仄仄，仄仄仄平仄。","平平仄仄平，仄仄平仄○。","平平○仄○，仄仄平仄仄。","平平仄平仄，仄仄仄平仄。","仄仄仄仄平，仄仄平仄○。","仄平仄仄平，仄仄仄○仄。","平平仄仄平，仄仄○仄仄。","平○仄平仄，仄仄仄平仄。","仄平仄平平，仄仄仄平仄。","平平仄仄仄，仄仄仄平仄。","仄仄仄仄平，仄仄平仄仄。","平平仄平仄，仄仄○平仄。","平○仄平平，仄仄平仄仄。","○○仄平仄，仄仄○仄仄。","平平平仄平，平仄平？仄。","平○仄仄平，平仄○仄仄。","平平仄平平，平仄仄平仄。","仄平平仄仄，仄仄仄○仄。","平仄仄仄平，仄仄○仄仄。","仄仄平仄平，平仄平仄仄。","仄平仄仄平，仄仄仄平仄。","平平仄○平，仄仄仄平仄。","○仄仄平平，仄仄仄○仄。"],"paragraphs":["我家九峰下，跬步临胜境。","循除环珮声，满庭松桂影。","宦游阻幽寻，每若龟引颈。","十年旅京华，万里走闽岭。","归怀寄清梦，投檄期子请。","向来兵火作，此地偶无警。","余生集百忧，负郭耕二顷。","新交浸已疏，旧学谋复整。","功名一灰灺，毁誉两蛙黾。","抱拙与世违，退缩甘远屏。","杜关绝外游，但欲俗缘省。","兹山乃故人，雅契相与永。","登临富泉石，采掇足芹荇。","下瓢酌甘芳，日汲谢瓶绠。","胡为久不到，有愧稚川井。","仲弟绝俗姿，好勇先我骋。","新诗纪清赏，得句颇彪炳。","艰难见鸰原，岁月侵晚景。","相期老丘壑，不复叹土梗。","梁谿寒可渔，蓑笠同舴艋。","宁如六一翁，终日思汝颍。","方兹筑吾庐，跧伏念前眚。","面山开小阁，制度閴深靓。","山气日夕佳，爽致当共领。","夜久霜露寒，星月光冏冏。","冷然欲御风，岂惮广寒冷。","邻钟韵更幽，皓鹤唳方儆。","深炷一炉烟，宴坐得三省。"],"title":"次韵仲弟独游惠山古风"}
