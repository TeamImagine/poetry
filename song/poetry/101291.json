{"author":"赵抃","id":101291,"strains":["平平仄平平，仄○平平仄。","仄平仄平平，仄仄仄平仄。","○平仄仄仄，仄仄平平仄。","仄平仄○平，仄仄○平仄。","仄平仄仄仄，仄仄仄平仄。","仄平仄平平，平平仄平仄。","○仄平平平，○○仄平仄。"],"paragraphs":["盘龙得山名，寺占山之下。","老师草庵居，后嗣广精舍。","禅流日益盛，寂照腾诗价。","我来诲其徒，竞以相夸诧。","少林的的意，一语独无暇。","默然坐明窗，孤蟾彻清夜。","迟晓登终南，行行与谁话。"],"title":"游南山宿盘龙寺"}
