{"author":"李郢","id":26884,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["高梧一叶坠凉天，宋玉悲秋泪洒然。","霜拂楚山频见菊，雨零溪树忽无蝉。","虚村暮角催残日，近寺归僧寄野泉。","青鬓已缘多病镊，可堪风景促流年。"],"title":"早秋书怀"}
