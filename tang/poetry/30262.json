{"author":"方干","id":30262,"strains":["仄仄平平平仄仄，平平仄仄仄平平。","平平仄仄平平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["莫见平明离少室，须知薄暮入天台。","常时爱缩山川去，有夜自携星月来。","灵药不知何代得，古松应是长年栽。","先生暗笑看棋者，半局棋边白发催。"],"title":"赠天台叶尊师"}
