{"author":"陈造","id":59007,"strains":["平平仄仄○平仄，仄仄仄平仄平仄。","○平仄仄？仄平，仄仄平平仄平仄。","平平○仄平○平，仄仄平平仄仄平。","○平仄仄仄平仄，平仄仄仄平○平。","平平平仄平平仄，仄仄平平仄○仄。","平平平仄仄仄平，平仄平平平仄仄。","仄平平仄平仄平，仄仄仄仄平仄平。","仄平平仄平平仄，平仄仄平平仄平。"],"paragraphs":["都城六月难为客，暑焮火山不余息。","从人辄博褦襶嗔，假馆翁家得休适。","髯翁囷积胸中奇，对客清谈霰雪飞。","扇材寄似亦安用，聊代玉麈谈间挥。","须知寒夜冰花影，著子骈枝可调鼎。","濠梁之乐物我融，翁自欣然渠不领。","向来般礴非画工，象外析理翁则同。","少酬他日清凉惠，知我梦依君子风。"],"title":"墨梅鱼扇寄孙成甫"}
