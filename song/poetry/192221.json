{"author":"郭祥正","id":192221,"strains":["○平平仄仄，仄仄○仄平。","平平平仄仄，仄仄平平平。","仄平仄平平，仄○仄○平。","平平仄平仄，仄平仄○平。","○平平仄平，仄平仄仄平。","？○仄仄仄，仄仄平仄○。","平○仄仄仄，仄仄平平平。","○平仄平仄，仄仄平平平。","平平仄仄仄，仄仄平平平。","平平仄仄仄，仄仄平仄平。","仄仄仄平平，仄仄仄仄平。","平平仄平仄，仄仄平平平。","平仄仄平仄，仄仄仄平平。","平平仄平仄，仄仄平平平。"],"paragraphs":["驱车何所适，独往观药洲。","荒芦喧鸟雀，怪石森龙虬。","大亭插层城，玉虹跨深沟。","双门控西渚，九星聚中流。","其名何壮哉，像貎俨可求。","鋹王卷国去，故物惟此留。","沧溟霸气灭，落日孤烟浮。","空畦已无药，草蔓春柔柔。","常年一百五，载酒倾城游。","炎炎二圣作，德泽覃海陬。","大帅用文儒，静镇十五州。","诸公握鸿笔，刬藓挥戈矛。","仍要水宫月，一笑挹浮丘。","蓬莱自兹往，稳踏金鳌头。"],"title":"独游药洲怀颖叔修撰"}
