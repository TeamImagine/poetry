{"author":"曹勋","id":12930,"strains":["仄仄平仄仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["露晓红幢绿盖明，使君千骑会耆英。","笙歌递奏连云上，荷芰传香拂面清。","遐想雅欢均四坐，欲寻幽梦下重城。","负薪独恨穷阎卧，不得临流预濯缨。"],"title":"病中寄曾使君湖上"}
