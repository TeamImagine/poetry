{"author":"黄庭坚","id":207012,"strains":["仄仄仄平平仄仄，平○平仄仄平平。","仄平仄仄平平仄，仄仄平平仄仄平。","平仄仄平平仄仄，平平○仄仄平平。","○平平仄平平仄，仄仄平平○仄平。","仄仄平平仄平仄，平平仄仄仄平平。","平平仄仄○平仄，仄仄平平仄仄平。"],"paragraphs":["执戟老翁年七十，人看生理亦无聊。","草玄事业窥周易，作赋声名动汉朝。","今见远孙勤翰墨，还持遗藁困箪瓢。","三年乡校趋晨鼓，一日边城听夜刁。","野饭盈盘厌葱韭，春风半道解狐貂。","归时定倒迎门屣，问雁安能学度辽。"],"title":"送杨瓘雁门省亲二首  其一"}
