{"author":"王令","id":187793,"strains":["仄仄平仄仄，仄仄仄仄仄。","平平平仄平，平仄仄平○。","仄平平仄平，仄仄仄平仄。","○仄仄仄仄，仄仄平平仄。","平平仄平平，平仄仄平平。","仄平仄平仄，仄仄平仄仄。","仄仄仄仄平，平平仄平仄。","仄仄平仄仄，仄仄○仄仄。","仄仄仄仄仄，平仄仄平仄。","平平平平平，仄仄仄○仄。","○平仄平平，仄仄仄仄仄。","平平仄平平，仄仄仄仄仄。","仄仄仄仄仄，仄仄仄仄○。","○平仄○仄，仄仄仄仄仄。","平○平仄平，仄仄仄仄仄。","仄仄仄○仄，仄平仄平仄。","仄平平仄平，○仄仄平仄。"],"paragraphs":["士学何漫漫，近习忘远绍。","文章多自名，谁出得髙调。","子才希世珍，拔俗起孤峭。","如解万里骏，不以羁縻要。","篇章缀清新，霞电绚天彯。","夜归借之读，掩纸疑有耀。","洗手脱世尘，飞身就遐眺。","舌骨谁谓朽，死魄如可召。","缩手不愿学，神巧谢人妙。","余材生何偏，日月费吟啸。","收奇欲身名，揽古愿独吊。","平生勇前争，未始却自料。","一日接大敌，说舌忽忘挑。","如秋九磨镜，迫我以丑照。","贪观朝日明，退失两目了。","愿假斧斤惠，刻形近天肖。","寄声诚甚勤，献璞定逢笑。"],"title":"送赠王平甫"}
