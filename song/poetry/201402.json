{"author":"彭汝砺","id":201402,"strains":["平平平仄，仄仄仄平。","平○仄○，仄仄平平。","仄平仄仄，仄平○仄。","○仄○○，○平仄仄。","平仄仄仄，仄○平仄。","仄仄仄仄平，平仄仄平，平仄平仄平。","仄平仄仄，平仄仄平，平仄平平平。","仄仄平仄，平平平平。","平仄○平，仄仄平平。","平仄○平，仄仄平平。","平平平平，仄仄平○。","平仄仄平，仄仄仄平。","仄○仄平平，仄○平仄。","仄平○仄，仄平仄仄。","平仄平仄，仄仄仄仄平。","平仄○仄，平平○平。","○仄平平，平仄平平。","○平平平，仄仄○平。","仄平平仄，仄平平仄。","平仄仄仄，仄仄仄平平仄。","平平仄平，仄仄平平。","仄平仄○，○仄仄平，平仄平仄平。","仄仄仄平，仄仄○○。","仄平仄平，仄仄仄平。"],"paragraphs":["于皇时宋，治定百年。","朝廷肃雍，以有多贤。","蒋侯孔硕，克明其德。","其立嶷嶷，其严翼翼。","英考是擢，以司邦直。","彼富贵不仁，人则惮之，侯曰吾治之。","彼孤有幼，人则侮之，侯曰吾绥之。","窜逐流落，江湖东南。","侯曰行哉，义岂吾惭。","皇帝思之，擢使于闽。","于淮于江，治绩升闻。","皇帝曰咨，朕宠尔勤。","俾相尔攸宜，莫如河朔。","往都漕事，以谋以度。","侯拜稽首，受命不敢居。","言秣其马，言脂其车。","其马騑騑，虽疾而仪。","其车轩轩，既博且闲。","蒋侯归止，觐于天子。","天子是喜，曰朕有贤卿士。","明明蒋侯，政事文章。","以明以将，当至庙堂，奚止河一方。","汝砺作诗，式赠其行。","俾人咏歌，以永厥声。"],"title":"送蒋司勋赴河北漕使"}
