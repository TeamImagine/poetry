{"author":"张扩","id":234101,"strains":["平平仄仄平平仄，平仄平平平仄仄。","仄平平仄仄○仄，仄仄○平仄平仄。","平平仄仄仄仄仄，仄仄平平仄平仄。","平平仄平仄仄○，仄仄平○仄平仄。","平平仄仄平仄仄，仄仄平平仄平仄。","平平平仄仄平平，仄仄平○仄平仄。"],"paragraphs":["湖边乐色喧丝筦，湖上春风桃李晚。","使君招客试行乐，粉面如花照金盏。","知君好事已数往，想见清阴集飞伞。","倾家共寻一日胜，得醉宁论万金产。","谁怜有客扄户牖，坐抱穷肠读书懒。","登楼追望不堪东，一片飞虹挂愁眼。"],"title":"古律诗戏简汪彦章学士"}
