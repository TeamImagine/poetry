{"author":"秦观","id":209894,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["路转横塘入乱峰，遍寻萧洒兴无穷。","楼台特起喧卑外，村落随生指点中。","溪傍五云清逗玉，松分八面翠成宫。","归途父老欣相语，今日程公昔谢公。"],"title":"游龙门山次程公韵"}
