{"author":"林亦之","id":64518,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["凭谁为问鹡鸰原，灯火三更殒泪痕。","天远未知萍梗迹，书来说在藕花村。","年华似汝宁为未，场屋如吾已懒言。","壁水故人今北去，短长门户好同论。"],"title":"舍弟客临平"}
