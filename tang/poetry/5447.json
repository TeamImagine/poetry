{"author":"刘眘虚","id":5447,"strains":["平平○仄仄，平仄平平平。","平仄平仄仄，平平平平平。","平平仄平○，仄仄○平平。","平仄仄平仄，仄平平仄平。","平平平平仄，仄仄仄仄○。","平仄平平仄，仄平○仄平。"],"paragraphs":["孤峰临万象，秋气何高清。","天际南郡出，林端西江明。","山门二缁叟，振锡闻幽声。","心照有无界，业悬前后生。","虽知真机静，尚与爱网幷。","方首金门路，未遑参道情。"],"title":"登庐山峰顶寺"}
