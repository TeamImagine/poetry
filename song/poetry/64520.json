{"author":"林亦之","id":64520,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["万竹苍苍乌鸟啼，一江渺渺薜萝西。","幽怀动处兰初长，好句来时月已低。","年岁却从为客尽，家书长是倩人题。","疏钟日落孤村立，秋燕梁空归思迷。"],"title":"忆浮家洞"}
