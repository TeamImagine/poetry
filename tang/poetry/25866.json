{"author":"贾岛","id":25866,"strains":["平○○仄仄，平仄仄平平。","仄仄平平仄，平平○○平。","平平平仄仄，仄仄仄平平。","○仄○平仄，平平仄仄平。","○仄平仄仄，平仄仄平平。","仄○仄平仄，仄平仄仄平。","平平○仄仄，平仄仄平平。","仄仄仄○仄，平○仄仄○。","平平平仄仄，仄仄仄平平。","平仄○平仄，平平平仄平。","○平○仄仄，平仄仄平平。","平仄平○仄，平平仄仄平。","平平平仄仄，仄仄仄平平。","平仄平平仄，平平仄仄平。"],"paragraphs":["沧溟深绝阔，西岸郭东门。","弋者罗夷鸟，桴人思峤猿。","威棱高腊冽，煦育极春温。","陂淀封疆内，蒹葭壁垒根。","摇鞞边地脉，愁箭虎狼魂。","水县卖纱市，盐田煮海村。","枝条分御叶，家世食唐恩。","武可纵横讲，功从战伐论。","天涯生月片，屿顶涌泉源。","非是泥池物，方因雷雨尊。","沈谋藏未露，邻境帖无喧。","青冢骄回鹘，萧关陷吐蕃。","何时霖岁旱，早晚雪邦冤。","迢遰瞻旌纛，浮阳寄咏言。"],"title":"寄沧州李尚书"}
