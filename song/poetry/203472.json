{"author":"孔平仲","id":203472,"strains":["平平平仄仄，仄仄仄平平。","仄平平仄平，仄仄平仄平。","仄平平仄仄，平仄平平平。","平平仄平仄，仄仄仄平平。","平仄仄仄仄，仄平平仄平。","平平仄仄仄，仄仄仄仄平。","仄仄仄平仄，仄平仄平平。","○平仄平仄，平仄仄○平。","平○平仄平，仄仄仄平○。","平平仄仄仄，仄仄仄仄平。"],"paragraphs":["崎岖遵狭港，托庇倚葭芦。","泊舟姑孰堂，乃在溪上居。","此溪来处远，东引丹阳湖。","微风起天外，爽气得秋初。","而我尚厌暑，卷帘心不舒。","蓬头赤两脚，踯躅遶四隅。","坐砌未为惬，偃身卧碑趺。","中宵倦摇箑，流汗落衣裾。","因观今则然，自问昔何如。","人情有未足，不见有有余。"],"title":"泊舟姑孰堂"}
