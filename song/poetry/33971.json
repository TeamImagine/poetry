{"author":"陆游","id":33971,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["行遍茫茫禹画州，寻梅到处得闲游。","春前春后百回醉，江北江南千里愁。","未爱繁枝压纱帽，最怜乱点糁貂裘。","一寒可贺君知否，又得幽香数日留。"],"title":"园中赏梅二首  其二"}
