{"author":"薛存诚","id":17897,"strains":["仄仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","平平平仄仄，平仄仄平平。"],"paragraphs":["帝德方多泽，莓莓井迳同。","八方甘雨布，四远报年丰。","厫庾千厢在，幽流万壑通。","候时勤稼穑，击壤乐农功。","畎亩人无惰，田庐岁不空。","何须忧伏腊，千载贺尧风。"],"title":"膏泽多丰年"}
