{"author":"刘过","id":82729,"strains":["仄仄平平仄仄平，平平仄仄仄平平。","平平仄仄平仄仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["几度归程入梦间，秋鸿社燕两为难。","西湖半夜风雨急，交泗一床心胆寒。","落第我为中酒味，圜桥子亟洗儒酸。","臂弓秣马长淮去，莫笑狂夫老据鞍。"],"title":"西湖别舍弟润之"}
