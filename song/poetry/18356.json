{"author":"吴芾","id":18356,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["天公放我作闲人，宠辱无缘到我身。","浊酒兴来宁惜醉，小园日涉不嫌频。","祇知丘壑追元亮，敢望京师说子真。","渐近青春尤可乐，有花如锦草如茵。"],"title":"和金克孝韵"}
