{"author":"欧阳修","id":79774,"strains":["仄仄○平仄，平平仄仄平。","○平仄平○，仄仄仄平平。","仄仄○○仄，平平仄仄平。","仄○平仄仄，仄仄仄平平。","仄仄平平仄，平○平仄平。","平平仄仄仄，仄仄仄平平。"],"paragraphs":["羽籥兴东序，春秋纪上丁。","行祠汉丞相，学礼鲁诸生。","俎豆兼三代，樽罍奠两楹。","雾中槐市暗，日出杏坛明。","昔齿公卿胃，尝闻弦诵声。","何须向阙里，首善本西京。"],"title":"早赴府学释奠"}
