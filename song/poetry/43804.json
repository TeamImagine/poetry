{"author":"范成大","id":43804,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄平平平。","仄平仄仄平平仄，平仄平平仄仄平。"],"paragraphs":["如许头颅莫振矜，但寻曲几与枯藤。","余生不直一弹指，此病宁论三折肱。","何处丹房痴候火，谁家筹室强传灯。","本来识字耕夫耳，今乃仍添百不能。"],"title":"密室惫坐"}
