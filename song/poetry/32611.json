{"author":"陆游","id":32611,"strains":["仄仄平平仄仄平，平平平仄仄平平。","平平平仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["霁色清和日已长，纶巾萧散意差强。","飞飞鸥鹭陂塘绿，郁郁桑麻风露香。","南陌东村初过社，轻装小队似还乡。","哦诗忘却登车去，枉是人言作吏忙。"],"title":"还县"}
