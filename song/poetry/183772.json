{"author":"刘攽","id":183772,"strains":["仄仄平平仄仄平，平平仄仄仄仄平。","仄平仄仄仄平仄，仄仄平平仄仄平。","仄仄仄平平仄仄，平仄平仄仄平平。","平平仄仄平平仄，平仄平平仄仄平。"],"paragraphs":["粒食由来不愿余，云飞自愧羽翰孤。","已同白首滞三署，却羡青郊授一夫。","出守故人犹虎竹，相忘吾道亦江湖。","秋来卧阁知何事，铃索生尘狱有芜。"],"title":"次韵和王泰州"}
