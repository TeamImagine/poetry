{"author":"郑清之","id":100532,"strains":["仄仄平平仄，仄仄仄○仄。","仄仄仄仄平，仄○平平仄。","平平仄仄仄，○仄仄平仄。","仄平仄仄平，○仄仄平仄。","平平仄平平，仄平仄平仄。","仄○仄仄仄，平平仄仄仄。","仄平仄平○，仄仄○仄仄。","仄平平○○，仄仄仄平仄。","平仄平平平，平仄平仄仄。","平○仄平仄，仄平仄仄仄。","仄平○仄仄，平仄仄仄仄。"],"paragraphs":["具足圆通性，一念本昭彻。","佛我与信心，是三无差别。","凡人未见圣，如渴以河说。","佛身忽现前，如水印秋月。","心精自开遮，见根匪优劣。","念中有大士，珠璎百宝结。","补陀洛伽相，在在犹日揭。","是名为正观，倒想作奇绝。","稽首圆通尊，兹念无起灭。","非相亦非念，不盈复不阙。","唯然观自在，无眼耳鼻舌。"],"title":"郑德言亲睹洛伽观音相遂依所见绘画朝夕严奉且求赞语敬题其旁"}
