{"author":"赵蕃","id":73462,"strains":["仄仄平仄仄，平平仄平平。","仄平仄仄仄，仄平○仄平。","平平仄平平，仄平仄○平。","仄平○仄仄，仄平仄平平。","平平仄平○，仄仄○平平。","仄平仄○仄，平仄仄仄平。","平仄平平仄，仄仄平仄○。","仄仄仄○仄，○平仄平平。","仄仄仄平仄，仄平平仄○。","平仄仄仄仄，仄仄仄仄平。","仄平仄平仄，仄仄平仄平。","仄○平平平，仄仄平○平。","平平仄仄仄，平仄仄仄平。","仄平平平平，仄仄仄平○。","仄平平平平，仄仄平平平。","仄仄仄仄仄，仄仄仄仄平。","仄平仄仄仄，平平仄○平。","仄仄仄平仄，仄仄仄○平。","仄平仄仄仄，仄仄仄仄平。","平平仄平平，平平仄平平。","仄平平平平，平平仄平平。","仄仄仄仄仄，仄平平仄平。","仄仄仄仄仄，仄平平仄平。","仄平仄平仄，平○仄平平。","平平平平仄，仄仄平仄平。","平平仄仄仄，平仄○平平。","仄平仄平仄，仄平仄平平。","○○仄平平，平平平仄平。","仄仄平平仄，仄仄○仄平。","平平仄仄仄，仄仄平平平。","仄○仄仄仄，仄平仄平○。","○平仄仄仄，仄仄平○○。","平平仄仄仄，仄仄平平平。","仄仄仄仄仄，平平仄平平。"],"paragraphs":["昔我曾大父，高交世无伦。","晚生不尽得，所知三数人。","堂堂赞皇公，实能继张陈。","谏垣磨荐墨，许之以经纶。","江陵竟连蹇，翰墨留余珍。","晦庵乃其季，英气盖八垠。","家世斯文事，属付真不泯。","我亦早闻义，中年见天津。","委曲问先世，与成倾盖亲。","公故鼎富贵，我乃困贱贫。","有诗猥蒙诵，顾乏佳句新。","往过龚州庵，冻笔书吟呻。","公来辱继作，春气动壁尘。","去年濡须家，墨妙出倾囷。","乍疑何人书，老大能精神。","熟视乃鄙作，愧汗几拭巾。","已焉忽语此，知公盖深仁。","悯我抱奇疾，不救死且濒。","稍加匕寸施，庶使屈得伸。","宁知苶然姿，挛拳殆终身。","一官胡为哉，鸿毛等千钧。","野马窘受驾，白鸥悲就驯。","五斗未及饱，已遭穷鬼嗔。","剑津骇腾变，牛衣泣酸辛。","非惟糟糠念，要是无补纫。","朝餐罢举案，寒日空悬鹑。","舍公竟谁诉，尺书走踆踆。","如闻着书余，抄经穷夕晨。","傥匪官闲散，那得了此因。","枫香出楚地，茗椀宁加闽。","水屏供倦息，枕流绝缁磷。","献芹则小小，用意谁谆谆。","秋风日夜急，木落知松筠。","𥩟立不可见，悠然漫溪滨。"],"title":"寄李晦庵"}
