{"author":"黄裳","id":204630,"strains":["平仄平平平仄仄，仄平平仄仄平平。","仄平仄仄仄平仄，仄仄仄平仄仄平。","仄仄平平平仄仄，平平平仄仄平平。","平平平仄平平仄，平平平平仄仄平。"],"paragraphs":["休说行行且与吟，道山官职旧园林。","石疑六丑默难问，竹类七贤闲可寻。","翠引宾朋三径远，寒生涯涧一池深。","隋河堤上人空老，谁为兰皋惜寸阴。"],"title":"灵壁游张学士园"}
