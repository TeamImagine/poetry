{"author":"方回","id":149634,"strains":["平平仄平仄仄仄，○仄平平仄平仄。","仄平仄平平仄仄，仄仄平平○仄仄。","○平仄平平仄仄，平平平○仄仄仄。","平平仄○○仄仄，仄平平仄平仄仄。","仄仄仄仄平仄平，平仄平仄平平平。","仄平仄仄仄平仄，仄仄？平平仄平。","仄平仄仄平仄仄，平平仄平仄平仄。","仄仄仄平平仄仄，仄仄平平仄平仄。","仄仄平平仄○平，平平平仄○平平。","仄仄○○仄平仄，平平仄仄平平平。","○平仄仄仄仄仄，○平仄仄仄仄仄。","平平平仄平仄仄，平平仄仄仄○仄。","平仄仄仄平平平，仄平仄平仄○平。","平仄平仄仄仄平，仄仄平仄○仄平。"],"paragraphs":["滕侯酒酣宇宙窄，长啸诗成鬼神泣。","谪仙后身今李白，一锦宫袍犹未得。","张侯乃翁官鼎轴，芸香家藏百万牍。","朝窗夜檠吟不足，政须天下书遍读。","四海万国天一家，东尽蟠木西流沙。","贡珍未贵贵图籍，卉服飓风穷岛涯。","玉堂众隽修国史，搜书北方遣名士。","若欲讲知南地理，亦合南州起才子。","所以滕侯暨张侯，联翩同作中原游。","夜静长虹贯明月，春风稳送江天舟。","张侯富贵素所有，相门会见鲁拜后。","滕侯遭遇夫岂偶，飘然掉臂奋空手。","金匮石室䌷瑶编，大书特书笔如椽。","成就尧典禹贡篇，不数班固司马迁。"],"title":"送滕玉霄张元朴管押地理书入都"}
