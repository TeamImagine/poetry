{"author":"王毂","id":33033,"strains":["仄仄平平○，平平仄仄平。","仄○平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平○仄仄平。","平○仄平仄，仄仄仄平平。"],"paragraphs":["习习东风扇，萋萋草色新。","浅深千里碧，高下一时春。","嫩叶舒烟际，微香动水滨。","金塘明夕照，辇路惹芳尘。","造化功何广，阳和力自均。","今当发生日，沥恳祝良辰。"],"title":"春草碧色"}
