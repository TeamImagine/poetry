{"author":"方岳","id":127228,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄仄平。","仄平仄仄平平仄，仄仄平平仄仄平。"],"paragraphs":["未怕风威酒亦冰，凭虚吞以气峥嵘。","何人出此六奇计，我辈贤于五字城。","松压钓蓑银独速，麦分棋局玉纵横。","自然石鼎煎鱼眼，解致邹枚汉两生。"],"title":"与客观雪  其二"}
