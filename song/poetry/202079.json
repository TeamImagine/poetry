{"author":"彭汝砺","id":202079,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["日影昏冥雨力微，扁舟欲往浪沾衣。","不甘落叶东归去，空羡征鸿北向飞。","俗恶懒经沽酒市，身闲欲卧钓鱼矶。","祇疑风色相欺得，系滞尘踪未许归。"],"title":"日影"}
