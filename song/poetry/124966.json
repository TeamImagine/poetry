{"author":"邵雍","id":124966,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平平仄平。","仄仄平平仄仄仄，平平仄仄平平平。"],"paragraphs":["仲尼始可言无意，孟子方能不动心。","莫向山中寻白玉，但于身上觅黄金。","山中白玉有时得，身上黄金无处寻。","我辈何人敢称会，安知世上无知音。"],"title":"知音吟"}
