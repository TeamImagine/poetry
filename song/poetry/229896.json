{"author":"苏过","id":229896,"strains":["平仄平平平，仄平平平仄。","平平仄仄仄，平仄平平仄。","仄平仄平仄，平平仄平仄。","平平仄平平，仄仄仄仄仄。","仄仄平仄仄，平仄平仄仄。","○平仄仄仄，平仄平平仄。","仄仄仄○仄，平平仄平仄。","平平仄平平，○仄仄仄仄。","仄○仄仄仄，平仄平平仄。","仄○平仄平，仄仄平仄仄。","平平仄仄平，仄仄仄○仄。","仄平○仄仄，平仄仄仄仄。","平平平仄平，仄仄仄平仄。","平平仄平仄，平仄仄仄仄。","仄○仄仄○，仄仄平仄仄。","○仄平平平，平平○平仄。"],"paragraphs":["沟渎嗟寻常，固为吞舟厄。","风无九万里，焉载垂天翼。","老人卧箕颍，初非厌簪绂。","时哉莫吾容，道大俗隘迫。","虎兕歌旷野，鸾凤栖枳棘。","苍生谩怅望，吾道何欣戚。","卜筑殆将隐，门无翟公客。","高踪蹑巢由，援手谢卨稷。","我观造物意，申甫为时出。","未应兹伟人，独不裨衮职。","功名世所趋，富贵亦过隙。","岂知难老福，天以寿有德。","亭亭南涧松，不羡栋梁索。","方兹阅寒暑，宁欲顾匠石。","世间出世间，此得无两得。","回首承明庐，摩挲看铜狄。"],"title":"叔父生日  其二"}
