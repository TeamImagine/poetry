{"author":"洪炎","id":226133,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["四山矗矗野田田，近是人烟远是村。","鸟外疏钟灵隠寺，花边流水武陵源。","有逢即画元非笔，所见皆诗本不言。","闲看插秧欲忘返，杖藜徙倚到黄昏。"],"title":"四月二十三日晚同太冲表之公实野步"}
