{"author":"令狐楚","id":9840,"strains":["仄平平仄仄平平，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，仄平平仄仄平平。"],"paragraphs":["谢公秋思渺天涯，蜡屐登高为菊花。","贵重近臣光绮席，笑怜从事落乌纱。","萸房暗绽红珠朵，茗碗寒供白露芽。","咏碎龙山归出号，马奔流电妓奔车。"],"title":"奉和严司空重阳日同崔常侍崔郎及诸公登龙山落帽台佳宴"}
