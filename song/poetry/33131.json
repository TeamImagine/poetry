{"author":"陆游","id":33131,"strains":["仄平仄平仄，平仄仄平平。","平仄仄仄仄，仄平仄仄平。","仄仄平平仄平仄，平平仄仄○仄平。","平平仄平仄仄仄，平平仄仄平仄平。","平平仄仄仄○平平，仄仄仄仄平平平平。","仄仄仄○○平平平，平仄仄平仄仄平○。","仄仄平仄○平○平，仄仄平平○仄仄平。","仄平仄仄仄仄平，平平○仄平仄平。","平平仄○仄平平，？平？平仄仄平。","仄○仄仄平平平，平平平仄平仄平。","平平平仄○平仄仄仄，仄平仄仄仄仄○仄仄。"],"paragraphs":["泰山可为砺，东海可扬尘。","惟有壮士志，死生要一伸。","我梦神君自天下，威仪奕奕难具陈。","飞龙驾车不用马，诃前殿后皆鬼神。","奇形诡状密如鱼鳞，{角戢}{角戢}𫜰𫜰争扶车轮。","黑纛白旄其来无垠，黄雾紫氛合散轮囷。","考录魑魅号呼吟呻，约束蛟螭夭矫服驯。","后车百两载美人，巾褠鲜丽工笑颦。","金尊翠杓溢芳醇，琵琶箜篌饰怪珍。","世间局促常悲辛，神君欢乐千万春。","呜呼生不封侯死庙食，丈夫岂得抱志长黙黙。"],"title":"神君歌"}
