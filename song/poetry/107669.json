{"author":"王迈","id":107669,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["实地从来着脚安，好修纕蕙更纫兰。","贵游淡似孤寒士，达宦贫于初品官。","医国名方留肘后，忧民心事集眉端。","浮荣过眼同归尽，独鲁灵光耐久看。"],"title":"贼平贺本路史仓良叔弥忠四首  其一"}
