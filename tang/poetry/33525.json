{"author":"张𧏖","id":33525,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["四方骚动一州安，夜列樽罍伴客懽。","觱栗调高山阁迥，虾蟆更促海声寒。","屏间佩响藏歌妓，幕外刀光立从官。","沈醉不愁归棹远，晚风吹上子陵滩。"],"title":"钱塘夜宴留别郡守"}
