{"author":"王十朋","id":22697,"strains":["仄仄平平仄仄仄，平仄仄平平仄仄。","平平平平仄平仄，仄仄平平仄平仄。","仄平平仄平仄平，平仄平○仄平仄。","仄平平仄平平仄，仄○平平平仄仄。","仄平平仄平仄平，仄仄平平平仄仄。","平平仄仄平仄平，平仄○平仄平仄。","平平○仄仄○仄，平仄平平平仄仄。","仄平○仄仄平平，○仄平平仄平仄。","平平仄仄仄仄平，平仄平平仄平仄。","平○平仄仄平平，仄仄仄平平仄仄。","仄平仄仄平平平，仄仄平平○仄仄。"],"paragraphs":["小麦青青大麦熟，秧老欲移蚕欲簇。","皇天弥旬作淫雨，害及农桑一何酷。","麦枯秧腐蚕不丝，无食无衣岂能育。","使君今世贤方伯，政过龚黄同舜牧。","僦金蠲放官与私，喜气欢声倾比屋。","仁风已慰黎庶心，诚感苍穹理宜速。","胡为烝泄尚如许，阴沴干阳埋日毂。","岂惟泥泞困牛车，更恐鱼龙上平陆。","闾阎竞画指日蛮，香火遥祈上天竺。","伤和无乃有冤民，蠹政尚疑多大族。","使君有术开青天，按劾奸赃疏滞狱。"],"title":"与赵安抚乞疏狱"}
