{"author":"虞俦","id":61737,"strains":["仄平仄平仄，○仄仄○平。","仄平仄仄仄，平仄仄仄平。","仄仄仄仄○，仄仄仄平平。","仄仄平仄平，仄平仄平平。","仄仄仄仄仄，仄○仄平平。","平平仄平仄，仄仄平平○。","平仄仄平○，仄平仄○○。","平平平仄仄，仄仄仄仄○。","仄仄仄平○，仄平○○平。","仄仄仄平仄，仄平平平平。","仄仄仄○仄，仄仄平○平。","仄仄○仄平，平平仄仄平。","仄仄仄仄仄，○仄仄仄平。","仄○仄平平，○○平平平。","仄○○平仄，仄仄仄○平。","平○○平仄，仄仄平仄平。"],"paragraphs":["我诗苦艰涩，蹇步太行巅。","笔干砚欲裂，何地觅涌泉。","巧匠愧傍观，袖手不能前。","敝帚徒自珍，捧心岂成妍。","辟舍不获命，属鞬试周旋。","君诗巧层出，浥露晨花鲜。","前辈借波澜，后生敢并缘。","平生程不识，毁不直一钱。","五色烂摩尼，八音和相宣。","挹袂庾开府，拍肩杨盈川。","每发必中的，矢脱无空弦。","我盖三复之，飘飘意欲仙。","此计太冷淡，浪费五彩笺。","不如醉红裙，且听歌喉圆。","况当荷倾盖，莫待栗过拳。","徐看骑鲸伯，一斗挥百篇。"],"title":"暇日邀王天任诸公游南坡天任有诗因次韵  其二"}
