{"author":"李颀","id":53947,"strains":["仄平仄平○，平仄仄平平。","仄仄平仄平，仄仄平平平。","仄仄仄平仄，仄平平仄平。","仄平仄平仄，○仄仄仄平。","仄平仄仄平，平仄仄○仄。","平平平仄仄，仄仄仄○平。","○仄仄平○，○仄仄平○。","平仄○仄仄，仄平平仄平。","仄仄平仄仄，平○平仄○。","○平仄仄仄，仄仄仄平平。","平仄仄平仄，仄平平仄平。","○平仄仄仄，仄仄仄平平。"],"paragraphs":["爱君少岐嶷，高视白云乡。","九岁能属文，谒帝游明光。","奉诏赤墀下，拜为童子郎。","尔来屡迁易，三度尉洛阳。","洛阳十二门，官寺郁相望。","青槐罗四面，渌水贯中央。","听讼破秋毫，应物利干将。","辞满如脱屣，立言无否臧。","岁暮风雪暗，秦中川路长。","行人饮腊酒，立马带晨霜。","生事岂须问，故园寒草荒。","从今署右职，莫笑在农桑。"],"title":"送刘四"}
