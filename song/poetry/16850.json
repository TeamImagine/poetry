{"author":"王之望","id":16850,"strains":["仄仄平仄平，平仄平平仄。","仄○平仄仄，平仄平仄仄。","平仄平平平，仄平仄平仄。","仄○仄平○，仄平○仄仄。","仄平仄仄平，仄仄平平仄。","仄仄仄平○，仄平平仄仄。"],"paragraphs":["肃肃松柏姿，春月惭蒲柳。","但看霜雪后，何者能不朽。","君昔辞鸳鸾，出为小邦守。","治行达明听，眷知从此厚。","至今两郡碑，德政刊琼玖。","九酝熟虽迟，要成宗庙酒。"],"title":"魏彦诚见示出守广德朝士送行诗用韵追赋"}
