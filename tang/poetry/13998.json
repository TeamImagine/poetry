{"author":"李贺","id":13998,"strains":["仄平平平仄，平仄○仄平。","平平平仄平，仄仄平仄平。","平仄仄平仄，仄平平仄平。","平平仄平仄，平仄○仄平。","仄仄仄○仄，平仄平○平。","仄仄仄平仄，仄仄平○平。","平仄○平平，平仄○平平。","○仄平平平，○平仄平平。","○平仄仄仄，仄仄平平平。","仄平平仄仄，平仄平仄平。","仄仄平平平，仄仄○平平。","平仄○平平，平平○仄平。","仄仄○○平，平平仄平平。","○平平仄仄，平仄平仄平。","仄仄○平平，仄仄平仄○。"],"paragraphs":["古春年年在，闲绿摇暖云。","松香飞晚华，柳渚含日昏。","沙砌落红满，石泉生水芹。","幽篁画新粉，蛾绿横晓门。","弱蕙不胜露，山秀愁空春。","舞珮剪鸾翼，帐带涂轻银。","兰桂吹浓香，菱藕长莘莘。","看雨逢瑶姬，乘船值江君。","吹箫饮酒醉，结绶金丝裙。","走天呵白鹿，游水鞭锦鳞。","密发虚鬟飞，腻颊凝花匀。","团鬓分蛛巢，秾眉笼小唇。","弄蝶和轻妍，风光怯腰身。","深帏金鸭冷，奁镜幽凤尘。","踏雾乘风归，撼玉山上闻。"],"title":"兰香神女庙"}
