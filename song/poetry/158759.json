{"author":"汪宗臣","id":158759,"strains":["仄平仄，仄平仄，平平仄，平平仄。","仄平仄平仄平仄，平平仄平平仄仄。","平仄仄平平，平○仄平仄。","仄仄仄○仄，仄仄仄仄仄。","平仄平平仄仄平，平平仄仄仄平○。","仄平平仄平仄仄，仄仄仄平平仄仄。","平平○仄平平平，仄平仄平平仄仄。","仄仄仄仄仄平平，平平仄仄仄平仄。","仄平仄仄平仄平，○仄○平平仄仄。"],"paragraphs":["贾秋壑，魏公爵，台州鬼，扬州鹤。","气盈色骄逞才略，欺天罔人无愧怍。","帷幄不能筹，金汤弗能作。","费尽世间铁，铸此一大错。","关子形模贾字同，生儿德祐纪元中。","甚惭婴杵心莽卓，十可斩书真谔谔。","锣声三下东江头，铁鞭一挥南海角。","假贾伪魏至于斯，呜呼似道道奚若。","宋亡感激忠义多，遗臭如君枭獍恶。"],"title":"嘲贾似道"}
