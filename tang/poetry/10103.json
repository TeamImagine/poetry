{"author":"韩愈","id":10103,"strains":["仄平仄平平，平仄仄平○。","仄仄平仄○，平平仄平平。","仄平仄仄平，仄仄平平平。","平平平平平，平平平仄平。","○仄仄仄仄，仄平仄仄平。","仄平仄平平，仄仄○平平。","仄仄平平平，仄仄平仄○。","平平仄○平，○仄平○平。","仄平平○仄，仄仄平平平。","仄平平仄○，仄仄平仄平。","平平仄平○，仄仄平仄平。","仄仄仄平平，仄仄仄平平。","平○仄仄平，仄仄平平平。","仄仄平仄仄，仄平○平平。","仄仄仄仄仄，仄平仄仄仄。","平仄仄仄平，仄仄○仄平。","仄仄平仄平，○仄仄仄平。","○仄仄平平，仄平仄平平。","○平平平平，○仄仄仄平。"],"paragraphs":["薄云蔽秋曦，清雨不成泥。","罢贺南内衙，归凉晓凄凄。","绿槐十二街，涣散驰轮蹄。","余惟戆书生，孤身无所赍。","三黜竟不去，致官九列齐。","岂惟一身荣，佩玉冠簪犀。","滉荡天门高，着籍朝厥妻。","文才不如人，行又无町畦。","问之朝廷事，略不知东西。","况于经籍深，岂究端与倪。","君恩太山重，不见酬稗稊。","所职事无多，又不自提撕。","明庭集孔鸾，曷取于凫鹥。","树以松与柏，不宜间蒿藜。","婉娈自媚好，几时不见挤。","贪食以忘躯，鲜不调盐酰。","法吏多少年，磨淬出角圭。","将举汝愆尤，以为己阶梯。","收身归关东，期不到死迷。"],"title":"南内朝贺归呈同官"}
