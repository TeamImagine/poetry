{"author":"张孝祥","id":56274,"strains":["平平平仄仄仄平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["逍遥丘壑欲忘年，忽作风蝉蜕骨仙。","锺阜恰从三昧起，灵岩重要一灯传。","极知扫迹终无策，且与临岐快着鞭。","莫作山林城市想，从来大隠故居廛。"],"title":"应庵退席蒋山来寄昭亭万寿三请不得已而去辄赠长句兼简苏州内翰尚书  其一"}
