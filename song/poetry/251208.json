{"author":"王洋","id":251208,"strains":["平平仄平平仄平，平平仄仄平仄○。","平平平仄仄平仄，仄平平仄○平平。","平平仄仄仄平仄，仄平○○平仄仄。","平平平仄○仄平，仄○平平仄平○。","仄仄平平○仄平，仄仄仄仄平平平。","平平○平仄平仄，平平仄仄平仄平。"],"paragraphs":["天心爱民非不勤，民心有恨天必闻。","为嫌流水入城郭，指㧑山泽收浮云。","浮云未肯便承命，往来空中无定性。","平时风伯谗口多，忍看云师自奔横。","愿得天公张网罗，要令灭迹须严科。","雷公传声泽灵死，呜呼奈尔风伯何。"],"title":"悯旱"}
