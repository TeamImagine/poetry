{"author":"傅大询","id":62608,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["狮子关前半篆烟，二龙飞下卓篙泉。","银河掣电连宵雨，绿野翻云四月天。","便觉春生花一县，会看秋熟米三钱。","何时卓鲁登黄阁，都与寰区作有年。"],"title":"贺雨"}
