{"author":"张𧏖","id":33501,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["黄牛来势泻巴川，叠日孤舟逐峡前。","雷电夜惊猿落树，波涛愁恐客离船。","盘涡逆入嵌空地，断壁高分缭绕天。","多少人经过此去，一生魂梦怕潺湲。"],"title":"过黄牛峡"}
