{"author":"罗升","id":165094,"strains":["平平○仄平，仄仄仄仄仄。","仄仄仄○平，平仄仄平仄。","仄平○仄仄，仄仄仄仄仄。","仄平仄平平，仄仄仄仄仄。","？平○仄仄，仄仄平仄仄。","平平平平仄，仄仄平仄仄。","仄○仄平仄，平仄仄仄仄。","平平平仄平，平仄仄平仄。"],"paragraphs":["狂风扇八区，一发不可息。","遂令地行人，颠倒忘南北。","道人留醒眼，谓得大慧力。","出门楚天高，万里寄两屐。","袈裟且不着，况作轩冕剧。","穷秋华峰哭，夜月牛渚笛。","是中岂狂者，狂者自莫识。","他年真醒时，为汝说皇极。"],"title":"李古城索狂醒道人诗"}
