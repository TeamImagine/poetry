{"author":"宋庠","id":2283,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["昔岁西郊饯，曾瞻出守麾。","今年东第哭，便叹哲人萎。","辰巳空成谶，膏肓不遇医。","诘朝闻衮敛，心折寝门悲。"],"title":"前岁春仆与献臣同饯常山公于苑西曾未再期已均师门之痛兼承即日亲奉攒涂追往悼今哽涕无已因成短诗抒感谅心契之同戚也"}
