{"author":"韦骧","id":190574,"strains":["仄平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["武川当日一分襟，会合乖期向武林。","从此参辰不相比，由来岁月渐加深。","书邮远道烦新寄，诗社前盟约再寻。","何以报君双白璧，南楼高处独萦心。"],"title":"和朱伯英新州诗见寄二首  其一"}
