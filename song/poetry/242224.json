{"author":"李正民","id":242224,"strains":["仄平平仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平仄仄，仄仄平平仄仄平。","平仄平平仄平仄，平平仄仄仄平平。"],"paragraphs":["半生粗粝嗣先芬，肯向朝晡造业因。","夜鲤晨凫那竞爽，露葵霜薤自称珍。","烝豚未辨王武子，豆粥犹惭石季伦。","惟有清髙井居士，葱虀麦饭久酸辛。"],"title":"寄和叔  其四"}
