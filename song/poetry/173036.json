{"author":"朱翁","id":173036,"strains":["平仄平平仄仄平，仄平仄仄仄平平。","仄平仄仄平仄仄，平平平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["披棘扪萝入洞中，拂尘剥藓识涪翁。","我缘直道来施右，君为清诗到石通。","定后寂寥无异议，危初萋菲竟何功。","投豺畀北言犹在，厄宋饥陈道不穷。"],"title":"石通洞"}
