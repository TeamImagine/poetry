{"author":"王质","id":63638,"strains":["平仄平仄仄平○仄○仄，仄平○仄平平仄。","仄平仄仄仄平平，仄○平平仄平仄。","仄仄平平仄平仄○平平，平平仄仄平○平。","平平平仄仄仄仄，平平仄○平○平。","仄平平仄仄仄平平平，平平仄仄平○平。","仄仄仄平平平仄仄仄，仄仄仄仄平平平。","仄平仄仄平平平，○仄仄仄平平平。","平平仄仄仄平仄，仄○平仄平平平。","仄仄仄仄平平平，仄平仄仄○平平。","仄仄平平仄平仄，仄仄仄仄平平平。","仄○仄仄仄平平，仄仄仄仄平平平。","仄平仄仄仄平平，仄仄仄○平仄平。","仄平仄仄仄平仄，仄平仄平仄仄○平仄。","○仄仄平平仄○，平平平仄仄平平。","仄平仄仄平仄○，平平仄仄平仄○。"],"paragraphs":["君不能百步洪中裂横竹，一声吹入秋天绿。","巨鱼鼓舞碎明珠，白浪轩昂动浮玉。","又不能多景楼上吹飞鸿，哀弦欲断沧浪风。","徘徊舟子驻不进，江妃出听烟溟蒙。","不知何处得此薰风琴，元龙六尺含苍云。","恐是峄山孤峰绝顶上，万岁不老之寒根。","道人两手提天机，中有妙法无人知。","风颠雨急倏来往，雨收风定游丝飞。","欲下不下窥鱼鸥，忽前忽后囘波舟。","恍惚浮云卷天宇，错落万点飞星流。","世间万法总非真，况此假合非天成。","匣琴不出手无声，袖手不弹琴不鸣。","此琴此手两无与，问君广陵贺若从何去。","王子有琴谁复传，无徽无轸亦无弦。","若人解得非耳听，为君试作无手弹。"],"title":"听谭师弹琴"}
