{"author":"刘克庄","id":114418,"strains":["仄仄仄平仄仄平，平平平仄仄平平。","平平平仄平平仄，平仄平平仄仄平。","仄平仄平平仄仄，仄平仄仄仄平平。","仄平平平平平仄，仄仄平平仄仄平。"],"paragraphs":["自北及南捷径行，冰厅消得此嘉名。","且参光霁儒家景，谁管歌呼吏舍声。","碎安道琴时好淡，种文正竹话偏清。","每闻酬倡皆皮陆，耄矣无因共脍鲸。"],"title":"蒙仲书监通守温陵以戴尚书肖望李内翰元善尝历是官即西偏作室匾以西清风月宾主唱和甚盛次韵二首  其二"}
