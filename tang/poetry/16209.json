{"author":"白居易","id":16209,"strains":["仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["自惭拙宦叨清贵，还有痴心怕素餐。","或望君臣相献替，可图妻子免饥寒。","性疏岂合承恩久，命薄元知济事难。","分寸宠光酬未得，不休更拟觅何官。"],"title":"初罢中书舍人"}
