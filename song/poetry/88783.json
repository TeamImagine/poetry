{"author":"徐侨","id":88783,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄仄平仄，仄仄平平平仄平。","平仄仄平平仄仄，平平仄仄仄平平。"],"paragraphs":["一从驱迫入通阛，望渺江湖梦遶山。","日堕红尘转湮没，天教群玉与跻攀。","莫孤文字澹中趣，要识人情奔处间。","多谢故人相警发，骊珠特地出沧湾。"],"title":"次韵谢滕丞惠诗"}
