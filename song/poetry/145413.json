{"author":"马廷鸾","id":145413,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["皇厌纷拏五季余，万兵朝遣暮还都。","虎头预卜清明旦，鳌足重开混一区。","天下归仁吾有道，日中为市尔无虞。","孤臣白首怀佳节，奠桂焚兰泪与俱。"],"title":"正月四日"}
