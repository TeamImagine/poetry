{"author":"赵汝鐩","id":97970,"strains":["平仄平平仄仄平，○平平仄仄平平。","平○○仄仄平仄，平仄平平平仄平。","仄平仄仄○平仄，平仄平平仄平仄。","仄平仄仄仄仄○，仄仄仄平仄平仄。","平平平仄仄仄平，平平平仄仄仄平。","仄仄平仄平仄仄，平仄仄平平仄仄。"],"paragraphs":["新雁衔秋访水涯，分屯洲渚傍芦花。","停桡相约结溪社，来往无嫌同一家。","酒酣把笛吹村曲，声曳兰风入山腹。","钓竿到手万事轻，孰是孰非孰荣辱。","江楼邀月粉黛浓，簧璈嘈杂彻桂宫。","笑指渔父何冷落，渔父掉头吾岂错。"],"title":"渔父四时曲 秋"}
