{"author":"司马光","id":176393,"strains":["平平仄仄仄仄○，仄○仄仄平仄○。","平仄仄仄仄平仄，○仄仄仄平仄平。","平平仄仄平仄仄，仄仄平仄平平平。","平平仄仄仄仄仄，仄仄仄平○仄平。","平平仄○仄平仄，仄仄仄仄平平平。","平平仄仄平仄仄，仄仄仄仄○平平。","仄平平平仄平仄，仄仄仄仄平平平。","仄平仄仄仄○仄，仄○平平平仄平。"],"paragraphs":["阎生画竹旧所闻，望中一见遥可分。","伊予不甚少佳画，犹爱气骨高出群。","狂枝怒叶凌绢素，势若飞动争纷纭。","蟠根数节出地底，上有积年苍藓纹。","森然直干忽孤耸，意恐出屋排浮云。","秋风飒飒生左右，耳目洒落遗尘氛。","乃知良工自神解，昧者仿习徒艰勤。","子猷昔者得收玩，不患终朝无此君。"],"title":"吴冲卿直舍阎士安画墨竹歌"}
