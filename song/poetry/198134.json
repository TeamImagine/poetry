{"author":"苏辙","id":198134,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["帝子乘鸾已列仙，遗芳留得众孙贤。","俊科蚤与寒儒竞，禁从终偿白发年。","辇路联镳惊往事，圃田回首泣新阡。","旧闻推历知天命，看熟黄粱定洒然。"],"title":"王子难龙图挽词"}
