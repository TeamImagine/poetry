{"author":"陆游","id":37662,"strains":["仄平仄仄平仄平，仄仄仄仄仄○平。","仄○仄仄○仄平，○○仄仄仄仄○。","仄仄仄仄仄仄仄，平平○仄仄仄平。","仄平仄仄仄○平，仄仄仄仄仄仄平。","平平○○仄仄平，仄仄平仄○平平。","仄仄仄仄○平平，仄仄仄仄平仄平。"],"paragraphs":["陇头十月天雨霜，壮士夜枕绿沈枪。","卧闻陇水思故乡，三更起坐泪数行。","我语壮士勉自彊，男儿堕地志四方。","裹尸马革固其常，岂若妇女不下堂。","生逢和亲最可伤，岁辇金絮输胡羌。","夜视太白收光芒，报国欲死无战场。"],"title":"陇头水"}
