{"author":"郭祥正","id":191924,"strains":["平平仄仄仄，○平仄平平。","平仄平平仄仄平，仄平平仄仄平仄。","○仄仄仄平平平，平平仄仄○平平。","仄平平平仄平平，仄平仄仄平平平。","仄平平平仄平平，仄仄仄仄平○○。"],"paragraphs":["阴云蔽白日，长风卷惊涛。","江上峥嵘百怪嗥，挽君船缆劝君住。","且饮百盏之醇醪，吴姬笑脸如樱桃。","鲤鱼红丝落霜刀，醉来不识天为高。","共君攀天跨鲸鳌，下视万物皆劳劳。"],"title":"劝酒二首呈袁世弼  其二"}
