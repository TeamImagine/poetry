{"author":"黄庭坚","id":206158,"strains":["？平○平仄○仄，平平仄平平仄仄。","仄平平仄仄仄平，平平仄平仄仄仄。","仄○仄平平仄平，平仄仄仄平平平。","平平仄平仄仄仄，仄仄平平仄○仄。","○平○仄仄仄平，仄仄平平仄平仄。","仄平仄仄仄平仄，仄仄平平仄平仄。","仄平平仄仄平平，○仄平○仄○仄。","平平仄仄仄平平，仄仄仄平○仄平。","平仄仄平平仄仄，仄仄平○平○平。","仄仄○平仄仄仄，仄平仄仄仄仄仄。"],"paragraphs":["矞云从龙小苍璧，元丰至今人未识。","壑源包贡第一春，缃奁碾香供玉食。","睿思殿东金井栏，甘露荐椀天开颜。","桥山事严庀百局，补衮诸公省中宿。","中人传赐夜未央，雨露恩光照宫烛。","右丞似是李元礼，好事风流有泾渭。","肯怜天禄校书郎，亲敕家庭遣分似。","春风饱识大官羊，不惯腐儒汤餠肠。","搜搅十年灯火读，令我胸中书传香。","已戒应门老马走，客来问字莫载酒。"],"title":"谢送碾壑源拣芽"}
