{"author":"韩元吉","id":29480,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["青琐金鸾迹未容，寘公犹在昔贤中。","著书定已追迂叟，得郡何妨号醉翁。","丰乐桥边鱼动镜，清流关下马嘶风。","独怜湛辈犹奔走，不得登临一笑同。"],"title":"寄徐滁州埻立"}
