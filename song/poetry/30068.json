{"author":"崔敦礼","id":30068,"strains":["仄平仄仄平平○，仄仄仄仄平平平。","仄平仄仄仄平仄，仄○平平平仄平。","仄平平仄平平仄，平仄平平平仄仄。","平仄○平仄仄平，平平仄仄平平仄。","仄平仄仄平平平，○平仄仄平平平。","平○平仄○仄仄，仄仄仄仄平平平。","平平仄仄仄仄仄，平平○平仄平仄。","平平仄仄仄平平，○仄平平仄平仄。","平平平仄仄平平，平平平仄平仄平。","仄仄○平平仄仄，仄○平仄仄平平。"],"paragraphs":["我贫可厌回肠煎，负郭近有桑麻田。","入春十日九霪雨，夜听泷泷愁不眠。","雨师欺压春无力，勾引顽阴朝复夕。","丹杏夭桃冻不开，来牛去马昏无色。","晓来鼓舞耕桑民，长天洗净清无云。","羲和鞭日从海底，照出浩荡郊原春。","呼儿买酒聚笑语，门前且无吏呼怒。","今年麦饭滑流匙，更趁新蚕理襦袴。","江头烟树晚戎戎，江南婴笋春事丰。","我亦行抛簪绶去，饱帆西上趁东风。"],"title":"喜晴"}
