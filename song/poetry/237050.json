{"author":"韩驹","id":237050,"strains":["仄平仄平平，仄平仄平平。","仄平仄仄仄，○仄○平平。","平平仄平平，平平仄平○。","○仄仄仄仄，平○仄平平。","仄平仄仄平，仄仄平平平。","平○仄仄平，仄仄平平平。"],"paragraphs":["益昌刬移文，道州拙催科。","我愚象二子，将奈分宁何。","吾君放勋姿，于今万邦和。","县令但拱手，排衙鼓鸣鼍。","故人怒挽船，劝勿凌江波。","君其谢故人，我亦聊弦歌。"],"title":"出宰分宁别旧同舍五首  其四"}
