{"author":"元稹","id":14752,"strains":["仄平仄仄平○仄，仄平仄仄平仄仄。","平平仄仄平仄平，平仄仄平平仄平。","仄平仄仄平○平，仄平平仄平仄平。","仄仄平平○仄仄，○仄仄平平仄仄。","仄○○仄仄仄平，仄仄平平仄仄仄。","仄平仄仄平平仄，平平仄仄平平仄。","平平仄仄○仄平，仄仄平平仄平仄。","仄仄平平平仄仄，仄○仄仄○平仄。","仄仄○平仄仄○，平平仄仄平平仄。","仄平仄仄平○仄，仄仄○平平平仄。","仄平仄仄仄仄平，仄平平仄○○仄。","平平○仄仄仄平，仄平平仄平仄平。"],"paragraphs":["古来苦乐之相倚，近于掌上之十指。","君心半夜猜恨生，荆棘满怀天未明。","汉成眼瞥飞燕时，可怜班女恩已衰。","未有因由相决绝，犹得半年佯暖热。","转将深意谕旁人，缉缀瑕疵遣潜说。","一朝诏下辞金屋，班姬自痛何仓卒。","呼天抚地将自明，不悟寻时暗销骨。","白首宫人前再拜，愿将日月相辉解。","苦乐相寻昼夜间，灯光那有天明在。","主今被夺心应苦，妾夺深恩初为主。","欲知妾意恨主时，主今为妾思量取。","班姬收泪抱妾身，我曾排摈无限人。"],"title":"乐府古题序 苦乐相倚曲"}
