{"author":"赵汝腾","id":130214,"strains":["仄平仄平平仄平，○平仄仄仄平○。","平平仄仄平平仄，仄仄仄平○仄平。","平仄平平平仄仄，仄平仄○仄○平。","仄平仄仄平○仄，平仄平平仄仄平。"],"paragraphs":["特为予来冬复春，重寻旧话续新闻。","诸儒学北今谁嗣，独步斗南犹有君。","精舍诸生朝问道，郡斋一叟夜论文。","絷维不可成分袂，搔首江东日暮云。"],"title":"别伯舆新鄱阳广文"}
