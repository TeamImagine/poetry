{"author":"艾性夫","id":165456,"strains":["平平仄仄平平仄，仄平平仄平平仄。","仄平平仄平平平，仄仄仄平平○仄。","平平仄仄平仄仄，仄仄平平仄平仄。","平平仄仄○平平，平仄平平平仄仄。","平平仄仄仄平平，平平仄仄○平仄。"],"paragraphs":["玄都旧日神仙宅，种桃羞杀刘宾客。","只今仙子韩家湘，不遣牡丹开顷刻。","春风九畹花绕屋，冶紫妖红失颜色。","盲风怪雨三千年，湘水芳魂招不得。","翩然散入碧虚寒，乾坤万里离骚国。"],"title":"玄都韩植兰楚香"}
