{"author":"杨亿","id":210474,"strains":["平平仄仄平平仄，仄仄仄平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["分班晓入翔鸾阙，直阁旁连浴凤池。","彩笔闲批五色诏，好风时动万年枝。","勒移锺阜惭归晚，称疾文园恨思迟。","何事吾宗心倍喜，春塘梦彻寄新诗。"],"title":"次韵和宗人安期见贺恩命之什"}
