{"author":"洪咨夔","id":99677,"strains":["平平○仄平，仄仄仄仄平。","仄○仄平仄仄仄仄○，仄平仄平平平平平○。","平平仄平仄，仄仄○平平。","○○仄仄仄仄平，仄平平仄○仄平。","平平仄平平，平平仄仄平，○平仄仄平仄平仄平。","仄仄仄仄仄仄仄，仄仄平仄平平平。","仄仄平，平仄平，仄平平，仄平平。","○○平平仄仄仄，仄平平平平平平。","仄平平平仄仄，仄平平平平○。","平平仄仄仄仄仄，仄平仄仄○平平。","平仄仄仄○○，仄○仄仄平仄平。","仄仄平平仄平仄，仄○平仄○平平。"],"paragraphs":["兵家如弈棋，局局势不同。","汉王引兵故道出袭雍，武侯率师祁山摇关中。","何曾踏陈迹，乃欲收新功。","中兴用蜀九十秋，咄哉求剑空刻舟。","今年出秦州，明年出巩州，了无一镞飞到商虢州。","但诿险绝不可度，岂识奇道须奇谋。","汉水阴，洵水阳，左房襄，右梁洋。","中间诗书礼乐帅，手提招摇麾天狼。","以人材为武库，以人心为金汤。","于斯二者有足恃，出奇度险如康庄。","君不见绍兴间，虏从鹘岭窥蜀山。","彼既能来我能往，疾驱风雨过潼关。"],"title":"用蜀行送徐隆庆守金州"}
