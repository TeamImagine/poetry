{"author":"贺铸","id":213002,"strains":["仄仄仄平仄，平平平仄平。","平平仄仄仄，平平仄平平。","仄仄仄仄平，○平仄○平。","○平仄平仄，仄仄仄平平。","仄平仄仄平，仄仄平平○。","平平仄仄仄，平仄仄平平。","仄平仄平平，仄平平仄平。","平仄平平仄，？平平仄平。","仄平仄平平，仄仄平仄平。","平平仄平仄，仄仄○○平。"],"paragraphs":["迅雨荡阑暑，层飚披滞云。","澄川缭楚甸，新阳丽秋旻。","物候岂不嘉，中怀怆离群。","亲朋满城邑，系滞此江𣸣。","及瓜信匪遥，遂作河梁分。","何人具供帐，樽酒展殷勤。","一聆雪儿歌，载凄游子魂。","津鼓惊朝梦，□烟生夕曛。","所悲紫兰缨，复染京洛尘。","春风有归雁，报我相思文。"],"title":"罢官有期怀寄历阳朋好"}
