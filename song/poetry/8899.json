{"author":"张嵲","id":8899,"strains":["○平仄仄平平仄，平仄平平○仄仄。","平平○仄仄平平，平仄平平仄平仄。","仄仄○平平仄平，仄平平仄仄平平。","仄平仄仄仄平仄，平平仄仄○平平。","平平仄仄仄平仄，仄仄仄仄平平平。","平平仄仄仄平仄，仄平○仄○平平。"],"paragraphs":["柴门直面排青壁，山木凋霜疏寂历。","西风吹雨众山昏，声落茅檐断还滴。","每读离骚伤远游，一为迁客又经秋。","四时代谢不停轨，澂江万古长悠悠。","丹枫蕙叶照岩壑，物态故欲增繁忧。","诗成满岫湿烟起，寸心折尽空搔头。"],"title":"夏致宏方城道中以诗见寄避地穷山秋雨仍作因次其韵"}
