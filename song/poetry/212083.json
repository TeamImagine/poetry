{"author":"华镇","id":212083,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄仄平。"],"paragraphs":["移栽野槿密参差，来束乘时作短篱。","树立已教存大本，弥缝不使去纤枝。","春残叶暗青云合，秋至花繁锦障垂。","家似长卿惟壁立，不忧鼠窃夜潜窥。"],"title":"槿篱"}
