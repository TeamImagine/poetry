{"author":"邹浩","id":221180,"strains":["仄平仄仄平平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，平仄平仄仄仄平。","仄仄平平仄平仄，仄平平仄仄平平。"],"paragraphs":["乐平主簿詹成老，平乐流人邹至完。","莫逆于心心古道，不知其异异时官。","一觞一咏风光胜，无咎无誉世界寛。","北陌东阡好归去，幅巾藜杖永相安。"],"title":"怀成老"}
