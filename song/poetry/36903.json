{"author":"陆游","id":36903,"strains":["仄仄平平平仄平，仄平仄仄仄平平。","平平仄仄仄平仄，平仄仄平仄仄平。","仄仄仄平平仄仄，仄平平仄仄平仄。","仄平仄仄平平仄，仄仄平平仄仄平。"],"paragraphs":["渐近重阳天气嘉，数椽茆屋淡生涯。","山童拥篲扫黄叶，邻女傍篱收碧花。","避俗要生轮四角，出门何啻路三义。","晚窗酒尽无多叹，试问前村好事家。"],"title":"数日秋气已深清坐无酒戏题长句"}
