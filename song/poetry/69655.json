{"author":"王炎","id":69655,"strains":["平仄平平仄平仄，平仄○平仄平仄。","仄平仄仄○平平，仄仄平平仄平仄。","仄平仄仄平平平，平平仄仄平平平。","○平仄仄平仄仄，仄仄仄仄平平平。","仄仄仄平平仄仄，平仄平平平仄仄。","仄仄平平仄仄平，平平仄仄平平仄。","仄仄平平平仄平，平平仄仄○平平。","仄平平仄仄○仄，仄仄平平平仄平。"],"paragraphs":["秋尽黄云涨南亩，修我囷仓筑场圃。","不堪雨脚如悬麻，坐见禾头欲生耳。","令君意与神明通，炉熏未断来天风。","吹开六出花数点，转盼杲杲扶桑红。","日下鸟乌声亦乐，村北村南争刈获。","白酒香浮老瓦盆，樵歌缓扣乌犍角。","有客携家来受廛，丰登未见如今年。","老农扶杖笑相语，只恐双凫朝日边。"],"title":"喜晴行呈陈宰"}
