{"author":"刘敞","id":174739,"strains":["平仄仄平仄，仄平平○仄。","仄○仄平仄，仄仄仄仄仄。","仄平平○平，仄仄○○仄。","平平仄平仄，平仄仄平仄。","平平平○仄，仄仄仄仄仄。","仄仄平平平，仄平仄平仄。","平平○平仄，仄仄平平仄。","仄仄仄仄平，仄平平○仄。","仄仄仄仄仄，平平仄仄仄。","平平平平仄，○仄平仄仄。","平平仄平仄，仄仄平仄仄。","仄仄仄仄○，仄○仄平仄。","仄平平仄仄，仄○平平仄。","仄仄○仄○，平平仄平仄。"],"paragraphs":["前夕盛雷电，谓言春和发。","典衣买春酒，歳事亦可悦。","不知天难谌，信宿更凝冽。","朝来雪盈尺，初计顿乖越。","吾庐甘重塞，敝褐忍百结。","岂敢咨祁寒，又非慕炎热。","阴阳相交错，万一成灾孽。","忆昔鲁隐公，九年春三月。","癸酉雨震电，庚辰大雨雪。","春秋书为法，其事何照晰。","曾经圣人笔，下学而上达。","况此四月间，又当季春末。","愿排阊阖戟，一献春秋说。","路远泥阻深，愁哉卧岩穴。"],"title":"复雪二首  其二"}
