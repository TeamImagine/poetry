{"author":"虞俦","id":62016,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。"],"paragraphs":["扶桑暖翅接金乌，韝上饥鹰待一呼。","悬滴梅梢珠璀璨，堕花桧顶粉模糊。","明年翠浪麦须好，何处青帘酒可酤。","万里江山谁画得，天开新样雪晴图。"],"title":"雪后过南坡  其二"}
