{"author":"孔平仲","id":203604,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["决起南溟近北辰，风雷含蓄待经纶。","殿前欲奏三千字，阁下先为第一人。","擢等定如唐处厚，封侯终似汉平津。","应嫌有弟真痴绝，抱瓮区区最苦辛。"],"title":"喜经父阁试第一"}
