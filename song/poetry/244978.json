{"author":"李纲","id":244978,"strains":["平仄仄平平，仄仄平平平。","○平仄仄仄，平○仄仄仄。","仄仄仄仄平，平平仄平仄。","仄仄仄仄○，仄仄平仄平。","仄仄仄平仄，仄仄仄仄仄。","仄仄平平仄，平仄仄仄平。","仄仄仄仄○，仄仄平平仄。","仄平平仄仄，平仄仄仄平。","仄仄仄仄平，仄仄平○仄。","○○仄仄仄，仄仄平仄平。","平仄仄平仄，平仄平平仄。","仄仄仄仄仄，仄仄仄仄平。","仄仄仄仄平，平平平仄仄。"],"paragraphs":["稽首释迦文，善逝天人师。","缘终示寂灭，无量舍利子。","悉建窣堵波，天人共瞻礼。","像法住世间，化导诸有情。","亦示大神变，摄伏不信者。","璀璨真金色，清浄妙宝珠。","即彼土木中，现此希奇事。","有来瞻礼者，随取即与之。","既与出愈多，不可为量数。","当观舍利子，及此金色珠。","坚固与虚脆，无异无差别。","佛子具智慧，悉发敬信心。","勇猛勿复疑，归依无上道。"],"title":"天王院新塑释迦像金色珠赞"}
