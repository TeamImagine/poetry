{"author":"刘过","id":82641,"strains":["仄平平平仄平仄，仄仄仄仄平仄仄。","仄平仄仄仄平平，仄仄仄平仄仄仄。","仄平平仄仄仄平，仄仄仄仄平仄仄。","平平仄平仄平仄，平仄仄仄平平仄。","仄平平平仄平仄，仄平仄仄平仄仄。","仄平仄平仄仄仄，平仄平仄平仄仄。","平○仄○平仄仄，平仄平仄仄平仄。","仄平仄仄仄仄仄，仄仄平仄○○仄。","仄平平仄仄平仄，仄平平平平平仄。","仄○仄平仄仄平，仄仄○平平仄仄。"],"paragraphs":["祖孙今年几年齿，两髻紞紞垂到耳。","读书要以六经先，次第汉唐十七史。","老夫之见窃不然，别有一说为举似。","方今孽胡日衰甚，河朔早暮风尘起。","腐儒酸寒作何用，国家所欠奇伟士。","丈夫立身两字尽，臣子忠孝而已矣。","吾观汝相头面阔，颜色粗厚黑而紫。","汝翁七十鬓发转，汝父科第迟如此。","与生生死蠹文字，土田官人村夫子。","不如左弯右挟弓，肉食封侯差快耳。"],"title":"赠许从道之子祖孙"}
