{"author":"陆游","id":34239,"strains":["平平仄仄平仄仄，仄仄仄平仄仄平。","仄仄仄平平仄仄，仄平仄仄平仄平。","平平平仄仄仄仄，仄仄仄平平仄平。","仄仄平平平仄仄，仄平平仄仄平平。"],"paragraphs":["秦吴万里车辙遍，重到故乡如隔生。","岁晚酒边身老大，夜阑枕畔书纵横。","残灯无焰穴鼠出，槁叶有声村犬行。","八十将军能灭虏，白头吾欲事功名。"],"title":"冬夜不寐至四鼓起作此诗"}
