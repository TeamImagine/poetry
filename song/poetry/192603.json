{"author":"郭祥正","id":192603,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["谢公遗句惜湮沈，更作新亭一百寻。","宿霭拥山眉敛翠，夕阳浮水带横金。","黄鹂唤友鸣声软，白鸟窥鱼意思深。","看尽物情俱是幻，要须携酒数登临。"],"title":"列岫后题"}
