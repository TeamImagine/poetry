{"author":"陈舜俞","id":146517,"strains":["仄○平仄仄，仄仄平仄仄。","○仄仄仄仄，仄仄平仄仄。","○平仄仄○，仄仄仄平仄。","仄仄仄仄仄，平仄仄平仄。","仄仄仄仄平，○平仄平仄。","平仄平仄平，平仄仄仄仄。","仄平仄平仄，仄仄平仄仄。"],"paragraphs":["急烧山上草，莫顾山下木。","烧草得地美，欲种来岁粟。","乘风纵巨燎，烈烈遍岩谷。","既不问玉石，何暇爱麛鹿。","寄谢种粟翁，乘时择嘉谷。","无俾稂莠俱，还见故草绿。","栋材已灰烬，着意规饱腹。"],"title":"野烧"}
