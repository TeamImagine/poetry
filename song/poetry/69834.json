{"author":"王炎","id":69834,"strains":["平平仄仄仄，平仄平平平。","平仄平仄仄，仄仄平平平。","平平平仄○，仄仄○仄平。","仄平平平仄，仄○仄仄○。","平仄仄仄仄，仄仄○仄○。","仄仄仄仄仄，平平仄平平。","仄平仄仄平，仄仄仄仄平。","仄平仄仄仄，平仄仄仄○。","○○仄平平，仄○仄平○。","○平仄仄平，仄仄仄仄平。","仄仄仄平平，仄○仄平平。","平○平平平，仄○平仄平。","平仄仄仄仄，仄平○仄平。","？平仄平仄，平仄仄仄平。","平○平仄○，仄仄仄仄平。","平平仄平仄，平仄平仄○。","○平仄平平，仄仄平平平。","平仄平平仄，仄○平平平。","仄仄平平平，仄平仄平平。","平平仄仄仄，○仄平平平。"],"paragraphs":["觚棱挂晓日，浮鹢违都城。","今代朱伯厚，勇去投簪缨。","津津眉睫间，不见离别情。","问之何能尔，内重外物轻。","声利诱一世，漏尽犹夜行。","岂不厌逐逐，无由息营营。","若人着眼高，不受世网撄。","奋身许国久，艰险亦饱更。","乘传上蚕丛，拥旄到龙廷。","中朝豹尾班，讵可欠老成。","一旦念丘园，拂衣即遐征。","君相虽贪贤，欲留终不能。","班以内阁奥，秩之闲馆清。","皖山插天翠，淮水到海平。","婆娑山水间，可筑半隠亭。","鸡豚入新社，鸥鹭寻旧盟。","收身谢危机，至此全修名。","嗟我为糊口，偃蹇侵颓龄。","仰羡冥鸿高，俯惭晓猿惊。","青山不负约，行矣谋归耕。"],"title":"送朱大卿归龙舒"}
