{"author":"王安石","id":180157,"strains":["平平仄平平，仄仄仄平平。","仄仄平仄○，仄仄仄平○。","仄仄仄平平，仄○仄仄平。","平平仄仄仄，平仄仄仄平。","仄○仄平平，仄仄仄平平。","平平仄仄平，仄仄平○平。","平平仄仄仄，仄○平平○。","平仄平仄仄，平平仄平平。","平平○平仄，平仄仄仄平。","平平平平○，○仄仄仄平。"],"paragraphs":["晨霜践河梁，落日憩亭皋。","念彼千里行，恻恻我心劳。","揽辔上层冈，下临百仞濠。","寒流咽欲绝，鱼鳖久已逃。","暮行苦邅回，细路隠蓬蒿。","惊麏出马前，鸟骇亡其曹。","投僧避夜雨，古檠昏无膏。","山木鸣四壁，疑身在波涛。","平明长安岭，飞雪忽满袍。","天低浮云深，更觉所向高。"],"title":"自舒州追送朱氏女弟憩独山馆宿木瘤僧舍明日度长安岭至皖口"}
