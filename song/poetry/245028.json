{"author":"綦崇礼","id":245028,"strains":["仄平平仄仄，仄仄平平仄。","平仄仄平○，平平仄平仄。","仄仄仄仄平，平平仄平仄。","○平仄仄平，仄仄平平仄。","平平仄○仄，仄仄平平仄。","仄平○仄仄，仄仄仄平仄。","○平仄仄平，仄仄平仄仄。","仄仄平平仄，平平仄平仄。","仄仄仄仄○，○平仄○仄。","仄仄平仄平，平平平仄仄。"],"paragraphs":["杜门身块坐，息念心灰死。","香火远祠庭，文书净窗几。","治剧力岂任，投闲计良是。","深惭未报恩，尚费官仓米。","吾侪晚闻道，错以名为市。","那知标榜著，便有谤尤起。","如君取已多，蚤合登贵仕。","况彼青箱业，家声在人耳。","草草脱廌冠，重升未应止。","但愿毋近名，嘉言终合指。"],"title":"和李元叔秋怀  其二"}
