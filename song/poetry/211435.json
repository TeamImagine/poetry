{"author":"刘跂","id":211435,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["春晚西溪入胜游，白杨花乱绿波浮。","欲延笑语迟行酒，要尽溪山缓放舟。","滩上时看鱼拨剌，林间静听鸟钩辀。","年来偷活干戈际，强把闲吟写我忧。"],"title":"又泛西溪"}
