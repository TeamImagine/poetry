{"author":"齐己","id":41878,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["湘江秋色湛如冰，楚客离怀暮不胜。","千里碧云闻塞雁，几程青草见巴陵。","寒涛响叠晨征{木虏}，岸苇丛明夜泊灯。","鹦鹉洲边若回首，为思前事一扪膺。"],"title":"湘江送客"}
