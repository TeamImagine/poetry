{"author":"张扩","id":234146,"strains":["仄仄平平仄仄平，平平仄仄仄平平。","仄平平仄仄仄仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["老楮声名浃四方，帡幪隐陋到藜床。","境空生白道所集，气煖如熏德未凉。","眼底咄嗟贫亦办，世间淫巧行终妨。","只愁费尽螭头藁，却向危时但括嚢。"],"title":"次韵子公舍人侄纸阁用荆公韵二首  其二"}
