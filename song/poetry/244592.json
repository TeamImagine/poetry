{"author":"李纲","id":244592,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["一重一掩翠参差，路入桃源客意迷。","江雾晓分山远近，浦鸥闲送櫂东西。","颇欣岭表佳泉石，闻道江南多鼓鼙。","稚子候门应念我，提携来共此幽栖。"],"title":"江行即事八首  其八"}
