{"author":"郭印","id":249755,"strains":["仄平平平仄仄仄，仄平仄仄平平仄。","平仄仄平仄○仄，仄仄平平仄平仄。","仄仄平？仄仄平，○仄仄平仄平仄。","仄平仄仄平平仄，仄平仄仄平平仄。","仄平○仄仄仄平，仄○仄仄仄平平。","○平仄仄仄仄仄，仄仄平仄平○平。","平平仄仄平○仄，平平仄仄平平平。","仄仄？平仄平仄，○平仄仄仄平平。","仄平仄平○仄仄，仄仄仄平平仄仄。","仄○平仄仄仄仄，仄仄平○仄平仄。","仄平平平仄仄平，仄仄平平仄平仄。","仄○仄仄仄仄平，平仄平平平仄仄。","仄仄○○仄平平，仄平平仄平平平。","仄仄平平仄仄仄，平平仄仄仄平平。","仄平仄仄平平仄，仄仄○平仄仄平。","平平平仄平仄仄，仄仄平平仄仄平。"],"paragraphs":["曩为痴儿未识月，夜明唤作山阴雪。","翻笑老人立其下，皓彩亭亭映华发。","晦朔弦望总不知，三五那能问盈缺。","有时暮宿招提境，插天不爱金银塔。","壮年观览稍好奇，眼看绝景一何稀。","中秋玩月定忘寝，往往连夕追轻肥。","欢呼共吸杯中影，旋瞻宝镜天边飞。","欲速嫦娥下霄汉，论心执手与同归。","老来爱身如爱国，暑气蕴隆惊吏酷。","况当夔子瘴疠地，白露漙空尚蒸溽。","可怜今宵月色凉，灔灔寒光满坑谷。","不论贵贱及富贫，茅屋朱门皆变玉。","我亦乘兴上层台，但无佳客同尊罍。","坐久归来略假寐，床前见月枕还推。","不知此夜为谁好，一曲长歌动九垓。","人生穷达何足算，但把余龄付酒杯。"],"title":"和元守中秋月夜韵"}
