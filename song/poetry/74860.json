{"author":"赵蕃","id":74860,"strains":["仄仄平平平仄平，仄平平仄仄平平。","仄平平仄仄平仄，平仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平平仄平。"],"paragraphs":["博士湖边初拜公，后来超化信常通。","一官何意偶同隶，千里长怀几望风。","墨绶于今天下半，弦歌谁复古人中。","双鱼敬遣问无恙，目极春江鸿堕空。"],"title":"寄进贤令程可久"}
