{"author":"彭汝砺","id":201731,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["溪山高下绿参差，终日清风慰所思。","何不并携安石妓，却须一过习家池。","桐孙转影随朱槛，莲子吹香入酒卮。","晓色江湖秋更好，微云恰值雨来时。"],"title":"粹老召饮滕王阁遂过徐亭泛舟戏呈粹老"}
