{"author":"许及之","id":60867,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["夏中春闰合炎蒸，何事凉风日夜清。","大旱望霓如许切，密云不雨太无情。","何妨闭阁斋三日，有愧闻蝉第一声。","遥想转庵同此际，苦辞犹作渴蛙鸣。"],"title":"致斋祷雨次转庵韵"}
