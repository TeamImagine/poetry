{"author":"齐己","id":41992,"strains":["平平平，仄仄平，平平平仄仄仄平。","平平仄仄仄平仄，○平仄平○仄仄。","仄仄仄仄平仄平，平仄平○仄平仄。","平平仄仄○仄平，平平仄平平仄○。","平仄○，仄平仄仄平仄仄，仄平平，平仄仄平平仄仄。","仄仄平，○仄仄平平平仄平平平。"],"paragraphs":["红嵯峨，烁晚波，乖龙慵卧旱鬼多。","爞爞万里压天堑，飏雷电光空闪闪。","好雨不雨风不风，徒倚穹苍作岩险。","男巫女觋更走魂，焚香祝天天不闻。","天若闻，必能使尔为润泽，洗埃氛，而又变之成五色。","捧日轮，将以表唐尧虞舜之明君。"],"title":"夏云曲"}
