{"author":"释道潜","id":203190,"strains":["平平仄平平，平平平仄平。","○仄平仄仄，平平仄平平。","仄平平仄平，仄仄平仄平。","仄仄仄仄平，平○仄○平。","仄○仄平平，仄仄平平平。","仄平仄仄仄，仄仄平平平。","仄平平平平，平仄仄○○。","平平仄仄平，平仄平仄平。","○平仄平仄，平仄平平平。","平平平仄仄，仄仄仄仄平。","平平仄平平，仄○平平平。","仄平仄仄仄，仄仄仄仄平。","平平仄仄仄，仄仄○仄○。","平平仄仄仄，仄仄○仄平。","平平仄仄仄，平仄○仄仄。","仄仄仄平仄，仄平仄平平。","平平仄仄仄，平仄平平○。","平平平平仄，平○仄○仄。"],"paragraphs":["唐年茂宗枝，时平多俊良。","长吉尤震曜，春林擢孤芳。","退之于孔门，屹屹真栋梁。","笔力障百川，风澜息其狂。","破衣系麻鞋，右顾生辉光。","一朝与湜辈，命驾惊煌煌。","贺初为儿童，随父事迎将。","须臾命赋诗，英气加激昂。","长安众词客，声问争推扬。","风流垂异代，尚想古锦囊。","君今亦宗英，韵胜斯人方。","少年肯事事，苦学志独强。","风骚拟屈宋，妙处相颉颃。","丹青出戏弄，配古犹擅场。","形容示往事，仿佛如在旁。","一径入幽远，古垣缭林庄。","平桥跨渌水，丛薄含葱苍。","晴窗为披拂，佳兴杳难忘。"],"title":"观明发画李贺高轩过图"}
