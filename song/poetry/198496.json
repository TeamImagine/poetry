{"author":"苏辙","id":198496,"strains":["仄平平仄仄，仄仄平平平。","仄仄平仄仄，平平仄○仄。","仄仄仄仄平，○平仄平平。","平平○仄仄，仄仄○○平。","仄仄仄平仄，仄仄平平平。","平平仄○仄，仄仄平○平。","仄平仄平仄，○仄仄仄平。","仄仄仄平仄，平仄仄仄平。","平仄平仄平，仄仄平平平。","仄仄平仄仄，平平仄平平。"],"paragraphs":["历时书不雨，此法存春秋。","我请诛旱魃，天公信闻不。","魃去未出门，油云裹嵩丘。","蒙蒙三日雨，入土如膏流。","二麦返生意，百草萌芽抽。","农夫但相贺，漫不知其由。","魃来有巢穴，遗卵遍九州。","一扫不能尽，余孽未遽休。","安得风雨师，速遣雷霆搜。","众魃诚已去，秋成傥无忧。"],"title":"喜雨"}
