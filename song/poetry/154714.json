{"author":"董嗣杲","id":154714,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["东坡政绩踵香山，梅下韬光独养闲。","一様清风无异代，三公遗像有生颜。","竹亭画鹤衔芝老，石鼎蟠蛛炷柏悭。","摘取吟聨分扁隶，英游时驾碧云还。"],"title":"三贤祠"}
