{"author":"陆游","id":36195,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["舟尾参差野岸横，屐声穿市得闲行。","雨昏茆店炊烟湿，人语蓬窗绩火明。","枝上橙香初受摘，担头菰脆正堪烹。","渔樵自是平生意，不为衰迟薄宦情。"],"title":"系舟平水步"}
