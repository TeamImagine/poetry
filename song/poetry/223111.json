{"author":"李新","id":223111,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["自应骑鹤下浮丘，雅意人间事俊游。","长久方壶新岁月，飘飖江左旧风流。","岩椿骨老三千尺，佳气春回十五州。","温诏趋归行有日，此封端是富民侯。"],"title":"江提仓生日二首  其二"}
