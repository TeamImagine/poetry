{"author":"陈造","id":59026,"strains":["仄平○仄仄平仄，仄仄平仄平平平。","平平平○平仄仄，○仄平仄仄平平。","平仄平平仄○仄，仄仄○仄平平○。","平仄仄平平仄仄，仄平仄仄平平平。"],"paragraphs":["坎流行止忌株守，敢薄绅笏高山林。","平时交期车合辙，回首夷路鹤鸣阴。","穷鸟低摧客吟苦，九虎眈视天门深。","南道主人推毂手，赖君未遣灰吾心。"],"title":"再次前韵呈林郎中五首  其二"}
