{"author":"姚合","id":20005,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["贵游多爱向深春，到处香凝数里尘。","红杏花开连锦障，绿杨阴合拂朱轮。","凤凰尊畔飞金盏，丝竹声中醉玉人。","日暮垂鞭共归去，西园宾客附龙鳞。"],"title":"咏贵游"}
