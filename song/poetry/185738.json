{"author":"徐积","id":185738,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["五柳神君气貌端，所希所向静而安。","每思往行投闲地，肯逐时情慕热官。","秫酒易醒风户猛，葛巾难卧月窗寒。","也应种得东篱菊，好置篮舆自在观。"],"title":"和石宣德五柳亭"}
