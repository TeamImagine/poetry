{"author":"金君卿","id":146438,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["万户晴岚生紫烟，绝尘佳致甲昌川。","轻舠急桨风中叶，碧瓦朱栏水底天。","雨夜龙涎腥柱础，霜秋桂子落嵓泉。","二师自得幽栖趣，向此灰心肯复然。"],"title":"重修龙兴观寄呈江吴二尊师  其二"}
