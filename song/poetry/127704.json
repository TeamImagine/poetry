{"author":"方岳","id":127704,"strains":["平平仄仄仄，平仄平平平。","仄平仄平平，仄平仄仄平。","平平仄仄○，仄仄○平平。","平平仄仄○，平仄○平平。","仄平仄平○，仄平仄平平。","仄平仄仄仄，仄仄○平平。","○仄仄仄平，平平仄平平。","仄仄仄仄平，○平仄仄平。","仄平仄○平，平仄平平平。","仄平○仄仄，平仄仄仄○。","仄平仄○仄，平仄仄仄平。","平平平平○，仄仄仄仄平。","仄平仄仄仄，平仄平平平。","○仄平仄平，平仄仄仄平。","仄平仄仄平，平平仄平平。","平平仄仄平，平仄平平平。"],"paragraphs":["呜呼小雅废，边角摇军声。","采芹旧青衿，亦须事力征。","朱轓挟武将，白眼轻儒生。","区区众浊间，嗟子难为清。","向来意何如，岂惟以文鸣。","乃今事大谬，老气犹峥嵘。","论事抉石猊，摛辞吸川鲸。","久抱一束书，空山卧月明。","窃忧蠢诐胡，鳞介腥神京。","幸存三寸舌，宁守二尺檠。","有愚欲献璞，无意望报琼。","云何山阴兴，莫写塞下情。","竹床撼夜柝，茅屋荒秋城。","回首阊阖门，何啻九万程。","愿言大白低，滁山足春耕。","堂皇坐醉翁，开合延群英。"],"title":"次韵范侍郎寄赵校正"}
