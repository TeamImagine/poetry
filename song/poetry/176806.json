{"author":"司马光","id":176806,"strains":["仄仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["凤律年华到尚新，九重气象已成春。","晓云低拂羽林仗，宿雨先清紫陌尘。","玉殿鸣鞘传警跸，彤庭委珮集簪绅。","阙前无复鱼龙戏，自有驩谣亿万人。"],"title":"和次道大庆殿上元迎驾"}
