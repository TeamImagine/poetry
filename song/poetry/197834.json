{"author":"苏辙","id":197834,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["十载劳思寤寐间，新诗态度比云烟。","清风吹我无千里，明月随人共一天。","归去林泉应避暑，北征道路恐经年。","与君共愧知时鹤，养子先依黑柏颠。"],"title":"复次烟字韵答黄大临庭坚见寄二首  其二"}
