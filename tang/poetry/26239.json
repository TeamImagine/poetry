{"author":"温庭筠","id":26239,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["一别黔巫似断弦，故交东去更凄然。","心游目送三千里，雨散云飞二十年。","发迹岂劳天上桂，属词还得幕中莲。","相思休话长安远，江月随人处处圆。"],"title":"送崔郎中赴幕"}
