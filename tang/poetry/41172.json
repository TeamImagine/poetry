{"author":"贯休","id":41172,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["心心心不住希夷，石屋巉岩鬓发垂。","养竹不除当路笋，爱松留得碍人枝。","焚香开卷霞生砌，卷箔冥心月在池。","多少故人头尽白，不知今日又何之。"],"title":"山居诗二十四首 八"}
