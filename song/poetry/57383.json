{"author":"梅尧臣","id":57383,"strains":["仄平仄○○仄平，平平仄仄仄平仄。","○平仄平仄仄平，平平平仄○○平。","平○仄仄○平○，平平平仄？仄平。","仄仄仄平平仄平，○平仄仄平○○。","仄平仄仄仄仄仄，仄仄仄平平仄平。","仄仄平平仄平仄，○○仄仄平平平。"],"paragraphs":["蜀冈莽苍临大邦，雄雄太守驻旌幢。","相基树楹气势厖，千山飞影横过江。","峰峤俯仰如奔降，雷塘坡小㶉𫛶双。","陆羽井苔黏瓦缸，煎铛泻鼎声淙淙。","雨牙鸟爪不易得，碾雪恨无居士庞。","已见宣城谢公陋，吟看远岫通高窗。"],"title":"平山堂留题"}
