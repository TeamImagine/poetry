{"author":"牟𪩘","id":150336,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["鬓丝梅雪两𩭹𩭹，底事征车又指南。","自是曾游习蛙黾，不妨小住话鱼蚕。","掺袪中岁情良苦，秉耒平生分所甘。","若有书来访生死，白云多处是吾庵。"],"title":"无党为东冈赋远游余卧病空山闻而壮之和韵为别"}
