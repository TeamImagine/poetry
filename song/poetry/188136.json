{"author":"王令","id":188136,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平仄仄仄平。"],"paragraphs":["江上城隍古镜中，城边山色翠屏风。","鱼虾接海随时足，稻米连湖逐岁丰。","泰伯人民堪教育，春申沟港可疏通。","朱轮天使从君欲，异日能忘笑语同。"],"title":"忆江阴呈介甫"}
