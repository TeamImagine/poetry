{"author":"夏竦","id":232772,"strains":["仄平平○仄平平，仄仄平平仄仄平。","平仄平平平仄仄，平平○仄仄平平。","平平仄仄平平仄，仄仄平平仄仄平。","仄仄仄平○仄○，○平平仄仄平平。","平平仄仄平平仄，平仄平平仄仄平。","仄仄平平○仄仄，仄平平仄仄平平。"],"paragraphs":["岳灵飞观耸神州，上圣钦崇德日休。","嘉露霄零甘特异，贞条膏被势何稠。","昆山宝器今初贮，汉苑仙盘昔未浮。","自可纪年昭瑞应，更殊添海助洪流。","堇荼变味承余润，图牒腾芳焕大猷。","愿采朝华和美玉，仰资宸筭倍千秋。"],"title":"奉和御制会灵观甘露"}
