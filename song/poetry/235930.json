{"author":"李光","id":235930,"strains":["仄仄仄仄平，仄仄平平仄。","平平仄平平，○仄仄平仄。","平平平仄仄，仄仄平仄仄。","平平○平平，平仄○仄仄。","平平平仄平，仄仄仄平仄。","平平仄仄仄，仄仄平平仄。","仄平平仄平，平平平仄仄。","仄平仄仄仄，仄仄仄平仄。","仄平仄○平，仄仄平仄仄。","仄仄平仄○，平仄仄○仄。","仄平仄仄平，仄仄平平仄。","平平平○平，仄仄仄平仄。","平平仄○平，仄仄○仄仄。","平平仄平仄，仄仄平平仄。","仄仄仄平平，平平仄平仄。","仄○仄○○，仄仄平仄仄。","仄平○仄仄，平○仄仄仄。","平平仄仄仄，平平仄平仄。"],"paragraphs":["学道未忘名，欲跨扬州鹤。","渊明赋归来，颇恨未恢廓。","平生刚褊性，敢避穷兽搏。","君诗如清琴，平淡犹贺若。","泠然山水音，妙响振林壑。","宁为太史走，岂事桓温幕。","乐哉吴望游，微凉生殿阁。","况兹积雨后，枕簟谢焚灼。","未能去三彭，便可休六凿。","跌宕文字间，诗酒自相酢。","气凌李杜豪，力振曹刘弱。","偏师攻长城，稍稍出方略。","山川助离骚，景象如宿约。","阴风起虚籁，暮霭昏城郭。","菡萏泛金塘，筼筜陨银箨。","卧看晓参横，坐待残月落。","不愁衣典尽，尊空莫起酌。","明朝醉复醒，生忧押垂脚。"],"title":"县斋清坐有怀  其二"}
