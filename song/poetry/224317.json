{"author":"李乘","id":224317,"strains":["平平平仄平平仄，仄仄平平仄平仄。","平仄○平仄仄平，仄仄平○仄平仄。","仄平○仄仄仄平，平仄仄平平仄仄。","○仄平○仄仄○，平仄平平仄平仄。","仄平仄仄仄仄平，仄平仄仄平○仄。","仄平仄仄仄平平，仄仄平平仄平仄。"],"paragraphs":["依稀瑶径通云隙，藓石模糊数千尺。","昂者如飞俯者驰，叠叠寒空翠光滴。","影高中逗日月辉，阴助草灵春不识。","王屋壶中体浅深，来者增添爱山僻。","有人隠几每忘饥，姓名自愧樊中客。","结庐纵拟续琴歌，却忆猿惊旧山侧。"],"title":"慧聚杂题 月华阁"}
