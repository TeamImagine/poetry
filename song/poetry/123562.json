{"author":"葛绍体","id":123562,"strains":["平平仄平仄，平仄仄平仄。","仄仄仄○平，平平仄平仄。","仄○仄平仄，仄仄平○仄。","平平平平平，平平仄平仄。","平平仄仄仄，平平仄平仄。","仄仄仄仄平，○平仄仄仄。","平仄仄仄仄，仄平仄○仄。"],"paragraphs":["人生尽驰骛，忙里换乌兔。","白发忽相侵，红颜若何驻。","岂如向丘壑，味此闲中趣。","鸧鹒啼春风，鸤鸠唤时雨。","烟林上笋蕨，晴川下鸥鹭。","好景满眼前，兴来可以赋。","贫贱与富贵，愿言履其素。"],"title":"袁从道山庐三首  其一"}
