{"author":"刘长卿","id":54946,"strains":["仄平平平仄，仄仄○平仄。","仄○○仄平，平平仄平仄。","平平仄○仄，仄仄○平仄。","仄仄仄○平，平平仄○仄。","○平仄仄仄，仄仄○仄仄。","仄仄仄仄平，平平○平仄。","○平平仄仄，仄仄○平仄。","仄仄平平平，平平仄平仄。","仄仄平仄平，平平仄平仄。","平平仄仄仄，平仄平平仄。"],"paragraphs":["故人南台秀，夙擅中朝美。","拥传从北来，飞霜日千里。","贫居幸相访，顾我柴门里。","却讶绣衣人，仍交布衣士。","王程遽尔迫，别恋从此始。","浊酒未暇斟，清文颇垂示。","回瞻骢马速，但见行尘起。","日暮汀洲寒，春风渡流水。","草色官道边，桃花御沟里。","天涯一鸟夕，惆怅知何已。"],"title":"李侍御河北使回至东京相访"}
