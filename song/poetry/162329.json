{"author":"丘葵","id":162329,"strains":["仄平平仄仄平平，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄平平平。"],"paragraphs":["病余惟有骨崚嶒，节物催人祇自惊。","肩比寒山为独耸，心将秋水觉双清。","正冠落帽俱儿戏，采菊囊萸不老成。","寂寞空斋卷书坐，欲持杯酒为谁倾。"],"title":"重九"}
