{"author":"寇准","id":188700,"strains":["○平仄仄平平仄，仄仄平平仄仄平。","仄仄仄○○仄仄，仄平平仄仄平平。","平平仄仄平平仄，仄仄平平仄仄平。","仄仄○平平仄仄，平平仄仄仄平平。","平平仄仄平平仄，仄仄平○仄仄平。","平仄平平平仄仄，平平平仄仄平平。","平平○仄平平仄，仄仄仄平仄仄平。","仄仄○平平仄仄，平平仄仄仄平平。","仄平仄仄平平仄，仄仄平○仄仄平。","○仄平平平仄仄，仄平平仄仄平平。"],"paragraphs":["敦崇妙本膺丕贶，濬发鸿源示永年。","吉语密传当乙夜，粹仪祗觌拥祥烟。","皇心翼翼精斋至，祖德绵绵道诲宣。","诞集纯禧彰锡羡，交修茂典表钦先。","爰稽大壮新琼宇，仰法殊庭设绮筵。","山积瓌材咸备矣，神扶华栋见巍然。","元龟献兆良辰协，哲匠施勤庶艺全。","四柱如翚循宝势，觚棱削玉灿珠躔。","黼帷夙设宸居丽，翠葆躬临圣志虔。","昭答明灵陈盛会，睿词敷畅焕云笺。"],"title":"奉和御制真游殿上梁"}
