{"author":"戴复古","id":93931,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["扁舟访旧入横塘，新柳今如旧柳长。","室迩人遥春寂寂，风流云散事茫茫。","纵题红叶随流水，谁弄青梅出短墙。","政是沈郎愁绝处，杜鹃不断叫斜阳。"],"title":"余惠叔访旧"}
