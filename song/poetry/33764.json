{"author":"陆游","id":33764,"strains":["仄平仄仄○平仄，仄平仄仄平平仄。","仄仄平平仄仄平，平平仄仄平平仄。","仄平平仄仄○平，仄仄平平平仄○。","仄仄仄仄仄平平，平平平仄平○仄。","平仄仄平仄仄平，平平仄仄平平○。","仄平平仄仄平○，仄仄平平仄平仄。","仄平平仄平仄平，仄仄平平仄平仄。","平仄平平仄仄平，平平仄仄平平仄。","平平平仄仄仄○，仄○平平仄平仄。","仄平平仄仄平平，仄平仄仄平平仄。"],"paragraphs":["放翁五十犹豪纵，锦城一觉繁华梦。","竹叶春醪碧玉壶，桃花骏马青丝鞚。","鬭鸡南市各分朋，射雉西郊常命中。","壮士臂立绿绦鹰，佳人袍画金泥鳯。","椽烛那知夜漏残，银貂不管晨霜重。","一梢红破海棠回，数蘂香新早梅动。","酒徒诗社朝暮忙，日月匆匆迭宾送。","浮世堪惊老已成，虚名自笑今何用。","归来山舍万事空，卧听糟床酒鸣瓮。","北窗风雨耿青灯，旧游欲说无人共。"],"title":"怀成都十韵"}
