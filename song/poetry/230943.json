{"author":"葛胜仲","id":230943,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["奉留高客敢同黄，恃有亲亲与雁行。","乐孺诚宜赋棠棣，盘桓何畏啬槟榔。","敬通叔达无争论，法护僧弥各擅长。","二义周官如问得，且看姜被莫腾装。"],"title":"景纯到汝数日遽求别仆固不敢留客然宋伯举为兄苏勤道为妇之兄遽见去似非人情辄赋是诗率二僚留之"}
