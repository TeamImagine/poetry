{"author":"韦骧","id":190177,"strains":["平平仄仄仄，仄仄平平○。","仄平仄平仄，平仄仄平平。","？平平仄平，平仄○平○。","平平平仄平，仄仄平平平。","仄仄仄平仄，仄平平仄平。","仄仄仄平平，平平平仄平。","平平平仄○，平仄平平平。","仄○平仄平，平仄○仄平。","平平仄仄仄，仄平仄平平。","○仄○平仄，平仄○平平。","仄平仄平仄，平仄平仄平。","平平仄平平，仄仄平仄○。","仄仄仄平仄，○仄平○平。","仄仄仄仄仄，平平仄平平。","平平仄仄平，仄仄平○平。","平平仄平仄，平仄平○○。","仄平平仄平，仄仄仄平平。","平平平○仄，平平仄平平。","仄平平仄仄，平平仄平平。","仄平仄仄仄，○仄平平平。"],"paragraphs":["渊明植五柳，万古清风传。","子猷种修竹，幽况亦飘然。","峥嵘韩退之，甘受庭楸牵。","由来高爽姿，气欲凌云烟。","嗜好脱凡近，孰能窥后先。","岳岳尚书公，声华天下贤。","仪曹经昼闲，春日方暄妍。","不思葩花妖，惟喜操节坚。","呼工斩恶木，买松种堂前。","培溉劳朝夕，霜雪期千年。","北垣有余地，虚锸徒自怜。","名卿送珍材，类至诚所缘。","穉栝仅逾尺，标致怀参天。","拱把念所养，扶持必周旋。","孤根旧土随，不使知其迁。","逡巡十旬浃，生意何鲜鲜。","栋梁他日功，顾遇此辰偏。","清诗为题品，光芒耀星躔。","栝荣诗不朽，流芳共绵延。","后来戒翦伐，当继甘棠篇。"],"title":"和礼部苏尚书穉栝"}
