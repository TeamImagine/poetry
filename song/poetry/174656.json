{"author":"刘敞","id":174656,"strains":["仄仄平平平，仄仄平仄平。","平平○仄仄，○仄平仄平。","仄仄平仄仄，仄仄仄仄○。","○仄平○仄，平仄平仄平。","仄○平？？，○仄○仄仄。","仄仄平仄仄，仄平仄平仄。","平平○平平，仄平仄平仄。","平○仄○○，仄平仄平仄。"],"paragraphs":["日没昆丘峰，月出沧海波。","区区三万里，相望能几何。","一出仍一处，一合复一离。","正尔人间世，无复欢笑时。","子行何匆匆，将老思所试。","恨我无羽翰，不能省君治。","黄河从天来，太华出云上。","登临若相思，寄声问无恙。"],"title":"送邻几"}
