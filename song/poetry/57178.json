{"author":"梅尧臣","id":57178,"strains":["平平仄仄仄平平，平仄平平仄仄平。","平仄平平平仄仄，平平仄仄仄平仄。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["新雷岁旦发声严，冰管寒销细滴檐。","花甲将看枝上坼，蛇鳞不复地中潜。","黄河分派来应早，白首归朝意自恬。","强欲拟君为秀句，便无才思似江淹。"],"title":"新韵曾子进早春"}
