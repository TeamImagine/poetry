{"author":"刘克庄","id":111619,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["病夫岂有力翘关，腹愤胸奇漫结蟠。","昔臂灵旗穷塞下，今腰长镵乱山间。","秫田易了渊明醉，菊井难湔伯始颜。","惭愧天魔呈伎俩，老僧入定未曾还。"],"title":"居厚弟示和诗复课十首  其六"}
