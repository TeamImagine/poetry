{"author":"邹浩","id":220657,"strains":["平○仄仄平，平平仄平仄。","平平仄平平，平平仄平仄。","平平仄仄平，○平仄平仄。","平平平仄平，平仄仄平仄。","平仄仄平平，平平平仄仄。","○○平？平，仄仄仄平仄。","仄仄○仄平，仄仄平仄仄。","平平仄平平，仄仄仄平仄。","仄仄仄仄○，仄仄平仄仄。","仄仄平仄平，平平○平仄。"],"paragraphs":["龙衣不解颜，忧民向来急。","天高委真符，年丰兆原隰。","连山水汽昏，过云雁声涩。","先春凌马奔，投隙作尘入。","濒竹乍萧萧，惊风还汲汲。","颇轻花闘狂，肯共雨争湿。","夜半回晓光，木杪森鹄立。","开编适吾心，鼓枻辍清集。","一饱傥可偿，万事非所及。","想见秋稼前，腰镰荷青笠。"],"title":"次韵韩君表雪中感怀"}
