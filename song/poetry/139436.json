{"author":"陈著","id":139436,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["清护祠香立翠寒，谁知活处发霜痕。","生生与善相为脉，节节是仁皆可根。","方信虚中涵造化，何妨直下长儿孙。","更须就此封培去，千亩成阴百世门。"],"title":"赞王来山爱竹祠前枯竹再生"}
