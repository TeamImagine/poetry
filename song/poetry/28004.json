{"author":"洪适","id":28004,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["衮衮香球次第开，结根幽独谢纷埃。","芳蓉妒入鸳鸯社，异馥清传锦绣堆。","睡里魂交非自衍，醒时心赏可无猜。","品题盍在春林石，不是花王喜后来。"],"title":"瑞香花"}
