{"author":"杜甫","id":3592,"strains":["平平平仄仄，仄仄仄○平。","平仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。","平平○仄仄，仄仄平○平。","仄仄平平○，○平仄仄平。"],"paragraphs":["江城含变态，一上一回新。","天欲今朝雨，山归万古春。","英雄余事业，衰迈久风尘。","取醉他乡客，相逢故国人。","兵戈犹拥蜀，赋敛强输秦。","不是烦形胜，深惭畏损神。"],"title":"上白帝城二首 一"}
