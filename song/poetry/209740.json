{"author":"谭粹","id":209740,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["碧落嵯峨石室幽，到难嗟我未尝游。","两崖卷束云霞满，一水通流秋色浮。","宛矣壶中延日驭，凝然乳窦滴泉旒。","徘徊注目孱颜久，疑有真仙在上头。"],"title":"建中靖国辛巳八月十日独游碧落洞遂成拙句"}
