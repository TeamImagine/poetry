{"author":"郭祥正","id":191806,"strains":["平仄仄平平平平平，平仄仄仄平平平。","平平仄仄仄仄仄，仄平仄仄○平平。","平平平平仄平平，○仄仄仄平平平。","平平平仄仄平仄，平仄仄仄平平平。","平平平平仄仄仄平仄，仄仄○○平仄平。","仄平仄仄仄仄仄，平仄仄仄平平平。","平平仄仄仄平仄，仄平平仄平平平。","平平○平仄仄仄，仄平平仄平平平。","平平仄仄平平平，仄○○仄平平平。","○平平平仄平仄，仄仄○仄平○平。","○平仄仄仄平仄，仄平平○○平平。","平○仄平仄平仄，仄仄仄仄平平平。","平仄仄仄仄平仄，平仄仄仄平平平。","仄仄平平仄平仄，○平仄仄平仄平。","平○平平仄○仄，平平仄仄○平平。","○平平，平仄仄，仄○平仄仄平平，仄仄平平仄平仄。"],"paragraphs":["君不见彭门之黄楼，楼角突兀凌山丘。","云生雾暗失柱础，日升月落当帘钩。","黄河西来骇奔流，顷刻十丈平城头。","浑涛舂撞怒鲸跃，危堞仅若杯盂浮。","斯民嚣嚣坐恐化鱼鳖，刺史当分天子忧。","植材筑土夜运昼，神物借力非人谋。","河还故道万家喜，匪公何以全吾州。","公来相基叠巨石，屋成因以黄名楼。","黄楼不独排河流，壮观弹压东诸侯。","重檐斜飞掣惊电，密瓦莹静蟠苍虬。","乘闲往往宴宾客，酒酣诗兴横霜秋。","沉思汉唐视陈迹，逆节怙险终何求。","谁令颈血溅砧斧，千载付与山河愁。","圣祖神宗仗仁义，中原一洗兵甲休。","朝廷尊崇郡县肃，彭门子弟长欢游。","长欢游，随五马，但看红袖舞华筵，不愿黄河到楼下。"],"title":"徐州黄楼歌寄苏子瞻"}
