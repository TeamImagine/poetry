{"author":"赵立夫","id":99257,"strains":["平平仄平仄，平仄仄仄仄。","仄平仄仄仄，仄仄平○仄。","○仄仄仄平，平平仄平仄。","仄仄仄平仄，仄仄○仄仄。","仄平仄仄平，平仄平○仄。","平平平平仄，仄仄仄仄仄。","仄○平平仄，平平仄○仄。","平平仄平仄，平仄仄仄仄。","平平○仄仄，平仄平仄仄。","仄平平平○，仄仄平仄仄。","仄○平仄仄，仄仄平仄仄。","仄○仄仄平，平仄平仄仄。","仄平仄仄仄，平仄平平仄。","仄平平仄仄，仄仄平仄仄。","平平仄平仄，平仄仄平仄。","仄仄仄平仄，仄仄○仄仄。","平平仄平仄，仄仄○平仄。","仄平仄平平，仄仄仄仄仄。","平仄平仄平，仄○平仄仄。","○○仄平○，平仄仄仄仄。","仄平平平平，平仄仄仄仄。"],"paragraphs":["坑灰冷秦久，刀笔起汉旧。","典谟慨已远，赋颂纷相授。","调律起建安，沿流及元祐。","上下二千载，统脉如线溜。","渡江又百年，诸老凋丧后。","灵珠繄谁握，绝唱不可复。","我行东南野，文星忽当昼。","云章发玄秘，天笔括宇宙。","风雷膏泽沛，金玉渊海富。","奋然蛟龙兴，绎若韶濩奏。","亟闻魑魅走，语夺江海秀。","想当落笔时，真宰森左右。","要为后世法，何止鸡林售。","早膺头角起，晚悟轩冕谬。","芳兰委萧艾，嘉植梗稂莠。","造物岂终啬，意者其奖就。","吾衰不能进，砚墨如仇寇。","大钟屹于前，缩手不敢扣。","辕缶何所知，管蠡祗自陋。","犹将策驽蹇，延首冀领袖。","已同南方游，何幸遇子厚。"],"title":"谢刘潜夫寄示诗卷"}
