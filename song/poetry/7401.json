{"author":"王之道","id":7401,"strains":["平仄平平仄仄平，仄平平仄仄平平。","仄平仄仄仄平仄，仄仄仄平平平平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["风雨萧萧暮不休，顿添寒色送穷秋。","已荒深院菊犹在，欲去短亭人强留。","千里书迟空噪鹊，四邻砧乱混鸣鸠。","相逢棋战宜终日，卧稻从他烂不收。"],"title":"和窦又勇秋日见访阻雨见赠"}
