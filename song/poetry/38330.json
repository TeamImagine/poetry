{"author":"陆游","id":38330,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平平仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["左右琴樽静不哗，放翁新作老生涯。","焚香细读斜川集，候火亲烹顾渚茶。","书为半酣差近古，诗虽苦思未名家。","一窗残日呼愁起，袅袅江城咽暮笳。"],"title":"斋中弄笔偶书示子聿"}
