{"author":"林光朝","id":25762,"strains":["平仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","平○平仄仄，仄仄仄平平。","平仄平平仄，○平仄仄平。","仄平○仄仄，仄仄仄平平。","仄仄平平仄，平○仄仄平。","仄平○仄仄，平仄仄平平。","仄仄平平仄，平平仄仄平。","平○○仄仄，平仄仄平平。"],"paragraphs":["仙掌秋容媚，铜楼晓色迟。","猗兰成汉殿，苞竹入周诗。","鼎卜卿云合，郊禖彩仗移。","隆兴乾道日，建武永平时。","詹事开新府，长秋缀旧仪。","礼经犹下问，易道本生知。","世子家为法，文王我所师。","诞弥重海润，清赏一天慈。","九月黄金蕊，千龄白玉卮。","遥闻三殿喜，高颂走天涯。"],"title":"东宫生日六首 甲午"}
