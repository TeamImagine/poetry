{"author":"苏轼","id":194094,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["破匣哀鸣出素虬，倦看鶂鶂听呦呦。","明朝只恐兼烹鹤，此去还须却佩牛。","便可先呼报恩子，不妨仍带醉乡侯。","他年万骑归应好，奈有移文在故丘。"],"title":"乔将行烹鹅鹿出刀剑以饮客以诗戏之"}
