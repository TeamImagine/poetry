{"author":"韩维","id":157395,"strains":["平平○平仄○平，平仄仄○平平平。","仄平仄仄仄○仄，仄仄仄仄平仄平。","平平平仄仄平仄，仄○平仄仄仄平。","平○仄仄平仄仄，平仄仄仄○平平。","○平仄仄仄仄仄，平仄○仄平平平。","平平仄仄仄平仄，仄仄仄仄平平平。","平平仄仄仄仄○，仄仄仄仄平仄平。","平仄仄平仄平仄，○仄仄仄仄仄平。","平平仄平仄仄仄，仄仄平仄平仄平。","平平平平平○仄，仄仄仄仄平平平。","仄平仄仄○平仄，仄仄平仄平仄平。","仄平仄仄仄仄仄，仄○仄仄平平平。","仄平平平仄仄仄，仄仄仄仄平○平。","仄○平平仄平仄，仄仄平仄○平平。","○○仄仄○平仄，仄平仄仄平平平。"],"paragraphs":["阴风吹沙走长衢，方驾往过君之庐。","主人好事乐闲尚，揖我谓我非俗儒。","欣然开馆扫尘榻，语论清简发不虚。","投冠释带聊自放，安用俗礼空囚拘。","分朋四座斗巧奕，聊以胜负为欢娱。","呼儿稍稍出珍玩，瘿器礧砢承枯株。","持竿拂壁似有重，最后乃挂双海图。","云昔武皇恃威壮，驱石塞海怪可吁。","鞭笞鬼神各就事，簸弄旗帜翻以舒。","鱼龙惊逃波浪恶，左右出没扬牙须。","但怜物类颇幽怪，画手安辨曹与吴。","北轩却下步小径，竹深桂静何萦纡。","我来方冬气凛冽，已爱翠色侵衣裾。","即看春风撼芽甲，定见红紫相欹扶。","乘闲取醉更何适，主人勿遽嫌喧呼。"],"title":"答崔象之见谢之作"}
