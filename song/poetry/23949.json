{"author":"王十朋","id":23949,"strains":["仄平平仄平平平，平平平仄平仄平。","仄平平仄仄平仄，仄仄仄仄平平平。","仄平平仄平仄仄，平○仄仄平平平。","仄仄平平仄仄仄，平平仄仄○仄平。","平平仄仄仄平仄，仄仄仄仄平平平。","仄平仄仄仄仄仄，仄仄仄仄平平○。","平平仄平仄仄仄，仄仄○仄平平平。","仄仄仄仄仄仄仄，仄仄仄仄平平平。","仄平平平仄仄仄，平仄平仄平平平。","平○仄仄仄仄仄，平仄仄仄平平平。"],"paragraphs":["我来遥自东瓯东，贤非朱邑乡守桐。","半年为郡治亡状，四月不雨心忧农。","水田龟拆秧已老，云霓望断天穹隆。","少学春秋老欲用，区区愿请应上公。","真人不待瓣香祷，紫帽已有微云蒙。","沛然一雨四境足，眼见{禾罢}{禾亚}青连空。","皇天爱民恕守罪，有始其赐宁无终。","既令地免晋国赤，亦不水似尧时洪。","广文先生坐绛帐，忧国心与黄堂同。","挥毫作诵继吉甫，开卷穆穆生清风。"],"title":"次韵蒋教授喜雨"}
