{"author":"何梦桂","id":151780,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["西风落日怕登楼，倚遍阑干万古愁。","衰汉竟成三国误，秣陵不盖六朝羞。","江山有恨留青史，天地无情送白头。","击碎唾壶歌不尽，荒台残雨梦扬州。"],"title":"感寓二首  其一"}
