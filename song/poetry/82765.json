{"author":"刘过","id":82765,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["摄衣更上一层楼，才到层霄最上头。","方识乾坤真转毂，好知身世付虚舟。","九秋草木岚烟湿，万里山川海气浮。","更欲杖藜穷望眼，眼中何处认神州。"],"title":"登凌云高处"}
