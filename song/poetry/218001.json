{"author":"潘大临","id":218001,"strains":["平仄平平仄仄平，仄平仄仄仄平平。","平平仄平平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["归自江南即定居，漫劳亲友问何如。","刚肠肯为藜羹转，病骨聊凭竹杖扶。","南圃土腴千树橘，东湖春水百金鱼。","明年生计应堪说，待倩君侯买异书。"],"title":"答王立之惠书"}
