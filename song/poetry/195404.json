{"author":"苏轼","id":195404,"strains":["平平仄平平，仄仄仄仄仄。","平平仄平平，仄仄平平仄。","平平仄平仄，平○平平仄。","平平仄平平，平仄○仄仄。","仄平平仄仄，平仄平仄仄。","平○仄仄平，平仄平仄仄。","仄平○平仄，平仄仄仄仄。","平平仄平仄，仄仄○平仄。","仄平○仄○，仄仄平仄仄。","○平平仄仄，平仄仄仄仄。","平平平仄仄，平仄仄平仄。","平平仄仄○，仄仄平仄仄。","平平仄仄仄，平仄平仄仄。","仄平仄平平，仄仄仄仄仄。","仄平平仄仄，仄仄平仄仄。","○平仄平仄，仄仄○平仄。","平平仄仄仄，平仄平仄仄。","仄平平仄仄，仄仄仄平仄。","平平仄平仄，仄仄○平仄。","○平平仄平，仄仄平平仄。"],"paragraphs":["何人守蓬莱，夜半失左股。","浮山若鹏蹲，忽展垂天羽。","根株互连络，崖峤争吞吐。","神工自炉鞲，融液相缀补。","至今余隙罅，流出千斛乳。","方其欲合时，天匠麾月斧。","帝觞分余沥，山骨醉后土。","峰峦尚开阖，涧谷犹呼舞。","海风吹未凝，古佛来布武。","当时汪罔氏，投足不盖拇。","青莲虽不见，千古落花雨。","双溪汇九折，万马腾一鼓。","奔雷溅玉雪，潭洞开水府。","潜鳞有饥蛟，掉尾取渴虎。","我来方醉后，濯足聊戏侮。","回风卷飞雹，掠面过强弩。","山灵莫恶剧，微命安足赌。","此山吾欲老，慎勿厌求取。","溪流变春酒，与我相宾主。","当连青竹竿，下灌黄精圃。"],"title":"白水山佛迹巌"}
