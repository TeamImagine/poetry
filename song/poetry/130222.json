{"author":"赵汝腾","id":130222,"strains":["平平仄仄仄平平，仄平平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["霞州守吏庆筵开，喜为朝家得俊材。","九曲山川增气槩，八元人物照樽罍。","谶佳将报淮沙合，文焕新迎御扁来。","不朽荣华轩冕外，君看云谷胜云台。"],"title":"勉癸丑新进士"}
