{"author":"储光羲","id":1156,"strains":["平仄仄平仄，平仄仄仄平。","平仄仄仄平，仄仄平平平。","仄仄平仄仄，仄平平仄平。","仄仄平仄仄，仄平平仄平。","平仄仄平平，平平仄仄平。","仄平仄平仄，平仄平仄平。","平平仄仄平，仄仄平平仄。","平平仄平仄，仄仄○○○。"],"paragraphs":["寒亦不忧雪，饥亦不食人。","人血岂不甘，所恶伤明神。","太室为我宅，孟门为我邻。","百兽为我膳，五龙为我宾。","蒙马一何威，浮江亦以仁。","彩章耀朝日，牙爪雄武臣。","高云逐气浮，厚地随声振。","君能贾余勇，日夕长相亲。"],"title":"相和歌辞 猛虎行"}
