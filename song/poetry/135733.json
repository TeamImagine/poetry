{"author":"蔡襄","id":135733,"strains":["平平仄仄○，仄仄平平平。","仄仄仄仄平，仄仄平平平。","平仄仄仄仄，平平○平平。","仄仄仄平仄，平平平仄平。","仄仄仄仄仄，○○平平平。","平平仄平仄，平平平仄平。","平仄○仄仄，仄仄平平平。","平平仄仄仄，平仄平平平。"],"paragraphs":["真人玉骨轻，御气升瑶台。","俯首视下方，万落腥尘埃。","香火久寂寞，山川空徘徊。","旧树络青蔓，虚坛生紫苔。","宴坐白昼永，长吟清风来。","飞花乱棋子，游蜂依酒杯。","嘉月当醉饮，上客诚珍才。","神仙那可冀，金鼎何时开。"],"title":"游冲虚观"}
