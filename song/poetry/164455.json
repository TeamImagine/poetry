{"author":"仇远","id":164455,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["北风雨后忽南风，顷刻开晴又转东。","后土未干偏有恨，漏天难补太无功。","小楼兀坐思猿鹤，好客相期避燕鸿。","壁上墨兰香可掬，令人常忆所南翁。"],"title":"书与士瞻上人十首  其九"}
