{"author":"田锡","id":112226,"strains":["平仄仄仄平，平平仄平仄。","平仄○仄○，仄仄平平仄。","仄仄平仄仄，○仄平仄仄。","仄仄仄平平，○仄平平仄。","仄仄仄仄平，平平仄平仄。","平仄平平平，○平○仄仄。","平仄仄仄仄，○仄仄○仄。","仄仄仄仄平，平平仄仄仄。","仄平○仄平，平平仄平仄。"],"paragraphs":["河朔受诏书，移官向湖外。","初问禁法茶，次问丁身税。","税口微四百，茶利高十倍。","老死及充军，县籍方消退。","采摘不入官，公家定科罪。","何以升平时，遗民犹未泰。","何以在位者，兴利不除害。","我愿罢秩归，天颜请转对。","一言如沃心，恩波必霶霈。"],"title":"思归引"}
