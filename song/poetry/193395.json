{"author":"苏轼","id":193395,"strains":["仄平仄仄仄，仄仄平平平。","平○仄平仄，平仄仄仄平。","平平平仄仄，仄仄仄仄平。","平平仄仄仄，仄仄仄仄平。","仄仄仄平平，平仄仄仄平。","仄平○仄仄，○○仄平平。","平仄平仄仄，平平○仄平。","平平仄仄平，仄仄仄平平。","平平○仄仄，平仄仄平平。","平仄仄○仄，○平仄平平。","仄平平仄平，仄仄平平平。","平平平仄仄，仄仄○平平。","仄○仄平仄，仄仄平平平。"],"paragraphs":["掩窗寂已睡，月脚垂孤光。","披衣起周览，飞露洒我裳。","山川同一色，浩若涉大荒。","幽怀耿不寐，四顾独徬徨。","忽忆丙申年，京邑大雨霶。","蔡河中夜决，横浸国南方。","车马无复见，纷纷操筏郎。","新秋忽已晴，九陌尚汪洋。","龙津观夜市，灯火亦煌煌。","新月皎如昼，疏星弄寒芒。","不知京国喧，谓是江湖乡。","今来牛口渚，见月重凄凉。","却思旧游处，满陌沙尘黄。"],"title":"牛口见月"}
