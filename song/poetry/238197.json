{"author":"王庭珪","id":238197,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["邂逅江楼初识面，骑驴冲雪耸诗肩。","谈倾坐客人如玉，蘋满汀洲水拍天。","君欲摩霄登兔窟，我方载月上渔船。","夜郎千古穷愁地，窜逐曾留李谪仙。"],"title":"次韵郭伟节段廷直见寄二首  其二"}
