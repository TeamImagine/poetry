{"author":"李白","id":55922,"strains":["仄○仄仄仄，仄仄平平平。","仄仄仄平仄，平○仄仄平。","○仄仄仄仄，平仄平平平。","平仄仄平仄，仄平平仄○。","平平仄仄仄，仄仄平平平。","○○仄仄仄，平仄平平○。","仄仄○仄平，○○○仄平。","平平仄○仄，仄仄仄○平。","平平仄○平，平仄平仄○。"],"paragraphs":["袖中赵匕首，买自徐夫人。","玉匣闭霜雪，经燕复历秦。","其事竟不捷，沦落归沙尘。","持此愿投赠，与君同急难。","荆卿一去后，壮士多摧残。","长号易水上，为我扬波澜。","凿井当及泉，张帆当济川。","廉夫唯重义，骏马不劳鞭。","人生贵相知，何必金与钱。"],"title":"赠友人三首 二"}
