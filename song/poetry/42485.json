{"author":"陆游","id":42485,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一雨萧然洗睡昏，清晨屣履自开门。","岂惟爽气生山袂，坐觉凉飔入发根。","浦口鱼多来野鹤，林梢果熟下山猿。","吾庐清绝君知否，钓雪寒江不足言。"],"title":"五月下旬大热晦日夜得雨明旦凉甚"}
