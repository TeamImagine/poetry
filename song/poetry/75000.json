{"author":"赵蕃","id":75000,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄仄平平仄平。","平仄平平平仄仄，仄平仄仄仄平平。"],"paragraphs":["离骚皎皎在湖湘，冀北茫茫失乘黄。","徒手岂能探虎穴，敝车安得绕羊肠。","外家文律况吾祖，有作岁时常一囊。","天遣南来端有意，要须健笔写秋光。"],"title":"次韵晁大舅祖子应"}
