{"author":"李纲","id":242946,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["绣衣执法出霜台，邂逅还如特特来。","华省旧曾陪笑语，清溪今复接樽罍。","喜公笔有江山气，顾我心如世味灰。","天下苍生待经济，坐看蟠蛰起春雷。"],"title":"赠池守张闳道"}
