{"author":"林亦之","id":64460,"strains":["仄平仄仄仄平仄，仄仄平平仄仄仄。","平仄仄平平仄仄，仄仄平平仄仄仄。","平平平仄○平平，仄仄仄仄仄平平平仄仄平。","仄平仄平仄仄平，仄○仄仄平○平。","仄平仄仄仄平平，平○平仄仄平平。","仄平平仄仄○仄，平仄仄仄仄仄仄。","仄平平平平仄平，平平仄仄仄平仄平平。","仄平○平仄平仄，仄仄○仄○仄仄。","仄仄平仄平仄平，仄仄平平仄仄仄。","仄平仄仄平平平，仄仄仄仄○仄平。"],"paragraphs":["故人所说菊花枕，似把冰丸月下饮。","秋水一双明炯炯，数在青囊第一品。","狂风江上吹蒹葭，此物往往得之嵇康阮籍家。","闭门诵书二十年，眼睛损尽生空花。","建阳小作箸头书，残更灯火乱虫鱼。","石渠文字大如斗，场屋岁月又不偶。","却来南山青草边，东西四至尽为菊花田。","手提长筐向山曲，一下收拾三百斛。","昨者昏寐才起来，解把檐头小字读。","乃知妙物通群仙，一切药裹应弃捐。"],"title":"奉题林稚春菊花枕子歌"}
