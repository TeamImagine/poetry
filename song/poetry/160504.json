{"author":"黄庚","id":160504,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["玉宇澄清暮霭收，吟边怕倚仲宣楼。","寒蟾千里夜如昼，新雁一声天欲秋。","湖海谁青豪杰眼，风霜易白少年头。","更残忽听荒城角，吹老梅花总是愁。"],"title":"月夜登楼"}
