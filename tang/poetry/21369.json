{"author":"杜牧","id":21369,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["楚女梅簪白雪姿，前溪碧水冻醪时。","云罍心凸知难捧，凤管簧寒不受吹。","南国剑眸能盼眄，侍臣香袖爱僛垂。","自怜穷律穷途客，正怯孤灯一局碁。"],"title":"寄李起居四韵"}
