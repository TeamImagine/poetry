{"author":"李觏","id":113459,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["炎炎千室热如烘，亭压山头独有风。","雨意生狞云彩黑，秋容细碎树枝红。","半天斜日归心动，一面平川醉眼空。","却是梦魂无所得，人间岂少翠微宫。"],"title":"俞秀才山风亭小饮"}
