{"author":"李光","id":235947,"strains":["仄平平仄仄，仄仄仄仄平。","仄仄仄○仄，仄仄平平平。","平平仄仄仄，仄仄平○平。","平平平平仄，仄仄平平平。","平平仄○平，平仄平平○。","仄平仄仄○，仄仄平仄平。","仄仄平仄平，平仄平平○。","仄仄仄平平，仄仄平仄平。","仄平仄平平，仄仄平平平。","仄平仄仄仄，平仄平平平。","仄仄○平平，平平仄仄平。","平仄仄仄平，仄仄仄仄平。"],"paragraphs":["向公天下士，慷慨有祖风。","亦复对行殿，密议禆天聪。","君臣意气合，每进尝从容。","飘飘青云志，顾肯贪天功。","荣涂拂衣归，安坐芗林中。","作堂榜企疏，进退聊比踪。","父老非故乡，何必囊金空。","俗轨竞奔驰，世路方尚同。","善为子孙谋，但务田园丰。","伟哉此二子，遐举希冥鸿。","富贵如浮云，声名压岱嵩。","千载继者谁，我友向伯恭。"],"title":"为向伯恭题"}
