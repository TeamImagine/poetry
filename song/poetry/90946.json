{"author":"韩琦","id":90946,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["九曲池边第一开，舣舟同赏尽高才。","弯流自得黄河势，怪石应从紫阁来。","尘外恍迷仙境界，竹间深有古亭台。","徘徊复至丰碑下，花萼吁嗟作盗灰。"],"title":"上巳晚游九曲池"}
