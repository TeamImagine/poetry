{"author":"邵雍","id":124339,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄仄平仄仄平平。"],"paragraphs":["严亲出守剑门西，色养欢深世表仪。","唐相规模今历历，蜀民遨乐旧熙熙。","海棠洲畔停桡处，金雁桥边立马时。","料得预忧天下计，不忘君者更为谁。"],"title":"代书寄程正叔"}
