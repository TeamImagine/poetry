{"author":"刘敞","id":174852,"strains":["仄仄仄仄仄，仄仄仄平平。","平平○平仄，仄平仄平平。","仄平平平平，仄仄仄○仄。","平平仄仄仄，仄仄仄仄仄。","仄○仄仄平仄平，平仄平平平仄○。","仄平平仄仄仄仄，平平仄仄平平平。","仄平平平仄仄仄，仄仄仄仄○仄平。","仄平平仄平仄仄，平仄平仄○平平。","○仄平，平仄平。"],"paragraphs":["十里一反顾，五里一徘徊。","悠悠三千里，莫知我心哀。","客愁纷无涯，岁月忽如掷。","人生莫自料，皓首岂易测。","节旄未落归去来，天遣春风随我回。","入朝宁食建业水，还家郤赋南山雷。","妇能秦声妾赵舞，稚子可使行酒杯。","急须为乐娱日夜，何事憔悴淹尘埃。","行矣乎，归去来。"],"title":"寄书"}
