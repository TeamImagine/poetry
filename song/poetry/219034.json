{"author":"蔡肇","id":219034,"strains":["平仄平○仄平仄，平平平仄平平仄。","○平仄仄仄平平，平仄平平仄平仄。","仄平平仄平仄平，平平仄仄平平平。","仄平仄仄仄平仄，仄平仄仄平平平。","平平仄仄平平仄，仄平仄仄○平仄。","平平仄仄仄平平，仄○○平仄平仄。","仄平仄仄平平平，仄平仄仄○平○。","仄平仄仄仄平仄，仄仄仄仄○平平。","平平仄仄平平仄，平仄平平仄平仄。","仄仄平平仄仄平，仄平平仄平平仄。"],"paragraphs":["天宝诸王爱名马，千金争致华轩下。","当时不独玉花骢，飞电流云绝潇洒。","两方岐薛宁与申，凭陵内厩多清新。","肉鬃汗血尽龙种，紫袍玉带真天人。","骊山射猎包原隰，御前急诏穿围入。","扬鞭一蹙破霜蹄，万骑如风不能入。","雁飞兔走惊弦开，翠华按辔从天回。","五家锦绣遍山谷，百里舄珥遗尘埃。","青骡蜀栈西超忽，高准浓蛾散荆棘。","苜蓿连山鸟自飞，五陵佳气春萧瑟。"],"title":"题申王画马图"}
