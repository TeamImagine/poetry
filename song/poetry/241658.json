{"author":"周紫芝","id":241658,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["海中仙果著新枝，可是香山得子迟。","雏鳯远从丹穴至，神驹初出渥洼时。","平生种德无遗恨，他日传家有是儿。","闻道长庚曾入梦，已应能作上楼诗。"],"title":"次韵林察院贺章正言得子"}
