{"author":"释德洪","id":228382,"strains":["平平仄仄仄平平，平仄平平仄仄平。","仄仄仄平平仄仄，仄仄仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["南来稍复召惊魂，知有留侯异代孙。","未即解衣甘九死，试令骑马赋千言。","琼山有月光相射，玉海无风浪自翻。","戏下应传获罗什，秃头争看戴华轩。"],"title":"初至海南呈张子修安抚"}
