{"author":"韩琦","id":101210,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["多病襟怀易入忧，那堪惊别复惊秋。","难追刘白樽前乐，尚约松乔世外游。","花发东篱谁共酌，草荒南浦只生愁。","从兹冷落欢吟地，昼锦荣归兴狎鸥。"],"title":"提举陈龙图迁居邢台二首  其二"}
