{"author":"苏辙","id":196965,"strains":["平平仄仄○，平仄仄仄仄。","仄仄平仄平，平平仄平仄。","仄仄仄仄平，仄仄平仄仄。","平平仄平仄，仄仄平仄仄。","平仄仄平平，仄仄平仄仄。","平平仄平仄，仄仄○仄仄。"],"paragraphs":["江流日益深，民语渐已变。","岸阔山尽平，连峰远非汉。","惨惨瘴气青，薄薄寒日暖。","峰峦若崖石，草木条干短。","遥想彼居人，状类麏鹿窜。","何时遂平定，戍卒从此返。"],"title":"过宜宾见夷中乱山"}
