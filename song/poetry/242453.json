{"author":"李纲","id":242453,"strains":["仄仄平平平仄平，仄平平仄仄平平。","平平平仄仄平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["岁晚南迁殊未央，晓寒霜霰湿征裳。","烟笼山彩远增翠，风皱溪澜细漾光。","岭雪未销宫頞粉，野梅初发御𬬻香。","谁怜飘泊螭坳史，曾向钧天侍紫皇。"],"title":"杂兴三首  其二"}
