{"author":"曹勋","id":12615,"strains":["仄平○平仄，仄仄平○平。","仄○仄仄○，平仄平仄平。","平平仄○仄，仄仄平仄平。","仄仄仄○仄，仄平仄仄平。","仄○仄平平，仄仄仄仄平。","平平仄平仄，仄平平平平。","仄平仄平仄，○仄平仄平。","平平仄○仄，仄平平仄平。","平平平仄平，平仄平平平。","仄○仄平仄，仄仄平平平。","仄平平平○，平平仄平平。"],"paragraphs":["北风号枯叶，漠漠天正寒。","弛担逆旅中，方税游子鞍。","吾甥遽相访，别久心万端。","意定话亲旧，或悲或可欢。","乃将十年心，只作累刻殚。","修涂困尘土，客庖无盘餐。","举杯少延款，荷子襟抱宽。","明朝复掺袂，老怀凄以酸。","漳山无瘴烟，漳水无惊湍。","侍亲友于乐，勿倦为戎官。","愿因南风期，时时寄平安。"],"title":"送赵添戎还漳州"}
