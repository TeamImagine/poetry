{"author":"孟云卿","id":55221,"strains":["仄平平仄仄，仄仄○平平。","平仄仄平仄，仄平平仄平。","○○平平仄，平仄平平平。","仄仄仄平仄，仄平平仄平。","仄平仄平仄，○仄仄○平。","仄仄平仄○，仄平○仄平。","仄仄仄平仄，平仄仄平平。","平仄平仄仄，仄平平仄平。"],"paragraphs":["少年多武力，勇气冠幽州。","何以纵心赏，马啼春草头。","迟迟平原上，狐兔奔林丘。","猛虎忽前逝，俊鹰连下韝。","俯身逐南北，轻捷固难俦。","所发无不中，失之如我雠。","岂唯务驰骋，猗尔暴田畴。","残杀非不痛，古来良有由。"],"title":"行行且游猎篇"}
