{"author":"邓肃","id":4253,"strains":["平仄平平仄仄平，仄仄仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["甜满中边一夜冰，璀璀璨璨自天成。","冷香入骨追琼液，秀色当筵莹水晶。","绛阙不须餐沆瀣，玉池何事养胎津。","从公乞取洗蒸郁，一驭寒风上太清。"],"title":"从昭祖乞糖霜"}
