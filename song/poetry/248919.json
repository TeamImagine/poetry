{"author":"曾几","id":248919,"strains":["仄平仄平仄，平仄平仄仄。","平平仄平仄，平仄仄平仄。","平○仄仄○，平仄仄平仄。","仄平仄仄仄，仄仄○仄仄。","平平平平平，仄仄仄平仄。","○平仄仄仄，仄仄仄平仄。","平平○仄仄，平○仄仄仄。","仄平○平仄，仄仄平仄仄。","平平仄仄平，仄仄仄○仄。","○平仄仄仄，○仄仄平仄。","仄平○仄仄，仄仄仄仄仄。"],"paragraphs":["昔君困虀盐，蓬首窗下读。","秋萤屡干死，明月以为烛。","麻衣肘欲穿，才换一袍绿。","岂知冷淡债，十载偿未足。","书斋开冰厅，败壁数椽屋。","横经缀鹄鹭，未省进凫鹜。","穷通更事耳，裘扇有反复。","直今张罗地，便恐车击毂。","先生粲可流，示现著冠服。","从渠势炙手，了不见凉燠。","小诗应大笑，笑我未忘俗。"],"title":"汪{山客}惇仁教授即官舍作斋予以独冷名之"}
