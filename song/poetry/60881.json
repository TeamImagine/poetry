{"author":"许及之","id":60881,"strains":["仄仄平平平仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["换得玻瓈千顷湖，醉翁遗胜在江都。","登临山色依然在，拂略秋容澹欲无。","新堡似云屯戍久，旧臣何日策勋殊。","王人按垒非寻胜，归报前游有远图。"],"title":"观新堡寨因登平山堂次接伴袁同年韵"}
