{"author":"吴芾","id":18043,"strains":["仄仄平平平仄平，仄平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["要路如公今着鞭，况逢圣主正需贤。","长贫岂谓连三世，不调那知又十年。","道在未应终困踬，时来看取即腾骞。","此行会有知音者，送上通津岁九迁。"],"title":"送王若夫造朝"}
