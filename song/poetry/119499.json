{"author":"林希逸","id":119499,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["万安桥北破僧坊，追数梁题岁月长。","师祖碑残微有字，世尊炉在久无香。","虾蟆撞破青苔去，龙象凄凉宿草荒。","四壁不留风雨入，仅余一衲住空廊。"],"title":"游应天寺"}
