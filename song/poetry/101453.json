{"author":"赵抃","id":101453,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["省宇屏图哲匠成，写传芦雁笔尤精。","斜依风苇丛丛袅，远飏烟波渺渺平。","弋者定嗟何所慕，鹏抟莫怪不能鸣。","公看羽翼飞胜处，有意青云万里程。"],"title":"次韵三司蔡襄芦雁獐猿二首  其一"}
