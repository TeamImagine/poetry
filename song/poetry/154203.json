{"author":"董嗣杲","id":154203,"strains":["仄仄仄平平，仄仄平平仄。","平平平平平，仄仄仄仄仄。","仄平平仄仄，平仄仄平仄。","平平平平仄，平仄仄平仄。","平仄仄平仄，○仄仄仄仄。","仄仄仄仄平，仄仄○平仄。","平○平平平，平仄平平仄。","仄仄仄平平，○仄仄仄仄。"],"paragraphs":["病骨怯风寒，懒纵江头步。","江头归船多，奈我未得渡。","自知年尚壮，颜髪就衰暮。","南峰山庐在，窗户掩髙树。","猿鹤想凄黯，应笑我出误。","欲退未有由，欲进且无路。","何当探仙源，多织游山屦。","顾影忽伤怜，难缚岁月住。"],"title":"畏风"}
