{"author":"陈造","id":59498,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["眼向囊书老不明，合遵宽教事农耕。","雨余骤变菖条绿，晓起欣聆布谷声。","谭笑俾民无死徙，丰凶转手有虚盈。","衰翁倍荷殷勤意，缄致无非翠织成。"],"title":"次韵张守劝农  其二"}
