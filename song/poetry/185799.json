{"author":"徐积","id":185799,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["衰翁大半白髭须，活到明年六十余。","未死须为治河说，此生难就赈饥书。","西庵共坐诸僧榻，南郭亲逢大使车。","记得偶同诗韵否，淮东使者亦嗟歔。"],"title":"上林殿院次公  其三"}
