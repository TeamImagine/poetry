{"author":"胡宿","id":244192,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["君家先正隠瓌材，岩石清声动汉台。","地底何年埋玉树，蚌中今幸产珠胎。","毡书未挂千名榜，豆咏争传八斗才。","荆璧夜来烦抵鹊，宝编三复翳瞳开。"],"title":"览孙祐甫卷"}
