{"author":"曹彦约","id":84628,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["慈恩一集成三纪，朝路相从不半年。","托荫身如松下草，愿交身已社中莲。","一时事体公轻重，到处参辰我后先。","折赠不须门外柳，病怀落寞正如绵。"],"title":"代送礼部杨侍郎帅江陵  其二"}
