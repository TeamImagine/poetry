{"author":"韦骧","id":190799,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["闰月春光助物华，杏园迎赏欲开花。","昼慵闺绣工犹浅，晓起宫妆色渐佳。","袅袅风枝偏弄送，酣酣烟蕊自交加。","对君安得辞昏醉，更作狂歌恣所夸。"],"title":"赋迎赏欲开杏花得花字"}
