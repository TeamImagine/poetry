{"author":"孔武仲","id":199181,"strains":["平平仄平平，仄仄○仄仄。","平平仄平仄，○仄仄平仄。","平平○平仄，仄仄平仄仄。","平仄仄仄仄，仄仄平平仄。","平○仄平仄，仄仄仄○仄。","仄○平平○，平仄仄平仄。","平平平平平，仄仄○平仄。","○仄仄○仄，仄仄仄仄仄。","平平仄仄平，仄仄平仄仄。","平平平平仄，仄仄平仄仄。","平平○仄仄，平仄仄平仄。","平平仄平平，仄仄仄平仄。","○○平平平，仄仄仄平仄。","平平仄平平，平仄平平仄。","平平仄仄仄，仄仄○平仄。","平○仄平平，仄仄○平仄。","仄平平仄平，平仄平平仄。","平平仄仄仄，仄仄平平仄。","平仄平仄平，○平仄平仄。"],"paragraphs":["萱堂有秋花，对客如劝侑。","人生本多事，更以百忧副。","愔愔横天壤，扰扰迷刻漏。","倾地救海涸，掲柱支山仆。","徒将一心淑，日与万虑鬭。","不如偷余闲，来此玩孤秀。","荧荧千明缸，照映相前后。","凝气粲如笑，泣露乱欲溜。","颓然寓远怀，可以消永昼。","吾兄儒林杰，器业包宇宙。","﨑岖从远宦，为国警边候。","飞沙蔽城隍，积雪冷襟袖。","颇思东南州，水竹两幽茂。","楼台压江涛，窗户排云岫。","翘瞻不可见，梦想劳头脰。","樊笼送飞鸿，槛井看腾狖。","暂凭时景佳，寛此腰围瘦。","吾侪所至乐，未厌夷居陋。","宾侣时可邀，从容醉方酭。"],"title":"寄题经父萱堂"}
