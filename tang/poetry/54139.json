{"author":"储光羲","id":54139,"strains":["仄仄○平平，○仄平仄平。","仄平平仄仄，仄仄平平平。","平仄平仄平，仄仄仄○○。","仄平仄平仄，仄仄仄仄平。","平平仄平平，平平仄平平。","平仄仄仄仄，仄平平仄平。","○仄仄仄平，仄仄平平平。","仄平仄仄仄，仄仄仄平平。"],"paragraphs":["太室三招提，其趣皆不同。","不同非一趣，况是天游宫。","双岭前夹门，阁道复横空。","宝坊若花积，宛转不可穷。","流泉自成池，清松信饶风。","秋晏景气迥，皛明丹素功。","将近隐者邻，远与西山通。","大师假惠照，念以息微躬。"],"title":"至闲居精舍呈正上人"}
