{"author":"杨万里","id":47254,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["东风试暖却成寒，春恰平分又欲残。","淡著烟云轻著雨，近遮草树远遮山。","人行柳色花光里，天接江西岭北间。","管领社公须竹叶，在家在外匹如闲。"],"title":"社日南康道中"}
