{"author":"陈棣","id":19022,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄仄平平仄平。"],"paragraphs":["小雨冥冥暗市楼，无聊一日似三秋。","穷愁顾我堆千斛，健笔期君回万牛。","语怪未应书咄咄，身闲底用赋休休。","晓来春到西窗外，唤梦一声黄栗留。"],"title":"王有之见和复用韵二首  其二"}
