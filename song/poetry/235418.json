{"author":"程俱","id":235418,"strains":["平平仄仄平，仄仄仄平仄。","平平平仄仄，仄仄○仄仄。","平平○仄平，仄仄平仄仄。","平平仄平平，仄仄仄平仄。","仄○仄○仄，仄仄平仄仄。","○平仄平平，○仄平仄仄。","平平仄平平，仄仄平仄仄。","平○仄平平，平仄平仄仄。"],"paragraphs":["君家执戟郎，寂寞坠天禄。","萧然刘董外，那用相窘束。","居无甔石储，但有书满屋。","君今老衡茅，出处异兰菊。","静中独观妙，四达开惠目。","中园郁黄华，庭下森翠竹。","饥来索盘餐，小极须睡足。","时当叩君门，为问梅子熟。"],"title":"和杨彝甫静妙轩"}
