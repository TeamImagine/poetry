{"author":"释德洪","id":228460,"strains":["平仄平平平仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平仄。","平平仄仄平平仄，仄仄平平仄仄平。"],"paragraphs":["金殿谁焚南海香，霭然芬馥扑回廊。","数枝银烛高低照，两个清萤上下光。","风度素秋惊宿鸟，水舂碧涧濯游舫。","栏干独倚无人问，细细孤吟月满堂。"],"title":"次韵凭栏有作"}
