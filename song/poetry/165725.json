{"author":"黎廷瑞","id":165725,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["目断飞云思黯然，独携樽酒杏花前。","清明寒食能多雨，白下长干又一年。","万里风沙怜雁去，满村桑柘忆蚕眠。","家书写就无归使，欲问江头上水船。"],"title":"思归"}
