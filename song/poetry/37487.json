{"author":"陆游","id":37487,"strains":["○平仄，平平仄，仄平平平仄仄仄。","仄仄平，仄平平，仄仄平平○仄平。","仄平仄仄○平仄，仄仄平平平仄仄。","平仄平平平仄平，仄仄仄平仄仄仄。","平平仄仄平仄平，平平仄仄平平平。","仄仄仄平仄仄仄，○仄平平平仄平。"],"paragraphs":["间何阔，逢诸葛，畏人常忧不得活。","事不谐，问文开，不蹋权门更可哀。","即今白发如霜草，一饱茫然身已老。","惟有躬耕差可为，卖剑买牛悔不早。","年丰米贱身独饥，今朝得米无薪炊。","地上去天八万里，空自呼天天岂知。"],"title":"贫甚作短歌排闷"}
