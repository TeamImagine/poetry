{"author":"楼钥","id":66717,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["莫言家具少于车，药裹衣囊自有余。","老妇亲携三稚子，仙翁独玩一篇书。","羊牛相与趋新筑，鸡犬无因恋故庐。","到处山头有丹井，不知如此几迁居。"],"title":"题尤延之给事所藏葛仙翁徙居图"}
