{"author":"赵蕃","id":73653,"strains":["仄○平平仄，仄仄○平平。","平仄仄平仄，仄仄仄仄平。","平平平平平，仄仄平仄平。","○平平平仄，仄平平仄平。","仄平平仄平，平平仄平平。","○○仄仄仄，仄仄仄仄平。","平仄仄平仄，平仄○○平。","仄平平○仄，○仄平仄平。"],"paragraphs":["旧闻新喻学，面势如眉州。","宜有妙人物，举世让一头。","君于文忠公，谱牒明派流。","当时山公启，有言曾未雠。","在今人与门，推君两俱优。","分教固罔外，首善乃所由。","南见属初度，杯酒相献酬。","愿君云间鹄，听我江上鸥。"],"title":"欧阳全真生日"}
