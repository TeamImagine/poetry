{"author":"董嗣杲","id":154425,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["叠叠苍峦别是天，往来即是地行仙。","拨云峰底落红雨，冷翠谷中浮紫烟。","树色浄依山色古，樵声清共瀑声传。","逺公不作渊明醉，结社徒然懐白莲。"],"title":"庐山道中"}
