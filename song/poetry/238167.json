{"author":"王庭珪","id":238167,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["两翁烂醉酴醿下，击钵成诗岂易酬。","藉地想携千日酒，寻香争跨九花虬。","晚风吹雪空中落，急水漂香何处流。","梦觉清芬犹扑鼻，如登银槛荐无忧。"],"title":"和欧阳炳文汝舟酴醿"}
