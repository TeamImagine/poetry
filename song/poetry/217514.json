{"author":"张耒","id":217514,"strains":["平仄仄平仄，平平平仄仄。","平平仄平平，仄仄仄仄仄。","平仄仄仄平，平仄仄○○。","仄平仄仄平，平仄平平仄。","平平平平平，平仄仄平仄。","平平平仄仄，仄仄仄平仄。","平平仄平仄，平仄平○仄。"],"paragraphs":["黄菊出荒岁，扬扬颜色好。","芙蓉不能霜，败裂不自保。","君子与小人，于此见其操。","最怜所种蔬，根叶依畦老。","朝晡充盘餐，滋味不枯槁。","鸡鸣邻里静，老子起常早。","呼童速沽酒，无使尊中燥。"],"title":"黄菊"}
