{"author":"郑獬","id":181865,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["黄金斗印未垂腰，绕舍湖山弄翠涛。","饥凤羽毛寒不铩，卧龙头角老方高。","樽前襟抱生平尽，醉里文章气格豪。","休论升沉向衰俗，功名到底属吾曹。"],"title":"寄关彦长"}
