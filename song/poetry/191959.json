{"author":"郭祥正","id":191959,"strains":["仄仄○○平仄仄，仄仄平平仄平仄。","仄○平仄仄平平，平平仄仄○平仄。","仄仄平平平仄仄，平仄平平仄平仄。","平仄○仄平仄○，仄仄平平平平仄。","平○平平仄○仄，平仄仄平平仄仄。","仄仄仄平平仄平，仄仄○○仄○仄。","仄平平仄平仄平，平平平仄仄平平。","仄平仄仄仄○仄，仄平平仄平平平。","仄○仄○仄平平，仄仄平平仄仄平。","仄仄平平平仄仄，○仄仄仄○平平。","仄平平平仄○仄，仄仄平平仄平仄。","平仄仄平平仄仄平，○仄平平仄平仄。"],"paragraphs":["一阁横空连野水，久客归来洗双耳。","二疏虽解散黄金，家园未必临清泚。","坐见纷纷烟雨入，千里潇湘画图湿。","鱼鸟相忘蒲荇深，两岸桃花为春泣。","锺离辞荣已三品，吴令早休今八十。","我亦弃官姑孰闲，邂逅相过手重执。","阁前旋解青板船，呼童移櫂选清渊。","四人白发笑且饮，岸人疑是商山仙。","亦如贺监在东吴，醉下山阴弄镜湖。","月色莲香迷近远，且要李白骑鲸鱼。","古人今人乐如此，出处无瑕傲生死。","君不见功成不退人，重著蓝衫脱金紫。"],"title":"合肥李天贶朝请招锺离公序中散吴渊卿长官洎予同饮家园怀疏阁"}
