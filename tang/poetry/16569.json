{"author":"白居易","id":16569,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["小舫一艘新造了，轻装梁柱庳安篷。","深坊静岸游应遍，浅水低桥去尽通。","黄柳影笼随櫂月，白蘋香起打头风。","慢牵欲傍樱桃泊，借问谁家花最红。"],"title":"小舫"}
