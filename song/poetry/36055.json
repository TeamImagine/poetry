{"author":"陆游","id":36055,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["赐休暂解簿书围，醉草今年颇入微。","手挹冻醪秋露重，卷翻狂墨瘦蛟飞。","临池勤苦今安有，漏壁工夫古亦稀。","穉子问翁新悟处，欲言直恐泄天机。"],"title":"醉中草书因戏作此诗"}
