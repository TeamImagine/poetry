{"author":"曾协","id":25497,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["汉朝法从让严徐，却数群公总不如。","千载流芳传竹简，一言偃革见囊书。","由来东海传高阁，复见甘泉载后车。","富贵功名两相似，昆丘元自产璠玙。"],"title":"代人上平江徐侍郎五首  其二"}
