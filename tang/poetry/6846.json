{"author":"卢纶","id":6846,"strains":["平平平仄平平仄，仄仄仄平平○仄。","○平仄仄仄仄○，仄仄平平平仄平。","○平仄仄仄仄仄，仄仄平平仄仄平。","仄平仄○平平仄，平平仄仄平平仄。","仄平仄仄平仄○，仄○平平仄平仄。","○平○仄仄平平，仄平仄仄○仄平。"],"paragraphs":["黄金鞘里青芦叶，丽若翦成铦且翣。","轻冰薄玉状不分，一尺寒光堪决云。","吹毛可试不可触，似有虫搜阙裂文。","淬之几堕前池水，焉知不是蛟龙子。","割鸡刺虎皆若空，愿应君心逐君指。","幷州难绾竟何人，每成此物如有神。"],"title":"难绾刀子歌"}
