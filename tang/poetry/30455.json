{"author":"罗邺","id":30455,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["曾谒仙宫最上仙，西风许醉桂花前。","争欢酒蚁浮金爵，从听歌尘扑翠蝉。","秋霁卷帘凝锦席，夜阑吹笛称江天。","却思紫陌觥筹地，兔缺乌沈欲半年。"],"title":"冬日寄献庾员外"}
