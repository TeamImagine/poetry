{"author":"李流谦","id":30910,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江城叠鼓晚停挝，游子翩翩念岁华。","水底乾坤浮日夜，沙边鸥鹭老烟霞。","渔人能说陈隋事，燕子犹寻王谢家。","南北自分仍自合，不应全𣨼后庭花。"],"title":"金陵二首  其二"}
