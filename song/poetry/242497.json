{"author":"李纲","id":242497,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["行行路近武夷山，秀气蜿蜒百里间。","苍石插天云缥缈，碧溪通壑水弯环。","神仙恍惚谁能识，洞府深沉自不关。","我向湖中如得路，便应脱屣谢尘寰。"],"title":"将次武夷"}
