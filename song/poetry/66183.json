{"author":"陈傅良","id":66183,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["簪笏相摩入殿庐，人皆自笑此区区。","岂无只字逾华衮，未必千锺胜饭蔬。","吾见北山多后倦，谁如东里竟先驱。","追随曳履枌榆社，犹及香山退傅无。"],"title":"和汪仲嘉楼大防二尚书贺郑贵和华文休致韵  其一"}
