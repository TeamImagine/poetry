{"author":"苏颂","id":179470,"strains":["仄仄平仄仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["长叫山旁一水源，北流迢递势倾奔。","秋来注雨弥郊野，冬后层冰度辐辕。","白草悠悠千嶂路，青烟袅袅数家村。","终朝跋涉无休歇，遥指邮亭日已昏。"],"title":"过土河"}
