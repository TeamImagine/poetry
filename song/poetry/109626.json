{"author":"阳枋","id":109626,"strains":["仄平仄仄平仄平，平平○平仄○仄。","平平仄仄仄平平，平仄平平○平仄。","平○平仄仄平平，○仄仄平平仄仄。","仄平○仄○仄平，仄仄平○平仄仄。","仄仄仄平平仄平，平平仄仄平平仄。","仄平平仄平平平，仄仄平平平仄仄。","平平仄仄○仄平，平平平仄平平仄。","平平平仄仄仄平，仄仄○平平仄仄。"],"paragraphs":["惨舒异气无异机，交朋论心不论迹。","诗书一酌饮芝兰，风雨连宵听萧瑟。","旋调诗律破愁城，闲弄局棋消短日。","酒来思逸吟转高，笑罢江横颜自怿。","坐久那知风袂寒，眠酣未问霜衾湿。","四时翻转无停机，一理浑融何所适。","佳山好水看已多，江乡谁作莼鲈忆。","天人之际妙复微，莫事空言须践实。"],"title":"长风峡避风和全父弟韵"}
