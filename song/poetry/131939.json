{"author":"萧立之","id":131939,"strains":["仄平平仄平平平，平平仄仄平平平。","平平仄○○仄仄，平仄仄仄平平平。","仄平平平仄平仄，平平仄平仄仄仄。","平平仄仄平仄平，仄仄平○仄平仄。","仄平仄仄平平仄，仄仄○平平仄仄。","仄平○仄仄○平，仄○平平仄○仄。","仄平○仄平仄平，平平平仄仄仄○。","平○平仄仄仄仄，仄仄仄仄平平平。","仄平平仄平平仄，平平○平仄○仄。","仄仄仄仄仄仄平，仄平平仄仄仄仄。","平平仄平平仄平，仄平仄仄仄平平。","平平平仄仄平○，仄仄平仄平平平。","仄平○仄平平仄，平仄平平仄平仄。","平平仄仄仄平平，仄仄平平仄平仄。"],"paragraphs":["卧龙山下仙人家，琼珰玉佩明春华。","平生所闻苍玉洞，投老有意穷烟霞。","妄希刀圭亦仙去，仙人掉头不我顾。","天荒地老崖谷寒，九虎关深隔云雨。","向来结客江湖里，走马驮金花下醉。","酒边题字墨犹香，已堕黄垆两行泪。","眼前吟友今几人，东阳公子下笔亲。","胸中风味见大雅，往往有似吾元宾。","半年同往仙人国，书来相知不相识。","岂不欲往畏简书，紫骝衔口鸟鸷翼。","西湖藕香鲈鲙肥，锦囊一路载诗归。","天津桥上望闽峤，落日惟有南鸢飞。","漫郎空复芜城住，风雨荒寒旧瓜圃。","萧萧短发簿书尘，慎勿湖边语鸥鹭。"],"title":"送沈时父随沈使君归西湖"}
