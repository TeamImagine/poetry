{"author":"邵雍","id":113996,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["四贤当日此盘桓，千百年人尚厚颜。","天下有名难避世，胸中无物漫居山。","事观今古兴亡后，道在君臣进退间。","若蕴奇才必奇用，不然须负一生闲。"],"title":"追和王常侍登郡楼望山"}
