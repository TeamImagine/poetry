{"author":"皮日休","id":27980,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["神草延年出道家，是谁披露记三桠。","开时的定涵云液，𣃁后还应带石花。","名士寄来消酒渴，野人煎处撇泉华。","从今汤剂如相续，不用金山焙上茶。"],"title":"友人以人参见惠因以诗谢之"}
