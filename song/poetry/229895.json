{"author":"苏过","id":229895,"strains":["仄平仄平仄，○仄仄仄平。","○仄仄平仄，仄平仄平平。","平仄仄仄平，仄平平平平。","平平仄○仄，仄仄平○○。","平仄○仄平，平仄仄平平。","仄平平平仄，仄仄仄仄○。","仄仄仄平平，仄仄仄仄平。","平平仄平仄，平仄仄仄平。","仄仄平仄仄，仄平仄仄平。","平平平仄仄，○仄仄○仄。","○仄仄平仄，仄○仄○○。","仄平平仄仄，仄仄平平平。"],"paragraphs":["百川赴东海，如走万国朝。","横岫列嵩岱，众山失岧峣。","吾道岂不尊，凛然干云霄。","斯文有盟主，坐制狂澜漂。","天实相我公，高卧不知招。","手持文章柄，烂若北斗标。","末学病多歧，寝令世俗浇。","申商日充塞，仁义愈寂寥。","造物真有意，俾公以后凋。","群邪终放郑，正始会闻韵。","过也匪私祝，彼苍自昭昭。","后生方有托，未用忧箪瓢。"],"title":"叔父生日  其一"}
