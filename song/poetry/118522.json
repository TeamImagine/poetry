{"author":"张侃","id":118522,"strains":["仄平仄仄仄，○仄平平仄。","平平仄仄平，仄平○仄仄。","仄平仄平平，○仄仄平仄。","平平○仄平，仄仄仄平仄。","仄平仄仄仄，仄平仄平仄。","仄平仄仄？，平仄仄仄仄。","平平仄仄平，○平仄仄仄。","平仄平○○，平平平仄仄。"],"paragraphs":["结庐枕石隙，其下通泉脉。","新开数尺泉，涌然如乳白。","道人北山来，闲话到终夕。","徐云茶已芽，气味及高格。","绛囊映绿色，未尝齿流液。","汲泉满歙缻，篝火勿遽迫。","须臾蟹眼生，茶新手缓掷。","姜盐宜屏除，祇能添水厄。"],"title":"煎茶"}
