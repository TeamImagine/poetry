{"author":"李乘","id":224320,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["寒帚高悬绝点埃，贮藏秋色枕山隈。","僧眠石室衣生雾，客步莎庭迹印苔。","占竹鸳雏容得老，采花蜂蝶枉教来。","澄怀观道如痴者，兀坐忘归忽自咍。"],"title":"慧聚杂题 岩阴堂"}
