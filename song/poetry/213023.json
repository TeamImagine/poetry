{"author":"贺铸","id":213023,"strains":["平平仄平仄，仄仄仄平平。","仄仄仄平仄，平平仄仄平。","仄仄仄○仄，平○仄平平。","仄平仄平仄，仄仄平仄平。","平平仄平仄，平平○仄平。","平○仄平仄，仄仄仄平平。","仄仄平○仄，平平○仄平。","平平仄平仄，平仄仄平平。","平仄仄平仄，仄平平仄平。","平平仄仄仄，仄仄平平平。","平仄仄平仄，○平仄仄平。","平平仄仄仄，仄仄○平平。","仄仄仄平仄，平平○仄平。","平平仄仄仄，○仄仄平平。"],"paragraphs":["登真者谁子，昔有费公祎。","白日玉书下，青天驾鹤飞。","此地少留憩，神标怅依依。","振裾谢尘浊，与尔方远违。","层楼宠陈迹，江山长四围。","登临美商素，雨气薄西晖。","水落州觜嫩，风豪帆背肥。","飘然起遐想，琳馆閟岩扉。","明月识悠阔，白云疑是非。","金桃未遽熟，薤露虞先晞。","高树两华表，长招羽驾归。","灵瓢五色剂，定与遗民挥。","自顾乏仙质，延生犹可希。","刀圭傥不吝，如饱首阳饥。"],"title":"黄鹤楼"}
