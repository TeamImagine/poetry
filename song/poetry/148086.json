{"author":"方回","id":148086,"strains":["○平仄仄仄平平，平仄平平仄仄平。","仄仄仄平平○仄，仄平○仄仄○平。","仄平仄仄平平仄，仄仄平平仄仄平。","仄仄仄平仄平仄，平平○仄仄平仄。"],"paragraphs":["闻风足使鄙夫宽，家世言诗自杏坛。","万卷古书侔藏室，十年深谷隠王官。","大材益厚楩楠植，至宝终垂琬琰刊。","愧我老衰已无力，青云中道铩飞翰。"],"title":"次韵唐师善见寄  其一"}
