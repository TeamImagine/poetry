{"author":"释道璨","id":144919,"strains":["平平仄仄平仄○，仄平仄仄平○○。","平平仄○仄仄仄，仄平仄○平仄平。","仄平仄仄平平仄，仄○平平仄○仄。","○仄平平平仄○，仄仄仄平平仄仄。","平平仄仄平平平，仄平平仄仄仄平。","仄仄平仄仄平仄，仄平○仄平平平。"],"paragraphs":["貂蝉换却章甫冠，十年出入鹓行间。","天门九重虎豹恶，手携谏疏归掩关。","白鸥浩荡沧波阔，冷看诸公治三窟。","庭院无人春日长，尚记向来频往复。","平生眼里无机云，建安余子不足吞。","剔起枝叶见根本，上人将底酬公恩。"],"title":"和沧洲尚书送坦上人"}
