{"author":"阳枋","id":109732,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["水本无声风作声，何心坎止与流行。","掀天不碍翻洪浪，到海须知有去程。","可以东西形暂激，不容轩轾性元平。","悬知读易如程子，舟压银涛胆不惊。"],"title":"池口下小港遇大风  其三"}
