{"author":"唐遘","id":231423,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄平平。","仄仄平平仄仄仄，平平平仄仄平平。"],"paragraphs":["圭峰大士翻经处，雅俗今犹说草堂。","十顷筠篁环殿阁，百年松桧老风霜。","临溪洗钵怜僧野，卷旆搜山意资藏。","试取禅诠涤五虑，萧然心地顿清凉。"],"title":"题逍遥栖禅寺"}
