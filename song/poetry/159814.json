{"author":"汤炳龙","id":159814,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["七日阴霾事可知，楼船鱼贯果谁为。","人心自感兴元诏，天意难同建武时。","黄屋朔风那有济，角巾东路觉无期。","公为万古纲常计，儿女扳船不暇悲。"],"title":"陆君实挽诗  其一"}
