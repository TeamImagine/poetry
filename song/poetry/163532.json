{"author":"杨学李","id":163532,"strains":["平平平仄平○平，平平仄仄平仄平。","平平仄仄仄○○，仄仄仄仄平平平。","平平仄仄平仄仄，仄平仄仄○平平。","平平仄仄平仄仄，仄仄仄○平平平。","平○仄仄平仄仄，仄仄仄仄平○○。","平仄○平平平仄平仄仄，仄仄仄仄平仄仄平平○。","仄平平平仄平仄平仄仄，仄仄仄仄平平仄平平仄。","仄平仄仄仄平仄，仄仄平○仄平仄。","○仄平平仄仄平，仄仄平平仄平仄。","仄平平仄仄平平，平仄平平仄平仄。"],"paragraphs":["楼前山色青如鬟，楼高夜映心斗寒。","推窗纵目纳吟思，倚槛爽气生眉端。","荒烟宿霭迷野甸，古崖怪石横惊湍。","城孤下瞰天蘸碧，日永坐听风鸣銮。","登临独慨城郭是，把酒一酹还三叹。","虽未如元龙高卧之百尺，已不减庾公步月之游观。","又何须黄鹤霄汉之浩渺，亦可想岳阳烟水之弥漫。","岿然独立贺江许，已矣楼中沸歌舞。","胜境无诗亦可羞，谩自檐楹庇风雨。","望云人远迹生尘，祇有江流自今古。"],"title":"望云楼"}
