{"author":"孙觌","id":239056,"strains":["平仄仄平平，○平仄仄平。","仄平平仄仄，仄仄仄平○。","平仄平○仄，平○仄仄平。","平平平仄仄，仄仄仄平平。","仄仄平平仄，平平○仄○。","仄平平○○，平仄○平平。","仄平平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["幽绝小蓬壶，参差见画图。","乱青山四出，一碧水平铺。","洲蕊红相照，沙茸细欲无。","莲房骈百子，橘圃聚千奴。","布谷休催种，提壶且劝酤。","楚腰飞燕燕，秦缶和乌乌。","便旋惊回雪，连娟引贯珠。","西风催画鹢，落日咏骊驹。","浩荡川原隔，惊呼岁月徂。","寥寥清夜梦，直拟控抟扶。"],"title":"洞庭善庆堂置酒小诗寄之"}
