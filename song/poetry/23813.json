{"author":"王十朋","id":23813,"strains":["仄仄仄平平仄仄，仄平仄仄仄平平。","仄平仄仄仄平仄，平仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["分阃滥曾游蜀口，得朋深喜遇坤爻。","澹台至室必公事，平仲与人能久交。","一叶共乘夔到霅，四方相逐愈随郊。","姓名已在诸公齿，引类行看似拔茅。"],"title":"送朱仲文运干还蜀  其一"}
