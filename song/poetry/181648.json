{"author":"郑獬","id":181648,"strains":["仄平仄平仄，仄平○仄平。","仄仄仄平仄，仄平○仄平。","仄仄仄仄平，仄仄平平平。","仄仄仄仄仄，平平仄平平。","仄仄仄仄仄，仄平○仄平。","○○平仄平，平平仄平平。","仄仄仄平仄，平平仄平平。","仄平平仄平，仄仄平平平。"],"paragraphs":["日车辗东井，一阴穿土生。","死草出飞火，杀机从此萌。","况及八月秋，大昴腾光精。","气势日发励，乾坤露峥嵘。","万木赤立死，百虫相吊鸣。","菲菲黄菊花，幽丛发孤英。","采撷对樽酒，悲歌不能倾。","所悲阳德消，日与群阴争。"],"title":"感秋六首  其四"}
