{"author":"陆游","id":37241,"strains":["平仄平平仄仄平，平平仄仄仄平平。","仄平仄仄仄仄仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["寒水茫茫浸月明，疏钟杳杳带霜清。","一樽浊酒有妙理，十里荒鸡非恶声。","物外虽增新跌宕，胸中未洗旧峥嵘。","颓然坐睡蒲团稳，残火昏灯伴五更。"],"title":"冬夜独酌"}
