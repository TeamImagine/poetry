{"author":"李觏","id":113442,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["病多无力逐纷华，三月衡门未见花。","长恐后期成索寞，果逢残景独咨嗟。","栏干倚望山空在，杯酒迟留日易斜。","谩说明年更春色，不知园囿属谁家。"],"title":"暮春始游城西"}
