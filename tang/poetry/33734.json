{"author":"黄滔","id":33734,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["虽言闽越系生贤，谁是还家宠自天。","山简愧兼诸郡命，郑玄惭秉六经权。","鸟行去没孤烟树，渔唱还从碧岛川。","休说迟回未能去，夜来新梦禁中泉。"],"title":"奉和翁文尧员外文秀光贤昼锦之什 二"}
