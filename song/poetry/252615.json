{"author":"洪皓","id":252615,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["可惜双凫脱氄毛，猎师飞放岂辞劳。","养贤曾食三千客，待使徒加十一牢。","燔炙不须歌兔首，膳羞何必用牛膏。","庖人继肉充禽献，贪冒安能免餮饕。"],"title":"和送双鸭  其一"}
