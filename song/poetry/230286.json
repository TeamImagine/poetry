{"author":"许景衡","id":230286,"strains":["平仄平平仄仄平，平平平仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平仄。","平平仄仄平平仄，仄仄平平仄仄平。"],"paragraphs":["风雨朝来不甚颠，残花赢得更留连。","帘栊寂寂莺方乳，桑柘阴阴蚕欲眠。","老杜只将诗作伴，孝先偏与睡相便。","江湖潋灔皆春水，好在横塘旧钓船。"],"title":"和张子寿二首  其二"}
