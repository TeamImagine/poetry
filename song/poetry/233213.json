{"author":"范仲淹","id":233213,"strains":["仄仄○平仄，平平仄仄平。","仄平仄仄仄，平仄仄平平。","平仄平平仄，平平仄仄平。","平平平仄仄，○仄仄平平。","仄仄平平○，平平仄仄平。","平平平仄？，仄仄仄平平。","○仄仄平仄，仄平平仄平。","仄○平仄仄，○仄仄平平。","○仄平平仄，○平仄仄平。","○平平仄仄，○仄仄平平。"],"paragraphs":["种柳穿湖后，延安盛可游。","远怀忘泽国，真赏即瀛洲。","江景来秦塞，风情属庾楼。","刘琨增坐啸，王粲乍销忧。","秀发千丝堕，光揺匹练柔。","双双翔乳燕，两两睡驯鸥。","折翠赠归客，濯清招隐流。","宴回银烛夜，吟度玉关秋。","胜处千场醉，劳生万事浮。","王公多雅故，思去共仙舟。"],"title":"依韵和延安庞龙图柳湖"}
