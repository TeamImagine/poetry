{"author":"陆游","id":40150,"strains":["平平仄仄仄平平，平平平仄平○平。","平平仄平仄平平，平平平平仄仄○。","仄平仄仄仄平仄，仄○○平仄○仄。","仄平仄仄仄仄仄，仄仄平平仄平仄。","平平仄仄仄仄平，仄仄仄仄仄平平。","仄平平仄仄仄平，仄平仄仄仄平平。"],"paragraphs":["青菘绿韭古嘉蔬，莼丝菰白名三吴。","台心短黄奉天厨，熊蹯驼峰美不如。","老农手自辟幽圃，土如膏肪水如乳。","供家赖此不外取，袯襫宁辞走烟雨。","鸡豚下箸不可常，况复妄想太官羊。","地炉篝火煮菜香，舌端未享鼻先尝。"],"title":"菜羹"}
