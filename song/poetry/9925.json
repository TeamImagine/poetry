{"author":"释慧空","id":9925,"strains":["仄仄仄仄仄平平，仄仄○平○仄平。","仄平平平平仄仄，平仄仄平平仄○。","平仄仄仄平仄，仄仄仄平仄仄仄。","仄仄仄平平平平，仄仄○平仄平仄。","仄仄仄平平平，仄平仄○平平平。","仄平仄仄仄○仄，仄仄仄平平仄平。","平○平，仄仄仄，仄平平平仄仄仄。","仄平仄仄平仄○，仄仄平平平仄仄。","仄仄○平仄○平，仄平平仄○平平。","仄○仄仄仄平仄，平仄仄平平仄平。"],"paragraphs":["马祖接得大雄峰，一喝当机三日聋。","近来丛林无此作，多是活埋文字中。","君不见鬻薪客，特石坠腰供七百。","一字不能人为书，继续衣盂是伊得。","又不见周金刚，满车载疏游南方。","纸灯忽灭眼睛出，白棒一挥吾道昌。","玄中人，甚眼目，指金成𨱎石作玉。","圣凡命在渠手中，凛凛威风谁敢触。","直得如斯未称渠，尔曹何苦犹贪书。","是间纵得不为贵，天外出头方丈夫。"],"title":"与南雄明上人"}
