{"author":"苏辙","id":198175,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["赵北燕南古战场，何年千里作方塘。","烟波坐觉胡尘远，皮币遥知国计长。","胜处旧闻荷覆水，此行犹及蟹经霜。","使君约我南来饮，人日河桥柳正黄。"],"title":"奉使契丹二十八首 赠知雄州王崇拯二首 其一"}
