{"author":"蒋梦炎","id":144356,"strains":["仄仄仄平平仄平，仄平平仄仄平平。","平平平仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不暖不寒寒食天，小桥杨柳未飞绵。","三分春色一分在，十日晴无两日全。","桐角唤回前嶂晓，子规啼破隔江烟。","麻裙素髻谁家女，哭向墦间送纸钱。"],"title":"寒食"}
