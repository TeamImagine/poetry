{"author":"李白","id":55799,"strains":["仄仄平平○仄平，平○平仄仄平平。","仄仄平平仄平仄，仄平仄仄○○平。","平仄平平仄平仄，仄○仄仄平平仄。","平平平仄平仄平，平○平仄○平仄。","○平仄仄○仄平，平平平仄仄平平。","平平平仄○平仄，仄仄仄仄平○平。","仄仄平平仄平仄，平平仄仄平平仄。","仄仄平平仄仄平，平平平仄平平仄。"],"paragraphs":["我在巴东三峡时，西看明月忆峨眉。","月出峨眉照沧海，与人万里长相随。","黄鹤楼前月华白，此中忽见峨眉客。","峨眉山月还送君，风吹西到长安陌。","长安大道横九天，峨眉山月照秦川。","黄金狮子乘高座，白玉麈尾谈重玄。","我似浮云𣨼吴越，君逢圣主游丹阙。","一振高名满帝都，归时还弄峨眉月。"],"title":"峨眉山月歌送蜀僧晏入中京"}
