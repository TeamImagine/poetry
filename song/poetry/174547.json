{"author":"刘敞","id":174547,"strains":["○平平仄平，仄仄仄仄仄。","平平○平仄，平仄仄平仄。","平平平平平，平仄仄平仄。","仄仄○平平，仄仄仄○仄。","平平仄仄仄，平仄仄仄仄。","○仄仄平平，平平仄平仄。","平○仄平仄，仄○仄仄仄。","○仄平平平，○平仄平仄。","平仄平平仄，○平仄平仄。","○仄平仄平，平平仄仄仄。"],"paragraphs":["沈阴天气昏，忽霁景物好。","墙阴且残雪，池岸已芳草。","愁怀无端涯，强出慰枯槁。","白日当青天，所至豁如埽。","山僧一饭毕，钟鼓不复考。","庭宇若无人，窗轩照丹藻。","徒行不知远，适兴惬所祷。","如觉逍遥游，颇堪谢烦恼。","诸子吾宗秀，张生一经老。","相顾能不言，欢然屡绝倒。"],"title":"雨晴率张生及诸弟到建福僧居"}
