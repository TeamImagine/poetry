{"author":"许浑","id":22100,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["太乙灵方炼紫荷，紫荷飞尽髪皤皤。","猿啼巫峡晓云薄，雁宿洞庭秋月多。","导引岂如桃叶舞，步虚宁比竹枝歌。","华阳旧隐莫归去，水没芝田生绿莎。"],"title":"卢山人自巴蜀由湘潭归茅山因赠"}
