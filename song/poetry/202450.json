{"author":"陆佃","id":202450,"strains":["平平平仄仄平平，平仄仄平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["修廊图画列伊莱，金碧旁看启佑开。","山压巨鳌初踊出，宫随灵鹫忽飞来。","潇湘伫泣空留竹，海岳遥趋想畏槐。","闻说都人争拥道，凤舆才见第三回。"],"title":"依韵和曾子开舍人从驾孟飨景灵宫四首  其四"}
