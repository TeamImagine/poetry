{"author":"唐庚","id":227498,"strains":["平平仄仄平平平，仄平仄仄平平平。","平平仄平平仄平，○○仄仄平仄○。","仄平仄仄平仄平，平平○仄平仄平。","仄仄仄仄平仄○，平平仄仄平平平。","○平仄仄平仄平，仄平仄仄仄仄仄。","平平○仄平平平，平平仄○平平平。"],"paragraphs":["谁家翠岭高亭亭，白崖隐起仙人形。","仙人昔尝为酒星，乘兴痛饮干北溟。","五湖一吸聊解酲，江妃丧魄鳌失灵。","上帝震怒呵出庭，酡然影落秋山青。","行人几见霜叶零，醉仙醉去不复醒。","何须荷锸随刘伶，河沙劫填归冥冥。"],"title":"戏题醉仙崖"}
