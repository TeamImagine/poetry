{"author":"晁补之","id":214435,"strains":["平平平仄平仄平，仄平平仄仄○仄。","仄平平仄仄平平，平平○仄○平平。","平平仄仄仄平○，平○仄仄平仄○。","平平平仄平仄平，仄仄仄平平仄平。","○平仄平仄平平，仄平仄仄仄仄平。","仄平○仄平仄平，仄仄仄仄平平平。","仄○仄○平仄平，○平平平仄平平。","仄平○仄仄仄仄，仄仄平仄平○平。","平平平仄仄平平，○平仄仄仄仄平。","仄平○仄平仄平，平平仄仄仄仄平。","仄平仄仄仄仄○，仄仄平仄平平平。","平平平仄○仄平，平平仄仄平仄○，平平平仄平仄平。","平平仄仄仄平平，仄平仄仄平仄平。","平平平仄平平○，○○仄仄平平平。","平平仄仄仄平平，平平仄仄仄仄平。","平平平仄仄平平，○○仄仄平仄平。","仄平仄仄仄仄平，平平平仄平仄平。","平○仄仄仄平平，平○仄仄平○平。","平平仄仄仄仄平，仄平仄仄仄仄平。","仄平平仄平仄平，仄平仄？○平平。","平平平仄仄仄平，仄平仄仄平○○。"],"paragraphs":["平生车轨周四方，结交童龀老相忘。","异哉余子久弥芳，吴人犹记称周郎。","河豚入网荻芽长，宜兴罨画烟水苍。","风雩春服真少狂，不愧戴崇升后堂。","横戈笔陈倒千枪，叔鸾独步禹出羌。","世儒胶扰何足臧，说食不救饥求粮。","瞥思振衣千仞冈，空林无人一绳床。","五车纯束不在旁，欲彻梯磴排空骧。","锺山春水绕城隍，从师不惮白笈装。","矢锋相触尘不扬，骊黄牡牝若灭亡。","子严主簿志不偿，厌见朱墨纷伧囊。","西风云日思帝乡，东华拜敕凫缀行，黄昏阊阖飞骕骦。","虚堂节候变金商，闭门蟋蟀鸣我房。","吾君仁圣周成王，屏驱虎豹开明光。","山龙粉米杂青黄，多儒可赞至治香。","园檀山石岂荒凉，潢污蕰藻须豆觞。","愿君与借羽翮翔，贤书蚕列升未央。","君如病鹘待秋霜，牛衣未可悲王章。","公朝道辟五达庄，服襄按节缓勿忙。","梦松生腹渠不祥，莫车上儛应循墙。","功成归饮沆瀣浆，发机要若黄间张。"],"title":"赠余樗年试院作"}
