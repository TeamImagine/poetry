{"author":"陈棣","id":18913,"strains":["仄仄仄平平，平平仄平仄。","平平仄平平，平仄仄平仄。","仄仄仄平平，平平仄平仄。","平平平仄平，仄仄平平仄。","○仄○平平，平平仄平仄。","平○平平平，平仄仄平仄。","仄仄仄平○，平平平仄仄。","仄仄仄平平，平平仄平仄。","仄平平仄平，○平仄平仄。","平平仄○平，平平平仄仄。","平平平平平，平平○仄仄。","仄仄平仄○，仄仄仄平仄。"],"paragraphs":["朔雪没寒芜，严威等群木。","东君惜江梅，先与借微燠。","造物逞新奇，亭亭付幽独。","天然冰雪姿，不许铅华凟。","疏影浸澄波，斜枝度修竹。","奇标含春容，清致漫山腹。","夜月耿扶踈，寒风来馥郁。","素艳等琼瑶，真香笑兰菊。","昨宵风雨颠，遗英满平陆。","凭谁望苍天，荣枯何太速。","凌晨眠霜林，余芳犹五六。","不厌终日看，尚可供诗目。"],"title":"惜梅"}
