{"author":"陈师道","id":213807,"strains":["平平仄仄平仄仄，平平○仄平○仄。","仄仄平平仄仄仄，仄仄平仄平平仄。","平平仄仄平仄仄，仄平仄仄○○仄。","○平仄○平仄平，○平仄仄平平仄。","平平仄仄仄○仄，仄仄仄平○仄仄。","平平仄仄仄仄仄，仄仄仄平平仄仄。","仄○仄仄平仄仄，平仄平平平仄仄。","仄平仄仄仄平平，仄仄平平仄○仄。","平○平平仄平仄，平平仄仄平○仄。","仄平平平平仄平，仄仄仄仄○平仄。","平平平仄仄仄仄，平仄○仄平仄仄。","仄仄平仄仄○平，仄仄平平平仄仄。","平平仄仄平仄仄，仄平仄仄平仄仄。","仄平仄仄仄平平，仄仄仄平平仄仄。"],"paragraphs":["秦郎百好俱第一，乌丸如漆姿如石。","巧作松身与镜面，借美于外非良质。","潘翁拜跪摩老眼，一生再见三叹息。","了知至鉴无遁形，王家旧物秦家得。","君今所有亦其亚，伯仲小低犹子侄。","黄金白璧孰不有，古锦句囊聊可敌。","睿思殿里春夜半，灯火阑残歌舞散。","自书细字答边臣，万里风尘入长算。","初闻桥山送弓剑，宁知玉碗人间见。","夜光炎炎冲斗牛，会有太史占星变。","人生尤物不必有，时一过目惊老丑。","念子何忍遽磨研，少待须臾图不朽。","明窗浄几风日暖，有愁万斛才八斗。","径须脱帽管城公，小试玉堂挥翰手。"],"title":"古墨行"}
