{"author":"陆佃","id":202593,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["一瓢到底胜珠玉，万籁由来当管弦。","尽日海鸥陪燕坐，有时溪柳伴闲眠。","不知萱草忧何事，今见蟠桃定几年。","回首真人足官府，刘安何苦要升天。"],"title":"题周中散至乐堂"}
