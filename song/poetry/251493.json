{"author":"王洋","id":251493,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["蚤莺声转杂危弦，惊散书窗午枕眠。","大法鼓声胡部曲，摩登伽戏野狐禅。","眼中颠倒迷情事，世上纵横使鬼钱。","烂煮瓠壶锺鼎食，山堂谁道独翛然。"],"title":"元日倦卧书斋闻僧食未敢歌鼓声作继以清唱感而戏作"}
