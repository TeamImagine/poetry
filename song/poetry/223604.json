{"author":"吴则礼","id":223604,"strains":["○○仄仄平，仄仄平○平。","平仄仄仄仄，平平仄平平。","仄平平平平，仄仄平仄平。","平平仄平○，仄仄平平平。","仄仄仄仄仄，平仄仄仄平。","平○仄仄平，仄○仄平○。","平平平平仄，仄仄仄仄平。","平平仄平仄，仄仄仄仄○。","平仄仄仄平，仄仄仄仄平。","仄○仄○平，平仄○仄平。"],"paragraphs":["顷闻赵伯山，亦复哦其诗。","今者得会面，真能解人颐。","往时黄宜州，句法天下奇。","平生老婆相，不救枯肠饥。","或架屋下屋，辛苦仅得皮。","君看赵伯山，独将圣僧骑。","维舟都梁岸，捉手那复疑。","欢然悦情话，似有宿昔期。","吾友吕少冯，办此一笑嬉。","莫论夜如何，明发当语谁。"],"title":"少冯约同赵伯山饮赠伯山"}
