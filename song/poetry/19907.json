{"author":"史浩","id":19907,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["圣主留神惠兆民，循良奉诏莫辞频。","才闻五袴喧三辅，又拥双旗镇七闽。","操袂不须成作恶，举觞方喜上通津。","日边正拟登黄霸，会见槐庭衮绣新。"],"title":"饯明守林郎中致语口号"}
