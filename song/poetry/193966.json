{"author":"苏轼","id":193966,"strains":["平平平仄平，仄仄仄仄平。","仄平平仄仄，仄仄仄仄平。","仄平仄○仄，平仄仄仄平。","仄平平平仄，平仄平仄平。","平平仄仄平，○平仄平平。","平仄仄平平，平仄仄仄○。","仄平仄仄○，平仄平平仄。","仄仄仄平仄，仄○平平平。"],"paragraphs":["云师来宝山，一住十五秋。","读书常闭户，客至不举头。","去年造其室，清坐忘百忧。","我初无言说，师亦无对酬。","今来复扣门，空房但飕飗。","云已灭无余，薪尽火不留。","却疑此室中，尝有斯人不。","所遇孰非梦，事过吾何求。"],"title":"去年秋偶游宝山上方入一小院阒然无人有一僧隠几低头读书与之语漠然不甚对问其邻之僧曰此云阇黎也不出十五年矣今年六月自常润还复至其室则死葬数月矣作诗题其壁"}
