{"author":"赵希逢","id":130492,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["又逢南浦草生春，独咏江东日暮云。","樽俎从容成感旧，鼎茵安否莫知君。","寸心终夕驰千里，一见他时胜百闻。","欲到小峰身不羽，此情脉脉倩诗云。"],"title":"和寄王士贵"}
