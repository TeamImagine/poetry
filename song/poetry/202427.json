{"author":"陆佃","id":202427,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["假借铅华素不曾，肯将桃李较衰荣。","向人有意如相识，混雪无言耻自明。","青帝信音元苦远，素娥风调不胜清。","爱君诗思诚高古，睥睨玄尊与太羹。"],"title":"依韵和尚用之秀才梅花二首  其一"}
