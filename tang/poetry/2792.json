{"author":"杜甫","id":2792,"strains":["仄平仄仄仄，平仄平平平。","仄仄仄仄仄，○平○仄平。","平平仄仄仄，仄仄○○平。","平仄仄仄仄，仄平仄仄平。","仄仄仄仄仄，平平平仄平。","平○仄仄仄，平仄平平平。","平平仄平仄，平仄仄平平。","仄仄平仄仄，平平平仄平。","仄平仄平仄，仄仄平平平。","平平平仄仄，仄仄平平平。"],"paragraphs":["薛公十一鹤，皆写青田真。","画色久欲尽，苍然犹出尘。","低昂各有意，磊落如长人。","佳此志气远，岂惟粉墨新。","万里不以力，群游森会神。","威迟白凤态，非是仓庚邻。","高堂未倾覆，常得慰嘉宾。","曝露墙壁外，终嗟风雨频。","赤霄有真骨，耻饮洿池津。","冥冥任所往，脱略谁能驯。"],"title":"通泉县署屋壁后薛少保画鹤"}
