{"author":"周紫芝","id":240872,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["从古才高少识真，此公句法老尤新。","世间言语浑无用，天上吹嘘却要人。","但遣前旒知娬媚，莫嫌后榻有嚬呻。","梦中富贵能多少，空使清流作怒嗔。"],"title":"读元微之诗有感"}
