{"author":"孔武仲","id":200722,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["朝罢千官卷舄行，袍衣犹带御前香。","偶倾天上流霞美，便忘壶中白日长。","丛竹娟娟帘绕碧，回风淅淅殿分凉。","翛然不与人间事，未信无何别有乡。"],"title":"文德朝参退举觞觥于幕下归馆中颓然醉卧官曹多暇未有如此因作四韵以识"}
