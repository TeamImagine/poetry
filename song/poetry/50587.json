{"author":"周必大","id":50587,"strains":["平平平仄仄平平，仄仄平平仄仄平。","仄平平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["春深游客竞繁华，宝马香轮带曲车。","不为来看招隠树，有谁肯顾野人家。","飞飞粉蝶须相映，皎皎银蟾色共夸。","今得审言诗胜画，传神何必赵昌花。"],"title":"赵正则司户沿檄而归玉蕊已过追赋车字韵诗奉答"}
