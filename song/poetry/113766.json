{"author":"祖无择","id":113766,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["场屋相知最有情，去年同试使同荣。","神仙史籍输梅福，典册文章滞马卿。","泣玉泪收休积恨，掷金词在蔼新声。","公卿好致归台阁，莫遣徒劳浩叹生。"],"title":"赠商水连尉同年"}
