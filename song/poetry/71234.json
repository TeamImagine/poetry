{"author":"蔡必胜","id":71234,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平平仄平平。","仄平仄仄平平仄，仄仄平平仄仄平。"],"paragraphs":["珠箔飞空涧布流，卷舒曾不用银钩。","悬崖洒洒清涵雪，越壑溶溶冷涩秋。","势动羽鳞应若是，韵谐宫征亦相侔。","水晶不碍晴峰月，分付山灵夜莫收。"],"title":"玉泉瀑"}
