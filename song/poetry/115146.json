{"author":"刘克庄","id":115146,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["批凤提鳌间世遭，老臣全未报丝毫。","封还不觉天颜近，劝诵偏知帝学高。","户外昭容犹紫袖，柩前诸后更黄袍。","暮年泪滴藏山稿，畴昔曾经圣笔褒。"],"title":"读大行皇帝遗诏感恩哀恸六首  其五"}
