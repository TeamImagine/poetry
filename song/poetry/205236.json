{"author":"李之仪","id":205236,"strains":["平平平仄仄平平，仄仄平平仄仄平。","平仄仄仄平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["君恩曾未报纤埃，倦绪淹时郁不开。","高义不忘辕下旧，好音常自日边来。","欣逢雅好非空至，顿感阳春泛酒回。","早晚退朝红蘂下，细谈陈迹共余杯。"],"title":"次韵葛大川喜王君相过并寄吴思道"}
