{"author":"刘黻","id":141959,"strains":["平平○平仄，仄仄平仄平。","平○仄平仄，平仄仄○平。","仄平仄仄仄，仄平平○平。","仄仄仄平仄，仄仄○仄平。","仄平仄平仄，平仄平平平。","平仄平仄仄，平平平仄平。"],"paragraphs":["交游重金石，里巷毋泛寻。","胸中抱明镜，妍丑不相侵。","热交但以貌，冷交惟其心。","势利易苟合，道义难力任。","咏春发真趣，邀月开凡襟。","夷险祇一节，鸡鸣风雨林。"],"title":"和紫阳先生感兴诗二十首  其一九"}
