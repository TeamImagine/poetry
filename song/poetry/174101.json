{"author":"曾巩","id":174101,"strains":["仄仄○平仄，平平仄？平。","平平平仄仄，仄仄仄平平。","仄仄平○仄，平平仄仄平。","平平平仄平，仄仄仄平平。","仄仄○平仄，平平仄仄平。","仄平○仄仄，○仄仄平平。","○仄平平仄，平平仄仄○。","仄平平仄仄，仄○仄平平。","仄仄平○○，平平仄仄平。","平○○仄仄，平仄仄平平。","平○平平仄，平平仄○平。","仄平平仄仄，仄仄仄平平。"],"paragraphs":["欲下苍凉日，全低黯霮天。","飘飖投夜急，琐碎得风儇。","秽壤弥缝遍，枯荄点缀妍。","繁英飞面旋，艳舞起翩跹。","已压穿林竹，还冰落涧泉。","抵巇轻自肆，乘隙巧争先。","壅隔书邮断，侵凌客履穿。","恐倾贫巷屋，觉重溯溪船。","唶有颜空姣，洵无质可镌。","包藏兼海岳，蒙蔽匝坤乾。","枚叟招何晚，袁安卧正坚。","会须逢见𪾢，万里豁晴川。"],"title":"雪亳州"}
