{"author":"韩淲","id":86025,"strains":["平平仄平平，平平仄平平。","平平仄平平，仄仄仄仄平。","平平仄平平，仄仄仄○平。","平○仄平平，仄仄○仄平。","仄平仄平仄，平平仄平平。","平平仄平仄，平仄仄仄平。","仄仄仄平仄，平○仄平平。","平○仄平仄，平仄○平平。"],"paragraphs":["山溪遶寒城，林园眇荒隅。","南枝小春梅，意似醉眼舒。","云阴冒霏霏，欲步雨如涂。","人闲压芳槽，洗酌留我娱。","易斋诵铭语，耆英几年无。","吾侪老孙子，交契岁月徂。","速饮付丘壑，微吟对江湖。","何当暗香底，花影相持扶。"],"title":"梅雨"}
