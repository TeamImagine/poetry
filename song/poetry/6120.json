{"author":"林季仲","id":6120,"strains":["仄平仄仄平仄平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["绛人老矣休问年，万事灰心宁复然。","有客雅知林下趣，怜渠独得酒中天。","摩空雁影沈波底，照眼梅花破腊前。","雪意方浓君且住，行歌同挂杖头钱。"],"title":"次韵梁守登富览亭  其二"}
