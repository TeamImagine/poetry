{"author":"张镃","id":81883,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晓日晴岗路未分，昔年钟磬隔林闻。","龙归古洞千岩雨，人卧空山半榻云。","异草灵苗交晚翠，野兰芳芷杂秋芬。","何时得似山中鹤，脱却鸡群友鹿群。"],"title":"再游  其一"}
