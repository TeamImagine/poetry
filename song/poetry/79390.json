{"author":"欧阳修","id":79390,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["禁署沉沉玉漏传，月华云表溢金盘。","纤埃不隔光初满，万物无声夜向阑。","莲烛烧残愁梦断，蕙炉薰歇觉衣单。","水精宫锁黄金阙，故比人间分外寒。"],"title":"内直对月寄子华舍人持国廷评"}
