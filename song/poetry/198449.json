{"author":"苏辙","id":198449,"strains":["仄平平○○，平仄仄○平。","仄平平仄平，平仄仄平平。","仄仄平平平，平平仄平平。","平平平仄仄，平○平平平。","仄平仄仄仄，仄仄仄仄平。","平仄仄仄仄，○仄仄仄平。","仄仄仄仄平，○仄○仄平。","平平仄平仄，仄仄○仄平。","仄平仄仄仄，平仄平平平。","仄仄仄仄仄，仄仄○平平。","仄平仄仄仄，仄平○○平。","平平仄平平，仄仄平平平。"],"paragraphs":["白莲生淤泥，清浊不相干。","道人无室家，心迹两萧然。","我住西湖滨，蒲莲若云屯。","幽居常闭户，时听游人言。","色香世所共，眼鼻我亦存。","邻父闵我独，遗我数寸根。","潩水不入园，庭有三尺盆。","儿童汲甘井，日晏泥水温。","及秋尚百日，花叶随风翻。","举目得秀色，引息收清芬。","此心湛不起，六尘空过门。","谁家白莲花，不受风霜残。"],"title":"盆池白莲"}
