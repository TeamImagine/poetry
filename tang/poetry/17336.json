{"author":"白居易","id":17336,"strains":["平平平仄仄平平，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["斋宫前日满三旬，酒榼今朝一拂尘。","乘兴还同访戴客，解酲仍对姓刘人。","病心汤沃寒灰活，老面花生朽木春。","若怕平原怪先醉，知君未惯吐车茵。"],"title":"长斋月满携酒先与梦得对酌醉中同赴令公之宴戏赠梦得"}
