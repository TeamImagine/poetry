{"author":"陆游","id":33880,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["朝阳淡淡挂窗棂，桐叶无风忽自零。","不复扶头倾白堕，但知临目养黄宁。","新蔬带露来幽圃，修绠飞泉洒广庭。","一出文书又围绕，正应高卧尽颓龄。"],"title":"官舍夙兴"}
