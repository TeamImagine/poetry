{"author":"赵蕃","id":74845,"strains":["仄平仄仄仄平平，○仄平平仄仄平。","仄仄○○平仄仄，仄平仄仄仄平平。","平平仄仄平仄仄，仄仄平平仄仄平。","仄仄仄平平仄仄，平平平仄仄平仄。"],"paragraphs":["一官不恨落羁縻，正谓边头狱讼稀。","但有胶胶还扰扰，略无是是与非非。","诗书旧学浑忘却，梦寐衡祠放得归。","邂逅两台俱趣召，莼鲈于此合知几。"],"title":"送京运使赴召二首  其二"}
