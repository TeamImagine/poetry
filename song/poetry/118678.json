{"author":"张侃","id":118678,"strains":["仄仄平平仄平平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平平仄平。"],"paragraphs":["事业从教下泷舠，一年窃禄在江皋。","腥污砧几憎蝇赋，爱护文书却鼠刀。","风约浮萍云叠岫，日藏老桧雨翻涛。","深惭无补公家事，只愿年丰弓载櫜。"],"title":"偶书"}
