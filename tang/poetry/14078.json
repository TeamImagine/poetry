{"author":"元稹","id":14078,"strains":["仄仄平平仄，仄仄平平平。","仄平平仄平，仄仄平平平。","仄平平平仄，平○仄仄平。","平平仄○仄，平仄仄仄平。","平平仄平仄，平平仄○平。","仄平平平仄，平仄平仄平。","平仄平仄仄，平平平仄平。","仄仄仄平仄，平仄仄平平。"],"paragraphs":["我自东归日，厌苦春鸠声。","作诗怜化工，不遣春蝉生。","及来商山道，山深气不平。","春秋两相似，虫豸百种鸣。","风松不成韵，蜩螗沸如羹。","岂无朝阳凤，羞与微物争。","安得天上雨，奔浑河海倾。","荡涤反时气，然后好晴明。"],"title":"春蝉"}
