{"author":"蔡肇","id":219112,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["东南闻诏想风流，竹马津亭待去舟。","夹案曾为新右史，分符仍是古诸侯。","大江注海吞三岛，高阁临城览五州。","笔力自能回造化，鹤林神女谩来游。"],"title":"送朱行中守润"}
