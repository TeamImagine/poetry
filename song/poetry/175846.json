{"author":"刘敞","id":175846,"strains":["平平仄平仄，仄仄仄平平。","仄仄仄平平，平仄仄○平。","○平仄平仄，平仄仄○平。","仄○平平仄，仄平平仄平。","平平平平○，平仄仄平平。","仄仄○平平，仄平仄○平。","仄仄平仄仄，仄仄平仄平。","仄平仄仄仄，仄仄仄平平。"],"paragraphs":["阴阳失常度，水旱互为灾。","岁暮不成耕，闾里自相哀。","相哀竟何奈，田亩弃污莱。","欲行关租急，欲居兵赋催。","同知罗忧患，谁复念婴孩。","往往遗渠沟，顾之泪如颓。","国庾须积粟，国帑须羡财。","大臣职富国，尔命自宜哉。"],"title":"农哀"}
