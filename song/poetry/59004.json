{"author":"陈造","id":59004,"strains":["仄平平平平，仄仄仄仄○。","仄仄仄平仄，仄仄仄仄仄仄平。","仄○平仄仄仄仄，？仄仄仄平平平仄平平平。","？平仄仄仄平○，仄平平平仄仄平仄平仄平。","平平仄仄平仄仄，仄仄○平○平平。","仄平平仄仄仄仄平仄，仄○平仄仄仄平平平。","平平平仄平仄仄，仄仄平平仄仄平平平。","仄平仄平仄○仄，仄平仄仄○平平。","仄仄仄平仄，平平平仄平。","平平仄仄仄平仄，仄仄○仄仄仄平。","平平仄仄仄平仄，仄平仄仄仄仄平。","平平平仄○仄平平仄，平平仄仄平仄平。","平平○仄仄平仄，仄○平平仄平平。","平平平平○，仄仄平仄平。","平仄仄平○仄仄仄平仄仄，仄仄平仄平平平。","平平平仄仄仄仄，○仄仄仄平仄平平平。"],"paragraphs":["大江来东南，旁受众壑输。","下驿峡门窄，积水陡下百尺余。","势如千鼓駴万马，闛{门沓}啮蹙崩腾排轧争危涂。","𫋇矶赖是作龃龉，不然颓沙裂岸宁复通舳舻。","霜晴似揭天两镜，瞥眼浪涛相吞屠。","不知河伯窟宅托何所，只应蛟鳄跋疐无宁居。","阴晴明晦何限景，付与沙鸥浦鹭纶竿夫。","令君作亭揽其要，豁然眼界了江湖。","我昔暂登览，诗瓢仍酒壶。","寒声隠隠撼窗户，绿雾喷噀擅晓晡。","吴樯楚柁乱秋叶，蜚山涌雪略座隅。","淮山千髻更在洪涛外，昏烟淡日时有无。","昆阳胜负等蛮触，魏中之梁直锱铢。","人生红尘中，局缩辕下驹。","安得李成王宰不死俱在眼，水墨挥洒丹青摹。","江山千里入卷轴，从此不数玄圃昆仑图。"],"title":"题芜湖雄观亭"}
