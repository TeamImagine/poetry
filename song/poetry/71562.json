{"author":"杨简","id":71562,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["浅红深翠绿高低，各出精神不肯齐。","山色好时新雨沐，湖光远处淡烟迷。","不知醉后无言句，逼近前来乞品题。","我亦未能勤领略，只烦鶑啭与乌啼。"],"title":"侍象山先生游西湖舟中胥必先周元忠弈  其二"}
