{"author":"连文凤","id":159283,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["西风一夕送残蝉，老景情怀更惘然。","芦荻病中秋瑟瑟，家山梦里路绵绵。","空城点滴寒莎雨，故国凄迷断础烟。","待得鹤归华表上，可堪人世又千年。"],"title":"秋怀酬仇仁近见寄"}
