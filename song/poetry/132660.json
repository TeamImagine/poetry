{"author":"李伯玉","id":132660,"strains":["仄平仄仄平○○，平平仄仄○平平。","平平仄仄仄平○，仄平仄仄平平平。","平平仄仄平平平，平平仄仄平平平。","平平平仄平仄仄，仄平○仄平平平。","仄仄仄仄仄平仄，平平仄仄平平○。","平平仄仄平，仄仄平平平。","平平仄仄仄○仄，平平仄仄○平平。","仄○○仄平平仄，平平仄仄平平平。","平平仄仄仄平仄，仄仄仄仄○平平。","平平平平平平仄仄仄平平，仄平仄仄仄平平。","仄平平平仄仄？平平，仄平仄仄平平平。","平平○平平仄仄平平，仄○平平平仄平。","○平○仄平平仄，仄仄仄○平仄平。"],"paragraphs":["玉环晕月蟠长虹，飞沙卷土号阴风。","黄云羃羃翳晴空，屋头唧唧鸣寒虫。","天符夜下扶桑宫，玄冥震怒鞭鱼龙。","鱼龙飞出沧海底，咄嗟如律愁神公。","急{奭斗}北斗卷云汉，凌凘卷入天瓢中。","椎璋碎六华，剪出寒珑璁。","翩翩作穗大如手，千奇万巧难形容。","恍如堕我银沙界，清光皓夜寒朣胧。","肝肠作祟耿无寐，试把往事闲追穷。","男儿生须衔枚卷甲臂雕弓，径投虎穴策奇功。","不然羊羔酒帐玻瓈锺，侍儿醉脸潮春红。","谁能蹇馿驼著灞陵东，骨相酸寒愁煞侬。","屏山正吐黄虀气，笑倒坐闲亡是公。"],"title":"雪后"}
