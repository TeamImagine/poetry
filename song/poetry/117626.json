{"author":"徐鹿卿","id":117626,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["田里懽传岁有秋，已占休证叶龟畴。","连朝霪雨忻从欲，一念通神只反求。","暂向岭边宣主泽，每先天下为民忧。","藩方久袖为霖手，百万苍生愿未酬。"],"title":"次史君喜雨偈韵  其二"}
