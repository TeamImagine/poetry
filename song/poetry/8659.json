{"author":"李处权","id":8659,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["下村正与辋川同，只恐桃源有路通。","山色直侵书幌里，花香尽泛酒杯中。","使君已致随车雨，丞相方来拔木风。","照席侍郎真玉树，慨然怜我坐诗穷。"],"title":"简王夏卿侍郎"}
