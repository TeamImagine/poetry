{"author":"王安石","id":179881,"strains":["平平仄○平，平仄仄仄仄。","平仄平仄仄，仄平平仄仄。","仄平○仄平，仄仄仄平仄。","平仄○平平，仄平○仄仄。","仄仄仄平仄，仄平平仄仄。","仄仄平仄仄，仄平平仄仄。","仄仄仄平仄，平平○仄仄。","平仄仄平仄，仄○平仄仄。"],"paragraphs":["荒哉我中园，珍果所不产。","朝暮惟有鸟，自呼车载板。","楚人闻此声，莫有笑而莞。","而我更歌呼，与之相往返。","视遇若抟黍，好音而𪾢睆。","壤壤生死梦，久知无可拣。","物弊则归土，吾归其不晚。","归欤汝随我，可相蒿里挽。"],"title":"车载板二首  其一"}
