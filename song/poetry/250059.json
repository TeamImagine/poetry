{"author":"郭印","id":250059,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["倚杖从容日未曛，望中一洗两眸昏。","晴云放出千寻岭，乔木团成几处村。","东去西来长道路，春耕秋获换郊原。","无穷物象相吞吐，妙趣谁知在不言。"],"title":"题远色阁"}
