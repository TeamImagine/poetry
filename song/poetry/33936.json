{"author":"陆游","id":33936,"strains":["仄平仄○仄，平仄仄仄平。","仄仄仄仄仄，仄仄○平平。","仄○平仄仄，仄仄平仄平。","仄仄仄平仄，平平仄○○。","仄○仄仄平，仄仄平仄平。","平平仄仄仄，仄仄平平○。","仄仄仄仄仄，平平仄○平。","仄仄仄仄仄，仄仄仄平○。","仄平仄平仄，平仄仄仄平。","仄仄仄仄仄，仄平○仄平。","平平平平仄，仄仄平平平。","仄平仄平○，仄仄仄仄仄。","○平平仄仄，仄仄仄平平。","仄平仄○仄，仄仄仄○平。","平平仄仄仄，仄仄平仄平。","平平仄仄仄，平仄平平平。","仄仄仄仄仄，仄平仄平平。","仄仄平平仄，仄仄平仄平。","平平仄仄仄，仄仄仄仄仄。","仄仄○平平，仄仄○仄平。","平仄仄仄仄，仄仄○仄仄。","仄仄○仄仄，仄仄仄仄平。"],"paragraphs":["士生始堕地，弧矢志四方。","岂若彼妇女，龊龊藏闺房。","我行环万里，险阻真备尝。","昔者戍南郑，秦山郁苍苍。","铁衣卧枕戈，睡觉身满霜。","官虽备幕府，气实先颜行。","拥马涉沮水，飞鹰上中梁。","劲酒举数斗，壮士不能当。","马鞍挂狐兔，燔炙百步香。","拔剑切大肉，哆然如饿狼。","时时登高望，指顾无咸阳。","一朝去军中，十载客道傍。","看花身落魄，对酒色凄凉。","去年忝号召，五月触瞿唐。","青衫暗欲尽，入对衰涕滂。","今年复诏下，鸿雁初南翔。","俯仰未阅岁，上恩实非常。","夜宿鹅湖寺，槁叶投客床。","寒灯照不寐，抚枕慨以慷。","李靖闻征辽，病惫更激昻。","裴度请讨蔡，奏事犹裹创。","我亦思报国，梦绕古战场。"],"title":"鹅湖夜坐书怀"}
