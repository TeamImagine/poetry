{"author":"杨冠卿","id":67910,"strains":["仄仄平平仄○仄，平平平仄平○仄。","平仄○○仄仄平，仄仄平平仄平仄。","仄平仄仄平平仄，仄仄○平仄○仄。","○平平仄平仄平，平平仄仄平平仄。","仄平仄仄平平仄，仄仄平平○仄仄。","平仄平平平仄仄，仄平平仄○平仄。"],"paragraphs":["有美人兮在空谷，肌肤冰雪颜如玉。","珠袖轻绡卷翠云，日暮天寒倚修竹。","自言久住黄金屋，舞遍霓裳羽衣曲。","昭阳春尽音信稀，伤心暗蹙眉峰绿。","百年日月双车毂，富贵荣华如转烛。","蓬海迢迢天六六，驭风归去骑黄鹄。"],"title":"美人在空谷"}
