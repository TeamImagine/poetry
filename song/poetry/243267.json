{"author":"范仲淹","id":243267,"strains":["仄平仄平平，仄仄平平平。","平平仄仄仄，仄平○平平。","仄仄仄平仄，○平仄○仄。","仄平平平仄，仄平仄平仄。","仄平仄○仄，平平○平平。","○平平仄仄，○平平仄平。","平仄仄仄平，平平○仄平。","平仄平仄平，仄平平仄平。","仄仄仄平平，平平仄平仄。","仄仄○仄○，仄平？平仄。","仄仄平仄仄，仄仄平○仄。","仄平仄平平，仄○平仄○。","仄仄仄？仄，仄？仄仄平。","平平平仄○，仄仄平平平。"],"paragraphs":["泰山采芝人，吏隐清淮滨。","金函秘宝箓，奉之如高真。","谓子有仙志，兴言一相示。","叩头鸣天鼔，玉书粲然异。","白云引轻素，朱丝闻灵篇。","题云天宝岁，传于任凤仙。","兵火换九州，于兹三百年。","非有灵物持，此书安得全。","绿字起龙蛇，丹文挂星斗。","六甲当奉行，百神迺奔走。","密密天上语，忽忽人间有。","与君置青山，解冠松桂间。","服此上淸箓，上淸庶可攀。","无为尘土中，草草凋朱颜。"],"title":"滕子京以真箓相示因以赠之"}
