{"author":"蔡戡","id":71384,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["当代名流共一临，胜游应不减山阴。","寸莛讵可撞千石，短绠徒劳汲百寻。","松竹要坚三友操，金兰默契二人心。","时平岁稔文书省，缓引清觞莫厌深。"],"title":"再用前韵"}
