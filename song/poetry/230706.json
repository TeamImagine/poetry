{"author":"葛胜仲","id":230706,"strains":["仄平平仄仄平平，平平仄○平仄仄。","平平○○○仄平，仄平平仄平○仄。","仄平仄仄○○平，仄仄○○平仄仄。","仄平平○仄平仄，平仄平平平仄仄。","仄仄仄仄仄平仄，平仄平平平仄仄。","仄仄平平仄平仄，平平平仄○平仄。","○○○仄仄平平，仄仄平平平○仄。","仄仄平平仄平仄，仄仄○平仄平仄。","仄平平平仄平仄，仄仄○平仄仄仄。","仄平仄仄仄平平，仄仄平平仄○仄。"],"paragraphs":["舶舟初出建溪春，红笺品题苞蒻叶。","低昂轻重如美人，等衰铢较知难躐。","格高玉雪莹衷肠，品下膏油浮面颊。","太丘胸中有泾渭，包裹携来充博帖。","稍发下驷已惊眼，香味高奇光炜晔。","不肯花前杀风景，凭花为谢穿花蝶。","更看正紫小方珪，价比连城真称惬。","病渴羌人洗烦滞，好睡兼旬便愁摄。","异时风流贵公子，喜悦藏珍令口嗫。","莫辞七椀搅枯肠，有酒沽君夜烧蜡。"],"title":"试建溪新茶次元述韵"}
