{"author":"陆游","id":34215,"strains":["仄平平仄仄平平，平仄平平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["镜湖西畔小茅茨，红叶黄花秋晚时。","天阔素书无雁寄，夜阑清梦有灯知。","功名蹭蹬初何憾，朋旧乖离未免悲。","遥想扁舟五湖口，阻风中酒又成诗。"],"title":"暮秋有怀王四季夷"}
