{"author":"罗隐","id":30593,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["冷烟轻澹傍衰丛，此夕秦淮驻断蓬。","栖雁远惊沽酒火，乱鸦高避落帆风。","地销王气波声急，山带秋阴树影空。","六代精灵人不见，思量应在月明中。"],"title":"金陵夜泊"}
