{"author":"齐己","id":41917,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["麓山南面橘洲西，别构新斋与竹齐。","野客已闻将鹤赠，江僧未说有诗题。","窗临杳霭寒千嶂，枕遍潺湲月一溪。","可想乍移禅榻处，松阴冷湿壁新泥。"],"title":"闻尚颜上人创居有寄"}
