{"author":"郭祥正","id":192184,"strains":["仄仄仄仄○，仄平平仄平。","仄平平平仄，仄仄平平平。","平平仄平仄，○仄○平平。","平平平仄平，仄仄平平平。","仄仄仄平仄，平仄仄仄○。","仄平仄仄仄，仄仄平仄平。","仄平仄仄仄，仄仄仄仄平。","仄仄○平平，平平仄平平。","○平仄平仄，○仄平仄平。","仄平平仄平，仄仄仄仄平。","仄平仄平仄，仄仄○仄平。","仄平仄○仄，仄仄○平平。","平平仄仄仄，仄仄平平平。","平仄仄仄仄，仄仄平仄平。","平仄仄平平，仄仄○仄平。","平平平仄仄，仄仄平平平。","仄仄○仄仄，平平平仄平。","平平平仄仄，平仄○平平。","仄仄平仄仄，仄仄平○平。","仄仄平平仄，平平仄平平。","仄平仄○仄，平平仄○平。","平○仄仄仄，仄平仄平平。","○平仄仄仄，仄仄仄仄平。","仄仄仄仄仄，仄仄○平平。","平仄○仄仄，仄平平仄平。","仄仄平仄平，平平仄平平。","平平○仄仄，平平平仄平。","平平仄平仄，仄仄仄平平。","平○仄仄仄，仄仄平平平。","平平仄平○，仄仄平仄○。","仄仄○平仄，平平仄平平。","平○平仄仄，仄仄平仄平。","仄仄仄○仄，平平平仄平。","仄仄○仄平，仄仄平平平。","仄仄仄仄仄，平平仄○○。","仄仄仄仄仄，平仄平平平。"],"paragraphs":["念昔未弱冠，与君昆弟游。","各怀经纶业，壮气凌阳秋。","知音得袁宰，鉴赏称琳璆。","君家天地崩，泣血城南陬。","释服就乡举，名姓必见收。","数为礼部黜，考命宁怨尤。","子山仅五十，感疾遽不瘳。","子美如孤鸿，哀鸣大江头。","其声最酸楚，闻者皆涕流。","有才多困蒙，此理不可求。","我初佐星子，老守如素仇。","避之拂衣去，寓迹昭亭幽。","篇章自此富，写咏穷欢忧。","慈母待禄养，复尉湓浦州。","随辟宰环峰，碌碌三载周。","才归遭酷罚，五体戕戈矛。","旦夕期殒灭，余生安敢偷。","粗能襄事毕，寒饿妻儿羞。","复入湖外幕，万里浮扁舟。","几葬江鱼腹，迍邅百端愁。","到官未三月，开疆预参谋。","招降五万户，给田使锄耰。","论功辄第一，谤语达冕旒。","得邑敢自诉，断木当沉沟。","儿女相继死，泣多昏两眸。","脱去殊未能，游鳞已吞钩。","春风吹痩颊，黄尘蒙弊裘。","才趋合肥府，又鞫历阳囚。","荒庭忘岁月，忽见花枝柔。","清明动乡思，一水嗟滞留。","却忆藏云会，雕盘荐珍羞。","高吟凌李杜，猛饮咍阮刘。","野寺想如昨，游人今白头。","倏忽三十年，老大功名休。","日毂不暂止，吾生信如沤。","有酒尚可醉，余事皆悠悠。"],"title":"昨游寄徐子美学正"}
