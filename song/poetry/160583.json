{"author":"黄庚","id":160583,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["玉环倾国起胡兵，有色终污后世名。","九夏专房何在貌，一身空洞若为情。","宠名本自无心得，妇节从来澈骨清。","愁见婕妤秋后扇，共怀幽恨几时平。"],"title":"和郑枢山竹夫人韵"}
