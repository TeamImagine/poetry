{"author":"刘克庄","id":114085,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["倏暖俄寒气候偏，未梅一月雨连绵。","移床自笑无干处，炼石渠能补漏天。","风卷杜陵几重屋，江通甫里百弓田。","谁言野老无忧责，据枕终宵不得眠。"],"title":"久雨二首  其一"}
