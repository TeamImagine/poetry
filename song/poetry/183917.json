{"author":"刘攽","id":183917,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["人间变化亦何常，不在他生与彼方。","病后公羊哀作虎，顾时司马懿为狼。","龙眠顿长参天木，龟老犹搘病叟床。","又有此曹惟奈久，非干天地日偏长。"],"title":"偶题"}
