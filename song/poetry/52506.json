{"author":"释宝昙","id":52506,"strains":["仄平仄仄仄仄仄，仄仄平平平仄仄。","仄○仄平○仄○，平仄平平仄○仄。","仄○平平仄仄仄，仄平仄仄平○仄。","仄平○平仄仄○，仄平仄仄仄仄仄。","仄平○平仄平仄，仄平仄仄○仄仄。","平平平仄仄仄平，仄仄平平○仄仄。","平平○平仄仄仄，○仄平○○仄仄。","仄平仄仄仄仄仄，仄仄○平仄平仄。","平平仄平仄平仄，仄仄平平仄平仄。","平平平○平仄平，仄○仄平○仄仄。"],"paragraphs":["往时大斗供一沃，既醉而颠颠可卜。","得钱乞人如弃泥，风雨丛祠夜深宿。","省中诸公六七辈，贵人只许丞相独。","入门穿靴一脚泥，亟今便要道士服。","虎皮冠儿象牙简，感恩扣齿三十六。","今年来自铁柱宫，道许旌阳犹万福。","连灯并床一月语，拊枕歌吟听不足。","有时得酒不肯醉，醉里亲言道机熟。","南昌史君有仙骨，我欲凭风一熏沐。","崇真坊中归去来，卧听玉龙吟一曲。"],"title":"送傅道士兼呈吴明可给事"}
