{"author":"张嵲","id":8780,"strains":["仄○仄仄○，仄仄平平仄。","平平仄平平，平平平○仄。","平平仄○仄，仄仄○仄仄。","平平仄仄平，平平仄平仄。","仄平平仄○，平○○仄仄。","平平仄平仄，○仄平仄仄。","○平平仄仄，仄仄平仄仄。","平平仄仄仄，仄○仄仄仄。","仄仄仄平平，平○平仄仄。","平平平平仄，仄仄○仄仄。","平平仄仄仄，平○平仄仄。","仄仄平仄平，仄平仄仄仄。","仄平平平仄，仄仄平仄仄。","仄平平平平，○仄仄平仄。","仄平○○仄，仄仄平仄仄。","仄○仄仄平，平仄○仄仄。","平○仄仄平，平平平仄仄。","平仄仄仄平，○平仄平仄。","仄平仄平平，平平仄平仄。"],"paragraphs":["夏衣着体轻，晓气蒸岚湿。","清池湛城闉，微风为磨拭。","今朝乃重九，万木犹故碧。","芙蕖久退红，衰蒲尚森戟。","岁丰农务闲，林间闻组织。","天涯一杯酒，胜日同此席。","论交真臭味，不必须旧识。","高谈璨齿白，谑浪发颊赤。","向会喜今逢，追思多古昔。","千年龙山盛，坐客看落笔。","平生跌宕意，寻胜穷履屐。","领会苟在心，傍人笑脱帻。","故为牛山会，遽作儿女泣。","古人欣佳名，且用永今日。","百年如过鸟，万事何损益。","唯思快雨来，窗竹听夜滴。","杯行莫暂停，城乌归已急。","林壑暮气生，疏钟耿明夕。","尚余古今囊，冥搜句新得。"],"title":"九日三首  其三"}
