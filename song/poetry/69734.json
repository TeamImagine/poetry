{"author":"王炎","id":69734,"strains":["仄平仄仄仄仄平，仄仄○平平仄平。","仄平仄仄仄平仄，平平仄仄仄仄平。","仄平仄仄仄平仄，平平仄仄平平平。","平平仄平仄平仄，平仄仄仄平平平。","平平仄仄仄平仄，仄仄○平仄平仄。","仄平○仄平平平，○仄○平仄平仄。","平仄仄平平仄平，仄○仄仄平平平。","平平平仄仄平仄，仄仄仄平平仄平。","○平仄仄仄仄仄，平仄平平平仄仄。","仄平平仄仄平仄，平平平仄仄○仄。","○仄平平平仄平，仄仄平平仄平仄。","平平平仄平仄平，平平平仄平○平。","仄平仄仄仄仄仄，仄仄仄仄○○平。"],"paragraphs":["拥衾展转夜不眠，细数更筹知苦寒。","角声未动纸窗白，儿曹报我雪满檐。","玉妃剪水出天巧，飞花万点争清妍。","朱门贵人对之笑，初见一白来丰年。","金罂玉爵杂蔬笋，饮罢敲冰煮新茗。","绣帏中有红麒麟，轻暖胜春尚嫌冷。","穷巷小家真可怜，典衣籴米无炊烟。","江头津吏日来报，往往上流无米船。","县官要籴十万斛，天上符移星火速。","去年秋旱粜陈腐，今年秋熟米如玉。","且愿扶桑枝上红，日毂东来却滕六。","今年冬雪民已臞，明年春雪民更饥。","九关有路虎豹守，欲语不敢空长吁。"],"title":"冬雪行"}
