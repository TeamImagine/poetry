{"author":"洪咨夔","id":100053,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["好个牵牛织女天，凄其独夜不成眠。","柳家细婢何能问，太尉粗人祗自怜。","比翼难磨终古恨，妩眉未了宿生缘。","新凉如水谁消得，平等天公也解偏。"],"title":"七夕"}
