{"author":"戴叔伦","id":6681,"strains":["仄仄仄仄仄，平平平仄平。","仄○平仄仄，仄仄仄平平。","仄仄仄平仄，○平仄○○。","平平仄平仄，○仄仄平平。","平仄○仄仄，平平仄平平。","平平仄平仄，仄仄仄平○。"],"paragraphs":["智力苦不足，黎甿殊未安。","忽从新命去，复隔旧寮欢。","晓路整车马，离亭会衣冠。","冰坚细流咽，烧尽乱峰寒。","耆老相饯送，儿童亦悲酸。","桐乡寄生怨，欲话此情难。"],"title":"将赴湖南留别东阳旧僚兼示吏人"}
