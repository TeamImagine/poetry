{"author":"方回","id":149380,"strains":["平平仄仄仄，仄平平仄平。","平平仄仄平，平仄平仄平。","平平仄平平，平平平仄平。","平仄仄仄仄，○平仄○○。","仄仄仄仄平，仄平平平平。","仄仄仄仄平，平仄平○平。","仄仄仄仄仄，平仄仄平○。","平仄仄仄仄，仄平仄仄平。","仄仄仄仄仄，仄仄仄仄平。","仄仄仄平○，平平仄平平。","○平仄平仄，仄平仄仄平。","仄仄仄仄仄，仄仄平平平。"],"paragraphs":["春光九十日，半为风雨欺。","人生一百年，怀抱无好时。","兹辰复何辰，晴烟霏柳丝。","佳友可我意，闲愁忽如遗。","座客有十人，十人皆能诗。","景色既已妍，谈笑无相疑。","酌酒不计数，惟醉以为期。","阄韵有险易，鹤头侧复垂。","上巳后二日，此会竟大奇。","芥蒂死生间，吾尝笑羲之。","王侯宰槐国，蚁身不自知。","顾此一梦耳，不饮庸非痴。"],"title":"三月初五日孟君复王元俞治中十人同会分韵得诗字"}
