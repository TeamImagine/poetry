{"author":"朱翌","id":11247,"strains":["平平仄仄仄平平，仄平平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["求田得处便成家，笑为污邪祝满车。","漱石枕流新梦想，带牛佩犊老生涯。","歌成但可相舂杵，客到莫嫌炊饭砂。","祭罢土龙春雨应，稳骑秧马一鞭斜。"],"title":"买田潼溪"}
