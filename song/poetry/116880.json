{"author":"许棐","id":116880,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["苗裔元从庾岭分，两般标致一般春。","淡妆西子呈娇态，黄面瞿昙现小身。","不羡腰金横玉贵，来寻嚼蜡饮冰人。","只愁花谢香狼籍，桃李如何接后陈。"],"title":"蜡梅江梅同瓶"}
