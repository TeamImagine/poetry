{"author":"林希逸","id":119230,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["梅花落尽柳将舒，池水冬深只尺余。","亭欠扫除多败叶，园随高下长新蔬。","典刑如在松加爱，意思相关草莫锄。","庆朔堂前诗一首，旧碑元是后来书。"],"title":"正月郡圃偶成"}
