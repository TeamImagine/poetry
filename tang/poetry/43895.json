{"author":"皮日休","id":43895,"strains":["仄平平仄仄平平，平仄平平仄仄平。","仄仄仄平平仄仄，平仄平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["腻于琼粉白于脂，京兆夫人未画眉。","静婉舞偷将动处，西施嚬效半开时。","通宵带露妆难洗，尽日凌波步不移。","愿作水仙无别意，年年图与此花期。"],"title":"咏白莲 一"}
