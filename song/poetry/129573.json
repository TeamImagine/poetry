{"author":"李曾伯","id":129573,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["落帽寻盟鬓久皤，今朝于此上嵯峨。","云收谷浄山新霁，风定沙平水不波。","对菊使人怀古尔，思莼如我感时何。","明年把酒知何处，归到东篱更莫它。"],"title":"月峡重九感怀"}
