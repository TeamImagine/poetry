{"author":"陈与义","id":3496,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["衡山未见意如飞，浩荡风帆不可期。","却忆府中三语掾，空吟江上四愁诗。","高滩落日光零乱，远岸丛梅雪陆离。","剩欲平分持寄子，白头才尽只成悲。"],"title":"寄信道"}
