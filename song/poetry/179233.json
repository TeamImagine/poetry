{"author":"苏颂","id":179233,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["诗侣方逢梦与微，摅怀未尽遽言归。","正思玉鲙将登俎，应笑缁尘又染衣。","金石交情知不改，辅车形体自相依。","何时得遂江湖乐，薄宦牵羁甚纆徽。"],"title":"次韵刘莘老学士惜别言怀兼呈次中察院二首  其二"}
