{"author":"孙应时","id":82463,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄仄平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["笔端陶谢不枝梧，朝食千龙信手屠。","天与诗人清气骨，家传前辈学工夫。","从渠扰扰一丘貉，看我昂昂千里驹。","已喜朝廷似元祐，去依日月上天衢。"],"title":"和师文"}
