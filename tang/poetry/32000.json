{"author":"韩偓","id":32000,"strains":["仄仄仄平平，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["旅寓在江郊，秋风正寂寥。","紫泥虚宠奖，白发已渔樵。","事往凄凉在，时危志气销。","若为将朽质，犹拟杖于朝。"],"title":"乙丑岁九月在萧滩镇驻泊两月忽得商马杨迢员外书贺余复除戎曹依旧承旨还缄后因书四十字"}
