{"author":"章甫","id":64764,"strains":["仄仄平平仄仄平，平平仄仄○平○。","仄平仄仄平仄仄，○平仄仄○○平。","仄仄平平平仄仄，仄○平仄平平仄。","○平仄仄平平平，平仄○○平仄仄。","仄仄平平仄仄平，仄仄仄平平仄平。","仄平仄仄平平仄，平仄平平仄平仄。"],"paragraphs":["忆向西津櫂酒船，维扬去结看花缘。","杖藜到处花辄好，夭红艳紫相留连。","散尽黄金携酒友，夜深明月还京口。","中流击楫来悲风，天阔参横移北斗。","俯仰光阴恰十春，二十四桥经战尘。","眼明忽见扬州种，衰病无因贾余勇。"],"title":"韩使君分送芍药索诗因忆旧游"}
