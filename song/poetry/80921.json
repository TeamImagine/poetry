{"author":"张镃","id":80921,"strains":["仄平平仄仄，仄○仄平○。","平平仄平平，平平仄○平。","○○仄平仄，平平仄平○。","仄平仄仄○，平○平仄平。","平平仄平仄，平平仄平平。","仄仄仄仄平，平平仄平平。","平平仄仄仄，仄仄仄仄平。","平平仄仄平，仄仄平平平。","平仄仄仄仄，平○仄平平。","平仄平仄平，平平平仄○。","仄平平仄平，平平仄平平。","仄仄仄仄仄，仄仄平平○。","平平平仄仄，仄仄平仄平。","仄平仄仄○，平仄仄平○。"],"paragraphs":["卷怀无与适，著冠试徐行。","廊西小堂幽，丛篁杂荷声。","吹衣怯风猛，帘垂一床横。","坐余忽屡叹，安闲吾半生。","无端局官簿，随群觊浮荣。","出入与日俱，何尝惠黎氓。","今晨疾在告，反觉意气平。","炉烟结复开，远度松梢明。","晴久色愈耐，枝疏韵尤清。","香去松不随，香来松不迎。","倏然归太虚，无心计亏盈。","一着要我决，岂在他人评。","还寻鸥鹭伴，静乐乌可名。","眼前俗物空，秋老共身轻。"],"title":"小疾书兴"}
