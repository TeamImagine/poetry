{"author":"高似孙","id":83592,"strains":["平平仄仄仄，○仄仄平仄。","仄平平仄仄，○仄平仄仄。","平○仄仄仄，仄仄○平仄。","仄平仄仄平，仄仄平平仄。","仄平平仄仄，仄仄○○仄。","仄平仄平仄，仄○仄仄仄。","平平仄平仄，仄仄平平仄。","仄仄仄仄仄，仄仄平平仄。","平仄仄平仄，平平平仄仄。","仄仄平仄平，平平仄○仄。"],"paragraphs":["山栖极造理，其北恰岚壁。","下吞泉数斗，中有蒲数脊。","崖留未化雪，竹迸将崩石。","不为世所薰，直入玄之寂。","道人无一吝，近我如相识。","忽然问周易，再三说太极。","言清嚼冰雪，事奥通金碧。","吐纳少滞咽，导引多精色。","阴火养阳鼎，黄云生宝鬲。","定是西母池，佳桃已中食。"],"title":"栖霞宫山斋"}
