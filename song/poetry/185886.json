{"author":"徐积","id":185886,"strains":["仄仄平平仄仄平，平平仄仄仄平平。","仄平仄平平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["镇压秦冲仞五千，莲薰白日掌扪天。","旁连少华诚微类，西顾终南只一拳。","大壑波涛终到海，东峰松桧久凌烟。","可为梁栋为舟楫，一构明堂一济川。"],"title":"太华"}
