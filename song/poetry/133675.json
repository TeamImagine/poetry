{"author":"卫宗武","id":133675,"strains":["仄平平仄仄平仄，仄仄仄仄平平仄。","平平○仄仄平平，平仄平平仄平仄。","仄平仄仄平平平，平仄平平仄○平。","仄平平平仄仄仄，平平○○平○平。","○○仄仄仄仄仄，平平平仄仄平仄。","平平○仄仄平平，仄仄平平○平仄。","平仄平平○仄平，仄仄仄平平仄平。","平平仄仄○平仄，仄○○仄平仄平。","仄仄平仄平仄平，平平平仄仄平平。","仄平○平平仄平，平平仄仄仄○平。","仄仄平平仄○仄仄平平平。"],"paragraphs":["竹君清绝润于玉，谱牒出自淇之澳。","移根分种置吾庐，才隔樊墙即家塾。","塾之所有无非书，师友摛文剪其芜。","此君儿郎趣亦雅，骈头相过纷铺舒。","鲜鲜绿色照邺架，骎骎宗祖可方驾。","钩章题品得骚翁，倍使新篁长光价。","矛甲𫓩𫓩看击云，未逊六千君子军。","琅玕一一如椽大，此中更有风月存。","巨细何异公领孙，低昂尤若主承宾。","有宾如君诚可人，西窗六月暑如焚。","会见为君涤除热恼来凉薰。"],"title":"和新篁韵"}
