{"author":"许及之","id":60683,"strains":["仄仄平仄平平平，仄仄○仄仄仄平。","平○仄平平仄仄，○仄平○平仄○。","仄平仄○仄仄仄，仄仄仄仄平仄平。","仄○平仄仄仄仄，仄仄○仄平○平。","仄平平平平仄仄，平平平仄平平平。","平平仄平平仄仄，仄平仄○○○平。","仄仄仄平仄仄仄，平仄仄仄○仄平。","仄平○仄仄平仄，仄平平平○○平。","平○平平仄仄仄，仄仄平仄平仄平。","平平仄平平仄仄，平仄仄仄平○平。","仄仄仄○平平平，○平仄仄仄仄平。","平平○仄平平仄，仄平平仄平仄平。","平平仄平平仄仄，平平平仄仄仄平。","○平仄仄平仄仄，仄平平平平仄平。","○仄平平仄○仄，仄仄○仄○平平。","仄仄平平仄平仄，仄仄仄仄平平平。","仄平仄仄平仄仄，平仄仄仄平平仄。","仄平平○平仄○，○仄平平平仄平。","仄平仄仄平平仄，○仄平仄平仄平。","○平仄仄仄平仄，平仄仄仄平○平。","仄仄仄仄平仄仄，○仄仄平仄仄平。","平平仄仄平仄仄，平仄仄仄平平平。","平平仄仄平平平，仄平平仄平平平。","平平仄仄仄平仄，仄仄○○平仄平。"],"paragraphs":["我本山泽之臞姿，出处相较黠与痴。","生当浙东岩壑地，闲觉壶中光景迟。","井蛙敢从海若语，雁荡断谓天下奇。","一从天柱想突兀，便觉屏嶂排参差。","盍归乎来归未得，今吾非故吾何之。","南官祝融常在望，北征太行长相随。","几欲拓开令混一，虽愧力乏犹忘疲。","故人将指镇巴蜀，大江扬舲张虹旗。","经行先须实古锦，及境方要褰赤帷。","阳侯似知公得句，吴榜自舞山折枝。","有客忽传巫山高，长安不复纸价低。","阳台从昔夸词赋，大夫无乃姑戏嬉。","山川合因云雨祀，神明何得亵渎为。","牵牛织女夸自古，小姑彭郎讹一时。","三复新诗有如此，尽洗遗恨从今兹。","蜀道虽云在天上，政誉巳逐诗声驰。","世情向背南北阮，人物好丑东西施。","愿君沧溟恢宇量，听彼缾罂居井湄。","已为下户蠲逋赋，更要全蜀俱信眉。","长安父老久延颈，关外𫗵馈宽张颐。","寂寞恐有玄尚白，留落得无素染缁。","规橅久矣欣济济，民俗定尔臻嘻嘻。","公归得政公何疑，勿为风月镌峨嵋。","归来要续峿溪颂，已赋中和宣布诗。"],"title":"次韵袁尚书同年巫山之什"}
