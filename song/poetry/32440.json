{"author":"刘应时","id":32440,"strains":["平○仄○平，平平仄仄平。","仄仄仄仄仄，仄平仄平平。","平仄仄仄平，平仄仄仄○。","仄仄○仄平，平仄平仄平。","平仄平仄仄，○仄仄仄平。","仄仄○仄○，仄平○平平。","平平平平仄，仄仄仄仄平。","○平仄仄仄，○仄仄仄平。","仄仄仄平仄，仄○平平平。","○仄仄○平，平平仄仄平。","仄仄仄仄○，○平平仄平。","仄平仄仄平，仄平仄仄○。","仄○平仄○，平○平仄平。","仄平○仄平，仄仄○平平。"],"paragraphs":["彭蠡万顷波，胥江八月涛。","所蓄盖有素，末流故滔滔。","君子贵养源，毋事驾说劳。","汉祖过百人，心动疑贯高。","田孟天下士，其忍负赵敖。","处死且不难，视身如鸿毛。","髠钳吾何畏，义命岂忍逃。","乘舆忽至止，兴运有所遭。","俛首与之语，议论诚英豪。","回视汉廷臣，谁能出尔曹。","即日拜守相，泥涂升九皋。","大闲不可逾，四维在所操。","我观忠义传，荣如华衮褒。","置君如奕棋，百岁犹腥臊。"],"title":"读汉史"}
