{"author":"杨巨源","id":9677,"strains":["仄仄平仄仄，○平平仄○。","平平仄仄仄，仄仄平平平。","平仄仄平仄，平平平仄平。","○平平平仄，仄○平平平。","仄仄平仄平，平平仄平平。","平平○仄仄，平仄平平○。","仄仄仄平仄，平平平仄平。","平平仄平仄，仄仄平仄平。","仄仄仄平仄，平○○仄○。","平平仄平仄，仄仄平平平。","仄○平仄仄，平平仄平平。","平平仄仄平，仄仄平○平。","平仄仄平仄，仄平平仄平。","仄平仄平平，○仄平平平。","仄仄仄平仄，○平仄平平。","平平平仄平，平仄平平平。","仄仄仄平平，平平仄平平。","平平仄○平，仄仄仄仄平。","仄仄仄平仄，平平仄平平。","平平仄平仄，仄仄平平○。"],"paragraphs":["宠位资寂用，回头怜二疏。","超遥比鹤性，皎洁同僧居。","华组澹无累，单床欢有余。","题诗天风洒，属思红霞舒。","蔼蔼延合东，晨光映林初。","炉香深内殿，山色明前除。","对客默焚稿，何人知谏书。","全仁气逾劲，大辨言甚徐。","逸步寄青璅，闲吟亲绮疏。","清辉被鸾渚，瑞蔼含龙渠。","谢监营野墅，陶公爱吾庐。","悠然远者怀，圣代飘长裾。","端弼缉元化，至音生太虚。","一戎殄欃枪，重译充储胥。","借地种寒竹，看云忆春蔬。","灵机栖杳冥，谈笑登轩车。","晚迹识麒麟，秋英见芙蕖。","危言直且庄，旷抱郁以摅。","志业耿冰雪，光容粲璠玙。","时贤俨仙掖，气谢心何如。"],"title":"和卢谏议朝回书情即事寄两省阁老兼呈二起居谏院诸院长"}
