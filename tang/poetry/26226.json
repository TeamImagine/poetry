{"author":"温庭筠","id":26226,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["曲巷斜临一水间，小门终日不开关。","红珠斗帐樱桃熟，金尾屏风孔雀闲。","云髻几迷芳草蝶，额黄无限夕阳山。","与君便是鸳鸯侣，休向人间觅往还。"],"title":"偶游"}
