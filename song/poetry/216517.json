{"author":"张耒","id":216517,"strains":["平平平仄仄平平，仄仄平平仄平平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["西来秋兴日萧条，昨夜新霜缉缊袍。","开遍菊花残蕊尽，落余寒水旧痕高。","萧萧官树皆黄叶，处处村旗有浊醪。","老补一官西入洛，幸闻山水颇风骚。"],"title":"赴官寿安泛汴二首  其一"}
