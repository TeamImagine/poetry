{"author":"徐铉","id":37104,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["贾傅栖迟楚泽东，兰皋三度换秋风。","纷纷世事来无尽，黯黯离魂去不通。","直道未能胜社鼠，孤飞徒自叹冥鸿。","知君多少思乡恨，并在山城一笛中。"],"title":"寄蕲州高郎中"}
