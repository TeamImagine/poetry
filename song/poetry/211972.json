{"author":"华镇","id":211972,"strains":["平平仄仄仄，仄平仄平平。","仄平仄平平，仄仄平平平。","○平仄平仄，仄平仄平平。","仄仄平仄平，仄○平仄平。","平○平仄仄，仄仄仄○平。","平平仄平仄，平仄仄平○。","平○仄○仄，平仄仄平○。","平平○仄平，仄仄仄平平。","平仄仄○仄，平平仄平平。"],"paragraphs":["晴春厌密处，驾言出林坰。","舍车步蘅皋，缓带遵兰汀。","长林合葱蒨，绿阴透虚明。","上有迁谷鶑，下闻求友声。","风和簧舌稳，薄暮耳犹倾。","归辀俯俄景，修路尚安行。","华铺闭深院，嘉树列前庭。","高梧荫绮窗，媚柳拂朱甍。","安得谷中侣，晨昏此飞鸣。"],"title":"春日杂兴十五首  其一○"}
