{"author":"刘过","id":82976,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["壮观东南二百州，景于多处却多愁。","江流千古英雄泪，山掩诸公富贵羞。","北府只今唯有酒，中原在望莫登楼。","西风战舰成何事，只送年年使客舟。"],"title":"题京口多景楼"}
