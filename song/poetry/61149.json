{"author":"许及之","id":61149,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["亲归儿住可胜悲，儿第亲存各不知。","一世苦心天乞与，百年荣养圣垂慈。","共传义激投簪语，合见恩除从橐时。","不及联书朱氏母，可怜惟赋挽歌词。"],"title":"万侍郎母夫人钱氏挽词"}
