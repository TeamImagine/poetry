{"author":"程公许","id":106494,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["濯锦波光绕百遭，夜寒秉烛更须高。","恨无丽藻供摛翰，聊复重裘索俊羔。","长笑董仙痴守杏，可怜曼倩坐偷桃。","若教入侍红云殿，应悔从前俗虑饕。"],"title":"拟玉谿体赋醴泉墅海棠二首  其二"}
