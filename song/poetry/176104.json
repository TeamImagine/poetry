{"author":"王珪","id":176104,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["璧宫人去水潺潺，帝辇空临泪一潸。","白玉荐樽陪庙食，黄金洒翰落碑颜。","星辰掩霭移天上，桃李芬芳满世间。","门外沙堤何日尽，只应阴施在银山。"],"title":"赠太师中书令鲁国曾宣靖公挽词二首  其二"}
