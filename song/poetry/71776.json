{"author":"游九言","id":71776,"strains":["仄仄仄仄平仄平，○平平仄平仄仄。","平平平仄仄平仄，仄平平仄平平平。","仄仄平○仄仄仄，仄平仄仄○平平。","仄平仄平平仄仄，平平平○平平○。","仄平仄仄仄平仄，平平平仄平平平。","仄平平平○仄仄，平平仄仄平平平。","平平平平仄仄仄，仄○仄仄○平平。","平平仄仄仄仄仄，平平平仄平平平。","仄平仄仄仄平仄，仄平仄仄平平平。","平仄○平仄平仄，平仄仄仄平平平。","仄平仄仄○平仄，平平仄仄○仄仄。"],"paragraphs":["戊午七月阴气寒，重云低湿天漫漫。","高檐流泻下檐溢，旅人愁绝居人冤。","市井滂沱岂足计，老农涕泣犹辛酸。","两年巨川舟楫乱，田莱风过生微澜。","会稽涌溢鉴湖水，黄岩移徙陶家山。","积骸荒沟如敝屣，余生骨立皮肤干。","秋来黄云蔽满野，瘦妻弱稚期朝餐。","谁知造化不可料，恩加鱼鳖嬉禾田。","日光弗睹动逾月，瓦鸣昼夜愁珊珊。","安得长梯扫氛翳，云汉万里清光还。","腐儒抚事泥灾变，频搔白首空{髟/满}{髟/满}。"],"title":"秋雨叹"}
