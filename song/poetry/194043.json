{"author":"苏轼","id":194043,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["何人劝我此间来，弦管生衣甑有埃。","绿蚁沾唇无百斛，蝗虫扑面已三回。","磨刀入谷追穷寇，洒涕循城拾弃孩。","为郡鲜欢君莫叹，犹胜尘土走章台。"],"title":"次韵刘贡父李公择见寄二首  其二"}
