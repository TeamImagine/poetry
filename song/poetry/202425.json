{"author":"陆佃","id":202425,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["五色文章烂锦开，谩劳天女翦刀裁。","黄鶑窥水亭亭立，白鸟投空远远来。","清昼光阴输静客，碧云岐路属多才。","羡君直入文沧海，探尽骊珠始肯回。"],"title":"闲居示王君仪"}
