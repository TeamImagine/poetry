{"author":"张炜","id":8200,"strains":["仄平仄仄○仄平，仄仄平仄○仄平。","平平仄仄仄平仄，仄平仄仄平平平。","仄平仄平仄平仄，仄平仄仄平○平。","仄平○仄仄仄？，○平平仄平○○。","仄○平仄仄仄仄，仄仄仄仄平仄平。","仄平仄仄平平仄，平平仄仄平平○。","仄平仄平仄仄仄，仄仄平仄○仄○。","平○仄仄仄平平，仄仄平仄平平平。"],"paragraphs":["袖携一剑三尺铦，试与豪士论丑妍。","锋铓闪烁走冰雪，靶鞘激烈拏风烟。","断蛟截犀挺灵怪，照人切玉光牵聨。","昔时欧冶不再岀，纯钩磐郢名空传。","越王苟不遇薛烛，万户骏马谁肯捐。","物虽有价瑶无价，瑶逢识者逾精鲜。","主人得之亦自壮，十袭珍秘轻万钱。","何当佩服却戎羌，会令沙漠无戈鋋。"],"title":"买剑"}
