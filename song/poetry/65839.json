{"author":"陈傅良","id":65839,"strains":["平平仄平仄，仄平平平平。","仄平平○平，仄仄平平平。","仄平仄仄○，仄仄仄仄平。","仄仄仄仄○，平平仄平平。","仄仄平平平，平仄仄仄平。","平平○仄平，仄仄仄仄平。","平平仄平平，仄仄○仄平。","○平○○仄，仄仄仄仄平。"],"paragraphs":["秋风日来谂，役车何时休。","有鸣丘中琴，玉瓒怀黄流。","此腰不可折，此笏未忍抽。","亦入雁鹜行，而为稻粱谋。","四海杨诚斋，吾道得自由。","悠哉思万端，哿矣试一筹。","风诗讫于豳，易象重以周。","当知横空翮，不若逆水舟。"],"title":"送宋伯潜宰高安"}
