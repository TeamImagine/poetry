{"author":"杨亿","id":210434,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["射策曾攀郄桂枝，从军犹赋仲宣诗。","陈琳草檄应非久，贡禹弹冠素有期。","梁苑胜游思霰雪，浔阳旧隐废茅茨。","初筵樽斝不须恋，正好公车自荐时。"],"title":"次韵和盛博士寄许州任从事之什"}
