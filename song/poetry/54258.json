{"author":"项安世","id":54258,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["酒病诗狂失已多，之人未弃肯来过。","悔将虫篆疲锼刻，旋讲熊经学按摩。","容我力湔卢骆体，与君同赴闵颜科。","瑶琴一曲春风里，思遶龙门看洛河。"],"title":"次韵陶节推问疾"}
