{"author":"陈普","id":161545,"strains":["仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["满楼明月调云和，五十弦中急雨过。","彩凤拂衣鸣翠竹，素鳞鼓鬣出寒波。","凄凉楚客新愁断，清切湘灵旧怨多。","一曲更沉人已静，江头云挂绿嵯峨。"],"title":"鼓瑟  其一"}
