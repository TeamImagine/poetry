{"author":"李建勋","id":36441,"strains":["平仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["肠断题诗如执别，芳茵愁更绕阑铺。","风飘金蘂看全落，露滴檀英又暂苏。","失意婕妤妆渐薄，背身妃子病难扶。","回看池馆春休也，又是迢迢看画图。"],"title":"残牡丹"}
