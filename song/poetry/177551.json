{"author":"王禹偁","id":177551,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["二年商岭赖知音，惜别难藏泪满襟。","头白忽抛攀桂伴，道消休话拔茅心。","科名偶得同年分，交契都因谪宦深。","唱和诗章收拾取，两家留与子孙吟。"],"title":"留别仲咸  其一"}
