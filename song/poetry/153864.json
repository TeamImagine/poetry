{"author":"周密","id":153864,"strains":["平平仄平仄，仄仄平平平。","仄○○平平，仄仄○平○。","平平仄仄仄，平仄平平平。","平平仄仄平，仄仄平平平。","平平仄平仄，仄仄仄平○。","仄平平平平，仄仄平平○。","平平仄仄仄，平仄○平平。","仄平仄平平，○仄仄仄平。","平○仄○仄，仄仄仄仄平。","平平仄平仄，平仄平平平。"],"paragraphs":["诛茅得奇赏，结石成岑崟。","曲折行青蛇，只尺藏幽深。","兰风与桂露，芬郁云崖阴。","湖山不待招，秀色窥青林。","怡颜一舒啸，万象供登临。","永歌逍遥游，静悦吾伊吟。","荣枯验草木，飞跃观鱼禽。","老桐被天风，吹作太古音。","何劳出庭户，一笑会我心。","居然悟天籁，毋事弦吾琴。"],"title":"赋养拙园桐丘"}
