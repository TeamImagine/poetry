{"author":"杜牧","id":21510,"strains":["平仄平平仄，平○仄仄平。","平平仄平○，仄仄仄平○。","仄仄平平仄，平平仄仄○。","仄平平仄仄，仄仄仄平○。","仄仄平平仄，○○仄仄平。","平平○仄仄，平仄仄平平。"],"paragraphs":["新果真琼液，人应宴紫兰。","圆疑窃龙颔，色已夺鸡冠。","远火微微辨，繁星历历看。","茂先知味好，曼倩恨偷难。","忍用烹酥酪，从将玩玉盘。","流年如可驻，何必九华丹。"],"title":"和裴杰秀才新樱桃"}
