{"author":"苏颂","id":179368,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["暮召从容对浴堂，归来院吏写宣忙。","郢醪独赐尊常满，龙烛初然泪有香。","起草才多封卷速，把麻人众引声长。","百官班里听恩制，争诵雄文出未央。"],"title":"次韵子瞻锁院赐酒烛"}
