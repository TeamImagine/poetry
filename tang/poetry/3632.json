{"author":"杜甫","id":3632,"strains":["平平平仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["支离东北风尘际，漂泊西南天地间。","三峡楼台淹日月，五溪衣服共云山。","羯胡事主终无赖，词客衰时且未还。","庾信平生最萧瑟，暮年诗赋动江关。"],"title":"咏怀古迹五首 一"}
