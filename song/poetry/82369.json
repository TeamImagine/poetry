{"author":"孙应时","id":82369,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["一廛谁问野人居，三径重迂长者车。","不讶经年忘造请，应怜畏影正逃虚。","举头凫舄双飞去，送目鹏霄万里初。","青琐黄扉对宫烛，相思肯寄一行书。"],"title":"送别常叔度知县  其一"}
