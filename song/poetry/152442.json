{"author":"方一夔","id":152442,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["梅压沧浪密复疏，临流几度濯緌絇。","侯封富贵归千首，身计行装挂一壶。","文饮暂教吾辈共，骚坛谁道我军孤。","汾亭洗尽筝琵耳，重理丝桐𫄠老梧。"],"title":"次韵沃梅泉见寄咏稼隠相过之乐并督作诗  其二"}
