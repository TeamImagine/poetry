{"author":"郭祥正","id":192653,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["幽轩邀客每凭栏，景物萧然世味闲。","翠碧湿烟山匼匝，光明随夜月回环。","一杯浊酒超尘外，几首新诗寄壁间。","不得从容与君语，片帆却欲趁风还。"],"title":"姜希哲四照轩送别"}
