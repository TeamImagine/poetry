{"author":"黄庭坚","id":206980,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["满城楼观玉阑干，小雪晴时不共寒。","润到竹根肥腊笋，暖开蔬甲助春盘。","眼前多事观游少，胸次无忧酒量宽。","闻说压沙梨已动，会须鞭马蹋泥看。"],"title":"次韵张秘校喜雪三首  其三"}
