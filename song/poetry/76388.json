{"author":"赵蕃","id":76388,"strains":["平平仄仄平平平，平平仄平平仄平。","平平平平平仄仄，仄仄仄仄仄仄平。","平平仄仄平平仄，平平平平平平平。","仄○仄仄仄平仄，平仄仄仄平○平。","仄平平○仄平仄，仄仄仄仄仄仄平。","仄平○仄仄平仄，仄○仄仄○平平。","平平平仄平平平，仄仄仄仄平仄平。","仄平仄仄仄平仄，仄平仄仄仄平平。"],"paragraphs":["春风未著江南村，梅花有方先反魂。","斓斑初疑霜集晓，烂漫忽若月挂昏。","孤山寺下林逋宅，松风亭前东坡园。","想应照水自愁绝，谁复好事来相温。","我今居闲百无念，夜半始寝起及暾。","欲拈堕蘂每攀树，要看落影长开门。","东南文士推诸孙，妙处不在工语言。","要于险韵出奇峭，敢云小技未为尊。"],"title":"梅花用东坡惠州韵呈子进昆仲"}
