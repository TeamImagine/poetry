{"author":"仇远","id":164107,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["不负平生下泽车，宦游卜宅亦村墟。","家贫累重须干禄，官冷身闲可读书。","高柳每闻鶑娅姹，破篱时度竹萧疏。","西南林壑堪娱晚，静看飞云自卷舒。"],"title":"官冷"}
