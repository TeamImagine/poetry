{"author":"释德洪","id":227994,"strains":["平平仄平仄，仄仄平平平。","仄仄平平平，平仄平仄平。","平平仄仄仄，仄仄仄○平。","○平平仄仄，仄仄仄仄平。","仄仄○仄平，平仄平平平。","仄平仄平仄，平仄平仄平。","平平仄仄仄，平仄仄平平。","平平仄仄平，仄平平仄平。","平平仄平仄，仄仄仄平平。","○平○仄仄，仄平平平平。","仄平仄○仄，平平平仄平。","○仄平仄仄，平平仄○平。","平仄仄○仄，平仄○仄平。"],"paragraphs":["莱公少年日，逸气生云泉。","定策清东宫，天子为矍然。","奇豪不世出，获一以当千。","亲征功第一，尚记破虏年。","想见和易姿，垂柳春风前。","我公嗣前列，刚特才亦全。","方持使者节，眉宇秀而渊。","高楼独自登，爱公能补天。","高情吊陈迹，妙语吐新篇。","如风行水上，涣然成漪涟。","乃心在王室，何时朝日边。","正坐霖雨手，丰年自留连。","何必羡遗像，公自当济川。"],"title":"次韵漕使陈公题莱公祠堂"}
