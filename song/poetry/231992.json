{"author":"李彭","id":231992,"strains":["平仄仄仄平，○○平平仄。","仄仄仄平平，平平平仄仄。","○平仄平平，平仄平仄仄。","平平平仄仄，仄仄平仄仄。","平平仄仄平，仄仄仄仄仄。","仄仄平仄平，平平平仄仄。","平平平仄仄，仄仄平仄仄。","平平仄仄平，仄仄平仄仄。","平仄仄○平，仄仄平仄仄。","平平平○○，仄仄平仄仄。","平平仄仄仄，平平仄平仄。","平仄平仄仄，仄平○仄仄。","平平○仄○，仄仄平平仄。"],"paragraphs":["尘事起滥觞，汹汹涛头聚。","对镜眼生花，寻幽心脱兔。","欧峰阻跻攀，榆柳春再暮。","维时春作夏，起我勤杖屦。","扪萝惑去蹊，陟𪩘忘故步。","大壑埋白云，阴崖崩老树。","萦纡幽鸟道，突兀升洞府。","厖眉老比丘，倒屣蒙顾遇。","曾未契三关，遽已栖十住。","晖晖天横参，稍稍窗送曙。","华鲸破短梦，山禽唤新句。","伊予群念息，亦遭回俗驭。","徒为三日留，复在邯郸路。"],"title":"宿云居十住轩"}
