{"author":"杨巨源","id":9825,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["清机果被公材挠，雄拜知承圣主恩。","庙略已调天府实，国征方觉地官尊。","徒言玉节将分阃，定是沙堤欲到门。","为爱山前新卜第，不妨风月事琴樽。"],"title":"胡二十拜户部兼判度支"}
