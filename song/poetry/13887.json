{"author":"宋祁","id":13887,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曹鼠秦车未足多，几人曾此动悲歌。","鸿心不慕冥冥弋，凫胫长随泛泛波。","方朔一生游禁籞，彦伦终古老山阿。","江淹若是真多恨，古往今来奈尔何。"],"title":"感事"}
