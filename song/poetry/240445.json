{"author":"周紫芝","id":240445,"strains":["仄平仄平仄仄仄，平平仄平仄仄仄。","仄平○仄仄平平，仄仄平平仄平仄。","仄仄仄平平仄○，仄仄○平仄○仄。","○平仄仄仄仄仄，○仄平平平仄仄。","仄平仄仄仄仄○，平平平仄平仄平。","仄○平仄仄平仄，仄仄平仄平平平。","平平仄仄仄仄仄，仄平仄仄平○平。","平平？平仄仄仄，平平仄平平仄平。","平平仄仄仄仄仄，仄仄平平仄○仄。","仄平仄仄仄平平，平仄平平仄平仄。","平平仄平○仄仄，仄仄平平仄平仄。","平仄平平仄仄平，仄仄平平平仄仄。","仄○平仄仄平平，平仄○平仄平仄。"],"paragraphs":["十年用兵九不熟，人家有田不种谷。","尽枯膏血作军储，却买官糟贮饥腹。","富者鬻田贫鬻妻，夜困桁杨晓敲朴。","长腰一粒不下咽，输入官仓常满屋。","昔年贯朽内府钱，诸公何苦开汉边。","自从胡马饮江水，便恐黔首流饥涎。","黄尘白骨尚满眼，锦裘绣帽谁当前。","烹羊炰羔固不恶，饥民食糟真可怜。","元侯幕下短主簿，肯与斯民作调护。","不愁吏考拙催科，宁脱青衫赋归去。","詹侯老文称大手，乐府诗高古无有。","安得狂歌彻圣明，便叱风雷清九有。","却驱群贼作良农，还我昭陵旧丁口。"],"title":"次韵伯尹食糟民示赵鹏翔"}
