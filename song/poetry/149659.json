{"author":"方回","id":149659,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天目山人客鉴湖，请言近世两鸿儒。","洪平斋集亲抄否，陆放翁诗背诵无。","绿芡紫莼乘月采，黄精白术入云锄。","土毛未负将军腹，万卷撑肠定不枯。"],"title":"送天目吴君实馆越  其一"}
