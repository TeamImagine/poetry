{"author":"陆游","id":33425,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["朝斗真人有旧祠，追凉老子曳笻枝。","从来步月难为客，此夕听琴合有诗。","竹院沉沉闻漏永，玉绳耿耿看星移。","殷勤更作重来约，迨及冰轮未缺时。"],"title":"六月九日夜步月至朝真观"}
