{"author":"晁公溯","id":21012,"strains":["仄平仄仄平平平，仄仄仄仄○平平。","仄平平平仄仄仄，仄仄仄仄平平平。","平平仄平平仄仄，仄仄平平平仄平。","仄平仄仄仄仄仄，平仄仄仄平平○。","平平仄仄仄仄仄，仄仄仄仄平○平。","平平平平仄仄仄，仄平平仄平平平。","仄平平仄仄仄仄，仄仄仄仄平平平。"],"paragraphs":["树头谡谡风声来，木叶已尽吹黄埃。","是时霜飞万瓦白，晓雾欲破晨光开。","严天御寒惟酒可，急唤江南鹦鹉杯。","一杯未尽醉色起，红入两颊惊春回。","惟愁见守不少贷，酒力未解还相催。","遥瞻浮云蔽北极，故乡何在心悠哉。","茂陵先帝傥见梦，敢不奏记通天台。"],"title":"天寒"}
