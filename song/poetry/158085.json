{"author":"孙嵩","id":158085,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄平平平仄仄平。"],"paragraphs":["残霭初收半在沙，一川芳草趁溪斜。","群峰古意汪芒国，废地诗情正曜家。","天末凄迷浮野色，柳边骀荡受春华。","更携尊酒看修竹，不为前坡得意花。"],"title":"春日武康游望过孟东野故居"}
