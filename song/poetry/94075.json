{"author":"戴复古","id":94075,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["掇取高科如拾芥，爱君才调望君深。","莫夸书判居莲幕，要把文章入禁林。","华屋修成官满去，好诗改定客来吟。","西窗共对萧萧竹，不负三杯话此心。"],"title":"抚州节推萧学易衙宇一新"}
