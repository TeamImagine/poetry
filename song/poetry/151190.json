{"author":"杨公远","id":151190,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["非园非圃亦非坰，寸地无多好力耕。","岂藉锄犁开旷荡，但除尘垢自和平。","云收月挂天长浄，水止风恬浪不生。","寿域预营真得所，王家茧室可齐名。"],"title":"次赵都使心田寿域韵"}
