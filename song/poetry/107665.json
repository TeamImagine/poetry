{"author":"王迈","id":107665,"strains":["仄仄平平仄仄平，平平仄仄仄平平。","平平平仄平平仄，仄仄仄平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["鼓箧天庠正妙龄，同时行辈半先登。","如今才喜红心中，当日几成赤脚升。","冀北群空看走马，溟南路阔快抟鹏。","归来新敞渠渠厦，笑我生涯冷似冰。"],"title":"贺洪景茂叶舍试平奏仍勉为南宫之行  其一"}
