{"author":"宋无","id":167163,"strains":["平平仄平仄平仄，○仄仄平○仄平。","平平仄平平仄仄，○仄平仄平仄平。","仄平仄平平仄仄，仄仄平平仄平仄。","平平仄仄平仄仄，仄○平仄○平仄。","仄平平仄平平仄，仄仄仄平仄平仄。","仄平平仄平平仄，仄仄平平仄平仄。","○○仄仄○平仄，仄平平平仄平仄。"],"paragraphs":["神娲踏云补天去，遗下一团苍黑天。","千年万年干不得，长带盘古青紫烟。","玉工剖天天化石，石内星精有余魄。","雕光发炯成禹璧，海王川后输玄液。","帝青呵雾坤倪湿，匣月不开太阴泣。","破天残缺无人补，一穴丝丝漏春雨。","空藏老石磨今古，补天何时与天语。"],"title":"古砚歌"}
