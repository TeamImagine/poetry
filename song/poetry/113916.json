{"author":"王谨言","id":113916,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["相印貂冠粲六符，华颠高会侍臣俱。","不将官职夸乡里，唯尚年龄入画图。","履道清欢追故事，𥩟瞻阴德见訏谟。","叨陪几杖真荣观，珪璧丛中问珷玞。"],"title":"耆英会诗"}
