{"author":"晁说之","id":220012,"strains":["仄平平仄仄平平，平仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["忽逢群盗到江津，惊若奔鱼跳此身。","烟焰几为新节鬼，风尘敢忆故乡人。","几家有物蒸尝在，到处无时哭泣频。","日日凄风兼苦雨，要知寒食客愁真。"],"title":"海陵寒食"}
