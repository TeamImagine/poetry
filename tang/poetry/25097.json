{"author":"薛能","id":25097,"strains":["仄○仄平平，平平○仄平。","平平平仄仄，平仄○平○。","仄仄平平仄，平○仄仄平。","平平平仄仄，仄仄仄平平。","仄仄平平仄，平平仄○平。","仄平平仄仄，平仄仄平平。","平仄平平仄，平平仄仄平。","平平仄平仄，仄仄仄平平。"],"paragraphs":["鸟觜撷浑牙，精灵胜镆铘。","烹尝方带酒，滋味更无茶。","拒碾干声细，撑封利颖斜。","衔芦齐劲实，啄木聚菁华。","盐损添常诫，姜宜著更夸。","得来抛道药，携去就僧家。","旋觉前瓯浅，还愁后信赊。","千惭故人意，此惠敌丹砂。"],"title":"蜀州郑史君寄鸟觜茶因以赠答八韵"}
