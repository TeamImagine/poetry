{"author":"强至","id":182483,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["月底云楼一水湄，天光湖色两琉璃。","樽前更坐清风客，笔下争翻白雪词。","物外骨毛应自爽，世间笑语不容追。","千年庾亮胡床后，此兴今人亦未衰。"],"title":"彭及之邀吴仲源杨公济与某夜会望湖楼独某后期为关所隔偶成四篇以呈诸君  其一"}
