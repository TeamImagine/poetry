{"author":"胡宿","id":2018,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["多年幞被玉山岑，鬓雪欺人忽满簪。","驽马虽然贪短豆，野麋终是忆长林。","鲈鱼未得乘归兴，鸥鸟惟应信此心。","见说新桥好风景，会须乘月濯烦襟。"],"title":"有怀松江"}
