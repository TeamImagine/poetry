{"author":"邵定翁","id":159024,"strains":["平仄，平仄。","平仄仄，平仄仄。","仄○平平仄仄仄，仄○仄平仄平仄。","仄平仄平仄仄平，仄平仄○平平平。","平平仄仄平仄平，仄仄仄平○仄平。","仄平仄平平仄平，平仄仄仄平仄平。","平仄平仄平平平，仄平仄仄平平平。","平仄仄，平平平仄仄平仄。","仄仄仄平平仄平，仄仄平平仄平仄。"],"paragraphs":["姑恶，姑恶。","姑不恶，新妇恶。","不闻姑声骂妇错，但闻妇声数姑虐。","汝夫汝夫汝所严，汝姑又如天之天。","高高在上胡可言，纵有可言当自冤。","以天感天天自还，姜妇愈敬姑复怜。","胡愤而死鱼龙渊，至今谇语春风前。","姑恶鸟，家私休与外人道。","道与外人人转疑，去妇何尝说姑好。"],"title":"姑恶"}
