{"author":"于𣸣","id":1812,"strains":["仄仄仄平仄，仄平平仄平。","平仄仄平仄，仄仄平平平。","平平平○仄，仄平平仄平。","平平平平平，仄仄平仄平。","平平平仄仄，平平仄○平。","仄仄仄平仄，仄仄○平平。"],"paragraphs":["入室少情意，出门多路岐。","黄鹤有归日，荡子无还时。","人谁无分命，妾身何太奇。","君为东南风，妾作西北枝。","青楼邻里妇，终年画长眉。","自倚对良匹，笑妾空罗帏。"],"title":"杂曲歌辞 古别离二首 一"}
