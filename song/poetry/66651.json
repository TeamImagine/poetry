{"author":"楼钥","id":66651,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["两溪赴壑若奔虬，此地端能截众流。","三版放开千丈雪，一奁清彻四山秋。","几年空自存公案，今日重新指路头。","珍重老师成胜事，清名当与此山留。"],"title":"锦镜"}
