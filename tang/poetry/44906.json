{"author":"吕岩","id":44906,"strains":["仄仄○○，仄仄平平，仄仄○平。","仄平仄平平，仄平平仄。","平平仄仄，仄仄平平。","平仄平平，仄平平仄，仄仄平平仄仄平。","仄平仄，仄仄○仄仄，仄仄平○。","平平，仄仄○平，仄仄仄平平仄仄平。","仄平○仄仄，平○仄仄。","平平仄仄，仄仄平平。","仄仄平平，仄○平仄，仄仄平平仄仄平。","仄平仄，仄平○仄○，仄仄平平。"],"paragraphs":["火宅牵缠，夜去明来，早晚担忧。","奈今日茫然，不知明日。","波波劫劫，有甚来由。","人世风灯，草头珠露，我见伤心眼泪流。","不坚久，似石中迸火，水上浮沤。","休休，及早回头，把往日风流一笔钩。","但麤衣淡饭，随缘度日。","任人笑我，我又何求。","限到头来，不论贫富，着甚干忙日夜忧。","劝年少，把家缘弃了，海上来游。"],"title":"沁园春 二"}
