{"author":"叶翥","id":31416,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["清和天气属良辰，芳事枝头迹已陈。","闲涉小园销永昼，尚留红药殿余春。","栽培元是根宜地，幻化须知花有神。","约定明年身更健，诗篇又见一番新。"],"title":"送芍药  其一"}
