{"author":"王安中","id":233778,"strains":["平平仄仄平仄平，仄仄仄仄平平○。","平平仄仄仄○仄，仄仄仄仄○平平。","仄平平平仄平○，仄仄仄仄○平平。","平平平仄仄仄仄，仄仄仄仄平仄平。","仄平平平仄仄仄，仄仄仄仄平○平。","仄平平平仄平仄，仄仄仄仄○平平。","平平仄仄仄平仄，平仄仄仄○○平。","平平○仄平平仄，仄平仄仄平平平。","仄平平仄仄平○，仄仄仄○平平平。","仄仄仄○平仄平，仄仄仄仄平平○。","平平平○仄仄仄，仄仄仄仄仄仄○。","仄平仄仄○平仄，仄仄平仄平平平。","仄平仄平平仄仄，平仄平仄○○平。","仄平仄仄仄仄仄，平仄仄仄仄仄平。","仄平仄仄平仄仄，平仄平仄平平平。","仄平仄○仄仄仄，平仄平仄平仄平。","平平平仄仄仄仄，仄○仄仄平平平。","仄平仄平平仄仄，仄仄仄仄平平○。"],"paragraphs":["山林策足高复高，俗子捷宦争秋毫。","丹青邂逅着相衮，晚顾不欲传儿曹。","妙哉吾家右丞相，睥睨一世轻鸿毛。","云泉招隐去甚勇，粉墨状景随所遭。","辋川庄图最得趣，尽写众𪩘围长皋。","废城荒烟飒衰柳，断涧立石淙惊涛。","筼筜插屋伴幽读，莲芰泼眼横轻舠。","宫槐犹是鸣驺陌，漆园已作蒙庄逃。","地因人好自奇胜，岂必海峤骞鲸鳌。","想见解衣盘礴时，六种震动山灵号。","平生经行意境足，朽木不运笔已操。","小诗气象更清绝，远跨陶谢追风骚。","乐安老人吾莫及，摹拓仿佛收藏牢。","隶书十咏有体法，针肆见此古赤刀。","一时墨妙谁窃去，龙剑飞失余环绦。","只今跋题乃到我，千载吾祖安敢褒。","家鸡诗画愧弗学，但思卜筑诛蓬蒿。","辋川久无书契在，未免四海求田劳。"],"title":"次韵题李公休辋川图"}
