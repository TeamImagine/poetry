{"author":"韩琦","id":90931,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["春来天气作轻寒，故使春芳欲见难。","赖得好风摅俗愤，顿开韶景与人看。","诗情遇敌豪虽减，杯兴逢辰老未阑。","幸遇亲朋时枉驾，且偷壶刻奉清欢。"],"title":"感春贻崔公孺国博"}
