{"author":"李纲","id":243042,"strains":["仄平仄仄仄平平，仄仄平平仄仄平。","仄仄平平仄仄仄，仄平平仄仄平仄。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["小堂深稳据西偏，插架牙籖灿属联。","万卷新如手未触，五经嘲解腹空便。","子同蒋诩开三径，我学扬雄老一廛。","归去梁谿谋筑室，隔江相望两翛然。"],"title":"题李茂举拥书堂"}
