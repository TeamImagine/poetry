{"author":"曹勋","id":12891,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["未论琢句比玄晖，余事犹思学退之。","数亩园荒松菊在，一生心有水云知。","时平岂暇寻三窟，事际何能出六奇。","幸有松篁隠幽筑，所欣鹤驭到时时。"],"title":"和李判院宿松隠见贻"}
