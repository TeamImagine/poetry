{"author":"杨公远","id":151026,"strains":["仄仄平平仄仄平，平平仄仄平平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["诘曲通村小径开，依山结屋任低隈。","无从问字高人过，有不嫌贫长者来。","煮茗烧残柴带叶，脱巾漉起酒和醅。","绝怜笔砚香犹在，集句曾赓百咏梅。"],"title":"隠居杂兴  其一○"}
