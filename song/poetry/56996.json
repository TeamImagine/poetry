{"author":"张栻","id":56996,"strains":["仄○平平○，仄仄平平○。","○平仄平平，仄仄仄仄平。","平仄平仄仄，平平仄平平。","平平仄○平，仄平平仄○。","仄仄平平平，平平仄仄平。","仄○平平仄，仄仄平平平。","○仄平仄○，仄仄平仄平。","平平仄仄仄，仄仄仄仄平。","平○平仄○，仄仄○平平。","平平仄平仄，仄仄平仄平。","平平仄仄仄，平平仄平平。","平平仄○仄，仄仄仄○○。"],"paragraphs":["旧闻齐山胜，抱病来登临。","苍然俯平湖，秀出几百寻。","穹石天与巧，修篁近成林。","高攀极巉岩，俯探穷窈深。","爱此坚贞姿，摩挲会予心。","忆行西湖岸，亦复多嵚崟。","颇恨人力胜，刻画时见侵。","谁知丑石面，乃亦变孔壬。","何如榛莽间，屹立长森森。","天然抱幽独，妙质逢赏音。","支筇到绝顶，孤亭指遥岑。","樊川有留咏，兀坐一长吟。"],"title":"游池州齐山"}
