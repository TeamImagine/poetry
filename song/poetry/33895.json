{"author":"陆游","id":33895,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["二十年前已二毛，即今何恨鬓萧骚。","孤灯自伴诗情苦，俗子从嫌醉眼高。","烟外暮钟来远寺，雨余秋涨集空壕。","思归更向文书懒，此手惟堪把蟹螯。"],"title":"初秋书怀"}
