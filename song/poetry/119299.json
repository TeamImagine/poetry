{"author":"林希逸","id":119299,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["少陵那肯缚微官，谩结陶庐杂市阛。","五客昂藏图素壁，一翁偃蹇对青山。","我因月忆人千里，公比云居僧半间。","老去得闲应浪喜，何如未老已先闲。"],"title":"和一隠堂"}
