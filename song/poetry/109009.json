{"author":"释永颐","id":109009,"strains":["仄平仄平平仄仄，○仄平平平仄仄。","平○仄仄仄平仄，平仄平平仄平仄。","仄仄平平仄仄○，仄仄平○○仄仄。","仄平仄仄平平平，仄平仄仄仄平仄。","仄○平平仄仄仄，仄仄○平仄平仄。","平平仄仄仄平仄，仄平仄仄平平仄。","○仄○平仄仄平，仄平仄仄平平仄。","平平仄仄仄○仄，仄○平仄仄仄仄。","平平仄仄平仄平，平仄仄平平仄仄。","平○仄仄平○平，仄○○○仄平仄。"],"paragraphs":["殿阴古杉高百尺，苍弁虬髯森淀漆。","林深化蝶粉光冷，威凤飘飖感仙实。","旁有聋僧唤不闻，嗫嗫枯吟如有失。","或时兀坐何堆豗，或时手把古书帙。","帙中明星不复记，案上吟篇已亡律。","居山六月不知暑，地凉艳草生幽苾。","茶灶泥崩古藓黏，石盆仰地莲花出。","山童昼睡靠其旁，袴如盘络不掩膝。","僧今老矣无别怀，时梦响潭清汩汩。","终当卜室居其偏，坐看蜿蜒舞清溢。"],"title":"杉下聋僧"}
