{"author":"陈造","id":59628,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["已办求田问舍谋，登临那复更悲秋。","蟹肥与客争先把，稻熟催儿彻晚收。","霜后峰峦添峭措，波间鸥鹭剧风流。","寰中胜处天应惜，付与痴儿祇暗投。"],"title":"归欤老秋"}
