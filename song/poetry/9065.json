{"author":"张嵲","id":9065,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["二年憔悴向庸城，又见椒花倏自惊。","孤客殊方怀土意，故人绝塞未归情。","此生竟被儒冠误，他日终图后世名。","平野春来堪细履，何时与子杖藜行。"],"title":"新春偶书寄致宏"}
