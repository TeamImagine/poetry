{"author":"白居易","id":17715,"strains":["仄仄平仄，仄仄平平。","仄仄仄平，仄仄平平。","仄仄仄仄，仄仄仄平。","仄仄平仄，仄仄仄平。","仄平仄○，仄平仄平。","仄平仄仄，仄平仄平。","仄○仄○，仄平平平。","仄○平仄，仄平平平。","○仄仄仄，平仄平平。","○平平仄，仄平仄平。","平仄仄仄，仄平仄平。","平平仄仄，仄仄平平。","平仄仄平，仄○仄平。","○平平平，平仄平平。","平平平平，平○平仄平○○。"],"paragraphs":["十亩之宅，五亩之园。","有水一池，有竹千竿。","勿谓土狭，勿谓地偏。","足以容膝，足以息肩。","有堂有庭，有桥有船。","有书有酒，有歌有弦。","有叟在中，白须飘然。","识分知足，外无求焉。","如鸟择木，姑务巢安。","如龟居坎，不知海宽。","灵鹤怪石，紫菱白莲。","皆吾所好，尽在吾前。","时饮一杯，或吟一篇。","妻孥熙熙，鸡犬闲闲。","优哉游哉，吾将终老乎其间。"],"title":"池上篇"}
