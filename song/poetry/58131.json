{"author":"张栻","id":58131,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["晓风猎猎笛横秋，泽国名山九日游。","万里烟云归老眼，千年形势接中州。","丘原到处堪怀古，萸菊随时岂解愁。","此日此心谁共领，朝宗江汉自东流。"],"title":"重九日与宾佐登龙山"}
