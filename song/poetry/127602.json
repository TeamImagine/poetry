{"author":"方岳","id":127602,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["柳边又报瑞莲开，持与南薰讨论来。","君子花宁儿女态，隠居人岂艳阳才。","一经在昔曾双荐，三世于今不异财。","自有老天知我在，草塘晚泛亦佳哉。"],"title":"晚泛草塘有鱼入舟呼童鲙之适见瑞莲骈植与客赋首尾吟  其二"}
