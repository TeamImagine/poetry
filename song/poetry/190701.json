{"author":"韦骧","id":190701,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["数年为邑幸焉依，德论源源每霁威。","瓜代逡巡惊易及，棠阴踯躅忍轻违。","倦踪方此从尘路，旅梦多应遶绣衣。","回首海城烟雾杳，愿闻三节召公归。"],"title":"别叔康"}
