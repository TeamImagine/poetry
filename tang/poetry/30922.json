{"author":"罗隐","id":30922,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["思量前事不堪寻，牢落余情满素琴。","四海岂无腾跃路，一家长有别离心。","道从汩没甘雌伏，迹恐因循更陆沈。","寂寞谁应吊空馆，异乡时节独霑襟。"],"title":"旅舍书怀寄所知二首 一"}
