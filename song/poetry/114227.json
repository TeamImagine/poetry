{"author":"刘克庄","id":114227,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["羞问胡奴乞米炊，君恩朴断老儋祠。","蚤赓殿阁微凉作，晚课田园杂兴诗。","洛下共游无在者，岩头末句欲传谁。","天公别有相裨补，素发星星两鬓垂。"],"title":"和黄户曹投赠二首  其一"}
