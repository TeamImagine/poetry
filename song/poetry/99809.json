{"author":"洪咨夔","id":99809,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["君臣一德盛熙宁，厌故趋新用六经。","但怪画图来郑侠，何期奏议出唐坰。","掌中大地山河舞，舌底中原草木腥。","养就祸胎身始去，依然锺阜向人青。"],"title":"荆公"}
