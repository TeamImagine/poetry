{"author":"方回","id":147494,"strains":["仄○仄仄平，仄仄仄仄仄。","仄○仄仄仄，仄仄仄仄仄。","平平仄仄仄，仄仄仄仄仄。","仄平仄平仄，仄仄仄仄仄。","○仄仄○仄，仄平仄○○。","仄仄平仄平，仄○仄仄仄。","平○平仄仄，仄仄仄仄仄。","仄仄仄仄仄，仄仄仄仄仄。"],"paragraphs":["独吟不愧声，独立不愧影。","独行不愧屐，独卧不愧枕。","昏昏十日醉，炯炯一夕醒。","古瓶插残菊，老碗贮冻茗。","三嗅复三漱，浩然万虑屏。","节食甘独饥，薄衣耐独冷。","狸膏肥粟栗，出穴落匕鼎。","此事世接踵，夜坐试独省。"],"title":"秋晚杂书三十首  其二八"}
