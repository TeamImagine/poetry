{"author":"张九龄","id":23016,"strains":["平平仄平平，仄仄平仄仄。","仄○仄平仄，仄平平仄仄。","仄仄仄平平，仄仄平平仄。","仄仄仄平仄，仄平仄平仄。","仄仄平平平，仄仄平○仄。","仄平平仄仄，○仄仄平仄。","平仄平仄仄，○平平仄仄。","仄○仄平○，平平○仄仄。","仄仄平平仄，平平仄平仄。","仄平仄平仄，平平仄平仄。"],"paragraphs":["江流去朝宗，昼夜兹不舍。","仲尼在川上，子牟存阙下。","圣达有由然，孰是无心者。","一郡茍能化，百城岂云寡。","爱礼谁为羊，恋主吾犹马。","感初时不载，思奋翼无假。","闲宇常自闭，沈心何用写。","揽衣步前庭，登陴临旷野。","白水生迢递，清风寄潇洒。","愿言采芳泽，终朝不盈把。"],"title":"忝官二十年尽在内职及为郡尝积恋因赋诗焉"}
