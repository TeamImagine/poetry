{"author":"程师孟","id":113632,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["因省先茔到故都，不妨闲步问耕夫。","水云苍莽遥连洞，田野低漥稍近湖。","秋熟几家收橘柚，日生众口藉菰蒲。","今朝偶得西华稻，僧饭年年出玉腴。"],"title":"入涌泉道中  其三"}
