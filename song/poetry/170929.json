{"author":"林昉","id":170929,"strains":["平仄仄平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平仄仄平。"],"paragraphs":["吴越夕阳多远山，塔楼高处九秋寒。","江豚吹浪腥风湿，野鸟行空翥雪干。","白日潮声僧老尽，黄埃世路客游难。","海门航散孤云落，酒醒不堪深倚栏。"],"title":"登龙山塔寺"}
