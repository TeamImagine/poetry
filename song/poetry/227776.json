{"author":"释德洪","id":227776,"strains":["仄平仄仄平平仄，平仄平平仄平平。","仄○仄仄平仄仄，仄平平仄平平仄。","○平仄仄平仄平，○仄平平平仄仄。","仄平仄平仄平仄，仄仄平○仄平仄。","仄仄平平平仄仄，仄仄仄仄仄○仄。","仄平平平仄仄○，平仄平平仄平仄。","仄平仄仄仄平仄，○仄仄平仄平仄。","平平平仄平仄平，仄仄仄平平仄仄。"],"paragraphs":["道人秀发兰牙吐，家在金华最西坞。","不从大士携画轴，一筇千里来游楚。","评诗结髪师浣花，论字童牙夸石鼓。","我皆不能但知爱，亦似胸中有佳处。","气韵翛然松上鹤，意态索寞阱中虎。","却于翛然索寞中，诗句时时出奇古。","乃知笔力有神助，三峡迅流辄于住。","疑非蓬髪休上人，定是秃头杨德祖。"],"title":"金华超不群用前韵作诗见赠亦和三首超不群剪髪参黄蘗  其二"}
