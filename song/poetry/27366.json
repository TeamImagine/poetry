{"author":"向滈","id":27366,"strains":["平平平仄仄，○仄仄仄平。","仄平○平仄，平平仄仄平。","仄平仄仄仄，○平仄平平。","仄平仄仄仄，平仄平平平。","平○仄仄仄，仄仄仄仄○。","○平仄仄仄，仄仄平仄平。","平仄仄仄仄，○仄仄仄平。","平平仄仄仄，仄仄仄仄仄。","平平仄平平，仄仄仄仄平。","仄○仄○仄，仄仄平仄○。","平平仄仄平，仄仄仄仄平。","仄仄平仄仄，仄仄平仄○。","平平○仄仄，仄仄平仄仄。","仄仄仄平仄，平平仄平平。","仄仄平仄仄，平平仄平平。","仄平平仄仄，平○平仄平。"],"paragraphs":["平生麋鹿性，从仕匪所娱。","要非折腰具，悠然慕潜夫。","赋归恨不蚤，空悲岁云徂。","世情固险薄，官路徒惊呼。","君看得失际，岂问戚与疏。","论心未必尔，反眼何所无。","嗟我与世忤，正坐所见殊。","强颜恋五斗，我岂不足与。","湖南有良田，亦有宅一区。","会当拂衣去，俯仰聊自如。","谁能揖上官，迫促畏简书。","遂令湖海上，坐觉豪气除。","君言浪见许，众口方骂予。","不学望尘辈，甘心履危途。","所得俱可耻，山岩等豪铢。","古人惟事道，吾行端不迂。"],"title":"莞尔堂和柳枢密韵"}
