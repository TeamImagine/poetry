{"author":"张萧远","id":19145,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["舍宠求仙畏色衰，辞天素面立堦墀。","金丹拟驻千年貌，玉指休匀八字眉。","师主与收珠翠后，君王看戴角冠时。","从来宫女皆相妒，闻向瑶台尽泪垂。"],"title":"送宫人入道"}
