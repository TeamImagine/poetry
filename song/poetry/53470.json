{"author":"项安世","id":53470,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["深知道长属仁贤，甚爱阳来复旧毡。","凤历新灰浮缇室，牛星初度转青天。","五云嘉气书周典，七日灵文验孔编。","忽忽穷愁休怅恨，东风已到玉梅前。"],"title":"次韵乡人华秀才冬至日投赠二首  其一"}
