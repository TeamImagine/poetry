{"author":"司马光","id":178337,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["齿疏鬓白两眸昏，万事无堪老病身。","脱粟犹霑太仓禄，法官仍忝外台臣。","直缘迂僻求闲地，岂是孤高慕古人。","英俊满朝皆稷契，太山何少一飞尘。"],"title":"和白都官见赠"}
