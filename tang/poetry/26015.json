{"author":"贾岛","id":26015,"strains":["仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平平仄平。"],"paragraphs":["庭树几株阴入户，主人何在客闻蝉。","钥开原上高楼锁，瓶汲池东古井泉。","趁静野禽曾后到，休吟邻叟始安眠。","仙都山水谁能忆，西去风涛书满船。"],"title":"处州李使君改任遂州因寄赠"}
