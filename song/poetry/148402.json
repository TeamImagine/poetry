{"author":"方回","id":148402,"strains":["平仄仄平仄，仄平平仄平。","仄平仄仄仄，仄仄○平平。","仄仄仄○平，平平平仄平。","仄仄仄平仄，仄平仄平平。","仄平仄仄仄，平平平仄仄。","仄仄仄仄仄，平仄平○平。","平仄仄仄○，仄仄平仄平。","仄仄仄○平，平仄平平平。"],"paragraphs":["寒士足奇士，贵人多俗人。","俗人尚自可，盗贼乘风尘。","子美客长安，悲歌惊鬼神。","柄国者谁子，曲江近前嗔。","逆臣自此起，强藩由是振。","乃至饿隶辈，貂冕垂长绅。","狼狈老拾遗，拾橡逃陇岷。","我每读其诗，吞泪声酸辛。"],"title":"西斋秋感二十首  其一八"}
