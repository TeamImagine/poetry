{"author":"林景熙","id":160127,"strains":["仄仄仄平仄，仄平仄平平。","平平平仄仄，平仄仄仄平。","平仄仄仄仄，仄平平仄平。","仄仄仄平仄，仄仄○仄○。","平平平○仄，○平仄平平。","仄仄仄仄仄，仄仄○仄平。","平平仄仄仄，平仄平平平。","○仄仄○仄，平平○仄平。"],"paragraphs":["出郭已虚旷，入门转萧森。","筠栖无六月，聊以解我襟。","红日不到地，白云时满林。","坐久石根冷，酒醒荷气深。","飘飘黄冠客，临流鼓瑶琴。","一鼓洗我耳，再鼓空我心。","山高水复迥，仿佛蓬莱音。","兴尽拂衣去，城笳吹夕阴。"],"title":"纳凉过林氏居"}
