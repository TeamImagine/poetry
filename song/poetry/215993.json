{"author":"张耒","id":215993,"strains":["平平平平平，仄仄平平平。","仄仄仄仄平，○仄平仄平。","仄平仄平仄，仄仄平平平。","○平平平平，仄仄○仄平。","○平○平平，仄○平平平。","仄仄仄平仄，平仄平平平。","平平平仄○，○平仄○平。","平仄仄仄仄，平仄仄平平。","仄仄平○平，仄仄平仄○。","仄仄仄仄仄，○○平仄平。","仄仄仄平仄，仄平仄平平。","平平仄仄仄，仄仄仄平平。"],"paragraphs":["浮云无停阴，急雨来清秋。","飒飒水上风，吹我千里舟。","二年客淮楚，乞米充饥喉。","空堂堆诗书，冷落妻子羞。","操舟将何之，漫浪为西游。","岂不厌奔走，贫贱无良谋。","人生天地间，如萍水中浮。","安得必所往，南北但随流。","达者知其然，委己任去留。","止若寄渚雁，行如浮海桴。","万物本无事，百年漫多忧。","冥怀付造物，俯仰予何求。"],"title":"感秋呈宏父兼呈周楚望三首  其三"}
