{"author":"孔平仲","id":203574,"strains":["平平平平仄仄平，平平仄仄仄仄平。","平平平○○，平平仄仄○。","仄仄仄○平仄○，仄平平仄仄平平。","仄平平平仄平平，仄○仄平平仄平。","平平仄仄仄○仄，仄平仄仄○平平。","仄平仄仄平仄仄，仄仄平平平仄平。","平平仄仄仄，平仄平平平。","平平仄○○仄仄，仄仄平平○仄平。"],"paragraphs":["金乌翩翩玉兔驰，流光上下矢发机。","人生于其间，都无百岁期。","乐府旧传金缕衣，劝言须惜少年时。","我今为君一歌之，酒行到君君莫辞。","朱颜绿鬓不行乐，白头面皱将何为。","晋时八达唐李白，以饮驰名君所知。","何须自苦惫，方得为英奇。","荣华有分难力取，可笑苏秦空引锥。"],"title":"戏书劝人饮酒"}
