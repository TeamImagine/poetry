{"author":"杜甫","id":3211,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["暮倚高楼对雪峰，僧来不语自鸣钟。","孤城返照红将敛，近市浮烟翠且重。","多病独愁常閴寂，故人相见未从容。","知君苦思缘诗瘦，大向交游万事慵。"],"title":"暮登四安寺钟楼寄裴十"}
