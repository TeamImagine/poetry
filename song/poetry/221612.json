{"author":"释智圆","id":221612,"strains":["平平平仄仄，仄○仄仄平。","○仄平平仄，仄仄仄仄平。","仄仄平平平，平仄仄平平。","仄仄○平仄，仄○平仄平。","仄仄平平平，平平仄仄平。","平仄○平仄，仄平仄平平。","仄平仄平平，平仄仄平平。","仄仄平仄仄，仄仄平仄平。","仄仄○平平，仄仄平平平。"],"paragraphs":["精刚经百炼，可折不可柔。","三尺青蛇活，一匣止水秋。","解截蛟龙躯，能断佞臣头。","下去苍生害，上除天子雠。","在昔埋酆城，精光射斗牛。","雷焕张华辈，得之亦悠悠。","二贤既云亡，潭底化双虬。","剑利人或爱，剑道人不求。","剑道如之何，达者惟庄周。"],"title":"古剑"}
