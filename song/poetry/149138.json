{"author":"方回","id":149138,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["五朝遗老四专城，年号凡经十四更。","八袠即今逾少壮，七人从昔冠耆英。","冻窗映雪能坚坐，泥屐看山只步行。","清健如公天下少，平心心事十分平。"],"title":"平心胡秘监诞日"}
