{"author":"吴芾","id":18197,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["晓从千骑越重闉，轧轧篮舆渡古津。","万叠青山烟漠漠，一溪寒水石粼粼。","笑携红袖寻莲社，醉折黄花上葛巾。","此会从今成故事，他年应记座中人。"],"title":"和许守重阳出城韵"}
