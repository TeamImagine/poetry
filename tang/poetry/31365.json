{"author":"唐彦谦","id":31365,"strains":["○平仄仄仄，仄仄仄仄平。","平平仄仄平，仄仄仄仄平。","仄平平仄仄，仄仄仄○平。","平○平仄仄，平仄○○平。","○平平仄平，仄仄仄平平。","平平仄仄仄，仄平○仄平。"],"paragraphs":["中年涉事熟，欲学唾面娄。","逡巡避少年，赴秽不敢酬。","旁人吁已甚，自喜计虑周。","微劳消厚疚，残辱胜深忧。","从知为下安，处上反无俦。","人生各有志，勇懦从所求。"],"title":"和陶渊明贫士诗七首 四"}
