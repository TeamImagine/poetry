{"author":"王建","id":1197,"strains":["仄平仄平平，仄仄仄平仄。","平平仄仄仄，○仄平仄仄。","平平平仄仄，平仄平平仄。","仄仄平平平，平平○仄仄。","平平平平仄，仄仄○仄仄。","○仄仄仄平，平○仄○仄。","平仄平平仄，○仄仄仄仄。","○仄平平平，平平仄平仄。"],"paragraphs":["汉军逐单于，日没处河曲。","浮云道傍起，行子车下宿。","枪城围鼓角，毡帐依山谷。","马上悬壶浆，刀头分顿肉。","来时高堂上，父母亲结束。","回首不见家，风吹破衣服。","金创生肢节，相与拔箭镞。","闻道西凉州，家家妇人哭。"],"title":"相和歌辞 从军行"}
