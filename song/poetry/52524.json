{"author":"释宝昙","id":52524,"strains":["平平仄仄平平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["年来白发为谁新，恰受愁边五日春。","官烛吹花方作梦，东风卷地已无人。","今年有酒公须醉，明日无襦子莫嗔。","香案已催朝玉帝，何如剪纸奏钱神。"],"title":"次韵施伯才除夕"}
