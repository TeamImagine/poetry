{"author":"胡仲参","id":136931,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄平平平仄，仄仄平平仄仄平。"],"paragraphs":["漫浪江湖已十霜，一秋强半又重阳。","可怜白日浑闲度，偶对黄花觉自伤。","客舍题诗书感遇，市楼沽酒慰凄凉。","登高不为酬心赏，直欲凭栏望故乡。"],"title":"重阳"}
