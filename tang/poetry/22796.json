{"author":"李商隐","id":22796,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平仄仄平。"],"paragraphs":["曾共山翁把酒时，霜天白菊绕堦墀。","十年泉下无人问，九日樽前有所思。","不学汉臣栽苜蓿，空教楚客咏江篱。","郎君官贵施行马，东阁无因再得窥。"],"title":"九日"}
