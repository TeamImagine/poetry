{"author":"李纲","id":242887,"strains":["平平仄平仄，仄仄平平平。","平仄仄平仄，平平仄平平。","仄仄平仄平，仄仄平○平。","仄仄仄○仄，仄平平仄平。","仄仄平仄仄，平仄平平平。","○平仄仄平，仄仄仄平○。","仄仄仄仄仄，平平平○平。","平平仄平仄，○○平仄○。","仄平仄平仄，仄仄平仄平。","仄仄平仄仄，平仄平平平。","仄平平仄仄，平仄平○○。","平平仄平仄，仄仄平○平。","仄仄仄○平，平平仄平平。","○平仄○仄，仄仄平平平。","仄○仄平仄，仄○平仄仄。","○仄仄仄仄，平平仄平仄。"],"paragraphs":["秋风愈凄紧，感此梁谿翁。","烟水出砂石，风霜脱梧桐。","岁晏无与欢，步屧携苍笻。","俯视槛中菊，仰瞻峰顶松。","有酒聊自适，旋滴真珠红。","长鲸吸百川，坐使玉樽空。","念古壮气激，怀家归兴浓。","陶然不知醉，如堕烟雾中。","醉魂眇安往，梦渡江水东。","髣髴生六翮，飘忽腾双龙。","醒来无所见，溪冷山重重。","纱窗透残月，瓦枕来疏钟。","起视夜将阑，星河粲玲珑。","乘风欲轻举，骨肉疑都融。","却思向来醉，岂离方寸地。","长醉不用醒，萧然谢名利。"],"title":"和唐人张为秋醉歌"}
