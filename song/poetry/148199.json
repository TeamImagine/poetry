{"author":"方回","id":148199,"strains":["仄仄平平仄仄平，平平平仄仄平平。","平平平仄平平仄，仄仄平平仄仄仄。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["六十衰年万事尝，西风回首战争场。","科名官职俱虚幻，学问文章总废忘。","死见几人饶酷毒，生怜此老尚昂藏。","故应许似篱边菊，百种花残独傲霜。"],"title":"六十吟五首  其一"}
