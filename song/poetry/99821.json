{"author":"洪咨夔","id":99821,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["鸡唤璇杓一夜东，长天绀碧静无风。","年华老子懽娱里，春事儿曹翰墨中。","脱雪荠芽盘饤绿，晞阳椒蕾酒行红。","赭袍亲上慈明册，正想千官会汉宫。"],"title":"丁亥岁朝把笔"}
