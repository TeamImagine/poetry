{"author":"罗隐","id":30869,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["行行杯酒莫辞频，怨叹劳歌两未伸。","汉帝后宫犹识字，楚王前殿更无人。","年深旅舍衣裳敝，潮打村田活计贫。","百岁都来多几日，不堪相别又伤春。"],"title":"送顾云下第"}
