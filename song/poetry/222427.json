{"author":"邹浩","id":222427,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["觉华山下古禅宫，鼎足蒲团午夜同。","但有鸡声替钟鼓，更无僧影到帘栊。","真情迥出忘情外，多语都归妙语中。","转首是谁南与北，庭前桧柏亦生风。"],"title":"与叶适正资长老同宿觉华山安福寺"}
