{"author":"华镇","id":212150,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄仄仄仄仄平。","仄仄仄平平仄仄，仄平平仄平平平。"],"paragraphs":["千岩秀处有扁舟，不驾樵风欲五秋。","金咮未应甘腐鼠，霜翎时自下昆邱。","尘埃漠漠长扃户，云月漫漫独倚楼。","好事古来常恨少，碧霄清思为君搜。"],"title":"高邮张生出所得诗画一轴求余作诗因书"}
