{"author":"朱长文","id":196799,"strains":["仄仄平仄平，平平平平平。","仄平平平仄，仄仄仄仄平。","平平仄平仄，仄仄仄仄○。","仄平仄仄平，平仄平仄平。","平平仄仄仄，仄仄仄仄平。","○平仄平平，仄平仄仄平。","仄平○仄平，○仄仄○平。","仄平仄平仄，仄仄平平○。","仄平平平仄，仄○○仄平。","平平仄平仄，平仄平仄平。","仄平平平平，平仄仄仄平。","平平平仄仄，仄仄仄仄平。","仄仄平仄仄，仄平仄平平。","平平仄平仄，平仄平仄平。","仄仄仄仄平，○仄仄仄平。","○仄平仄仄，仄仄平平平。","平平仄仄平，仄仄平平平。","平平仄○仄，仄仄仄仄平。","仄平平平仄，仄○仄平平。","仄平仄○平，仄平平仄平。","仄平仄平仄，仄仄平平平。","仄仄仄平仄，平仄仄仄平。","平仄○仄仄，○仄仄仄○。"],"paragraphs":["昔在章圣朝，先君为名臣。","入陪儒林老，出拥使者轮。","忠谟与休烈，万世永不泯。","惜哉未大任，天意昌后人。","公生韫俊德，磊落幼绝伦。","深林有条梅，不揉自可珍。","外隅正以方，中府粹且仁。","沛然施之事，迅若般之斤。","自联金闺彦，颉颃三十春。","牙筹析经费，龙节绥远民。","朅来天畿东，威誉薄海垠。","群情无遁照，众理日益勤。","吏径皆敞辟，敝根悉锄耘。","惸惸旧鳏寡，今也皆不贫。","阖部数百城，膏泽一以均。","正月方再浃，是日为生申。","东人竞祝公，百福丛于身。","同宗复荷德，善祷久所陈。","况公方耆艾，百行享明神。","俾公永且康，笔端扶化钧。","俾公炽而大，膝下森华绅。","近得举之躅，前望伯虎尘。","先阀期益显，蹇品庶可亲。"],"title":"转运少卿生日"}
