{"author":"欧阳修","id":79044,"strains":["仄平平仄平，平仄仄○仄。","仄仄仄平平，平平仄平仄。","平平平仄仄平○，仄平平仄仄○平。","仄平仄仄平平仄，仄○仄仄○平仄。","平仄平平仄仄平，平平平仄○○仄。","仄平平平仄平仄，平平仄仄平平仄。","平平仄仄平平仄，○平平仄平○仄。","平平仄仄仄平平，平仄○平○仄平。","平平○仄仄○仄，仄仄平平仄仄平。"],"paragraphs":["大川虽有神，淫祀亦其俗。","石马系祠门，山鸦噪丛木。","潭潭村鼓隔溪闻，楚巫歌舞送迎神。","画船百丈山前路，上滩下峡长来去。","江水东流不暂停，黄牛千古长如故。","峡山侵天起青嶂，崖崩路绝无由上。","黄牛不下江头饮，行人惟向舟中望。","朝朝暮暮见黄牛，徒使行人过此愁。","山高更远望犹见，不是黄牛滞客舟。"],"title":"黄牛峡祠"}
