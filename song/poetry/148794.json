{"author":"方回","id":148794,"strains":["平平仄仄仄平平，平仄平平仄仄平。","仄仄平平○仄仄，仄平仄仄仄平○。","仄平仄仄平平仄，平仄平○仄仄平。","平平仄○平平仄，仄仄平平仄仄平。"],"paragraphs":["修程万里未为赊，年少曾逢世运嘉。","早擢高科题雁塔，合班迩列餍龙茶。","宦情划似云归岫，时事惊如雨送花。","书林宝藏饶词藻，肯羡青霄富贵家。"],"title":"次韵前广德赵教授"}
