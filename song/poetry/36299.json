{"author":"陆游","id":36299,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["功名莫苦怨天悭，一櫂归来到死闲。","傍水无家无好竹，卷帘是处是青山。","满篮箭竹瑶簪白，压担棱梅鹤顶殷。","野兴尽时尤可乐，小江烟雨趁潮还。"],"title":"故山四首  其一"}
