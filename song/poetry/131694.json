{"author":"施枢","id":131694,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["谁使霓裳逞细腰，随风尽日袂飘飖。","飞花却讶春将遍，舞片还惊冻易销。","看熟似同鸥过渚，兴仙刚道鹤冲霄。","吟成谁与相酬酢，赖有疏梅伴寂寥。"],"title":"对雪"}
