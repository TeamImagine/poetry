{"author":"王十朋","id":22061,"strains":["仄仄仄平平，仄仄仄仄仄。","仄仄平仄平，仄仄仄○仄。","仄仄平平平，仄平仄仄仄。","仄仄平仄○，平平仄○仄。","仄仄仄平仄，平仄仄平仄。","平平仄平平，平仄仄仄仄。","平○仄平仄，仄仄仄平仄。","平平仄平平，平平仄平仄。","仄仄仄○仄，平平仄仄仄。","○仄○○平，仄仄仄仄仄。","平○仄仄平，平仄仄仄仄。","○平平仄仄，仄仄仄平仄。"],"paragraphs":["予少择交游，有友四五子。","仲默姿不凡，好学喜观史。","寄我新诗章，我惊欲掩耳。","昔日心未降，而今已降矣。","我久事章句，滋味一杯水。","平生况多愚，于己不自揣。","林间等蝉噪，井底作蛙视。","今焉见君诗，吾诚二虫比。","岂敢妒且热，低头拜不止。","思欲和其音，兀坐辄忘起。","沉吟竟不成，徒觉倦两髀。","从今焚笔砚，不复坐书几。"],"title":"次韵季仲默见寄"}
