{"author":"杨万里","id":47666,"strains":["仄平仄平仄平平，仄平仄平○仄平。","平平仄仄○○仄，仄平平平仄平仄。","平仄○平仄仄平，仄仄平仄仄仄○。","平仄平平平仄仄，仄仄仄平平仄仄。","仄平平平仄平仄，仄平平平仄平仄。","仄平平仄仄平平，仄平平平仄○平。","平平仄仄平仄仄，平仄仄仄平平仄。","平平平平平仄平，仄平仄仄仄平平。","仄平仄仄平平仄，仄平平平仄仄仄。","仄平仄仄平平仄，仄仄仄平平仄仄。","平仄仄仄平平平，平平仄仄仄仄○。","仄仄平平平仄平，平平○平仄平平。"],"paragraphs":["墨家者流老蒲仙，碧梧采花和麝烟。","华阳黑水煎胶漆，太阴玄霜作肌骨。","龙尾磨肌饮鼠须，落点髹几几不如。","夷甫清瞳光敌日，一见墨卿惊自失。","后来夔川有梁杲，尔来黟川有吴老。","亦追时好得时名，竟为蒲生竖降旌。","吴滋往往玄尚白，梁墨湿湿黐黏壁。","南宫先生来自西，惠然赠我四玄圭。","我无鹊返鸾回字，我无金章玉句子。","得君此赠端何似，兀者得靴僧得髢。","安得玉案双鸣珰，金刀绣段底物偿。","送似龙涎心字香，为君兴云绕明窗。"],"title":"谢胡子远郎中惠蒲大韶墨报以龙涎心字香"}
