{"author":"魏了翁","id":102956,"strains":["平仄仄仄○，平仄平○平。","仄平平仄平，平仄仄仄○。","仄平仄平仄，○平仄平平。","平○平仄仄，仄仄平平平。","仄平仄仄仄，平仄平平平。","○平仄平平，平仄仄仄平。","平○仄平仄，仄仄平仄○。","平仄平仄平，平仄平仄○。"],"paragraphs":["奇月必用重，谁与开其端。","贵阳而贱阴，于此亦可观。","况于五阴后，苍龙挂高寒。","林疏山骨瘦，宇静天容宽。","砉然遇九九，黄菊纷阑斑。","且开五言城，聊寄一夕懽。","凄其义熙后，甚矣天宝间。","陶社千古心，知者良独难。"],"title":"九日分韵得寒字"}
