{"author":"葛胜仲","id":230746,"strains":["平平仄仄平仄平，平平仄仄平平平。","仄仄平平平平仄，仄平平仄平平平。","仄平平平平仄仄，仄平平仄仄平平。","平仄平平○仄仄，平平仄仄○平平。","仄平平仄仄平仄，仄仄仄仄平平○。","仄平平仄仄平仄，平平仄仄仄仄平。","平平仄仄○仄仄，仄○仄仄平平平。","仄仄平平仄平仄，仄平平仄平平平。","仄平平仄仄平仄，仄仄仄仄平平仄。","仄平平平仄平仄，○仄平仄平平平。","仄仄平平平仄仄，仄平○仄平平平。","平平仄平平仄仄，平仄仄仄平平平。","仄平仄仄仄平？，仄仄仄仄平平○。"],"paragraphs":["寒窗送曙鸡一鸣，寻山蓐食天初晴。","水口溪穷为停棹，步携东坦仍添丁。","虎头岩高山色好，竹舆遥睇眼为青。","花濑蒙蒙胜紫气，微花拂衽闻芳馨。","岌峨悬臼与天接，脚力欲趁飞猱轻。","此邦佳处遍寻陟，夫差所顾独未经。","兹游野服穿不借，自胜五马仍双旌。","忆昔贞元守修贡，木瓜堂庑辉山扃。","两邦歌舞竞姝丽，谷雨不许遨头醒。","只今金沙杂榛莽，空照华髪垂星星。","近涧喧豗泉{氵虢}{氵虢}，远峰娇腻云英英。","山僧意勤苞紫笋，倾盖一笑无平生。","息黥补劓有甘寝，梦觉起作游山行。"],"title":"同道祖及子舍游茶山归因成"}
