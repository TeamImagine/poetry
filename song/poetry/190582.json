{"author":"韦骧","id":190582,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["去岁中秋别岳阳，洞庭湖外望清光。","今年衮衮仍行役，此日萧萧复异乡。","林叶泛辉兼玉露，水波摇影接银潢。","出船聊踞胡床坐，远负高楼列酒觞。"],"title":"中秋午夜和溪看月"}
