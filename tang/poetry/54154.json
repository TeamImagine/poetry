{"author":"储光羲","id":54154,"strains":["仄平仄平仄，○仄仄○平。","仄平仄仄仄，仄仄仄平平。","平仄平仄○，平平仄平平。","仄平仄平仄，仄仄仄平平。","平仄平仄平，平仄平仄平。","仄仄仄平平，平○仄○平。","仄仄平平仄，仄平平仄平。"],"paragraphs":["众人耻贫贱，相与尚膏腴。","我情既浩荡，所乐在畋渔。","山泽时晦暝，归家𫏐闲居。","满园植葵藿，绕屋树桑榆。","禽雀知我闲，翔集依我庐。","所愿在优游，州县莫相呼。","日与南山老，兀然倾一壶。"],"title":"田家杂兴八首 二"}
