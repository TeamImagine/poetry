{"author":"朱熹","id":54568,"strains":["仄平仄仄仄，平仄平平平。","仄仄仄仄平，平仄平○○。","仄仄仄平平，平仄仄○仄。","○仄平平○，○○仄平平。","平平仄仄仄，仄仄仄○○。","仄仄仄仄平，仄仄平平平。","平平○仄仄，仄仄仄平平。","仄平平仄仄，仄仄仄仄平。"],"paragraphs":["兔丝附朴樕，佳木生高冈。","弱蔓失所依，佳木徒苍苍。","两美不同根，高下永相望。","相望无穷期，相思谅徒为。","同车在梦想，忽觉泪沾衣。","不恨岁月遒，但惜芳华姿。","严霜萎百草，坐恐及兹时。","盛年无再至，已矣不复疑。"],"title":"古意"}
