{"author":"韩维","id":157606,"strains":["平平仄平仄，平仄仄平平。","仄平仄平仄，仄仄仄平平。","仄仄平○平，仄仄仄平平。","仄平仄仄平，平仄仄仄平。","平仄平平仄，平仄仄平○。","平平平平平，平仄仄平平。","仄平仄平仄，平仄仄仄平。","○平平仄仄，平仄仄平平。"],"paragraphs":["初阳动新琯，微霰集前墀。","举宗会佳节，拜贺俨成仪。","念我闺中人，独此隔容徽。","昔同奉祭笾，今自享酹卮。","仿佛平生像，凄怆故年衣。","寒灯清无光，僮使侍虚帷。","对之忽悲结，零泪不可挥。","娇儿何所识，摴博自为嬉。"],"title":"冬至日作"}
