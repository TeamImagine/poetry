{"author":"刘学箕","id":89466,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["照眼梅花雪作堆，阴厓寒谷带春回。","千篇堕我吟边去，万里怀人书未来。","遶树政须搜苦语，攀条那忍负芳杯。","长镵几度锄明月，尽是刘郎手自栽。"],"title":"陈洮湖取古今梅诗自鲍明远降至今日名胜集中所赋悉和之凡千首计三十六卷十日然后读毕用其叙中四韵和题其后"}
