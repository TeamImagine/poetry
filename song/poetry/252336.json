{"author":"郑刚中","id":252336,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["一瓢方此寄天涯，用巧居贫拙有加。","晚食正为颜斶饭，空肠却嗜玉川茶。","长髯乱磨轻于土，短尾浓煎不见花。","撑拄可堪书卷少，空教癯瘁发生华。"],"title":"予嗜茶而封州难得有一种如下等修仁殊苦涩而日进两杯"}
