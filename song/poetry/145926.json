{"author":"释行海","id":145926,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["楚雨吴烟动客思，江梅发后失归期。","传来踪迹浑无定，飘泊情怀已可知。","鼓角每惊多事日，鶑花空度少年时。","与君如此长相别，苦乐同心更有谁。"],"title":"怀珦潜山"}
