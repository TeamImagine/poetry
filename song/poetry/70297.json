{"author":"沈继祖","id":70297,"strains":["平平仄平平仄仄，仄平○平仄平仄。","平平平仄仄仄平，仄平仄仄平平仄。","平平仄仄仄平平，平平仄平平仄仄。","平○仄仄仄平仄，平仄○平平仄仄。","仄平仄仄平○平，平仄仄平仄平仄。","平平○仄仄平仄，仄○仄仄仄平仄。","仄○平平仄仄平，仄平平仄平平仄。","平平仄仄仄平平，仄仄平平仄平仄。","仄仄仄仄仄仄○，平仄平平仄平仄。","仄○仄仄仄平平，仄仄仄平仄仄仄。","平平仄平平仄平，平平仄仄平平仄。","○平仄平平仄平，仄平平平仄平仄。","平平仄平仄仄平，仄平仄仄平平仄。","平仄平平仄平平，仄仄平平仄平仄。","○平平仄○平平，仄仄平平仄仄仄。","仄○仄仄○○平，○仄○平仄平仄。"],"paragraphs":["城西去天才尺五，溯游从之不修阻。","西湖春水涨旧痕，葡萄盎盎浮春醑。","鱼成队阵影虚游，禽呼友朋声乐与。","船行是处有佳趣，芳草和烟迷断浦。","小桥曲径通深幽，疑在阆风与玄圃。","花飞犹有半妆在，柳长尚作画眉妩。","酒中之仙仅八人，把杯谁是湖山主。","楼台倒影俯清漪，密树摇风翠交舞。","妙处政自落笔难，安得君房妙言语。","只将剧饮饯残春，一醉忘形到尔汝。","黄香可人招不来，云烟落纸英词吐。","三年与君巴峡游，至今诗名播西土。","金华不生有嫡孙，一时纸贵人争睹。","维莫之春作兹游，绝忆苏仙赋东武。","从今风月三千篇，要扫冰溪九万楮。","芰荷立水更重游，当戒行厨治尊俎。"],"title":"和黄叔万游西湖韵"}
