{"author":"郑獬","id":181709,"strains":["仄平仄仄仄平仄，平平○仄平平平。","仄平仄仄仄平仄，仄平仄仄平平平。","平○仄仄平仄仄，仄仄仄仄平平平。","平平平仄仄平仄，仄仄仄仄平平平。","仄○平平仄平仄，仄平仄仄平○平。","○平仄仄○平仄，仄○平平平平仄。","平○仄仄仄○平，仄平仄仄仄平仄。","○平仄仄仄平仄，仄平仄仄平平仄。","仄平仄○平仄平，平平平平仄平仄。","仄平平仄仄仄平，仄仄仄仄仄平仄。","仄平平平○仄○，仄仄平平仄平仄。","平平平平仄仄仄，平平○平平仄仄。","仄平仄仄平仄平，平仄仄平平○平。","平仄仄平仄仄平平仄仄，平平仄仄平平平。","仄仄仄平平○仄平仄仄，仄平仄仄平平平。","平平仄仄仄仄仄，平平平仄○○平。","仄平仄仄平平仄，平仄平平仄平仄。","仄平仄仄仄○平，仄仄平平仄仄仄。","仄仄仄平仄仄平，平平平平仄平仄。","仄平平仄仄仄平，○仄○平平仄仄。"],"paragraphs":["黑云扑下一天雪，开帘正见花飘飖。","渌樽覆案不能饮，缅怀白发同心交。","拈毫窜纸聊自戏，不觉大语惊连鳌。","呼儿誊本寄之去，岂敢有意夸雄豪。","谚称抛砖引鸣玉，遂蒙老手来相嘲。","且言本出将家子，惯看飞云连沙起。","常骑快马臂苍鹰，走屠赤豹裂青兕。","燕山崛岉郁天起，玉关石壁俱天垒。","昔缨汉冠为汉民，今埋胡沙作胡鬼。","欲携熊虎十万师，独以一帚扫群螘。","左钤休屠批谷蠡，直出龙沙五千里。","呜呼君言岂不伟，单于闻之须怖死。","莫羞茜袖双鬓华，盘屈肺肝生叹嗟。","君不见东海老翁含两齿，投竿起载文壬车。","又不见荆州长史年七十，手提九鼎还唐家。","穷通变化不可测，蟠蛟宁久藏泥沙。","况君着意经营久，奇策峥嵘烂星斗。","殿前即日拜将军，缚取单于不引手。","我实读书枉用心，伊皋功名竟何有。","待君金甲破敌归，且作长歌倾贺酒。"],"title":"和仲巽荆州大雪"}
