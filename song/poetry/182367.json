{"author":"强至","id":182367,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["戢戢新芽迸旧林，才生有节便虚心。","已邻佛界黄金地，更学仙家碧玉簪。","失灌要须防倦仆，偷餐切莫听饥禽。","凭师养取成修竹，截管终令作凤吟。"],"title":"若师院咏笋"}
