{"author":"强至","id":182703,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["历山名重舜耕余，太守文章世罕如。","但见清风变齐鲁，未闻紫诏起严徐。","最宜视草归时训，可惜挥毫落簿书。","千骑行春且乘兴，里无胜母莫回车。"],"title":"寄齐州曾子固学士"}
