{"author":"冯行己","id":113123,"strains":["平○仄仄仄平平，仄仄平平仄仄平。","仄仄仄平平仄仄，平○仄仄仄平平。","仄平平仄○平仄，平仄平平仄○平。","仄仄平平平仄仄，平平平仄仄○平。","○平平仄平平仄，平仄平平仄○平。","○仄仄平平○仄，仄平○仄仄平○。"],"paragraphs":["书称五福寿为先，有德人方得寿延。","自愧栎樗非远器，谁应齿发亦遐年。","立身官未三公贵，推老名陪二相贤。","喜把衰容模梵宇，惭无纤效勒燕然。","当时遭遇承陶冶，今日光荣预燕筵。","从此洛城增胜概，又新重作画图传。"],"title":"耆英会诗"}
