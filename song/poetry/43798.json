{"author":"范成大","id":43798,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["腊前催唤主林神，玉树飞来不动尘。","契阔西湖惭处士，飘零东阁似诗人。","一天午梦空花碎，满地春愁月影新。","扫浄宣华藜藋迳，他年谁记石湖滨。"],"title":"新作官梅庄移植大梅数十本绕之"}
