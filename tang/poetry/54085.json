{"author":"储光羲","id":54085,"strains":["仄平仄平仄，仄仄仄○○。","仄仄平平仄，仄仄仄平平。","平仄仄仄仄，○平平仄平。","平○平仄仄，仄仄仄平平。","仄平仄平仄，仄平○仄平。","平仄○仄仄，仄仄平平○。","仄仄平平○，平仄平仄平。"],"paragraphs":["不言牧田远，不道牧陂深。","所念牛驯扰，不乱牧童心。","圆笠覆我首，长蓑披我襟。","方将忧暑雨，亦以惧寒阴。","大牛隐层坂，小牛穿近林。","同类相鼓舞，触物成讴吟。","取乐须臾间，宁问声与音。"],"title":"牧童词"}
