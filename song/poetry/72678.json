{"author":"曾丰","id":72678,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平仄平仄，平平仄仄仄平平。"],"paragraphs":["长安百二汉山河，更遣南征两伏波。","自计有何饶社稷，相寻无已枉干戈。","一时夸大心难制，千载英雄迹未磨。","逐客乞灵几前辈，丰碑费我小摩挲。"],"title":"渡海谒两伏波将军祠"}
