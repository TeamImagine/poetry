{"author":"邓肃","id":4217,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["傍水禅房半掩门，乍晴帘幕卷黄昏。","风驱红雨春何在，酒入香肌玉自温。","勿笑饥肠充笋蕨，须将醉眼盖乾坤。","杖头更有百钱在，明日还寻未到村。"],"title":"西庵饯春"}
