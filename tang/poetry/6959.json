{"author":"卢纶","id":6959,"strains":["仄仄平平平仄仄，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["过雨开楼看晚虹，白云相逐水相通。","寒蝉噪暮野无日，古树伤秋天有风。","数穗远烟凝垅上，一枝繁果忆山中。","何言暂别东林友，惆怅人间事不同。"],"title":"同王员外雨后登开元寺南楼因寄西岩警上人"}
