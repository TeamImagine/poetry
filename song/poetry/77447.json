{"author":"杨炎正","id":77447,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["诏使乘轺赴日边，此行何以异登仙。","蓬莱路近春风暖，阊阖门开晓色鲜。","不用历阶三粉署，便应平步五花砖。","有人借问湘州倅，但道皤然雪满颠。"],"title":"送崔宪使赴召"}
