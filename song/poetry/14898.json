{"author":"王铚","id":14898,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["飞满前村夜不知，凭风声与静相宜。","银釭志士诗成后，玉枕佳人梦觉时。","乍听打窗投米急，想同糁径落梅迟。","孤舟曾向江湖宿，清入寒芦韵更奇。"],"title":"雪声"}
