{"author":"赵蕃","id":74788,"strains":["仄○仄仄仄，平平平仄平。","○平平仄仄，平仄仄○平。","仄仄平平仄，平○平仄平。","仄○平仄仄，平仄仄平平。","仄仄平平仄，平平仄仄平。","平平仄○仄，平平仄平○。","仄仄平平仄，平平仄仄平。","平○仄平仄，仄仄仄平平。"],"paragraphs":["抗疏有历载，宣麻兹一朝。","漕河讙启闸，江水待乘潮。","岂有夔龙辈，而从鸥鹭招。","定应聊偃薄，宁事久逍遥。","世既仍才美，居还绝吝骄。","龂龂自谗慝，曈曈本光昭。","往者资先觉，今焉倚后雕。","公如再廊庙，我亦遂箪瓢。"],"title":"问候周子充丈"}
