{"author":"皇甫湜","id":11613,"strains":["平仄仄○仄，平仄仄仄仄。","平仄仄仄仄，○仄仄仄仄。","仄平平平仄，仄仄平仄仄。","仄仄平平平，仄仄仄平仄。","平平仄平仄，○仄仄仄仄。","平仄仄平平，仄平仄平仄。","平平○仄仄，平仄仄仄仄。","仄仄仄平○，平平仄平仄。","平平○平仄，仄仄仄平仄。","仄仄平仄仄，平平仄○仄。","平仄仄仄平，平平平仄仄。","仄平○仄平，仄仄平平仄。"],"paragraphs":["[澶漫]太行北，千里一块石。","平腹有壑谷，深广数百尺。","土僧何为者，老草毛发白。","寝处容身龛，足膝隐成迹。","金仙琢灵象，相好倚北壁。","花座五云扶，玉豪六虚射。","文人留纪述，时事可辨析。","鸟迹巧均分，龙骸极癯瘠。","枯松间槎枿，猛兽恣腾掷。","蛣{虫屋}虫食纵，悬垂露凝滴。","精艺贯古今，穷岩谁爱惜。","托师禅诵余，勿使尘埃积。"],"title":"石佛谷"}
