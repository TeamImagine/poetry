{"author":"寇准","id":188815,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平平仄，平平仄仄仄仄平。"],"paragraphs":["慵趋大厦恋山薇，立志由来与世违。","溪上有时逢静钓，雪中长日掩闲扉。","自知天爵高人爵，不爱朝衣换布衣。","我逐浮名任飘泊，清泉难得共忘机。"],"title":"寄漳川隠士  其二"}
