{"author":"姜特立","id":31581,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["遥知三径长荒苔，解组东归亦快哉。","津岸纷纷群吏去，船头衮衮好山来。","平时佳客应相过，胜日清尊想屡开。","若许诗篇数还往，直须共挽古风回。"],"title":"和陆郎中放翁韵"}
