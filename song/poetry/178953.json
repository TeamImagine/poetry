{"author":"丁执礼","id":178953,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["晓辞龙尾下青冥，持节东南一镇并。","共治蚤分天万寄，暮来今颂里民声。","吟高郢雪谁能拟，韵敌壶冰凛更清。","遥想棠阴多暇日，江风吹角绕蓬瀛。"],"title":"送程给事知越州"}
