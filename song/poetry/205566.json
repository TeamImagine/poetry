{"author":"李之仪","id":205566,"strains":["仄平仄仄○平仄，仄仄仄平平仄仄。","仄平仄仄仄仄仄，○仄平平平仄仄。","平平仄仄仄○平，仄仄平平平仄仄。","仄平平仄仄平平，仄仄平平仄平仄。","平平仄仄仄○仄，平仄平平平仄仄。","平平仄平仄平仄，仄仄仄平仄○仄。","仄平仄仄○○仄，仄仄平平○仄仄。","仄○仄仄仄平仄，平仄平仄○仄仄。","○平仄仄○平平，仄仄仄平仄平仄。","○○仄仄○○平，仄○平平平平仄。"],"paragraphs":["老来不惯离家久，独卧一庵今八夜。","抵搔十爪垢已满，降伏千魔心未下。","荧荧病眼日更昏，皎皎孤怀谁与泻。","恨无鸾帐与谁俱，独有筇枝伴身亚。","华严性海偶深味，兜率陀天聊复借。","平生好书陋颜柳，近日作诗几沈谢。","百年旅梦行将觉，万里家园犹未舍。","妄缘傥或未尝胆，佳境安得如食蔗。","从来少味燕偏知，早已忘机鼠休怕。","行当遂作重屏图，阘茸凡材任讥骂。"],"title":"常爱东坡去年花落在徐州对月酣歌美清夜今夜黄州见落花小院闭门风露下二诗因即其韵聊寄目前  其一"}
