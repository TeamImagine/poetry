{"author":"黄滔","id":33715,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["每忆家山即涕零，定须归老旧云扃。","银河水到人间浊，丹桂枝垂月里馨。","霜雪不飞无翠竹，鲸鲵犹在有青萍。","三千九万平生事，却恨南华说北溟。"],"title":"寓题"}
