{"author":"孔平仲","id":203605,"strains":["仄仄平平平仄仄，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["过阁程文推首出，临轩亲策复先鸣。","大科江左未尝有，此事吾家真最荣。","独步以才高宇宙，横飞不日到蓬瀛。","翩翩斥鷃蒿莱下，岂识鹏抟九万程。"],"title":"喜经父制策第一  其一"}
