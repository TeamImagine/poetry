{"author":"陆游","id":32776,"strains":["仄平平仄仄平平，仄仄平平仄平平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["此行何处不艰难，寸寸强弓且旋弯。","县近欢欣初得菜，江回徙倚忽逢山。","系船日落松滋渡，跋马云埋滟滪关。","未满百年均是客，不须数日待东还。"],"title":"晚泊松滋渡口二首  其一"}
