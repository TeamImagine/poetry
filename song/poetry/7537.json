{"author":"王之道","id":7537,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["晖晖晴日树头平，望外遥山宿雾轻。","积潦夜增南浦涨，微风朝送北窗清。","滞留羁客牵归思，陶写新诗尽物情。","谁谓春宵常苦短，老来无寐厌长更。"],"title":"和文倅侯彦嘉二首  其二"}
