{"author":"魏了翁","id":103427,"strains":["仄仄平平仄仄平，平平平仄仄平平。","平平仄仄平平仄，仄平平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["子已江头戒櫂郎，卬须何事未乘方。","须看此意关时数，不为斯人自肺肠。","白傅徒然泣商妇，毛生岂解出王樯。","卬虽不敏真知得，为子临岐釂一觞。"],"title":"用张子益教授韵送虞退夫西归"}
