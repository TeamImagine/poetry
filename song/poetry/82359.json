{"author":"孙应时","id":82359,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["浮云富贵适堪怜，烈士襟期定不然。","拭目去为三岛客，此心莫负九重天。","虽云小草容同味，敢与昌阳较引年。","下直如寻故人梦，书来同我钓鱼船。"],"title":"用韵赠李恭父"}
