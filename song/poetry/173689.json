{"author":"黄庶","id":173689,"strains":["仄平仄平平，○平仄仄仄。","平○仄平平，仄仄○仄仄。","仄平仄○仄，○仄仄平仄。","○平仄仄平，平仄仄平○。","平平仄平平，仄仄仄仄仄。","平平仄仄仄，仄仄仄平仄。","仄平○仄仄，仄仄仄仄仄。","仄仄平仄平，仄仄仄平仄。","平平仄仄仄，仄仄仄仄仄。","○仄仄仄○，平仄仄平仄。"],"paragraphs":["十年眯车尘，思归入梦寐。","晨兴见家山，两目如去翳。","故人又过我，相对有余意。","当樽话旧游，强笑复吁欷。","君名在乡书，捧檄不肯愧。","高堂去白髪，有泪落鞭辔。","里人献吉梦，四壁众所义。","我喜先子言，在耳若龟筮。","人生老聚散，酒薄满莫避。","相见意最长，强饮不能醉。"],"title":"席上赋别南宫希元"}
