{"author":"梅尧臣","id":57609,"strains":["仄仄仄平仄平平，平平仄仄平仄平。","平平平平○平仄，仄○仄仄平平平。","仄平仄仄仄平仄，仄平仄仄平平平。","○平○仄仄○仄，仄仄○平仄平仄。","仄平仄仄平仄平，仄○○仄仄仄仄。","平平平仄仄平平，平平平仄平平仄。","仄○仄平平仄仄，仄平仄仄○平仄。","仄仄平仄仄仄仄，平平平○平仄仄。","平○仄平仄仄平，仄仄仄○平仄仄。"],"paragraphs":["日本大刀色青荧，鱼皮帖欛沙点星。","东胡腰鞘过沧海，舶帆落越栖湾汀。","卖珠入市尽明月，解绦换酒琉璃缾。","当垆重货不重宝，满贯穿铜去求好。","会稽上吏新得名，始将传玩恨不早。","归来天禄示朋游，光芒曾射扶桑岛。","坐中烛明魑魅遁，吕虔不见王祥老。","古者文事必武备，今人褒衣何足道。","干将太阿世上无，拂拭共观休懊恼。"],"title":"钱君倚学士日本刀"}
