{"author":"赵蕃","id":75059,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["雨到丛篁忽暗鸣，谯门应已载传更。","伯淮被冷睡难著，孺子榻空尘欲生。","几戒樵青成痛扫，屡闻黄耳递虚声。","逢迎可待休形叹，祇恐穷冬无好晴。"],"title":"孝扬成父约见过屡展期云须晴也"}
