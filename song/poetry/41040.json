{"author":"陆游","id":41040,"strains":["仄仄平平仄仄平，平平仄仄仄平平。","平平平仄仄仄仄，仄仄平平平仄平。","平仄仄仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["忆昨翩然别众仙，秋风吹鬓感凋年。","虚斋无复客满座，败橐空余诗百篇。","高谊未忘林下约，清吟重结社中缘。","不教落在尘埃地，万顷烟波一钓船。"],"title":"次韵朝陵叶院察见寄"}
