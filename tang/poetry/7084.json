{"author":"独孤授","id":7084,"strains":["仄仄平平仄，平○○仄平。","平平仄平仄，平仄平平平。","仄仄○○仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["上苑韶容早，芳菲正吐花。","无言向春日，闲笑任年华。","润色笼轻霭，睛光艳晚霞。","影连千户竹，香散万人家。","幸遶楼台近，仍怀雨露赊。","愿君垂采摘，不使落风沙。"],"title":"花发上林"}
