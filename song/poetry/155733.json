{"author":"吴龙翰","id":155733,"strains":["仄仄平平平仄平，平平仄仄仄平平。","仄平平仄仄平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万绿樷中春事阑，杨花如雪满江干。","露沾花树蝶衣重，雨著芹泥燕嘴寒。","愁到吟肠诗绾断，梦依棋局客敲残。","何时买得青山住，炼就蓬壶换骨丹。"],"title":"春晚"}
