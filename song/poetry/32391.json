{"author":"王廉清","id":32391,"strains":["平平平仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["桃花风起竹舆寒，寒食天晴石路干。","正是东君好春色，不妨词客驻归鞍。","金声赋就方腾踏，铁砚才高尚考槃。","如到琼台与华顶，为侬试拂旧题看。"],"title":"送桑泽还天台"}
