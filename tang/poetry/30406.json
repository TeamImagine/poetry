{"author":"罗邺","id":30406,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一片危墙势恐人，墙边日日走蹄轮。","筑时驱尽千夫力，崩处空为数里尘。","长恨往来经此地，每嗟兴废欲霑巾。","那堪又向荒城过，锦雉惊飞麦陇春。"],"title":"经故洛城"}
