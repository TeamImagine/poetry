{"author":"伍乔","id":36590,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["碧洞幽岩独息心，时人何路得相寻。","养生不说凭诸药，适意惟闻在一琴。","石径扫稀山藓合，竹轩开晚野云深。","他年功就期飞去，应笑吾徒多苦吟。"],"title":"龙潭张道者"}
