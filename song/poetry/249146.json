{"author":"曾几","id":249146,"strains":["仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["问公何许看花回，賸说郊坰十里梅。","树杂古今他处少，枝分南北一齐开。","昌源已办行厨去，离渚犹须使节来。","况复兰亭公所葺，清流九曲要传杯。"],"title":"喻子才提举招昌源观梅倦不克往苏仁仲有诗次韵"}
