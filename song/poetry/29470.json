{"author":"韩元吉","id":29470,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["田园未办各身谋，兄弟今成迭去留。","游宦三年方启足，寄书千字又从头。","白云不定山容晚，碧水无穷树色秋。","回首寺桥同社客，想因明月话离愁。"],"title":"赴信幕寄子云叔{日奂}及同寺  其一"}
