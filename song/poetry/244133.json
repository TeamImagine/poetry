{"author":"胡宿","id":244133,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["雪里诗筒至自秦，仲宣佳句乐从军。","谷鶑渐喜迁高处，塞雁犹嗟失故群。","北阙旧游孤似月，西州回望远如云。","一枝春色无由寄，手弄梅花却自薰。"],"title":"寄子高秦州从事"}
