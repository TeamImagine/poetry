{"author":"汪藻","id":236824,"strains":["仄仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄○平。","平平平仄仄，仄仄仄平平。","平仄平平仄，○平仄仄平。","平平平○仄，平仄仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["度险逢幽处，凭谁写壮怀。","连甍栖绝壁，孤塔表长淮。","地本吴枫接，山今禹绩皆。","潮声遥入寺，竹影自翻阶。","木杪朱栏出，城坳雪浪埋。","乾坤迷枉渚，雾雨泄阴崖。","丹叶经寒在，苍洲向晚佳。","鱼龙宵聼呗，猿鸟昼窥斋。","月满𧏖珠实，霜清磬石谐。","僧盂收柏子，樵径埽松钗。","左宦书无雁，南烹菜有鲑。","风烟欺短发，云水信残骸。","竟作何乡老，虚惭素尚乖。","江湖今在眼，归合办青鞋。"],"title":"龟山上方"}
