{"author":"释文珦","id":134658,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["因悟维颠匪一绳，遂无心续祖师灯。","祇图尘世难窥影，远入深峰不记层。","土木形骸从朽腐，冰霜志节自坚凝。","非吾同伴如相觅，牢闭蓬门定不譍。"],"title":"因悟"}
