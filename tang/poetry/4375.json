{"author":"钱起","id":4375,"strains":["仄仄平平仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，平仄仄平○。","仄仄平平仄，平○仄仄平。","平平仄仄仄，平仄仄平平。","仄仄平平仄，○平仄仄平。","平○仄平仄，仄仄仄平平。"],"paragraphs":["六合纡玄览，重轩启上清。","石林飞栋出，霞顶泰堦平。","拂曙銮舆上，晞阳瑞雪晴。","翠微回日驭，丹𪩘驻天行。","御气升银汉，垂衣俯锦城。","山通玉苑迥，河抱紫关明。","感物乾文动，凝神道化成。","周王陟乔岳，列辟让英声。"],"title":"奉和圣制登朝元阁"}
