{"author":"陈子昂","id":47146,"strains":["仄仄仄仄仄，仄平平平平。","平仄○○仄，平仄仄仄平。","○平○平仄，仄平仄平平。","仄仄仄平仄，仄平仄平平。","仄仄平○仄，仄仄仄仄平。","仄仄仄仄仄，仄仄仄平平。仄仄？平？平仄仄，平平仄○平。","平？仄仄仄仄，仄？仄仄仄○。","仄平平仄○，平仄平平平。仄平仄仄仄，平平仄仄○。","平仄仄仄仄，仄仄仄仄平。","平○仄平仄，平仄仄平平。","？平仄平平仄仄？平？。"],"paragraphs":["事父尽孝敬，事君端忠贞。","兄弟敦和睦，朋友笃信诚。","从官重公慎，立身贵廉明。","待士慕谦让，莅民尚宽平。","理讼惟正直，察狱必审情。","谤议不足怨，宠辱讵须惊？处[满]（蒲）常惮溢，居高本虑倾。","诗、礼固可学，郑、卫不足听。","幸能修实操，何俟钧虚声？白珪玷可灭，黄金诺不轻。","秦穆饮盗马，楚客报绝缨。","言行既无择，存殁自扬名。","（《文苑英华》七九○《铭》）。"],"title":"座右铭（《陈伯玉集》未收）"}
