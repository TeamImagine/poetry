{"author":"曹勋","id":12397,"strains":["平平平仄仄，平平仄仄平。","平平仄○仄，仄仄平平平。","仄仄仄平仄，仄仄平平平。","仄仄平○平，仄仄平平平。","仄仄仄平仄，仄仄平平平。","仄仄平平平，仄仄平仄平。","平平平仄仄，仄仄平平平。","平平仄平仄，平○仄仄平。","仄平平平平，仄仄平仄仄。","○仄仄仄仄，仄仄平平○。","平平仄平平，仄仄○平平。","仄仄仄平仄，平仄平平○。"],"paragraphs":["芙蓉开绿水，青松映海棠。","新晴沐膏雨，艳色明朝阳。","绰约彼姝子，转盼流辉光。","被服妖且妍，细浥蔷薇香。","下有合欢带，绣作双鸳鸯。","上有双同心，结作明月珰。","珠环垂两耳，翠凤翘钗梁。","琼钩约双袖，提笼学采桑。","采桑城南隅，五马停路傍。","调笑不一顾，但见桑条长。","归来候蚕眠，静坐调笙簧。","结发事夫婿，谁羡东家王。"],"title":"美女篇"}
