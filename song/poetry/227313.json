{"author":"成大亨","id":227313,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["调燮勋庸万国欢，暂携造化入名园。","芝兰遶砌初争秀，桃李成蹊自不言。","沧海从龙扬巽翼，虞渊取日破妖昏。","功存社稷膺宸眷，莫滞芳菲远帝阍。"],"title":"建炎丞相成国吕忠穆公退老堂  其一"}
