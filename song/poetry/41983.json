{"author":"陆游","id":41983,"strains":["仄仄平平仄仄仄，平平平仄仄仄平。","平平仄仄仄仄仄，仄仄仄平平仄平。","平仄平平平仄仄，仄平平仄仄平仄。","仄平仄仄平平仄，仄仄平平平仄平。"],"paragraphs":["物我年来已两忘，萧然湖曲一茆堂。","身闲自与俗子远，睡美不知秋夜长。","余禄正应齑瓮在，宿酲时卧酒垆傍。","老人肘后长生药，检尽千金无此方。"],"title":"书意二首  其二"}
