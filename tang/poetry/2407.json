{"author":"高适","id":2407,"strains":["平平仄平仄，平仄○平平。","仄平仄仄仄，仄仄平平平。","仄仄仄平○，平平平仄平。","仄仄平平○，平仄平平平。","平仄仄平仄，○平平仄平。","仄仄仄平平，平仄○仄平。","平平平平仄，平仄○○平。"],"paragraphs":["茫茫浊河注，怀古临河滨。","禹功本豁达，汉迹方因循。","坎德昔滂沱，冯夷胡不仁。","激潏陵堤防，东郡多悲辛。","天子忽惊悼，从官皆负薪。","畚筑岂无谋，祈祷如有神。","宣房今安在，高岸空嶙峋。"],"title":"自淇涉黄河途中作十三首 十"}
