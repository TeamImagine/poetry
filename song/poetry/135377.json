{"author":"邵雍","id":135377,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗看春秋后语时。","七国纵横如破的，九州吞吐若枰棋。","君臣自作逋逃主，将相无非市井儿。","篆入草书犹不误，尧夫非是爱吟诗。"],"title":"首尾吟  其九九"}
