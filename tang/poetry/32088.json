{"author":"韩偓","id":32088,"strains":["平平仄仄仄平平，平仄平平仄仄仄。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["征人草草尽戎装，征马萧萧立路傍。","尊酒阑珊将远别，秋山迤逦更斜阳。","白髭兄弟中年后，瘴海程途万里长。","曾向天涯怀此恨，见君呜咽更凄凉。"],"title":"见别离者因赠之"}
