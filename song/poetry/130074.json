{"author":"李昴英","id":130074,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["已孤前度一中秋，满望今宵月下游。","药杵放闲灵兔懒，镜奁掩却素娥愁。","知谁有术擎梯取，枉费当年弄斧修。","天靳清明每如此，樽前休恨翳云浮。"],"title":"中秋无月"}
