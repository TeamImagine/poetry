{"author":"刘过","id":82620,"strains":["平平平仄仄，平平平平平。","仄平仄平仄，仄仄仄仄平。","仄平平平仄，仄仄平平平。","仄仄仄仄仄，仄○○平平。","仄平○平平，平仄仄仄仄。","仄仄仄仄平，仄仄仄○平。","仄平仄○仄，○仄平仄平。","仄平仄平仄，平仄仄仄○。","仄○仄平仄，仄仄平仄平。","仄平仄平平，仄仄仄仄平。","平仄仄仄仄，平平仄平平。","平仄○平平，仄仄平平平。","○平仄平仄，○仄仄仄平。","仄平仄平仄，○平仄仄平。"],"paragraphs":["今年城保寨，明年城瓜州。","寇来不能御，贼去欲自囚。","伟哉淮南镇，禹贡之扬州。","念昔蕞尔虏，马棰轻江流。","翠华离金陵，人有李郭不。","幸被帐下儿，一箭毙其酋。","帝羓有遗臭，鲜血粘髑髅。","败军惨无主，蛇豕散莫收。","势当截归路，尽与俘馘休。","甲兵洗黄河，境土尽白沟。","天予弃不取，区区乃人谋。","金帛输东南，礼事昆夷优。","参差女墙月，深夜照敌楼。","泊船运河口，颇为执事羞。"],"title":"瓜州歌"}
