{"author":"董嗣杲","id":154820,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["何时和露种琼英，素质轻盈骨骼清。","古观自栽千树艳，重门谁锁一春情。","绡裳月曳瑶台晚，绿蒂烟凝粉瓣晴。","几片雪香流出远，涌金池傍涌金城。"],"title":"碧桃花"}
