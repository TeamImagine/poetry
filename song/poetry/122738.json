{"author":"释善珍","id":122738,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["碧落仙人上界还，手携奎壁下天关。","百年第宅复金盏，万卷图书围玉山。","霜压老槐龙卧壑，春催红药凤衔环。","时危报主诗人志，好爱苍生莫爱闲。"],"title":"次徐监簿韵贺吴侍郎新第落成  其一"}
