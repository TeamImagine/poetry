{"author":"李白","id":55825,"strains":["平仄平○仄，平平仄仄平。","○平平仄仄，平仄仄○平。","仄仄平仄仄，○○平仄平。","平平平仄仄，仄仄平平平。","○仄○仄仄，仄平仄平平。","仄仄平仄仄，平仄平平平。","○仄仄平仄，平平平仄平。"],"paragraphs":["秋坐金张馆，繁阴昼不开。","空烟迷雨色，萧飒望中来。","翳翳昏垫苦，沈沈忧恨催。","清秋何以慰，白酒盈吾杯。","吟咏思管乐，此人已成灰。","独酌聊自勉，谁贵经纶才。","弹剑谢公子，无鱼良可哀。"],"title":"玉真公主别馆苦雨赠卫尉张卿二首 一"}
