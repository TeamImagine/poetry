{"author":"王珪","id":176029,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["紫掖新书换使符，春晴红旆照行舻。","曾持白简风何厉，更伏青规论益孤。","月露清吟应到骨，江山别梦欲成图。","闻教双鹤先归去，还到辽城似旧无。"],"title":"又寄公仪四首  其一"}
