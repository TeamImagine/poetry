{"author":"刘禹锡","id":11071,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["洛阳秋日正凄凄，君去西秦更向西。","旧学三冬今转富，曾伤六翮养初齐。","王城晓入窥丹凤，蜀路晴来见碧鸡。","早识卧龙应有分，不妨从此蹑丹梯。"],"title":"洛中送杨处厚入关便游蜀"}
