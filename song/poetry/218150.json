{"author":"陈瓘","id":218150,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["尘境纷纷俗累增，故寻幽径访南能。","湖波浩渺无穷绿，寺屋高低不计层。","诗老新吟工恼客，使君余暇得陪僧。","棋中得失何时了，一局输赢未可凭。"],"title":"湖心亭"}
