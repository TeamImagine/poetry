{"author":"张舜民","id":196306,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["何必徜徉水石间，听君言语已孱颜。","三湘尽处犹逢竹，五岭回时却见山。","吏案总教如雁进，灵源我且似鸥闲。","天边猿鹤皆相识，惟欠携筇日往还。"],"title":"洒然堂"}
