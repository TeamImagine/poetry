{"author":"郭印","id":249733,"strains":["○平仄平仄，仄仄平仄平。","仄仄平平○，平平仄仄平。","仄平仄平仄，仄仄仄平平。","仄平平平平，平仄仄○平。","仄仄仄仄平，仄仄仄○平。","仄仄仄仄仄，仄平仄平○。","？平仄平仄，？仄平平○。","平平仄平仄，仄仄仄平平。","平平平平仄，平○仄仄平。","仄平仄仄仄，平仄平仄平。","平○仄仄仄，仄仄平仄平。","平平仄仄○，仄平仄平平。"],"paragraphs":["折花养瓶水，老眼聊自怡。","案置须臾间，游蜂已著枝。","嗅香起还泊，{甍瓦=羽}{甍瓦=羽}动天机。","不知何方来，神速乃如斯。","宇宙一气通，万类不相违。","石虎没劲矢，竹龙化清陂。","矧兹抱灵识，倏与吾心期。","吾心未専寂，举念物先知。","千生风轮转，都缘爱欲移。","勉哉学坐忘，宜默同木鸡。","无中产物象，显晦随所之。","超然合大空，鬼神莫能窥。"],"title":"瓶水生数花须臾有蜂来集感而赋诗"}
