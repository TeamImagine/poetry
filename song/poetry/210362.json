{"author":"杨亿","id":210362,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["册府藏书在紫微，退朝稽古助论思。","中天召宴衢樽满，乙夜观文列象垂。","彩鳯翩翻巢绮阁，灵龟夭矫冠金碑。","大风发唱群臣和，元首康哉庶绩熙。"],"title":"龙图阁会宴应制"}
