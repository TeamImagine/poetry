{"author":"释居简","id":91531,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["北宕戒坛才税驾，过湖问路扣吾庐。","櫂侵葑畛轻于叶，策尽松阴缓当车。","图上众香和露写，袖中经卷杀金书。","飞来更践重来约，莫遣山灵讶阔疏。"],"title":"辉船窗见过"}
