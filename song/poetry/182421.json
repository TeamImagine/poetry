{"author":"强至","id":182421,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["乾坤摇落满风霜，候雁来时道路长。","玉塞哀音惊远戍，沧洲寒影伴残阳。","灯前客鬓愁双白，天外乡书断一行。","莫倚善飞江汉阔，暗中矰缴绝须防。"],"title":"咏雁"}
