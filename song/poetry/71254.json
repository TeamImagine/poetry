{"author":"彭止","id":71254,"strains":["仄仄平平平，仄仄仄平仄。","○平仄平仄，○仄平仄仄。","○仄仄平仄，仄仄平平仄。","仄仄○仄平，平平○平仄。","仄平仄平仄，仄仄仄平仄。","○平平仄平，仄仄平仄仄。","仄平仄平平，仄仄仄平仄。","仄平平仄仄，○仄仄平仄。","仄仄平？平，平仄仄仄仄。","○平平仄平，仄仄○平仄。"],"paragraphs":["昔在羲皇前，遂有郁华子。","苍姬握图箓，更出为柱史。","应世抑何久，万有千余祀。","一日将度关，昆仑且西指。","短车驾青犊，上有紫云起。","占风知圣人，再拜勤尹喜。","授之五千言，试一撮玄旨。","是身求不殆，其要在知止。","万事皆倘来，轩冕直寄耳。","乘云游太清，坐进长生理。"],"title":"四贤古风寿帅阃 老聃子"}
