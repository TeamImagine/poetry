{"author":"陈著","id":139263,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平平仄平。","仄仄平仄平仄仄，仄平平仄仄平平。"],"paragraphs":["老来危迹感秋蓬，万事都归马耳风。","百五节为春好处，两三年在乱离中。","溅花难禁少陵泪，缚柳休辞韩子穷。","最是残镫风雨夜，杜鹃声里梦西东。"],"title":"次韵梅山弟感春"}
