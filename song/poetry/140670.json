{"author":"姚勉","id":140670,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["公孙曲学听渠阿，正则宁随上下波。","浪忆笑谈今已矣，不知眠饭近如何。","故人几上书应少，俗客门前屦岂多。","赖有颍滨相慰藉，夜床风雨对东坡。"],"title":"次方峻峰饯行韵并柬蛟峰"}
