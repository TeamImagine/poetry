{"author":"梅尧臣","id":57858,"strains":["仄平○仄○，○仄仄平平。","仄仄○平仄，仄平平仄仄。","平○平仄仄，仄仄仄平仄。","平仄○平仄，平平仄仄○。","平平○仄仄，平仄仄平平。","平仄平平仄，○○仄仄平。"],"paragraphs":["古来分陕重，犹有召公棠。","此树且能久，后人宜不忘。","君从金马去，郡在铁牛旁。","山色临关险，河声出地长。","樽无空美酒，鱼必荐嘉鲂。","天子忧民切，行当务劝桑。"],"title":"送祖择之赴陕府"}
