{"author":"杨万里","id":48188,"strains":["平仄仄仄仄，平平仄平平。","仄平仄仄仄，仄仄仄○仄。","仄平平仄仄，仄○平仄平。","平平平平仄，仄仄仄仄平。","平仄仄仄仄，仄平平仄平。","仄仄仄平仄，仄仄○仄○。","仄仄平仄仄，仄仄仄平平。","仄仄仄仄仄，仄仄仄仄○。"],"paragraphs":["隤照趣夕黯，孤灯启宵明。","老夫倦欲睡，似醉复如醒。","寸心无寸恨，坦如江海清。","秋蛩何为者，四面作怨声。","凄恻竟未已，抑扬殊不平。","切切百千语，递递三四更。","遶砌寻不得，静坐复争鸣。","有口汝自苦，我醉不汝听。"],"title":"感秋五首  其三"}
