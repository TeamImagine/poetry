{"author":"张耒","id":217645,"strains":["仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","○平仄平仄，平仄仄平平。","仄仄○平仄，○○仄仄平。","平平仄仄仄，平仄仄○平。","仄仄平平仄，平平仄仄平。","仄平平仄仄，平仄仄平平。","仄平平平仄，仄○平仄平。","平平○仄仄，平仄仄平平。"],"paragraphs":["岁暮柯山客，萧条酒一樽。","贫闲缘事少，老冷赖炉温。","草木千山麓，蓬茅数亩村。","相逢半农圃，无事理鸡豚。","落井吹鸣碓，横参对掩门。","人归邑犬吠，江黑夜虹翻。","栉感颠毛减，书愁病眼昏。","按方成小酿，征古构新文。","默喻乾坤意，静看魑魅奔。","何须叹虎兕，吾道古来尊。"],"title":"岁暮闲韵四首  其二"}
