{"author":"朱熹","id":55142,"strains":["平仄平仄仄，仄平仄平平。","平平仄仄仄，平仄○平平。","仄平仄仄○，仄仄仄仄平。","平平仄平仄，仄仄平平平。","仄仄平仄仄，仄仄○仄平。","平平平平平，仄仄仄仄○。","○仄仄仄仄，平平仄○平。","平平平仄平，平仄仄仄平。","平平○平仄，仄仄仄仄○。","○平仄仄仄，仄○平仄平。","平平仄平仄，仄仄平平平。","仄仄平仄平，平平仄○平。"],"paragraphs":["衡岳千仞起，祝融一峰高。","群山畏突兀，奔走如曹逃。","我来雪月中，历览快所遭。","扪天滑青壁，俯壑崩银涛。","所恨无十犗，一掣了六鳌。","遄归青莲宫，坐对白玉毫。","重阁一徙倚，霜风利如刀。","平生山水心，真作货食饕。","明朝更清澈，再往岂惮劳。","中宵抚世故，剧如千猬毛。","嬉游亦何益，岁月今滔滔。","起望东北云，茫然首空搔。"],"title":"自上封登祝融峰绝顶次敬夫韵"}
