{"author":"吴潜","id":123354,"strains":["仄仄仄平仄，仄平仄平平。","平仄平仄○，仄平平仄平。","仄仄平仄平，平平平仄平。","平平仄○○，平仄○仄平。","仄平仄仄○，仄仄平平平。","平平仄○仄，仄仄平仄平。","仄平仄仄平，仄仄平平平。","仄平平平仄，平仄平平平。","○平仄仄仄，仄仄平仄平。","仄仄仄平仄，仄平仄平○。"],"paragraphs":["岁晏谢纷务，掩关慕幽居。","于道良未亲，养真聊自娱。","孰谓双彦来，南征千里余。","忻然肯相过，修贽期读居。","愧无一日长，幸与斯文俱。","温温石中玉，皎皎渊底珠。","至瑶岂易求，欲速非良图。","雨余浮新绿，风暖勾萌舒。","闲斋对泮水，感物怀倚闾。","即此悟明德，远游竟何如。"],"title":"送魏时中胡才卿还城"}
