{"author":"李昴英","id":130012,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄仄平仄，仄仄平平仄仄平。","平仄平平仄平仄，平平仄仄仄平平。"],"paragraphs":["白云捧拥到危巅，杰阁翚飞倚半天。","谷响颇疑吟木客，潮囘坐见变桑田。","几重山隔几重海，一日身闲一日仙。","真乐无如会心处，林花野鸟亦欣然。"],"title":"白云登阁"}
