{"author":"张祜（三）","id":46773,"strains":["仄仄仄平平，仄○平仄仄。","平○仄平仄，○仄平平仄。","仄仄？仄平，仄平平仄仄。","仄平仄平仄，仄仄○仄仄。","○○平仄平，仄平○仄○。","○平仄○仄，平○○仄仄。","平仄平仄平，仄平平仄仄。","平○仄平仄，平仄平仄仄。","仄仄仄平平，平平仄平仄。"],"paragraphs":["赤足一仙翁，耳毫垂两颈。","摩娑雪毛项，骑上昆仑顶。","顾我踨鹿蹄，去游遐寂境。","洞门出昏黑，却望如侧井。","行折青桂枝，隔云敲石屏。","空岩响深彻，台观凝碧冷。","风触琼树花，动摇天水影。","端衣礼真貌，心目明耿耿。","愿侣牧羊儿，休休在崖岭。"],"title":"游仙"}
