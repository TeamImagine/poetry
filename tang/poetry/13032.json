{"author":"孟郊","id":13032,"strains":["仄仄平仄平，仄仄平○平。","仄○平仄平，仄仄平○平。","平仄平仄仄，○仄平仄○。","平平仄仄○，○仄平平平。","仄仄○仄平，仄○仄平平。","仄平平仄仄，平平平平平。","平仄仄仄仄，平平仄平平。","平平仄仄○，仄○○仄○。","仄仄○仄平，平平仄仄平。","仄平仄仄仄，○○仄仄平。","仄仄○平○，仄仄平仄○。"],"paragraphs":["旧说天下山，半在黔中青。","又闻天下泉，半落黔中鸣。","山水千万遶，中有君子行。","儒风一以扇，污俗心皆平。","我愿中国春，化从异方生。","昔为阴草毒，今为阳华英。","嘉实缀绿蔓，凉湍泻清声。","逍遥物景胜，视听空旷幷。","困骥犹在辕，沉珠尚隐精。","路遐莫及眄，泥污日已盈。","岁晏将何从，落叶甘自轻。"],"title":"赠黔府王中丞楚"}
