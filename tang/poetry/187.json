{"author":"德宗皇帝","id":187,"strains":["仄仄？仄仄，仄○平仄平。","平平仄平仄，仄仄○平平。","仄仄平仄仄，○平平仄平。","平平仄平仄，仄仄平平平。","平仄仄平仄，平平平仄○。","仄仄平仄仄，仄平平仄平。"],"paragraphs":["至化恒在宥，保和兹息人。","推诚抚诸夏，与物长为春。","仲月风景暖，禁城花柳新。","芳时协金奏，赐宴同群臣。","丝竹岂云乐，忠贤惟所亲。","庶洽朝野意，旷然天地均。"],"title":"中和节赐百官燕集因示所怀"}
