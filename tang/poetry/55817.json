{"author":"李白","id":55817,"strains":["仄仄仄平仄，○平仄平平。","平平仄仄仄，仄仄平平平。","平仄仄仄平，仄平仄平平。","平平仄仄仄，仄○平平平。","平仄仄仄仄，仄平仄○平。","平平仄平仄，仄仄平平平。","仄仄仄仄平，仄平仄平平。","仄平仄仄仄，仄仄平○平。","平平仄平平，仄仄仄仄平。","平○仄仄仄，仄仄平平平。","平仄仄仄○，平平仄平平。","平仄仄仄仄，平○仄平平。"],"paragraphs":["远海动风色，吹愁落天涯。","南星变大火，热气余丹霞。","光景不可回，六龙转天车。","荆人泣美玉，鲁叟悲匏瓜。","功业若梦里，抚琴发长嗟。","裴生信英迈，屈起多才华。","历抵海岱豪，结交鲁朱家。","复携两少女，艳色惊荷葩。","双歌入青云，但惜白日斜。","穷溟出宝贝，大泽饶龙蛇。","明主傥见收，烟霞路非赊。","时命若不会，归应炼丹砂。"],"title":"早秋赠裴十七仲堪"}
