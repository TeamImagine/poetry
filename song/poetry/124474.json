{"author":"邵雍","id":124474,"strains":["平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["年老逢春兴未收，愿春慈造少迟留。","既称好事愁花老，须与多情秉烛游。","酒里功劳闲汗马，诗中罪过静风流。","东君不柰人嘲戏，僝僽花枝恶未休。"],"title":"年老逢春十三首  其一○"}
