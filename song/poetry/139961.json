{"author":"赵崇怿","id":139961,"strains":["平平平平仄，仄仄平仄平。","仄仄仄平平，平仄平平平。","平平仄仄仄仄仄，平仄仄仄平平平。","平平平仄仄仄仄，○仄仄平仄仄平。","仄平平平，仄平平平。","平平仄平仄仄，仄仄仄平平平。","平平仄仄仄平○，仄仄平平○仄平。","平平平仄仄平仄，平仄平仄平平平。","平平仄仄仄平平，仄仄平仄平平平。","平平仄仄平仄平，仄平仄仄平平平。","平平仄仄仄平？，仄仄仄仄平平平。","平平仄仄平仄平，平仄平仄平平平。","平平仄仄仄平仄，仄仄仄仄○平平。","仄仄○平平仄仄，平仄平平仄平仄。","平○平仄○平平，仄仄仄平仄仄仄。","仄平平平仄平仄，仄○仄仄平平仄。","仄仄仄仄平平平，仄仄仄仄仄仄仄。"],"paragraphs":["东风飞霖雨，一洗桃李尘。","快马紫游缰，来赏金精春。","连林翠气妙不动，时作佛髻螺头青。","劖劖天壁面削起，中可建旗坐万人。","豁然呀呀，怫然凭凭。","蹲蹲者为虎豹，兀兀者为墉城。","千年老狖学春吟，白日龙雷藏树阴。","莲花峰下久无路，时有樵子攀藤寻。","丹光出屋水涔涔，白鹤飞去栖桃林。","桃今几熟枝尚青，石田玉子无龙耕。","云蒸甑腹烂青{饣卂}，雪冻地骨迷黄精。","灵君久矣鞭玉麟，今作天上何公卿。","崖前老竹屡生米，夜有石犬当阶鸣。","我亦三生家石鼓，花落花开不知数。","人间渔沫吹秦桥，漫有姓名刻洞府。","试为灵君觅杯水，水中白昼青虬起。","便令紫雾生风霆，一举直上九万里。"],"title":"金精歌"}
