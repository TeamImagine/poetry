{"author":"贺铸","id":213036,"strains":["平平仄平仄，仄仄仄仄仄。","仄平仄平平，仄仄仄仄仄。","平平仄仄仄，仄仄平○仄。","○仄仄平平，仄平○仄仄。","平平仄○仄，平仄仄仄仄。","平仄仄平平，平平平仄仄。","仄平仄仄仄，仄○仄仄仄。","仄仄仄平平，平平仄平仄。","仄○仄○仄，仄仄仄○仄。","仄仄平仄平，仄平平仄仄。","平平仄仄仄，仄仄仄仄○。","仄仄仄平平，平平仄平仄。","平平仄平仄，平仄平仄仄。","仄平仄仄平，平仄平平仄。","平仄仄仄平，仄○仄仄仄。"],"paragraphs":["陈公少荒诞，一室未遽扫。","事功竟何成，老魅死不早。","潘郎治寓舍，帚秃无遗蚤。","庭砌莳兰萱，未霜除恶草。","明窗羃轻素，朝日上杲杲。","烟蔓擢薰炉，松腴浮墨沼。","著书析鲁史，百传见脱藁。","贼乱久逋诛，吾方力穷讨。","不应两观下，仅获少正卯。","坐可骄素臣，俾渠眸子了。","而翁晏退食，笔削日课了。","伯仲咏南陔，余风飒林杪。","安知自娱适，聊尉堂上老。","起居侍杖藜，寒燠躬炀澡。","昏定仰屋眠，是中亦大好。"],"title":"题潘大临东轩"}
