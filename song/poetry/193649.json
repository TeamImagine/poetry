{"author":"苏轼","id":193649,"strains":["○平仄平平，仄仄仄平仄。","平平仄○仄，仄仄平仄仄。","仄平仄平平，平仄仄仄仄。","平平仄平仄，平仄仄平仄。","平平○○平，仄仄仄平仄。","平平仄平○，仄仄平仄仄。","仄平平平平，仄仄平仄○。","平○仄仄仄，仄仄平平仄。"],"paragraphs":["长淮久无风，放意弄清快。","今朝雪浪满，始觉平野隘。","两山控吾前，吞吐久不嘬。","孤舟系桑本，终夜舞澎湃。","舟人更传呼，弱缆恃菅蒯。","平生傲忧患，久矣恬百怪。","鬼神欺吾穷，戏我聊一噫。","瓶中尚有酒，信命谁能戒。"],"title":"十月二日将至涡口五里所遇风留宿"}
