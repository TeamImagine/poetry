{"author":"释延寿","id":109,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平平平。"],"paragraphs":["急景韶颜不可追，岂堪回首暂思之。","浮云已断平生望，高节须存往日期。","庭树任猿偷熟果，崖松停鹤惜高枝。","轮蹄碌碌何时歇，辗尽红尘为阿谁。"],"title":"山居诗  其二八"}
