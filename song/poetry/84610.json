{"author":"曹彦约","id":84610,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["大纛高牙古帅垣，甘泉人物帝王孙。","文如贺白尤寒素，政似龚黄更本原。","岁课未书先报政，诏封频趣定调元。","欲知惠爱今多少，水满长川月满村。"],"title":"送赵侍郎被召  其一"}
