{"author":"王灼","id":27428,"strains":["平平仄平平，仄○仄平仄。","平平仄平仄，仄仄平仄仄。","平平平平仄，平平仄平仄。","仄仄平仄平，仄仄平仄仄。","仄仄仄平仄，平仄仄平仄。","平平仄平○，平平平仄仄。","仄平平○平，仄仄平仄仄。","平仄平仄平，仄仄仄○仄。","仄仄仄平平，仄仄仄仄○。","平仄仄仄仄，仄仄平仄仄。","平仄仄平仄，仄仄仄平仄。","平平仄仄平，仄仄平平仄。"],"paragraphs":["层崖压西城，半空矗孤峭。","何人结斯宇，想见胸次妙。","丛林开蒙密，江山得枢要。","拂拂幽草香，啧啧群鸟叫。","我作谢公屐，来学阮生啸。","披襟待凉吹，停杯延落照。","永嗟区中人，嗜欲昏九窍。","谁赋招隐辞，此病政难疗。","我亦裹青衫，俛首入选调。","平昔志万里，自省成大笑。","才术幸无取，曷不返耕钓。","雄飞或有时，一拜蒲车诏。"],"title":"招隐亭"}
