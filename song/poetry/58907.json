{"author":"陈造","id":58907,"strains":["仄仄平平仄仄仄，平平仄○仄平仄。","平平平仄仄○平，仄仄仄平仄平仄。","平平仄仄仄仄平，平平仄仄平平平。","仄仄平平仄○仄，仄仄○平仄○仄。","○平仄平平仄平，仄仄仄平仄○平。","平仄仄平仄仄仄，○○○仄平仄仄。","仄仄平平仄○仄，平平仄平平○○。","仄平仄仄仄平平，平仄平平仄平仄。","平平仄仄仄平平，仄仄仄仄平平仄。"],"paragraphs":["五月之初四月尾，菖蒲叶长楝花紫。","淮乡农事不胜忙，日落在田见星起。","前之不雨甫再旬，秧畴已复生龟纹。","近者连朝雨如注，麦陇横云欲殷腐。","如今麦枯秧失时，举手仰天祷其私。","秧恶久晴雨害麦，兼收并得宁庶几。","餠托登盘米藏庾，侬家岁寒无重糈。","岂知送日戴朝星，凡几忧晴几忧雨。","吾侪一饱信关天，下箸敢忘田家苦。"],"title":"田家叹"}
