{"author":"陆龟蒙","id":28438,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["威辇高悬度世名，至今仙裔作公卿。","将随羽节朝珠阙，曾佩鱼符管赤城。","云冻尚含孤石色，雪干犹堕古松声。","应知四扇灵方在，待取归时绿髪生。"],"title":"送董少卿游茅山"}
