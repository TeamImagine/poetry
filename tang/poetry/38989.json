{"author":"姚月华","id":38989,"strains":["仄平平仄平，仄平平平平。","平仄平平仄，仄仄平平平。","平平平仄仄，○仄平平平。","平平平仄仄，仄平平平平。","仄仄平平仄，○仄平平平。","平平平仄仄，仄平平平○。","○平平平仄，平仄平平平。","平仄平平仄，平平平仄○。","仄平平平仄，仄仄平○平。","○平平仄仄，仄仄平仄平。","仄平平仄仄，仄平平仄平。","仄平平平仄，仄仄平○○。","仄平平仄仄，仄仄平平平。","平仄平平仄，仄平平平平。","仄仄平仄仄，仄仄平平平。","平平平仄仄，？仄平平平。","平平平平平，平平平仄○。","仄平平仄仄，仄仄平平平。"],"paragraphs":["妾生兮不辰，盛年兮逢屯。","寒暑兮心结，夙夜兮眉颦。","循环兮不息，如彼兮车轮。","车轮兮可歇，妾心兮焉伸。","杂沓兮无绪，如彼兮丝棼。","丝棼兮可理，妾心兮焉分。","空闺兮岑寂，妆阁兮生尘。","萱草兮徒树，兹忧兮岂泯。","幸逢兮君子，许结兮殷勤。","分香兮翦发，赠玉兮共珍。","指天兮结誓，愿为兮一身。","所遭兮多舛，玉体兮难亲。","损餐兮减寝，带缓兮罗裙。","菱鉴兮慵启，博𬬻兮焉熏。","整袜兮欲举，塞路兮荆榛。","逢人兮欲语，鞈匝兮顽嚚。","烦冤兮凭胸，何时兮可论。","愿君兮见察，妾死兮何瞋。"],"title":"怨诗效徐淑体"}
