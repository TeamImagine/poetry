{"author":"刘敞","id":174554,"strains":["平平仄仄平，平仄仄仄仄。","平平仄仄仄，仄仄平仄仄。","仄平平○平，仄○平仄仄。","仄仄仄仄平，仄平○○仄。","○平平仄仄，仄仄仄平仄。","平仄仄仄平，平仄平仄仄。","○○○仄仄，○仄○平仄。","仄仄仄仄平，仄平仄平仄。","仄仄平仄仄，平平仄仄仄。","平仄仄仄平，平平仄○仄。"],"paragraphs":["茅茨一亩宫，生理备委曲。","鸡豚自古昔，豢养随世俗。","凿垣安其栖，幼长何碌碌。","旦出四散飞，暮还相从宿。","颇哀鸿鹄辈，饮啄不充腹。","何事万里游，羁旅伤局促。","衣冠相妩媚，庭庑更追逐。","未悟粪土非，岂知稻粱辱。","物理常有此，人情苦不足。","安见避世翁，颓然卧空谷。"],"title":"养鸡"}
