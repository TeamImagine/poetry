{"author":"姜特立","id":31553,"strains":["仄平仄仄平平仄，仄仄仄平平仄仄。","仄平○仄平仄○，仄仄○平仄平○。","平平平平平仄仄，仄仄平平仄平仄。","仄平仄仄仄仄平，仄仄平平仄平仄。","仄平仄仄平○仄，仄仄平平○平仄。","仄仄仄仄平仄平，仄仄平平平仄仄。","平平仄仄仄仄平，仄仄平平仄仄平。","平仄仄仄平平，仄仄○平○仄平。","仄仄仄平仄平，仄○仄仄仄平平。","仄仄平平平仄仄，仄平仄仄平平平。"],"paragraphs":["画师不作春风面，岂是玉容容易见。","动人正在阿堵中，妙处犹须著歌扇。","沉香亭边初睡起，鬒发珑松薄梳理。","欠伸背面故作妍，半靥墙头出桃李。","画成众目争回顾，只欠孙娘折腰步。","似见不见愁杀人，始是人生肠断处。","愁肠易断可奈何，古往今来此恨多。","君不见李夫人，不肯回身看汉君。","又不见杨太真，拥行莫恋属车尘。","自古蛾眉多蠹国，玉颜画就还伤神。"],"title":"续丽人行"}
