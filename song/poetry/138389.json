{"author":"方蒙仲","id":138389,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。","仄平仄平平平仄，仄仄平平仄仄平。"],"paragraphs":["而立之年不啻过，十分减尽少年豪。","吃它官饭如何稳，着了朝衫说甚高。","勤向溪山供日课，賸栽花木足年劳。","客来不周嗟无肉，菜本新添数百窠。"],"title":"学厅桃符  其三"}
