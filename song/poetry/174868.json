{"author":"刘敞","id":174868,"strains":["平平仄仄平仄平，仄○仄平平仄平。","仄仄平仄仄仄仄，○仄仄仄平平平。","平仄仄平平仄平，平平平仄仄平平。","仄平平平仄○仄，仄平仄仄○仄平。","平平仄仄仄仄平，平平仄平平仄平。","仄仄○平仄平仄，仄○仄仄平○平。"],"paragraphs":["沧洲老树生几秋，干如墨龙根紫虬。","雨水摧激势突兀，夭矫出饮沧江流。","危不见持颠不扶，萧萧生意令人愁。","岂无耕夫与过客，暂时憩尔行则休。","西风八月海水飞，枯槎昔曾凌斗牛。","恐尔漂零未终极，挂帆欲去仍回头。"],"title":"岸旁倒树"}
