{"author":"许彬","id":31850,"strains":["○平平仄仄，仄仄仄平平。","仄仄○○仄，○平仄仄平。","仄平平仄仄，仄仄仄平平。","仄仄○平仄，平平仄仄○。","平○平仄仄，仄仄仄平平。","平仄○平仄，平平○仄平。"],"paragraphs":["难穷林下趣，坐使致君恩。","术业行当代，封章动谏垣。","已明邪佞迹，几雪薜萝冤。","报主深知此，忧民讵可论。","名将山共古，迹与道俱存。","为谢重来者，何人更及门。"],"title":"题故李宾客庐山草堂"}
