{"author":"聂夷中","id":29189,"strains":["仄仄平仄仄，平平平仄平。","平平仄平仄，仄平仄○平。","平仄平仄仄，平仄仄平平。","仄平仄仄平，仄平仄平○。","仄仄平仄仄，仄仄平平平。","平○平平平，仄仄平平平。"],"paragraphs":["白日无定影，清江无定波。","人无百年寿，百年复如何。","堂上陈美酒，堂下列笙歌。","与君入醉乡，醉乡乐天和。","岁岁松柏茂，日日丘陵多。","君看终南山，万古青峨峨。"],"title":"劝酒二首 一"}
