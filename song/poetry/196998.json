{"author":"苏辙","id":196998,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","平仄平平平仄仄，平平仄仄仄平平。"],"paragraphs":["潭边沙水不成泥，潭上孤禽挂崄啼。","缭绕飞桥能试客，蒙茸翠蔓巧藏溪。","云为绛帐马融室，石作屏风玉女闺。","仙果知君今未足，临潭脚战怕长梯。"],"title":"次韵子瞻题仙游潭中兴寺"}
