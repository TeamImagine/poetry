{"author":"释道宁","id":214951,"strains":["平平○仄，仄仄平平。","仄仄平平，仄平仄仄。","平○仄仄，平平平仄○平。","○仄仄平，仄仄平平仄仄。","平平仄仄，仄仄仄仄。","平仄平平，平平仄仄。","平仄平平仄仄，仄仄仄平。","平平仄仄○平，仄仄仄○仄仄。","平平仄仄平平仄，仄仄平平仄仄平。"],"paragraphs":["灵山标榜，五指舒光。","少室真规，断肱立雪。","尘中辨主，盘山踪迹犹存。","杓柄舀来，象骨家风尚在。","流通密旨，建立法幢。","全藉高人，方能巨济。","然后玄关大启，四海一家。","任他六臂三头，到此也应拱手。","须弥顶上非凡木，白藕峰前得处高。"],"title":"偈六十九首  其四七"}
