{"author":"潘兴嗣","id":179651,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["重叠西屏对面开，巍城穹阁信雄哉。","眼中孤鹜云边没，望里长江槛外来。","蛱蝶图成春未晚，柘枝筵动客多才。","休论今古兴亡事，时倒金樽醉一回。"],"title":"滕王阁春日晚眺"}
