{"author":"王禹偁","id":177770,"strains":["仄○○平平，平平○仄平。","仄平平仄仄，○仄仄平平。","平仄○平仄，○○仄仄平。","平平仄平仄，仄仄仄平○。","平仄平平仄，平平仄仄○。","平○平仄仄，平仄仄平平。"],"paragraphs":["甲观正储祥，群臣献寿觞。","捧登金殿稳，深照赭袍光。","环珮和仙乐，衣冠惹御香。","玄天共悠久，碧海比灵长。","葵藿心无异，鸳鸿翅有行。","何当随近侍，同此祝无疆。"],"title":"乾明节观群臣上寿觞诗"}
