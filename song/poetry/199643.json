{"author":"钱易","id":199643,"strains":["仄仄○平仄，平平仄仄平。","○平平仄仄，仄仄仄平平。","平仄○○仄，○○仄仄平。","平平平仄仄，仄仄仄○平。","仄仄平平○，平平仄仄平。","平平仄仄仄，平仄仄○平。"],"paragraphs":["祓禊标春巳，歌时庆鲁雩。","禁园宣密宴，玉馔赐天厨。","班序参三殿，衣冠盛两都。","云罍倾上席，宝马闹长衢。","帝泽恩何重，春风节已徂。","归来白虎殿，微咏共操觚。"],"title":"上巳至玉津园赐宴"}
