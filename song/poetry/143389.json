{"author":"舒岳祥","id":143389,"strains":["仄仄仄平仄，仄仄平仄平。","仄仄仄○平，仄平○仄平。","平平仄○平，平仄平仄平。","平平仄仄仄，平仄平仄平。","平平仄平平，仄仄○仄平。","仄仄平仄仄，仄仄平仄平。","仄平仄○仄，仄仄仄仄平。","仄平○平仄，仄仄平○平。","平平仄仄仄，仄仄○平平。","平平仄平平，仄仄仄仄平。"],"paragraphs":["厉厉岁于迈，栗栗风向遒。","老骥倦长坡，卧樵如罢牛。","时时一长吁，惭与蝼蚁俦。","高鸿志万里，矰缴非所忧。","胡为苦哀鸣，失类中道休。","壮士今则已，偃仰搔白头。","读书有分限，眼暗志未酬。","转蓬从风起，直上晴空游。","流星下至地，化石空山幽。","升沉亦何常，念此涕泪流。"],"title":"十二月初六日龟藏夜坐有感"}
