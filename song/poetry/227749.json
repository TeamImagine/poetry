{"author":"释德洪","id":227749,"strains":["平○仄仄平，仄仄仄平仄。","○○仄平仄，平仄仄仄仄。","仄平仄平平，仄○仄平仄。","平平仄○平，仄仄仄仄仄。","仄平平仄平，平仄仄平仄。","平平仄仄仄，仄仄平平仄。","平平仄仄仄，平仄仄平仄。","○平仄平平，平仄仄仄仄。","○平平仄平，仄仄平平仄。","仄平平平仄，平仄仄仄仄。","仄仄仄平平，仄仄○平仄。","平平仄仄○，仄仄仄仄仄。","仄平仄平仄，仄仄平仄仄。","仄平仄仄平，仄仄平仄仄。","仄平仄○平，仄仄仄仄仄。"],"paragraphs":["吾闻彼上人，不惰不精进。","观其吐词气，人品极爽俊。","迩来效丹霞，裂冠铲须鬓。","高才固难容，世议久迫窘。","想于龙象群，眉宇发奇韵。","渊才干国器，美若兵厨酝。","平生至孝节，初不愧虞舜。","相逢大梁城，连榻尽底蕴。","如开衡岳云，仰此摩天峻。","此诗为渠作，崖略见笔阵。","把玩立东风，料峭应花信。","明窗小字临，握管腕不运。","爱君透真境，迈往无顾徇。","脱身索寞滨，洗我岑寂愤。","掉头一长哦，语卒意未尽。"],"title":"饶德操营中客世与渊才友善有诗送之予偶读想见其为人时闻已薙髪出家矣因次其韵"}
