{"author":"陆游","id":38183,"strains":["仄仄平平平仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["八月江湖风露秋，时闻脱叶下梧楸。","离离斗柄西南指，烂烂天河今古流。","人语正讙过古埭，角声三弄下谯楼。","百城已共丰年乐，一老犹怀卒岁忧。"],"title":"晓赋"}
