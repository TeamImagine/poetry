{"author":"罗相","id":95266,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["峰回路转九重关，一柱擎天锁翠烟。","斧凿无痕开六洞，珮环如响萃群仙。","岩前翔涌云根石，林下萦飞玉色泉。","为爱丹霞留物外，经纶事业付他年。"],"title":"题洞霄"}
