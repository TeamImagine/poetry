{"author":"齐己","id":41944,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["荆门前岁使乎回，求得星郎近制来。","连日借吟终不已，一灯忘寝又重开。","秋风漫作牵情赋，春草真为入梦才。","堪笑陈宫诸狎客，当时空有个追陪。"],"title":"得李推官近寄怀"}
