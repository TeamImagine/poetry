{"author":"杨时","id":215320,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["庭下秋风飐旆旌，使君爽气逼人清。","功名共喜千龄会，尊酒仍逢四事并。","甘谷残英留晚翠，雍门余曲有新声。","莫辞酩酊同民乐，凤诏行催上玉京。"],"title":"乐语口号  其一"}
