{"author":"丘葵","id":162296,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["千年成败事悠悠，独眺川原满目秋。","底处归航来远浦，何人吹笛倚高楼。","山和叠叠寒云迥，水带潇潇暮雨流。","回首故家零落尽，樽前谁与语离愁。"],"title":"秋兴  其一"}
