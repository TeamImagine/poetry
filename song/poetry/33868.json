{"author":"陆游","id":33868,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄平仄平平。"],"paragraphs":["山行曳杖水拏舟，走遍茫茫禹画州。","蝴蝶梦魂常是客，芭蕉身世不禁秋。","早因食少妨高卧，晚忆茶甘作远游。","龙焙一尝端可去，无心更为荔枝留。"],"title":"客意"}
