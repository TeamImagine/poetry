{"author":"苏辙","id":198685,"strains":["平平仄仄平平仄，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["年年九日忧无菊，今岁床空未有糟。","世事何尝似人意，天公端解恼吾曹。","金龟解去瓶应满，玉液倾残气尚豪。","门外白衣还到否，今时好事恐难遭。"],"title":"闰八月二十五日菊有黄花园中粲然夺目九日不忧无菊而忧无酒戏作"}
