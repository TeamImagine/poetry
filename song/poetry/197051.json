{"author":"苏辙","id":197051,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["周人尚记有周公，禾黍离离下有宫。","破豆烝豚非以报，野巫长跪若为通。","山围栋宇泉流近，凤去梧桐落叶蒙。","有客赋诗题屋壁，二南犹自有遗风。"],"title":"次韵子瞻题岐山周公庙"}
