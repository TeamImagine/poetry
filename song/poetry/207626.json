{"author":"黄庭坚","id":207626,"strains":["平平仄平平，仄仄仄仄仄。","仄平平仄平，仄仄仄平仄。","平平○平仄，仄仄仄平仄。","仄平○平仄，○仄仄○仄。","平平仄仄平，○仄仄○仄。","仄仄仄平平，仄仄仄仄仄。","平○○仄平，平○平平仄。","平仄平平平，平○○平仄。","仄仄仄平平，平仄平仄仄。","平平平仄平，平仄仄仄仄。","平平仄平仄，仄仄仄仄仄。","平仄平仄○，仄平平仄仄。","○平○仄平，平平仄？仄。","仄平平平仄，平仄仄仄仄。","平仄仄平仄，○平仄平仄。","仄平平仄仄，平仄仄平仄。","平平仄平仄，平平平仄仄。","仄仄仄平平，平平仄平仄。","仄平仄平平，仄仄仄仄仄。","仄仄仄仄○，平平○仄仄。"],"paragraphs":["能狂直须狂，会意自不恶。","蚤知筋力衰，此事属先觉。","公诗应锺律，岂异赵人铎。","我为折腰吏，王役政敦薄。","文移乱似麻，期会急如雹。","赋敛及逋逃，十九被木索。","公思当此时，清兴何由作。","前日东山归，花如萎莎落。","径欲共公狂，知命知此乐。","公家胡蜀葵，虽晚尚隠约。","晴明好天气，𫏐对亦惬适。","妆恨朱粉轻，舞怜衫袖窄。","衣襦相补纫，天吴乱㶉𫛶。","草茅多奇士，蓬荜有秀色。","西施逐人眼，称心最为得。","食鱼诚可口，何苦必鲂鲫。","清狂力能否，人生天地客。","不者尚能来，南窗理尘迹。","草玄续周书，揲策定汉历。","有意许见临，为公酤一石。"],"title":"戏答公益春思二首  其一"}
