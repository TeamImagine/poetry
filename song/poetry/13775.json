{"author":"宋祁","id":13775,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄平，仄平仄仄仄平平。","仄平仄仄平平仄，仄仄平平仄仄平。"],"paragraphs":["酥酪君家伯仲贤，相从黉舍倏经年。","三卮酒薄难为圣，一腹书空但喜眠。","庾信刻筠怀旧坞，隠侯题壁有新篇。","糅甘调滑思归养，溢握陔兰照露鲜。"],"title":"送连氏昆仲还省侍"}
