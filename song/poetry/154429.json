{"author":"董嗣杲","id":154429,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["相过失喜晚炊香，同坐闲曹况味长。","江日下山云半赤，淮柑离土叶全黄。","殊乡酒味聊濡口，吊古诗章易刺肠。","忆得旧邀梅院醉，万灯环锦阁新装。"],"title":"晚过陈峰廨酒邉懐旧"}
