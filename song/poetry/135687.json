{"author":"蔡襄","id":135687,"strains":["平平仄○平平平，仄仄平仄平平平。","平○仄仄仄平仄，平仄平仄仄平平。","仄平仄仄平仄仄，平平仄仄平仄仄。","仄平仄仄仄仄仄，仄平仄仄平○平。","仄平仄仄仄平仄，仄平仄仄○平平。","仄平仄○仄○仄，仄仄仄仄仄平○。","仄仄仄仄平仄仄，仄平平仄仄○平。","平平仄仄仄仄仄，平仄仄仄仄平○。","仄平平仄仄○仄，仄仄平仄平○平。","○平仄仄仄○仄，仄仄仄仄平平平。","仄○仄仄仄仄仄，○○仄仄仄仄平。","平仄平平仄仄仄，仄平仄平仄仄平。","仄仄仄平平仄仄，仄仄仄仄平平平。","仄平仄仄仄仄仄，仄仄仄仄平平平。","平仄平平仄平仄，仄仄平仄○仄平。","平○仄仄仄仄仄，平平仄仄平平仄。","仄仄平平仄平仄，平平仄仄平平平。","仄仄○平仄○仄，○平仄仄平平平。","平平仄平仄仄仄，仄仄仄仄仄仄○。","仄平仄仄仄平仄，仄仄平仄仄仄平。","平平仄仄仄仄仄，仄仄仄仄仄仄平。","仄平仄仄平仄仄，仄平仄平平平仄。","仄平仄仄仄○仄，仄仄仄仄平平平。","仄平平仄仄平仄，仄平仄仄平平平。","平平仄仄仄平仄，仄平仄仄平仄○。","平平仄平仄仄仄，○○仄仄平仄平。","平平仄仄平平仄，仄仄仄仄平平平。"],"paragraphs":["先民至论推天常，补衮扶世为儒方。","圜冠博带不知本，樗栎安可施青黄。","帝图日盛人世出，今吾永叔诚有望。","处心学士贵适用，异端莫得窥其墙。","子年五月范京兆，服天子命临鄱阳。","二贤拜疏赎其罪，势若止沸反扬汤。","敕令百执无越位，谏垣何以敢封囊。","哀来激愤抑复奋，强食不得下喉吭。","位卑无路自闻达，目视云阙高苍茫。","裁书数幅责司谏，落笔𫘧骥腾康庄。","刃迎缕析解统要，其间大意可得详。","书日希文有本末，学通古今气果刚。","始自理官来秘阁，不五六岁为天章。","上心倚若左右手，日备顾问邻清光。","苟尔希文实邪佞，曷不开口论否臧。","阴观被谴始丑诋，摧枯拉腐奚为彊。","傥日希文实贤士，因言被责庸何伤。","汉杀王章与长倩，当时岂曰诛贤良。","惟时谏官亦结舌，不曰可谏曰罪当。","遂今百世览前史，往往心愤涕泗滂。","斯言感切固已至，读者不得令激昂。","岂图反我为怨府，袖书乞怜天之傍。","谪官一邑固分耳，恨不剖腹呈琳琅。","我嗟时辈识君浅，但推藻翰高文场。","斯人满腹有儒术，使之得地能施张。","皇家太平几百载，正当鉴古修纪纲。","贤才进用忠言录，祖述圣德垂无疆。"],"title":"四贤一不肖诗 欧阳永叔"}
