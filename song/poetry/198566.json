{"author":"苏辙","id":198566,"strains":["平仄仄仄仄，仄平○仄○。","平平仄仄仄，平仄仄平平。","仄仄平○仄，平平仄仄○。","仄平○仄仄，仄仄仄平平。","仄仄平平仄，平平仄仄平。","○平平平○，○仄仄平仄。"],"paragraphs":["秋气久已到，月明如可期。","云生未望夜，天借极圆时。","冷澈登临倦，衰慵起舞迟。","兔闲长𢭏药，桂老尚生枝。","运转何年住，清明与物宜。","油然任消长，斤斧定何施。"],"title":"中秋月望十六终夜如昼"}
