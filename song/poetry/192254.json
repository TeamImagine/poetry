{"author":"郭祥正","id":192254,"strains":["平平平仄仄，○仄○仄仄。","平平平平仄，仄平仄平仄。","仄○平○○，平仄仄平仄。","○○○仄平，仄仄平平仄。","平平仄仄○，平平仄平仄。","仄仄仄仄仄，仄平仄平仄。","仄平仄仄仄，平平仄平仄。","平○仄仄平，仄平仄仄仄。","平平仄平仄，仄仄平仄仄。","平平仄平○，○平仄○仄。","仄平平平平，仄平仄平仄。","平平平平平，平平仄平仄。","平仄仄平平，平平平○仄。","平平仄○平，仄仄平仄仄。"],"paragraphs":["春风连作恶，吹雪深尺五。","元宵无灯火，闭关与谁语。","忽闻营从过，倾盖挹眉宇。","相亲如故人，坐久加循抚。","蓬茅只数间，余无一丘土。","半俸足以饱，未尝诣州府。","白云寓远目，清溪照灵腑。","趋闲已忘忧，浩歌唯汲古。","明公志方壮，富贵何可取。","高才孰能当，如罴亦如虎。","致君为唐虞，泽民作霖雨。","功名垂乾坤，儿孙列簪组。","于予一何辽，而能强相与。","聊书送行章，欲以明出处。"],"title":"送李嘉甫朝散还台"}
