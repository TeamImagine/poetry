{"author":"方岳","id":127888,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["山花山草杂前陈，谁解芬芳霰雪晨。","红菡萏肥如欲焰，绿玲珑卷过于春。","化工有意怜丘壑，老我无诗泣鬼神。","待唤曲生相暖熟，雨晴禽哢是歌唇。"],"title":"次韵红蕉  其二"}
