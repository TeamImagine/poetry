{"author":"周必大","id":50678,"strains":["平仄仄仄平仄○仄平平，仄仄仄仄○平平。","○○仄仄仄平仄，仄仄平平仄平平。","仄仄仄仄平仄仄仄平仄，平仄平平○平仄。","平平平仄仄平仄，仄仄平平平仄仄。","平平平仄平平平，仄仄平○仄仄平。","平平○平仄仄仄，平仄平平仄仄平。","仄平平平仄平仄，仄平平○○平仄。","仄平仄仄仄平平，平仄平平平仄仄。"],"paragraphs":["君不见汉京辟雍载黄图，博士直舍三千区。","分行数百曰槐市，下有诸生讲唐虞。","又不见本朝肇启迩英阁，稽古隆儒号经幄。","风清枝翠似交舞，日暖花黄时细落。","君家欣慕名书斋，伯仲方将与计偕。","桥门且陪亿万计，朝路终驰十二街。","义郴文章妙天下，引喻牛行相君舍。","勉君植德企前修，他日儿孙攀逸驾。"],"title":"龙泉李宗儒师儒兄弟槐阴书院"}
