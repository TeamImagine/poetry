{"author":"曾几","id":249209,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["怪底消除执热烦，郑公方丈接三韩。","空余坐榻悬犀柄，岂有行厨洗玉盘。","作吏忽惊玄鸟变，寻盟未向白鸥寒。","诸山只在登临眼，安得陪君杖履看。"],"title":"次郑禹功韵"}
