{"author":"文天祥","id":156053,"strains":["平平仄平平，平仄仄仄仄。","平仄仄平平，仄仄仄平仄。","平平平仄仄，平仄仄仄仄。","平平仄平仄，平平仄仄仄。","平仄平平仄，仄仄仄仄仄。","平平仄平仄，平仄平仄○。","平平仄平平，平仄仄平仄。"],"paragraphs":["双岩夹方流，知有至妙蕴。","山石发清晖，草木得余润。","泉源皆宝气，樵牧骇潜蜃。","仙翁独危坐，华池养水性。","神泽温而栗，骨峭老益劲。","苔矶枕泓碧，时有鱼出听。","糜琼饭潺湲，冲淡意无朕。"],"title":"题延真罗道士玉涧"}
