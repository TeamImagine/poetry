{"author":"曾几","id":249227,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["杖屦桥南访此君，别君安否断知闻。","苦遭积雨来为祟，政得新晴为解纷。","直干万余森碧玉，高标一半入青云。","人言歳暮于吾子，踏雪相看未当勤。"],"title":"游桥南竹园"}
