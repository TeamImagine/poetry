{"author":"陆游","id":34327,"strains":["仄仄○仄○平○，仄仄仄仄平○平。","仄平平平仄仄仄，平仄○仄平平平。","平平仄仄平仄仄，仄仄平仄○平平。","平平仄○○仄仄，平平○仄仄仄○。","仄仄仄平平仄仄，平平仄仄平平平。","平平仄平仄仄仄，仄仄平仄平平平。","平平平仄平仄仄，平○○仄平平平。","平平仄仄仄仄仄，平平仄仄平平平。","○仄仄仄仄平仄，仄仄仄仄○平平。","平○仄平仄仄仄，○仄仄仄平平○。"],"paragraphs":["往者行省临秦中，我亦急服叨从戎。","散关摩云俯贼垒，清渭如带陈军容。","高旌缥缈严玉帐，画角悲壮传霜风。","咸阳不劳三日到，幽州正可一炬空。","意气已无鸡鹿塞，单于合入蒲萄宫。","灯前此图忽到眼，白首流落悲涂穷。","吾皇英武同世祖，诸将行策云台功。","孤臣昧死欲自荐，君门万里无由通。","正令选壮不为用，笔墨尚可输微忠。","何当勒铭纪北伐，更拟草奏祈东封。"],"title":"夜观秦蜀地图"}
