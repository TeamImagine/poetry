{"author":"吴筠","id":42295,"strains":["平平仄仄仄，仄仄平○○。","平○仄平仄，仄平○平平。","平平仄平仄，仄仄平仄平。","仄仄仄仄平，○平仄平平。","仄平仄平仄，仄仄仄仄平。","仄平平仄平，平仄仄平平。","平仄仄仄平，仄平平仄平。","平平仄平仄，平仄平平平。","平仄仄平仄，○平仄平平。","仄仄平仄平，仄平仄平平。","仄平平仄仄，仄仄平仄平。","仄仄平仄仄，平平仄仄仄。","仄平仄○仄，仄仄仄仄平。","平平平平平，仄平仄仄平。","仄仄仄平仄，平平仄平平。","平仄仄仄仄，○平仄平平。","仄仄仄仄仄，平仄平仄平。","平仄仄平平，仄仄平平平。","○平仄○仄，○仄○平平。","平平仄平仄，平仄平平平。","平平仄仄仄，仄仄平平平。","仄仄平仄平，平平仄平平。","平仄仄平仄，仄平○仄平。","平平平平仄，仄仄平平平。"],"paragraphs":["炎精既失御，宇内为三分。","吴王霸荆越，建都长江滨。","爰资股肱力，以静淮海民。","魏后欲济师，临流遽旋军。","岂惟限天堑，所忌在有人。","惜哉归命侯，淫虐败前勋。","衔璧入洛阳，委躬为晋臣。","无何覆宗社，为尔含悲辛。","俄及永嘉末，中原塞胡尘。","五马浮渡江，一龙跃天津。","此时成大业，实赖贤缙绅。","辟土虽未远，规模亦振振。","谢公佐王室，仗节扫伪秦。","谁为吴兵孱，用之在有伦。","荏苒宋齐末，斯须变梁陈。","绵历已六代，兴亡互纷纶。","在德不在险，成败良有因。","高堞复于隍，广殿摧于榛。","王风久泯灭，胜气犹氤氲。","皇家一区域，玄化通无垠。","常言宇宙泰，忽遘云雷屯。","极目梁宋郊，茫茫晦妖氛。","安得倚天剑，斩兹横海鳞。","徘徊江山暮，感激为谁申。"],"title":"建业怀古"}
