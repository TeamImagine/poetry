{"author":"陈与义","id":3687,"strains":["仄仄平平仄，平平仄仄平。","平平仄仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["岁月移文外，乾坤杖屦中。","铿然五字律，健在百夫雄。","秋入池深碧，寒欺叶递红。","此间兼吏隐，端不减游嵩。"],"title":"蒙知府宠示秋日郡圃佳制遂侍杖屦逍遥林水间辄次韵四篇上渎台览  其一"}
