{"author":"朱松","id":10360,"strains":["平○仄仄仄，仄仄平平平。","仄仄○仄平，仄仄平仄○。","仄仄平平平，平平仄平平。","○平平○仄，仄仄仄仄○。","仄平平仄○，仄仄仄平平。","平平平平仄，仄仄仄仄平。"],"paragraphs":["山行厌荦确，理策扶欹危。","绿野三两家，一息知可期。","冉冉晴林端，炊烟袅晴晖。","其民丰且乐，恐是太古遗。","那知都邑间，百索困鞭笞。","繁华今何有，半作道旁羸。"],"title":"於潜道中"}
