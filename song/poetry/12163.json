{"author":"胡寅","id":12163,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","仄仄仄仄平仄仄，仄平平仄仄平平。"],"paragraphs":["文才久合步蟾宫，未肯争抟九万风。","賸欲论诗宗典乐，故应怜我隶司空。","高山宛在绿琴里，白发从多清镜中。","要识起予真赏意，圣门千古望龟蒙。"],"title":"和黄执礼六首  其六"}
