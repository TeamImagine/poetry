{"author":"楼钥","id":66812,"strains":["平平仄仄仄平平，平仄平平仄仄平。","仄平仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["朱家族裔甲龙舒，循吏清名史特书。","止为啬夫恩所部，至今庙食盛乡闾。","舍人曾赋严公濑，季子方题仲举舆。","但向棠阴增蔽芾，桐乡今却在桐庐。"],"title":"送朱季公倅严陵"}
