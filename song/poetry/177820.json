{"author":"王禹偁","id":177820,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["巉岩石上候肩舁，因想前贤似坦途。","韩愈谪官忧瘴疠，乐天左宦白髭须。","商于郡僻何人到，秦岭峰高我仆痡。","且咏诗章自开解，任从霄汉落泥涂。"],"title":"登秦岭"}
