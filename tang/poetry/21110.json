{"author":"雍陶","id":21110,"strains":["仄○仄平平，平平仄仄平。","平平平仄仄，仄仄仄平平。","仄仄平平仄，平○仄仄○。","仄平平仄仄，平仄仄平平。","○仄○平仄，○平仄仄平。","平平仄平○，平仄仄平平。"],"paragraphs":["朔将引双旌，山遥碛雪平。","经年通国信，计日得蕃情。","野次依泉宿，沙中望火行。","远雕秋有力，寒马夜无声。","看猎临胡帐，思乡见汉城。","来春拥边骑，新草满归程。"],"title":"送于中丞使北蕃"}
