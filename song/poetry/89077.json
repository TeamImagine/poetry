{"author":"徐玑","id":89077,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["矮檐风雨送蜗牛，有客来夸百尺楼。","阖郡池台皆下瞰，背城湖海亦全收。","清时未放徒高卧，半世胡为故倦游。","解尽橐金君计决，月明长笛起渔舟。"],"title":"登薛象先新楼"}
