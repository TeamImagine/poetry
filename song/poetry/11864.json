{"author":"胡寅","id":11864,"strains":["仄平平仄仄平平，平仄平平仄仄仄。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["满头黄菊鬭芳妍，人与秋光两静便。","试把杯觞论旧日，未须筋力较明年。","诗惭戏马台头客，目断归鸿渚上天。","更愧白衣能送酒，坐令彭泽意空传。"],"title":"和彦达九日"}
