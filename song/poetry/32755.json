{"author":"陆游","id":32755,"strains":["平平仄平平仄仄，平仄平平仄平仄。","平平仄仄仄仄○，仄仄平平仄○仄。","仄仄仄○平仄平，仄仄平平平仄平。","平平平平仄平仄，仄仄仄仄平平○。","平平平平平仄平，平仄仄仄平平○。","仄平○仄仄平仄，仄仄仄仄平平平。","平平仄仄仄平仄，仄平平仄平○仄。","平平仄仄仄平平，仄平○仄平平平。"],"paragraphs":["庚寅去吴西适楚，秋晚孤舟泊江渚。","荒林月黑虎欲行，古道人稀鬼相语。","鬼语亦如人语悲，楚国繁华非昔时。","章华台前小家住，茆屋雨漏秋风吹。","悲哉秦人真虎狼，欺侮六国囚侯王。","亦知兴废古来有，但恨不见秦先亡。","开窗酹汝一杯酒，等为亡国秦更丑。","骊山冢破已千年，至今过者无伤怜。"],"title":"石首县雨中系舟戏作短歌"}
