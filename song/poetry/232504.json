{"author":"章侁","id":232504,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["倚岸凌虚若冠鳌，湖光山色两相高。","惊波杂沓闻千骑，远树微茫见一毫。","娃馆已空人世隔，帝乡何许客心劳。","吴门曳彩那曾睹，早觉霜华入髩毛。"],"title":"如归亭"}
