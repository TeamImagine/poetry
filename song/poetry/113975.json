{"author":"邵雍","id":113975,"strains":["平平仄仄仄仄平，仄仄平平仄仄平。","仄仄仄平仄仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["先秋颢气已潜生，洛邑方知节候平。","庭院乍凉入共喜，园林经雨气尤清。","回舟伊水风微溜，缓辔天津月正明。","自有皋夔分圣念，好将诗酒乐升平。"],"title":"秋游六首  其二"}
