{"author":"卢从愿","id":45440,"strains":["仄○仄平平，○平仄仄平。","○平仄平仄，仄仄仄平平。","仄仄○平仄，平平仄仄平。","平平仄平仄，仄○仄平平。","仄仄○平仄，平平仄仄平。","仄平平仄仄，○仄仄○平。","平仄平平仄，平平仄仄平。","平平仄平仄，仄仄仄平平。","仄仄平平仄，平平仄仄仄。","仄○平仄仄，仄仄仄平○。"],"paragraphs":["上将发文昌，中军静朔方。","占星引旌节，择日拜坛场。","礼乐临轩送，威声出塞扬。","安边俟帷幄，制胜在岩廊。","作鼓将军气，投醪壮士觞。","戒途遵六月，离赠动三光。","槐路清梅暑，蘅皋起麦凉。","时文仰雄伯，耀武震遐荒。","衽席知无战，兵戈示不忘。","伫闻歌杕杜，凯入系名王。"],"title":"奉和圣制送张说巡边"}
