{"author":"陈宓","id":97149,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄平平。","平仄仄平仄仄仄，平平仄仄仄平平。"],"paragraphs":["故宫龙德尚如新，忍使衣冠拜虏尘。","九世旧雠犹有憾，百年中国岂无人。","金缯第一休教遣，伯侄从今莫强亲。","天与此时那可共，堂堂虏使正精神。"],"title":"嘉定间赠丁寺丞使虏"}
