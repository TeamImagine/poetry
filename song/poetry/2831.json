{"author":"宋庠","id":2831,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三楚风烟会汉津，凭高倦目此城闉。","山前雾密疑藏市，楼上尘轻不污人。","鸣瑟久抛雩舞地，称觞更负永和春。","私书一纸离怀苦，望断波中六六鳞。"],"title":"春霁汉南登楼望怀仲氏子京"}
