{"author":"欧阳澈","id":10179,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["黄鹄凌云不可寻，遗音流落感人心。","朱颜绿髩留难驻，明月清风古到今。","韫椟有时惊卞璞，绝弦无地置牙琴。","傅岩萧瑟伤心处，一局文楸锁竹林。"],"title":"读傅岩居士旧诗轴有感"}
