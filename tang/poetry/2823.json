{"author":"杜甫","id":2823,"strains":["平平平仄平，仄仄仄○平。","仄平平平仄，仄仄○平平。","○平仄仄平，仄仄平仄平。","平平仄仄平，仄仄仄平平。","平平仄○仄，平仄仄平平。","仄○平平仄，仄仄平仄平。","仄仄仄仄仄，平仄仄仄平。","仄平仄平仄，仄仄○仄○。"],"paragraphs":["平生江海心，宿昔具扁舟。","岂惟青溪上，日傍柴门游。","苍皇避乱兵，缅邈怀旧丘。","邻人亦已非，野竹独修修。","船舷不重扣，埋没已经秋。","仰看西飞翼，下愧东逝流。","故者或可掘，新者亦易求。","所悲数奔窜，白屋难久留。"],"title":"破船"}
