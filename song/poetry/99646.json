{"author":"洪咨夔","id":99646,"strains":["平平平平平，仄平仄仄仄。","平平仄平平，平仄仄平仄。","平仄平○平，○仄○○仄。","仄仄仄仄○，○○仄平仄。","平仄平平仄，仄仄平仄仄。","平○平仄平，仄仄仄仄仄。","仄仄平仄仄，平平平仄仄。","仄仄仄平平，仄仄○仄仄。","平○仄仄平，平仄仄平仄。","仄○仄平仄，平仄仄仄仄。","仄平仄○○，平仄○仄仄。","平仄平仄平，平仄仄平仄。","平○仄仄仄，仄仄○仄仄。","平平仄仄○，平仄仄仄仄。","仄平仄仄仄，平仄平平仄。","仄平仄仄平，仄仄仄仄仄。","○平平仄平，仄仄仄仄仄。","仄仄平仄仄，○○平平仄。","○平仄平平，仄仄仄平仄。","仄平仄仄平，仄仄平平仄。","○仄仄平平，仄仄平平仄。"],"paragraphs":["朱弦无繁声，大羹有至味。","人惟不苟同，终亦不苟异。","咸戒咸其腓，贲取贲其趾。","出处进退间，当思古人齿。","嗟予何为者，涉世聊复尔。","来从吴尽头，直到蜀筑底。","赫日青石裂，凄风黄叶委。","道旁几揶揄，得已犹不已。","君如细柳军，坚壁阅儿戏。","又如渥洼马，超轶不受絷。","客窗日相从，肝胆莹彼己。","偏校纷已侯，怜我尚猿臂。","胸藏数万甲，智绝三十里。","清谈对夜分，常恨世少治。","酒酣或怒骂，天下无真是。","佞夫戴髑髅，请剑淬越砥。","长亭杨柳黄，妙语鲍谢体。","不作儿女别，相期青云器。","深沉老元戎，梦寐古舆地。","视师薄郾城，受甲高熊耳。","相与善筹之，塞草春无际。"],"title":"和黎德升赠别"}
