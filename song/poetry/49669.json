{"author":"杨万里","id":49669,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["鹓行接翼复分襟，酒病诗愁老不禁。","十载江湖千里月，一生金石两知心。","悼亡君有安仁戚，归隠侬为梁父吟。","早晚故人天上去，未应廊庙忘山林。"],"title":"谢淮东漕虞寿老宝文察院寄诗二首  其二"}
