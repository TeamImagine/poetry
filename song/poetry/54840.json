{"author":"朱熹","id":54840,"strains":["仄仄仄仄平，平仄仄平仄。","仄○平仄平，仄仄平仄仄。","○平仄仄仄，仄仄平○仄。","仄仄仄平平，平○平仄仄。","仄平仄平仄，仄仄仄仄仄。","仄○仄仄○，平平仄平仄。"],"paragraphs":["孟夏气淑清，窗户有佳色。","卧闻幽箨翻，转觉林景寂。","参差帙委素，缥缈香横碧。","啜菽有余欢，缨冠非所职。","故人海边郡，妙语寄远翼。","咏叹不得闻，超然见胸臆。"],"title":"夏日斋居得潮州诗卷咏叹之余用卒章之韵以纪其事"}
