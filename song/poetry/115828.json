{"author":"刘克庄","id":115828,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["𪿫车云怒激狂澜，只作禅家露电观。","抽得元身闲处著，免他冷眼静中看。","买山深悔于城近，逃席何须待酒阑。","昔美少年今皓白，懒从日者问支干。"],"title":"和竹溪三诗 戊辰二月六日"}
