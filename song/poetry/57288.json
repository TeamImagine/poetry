{"author":"梅尧臣","id":57288,"strains":["平仄平平○，平平平仄平。","仄仄仄平仄，平平仄平平。","仄仄仄仄仄，仄○平仄平。","平平仄仄仄，平仄○仄平。","仄○仄○仄，仄仄平仄平。","平平仄平仄，仄仄平仄平。"],"paragraphs":["风雨催车骑，骎骎来自南。","道旁有茅屋，宁容使君骖。","不谓忽下马，湿衣逢我谈。","田家已刈楚，田妇正好蚕。","既将国漕急，复与民事谙。","他年此茅屋，便比棠树甘。"],"title":"表臣都官至十三里店"}
