{"author":"白居易","id":15451,"strains":["仄平平仄仄，仄仄平平平。","平平仄平仄，仄仄平○平。","仄平平○○，平仄平平○。","仄平仄仄平，平仄仄平平。","仄仄平仄仄，○平○平平。","仄仄仄仄仄，仄平平平平。","平○平仄平，仄仄平○平。","平仄平平○，仄平仄仄平。","仄平仄仄仄，平平平仄平。"],"paragraphs":["我身何所似，似彼孤生蓬。","秋霜翦根断，浩浩随长风。","昔游秦雍间，今落巴蛮中。","昔为意气郎，今作寂寥翁。","外貌虽寂莫，中怀颇冲融。","赋命有厚薄，委心任穷通。","通当为大鹏，举翅摩苍穹。","穷则为鹪鹩，一枝足自容。","茍知此道者，身穷心不穷。"],"title":"我身"}
