{"author":"佚名（伯二五五五）（五十九首）","id":46302,"strains":["平平平仄仄○平，○仄平平？平仄？平？？仄仄平。","○仄平平○仄仄，平平仄仄仄平○。","○○平仄平平仄，仄仄平平○仄平。","平仄○平平仄仄，○平仄仄仄平平。"],"paragraphs":["荒城何独泪澘然，闻说今宵（原作“霄”）是改年。","亲故睽携长已矣，幽缧寂寞镇愁煎。","更深肠绝谁人念，夜永心伤空自怜。","为恨漂零无计力，空知日夕仰穹天。"],"title":"除夜"}
