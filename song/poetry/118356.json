{"author":"吴惟信","id":118356,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["断桥日老水弥茫，谁托丹扉夜望长。","零雪正埋和靖骨，淡烟微见寿阳妆。","一时韵巧传清思，几度凝愁忆暗香。","举世可无题品手，擅场到底属何郎。"],"title":"掀蓬梅"}
