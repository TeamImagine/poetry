{"author":"曹勋","id":12618,"strains":["平仄仄○仄，仄仄平平○。","平平仄平仄，平平平平○。","○平平平仄，仄平仄平平。","平平仄仄仄，仄仄平平平。","○平仄仄仄，仄仄平平平。","仄平仄仄仄，仄平仄平○。","仄仄仄仄仄，仄○平仄平。","平平仄仄仄，仄仄○平○。","仄平○仄仄，仄平平平○。","仄仄○○仄，仄○仄平平。"],"paragraphs":["骄虏败盟至，饮马淮之沱。","烟尘犯江汉，腥膻连岷峩。","王师因雷动，虎臣亦星罗。","灵旗荡丑类，铁马驰雕戈。","三军指故国，巨舰凌沧波。","一戎遂大定，上天佑无颇。","整刷旧俗苦，扫除夷法苛。","奸谋尚济诡，既战犹连和。","复图称职尔，眇哉浯溪磨。","已悉将相力，敢献大风歌。"],"title":"大驾亲征"}
