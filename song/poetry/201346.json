{"author":"彭汝砺","id":201346,"strains":["仄○仄○平，仄平仄○平。","仄平仄○仄，仄仄仄仄平。","平平仄仄仄，平仄仄平平。","仄平○平平，平仄仄仄平。","仄仄○仄平，仄仄平平○。","仄平平仄○，仄平仄平平。","仄仄仄平平，仄平仄○○。","○仄仄仄平，仄○平○平。","仄仄平平仄，仄仄仄仄平。","仄平平仄平，仄平仄平平。"],"paragraphs":["我行欲从车，好风苦相招。","谓言困行役，厌此道路遥。","骎骎四骆马，终日在岧峣。","簿书更追随，精耗发欲焦。","乃复泛柏舟，锦幔兰为桡。","是时春始和，暖风秀兰苕。","彼柳已青青，彼桃已夭夭。","王事敢不修，我行歌且谣。","彼不知之者，谓我士也骄。","不知非所知，我兹以逍遥。"],"title":"自吉泛舟入赣"}
