{"author":"苏过","id":230079,"strains":["仄平○平仄，平仄仄○仄。","平平平平平，仄仄平○仄。","仄○仄平仄，平仄仄○仄。","平仄仄平平，平仄仄平仄。","仄平仄仄仄，平仄仄平仄。","仄仄平仄平，平平仄平仄。","仄平仄○仄，平平平平仄。","平仄仄平仄，仄平仄平仄。","平平仄平平，仄仄○仄仄。","仄仄仄平平，平○○仄仄。"],"paragraphs":["火云收初旦，凄露净中夕。","良辰非虚名，菊秀萸更实。","世间孰真乐，心境遇相适。","华屋与茅茨，何足系欣戚。","勿云瘴海恶，山水侣吴浙。","我有环堵居，危台俯清绝。","及时要行乐，鸡黎随丰乏。","真一拨新酿，九华袭前哲。","西邻有书生，破帽衣百结。","勿惮往来烦，杯中犹有物。"],"title":"九日诗"}
