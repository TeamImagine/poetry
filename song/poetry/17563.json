{"author":"葛立方","id":17563,"strains":["仄平平仄平仄仄，仄仄平平平仄平。","仄仄平平仄平仄，平平平仄平平平。","仄平仄仄仄平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["郁葱佳气龟食墨，雾合云窗丹雘新。","玉碗金杯有微玷，瑶林琼树无纤尘。","枕溪饱度国山日，横海小乖朐水春。","上古乾坤随处有，素琴浊酒且关身。"],"title":"胡枢横山堂  其一"}
