{"author":"白居易","id":15253,"strains":["平平仄平平，平仄平○○。","平平仄平仄，平仄平平平。","仄仄平平平，平平平仄平。","仄○仄仄仄，仄仄仄平○。","平平仄平仄，仄仄仄○○。","仄仄平平仄，平平仄仄平。"],"paragraphs":["秋花紫蒙蒙，秋蝶黄茸茸。","花低蝶新小，飞戏丛西东。","日暮凉风来，纷纷花落丛。","夜深白露冷，蝶已死丛中。","朝生夕俱死，气类各相从。","不见千年鹤，多栖百丈松。"],"title":"秋蝶"}
