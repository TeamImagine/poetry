{"author":"王庭珪","id":238589,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["红日初生碧海边，蓬莱金殿起晴烟。","几重瑞气笼双阙，万室欢声动九天。","百二山河扶宝祚，两阶干羽舞文砖。","遥闻葱岭新都护，愿举霞觞祝万年。"],"title":"乾龙节致语口号"}
