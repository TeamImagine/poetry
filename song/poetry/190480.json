{"author":"韦骧","id":190480,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["阴云散漫与山平，草暗花昏匝古城。","定是天心恶游放，故将雨脚锁清明。","谁知静圃无穷极，独有幽禽不住鸣。","况值清明归去客，共樽谈笑有余情。"],"title":"清明雨"}
