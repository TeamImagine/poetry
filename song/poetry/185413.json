{"author":"徐积","id":185413,"strains":["仄平仄仄平平仄，平仄仄平平仄仄。","仄平平仄仄平平，平仄平平平平仄。","平平仄平平仄平，○平仄平平仄平。","平仄平平○仄仄，仄平平仄仄平○。"],"paragraphs":["有人独酌南窗酒，春是故人诗是友。","故人消息在江南，为我江头探杨柳。","诗人见春双眼明，迎春送春俱有情。","何况温温张九掾，可无诗句赠君行。"],"title":"送张九掾兼简同事钱明府可与慎叔良蔡彦规同一笑也"}
