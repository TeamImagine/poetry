{"author":"李复","id":212802,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["日月沄沄不可追，神奇腐臭略无遗。","一丘一壑能谁过，相煦相濡莫我知。","强聒睢盱何所补，雄夸凌厉亦奚为。","秋来春去寻常事，安得乾坤独尔私。"],"title":"答董天隠推官"}
