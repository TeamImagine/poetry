{"author":"项安世","id":53997,"strains":["○仄仄仄平平平，平○仄仄平○平。","平平仄仄仄○仄，仄平仄仄平平平。","仄仄仄仄平仄仄，平仄仄仄平仄平。","仄平仄仄仄平仄，仄仄仄○平仄○。","平平平仄仄平仄，仄仄平仄平平平。","平平仄平仄仄仄，仄平仄仄○平平。","仄平仄仄仄平仄，仄仄仄仄平○○。","平平○仄仄平仄，仄仄仄仄平○平。","平○仄○仄平仄，仄仄仄仄平仄○。","平平仄仄仄仄仄，平平仄仄○平平。","平平仄仄仄仄仄，仄仄平仄平平平。","仄平仄仄平仄仄，仄仄仄仄平平平。","○平仄仄仄平仄，仄平仄仄平平○。","仄仄仄仄仄仄○，仄仄仄仄平平平。","平○仄仄平平仄，仄仄平平仄○仄。","平平○仄仄平平，平平仄平仄平仄。"],"paragraphs":["正月已暖春无寒，江深水浅沙觜干。","东风日日送行客，我来踏遍江之干。","昨日送客东入浙，今日送客西入湾。","旁人但笑入湾拙，岂料此行人所难。","吾宗豪俊自天赋，已有名字登春官。","功名迫人不肯受，问官乞取三年闲。","尔来政恐未能免，俛首却入樊笼间。","挥金酾酒少时事，一笑昨梦何澜翻。","山中范蠡有孙在，老手未试人所叹。","幡然愿执弟子礼，拏舟自入长阳山。","人言此去几百里，井里萧索惟榛菅。","度君自沮君不顾，学贵就道宁求安。","闻猿莫起欲归想，见山只作为仁看。","但令此志久不堕，九万地里俱平宽。","归期已约槐花熟，努力加餐互相祝。","今年看我亦高飞，明年上林两黄鹄。"],"title":"送承甫兄往长阳山从学诗"}
