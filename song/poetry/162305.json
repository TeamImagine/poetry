{"author":"丘葵","id":162305,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["溪外青山山外村，数间茅屋掩柴门。","青裙灶下偷窥客，白发堂中笑弄孙。","乞火煮茶烧土锉，隔篱贳酒举匏尊。","梅花不解留人住，山路归来已夕昏。"],"title":"次所盘山村"}
