{"author":"赵蕃","id":73778,"strains":["○平平仄平平平，仄平平仄仄仄平。","平平平仄仄仄仄，平仄仄仄仄仄○。","平平平平仄平仄，平仄○○平仄仄。","仄平平仄仄平平，仄仄平平仄平仄。","平平○仄仄仄平，平平仄仄平平平。","仄平仄仄平仄平，○○仄仄平○平。"],"paragraphs":["思君无计忧能舒，见君还愧腹每虚。","知君于此未见止，而我但觉有不如。","他人招呼厌来集，为我淹留成屡屈。","岂惟高义笃交情，政赖微言起衰疾。","南山三刹此最高，平生几许乎逍遥。","异时我去君独遨，期当寄我山中谣。"],"title":"次韵斯远同宿岁寒西轩六韵"}
