{"author":"陈淳","id":85617,"strains":["平仄仄仄仄，仄平仄平○。","○仄仄仄仄，○平仄仄平。","仄平仄仄仄，○仄仄仄平。","平平仄仄仄，平仄平仄平。","仄平仄平仄，○○仄仄平。","平平仄仄仄，仄仄○平平。"],"paragraphs":["宾主辨贵白，死生路宜分。","当克即便克，当存即必存。","直须要脱洒，如彼霁月轮。","超然物累上，无复渣滓浑。","不须事黏滞，如咬老树根。","弥年啮不断，岂不妨吾仁。"],"title":"警滞"}
