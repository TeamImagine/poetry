{"author":"韩驹","id":237265,"strains":["平平仄仄仄平平，仄仄平平仄仄平。","仄仄平平平平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["城西鼓檝又城东，不待溪分上下风。","碧树垂柑间黄绿，冰盘行鲙簇青红。","横塘日暮林峦合，断岸秋来浦溆通。","安得此身无世累，便随渔艇入空蒙。"],"title":"次韵南溪观鱼"}
