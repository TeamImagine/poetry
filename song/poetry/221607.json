{"author":"释智圆","id":221607,"strains":["平平仄平仄，平仄仄平平。","平平仄○平，仄仄仄仄平。","平仄平平仄，仄平○仄平。","平仄仄平仄，平平仄平平。","仄仄平平仄，平平仄仄平。","○仄仄仄平，平平仄○平。","平仄平平仄，○平平平平。","平平仄平仄，仄仄平平平。"],"paragraphs":["南山雨初霁，东岸夕阳明。","搘笻立回塘，顿觉耳目清。","皋鹤知秋意，唳风三四声。","红蓼弄秋色，纷纷满前汀。","柳径孤烟白，渔村野水平。","兴尽独自归，寥寥掩柴扃。","新月为吾上，庭蝉为吾鸣。","吾生本无事，对此堪怡情。"],"title":"湖上秋日"}
