{"author":"曹勋","id":12607,"strains":["平平仄仄仄，仄仄仄仄平。","平仄仄仄仄，仄仄平仄平。","仄平仄平仄，○仄平○平。","平平仄仄仄，仄平平仄平。","平平平平仄，仄仄平仄○。","仄仄平仄仄，平平平仄平。","平平平平仄，仄平平仄平。","仄平仄仄仄，平仄平平平。","平○平仄仄，仄仄仄仄○。","仄仄平平仄，仄仄平仄平。","仄仄平仄仄，仄仄平仄平。","仄○仄平仄，仄仄仄仄平。","平○仄仄仄，仄仄平平平。","仄平仄平仄，○仄仄仄平。","仄平仄平仄，仄仄仄仄平。","平平○仄仄，○仄○平平。"],"paragraphs":["秋声起木杪，便觉密叶稀。","风至草木劲，水阔鸿雁知。","壮怀感摇落，叹息囊中锥。","功名未卓立，此心常坐驰。","君家朱桥侧，细俯秋水迟。","气近龙凤阙，喧无笳鼓悲。","萧斋琴书静，不知花影移。","棣华好伯仲，腾起风云时。","心亲诗礼学，日与富贵期。","不忘黄尘苦，乃眷寒士饥。","此理诚愫抱，岂复持诡随。","已献仲舒策，孰谓李广奇。","文中有至乐，妙处含天机。","一官勿言困，且喜愿不违。","我诚老宾客，合爪喜见之。","关西相有在，行矣当无疑。"],"title":"和程进道见贻"}
