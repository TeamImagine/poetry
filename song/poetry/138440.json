{"author":"王义山","id":138440,"strains":["仄仄平平平仄仄，平仄平平仄仄平。","仄仄仄平仄平仄，平平平仄仄平平。","仄仄平平平仄仄，仄仄平平仄○仄。","仄平平平平仄平，仄仄平平仄仄仄。","平平仄仄仄仄平，仄○仄仄仄仄平。","仄仄平平仄平仄，仄平平平仄仄平。"],"paragraphs":["我爱梅花村得好，来伴山村与卜邻。","却有一般不村处，冰为胸次玉为神。","别有村人村得俗，满口肥甘烂钱谷。","那知山村梅样癯，肯向人言饭不足。","山村切莫学我痴，腹中有字不疗饥。","会有东君老知己，陇头先春寄一枝。"],"title":"赠山村梅癯"}
