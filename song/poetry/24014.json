{"author":"宋祁","id":24014,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["北阙天深报漏迟，台鸾雍鹭共逶迤。","廷风细引趋班佩，宫日遥烘簇仗旗。","侍史有香来洞案，直郎无奏伏丹墀。","殊邻竞献朝正玉，定是东风入律时。"],"title":"和丞相晨谒书所见"}
