{"author":"赵汝鐩","id":97954,"strains":["仄仄平平仄仄平，仄仄仄仄平仄平。","平仄○仄仄平仄，平平仄仄○平平。","仄仄平平仄平仄，仄○仄平仄平平。","仄仄平平仄仄仄，仄平仄仄平平平。","仄平平平仄平仄，平平○仄平平平。","○平仄仄平平仄，平平平仄平平平。","平平仄仄平仄平，平平平仄仄平平仄○。"],"paragraphs":["叔宝沉迷建邺宫，厌厌夜饮清昼同。","金碧三阁插晴汉，沉檀十里闻香风。","叠石为山水为沼，后庭万花坼春丛。","狎客倡酬女学士，污词媚句争新工。","被之弦歌恣酣乐，千娥行列纷青红。","将军忽遇韩擒虎，江神今识清河公。","凭栏璧月词未终，谁知携手两妃游井中。"],"title":"三阁曲"}
