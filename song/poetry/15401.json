{"author":"刘子翚","id":15401,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["草棘萧萧野岸隈，暗香消息已传梅。","雪欺篱落遥难认，暖入枝条并欲开。","愁向天涯今度见，老随春色暗中来。","似闻诗社多何逊，盍试招邀共一杯。"],"title":"次韵张守梅诗"}
