{"author":"黄公度","id":21602,"strains":["仄平仄仄平，平平平平仄。","仄平仄仄仄，平平仄平仄。","平仄仄平平，仄仄仄平仄。","○仄仄平平，平平仄仄仄。","平平仄平平，平仄○仄仄。","平仄仄平平，仄仄仄仄仄。","仄仄仄仄平，平仄仄平仄。","平平仄仄平，仄仄仄平仄。","仄仄○仄仄，平仄平平○。","仄平○平平，平平平仄仄。"],"paragraphs":["北方九月霜，宾盘无生菜。","岭南信地暖，穷冬竹萌卖。","君念庾郎贫，茧栗供庖宰。","中有岁寒姿，真时久不坏。","前身渭川侯，千亩偿宿债。","珍可配天花，贱不数石芥。","早薤与晚菘，奴仆望宾介。","文园酒渴余，想不厌姑嘬。","预恐吹作竹，明日东风噫。","急须驱儿童，倾筐携采采。"],"title":"谢傅参议彦济惠笋用山谷韵"}
