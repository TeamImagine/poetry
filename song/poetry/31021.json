{"author":"李流谦","id":31021,"strains":["仄平平仄仄平平，仄仄平平仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["夜床风雨忆相过，节物惊人奈老何。","只有孤鸿知我意，每因明月为君歌。","千山梦去无由到，一字书来已觉多。","余耳向来真义合，不知底处便容戈。"],"title":"寄李仲明"}
