{"author":"于頔","id":18241,"strains":["平平仄平仄，仄仄平平仄。","○平仄○平，平平平仄仄。","仄平仄平仄，平仄仄平仄。","平平仄平平，仄仄仄平仄。","仄平仄仄仄，平仄仄平仄。","仄平平仄仄，平仄仄平仄。"],"paragraphs":["萧条历山下，水木无氛滓。","王门结长裾，岩扃怡暮齿。","昔贤枕高躅，今彦仰知止。","依依瞩烟霞，眷眷返墟里。","湛生久已没，丘也亦同耻。","立言咸不朽，何必在青史。"],"title":"和丘员外题湛长史旧居"}
