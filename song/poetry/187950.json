{"author":"王令","id":187950,"strains":["仄仄平平仄仄平，平平平仄平平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["卓郑簪裾密作林，相如贫病强来临。","藜羮才饱无他志，肉食俄充有愧心。","死马偶能逢市骨，滥竽常恐负知音。","古来一饭皆论报，何日王孙遂有金。"],"title":"谢束丈"}
