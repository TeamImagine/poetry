{"author":"邵雍","id":135314,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄平平仄平仄，平平平仄仄平平。"],"paragraphs":["尧夫非是爱吟诗，诗是尧夫自喜时。","名在士人当盛世，生于中国作男儿。","良辰美景忍虚废，骤雨飘风无定期。","过此焉能事追悔，尧夫非是爱吟诗。"],"title":"首尾吟  其三六"}
