{"author":"陆游","id":40683,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["春耕秋钓旧家风，门巷荒寒屋壁空。","四海交情残梦里，一生心事断编中。","买鱼日待携篮女，裹药时从挟簏翁。","便废闲吟亦未可，吾徒岂独坐诗穷。"],"title":"家风"}
