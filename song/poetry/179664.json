{"author":"吴充","id":179664,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["雪销𫛛鹊御沟融，燕见殊恩缀上公。","昼日乍惊三接宠，正风获听二南终。","解颐共仰天颜喜，墙面裁容圣域通。","午漏渐长知禹锡，侍臣何术补尧聪。"],"title":"召赴资政殿听读诗义感事"}
