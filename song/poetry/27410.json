{"author":"王灼","id":27410,"strains":["仄仄平平平，仄仄仄仄○。","平平仄平平，仄仄○平平。","平仄仄仄仄，平仄仄平平。","仄仄仄仄仄，平平仄仄平。","平仄仄平仄，仄平平平平。","仄平仄平仄，平平仄仄平。","平平仄仄仄，平平仄仄平。","平○仄仄仄，仄仄仄仄平。","仄○仄仄平，仄仄平○平。","平仄仄平仄，平平仄平平。","平平仄仄仄，仄仄仄平○。"],"paragraphs":["处世常多忧，政坐口复牵。","谁能百无营，饮露如寒蝉。","原野足饿殍，山泽漫臞仙。","作计苦不早，身穷乃怨天。","刘石扰河洛，孝孙方南迁。","庇无一区宅，耕无一亩田。","牛车不自救，枯骸枕道边。","君看董与葛，见几预着鞭。","智虑故不同，祸福仍相悬。","关辅已荆棘，江淮复戎旃。","吾生亦可料，速办买山钱。"],"title":"读王尼传"}
