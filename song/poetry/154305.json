{"author":"董嗣杲","id":154305,"strains":["？平仄仄仄平平，平平仄平平仄仄。","仄仄仄仄仄仄平，仄平仄？仄平仄。","平仄○平仄平仄，仄仄仄平○仄仄。","仄○○仄平平平，平平仄仄平平仄。","平仄平平仄仄○，平平仄○仄平仄。","平平○仄仄仄平，仄平仄仄平平仄。","仄○仄平仄平○，仄平仄平平仄仄。","仄仄○平仄仄平，仄仄平平仄平仄。","平平平○仄仄仄，平平仄○仄平仄。","平○仄仄平仄仄，○仄仄仄平平仄。","仄平仄仄仄仄平，仄平平仄仄平仄。","○仄平平仄平平，平仄仄平仄平仄。"],"paragraphs":["𫋇矶耸拔大江东，枭能害人时所恶。","或谓水沃石上来，以浇易𫋇本无据。","前对三山削遥翠，左望邑庐如栉布。","政和观额颁宁渊，青墩月出寒沙暮。","仙屋周遭二十间，常容苦行挂单住。","于湖题字迹已湮，拍矶只有风涛怒。","下观转经送轮藏，若徒自希檀施顾。","饱饮临江望此矶，此水终身不曾渡。","青鞋寻胜亦痛快，斜阳迅如箭锋度。","蒲帆挂起祗瞬息，顷刻便舣芜湖歩。","破舟可弃迹可安，邑桥官店暂寻寓。","酾酒欢歌谢江灵，髙眺月江足诗句。"],"title":"𫋇矶"}
