{"author":"姜特立","id":32052,"strains":["仄仄平平仄，平平仄仄○。","○平○仄仄，仄仄仄平平。","仄仄平平仄，平平仄仄平。","仄平平仄仄，平仄○平平。","○仄○平○，平平仄仄平。","仄平平仄仄，仄○仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，○平平仄平。","平○平仄仄，仄仄仄平平。"],"paragraphs":["稔岁非常岁，时时雾雨并。","陂塘留夜月，涧谷泻秋声。","卧袷惊宵冷，披纱怯晓清。","水泉俱自足，阡陌更无争。","荷锸疏余浸，腰镰候小晴。","秫材寒眼富，酒兴老涎生。","便觉糟床注，还欣庾粟盈。","新君锺瑞庆，旧俗迓升平。","赛社鸡豚具，迎神笳鼓鸣。","支离徒受粟，一饱愧斯氓。"],"title":"歌丰年"}
