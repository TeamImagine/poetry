{"author":"方岳","id":127458,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["诗卷空留紫翠间，风花飞絮岂堪攀。","埋云已笑梦中梦，敲月更烦山上山。","长短百年谁是主，死生一概匹如闲。","病余勘破人间事，底用瞿昙说八还。"],"title":"山行  其二"}
