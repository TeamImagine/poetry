{"author":"徐瑞","id":167033,"strains":["仄○仄平仄，仄仄仄○○。","仄仄仄仄仄，仄仄仄仄平。","○平仄○平，仄仄平平平。","仄平仄平仄，○仄仄仄平。","平○平仄仄，仄仄仄○平。","平平仄仄平，仄仄平平平。","○○仄○仄，仄仄平平平。","仄仄平仄仄，仄仄仄仄○。","○仄仄○仄，仄仄平○平。","仄○平仄仄，仄○仄平平。","仄仄仄仄仄，平○仄平平。","仄平平平仄，仄○仄仄平。","平平仄○平，○平仄仄仄。","仄仄仄平仄，平仄○平平。","仄○仄平平，仄仄平平平。","仄平仄平仄，平仄平仄平。","平平仄仄○，仄仄平平○。","仄平仄平平，仄仄平平平。"],"paragraphs":["弛担息虚馆，释𪨗解行缠。","一笑得妙士，揖我谓我儇。","相携履巉岩，共访梅花仙。","石门歘谺豁，空洞别一天。","徐行呼二竖，秉炬导其前。","沿崖异草垂，绕迳秋香妍。","行行渐深入，响答殊清圆。","下有苔磴峙，上有孔穴穿。","深处窅如阱，旷处平如田。","或如人坐立，或如兽蹲跧。","古石列怪状，时闻滴幽泉。","向来开天牖，坐看日月旋。","儿童撞嵌岩，如钟鼓咽咽。","领览不能尽，荒幻难言宣。","我从虎林来，足茧归心悬。","举瓢挹危露，尘肺聊用湔。","清寒不可留，欲去还延缘。","赋诗纪兹游，绝笔凭谁镌。"],"title":"九月廿一自虎林回同程晓崖游梅岩"}
