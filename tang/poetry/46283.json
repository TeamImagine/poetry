{"author":"佚名（伯二五五五）（五十九首）","id":46283,"strains":["仄○仄仄仄平平，仄仄平平平仄平。","○仄平平平仄仄，平平平仄仄平平。","平平仄仄平平仄，平仄平○仄仄平。","仄仄仄○平仄仄，○平仄仄仄平平。","平平仄仄平平仄，仄仄平平仄仄平，仄仄平平平仄仄，平○仄仄仄平平。","仄平平○平○仄，仄仄平平仄仄平。","平仄仄平平仄仄，仄平平仄仄平平。"],"paragraphs":["自从去岁别流沙，独恨今秋归望赊。","将谓西南穷地角，谁言东北到天涯。","山河远近多穹帐，戎俗迢观少物华。","六月尚闻飞雪片，三春岂见有烟花。","凌晨倏闪奔雷电，薄暮斯须敛霁霞，傍对崇山形屹屹，前临巨壑势呀呀。","昨来羁思忧如𢭏，即日愁肠乱似麻。","为客已遭迍否事，不知何计得还家。"],"title":"秋（原作“夏”）日非所书情"}
