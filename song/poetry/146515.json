{"author":"陈舜俞","id":146515,"strains":["平平平仄平，仄仄平平仄。","仄平平平平，仄仄仄平仄。","仄仄○仄仄，仄平仄仄仄。","仄平仄仄仄，仄仄仄平仄。","平平仄仄仄，仄平仄平仄。","仄平平仄平，仄仄平仄仄。","仄平平平仄，平○仄平仄。","仄○平仄平，平平仄○仄。"],"paragraphs":["萧然林下人，病骨霜松槁。","若为诗家流，力压古人倒。","琢句如琢玉，得之若得宝。","有时到极挚，直可补元造。","平生乐此乐，白头不知老。","数年吴楚游，咏遍泉石好。","却怀锺山隠，乡思满春草。","橐中何以归，篇篇有留藁。"],"title":"送诗僧惠师"}
