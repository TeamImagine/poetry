{"author":"李新","id":223101,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["业无家酿致邻翁，得有薪温引颊红。","准拟片言能悟主，复求一饱定伤弓。","诗书奴婢晨占𫛳，盐米妻儿夜送穷。","早晚郊原莫零涕，动摇葵麦有春风。"],"title":"正月晦书事"}
