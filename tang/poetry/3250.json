{"author":"杜甫","id":3250,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["兵戈不见老莱衣，叹息人间万事非。","我已无家寻弟妹，君今何处访庭闱。","黄牛峡静滩声转，白马江寒树影稀。","此别应须各努力，故乡犹恐未同归。"],"title":"送韩十四江东觐省"}
