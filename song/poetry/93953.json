{"author":"戴复古","id":93953,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["胸次诗书一派清，学如耕稼到秋成。","十年闭户存吾道，万事无心逐世情。","叶落花开关气数，山长水远是功名。","摩挲老眼看新贵，九鼎鸿毛孰重轻。"],"title":"静斋张敏则舍人赠诗因用其韵为酬"}
