{"author":"王安石","id":180424,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["帘垂咫尺断经过，把卷空闻笑语多。","论众势难专可否，法严人更谨谁何。","文章直使看无颣，勋业安能保不磨。","疑有高鸿在寥廓，未应回首顾张罗。"],"title":"详定试卷二首  其一"}
