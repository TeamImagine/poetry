{"author":"张耒","id":215806,"strains":["仄仄平仄仄，仄仄平平平。","平平仄仄仄，仄仄仄平平。","平平仄仄仄，仄仄○仄○。","平平平仄平，仄仄仄平平。","平平平○平，仄仄平平平。","○仄平平仄，仄平平○○。"],"paragraphs":["霭霭春日晚，寂寂新阴繁。","千红与万紫，盛极一时阑。","西堂晚芍药，百萼乘露鲜。","红妆诸美人，锦绣富春妍。","东风时过之，舞态低昂翻。","折赠怀溱洧，感之为三叹。"],"title":"三月小园花已谢独芍药盛开"}
