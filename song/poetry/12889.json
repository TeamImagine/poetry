{"author":"曹勋","id":12889,"strains":["仄平仄仄仄平平，仄仄平平仄仄平。","仄仄仄仄平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["朅来仰止德之隅，颇欲徜徉遂所摅。","倚杖未忘千里恨，飞鸿为作一行书。","喜君燕寝凝香暇，念我哀涂税驾初。","湖海不除豪举想，尚容访古问槐锄。"],"title":"用前韵赠张正仲朝散二首  其二"}
