{"author":"方干","id":30298,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["都缘声价振皇州，高卧中条不自由。","早副急征来凤沼，常陪内宴醉龙楼。","锵金五字能援笔，钓玉三年信直钩。","必恐借留终不遂，越人相顾已先愁。"],"title":"献王大夫二首 一"}
