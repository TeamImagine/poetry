{"author":"喻良能","id":51771,"strains":["平平仄仄仄平平，平仄平平仄仄平。","仄仄仄平仄仄仄，平平平仄仄平平。","仄平平仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["三年泮水冷无毡，赢得萧萧雪满颠。","晚景不妨供彩戏，他乡安敢废诗篇。","賸将杯酒浇行色，速赁双童担近编。","任是身归落雁后，乡心先抵磬湖边。"],"title":"闻交代将至喜而成篇"}
