{"author":"戴复古","id":94242,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["天柱峰头一振衣，云开岩路雨晴时。","登临欲访神仙事，纪述都无汉晋碑。","拍手数声龙井跃，篝灯一览洞天奇。","林间安得栖身处，欲炼金丹饵玉芝。"],"title":"洞霄宫"}
