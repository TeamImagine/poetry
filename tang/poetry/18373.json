{"author":"李德裕","id":18373,"strains":["平仄○仄仄，平○仄仄平。","平平平仄仄，平仄○平平。","平仄仄平仄，○平平仄平。","仄平平仄仄，平仄仄平平。","平仄仄○仄，平平平仄○。","平平平仄仄，○仄仄平平。","○仄平仄仄，平平平仄平。","○○仄平仄，仄仄仄平平。"],"paragraphs":["区囿三百里，常闻驷马来。","旌旗朝甬道，箫鼓燕平台。","追昔赋文雅，从容游上才。","竹园秋水净，风苑雪烟开。","牛祸衅将发，羊孙谋始回。","袁丝徒伏剑，长孺欲成灰。","兴废由所感，湮沦斯可哀。","空留故池雁，刷羽尚徘徊。"],"title":"清冷池怀古"}
