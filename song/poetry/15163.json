{"author":"刘子翚","id":15163,"strains":["平○平仄平，仄仄仄平仄，仄仄平平○仄仄。","○平仄仄○平平，仄仄平平平仄平。","仄平平仄仄平仄，○仄平仄平平平。","仄平仄仄○平仄，仄仄○平平仄仄。","仄平平仄仄平平，平仄仄○平仄仄。","平平○平仄仄平，仄仄仄○平平○。","仄平仄仄仄○仄，仄仄平平平仄平。"],"paragraphs":["红绡千树桃，雪縠万株李，柘叶青青如鼠耳。","横山渡口浪成堆，认得刘郎船子来。","物情时事不须说，且喜新岁同衔杯。","少年鼻哂轻流俗，敛锐收豪今碌碌。","敝裘常带客尘缁，双鬓不如春草绿。","东风吹愁入我心，使我啸叹成悲吟。","问君底事久留此，曷不联镳归故林。"],"title":"云际会刘致中"}
