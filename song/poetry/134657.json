{"author":"释文珦","id":134657,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["竹杖芒鞋晚步迟，为贪山水有清晖。","栖鸦已带残阳去，牧竖遥穿薄霭归。","可保禅身终放浪，从教尘世各脂韦。","闲中自有无穷乐，敢道麻衣胜锦衣。"],"title":"晚步"}
