{"author":"葛胜仲","id":231042,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄平仄平平。","平平仄仄平平仄，仄仄平平仄仄平。"],"paragraphs":["五载投闲隐薜萝，眼看时事只悲歌。","家贫不畏鬼来笑，世变难教佛柰何。","髀肉生缘痴坐久，带围减为客愁多。","他年莫忘菁山寺，百口啼饥两鬓皤。"],"title":"即事  其一"}
