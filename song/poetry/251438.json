{"author":"王洋","id":251438,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄平平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["花色芳菲酒力醲，坐中上客索千锺。","朱陈缱绻论前契，子婿牵联本一宗。","独为棋髙能假借，众同酒伴不阿容。","归来醉倒终无怨，此会心知不易逢。"],"title":"万席仰之许酒以诗戏之"}
