{"author":"朱湾","id":8596,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["翩翩书记早曾闻，二十年来愿见君。","今日相逢悲白发，同时几许在青云。","人从北固山边去，水到西陵渡口分。","会作王门曳裙客，为余前谢鲍参军。"],"title":"送李司直归浙东幕兼寄鲍行军持节大夫初拜东平郡王"}
