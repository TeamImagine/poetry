{"author":"韩淲","id":86577,"strains":["仄平仄仄仄平仄，平仄仄○平平仄。","○平仄仄○仄平，仄仄仄平平仄仄。","仄平○仄仄平平，仄仄○平○仄仄。","仄○平平仄仄平，仄仄平平仄平仄。","平平仄仄仄仄仄，仄仄平平平仄仄。","仄平平仄仄○平，平仄平平平仄仄。","平平平平○仄平，仄仄仄仄○仄仄。","平平仄仄仄仄仄，仄仄仄平平○仄。","仄平平仄仄仄平，仄仄仄平平仄仄。","平平仄仄○仄○，平仄平仄○平仄。","平○仄仄仄平平，仄仄仄平平？仄。","○平仄仄仄仄平，仄仄平平仄平仄。"],"paragraphs":["去冬十月已飞雪，于潜满县层冰结。","空斋老树号朔风，客枕欲僵衾楮裂。","主人犹有酒浇愁，旦起相呼相煖热。","坐中刘郎气最高，抵掌歌诗杂言说。","流光不觉小至近，涧路摧颓门半闭。","两年心事夜如何，窗撼山林声又别。","床头儿啼衣尚单，灶下婢苦柴未𦶟。","麤官寸禄阙既远，故旧尺书音更绝。","薄田舂米雨不来，欲酿一杯无曲糵。","萧然默数长短更，惟恐寒气吹灯灭。","明当一水泻清泠，会见四山高嵽嵲。","重阴定自六出花，怅望同云记扪舌。"],"title":"初九日夜坐"}
