{"author":"白居易","id":15960,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["苦竹林边芦苇丛，停舟一望思无穷。","青苔扑地连春雨，白浪掀天尽日风。","忽忽百年行欲半，茫茫万事坐成空。","此生飘荡何时定，一缕鸿毛天地中。"],"title":"风雨晚泊"}
