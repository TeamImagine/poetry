{"author":"唐庚","id":227446,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄仄仄仄，仄仄仄平平仄平。","平仄平平平仄仄，平平仄仄平平平。"],"paragraphs":["南来不觉两秋砧，览照惊呼雪满簪。","平日不堪文馆冷，暮年更赋武溪深。","敢缘三已有愠色，自笑一生能苦心。","安得袁丝随里闬，闘鸡走狗任浮沉。"],"title":"遣兴二首  其一"}
