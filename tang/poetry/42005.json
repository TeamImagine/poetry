{"author":"齐己","id":42005,"strains":["平仄平，仄仄○，○平平，仄仄仄。","仄仄平○仄仄○，平平仄仄平平仄。","平仄○平平仄平，平平仄仄○平平。","○仄平仄○平平，平平仄仄平平平。","平平仄仄平平仄，仄仄平平仄○仄。"],"paragraphs":["身不沉，骨不重，驱青鸾，驾白凤。","幢盖飘摇入冷空，天风瑟瑟星河动。","瑶阙参差阿母家，楼台戏闭凝彤霞。","三五仙子乘龙车，堂前碾烂蟠桃花。","回头却顾蓬莱顶，一点浓岚在深井。"],"title":"升天行"}
