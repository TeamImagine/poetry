{"author":"梅尧臣","id":57930,"strains":["仄仄平仄○，仄○平仄○。","○平平仄平，平仄平仄平。","仄平平平○，平仄平○平。","平仄仄仄仄，平平仄平平。","仄仄平仄平，○平平仄平。","仄仄平仄仄，仄仄仄仄平。","仄○仄仄平，○仄仄仄平。","仄平平仄仄，平仄仄仄平。","仄仄仄仄仄，平平仄平平。","平平平平仄，平仄仄平平。","仄仄○仄仄，平平○平平。","仄平平仄仄，平仄平仄平。"],"paragraphs":["九月车马过，我庭黄菊鲜。","重来逾七旬，枯萼无复妍。","自非凌霜操，枝叶徒相连。","衰败未忍去，根荄尚翘然。","不意憔悴丛，犹为君子怜。","固值时节晚，岂恨地势偏。","直如木上萝，缘蔓欲到天。","一朝风雪厉，零落向暮年。","至此事乃等，高低复何言。","公休夸松柏，彭祖与颜渊。","各不相健羡，焉能论柔坚。","愿公时饮酒，周孔今下泉。"],"title":"次韵和原甫陪永叔景仁圣徒饮余家题庭中枯菊之什"}
