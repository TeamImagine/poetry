{"author":"陆游","id":38314,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平仄。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["无穷世事浩难量，岁晚沉绵卧草堂。","短褐坼图移曲折，故书经蠹失偏傍。","卖刀拟买春耕犊，挟策曾亡旧牧羊。","点检生涯还自笑，菜畦残叶带新霜。"],"title":"岁晚二首  其一"}
