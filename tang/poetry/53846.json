{"author":"丘为","id":53846,"strains":["仄仄平平○，平平仄仄平。","仄平平仄仄，仄仄仄平平。","仄仄平平仄，平○仄仄平。","○平平仄仄，平仄仄平平。","仄仄平○仄，平平仄仄平。","○平仄平仄，○仄仄平平。"],"paragraphs":["赫赫温风扇，炎炎夏日徂。","火威驰迥野，畏景烁遥途。","势矫翔阳翰，功分造化炉。","禁城千品烛，黄道一轮孤。","落照频空簟，余晖卷夕梧。","如何倦游子，中路独踟蹰。"],"title":"省试夏日可畏"}
