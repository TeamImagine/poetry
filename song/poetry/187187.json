{"author":"刘挚","id":187187,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["漠漠阴云晓蔽空，稍看疏雾泛冥蒙。","郊原脉起新春雨，帘幕寒生半夜风。","纵步杳难寻旧苑，习仪聊复望祠宫。","霜台监察心宜喜，闻有精诚祷歳丰。"],"title":"立春后泰祠东郊呈器资二首  其二"}
