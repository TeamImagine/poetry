{"author":"冉居常","id":172444,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["粉袍切勿笑冬烘，且踏烧残鼠尾踪。","总是炎蒸同造榜，不妨衣钵继登庸。","云移白帝鹏霄近，月入清秋桂子浓。","愿得词锋倚天剑，借君雷雨化蛟龙。"],"title":"夔州试院呈诸公  其二"}
