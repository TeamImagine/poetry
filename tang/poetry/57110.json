{"author":"张谓","id":57110,"strains":["仄平仄平仄仄平，仄仄平平平仄平。","仄平仄平仄○仄，仄平仄仄平平仄。","○平仄平平○平，平平○仄仄平平。","仄平仄仄仄平仄，仄仄○平平仄平。","仄○平仄仄平仄，○仄平平仄平仄。","仄平仄平平仄平，仄仄平平○平仄。","仄○平仄平仄平，平平仄仄仄平平。","平平仄仄仄○仄，平仄平○○仄平。"],"paragraphs":["负薪老翁往北州，北望乡关生客愁。","自言老翁有三子，两人已向黄沙死。","如今小儿新长成，明年闻道又征兵。","定知此别必零落，不及相随同死生。","尽将田宅借邻伍，且复伶俜去乡士。","在生本求多子孙，及有谁知更辛苦。","近传天子尊武臣，强兵直欲静胡尘。","安边自合有长策，何必流离中国人。"],"title":"代北州老翁荅"}
