{"author":"张复元","id":38239,"strains":["平平平仄○，○仄仄平平。","仄仄平平仄，平平○仄平。","平平仄平仄，平仄仄平平。","仄仄平平仄，平平仄仄平。","仄○平仄仄，○仄仄平平。","仄仄平平仄，○平仄仄平。"],"paragraphs":["纤纤春草长，迟日度风光。","靃靡含新彩，霏微笼远芳。","殊姿媚原野，佳色满池塘。","最好垂清露，偏宜带艳阳。","浅深浮嫩绿，轻丽拂余香。","好助莺迁势，乘时冀便翔。"],"title":"风光草际浮"}
