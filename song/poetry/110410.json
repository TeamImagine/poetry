{"author":"刘克庄","id":110410,"strains":["平平仄平仄，仄仄平仄平。","仄仄仄平平，仄仄平仄平。","仄平仄仄仄，平仄平平○。","平仄仄仄仄，仄平平仄平。","仄平仄平仄，仄仄仄仄平。","仄仄仄平平，仄仄平○○。","仄○平仄平，○平仄平平。","平平仄仄仄，仄仄平仄平。","平平平平○，仄仄仄仄平。","仄平平平仄，仄仄仄仄平。","仄平仄平平，仄仄平平平。","仄平仄仄仄，？仄仄仄平。","仄平○仄仄，仄仄平平平。"],"paragraphs":["乌洲在桥北，我仆云路迂。","语仆尔何知，彼有高士庐。","问樵得处所，林樾尤扶疏。","修竹仅万个，古梅非一株。","小畦植蔬果，复有沼可渔。","下马式篱藩，摄袂循庭除。","不闻鸡犬声，茶烟起庖厨。","伊人道义富，岂比山泽臞。","萧然蓬蒿中，尚友泗与洙。","古来连云第，翕赫众竞趋。","渐台暨郿坞，变灭才须臾。","圣门不朽事，廼属陋巷儒。","愿君长保此，是亦颜之徒。"],"title":"访李公晦山居"}
