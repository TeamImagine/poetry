{"author":"陆龟蒙","id":28151,"strains":["仄仄平仄仄，仄○仄平平。","平○仄平仄，仄仄平平平。","仄仄仄平仄，平平仄平平。","○平？平平，仄仄平平平。","仄仄仄仄仄，平平○仄平。","平平仄平平，仄仄○平平。","仄仄仄仄仄，仄平仄平平。","平平仄仄仄，仄仄平平○。","○仄仄平仄，平平仄仄平。","平平仄仄平，仄仄平平平。","平仄仄仄仄，仄平平仄平。","仄平平仄平，仄仄○平平。","仄仄仄仄仄，平平平仄平。","平平仄仄仄，仄仄平平平。"],"paragraphs":["越恃君子众，大将压全吴。","吴将派天泽，以练舟师徒。","一镜止千里，支流忽然迂。","苍奁朿洪波，坐似冯夷躯。","战舰百万辈，浮宫三十余。","平川盛丁宁，绝岛分储胥。","凤押半鹤膝，锦杠杂肥胡。","香烟与杀气，浩浩随风驱。","弹射尽高鸟，杯觥醉潜鱼。","山灵恐见鞭，水府愁为墟。","兵利德日削，反为雠国屠。","至今钩镞残，尚与泥沙俱。","照此月倍苦，来兹烟亦孤。","丁魂尚有泪，合洒青枫枯。"],"title":"奉和袭美太湖诗二十首 练渎"}
