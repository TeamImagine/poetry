{"author":"陈傅良","id":66080,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["雪枿冰芽又复春，中原□睹属车尘。","懽呼汉节从天下，愕立胡儿夹道陈。","老去独惭□偃蹇，君行决意问经纶。","顾瞻河洛关心处，应记幽燕用事人。"],"title":"送倪正甫侍郎贺正"}
