{"author":"陆游","id":33940,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["偶扶藤杖过南津，野寺长桥发兴新。","暂就清溪照须鬓，不妨翠雾湿衣巾。","山萦细栈疑无路，树落崩崖欲压人。","朝暮有程常猝猝，何因携酒上嶙峋。"],"title":"步过县南长桥游南山普宁院山高处有塔院及小亭缥缈可爱恨不能到"}
