{"author":"苏辙","id":197507,"strains":["仄仄平平仄仄仄，平平仄平仄平仄。","平○平平仄仄仄，仄○平平平仄仄。","平仄仄仄仄仄平，平仄仄仄仄仄○。","平平平平平仄平，仄仄平仄平平平。","仄仄仄仄平仄○，仄仄平平平○平。","平平平平仄平平，仄仄仄仄平○平。","平平○仄仄平平，仄仄仄仄平仄平。"],"paragraphs":["石上菖蒲十二节，仙人服之好颜色。","根如蟠龙不可得，叶中开花谁复识。","夫子自少读道书，年未五十嗜欲除。","河流通天非辘轳，下入金鼎融为珠。","一醉斗酒心自如，鬼物窥觇惊睢盱。","菖蒲花开寿之符，白发变黑颜如朱。","它年三茆访君庐，拍手笑我言不虚。"],"title":"李钧寿花堂"}
