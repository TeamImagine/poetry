{"author":"王庭珪","id":238147,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["种竹诛茅欲傍亭，亭前花草莫争名。","笋根稚子春无数，枝上鹓雏晚更清。","翠逼衣襟添野兴，叶翻风雨打窗声。","何当万木凋零后，尤见青青不世情。"],"title":"和刘元弼筠亭"}
