{"author":"苏轼","id":193665,"strains":["平平仄○仄，仄仄○仄平。","仄仄平平平，平○仄仄平。","○平○仄仄，仄仄平仄平。","平平平平○，仄○平○平。","仄仄平平仄，仄仄仄仄平。","○仄仄仄仄，仄仄平仄平。","仄仄平仄平，仄仄仄平平。","仄平仄平仄，仄仄仄仄平。","仄仄仄仄仄，平仄○○平。","仄仄平平仄，平平○仄平。"],"paragraphs":["江陵昔相遇，幕府称上宾。","再见明光宫，峨冠挹搢绅。","如今三见子，坎坷为逐臣。","朝游云霄间，欲分丞相茵。","暮落江湖上，遂与屈子邻。","了不见愠喜，子岂真可人。","邂逅成一欢，醉语出天真。","士方在田里，自比渭与莘。","出试乃大谬，刍狗难重陈。","岁晚多霜露，归耕当及辰。"],"title":"广陵会三同舍各以其字为韵仍邀同赋 刘莘老"}
