{"author":"郑獬","id":181671,"strains":["仄平仄仄仄，平仄仄仄○。","平平仄仄平，仄仄平平仄。","平平仄平平，平仄平平○。","仄仄○平平，仄仄平仄平。","仄仄仄平仄，平仄仄平平。","仄仄仄平仄，平仄仄仄平。","○平仄仄○，平仄仄平平。","仄仄仄仄仄，平平仄平平。","仄仄仄仄仄，仄仄平仄○。","○仄仄仄仄，○仄仄平平。","平仄仄○仄，仄仄仄○仄。","仄仄仄平仄，仄平仄仄○。","仄仄平平平，仄仄仄平平。","平平仄仄平，仄仄平平平。","仄平平平仄，仄仄平○平。","仄仄仄仄仄，平仄○平平。","仄○仄平仄，仄平平仄平。","仄仄平仄平，平平○仄平。","仄平仄仄仄，仄仄○○仄。"],"paragraphs":["赤蛟卧浅水，头角不可藏。","天公果见之，叱起南山傍。","吴侯蓄奇才，投刃谁能当。","百吏如群鸦，簿领埋屋梁。","据案即时决，眸子愈精光。","不试巨鳌足，包裹百炼钢。","如何若漫浪，华省亦为郎。","日署百十字，支颐对修篁。","酒醒晚意闷，睡美春味长。","闲甚却索寞，相遇必壶觞。","平子亦疏放，尔我两相忘。","昨日凤凰下，诏书五色行。","特赐黄金鱼，付以十州强。","江山亦畏威，指顾随低昂。","乃知飞龙厩，放出真乘黄。","一秣一万里，争路看腾骧。","此行况秋色，碧江襟袖凉。","啄黍黄雀肥，鲥鱼如截肪。","愿加数匕饭，以慰长相望。"],"title":"送吕稚卿郎中奉使江西"}
