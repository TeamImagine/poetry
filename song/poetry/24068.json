{"author":"宋祁","id":24068,"strains":["仄仄平平○，○平○仄平。","平平仄平仄，仄仄仄平平。","仄仄平平○，平平仄仄平。","平平仄平仄，仄仄仄○平。","平仄平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","○平平仄仄，平仄仄○平。","仄仄平平仄，平平仄○平。","仄平平仄仄，平仄仄平平。"],"paragraphs":["大驾峨千乘，长涂过百廛。","尘清属车地，雪尽幔城天。","步辇黎明降，华灯艾夜燃。","升琮奠黄粹，荐璧捧苍圆。","牲俎群灵匝，霞觞二祖联。","上垓皆彻藉，小次但虚褰。","不见纤萝动，惟闻杂佩旋。","回云终乐奏，熏月上柴烟。","日至方流庆，崧呼节献年。","欲知厘事毕，鸡赦出楼前。"],"title":"享庙禋郊诗 禋郊十韵"}
