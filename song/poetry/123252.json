{"author":"吴潜","id":123252,"strains":["平仄平平仄仄仄，平平仄仄仄平平。","平平仄仄平平平，仄仄平平仄仄平。","仄仄仄平平仄仄，平平仄仄仄平仄。","平平仄仄平平仄，仄仄平平仄仄仄。"],"paragraphs":["今岁鏖寒亦大难，裁裘制褐费无端。","旋添酒兴嫌工正，旁索诗材喜稗官。","见晛未消亭午待，加霜更洁翌朝看。","遥怜扫巷欢娱辈，大体何知小体胖。"],"title":"九十用喜雪韵四首  其三"}
