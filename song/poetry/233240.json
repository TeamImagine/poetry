{"author":"李彭","id":233240,"strains":["仄平平平平仄仄，仄仄平平仄平仄。","仄平○仄仄平平，平仄平平仄平仄。","仄仄平平仄仄○，仄仄○平○仄平。","平平仄仄○○仄，平仄○平平仄○。","仄○平平仄仄平，平仄仄仄平○平。","仄○仄仄仄仄仄，仄平仄平平仄平。","仄仄平平平仄仄，仄仄平平仄平仄。","平平仄仄仄○平，仄平仄仄○平仄。"],"paragraphs":["楚江微波鸣盎酒，脱叶萧然坐来久。","仰头看月落乌纱，无复纤云汉津口。","顾兔之灵态度深，捣药长生传至今。","风前急管闻三弄，泓下苍龙时一吟。","逸兴俄生缥粉壶，携幼近局无劳呼。","坐中白髪饮辄醉，鼻雷发声聊据梧。","异舍群鸡皆误唱，舍下鸣蛩亦清壮。","低昂北斗挂柴扉，不眠尚倚过眉杖。"],"title":"次九弟中秋韵"}
