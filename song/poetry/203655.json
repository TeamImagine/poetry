{"author":"孔平仲","id":203655,"strains":["仄平平仄仄平平，仄仄平平仄仄平。","仄仄平平平平仄，平平平仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["进多龃龉退为安，未省乘轩胜抱关。","半世青衫贫为禄，新秋明镜老催颜。","纷纷江上风吹叶，漠漠淮南雨暗山。","欲和佳篇寄相忆，韵严词峭不容攀。"],"title":"次韵孙亨甫见寄"}
