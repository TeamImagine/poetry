{"author":"陆游","id":33147,"strains":["平平仄仄仄，仄仄平仄仄。","平仄仄仄平，平平仄平仄。","仄平平仄仄，仄仄仄仄仄。","平仄仄平○，仄平仄平○。","仄仄仄平仄，仄平○仄仄。","仄○平○平，平仄平仄仄。","平平平仄仄，平仄仄仄仄。","仄平平仄平，平平仄平仄。"],"paragraphs":["高梧一叶脱，便觉秋不远。","晨起发满梳，吾衰孰云晚。","古来追电足，历块或小踠。","金鼓噪陈间，此任岂驽蹇。","女子则多怨，丈夫当自反。","黙观忧患机，推见生死本。","山林嫌独往，台省亦衮衮。","会稽归去来，皋桥住差穏。"],"title":"北窗梧叶坐间落四五有感"}
