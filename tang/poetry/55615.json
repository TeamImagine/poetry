{"author":"李白","id":55615,"strains":["平平平，仄仄仄。","仄平仄仄平，○平平平仄。","平平仄平○，仄仄○平仄。","平平平仄○仄○，平平仄仄○○仄。","平仄仄仄仄，平平平仄平。","平仄仄平平仄平仄平仄，仄平平仄平平平。","仄仄仄仄仄，平平仄平平。","平平仄仄平○仄，仄平平平平仄○。"],"paragraphs":["登高丘，望远海。","六鳌骨已霜，三山流安在。","扶桑半摧折，白日沈光彩。","银台金阙如梦中，秦皇汉武空相待。","精卫费木石，鼋鼍无所凭。","君不见骊山茂陵尽灰灭，牧羊之子来攀登。","盗贼劫宝玉，精灵竟何能。","穷兵黩武今如此，鼎湖飞龙安可乘。"],"title":"登高丘而望远"}
