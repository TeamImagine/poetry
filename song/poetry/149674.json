{"author":"方回","id":149674,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["还将短鬓受秋风，倏忽炎凉事不同。","青史合居人品上，白云肯到市声中。","蕙肴兰藉何须饱，芰制荷衣未觉穷。","驷马高车足忧患，五湖归作钓鱼翁。"],"title":"自觉二首  其一"}
