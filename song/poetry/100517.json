{"author":"郑清之","id":100517,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["活计园蔬日日新，杜陵差慰妇长贫。","旱姜水芋年时熟，春薤秋菘意味真。","畦瓮賸分三伏雨，露根常占百花晨。","荷锄未省勤耕稼，犹愧师门学圃人。"],"title":"蔬圃"}
