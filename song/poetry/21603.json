{"author":"黄公度","id":21603,"strains":["平仄平平仄仄平，仄平平仄仄平平。","仄平平仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["场屋声名识子初，气吞杨孔况其余。","十年流落犹州县，千里往来祇简书。","卧雨餐风从鞅掌，昂霄耸壑正权舆。","割鸡久屈屠牛手，洗眼天涯看诏除。"],"title":"桂阳宰胡达信同年见赠三首次韵  其一"}
