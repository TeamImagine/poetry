{"author":"释道璨","id":144913,"strains":["仄平平平仄，仄平○平仄。","仄平平平仄，平仄平仄仄。","仄仄仄平仄，仄仄仄仄仄。","○仄○仄平，仄仄仄仄仄。","仄仄仄平仄，仄仄仄平仄。","○平仄仄仄，仄仄平平仄。","仄平仄仄仄，仄仄仄平仄。","平仄平平平，仄仄平仄仄。","○平○仄平，仄仄平仄仄。","平○平仄○，仄仄仄仄仄。","仄平平仄仄，平仄○仄仄。","仄仄仄仄仄，仄仄仄平仄。"],"paragraphs":["好诗无音律，至文难言说。","学之无他术，先要心路绝。","兀坐送清昼，万事付一拙。","如是三十年，大巧自发越。","万象赴陶冶，百怪乞提挈。","兴来忽运笔，妙处无前哲。","古来翰墨士，外此别无诀。","明也江南来，俊气方烈烈。","乘潮观海门，入越探禹穴。","须从言外参，莫向纸上窃。","此方吾必秘，为子轻漏泄。","慎勿语俗子，只可自怡悦。"],"title":"赠明侍者"}
