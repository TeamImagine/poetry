{"author":"杨蟠","id":146965,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["涧南一啸清风发，林下重来白日长。","云远石深连鹫岭，水寒沙浅似鱼梁。","漫因野老询前事，闲伴幽人撷众芳。","更欲穷源情未已，知君嗔我索归忙。"],"title":"次韵和酬"}
