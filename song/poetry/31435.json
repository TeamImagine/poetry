{"author":"余凤","id":31435,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["称藩割地竟何如，抗疏孤臣只索居。","万死不回三寸舌，千金空募一封书。","醉中益抱蒙尘恨，梦里犹呼和议愚。","长脚老奸今已朽，请君努力上安车。"],"title":"胡澹庵招宴"}
