{"author":"李纲","id":242541,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["行到清溪六曲头，森然峰岫照人幽。","雪花拂水轻轻舞，石濑依岩浅浅流。","不尽清光常在目，未穷幽兴且回舟。","追寻欲遍神仙窟，须向他时卜再游。"],"title":"泛舟至睎真馆遇雪  其二"}
