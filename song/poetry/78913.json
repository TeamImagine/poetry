{"author":"陈藻","id":78913,"strains":["仄平仄仄仄平平，仄仄平平仄仄平。","平仄仄平仄仄仄，平平仄仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。"],"paragraphs":["菜羹脱粟布襕衫，酒肉随时亦饱酣。","生理傍人那得见，泉源在我久弥甘。","此身可是陶成器，来学须教青出蓝。","若要参禅垂一问，也胜削发礼瞿昙。"],"title":"西轩罢斋暂别先后进诸友"}
