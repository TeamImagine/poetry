{"author":"叶适","id":78195,"strains":["仄仄平○○仄仄，仄○○仄○平仄。","平平仄仄平仄平，仄仄平○仄○仄。","平平平仄平仄平，平平平仄○仄平。","仄仄仄平仄仄仄，平○仄仄平平○。","仄○仄仄平平仄，仄仄仄平○仄仄。","仄平平仄仄平平，仄仄平平仄平仄。","平平仄平仄仄平，○仄平平平仄平。","○平○仄仄仄仄，仄仄仄仄平平平。"],"paragraphs":["盖代才难看独手，众参闻见其来久。","流风莫盛元祐时，崛起谁当绍兴后。","嗟君探讨穷一生，心通文字难力争。","雀啄雪篱阁笔坐，虫吟露草翻书行。","已轻富贵须臾尔，万一姓名传野史。","只愁垂老绝知音，自送青编满朝市。","余之视君尚少年，题玉为珉何所贤。","期君更尽未死日，举世不信方知天。"],"title":"送李郛"}
