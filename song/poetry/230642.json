{"author":"葛胜仲","id":230642,"strains":["仄○仄平仄，仄平平仄平。","平仄平○仄，仄仄平仄平。","平仄平仄平，仄仄平平平。","平平平仄仄，仄○平○平。","仄平仄仄仄，平仄平仄平。"],"paragraphs":["异县遇寒食，怅然怀我家。","千里遥相望，各在天一涯。","佳节无与同，冉冉悲年华。","鸣禽花底聒，舞燕风中斜。","物情各自在，羁束诚可嗟。"],"title":"余谪沙阳地僻家远遇寒食如不知盖闽人亦不甚重其节也感而赋诗五首以杜子美无家对寒食五字为韵  其二"}
