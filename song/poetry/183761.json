{"author":"刘攽","id":183761,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["江城山翠若连环，城下波涛暗楚关。","去计祇应劳侍从，归心愿复赐清闲。","百年旧法轩丘外，千里伤怀嬴博间。","过事恼君堪白首，添欢惟有彩衣斑。"],"title":"次韵和裴润州见寄"}
