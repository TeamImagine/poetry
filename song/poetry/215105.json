{"author":"杨时","id":215105,"strains":["○平仄平平，仄平仄平平。","仄仄○平平，仄仄○平平。","仄仄仄仄平，平○仄平平。","平平仄仄仄，仄仄仄仄平。","平平仄平仄，仄仄○平平。","○平仄平平，平仄○平○。","平平仄仄平，○仄平平平。"],"paragraphs":["驱车出西城，眷言与君违。","北顾临康衢，问子将焉之。","赤骥度渥洼，终当饮瑶池。","成都九轨道，一跃不可追。","浮尘暗荆棘，捷径行多迷。","长风战秋林，零露沾人衣。","青松不改柯，期子清霜时。"],"title":"送郑季常赴大学正"}
