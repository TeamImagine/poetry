{"author":"吴芾","id":18036,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四海耆英世共知，七旬强健似公稀。","使星姑暂淹黄发，卿月还须近紫微。","门外埙箎方合奏，庭前兰玉更相辉。","人生乐事谁能及，莫惜通宵寿斚飞。"],"title":"寄鲁漕"}
