{"author":"范成大","id":43608,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["休论今昨总皆非，世味诚甘与我违。","蜀道虽如履平地，杜鹃终劝不如归。","三冬自苦坐毛颖，一梦微官陪螱飞。","夜久南枝翻倦鹊，茫茫月白众星稀。"],"title":"再用前韵"}
