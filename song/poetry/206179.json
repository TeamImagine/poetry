{"author":"黄庭坚","id":206179,"strains":["仄平仄仄平仄平，仄仄仄平平仄○。","仄平仄平仄平仄，仄平仄仄仄平仄。","○平仄仄仄平平，○平平○○平仄。","平平平仄仄仄平，平仄平平仄平仄。","平平平平平仄仄，仄仄平平○仄仄。","○平仄平仄平平，仄仄仄仄平平仄。"],"paragraphs":["食贫好酒尝自嘲，日给上尊无骨相。","大农部丞送新酒，碧香窃比主家酿。","应怜坐客竟无毡，更遭官长颇讥谤。","银杯同色试一倾，排遣春寒出帷帐。","浮蛆翁翁杯底滑，坐想康成论泛盎。","重门著关不为君，但备恶客来仇饷。"],"title":"便粜王丞送碧香酒用子瞻韵戏赠郑彦能"}
