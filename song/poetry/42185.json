{"author":"陆游","id":42185,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["尺椽不改结茅初，薄粥犹艰卒岁储。","猧子解迎门外客，狸奴知护案间书。","深林闲数新添笋，小沼时观旧放鱼。","自笑从来徒步惯，归休枉道是悬车。"],"title":"书叹二首  其二"}
