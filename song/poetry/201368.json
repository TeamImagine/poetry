{"author":"彭汝砺","id":201368,"strains":["平平平平仄，仄仄平仄仄。","仄平仄仄仄，仄仄平平仄。","平平平○仄，仄仄○○仄。","平仄平仄○，平平平○仄。","平仄仄○仄，仄仄平平仄。","平平仄平仄，仄仄平平仄。","仄平仄仄仄，平仄平仄仄。","仄○仄○平，仄仄平平仄。"],"paragraphs":["悠悠章江柁，复自姑孰北。","此身与此水，日夜俱无息。","关关林中鸟，软语如相识。","杨柳枝叶长，青青祇如昔。","惟予鬓间发，种种添新白。","开尊泛溪水，宛转随山色。","四方本予志，夷险非我恻。","挂帆出长江，万里追鹏翼。"],"title":"舟过当涂"}
