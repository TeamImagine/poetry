{"author":"王十朋","id":22060,"strains":["平仄○平仄，仄仄平平仄。","仄仄平仄平，仄平仄○○。","平平仄仄仄，仄仄平仄仄。","仄平仄平平，仄仄平平仄。","○○平○仄，仄仄平○仄。","仄○平平平，平仄仄○仄。","仄平仄○仄，仄仄仄仄仄。","平平仄仄仄，仄仄仄平仄。","仄仄仄平仄，仄仄○仄仄。","平○仄仄仄，仄仄仄平○。","仄平平仄平，仄仄仄平仄。"],"paragraphs":["前日重阳日，与客同登玩。","有酒无菊花，把杯一长叹。","良辰苦易失，十月今又半。","缅焉想前游，独到东篱畔。","鲜鲜霜中菊，满地金钱粲。","我思东坡言，邻里乃相唤。","斩新作重九，不以日月断。","人生贵适意，世俗岂能绊。","遇酒即欢乐，取醉期烂熳。","羲和驭白日，疾剧走丸弹。","百年能几何，不饮乃痴汉。"],"title":"辛亥九日侍家君同孙子渊子昭子尚登高于家之东山时菊花未开坐客皆以为恨至十月望独步东篱下见前日青枝已烂熳矣东坡云凉天佳月即中秋菊花开日乃重阳不以日月断也于是命酒肴呼邻里饮于丛畔云"}
