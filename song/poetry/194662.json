{"author":"苏轼","id":194662,"strains":["仄平仄仄平平仄，仄平仄仄平平仄。","仄平○○仄平平，仄平平平平仄仄。","○平仄仄平平仄，平仄仄平平仄仄。","仄平平仄仄平平，仄仄平平仄平仄。","仄平仄仄平仄仄，仄平平仄仄平仄。","仄仄平平仄平仄，仄平仄仄平平仄。","平平平仄仄平平，平仄○平○仄仄。","○平仄仄仄仄仄，平平仄仄平平仄。"],"paragraphs":["使君不独东南美，典型尚记先君子。","戏嘲王叟短辕车，肯为徐郎书纸尾。","三年弭节江湖上，千首放怀风月里。","手开西阁坐虚明，目浄东溪照清泚。","素琴浊酒容一榻，落霞孤鹜供千里。","大舫何时系门柳，小诗屡欲书窗纸。","文昌新构满鹓鸾，都邑正喧收杞梓。","相逢一醉岂有命，南来寂寞君归矣。"],"title":"蔡景繁官舍小阁"}
