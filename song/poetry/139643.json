{"author":"陈著","id":139643,"strains":["仄仄仄仄平，平仄仄仄平。","平平仄平平，平○平平平。","平仄○仄仄，○仄平○○。","仄平仄仄仄，平仄平平平。","仄平仄仄仄，仄仄仄仄平。","仄仄仄仄仄，平平仄仄○。","仄仄平仄仄，○仄○仄平。","平仄仄仄仄，平仄仄平平。","仄平仄平平，仄平平仄平。","平仄仄仄仄，平平仄仄平。","仄仄平仄仄，仄仄平平○。","○仄仄平仄，平平仄平平。","仄仄仄○仄，仄仄平仄平。","平平○平平，仄仄平仄平。"],"paragraphs":["世道日以漓，人事日以非。","吾宗昔昌繁，儒冠森巍巍。","时节相会聚，燕笑芳菲菲。","迩来岁复岁，存者星晨稀。","我今七十九，奄奄一息微。","汝亦七十八，褵褷旧羽衣。","老我虽待尽，犹与坟墓依。","而汝百里外，茕鹤傍孤飞。","我非寿彭篯，汝非丁令威。","年事已到此，余生露易晞。","后会安可必，欲别增歔欷。","相送出门去，溪寒日无辉。","我伫汝回首，此意知者希。","丁宁且加餐，得健时一归。"],"title":"送道士十二侄归金观"}
