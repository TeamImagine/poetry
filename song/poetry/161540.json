{"author":"陈普","id":161540,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["夜床辗转恨明迟，晓发梳寒倚竹扉。","树影纸窗风作色，蛩声壁罅月流辉。","三杯白酒穷年客，满箧红尘隔岁衣。","遥想白鸥江上路，蓼花枫叶雨霏霏。"],"title":"秋日即事  其一"}
