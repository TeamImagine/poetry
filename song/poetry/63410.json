{"author":"周孚","id":63410,"strains":["仄平仄平平，仄平平平仄。","平○仄平仄，仄平仄平仄。","○仄仄仄仄，平仄仄仄仄。","平平○平仄，平仄仄平仄。","仄平平仄仄，平仄○平仄。","○平平仄平，仄仄仄平仄。","平平仄仄仄，仄仄平仄仄。","仄○仄仄平，仄仄平仄仄。","仄平平仄仄，仄仄平仄仄。","仄○仄平仄，○仄仄○仄。","平平平仄仄，○仄平平仄。","平平仄仄仄，○仄仄仄仄。"],"paragraphs":["短章韵埙箎，大篇谐韶濩。","诗中晏平仲，执鞭所欣慕。","相望一水远，匏系未得去。","轩车贲穷巷，闾里亦惊误。","向时苏季子，尝有过情誉。","轻身先匹夫，岂不以渠故。","茅檐一席地，坐语西日莫。","袖中石鼎诗，未出吾已惧。","十年风雅学，狭径多窘步。","譬如策驽跛，行此九折路。","书须圯下得，禅有鳌山悟。","祈公不惜口，更举末后句。"],"title":"谢杜丈见过"}
