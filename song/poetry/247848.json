{"author":"陈渊","id":247848,"strains":["平平仄平仄，平仄平平仄。","仄平平○平，平仄○平仄。","仄○仄仄○，平仄仄仄仄。","仄平平仄仄，仄平仄仄○。","仄平仄仄仄，○仄平平仄。","仄平仄仄平，仄仄平○仄。","仄平仄仄仄，仄仄仄平仄。","平平仄平仄，○仄仄仄仄。","仄仄仄○仄，仄仄平仄仄。","平仄仄仄平，仄仄仄平仄。"],"paragraphs":["风门自开阖，门外黄尘暮。","午衾温留人，春梦如飞絮。","我行指洞庭，千里始顿屦。","仆夫呼起起，寸心撮百虑。","此生睡不足，正坐奔驰故。","四年四往来，日月途中度。","美人亦念我，赠以别知赋。","英辞粲星斗，深语发妙悟。","坐起再三读，一一明月句。","何似谢所投，静黙有佳趣。"],"title":"三月十一日欲往荆南景德寺睡起呈曹令德"}
