{"author":"陆游","id":41285,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["琵琶洲上暮山奇，五十余年役梦思。","与子定交虽可乐，念身垂老亦成悲。","远游倦似风枝鹊，愁思多于茧盎丝。","安得往寻平楚约，一樽相属醉题诗。"],"title":"寄题括苍陈伯予主簿平楚亭"}
