{"author":"潘唐","id":25310,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["圣代澄清雨露均，独怀惆怅出咸秦。","承明未荐相如赋，故国犹惭季子贫。","御苑钟声临远水，都门树色背行尘。","一从此地曾携手，益羡江头桃李春。"],"title":"下第归宜春酬黄颇饯别"}
