{"author":"戴表元","id":161280,"strains":["平平平仄仄平平，仄仄仄平平仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["金华瓌秀抵仙都，雁宕石门天下无。","眼见朱幡出云雾，手提丹笔洗焦枯。","海鱼味爽休多食，岭马程艰合缓驱。","定有车前投贽者，幅巾麻褐是真儒。"],"title":"亚尹黄侯虑囚温处婺三州"}
