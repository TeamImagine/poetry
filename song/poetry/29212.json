{"author":"韩元吉","id":29212,"strains":["平平仄平平，平仄仄平仄。","平平仄平仄，仄仄平仄仄。","○平平仄平，○平平仄仄。","平平○平仄，平仄仄平仄。","仄仄平平平，平平仄仄仄。","平平仄平仄，仄仄仄平仄。","平平仄○平，平仄平仄仄。","仄平仄平仄，平仄○平仄。","仄仄仄仄平，仄○平仄仄。","平平平○仄，平仄○仄仄。","仄平平仄○，○仄平仄仄。","平平仄仄平，平平仄平仄。","○○仄平仄，仄仄平仄仄。","仄仄平平平，仄平平仄仄。"],"paragraphs":["堂前面群山，堂下俯流水。","扬雄一区宅，岁晚何在此。","将无山水佳，更为风物美。","城隅三家渡，华屋照清泚。","举手招梅仙，低头叫陆子。","前松后梧竹，左桂右兰芷。","江花漾茶瓯，岩树排棐几。","客来索无有，樽酒间图史。","不作隠士庐，合号君子里。","吾人天潢秀，时至当决起。","饱餐南岳芋，闲曳东郭履。","山名不负侬，因之得名字。","弹冠可前卜，问舍真早计。","笑杀陶渊明，酒资良未遂。"],"title":"赵仲缜梅川"}
