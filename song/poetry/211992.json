{"author":"华镇","id":211992,"strains":["平平仄平仄平平，平仄平仄仄平平。","平平平仄平仄仄，平平平○○平平。","○平仄仄○仄仄，仄平仄仄○平仄。","仄平平仄仄平平，仄仄平平○仄仄。","平平仄仄仄○平，○仄仄平平仄平。","仄○平仄平平仄，仄仄○平仄仄平。","仄平仄仄○平仄，仄平平仄平平仄。","仄仄平平仄仄平，○仄仄仄平平仄。","平平仄仄仄平平，仄仄平平仄仄平。","平平平仄○平仄，平仄平平仄仄平。","仄平平仄平仄仄，仄仄平平仄平仄。","仄○平仄仄○平，仄仄仄平平仄仄。","平仄平平平仄仄，○平平平仄平仄。","平平仄仄仄平平，仄仄仄平平仄仄。","仄平仄仄仄仄平，平平仄仄仄平平。","平仄仄平平仄仄，仄平平仄仄平平。"],"paragraphs":["云溪发源自云门，千古流注越山根。","城金河玉虽已远，南来波浪长崩奔。","苍崖峭壁三十里，翠烟紫雾笼寒水。","往来鸥鹭逐波头，出没鱼龙穿石齿。","清时有客寄扁舟，长啸日来溪上游。","缓教霜翮追清曲，漫引轻丝下碧流。","有时醉卧闲双桨，不知船逐樵风上。","挹尽千岩晓气清，听我万壑寒泉响。","无端侧耳凤凰鸣，却跨青鸾上玉京。","流连丹桂三秋色，辜负寒松半夜声。","十年南北何扰扰，咫尺溪头不成到。","几回魂梦似当时，梦觉尚疑云满抱。","今日羁縻江海曲，折腰翻为斗升粟。","山头日落见云归，自怪此身何局促。","皂雕万里在一飞，蛟龙未必藉沟池。","风月好时心似水，啸歌聊可解人颐。"],"title":"云溪行"}
