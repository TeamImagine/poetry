{"author":"释善珍","id":122829,"strains":["仄仄平平，仄仄○仄。","平平仄平，平仄○仄。","平平平平，平仄仄仄。","平平仄仄，○仄仄仄。","仄仄仄平，平平平仄。","仄○平平，仄仄平仄。","○仄平○，仄仄平仄。","仄平平平，平仄仄仄。","平平平○，仄仄仄仄。","仄仄平仄，平○平仄。","平平平平，平平平仄。","平仄平○，仄平仄仄。","仄○仄仄，平仄仄仄。","平平仄平，仄仄平○。"],"paragraphs":["甲午之冬，一笑分袂。","交游累千，名字难记。","公虽它乡，常在眼底。","公今隔世，犹见梦寐。","念昔与公，情同昆弟。","老离闽山，再饮吴水。","三十年间，死尽流辈。","顾瞻浮图，洪木翳翳。","丛林凋疏，变习日异。","愿起公死，为砭为剂。","为师为承，为祥为瑞。","千载追难，百年满易。","意长景促，人往物是。","春寒野阴，感慨歔欷。"],"title":"祭双杉塔"}
