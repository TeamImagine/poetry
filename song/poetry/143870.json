{"author":"舒岳祥","id":143870,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["天工施巧亦无穷，开尽枝头入草中。","先借豆花来作样，旋将槐蘂缀成丛。","淡匀弄色蔷薇紫，深蒂含胎豆蔻红。","可是夏英无胜汝，鬓云一朵爱珑松。"],"title":"鬓边娇"}
