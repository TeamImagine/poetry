{"author":"石扬休","id":243957,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["开尽夭桃落尽梨，浅荂深萼照华池。","都缘西蜀盘根远，岂是东君属意迟。","烟惨别容曛宿酒，露凝啼脸失胭脂。","须知贾相风流甚，曾许神仙品格奇。"],"title":"海棠  其二"}
