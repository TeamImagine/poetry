{"author":"祖无择","id":113752,"strains":["平平平仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["平生山水有心期，今得军麾慰所思。","我欲因行访莲社，君应未讶过瓜时。","若逢胜槩终朝住，兼领闲僧到处随。","莫遣迎新吏人至，云间泉畔不相宜。"],"title":"赴任南康将经九江游二林先寄交代关屯田"}
