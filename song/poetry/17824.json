{"author":"吴芾","id":17824,"strains":["仄平仄仄仄，仄仄平仄平。","仄仄仄平仄，平○仄仄平。","平仄仄仄仄，○平仄平平。","○平○仄仄，仄平平○平。","○○仄仄仄，平○平仄平。","平平仄平仄，仄仄平○平。","仄○○仄仄，仄仄○平平。","仄平仄仄平，仄仄平平平。"],"paragraphs":["古人贵慎独，举世知者希。","末俗事夸耀，常患不我知。","杨子有雅尚，传家守清规。","折腰三十载，不辞州县卑。","犹虑与众异，忧谗还畏讥。","开轩揭华榜，却恐非其宜。","要当且用晦，处静藏天机。","昔贤忌独清，此语非吾欺。"],"title":"寄题杨宰清畏轩"}
