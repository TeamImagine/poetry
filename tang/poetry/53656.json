{"author":"王维","id":53656,"strains":["仄仄平平仄，平平仄仄平。","平平○仄仄，平仄仄平○。","仄仄平○仄，平○仄仄平。","仄平平仄仄，仄仄仄平平。","平仄平平仄，平平仄仄平。","平○仄平仄，○仄仄平平。"],"paragraphs":["彩仗连宵合，琼楼拂曙通。","年光三月里，宫殿百花中。","不数秦王日，谁将洛水同。","酒筵嫌落絮，舞袖怯春风。","天保无为德，人欢不战功。","仍临九衢宴，更达四门聪。"],"title":"三月三日勤政楼侍宴应制"}
