{"author":"许及之","id":61134,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["忍看丹旐引灵輀，尚想祥华进止时。","无复短檠亲教子，空余满箧旧题诗。","阴功会即佳城兆，显刻犹须幼妇碑。","小殡西湖湖上寺，冷云秋露不胜悲。"],"title":"亲家张舍人挽词  其一"}
