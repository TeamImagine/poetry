{"author":"刘弇","id":209527,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平仄仄，平仄平平平仄平。"],"paragraphs":["兴味高于鹤在云，去留初不挂毫分。","郑公乡里新门巷，谢氏芝兰好子孙。","潇洒笑谈宽日月，优游在世傲乾坤。","邻翁盛说归欤美，曾是当年朱两轓。"],"title":"赠致政李元古二首  其二"}
