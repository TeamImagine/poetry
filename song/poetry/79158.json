{"author":"欧阳修","id":79158,"strains":["平仄仄仄平平平，○平仄○仄平○。","仄平○，仄仄平，仄平○平仄○平。","平平○仄平平平，仄○仄仄仄仄平。","仄○平○仄仄仄仄仄，仄仄平仄平平平。","仄○平平仄仄仄平仄，仄平○仄仄仄○。","○平仄，仄平仄平仄平仄，仄仄平仄平○平。","平平仄仄平仄仄，仄仄平仄○平平。","仄平仄仄仄平仄，平平仄平平仄○。","平○仄仄仄仄仄，仄仄平平○仄仄。","仄平仄仄○仄仄，仄○仄平平仄仄。","仄平平○仄平○，仄仄仄仄平平仄。","平平○仄平仄仄，仄仄平○仄平仄。","○平仄，仄平仄平仄仄平，仄仄仄仄平○平。","仄平平仄仄平仄，仄仄仄仄平平平。"],"paragraphs":["群动夜息浮云阴，沈夫子弹醉翁吟。","醉翁吟，以我名，我初闻之喜且惊。","宫声三叠何泠泠，酒行暂止四坐倾。","有如风轻日煖好鸟语，夜静山响春泉鸣。","坐思千岩万壑醉眠处，写君三尺膝上横。","沈夫子，恨君不为醉翁客，不见翁醉山间亭。","翁欢不待丝与竹，把酒终日听泉声。","有时醉倒枕谿石，青山白云为枕屏。","花间百鸟唤不觉，日落山风吹自醒。","我时四十犹彊力，自号醉翁聊戏客。","尔来忧患十年间，鬓发未老嗟先白。","滁人思我虽未忘，见我今应不能识。","沈夫子，爱君一樽复一琴，万事不可干其心。","自非曾是醉翁客，莫向俗耳求知音。"],"title":"赠沈遵"}
