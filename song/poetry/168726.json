{"author":"文同","id":168726,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["青都高与紫霄通，独此危栏望不穷。","万岭过云秋色里，一峰擎雪夕阳中。","檐楹晓落天仓月，窗户晴吹石阙风。","民吏安闲财赋足，管弦时复在层空。"],"title":"运判南园瞻民阁"}
