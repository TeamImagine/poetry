{"author":"李新","id":223201,"strains":["平平平仄仄平平，仄仄平平仄仄平。","仄仄仄平平仄仄，平平仄仄平平平。","平平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["飘零愁杀病参军，点点黄泥渍帽裙。","藏火解销秦地铁，骑驴重数华山云。","儿号惟有韩司业，官冷谁怜郑广文。","身世泡沤浑道得，请君一笑北邙坟。"],"title":"送邵马勾二首  其一"}
