{"author":"朱翌","id":11154,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄仄仄平平平。","仄仄平平平仄仄，仄平平仄仄平平。"],"paragraphs":["寺分三集易披寻，藏在名山意亦深。","但与止兹鸾凤友，共逃不学马牛襟。","年来惟以睡过夏，老去莫令诗呕心。","欲见文章须近北，太平风雅盛于今。"],"title":"顷入南华僧仲有诗为次其韵仲欲见予诗集  其二"}
