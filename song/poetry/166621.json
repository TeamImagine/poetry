{"author":"张玉娘","id":166621,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["鸳鸯绣罢阁新愁，独抱云和散画楼。","风竹入弦归别调，湘帘卷月笑银钩。","行天雁向寒烟没，倚槛人将清泪流。","自是病多松宝钏，不因宋玉故悲秋。"],"title":"晚楼凝思"}
