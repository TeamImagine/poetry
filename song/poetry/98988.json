{"author":"华岳","id":98988,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["老来百计总无成，当路时官懒问名。","国事只将心事比，今人难作古人评。","苍头笑我樽无佐，白发欺人镊又生。","惟有建溪知客意，过滩时作不平鸣。"],"title":"呈陈信父"}
