{"author":"刘摰","id":187048,"strains":["平仄平平仄，平平仄仄平。","平平平仄仄，仄仄仄平○。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","○○平仄仄，平仄仄平平。","仄仄平平仄，平平仄仄平。","仄平平仄仄，仄仄仄○平。","平仄平○仄，平平仄仄平。","仄平平仄仄，平仄仄平平。","平？○平仄，○平仄仄平。","平平平仄仄，平仄仄○平。","仄仄平平仄，平平仄仄平。","平平○平○，？仄仄平平。","平仄平平仄，○平仄仄平。","平平平仄仄，平○仄？平。"],"paragraphs":["侯景沦江左，湘东复有梁。","经纶锺厄会，祸乱发诸王。","忍死瞻姑熟，寻戈起岳阳。","车书千里蹙，符数百洲亡。","二主非神武，开基挟北强。","中兴乖晋睿，惭德肖吴光。","历闰天余气，蛙鸣井底乡。","快心真噬腊，覆手已牵羊。","臣妾随三纪，圭裘隘一方。","故都终契阔，宗祀各悲凉。","双塜留衰楚，遗孙盛有唐。","神灵依古刹，云木抱回冈。","野火穹碑断，秋风蔓草黄。","樵童雍门叹，穗帐魏台荒。","天地双车毂，兴亡一酒觞。","冥然无足吊，幽思漫徜徉。"],"title":"梁宣明二帝陵"}
