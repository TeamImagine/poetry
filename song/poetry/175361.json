{"author":"刘敞","id":175361,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["勾吴半在海山中，闻道驱车更向东。","旧治空传汉都尉，遗民无复楚诸熊。","文章老去轻时辈，势利恬来付觉雄。","卧理便应长闭阁，一方还见古人风。"],"title":"次韵四叔父出守新定寄欧阳一首"}
