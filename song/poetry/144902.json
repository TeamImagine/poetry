{"author":"释道璨","id":144902,"strains":["仄仄仄平平，仄仄仄平仄。","平平○仄平，平仄○平仄。","仄仄平仄平，仄仄仄平仄。","平平平仄平，仄仄平平仄。","仄平仄平平，平平仄平仄。","平平平平平，平平仄平仄。","○仄仄仄仄，仄仄平仄仄。"],"paragraphs":["白发照黄花，薄晚散幽步。","何年乘五云，来自三神屿。","膝下千载人，富贵等儒素。","西风天地秋，细雨江城莫。","酒酣拍阑干，忧时起愁绪。","怀哉平原公，孤忠乃吾与。","重此一臂力，日月容易去。"],"title":"和雨崖吴提刑奉母夫人雨中登鲁公亭"}
