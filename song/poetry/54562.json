{"author":"朱熹","id":54562,"strains":["平仄仄平仄，平仄平○平。","仄平平平仄，仄仄平仄平。","仄平仄平平，仄仄平平平。","仄仄平○仄，○平仄仄平。","仄平○仄平，平平仄平○。","平平○仄平，平○仄平平。","平仄○平仄，平平仄平平。","仄仄仄平平，仄平平仄平。","平平平仄仄，平○仄平平。"],"paragraphs":["微褐不充体，寒夜怀重衾。","古来穷庐士，岁暮多苦心。","苦心亦何为，世路多崎嵚。","不藉杯中物，离忧坐自侵。","举杯当勿辞，何为复沉吟。","醺酣遗所拘，神虑契遐襟。","荒湎思前戒，欢谣发清音。","雅唱一何高，仰酬非所任。","申章聊叙报，洪量亦余钦。"],"title":"奉酬丘子野表兄饮酒之句"}
