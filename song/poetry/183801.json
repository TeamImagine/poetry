{"author":"刘攽","id":183801,"strains":["仄仄平平平仄平，仄平平仄仄平平。","仄平仄仄仄仄仄，仄仄平平平仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["落木稀疏存叶丹，别筵秋兴杂悲欢。","主人爱客愿少驻，老子为君加一餐。","萧相河山余带砺，谢公子弟悉芝兰。","会因休沐观歌舞，正赖微官谒禁宽。"],"title":"与诸公会赵氏园主人加送酒馔既而求诗书五十六字"}
