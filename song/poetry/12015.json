{"author":"胡寅","id":12015,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["不须十日照胥敖，且要仙花丽隰皋。","集霰果然归望望，同云因得蔽高高。","辉山玉璞韬虹气，乱眼烟霄隘羽毛。","欲叩小斋拼醉赏，最怜纤玉劝持醪。"],"title":"和奇父叔夏雪五首  其一"}
