{"author":"李壁","id":85478,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["沔水悠悠下武昌，向来风物未凄凉。","江楼还对辽天月，湖草犹分汉署香。","信笔题诗输李白，开樽一笑后刘郎。","蹇余终日凭高望，吊古怀人几度伤。"],"title":"刘子澄约游汉阳郎官湖子澄风雨中绝江先去余泊舟黄鹤楼下风大不可进因成七言为寄"}
