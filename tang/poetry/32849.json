{"author":"杜荀鹤","id":32849,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["年年名路谩辛勤，襟袖空多马上尘。","画戟门前难作客，钓鱼船上易安身。","冷烟黏柳蝉声老，寒渚澄星雁叫新。","自是侬家无住处，不关天地窄于人。"],"title":"感秋"}
