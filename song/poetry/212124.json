{"author":"华镇","id":212124,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["郡符朝下报新官，不觉津津喜见颜。","但怪鹊声连日好，谁知鸿翼过年还。","心游象魏三秋后，步入庭闱数月间。","别去祇怜风月夜，不闻山溜响潺潺。"],"title":"元祐三年八月初六日得报已有代者归期可数喜动于中载形歌咏"}
