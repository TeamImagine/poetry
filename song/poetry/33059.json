{"author":"陆游","id":33059,"strains":["平平仄平仄仄平，仄○平平仄平平。","仄平仄仄平仄仄，平平仄仄仄仄平。","平平仄平仄平仄，仄仄○○仄平仄。","平平仄仄仄平平，仄仄平平仄平仄。","仄平○平平仄平，平平仄仄仄○平。","平平仄平○仄平平平，仄仄平平○仄○平平。"],"paragraphs":["黄金错刀白玉装，夜穿窗扉出光芒。","丈夫五十功未立，提刀独立顾八荒。","京华结交尽奇士，意气相期共生死。","千年史策耻无名，一片丹心报天子。","尔来从军天汉濵，南山晓雪玉嶙峋。","呜呼楚虽三戸能亡秦，岂有堂堂中国空无人。"],"title":"金错刀行"}
