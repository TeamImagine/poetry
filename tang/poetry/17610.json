{"author":"白居易","id":17610,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["履道西门有弊居，池塘竹树遶君庐。","豪华肥壮虽无分，饱暖安闲即有余。","行灶朝香炊早饭，小园春暖掇新蔬。","夷齐黄绮夸芝蕨，比我盘飧恐不如。"],"title":"履道西门二首 一"}
