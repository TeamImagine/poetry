{"author":"宋祁","id":24057,"strains":["仄仄平仄仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["赋就江亳一黯然，柳衰犹足代征鞭。","鲛盘恨极无余涕，鹍瑟悲多有剩弦。","斜日楚枫低候雁，早霜秦树送残蝉。","文章满腹真何益，深愧囊中赵壹钱。"],"title":"西征道中寄友人"}
