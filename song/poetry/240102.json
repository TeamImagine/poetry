{"author":"周紫芝","id":240102,"strains":["平平仄仄○平平，平平仄仄平仄平。","仄○平仄仄仄仄，○平仄仄平平平。","平平仄仄平仄仄，○平仄仄平平仄。","仄○仄仄仄仄○，仄仄○平仄平仄。","仄平仄仄仄○平，○仄平平仄○平。","平平○仄仄平仄，仄仄平平平仄平。","仄平仄仄平仄仄，仄仄仄平○仄仄。","仄仄○平平仄平，仄仄○平平仄平。"],"paragraphs":["江风猎猎吹红旗，舟人结束夸水嬉。","短衣青帽锦半臂，横波鼓鬛飞鲸鲵。","江潮漫漫江水阔，浪花击碎千堆雪。","画桡擘水挽不回，白羽离弦箭初脱。","岿来醉作踏浪歌，应笑吴儿拜浪婆。","朱楼相映绿阴里，两岸人家欢乐多。","饭筒角黍纒五彩，楚俗至今犹未改。","日暮空歌何在斯，不见三闾憔悴时。"],"title":"竞渡曲"}
