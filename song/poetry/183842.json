{"author":"刘攽","id":183842,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["杂树无行小径开，新阳留客去频回。","梅花著蕊南枝暖，柳带牵丝春事催。","池面水光如照镜，城头山色胜登台。","长年慵懒遗诗句，无奈风烟引兴来。"],"title":"初春后园"}
