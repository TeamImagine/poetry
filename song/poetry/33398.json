{"author":"陆游","id":33398,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["凉榭闲拈玉笛吹，十年疏放负明时。","沟中木断谁曾问，空里蓬征自不知。","金井梧桐生昼寂，绿池蘋藻弄风漪。","人生行乐从来事，此理何须更细推。"],"title":"水亭偶题"}
