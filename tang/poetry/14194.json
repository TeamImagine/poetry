{"author":"元稹","id":14194,"strains":["仄仄仄平仄，仄平仄○平。","○平仄平仄，平仄仄平平。","平仄平仄仄，仄○平仄平。","仄仄平仄仄，○○平仄平。","平平平仄仄，○○仄仄平。","平仄仄仄仄，仄平平仄平。","平平平仄仄，仄仄平仄平。","仄仄平平仄，○平平○平。"],"paragraphs":["十载定交契，七年镇相随。","长安最多处，多是曲江池。","梅杏春尚小，芰荷秋已衰。","共爱寥落境，相将偏此时。","绵绵红蓼水，飏飏白鹭鹚。","诗句偶未得，酒杯聊久持。","今来云雨旷，旧赏魂梦知。","况乃江枫夕，和君秋兴诗。"],"title":"和乐天秋题曲江"}
