{"author":"袁说友","id":70770,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一见油然慰所望，巾车更辱到他乡。","相从乐处光阴速，索笑浓时意味长。","樽酒未堪留好客，湖山早已送归艎。","秋来尚忆门前路，莫惜溪头屡买航。"],"title":"姚行简抚干归霅川"}
