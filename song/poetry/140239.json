{"author":"吴锡畴","id":140239,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["刘伯龙如鬼笑何，居然幻境螘南柯。","世间知止人应少，天下难言事最多。","梧叶凄凉依节序，雁声依约自关河。","凭栏莫起悲秋意，老色何妨借酒酡。"],"title":"凭栏"}
