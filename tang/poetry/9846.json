{"author":"令狐楚","id":9846,"strains":["平仄平平仄，平平仄仄○。","平平仄仄仄，仄仄仄○平。","仄平平平仄，○平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","平仄○○仄，平平仄仄○。","平平平平仄，平仄仄○平。"],"paragraphs":["台室名曾继，旌门节暂过。","欢情老去少，苦事别离多。","便为开樽俎，应怜出网罗。","百忧今已失，一醉孰知他。","帝德千年日，君恩万里波。","许随黄绮辈，闲唱紫芝歌。","龙衮期重补，梅羹伫再和。","嵩丘来携手，君子意如何。"],"title":"将赴洛下旅次汉南献上相公二十兄言怀八韵"}
