{"author":"白居易","id":16487,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["老爱东都好寄身，足泉多竹少埃尘。","年丰最喜唯贫客，秋冷先知是瘦人。","幸有琴书堪作伴，苦无田宅可为邻。","洛中纵未长居得，且与苏田游过春。"],"title":"赠侯三郎中"}
