{"author":"程公许","id":106532,"strains":["平平平仄仄平平，平仄平平仄仄平。","仄仄仄平平平仄，仄平平仄仄平平。","仄平平仄平平仄，仄仄平平仄仄平。","平仄平仄平仄仄，仄平平仄仄平平。"],"paragraphs":["民劳无诉卒长征，安得天河洗甲兵。","虎出柙谁当任责，鸟伤弓后可无惊。","峡山风雪清尊共，楚泽云涛去棹轻。","忧国宁忘丝发补，忍随时态慕鲜荣。"],"title":"和彦威纪事二首  其二"}
