{"author":"释慧空","id":9971,"strains":["平平仄仄平平平，仄仄平平平仄仄。","平仄平平仄平仄，平○仄仄平仄平。","○仄平○仄仄平，○仄平仄○仄仄。","平○仄仄平仄平，仄仄平平仄○仄。","仄○仄仄仄平仄，仄仄○○仄仄平。","仄平仄仄○平平，仄平平仄○平仄。","仄平平仄仄仄平，仄平仄仄仄仄仄。","仄平仄仄平○平，仄仄平平仄仄仄。"],"paragraphs":["秦谿在处皆招提，我此东山为最上。","非谓丰庖丽堂宇，于中坐此真导师。","如火周空拟则焚，如鼓涂毒闻则死。","痴禅眇劣渠得知，但以情疑实相法。","我观此会比丘众，一一从其法化生。","混而不杂如千光，用而无畏如师子。","汝宜于此办肯心，此心一办一切办。","善哉遍界尘劳门，悉是东山大智海。"],"title":"送愿兄化永嘉  其一"}
