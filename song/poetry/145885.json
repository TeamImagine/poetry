{"author":"释行海","id":145885,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["蛩吟木落帝王州，我亦凄凉感旅游。","正起四方朋友念，又添一个别离愁。","溪村棹急红菱雨，山市砧催白雁秋。","闻道北堂相忆久，西风吹柳曲江头。"],"title":"送曲江为上人归省"}
