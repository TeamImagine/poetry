{"author":"陆游","id":36318,"strains":["仄仄平平○，仄仄○仄○。","○仄仄仄仄，仄仄仄仄平。","平平仄仄平，仄仄平平平。","仄○仄平仄，仄仄平平平。","仄仄平平仄，仄仄平平平。","平平平仄仄，仄仄仄仄平。"],"paragraphs":["我昔浮沧溟，浩渺难具论。","中外漭不辨，日月互吐吞。","神龙忽上腾，尾鬛风霆奔。","积浪自生火，烈焰焚乾坤。","笑谓同舟子，世岂无鹏鲲。","聊持豪逸气，压汝破碎魂。"],"title":"寓怀四首  其三"}
