{"author":"徐瑞","id":166963,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["学道如撑上峡船，蹉跎富贵与神仙。","对床犹记听风雨，讲席何堪数岁年。","少日朋侪随化尽，晚涂老病有谁怜。","故人厚问今何似，筋力虽衰尚服田。"],"title":"月湾以路学正摄番江长收租长洲有怀朽钝赋诗远寄次韵为谢"}
