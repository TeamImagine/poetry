{"author":"刘过","id":82704,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄仄平。","平平仄仄平平仄，平仄仄平平仄平。","仄仄平平平仄仄，平平平仄仄平平。"],"paragraphs":["江淮万里以诗行，此老胸中有甲兵。","何止据鞍犹矍铄，试教落笔便纵横。","逢时有用真才出，知己不遭儒者轻。","若见英雄今马帅，为言刘子尚狂生。"],"title":"赠侯戎"}
