{"author":"李频","id":26840,"strains":["仄仄仄平平，平○仄仄平。","平平仄平仄，仄仄仄平○。","○仄平平仄，平平仄仄○。","平平平仄仄，仄仄仄平平。","仄仄平平仄，平平仄仄平。","平平平仄仄，○仄仄平平。","仄仄平○仄，平平仄仄平。","平平平○仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄○平仄，平平仄仄平。","平平○仄仄，仄仄仄平平。"],"paragraphs":["所学近雕虫，知难谒至公。","徒随众人后，拟老一生中。","间岁家书到，经荒世业空。","心悬沧海断，梦与白云通。","玉漏声连北，银河气极东。","关门迢递月，禁苑寂寥鸿。","地广身难束，时平道独穷。","萧条苔长雨，淅沥叶危风。","久愧干朝客，多惭别钓翁。","因依非不忝，延荐况曾蒙。","与善应无替，垂恩本有终。","霜天摇落日，莫使逐孤蓬。"],"title":"长安书怀投知己"}
