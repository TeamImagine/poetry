{"author":"韩淲","id":87424,"strains":["仄仄平平仄仄平，平平平仄仄平平。","平平平仄平平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["我圃虽荒亦有梅，相随酬唱谓何哉。","须知流水孤村外，尽有清明风月来。","幽艳肯因人意发，好花元是化工栽。","几番立尽空行去，犹记西湖挈杖回。"],"title":"次韵昌甫  其六"}
