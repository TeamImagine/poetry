{"author":"韦庄","id":33294,"strains":["仄○平仄仄平平，仄仄○平仄仄平。","平仄仄○平仄仄，仄平平仄仄平平。","平○仄仄平平仄，仄仄平平仄仄平。","仄仄仄平平仄仄，仄平平仄仄○平。","仄平仄仄平平仄，○仄平平仄仄○。","平仄仄平平仄仄，平平平仄仄平平。"],"paragraphs":["五更残月省墙边，绛斾蜺旌卓晓烟。","千炬火中莺出谷，一声钟后鹤冲天。","皆乘骏马先归去，独被羸童笑晚眠。","对酒暂时情豁尔，见花依旧涕潸然。","未酬阚泽佣书债，犹欠君平卖卜钱。","何事欲休休不得，来年公道似今年。"],"title":"癸丑年下第献新先辈"}
