{"author":"陆文圭","id":166212,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["抱拙投闲计未疏，但看岁晏复何如。","丹山碧水吟招隠，白髪苍颜赋遂初。","逸少幽情谁与畅，元龙豪气未全除。","柴门有客迂双屐，何不相逢许史庐。"],"title":"和邓善之寄王一初并见柬韵"}
