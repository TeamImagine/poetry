{"author":"王炎","id":69327,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["幽居用拙懒追寻，小径无人苔半侵。","燕子已归知社近，桃花半破觉春深。","长编短简资身策，故岁新年念母心。","拂拭横床眠未稳，匆匆屋角有鸣禽。"],"title":"南斋书怀"}
