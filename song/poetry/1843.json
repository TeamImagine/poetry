{"author":"宋太宗","id":1843,"strains":["仄平○仄仄平仄，平仄平平仄仄仄。","仄仄○平平○平，仄平仄仄平平仄。","平○仄仄平平仄，仄○仄○平平仄。","平平仄仄仄○平，平平仄仄平平仄。","仄平平仄平仄○，仄平平仄平平仄。","平平仄仄仄平平，平平平仄○平仄。","仄仄平平仄○仄，平仄平平○仄仄。","仄仄平○仄仄○，平仄平○仄仄仄。"],"paragraphs":["月琴三柱四条水，圆魄移来混俗耳。","自古从今清且奇，五音一弄惊神鬼。","勾挑指下何纤细，傍观侧听心先醉。","胡茄十八笑思归，悲风切切摇朱翠。","凤游云里情荡飏，不无萧洒真高尚。","寒暄聚散得馨香，奚为丝竹兼歌唱。","慢鏁朱弦急如雨，疑似春鶑相共语。","莫惮辞劳用意弹，堪对鸾吟与凤舞。"],"title":"缘识  其二九"}
