{"author":"杜甫","id":2574,"strains":["平平仄仄仄，仄仄平平平。","仄仄平○仄，仄○仄仄○。","平○仄仄仄，○仄仄仄平。","平仄仄平仄，平平平仄平。","仄○仄平仄，平仄仄仄平。","仄仄平仄○，仄○平仄○。"],"paragraphs":["新亭结构罢，隐见清湖阴。","迹籍台观旧，气溟海岳深。","圆荷想自昔，遗堞感至今。","芳宴此时具，哀丝千古心。","主称寿尊客，筵秩宴北林。","不阻蓬荜兴，得兼梁甫吟。"],"title":"同李太守登历下古城员外新亭亭对鹊湖"}
