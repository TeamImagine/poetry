{"author":"张耒","id":216498,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["浮生已老付悠悠，未免饥寒目下忧。","全仗黄庭能却老，那堪白发更悲秋。","所欣耳界常清浄，渐放心君得自由。","垒块苦消消未尽，每逢风月亦闲愁。"],"title":"老舅寓陈诸况不能尽布以二诗代书得闲为和佳也  其二"}
