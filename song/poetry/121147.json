{"author":"白玉蟾","id":121147,"strains":["仄仄平平平仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["二十年来云水身，今凡七度踏京尘。","丝长岁月能多少，粟大功名徒苦辛。","白日戏陪人世事，绿烟锁断洞门春。","云岩月岫今何处，一听猿声一怆神。"],"title":"舟行西湖诗赠诸友"}
