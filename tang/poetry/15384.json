{"author":"白居易","id":15384,"strains":["平平仄仄仄，平仄仄平平。","平平仄仄仄，平仄○仄平。","仄仄平仄仄，仄平平仄平。","○平仄仄仄，仄仄仄○平。","仄仄平平仄，平平仄仄平。","仄仄仄○仄，仄仄仄平○。"],"paragraphs":["经年不沐浴，尘垢满肌肤。","今朝一澡濯，衰瘦颇有余。","老色头鬓白，病形支体虚。","衣宽有賸带，发少不胜梳。","自问今年岁，春秋四十初。","四十已如此，七十复何如。"],"title":"沐浴"}
