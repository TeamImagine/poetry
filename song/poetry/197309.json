{"author":"苏辙","id":197309,"strains":["平平仄仄平仄平，○平仄平○平○。","仄平仄仄仄○仄，仄平平仄平平平。","○平仄仄仄仄仄，平仄平仄平平平。","仄平○仄仄平仄，仄仄平仄○平平。","仄平平仄平仄仄，仄仄仄仄平平平。","平○仄仄○仄仄，平○仄仄平平平。","平平平○平仄仄，平仄○仄平仄平。","仄平○仄仄平仄，○仄仄仄○○平。","平平平仄仄仄仄，○平平仄仄平平。","仄○仄仄仄○仄，仄平仄仄○平平。"],"paragraphs":["高人不受尘土侵，三年浙江藏何深。","久闲物理有相复，历城官事森成林。","乘时敛散逐十二，鞭挞逋负徒哀矜。","一杯相属未尝得，百亩归去将安能。","潜逃虽出知者后，黾勉尚见仁人心。","归期忽告三月尾，强留不顾千黄金。","河豚虽过鲈鳜在，粳稻正插风雨淫。","酒肴劳苦罄邻里，期会迫隘思僚朋。","山川吴越我所爱，扁舟佗日要追寻。","滞留未用便相诧，半年岁月行骎骎。"],"title":"送施历城辩归常州"}
