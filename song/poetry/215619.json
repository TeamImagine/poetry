{"author":"吴可","id":215619,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["回首长安泪满衣，东风如旧鬓成丝。","扶持衰病元无术，感叹飘零漫有诗。","那信梦魂随北雁，忍看霜雪满南枝。","幽居只合从公等，自笑年来见事迟。"],"title":"春雪后寄范长民"}
