{"author":"王十朋","id":22371,"strains":["平平○○仄，仄仄平平平。","平平仄仄○，仄仄仄仄○。","仄仄平平平，平平仄平平。","仄仄仄仄仄，仄仄平平平。","仄仄仄仄平，仄平平仄平。","○平仄○仄，仄仄平平平。","平平仄仄仄，平平仄平平。","仄仄○平平，○○仄平平。"],"paragraphs":["山城过踈雨，客馆生新秋。","乡心杂病思，浩荡不可留。","忆昨初来时，园花弄春柔。","俯仰节物变，木杪风飕飕。","旅食百日余，故人情已周。","论文有深味，惜别添牢愁。","槐花物色老，琴书散交游。","暖律回南枝，相期泛仙舟。"],"title":"别周德远诸友"}
