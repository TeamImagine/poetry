{"author":"韦应物","id":56803,"strains":["仄仄仄平仄，仄仄仄平平。","仄仄○平仄，平仄仄平平。","仄仄平平仄，平平仄仄平。","平○平仄仄，？平仄仄平。","平仄平平仄，仄仄仄平平。","仄平仄平○，仄仄仄平平。","平仄仄平仄，○仄仄○平。","平○仄仄平，仄仄仄平平。"],"paragraphs":["卧阁枉芳藻，览旨怅秋晨。","守郡犹羁寓，无以慰嘉宾。","野旷归云尽，天清晓露新。","池荷凉已至，窗梧落渐频。","风物殊京国，邑里但荒榛。","赋繁属军兴，政拙愧斯人。","髦士久台阁，中路一漂沦。","归当列盛朝，岂念卧淮滨。"],"title":"荅王郎中"}
