{"author":"戴复古","id":93934,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["清风为我拂尘襟，坐听先生说古今。","道谊欲灰伤世变，利名如海溺人深。","一言可重轻双璧，片善相资直万金。","闻道门墙不多远，明朝修敬到山阴。"],"title":"裘司直见访留款"}
