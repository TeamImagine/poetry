{"author":"范成大","id":43553,"strains":["仄仄仄平仄，仄仄仄平平。","仄○仄平仄，平仄仄平平。","平仄仄仄平，平平仄平平。","平平仄仄平，仄仄平仄平。","平平平仄○，仄仄○仄○。","仄平平仄仄，仄仄仄平平。"],"paragraphs":["食饱倦舆马，散策步前冈。","意行踏芳草，萧艾蓊生香。","春事甚寂寥，山桃带松篁。","游蜂入菜花，此岂堪蜜房。","今年蚕出迟，柘叶分寸长。","好晴才数日，岁事未渠央。"],"title":"马鞍驿饭罢纵步"}
