{"author":"周行己","id":223954,"strains":["平仄○仄仄，仄仄平仄平。","平仄○仄平，○仄仄○平。","仄仄仄平仄，○仄平仄平。","仄仄仄○仄，仄平平仄平。","平平仄平仄，仄仄仄仄平。","仄仄○平平，仄仄仄仄平。","仄平仄仄仄，仄仄仄仄平。","平平仄平仄，仄仄仄平平。","○仄仄仄仄，仄平○仄平。","仄仄仄仄仄，平平平平平。","○○仄仄仄，仄仄仄仄平。","仄○仄仄仄，平平仄平平。","仄仄平○仄，平仄仄仄平。","仄平○仄仄，仄仄仄仄平。","仄○○平仄，仄仄仄仄平。","仄仄仄仄平，仄仄平平平。"],"paragraphs":["清露凝百草，四海黄叶秋。","游子思故乡，中夜揽衣裘。","起坐不成寐，叹息衔百忧。","久客岂其愿，亦为甘旨谋。","平生少年日，睥睨气食牛。","秉志三皇前，展步狭九州。","乃今已半百，尚有饿冻愁。","生逢圣明代，不忍弃田畴。","折节众士底，足为妻嫂羞。","伯乐尚未遇，焉知非骅骝。","观其楚越集，迥觉出辈流。","有如阅武库，森然见戈矛。","近者咸兴作，无乃或暗投。","五车空拄腹，一饱岂易求。","不如临洮子，匹马万户侯。","遇合各有时，莫笑东家丘。"],"title":"观傅公济胡志衡楚越唱和集因成短句奉赠"}
