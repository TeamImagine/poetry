{"author":"林亦之","id":64464,"strains":["○仄仄平平，平平○仄○。","仄仄仄平仄，平平仄仄平。","仄平仄平仄，平平仄平仄。","仄仄○仄平，仄平○仄仄。","平○仄平仄，平仄○仄仄。","平平仄平仄，○仄平○仄。"],"paragraphs":["相唤此山来，狂风吹我衣。","把酒桂花下，山云片段飞。","掩门雨初滴，开门月还上。","倚树看月明，半山闻雨响。","人间有佳景，诗句颇发越。","何曾似今夕，听雨还看月。"],"title":"丁亥九月十六夜偕李监仓宿龙卧山中听雨看月同时事也所谓鱼与熊掌兼得之赋诗一篇以纪其事"}
