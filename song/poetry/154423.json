{"author":"董嗣杲","id":154423,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["沽酒难浇傀儡胸，风平浪息卧孤篷。","寒知僵舣雷江口，醒落狂吟雪店中。","劳去有身侔病鹤，愁回无耳听哀鸿。","行人那比淮人逸，豆饭藜羮乐岁终。"],"title":"泊雷江"}
