{"author":"韩维","id":157516,"strains":["平平仄仄平平○，平平仄平仄平平。","平平仄仄平平○，平平仄仄仄仄仄。","平平仄仄○仄平，平平○仄平平仄。","仄仄平平平仄仄，○平○平平仄仄。","仄○仄仄仄平仄，仄仄○平仄平仄。","仄○平○平○平，仄平仄仄平平平，平平仄仄平仄平。","仄平仄仄平仄仄，平仄仄仄仄平平。"],"paragraphs":["湖心点点生圆荷，黄花白花满晴波。","环堤客树垂婆娑，鱼沉鹭矫各自得。","人生不乐其谓何，南塘过尽西溪绿。","上下名园依小曲，相君从容来赏瞩。","不驱大旆事喧闹，直解扁舟作幽独。","幕中宾从才且良，酒酣落笔摛文章，珠联璧叠争炜煌。","政成礼息无一事，明日复此醉华觞。"],"title":"和晏相公泛南湖韦家园过西溪至许家园"}
