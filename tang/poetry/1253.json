{"author":"王昌龄","id":1253,"strains":["平仄仄平平，平仄仄仄平。","平平仄平仄，仄仄平平平。","平仄仄平平，平平仄仄平。","仄平○平平，○仄仄仄平。","平平仄○仄，平仄○平平。","仄仄平仄仄，平平○平平。","○仄○平平，仄仄平仄平。","仄平平平仄，仄仄○○○。","仄平仄仄仄，平仄仄平平。","平仄仄平○，仄仄平仄平。","仄平仄仄仄，仄仄平平平。","仄仄平○仄，平平仄仄平。"],"paragraphs":["南渡洛阳津，西望十二楼。","明堂坐天子，月朔朝诸侯。","清乐动千门，皇风被九州。","庆云从东来，泱漭抱日流。","升平贵论道，文墨将何求。","有诏征草泽，微臣献谋猷。","冠冕如星罗，拜揖曹与周。","望尘非吾事，入赋且迟留。","幸蒙国士识，因脱负薪裘。","今者放歌行，以慰梁父愁。","但营数斗禄，奉养毋丰羞。","若得金膏遂，飞云亦可俦。"],"title":"相和歌辞 放歌行"}
