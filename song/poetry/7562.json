{"author":"王之道","id":7562,"strains":["平平仄仄仄平平，仄平平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["春寒有信不逾期，肯为衰颜独见欺。","白雪已输梅鬬早，绿樽尤与火相宜。","撷来野蔌和萱草，分得江鱼贯柳枝。","刺史忧民民共乐，赛牛归去竞褰帷。"],"title":"立春日雪和赵端质韵"}
