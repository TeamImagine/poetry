{"author":"虞俦","id":61749,"strains":["平平平平平，○仄○仄平。","仄平平仄平，仄仄仄平平。","仄○仄仄仄，仄仄平平平。","仄平○仄仄，平仄平平平。","仄平仄仄平，仄仄仄仄平。","仄平仄仄仄，仄仄仄平平。"],"paragraphs":["招提城东隅，胜集僚友俱。","腐儒元自臞，午饭厄斋盂。","不如计一醉，况有高阳徒。","小秋颇解事，鸡鹜营庖厨。","我归与妇谋，但问酒有无。","妇言有斗酒，待子不时须。"],"title":"秋日同官游圣感寺晚饮范公亭分韵得须对二字  其一"}
