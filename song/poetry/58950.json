{"author":"陈造","id":58950,"strains":["仄平仄仄平平平，平平平平仄平仄。","平○仄仄仄仄平，仄平平平仄○仄。","○仄仄仄仄平仄，仄仄平平仄平仄。","平仄仄仄仄仄平，仄仄仄平仄平仄。","平平仄仄○平仄，仄仄平平仄○仄。","仄○平仄仄平仄，仄仄仄平平仄仄。","平平平仄仄平仄，○平仄○仄○仄。","仄仄平平平仄平，仄平仄平仄○仄。","平平仄平仄仄平，仄平仄仄平平仄。","平平仄仄○仄平，仄仄仄平○仄仄。"],"paragraphs":["道人兀坐云岩山，云岩之云是知己。","风嘘岫吸漫不知，道人之心亦如此。","从地涌出焕金碧，信手拈来自奇伟。","门施铁限十五年，一旦刺头闹篮里。","天宁古刹中阛阓，学子游人万其趾。","世将喧静计今昔，不信道人心似水。","方圆随器我何与，乘流即行坎当止。","十字街头钟鼓鸣，八千偈成一弹指。","今秋客公我得闲，井甘不竭囊无底。","清谭要洗三载尘，肯学玉川劳送米。"],"title":"送云岩老住天宁寺"}
