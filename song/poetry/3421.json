{"author":"陈与义","id":3421,"strains":["仄○平○仄，仄仄仄仄平。","仄平○仄仄，平仄仄平平。","仄平平仄仄，平仄平平平。","平○平平仄，仄仄平仄平。","仄仄仄平仄，仄仄仄仄平。","仄○平○仄，仄仄平○平。","仄平仄平仄，仄仄平仄平。","平平仄平仄，仄仄平○平。"],"paragraphs":["客间无胜日，世故可暂逃。","杖藜迎落照，寒彩遍平皋。","夕湖光景丽，晴鹳声音豪。","天长蒹葭响，水落城堞高。","万象各摇动，慰此老不遭。","楚累经行地，处处余离骚。","幸无大夫责，得伴诸子遨。","终然动怀抱，白发风中搔。"],"title":"晚步湖边"}
