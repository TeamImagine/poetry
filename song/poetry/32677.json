{"author":"陆游","id":32677,"strains":["仄平仄仄平仄平，平平平平仄平平。","平平仄仄仄平仄，仄仄仄仄○平○。","仄平○平仄仄仄，仄仄仄仄平平○。","平○平平仄仄仄，平仄平仄平仄○。","仄平平平仄仄仄，仄平仄仄○平○。","平平仄仄仄平仄，平平平仄○○○。","仄平仄仄平仄仄，仄仄仄仄平○○。","仄平○平仄仄仄，仄仄平仄平平平。","仄平平平仄仄仄，仄○仄仄平○平。","仄平仄仄仄仄仄，平仄仄仄平平平。","平平平平仄仄仄，仄仄○仄平○平。","仄平仄仄仄○仄，仄平仄仄平平平。"],"paragraphs":["巷南巷北秋月明，东家西家读书声。","官闲出局各无事，冷落往往思同盟。","出门相寻索一笑，亦或邂逅因俱行。","黄中掀髯语激烈，韶美坚坐书纵横。","子充清言喜置酒，赤梨绿柿相扶檠。","寒灯耿耿地炉暖，宫门风顺闻疏更。","故交一作霜叶散，外物已付秋毫轻。","两穷相遭世果有，我与邹子俱南征。","豫章高安本一郡，挂帆起柂无三程。","簿书衮衮不少借，怀抱郁郁何由倾。","明年君归我亦去，早卜三亩开柴荆。","软红旧路莫重蹋，二升脱粟同煨铛。"],"title":"往在都下时与邹德章兵部同居百官宅无日不相从仆来佐豫章而德章亦谪高安感事述怀作歌奉寄"}
