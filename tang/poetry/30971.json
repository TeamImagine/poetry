{"author":"罗隐","id":30971,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["幕下留连两月强，炉边侍史旧焚香。","不关雨露偏垂意，自是鸳鸾合著行。","三署履声通建礼，九霄星彩映明光。","少瑜镂管丘迟锦，从此西垣使凤凰。"],"title":"送陆郎中赴阙"}
