{"author":"张栻","id":56983,"strains":["平平仄平仄，仄仄平仄○。","平平仄仄仄，仄仄仄仄平。","平仄仄仄仄，仄仄仄○平。","仄平仄平○，平仄仄仄平。","仄仄仄平仄，平平平仄平。","平仄仄平仄，仄平平仄平。","仄○仄仄仄，仄仄平仄平。","仄平平仄仄，仄仄仄○平。"],"paragraphs":["羸骖出东郭，静与幽意期。","寻梅冷入眼，野路信所之。","寒萼靳未吐，我自爱横枝。","雪花忽排空，成此一段奇。","岁晚故人阔，天寒鸿雁稀。","南国少霜霰，北山多蕨薇。","坐看节物改，莫遣心事违。","角巾风猎猎，日暮独吟归。"],"title":"腊后一日寻梅东门外马上遇雪"}
