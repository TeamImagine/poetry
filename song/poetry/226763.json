{"author":"赵鼎臣","id":226763,"strains":["○仄仄仄仄，仄平仄○平。","平仄平仄仄，仄平仄仄平。","仄平仄平仄，仄仄平仄平。","仄平平仄平，平仄仄仄平。","平平仄仄仄，仄仄平仄平。","平平平仄平，仄仄○○平。","仄平平仄仄，仄仄仄仄仄。","仄○仄平仄，仄仄仄平平。","仄仄仄仄仄，平仄仄○平。","仄○平仄仄，平仄仄仄平。","仄平平仄平，○平仄平平。","平平平仄平，仄仄仄仄平。","仄仄平平○，仄仄仄仄平。","○平仄仄仄，仄仄仄平仄。","仄平仄○平，仄○平仄平。","○平平平平，仄仄平仄平。","仄仄仄仄仄，仄平平仄平。","平平仄仄仄，平平仄平○。","仄仄平平平，仄仄仄仄平。","平平仄仄仄，○仄仄仄平。"],"paragraphs":["苍史失古法，赤刀有遗书。","经毁秦汉后，器追禹夏初。","古人不吾接，有感谁与袪。","尚怜盲左生，文字记鲁壶。","哀哉泗水没，不复知鬼魖。","英英华省郎，攟摭收遗余。","异书人不识，善本手自摸。","壁中发科斗，海底出珊瑚。","篆籀既识职，钟鼎各应图。","要当知百世，何止举一隅。","似逢东里生，张华与之俱。","谈倾河海江，下卷郑白渠。","我老尘埃中，牒诉惨不舒。","思陪种柳潜，愿逐耦耕沮。","锦囊不应开，欲和聊复徐。","颇怜平生心，用意真僻儒。","识字恨不博，块焉无与虞。","图书许借否，髯滕意何如。","莫作骊龙仙，靳吝五色珠。","鸱夷或未办，当奉酒一盂。"],"title":"次韵滕子济礼部考古图"}
