{"author":"李洪","id":52819,"strains":["平仄平平仄仄平，仄平仄仄仄平平。","仄平平仄仄平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["凉入千岩趣更幽，广寒月府恍神游。","断崖流水韵清古，冷雨凄风声凛秋。","要补离骚衙宋玉，岂期仙袂挹浮邱。","却思胜集湖边寺，搴取芳枝镇日留。"],"title":"次韵林子长岩桂"}
