{"author":"李白","id":56033,"strains":["仄仄○仄平，仄平仄平仄。","仄仄平平平，平平仄平仄。","平平仄平仄，平仄平平平。","仄平仄仄仄，平仄平平○。","仄仄平仄平，平平仄平仄。","仄平仄平平，○仄平仄仄。","平平仄○○，仄仄平平平。","仄平仄仄仄，○仄○○平。","仄平仄仄平，平仄仄平仄。","平平仄平平，仄仄仄平仄。","仄平仄仄仄，平仄平平平。","○○仄平仄，仄仄平平平。"],"paragraphs":["猎客张兔罝，不能挂龙虎。","所以青云人，高歌在岩户。","韩生信英彦，裴子含清真。","孔侯复秀出，俱与云霞亲。","峻节凌远松，同衾卧盘石。","斧冰嗽寒泉，三子同二屐。","时时或乘兴，往往云无心。","出山揖牧伯，长啸轻衣簪。","昨宵梦里还，云弄竹溪月。","今晨鲁东门，帐饮与君别。","雪崖滑去马，萝径迷归人。","相思若烟草，历乱无冬春。"],"title":"送韩准裴政孔巢父还山"}
