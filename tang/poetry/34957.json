{"author":"马怀素","id":34957,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["主家台沼胜平阳，帝幸欢娱乐未央。","掩映雕窗交极浦，参差绣户绕回塘。","泉声百处传歌曲，树影千重对舞行。","圣酒一霑何以报，唯欣颂德奉时康。"],"title":"奉和幸安乐公主山庄应制"}
