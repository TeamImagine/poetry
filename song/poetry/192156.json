{"author":"郭祥正","id":192156,"strains":["仄平○仄平，仄仄平平仄。","仄平平平仄，仄仄○仄仄。","○？○平○，平仄仄○○。","仄○仄平仄，仄仄仄平仄。","仄仄仄仄平，仄仄仄平仄。","平仄平仄仄，平平仄平仄。","平平仄仄仄，平仄仄仄仄。","平平平仄仄，平仄仄平仄。","平平仄平平，平仄仄平仄。","平平平仄平，仄○○仄仄。","平平平仄平，平平仄仄仄。","○平仄平仄，仄仄仄平仄。","平平仄平仄，仄○仄○仄。","平仄平仄平，○仄仄平仄。","平平仄平仄，仄平平仄仄。","仄平平仄平，○仄仄仄仄。"],"paragraphs":["有唐三百年，绝出阳冰篆。","最怜怡亭序，笔画兼众善。","磨崕深云间，人迹到应鲜。","亦如大君子，隐晦久而显。","裂素印麝煤，字字未讹舛。","冰冻垂瓦石，犀尖利刀剸。","连环不可解，虬尾勇自卷。","谁云模以刻，曾是玉工碾。","铭辞志尤宏，云翼待风展。","琳琅谐八音，雅重参二典。","英豪逢一时，江山供广宴。","遗踪逐飞鸟，旧址没榛藓。","良朋信稀遇，古兴浩难遣。","吾宋垂百年，教化固非浅。","人人擅文翰，比唐殊媚软。","作诗聊自惊，中道尚可勉。"],"title":"观怡亭序铭"}
