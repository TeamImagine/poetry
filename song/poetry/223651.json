{"author":"吴则礼","id":223651,"strains":["仄平仄仄平仄平，平仄平平仄仄平。","平平○平平○仄，仄仄仄平平仄仄。","仄平平仄仄仄平，平仄仄仄平○平。","平平平仄平仄仄，○○平平仄平○。","平平平仄平仄○，平平○仄仄仄○。","仄平仄仄仄平仄，平仄平平平仄仄。","仄平平仄平仄平，仄平仄仄平平平。","平平平平平仄仄，仄仄平平平仄仄。","平平仄仄仄○平，仄仄仄平仄○平。","平仄平平仄○仄，仄仄仄平○仄仄。","平平仄仄○平平，仄平○仄仄○平。","平平仄平仄平仄，平仄仄平平仄仄。","仄仄平○平仄平，仄平平仄仄○平。","仄平平平平仄○，平仄平平仄平仄。"],"paragraphs":["暮年挈挈侬与君，端觉高歌有鬼神。","平生王恭无长物，此事逼人殊咄咄。","戏谈缰马决鼻牛，夫子大是孙殷流。","休言他日随计上，且看南徐拍天浪。","阿球高气宁用论，为卿三倒实饱闻。","眼边讵肯作悬特，葵藿撑肠方自嘿。","屋头云锦秋水明，兀然隐几渠宁贫。","诗书撩人姑把玩，只与毛锥为老伴。","红尘著脚笑参差，索食祖仁那更疑。","于世无堪大瓠种，独可剖心如叔仲。","江湖作意从之游，老夫颇欲学操舟。","清言解颐未云已，儿子屡惊雷遶齿。","好事谁过扬子云，一樽聊与细论文。","政须林宗巾角折，仍要时时见颜色。"],"title":"次朱天球赠吴茂先韵"}
