{"author":"独孤及","id":4958,"strains":["仄仄平仄仄，平平平仄○。","仄平仄仄仄，平仄平平平。","仄仄平仄仄，平平仄平平。","仄平○仄○，平仄平平平。","平仄仄仄平，仄平仄○平。","平仄仄仄仄，平仄平仄平。","平仄平仄仄，平平仄平平。","仄仄仄仄平，○仄平仄○。","平仄仄○仄，平平仄仄仄。"],"paragraphs":["獭祭川水大，人家春日长。","独谣昼不暮，搔首惭年芳。","靡草知节换，含葩向新阳。","不嫌三径深，为我生池塘。","亭午井灶闲，雀声响空仓。","花落没屐齿，风动群木香。","归路云水外，天涯杳茫茫。","独卷万里心，深入山鸟行。","芳景勿相迫，春愁未遽忘。"],"title":"山中春思"}
