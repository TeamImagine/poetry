{"author":"释文珦","id":134034,"strains":["仄仄仄○平，平仄仄○平。","平仄仄○平，仄○平仄○。","平平平仄○，○平仄仄○。","○平仄平仄，○仄○仄平。","仄平仄平平，仄平仄平平。","仄仄平平仄，仄平平平平。","平仄仄仄仄，仄仄平仄平。","平平平仄平，○仄仄仄平。"],"paragraphs":["鸟乐在深林，鱼乐在深渊。","人乐在深居，不深常致患。","吾居今已深，柴门草树间。","油然自成乐，其乐难具言。","问吾乐伊何，一皆得之天。","至乐任天与，不知然而然。","朝乐暮亦乐，此乐真具全。","吾歌天乐歌，听者慎勿喧。"],"title":"天乐歌"}
