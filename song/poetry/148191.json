{"author":"方回","id":148191,"strains":["仄平仄平仄，平仄○平仄。","○仄仄仄仄，平平仄仄仄。","？？仄仄平，仄平仄○○。","仄平平仄仄，平平仄平仄。","仄平仄仄平，○仄仄平○。","○平平○仄，仄仄仄仄○。","仄平平仄平，仄仄仄平仄。","平平仄仄仄，仄仄仄○○。","平仄仄平仄，仄仄仄仄仄。","仄仄平仄仄，仄仄仄平仄。","仄仄○仄○，平仄仄仄仄。","仄平仄仄平，平平仄平仄。","平平仄平平，仄仄仄平仄。","平平仄平平，平平仄？仄。","仄仄仄仄仄，平平仄○仄。","仄仄仄仄○，平平平○○。","平○平仄仄，平仄仄○仄。","仄平平仄○，仄仄平仄仄。","仄仄仄仄仄，平仄仄仄仄。","仄仄仄仄平，平仄仄仄仄。","平仄仄平仄，平仄仄平仄。","仄平仄仄平，仄仄仄平仄。","平平平仄仄，平平仄仄仄。","仄仄平仄平，仄平仄平仄。"],"paragraphs":["我生篾拘束，萍梗堕游宦。","迟暮齿髪落，归来岁已晏。","□□一纪前，罢官避谗讪。","故人为买地，诛茅偃岩涧。","忍饥苦不坚，浪出蹈忧患。","缪遭千骑拥，动阅万甲擐。","亦尝排九阊，稍纳小臣谏。","途穷事已去，运尽泪空潸。","狼虎恣吞噬，鬼蜮肆亵嫚。","岂料全性命，复此莳葵苋。","坏屋如敝衣，随意补破绽。","北檐著马槽，南墙葺羊栈。","东山一何高，癖习喜登覸。","荒蹊乏耘丁，褰裳现{骨夋}骭。","百谷锁密雾，秋阳一除铲。","聚落草树分，耕畬冈陂间。","凄其寒事迫，天意欲过雁。","蕴隆兹可虑，旨蓄焉所办。","曰予本窭士，枯淡少小惯。","但恐涸辙鱼，生望绝罩汕。","赀用傥粗给，终老寄衰慢。","不然弃去之，七泽钓葭薍。","蛟龙无定宅，麒麟不受豢。","眯目埃堁儿，孰能判真赝。"],"title":"登屋东山作"}
