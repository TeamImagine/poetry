{"author":"叶季良","id":17885,"strains":["仄仄仄平仄，平平○仄平。","平平○仄仄，平仄仄平平。","平仄平平仄，○平仄仄平。","仄平○○仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["片玉寄幽石，纷纶当代名。","荆人献始遇，良匠琢初成。","冰映寒光动，虹开晚色明。","雅容看更澈，余响扣弥清。","自与琼瑶比，方随掌握荣。","因知君有用，高价伫连城。"],"title":"赋得琢玉成器"}
