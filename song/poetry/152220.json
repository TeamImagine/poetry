{"author":"方一夔","id":152220,"strains":["仄平平平平○平，仄仄仄仄○仄平，平平仄仄平仄平。","仄○仄平仄○平，平平平平仄平平，仄仄仄○平平○。","仄仄仄仄仄仄平，仄仄仄仄仄仄平，仄仄仄仄平平平。","平平平仄仄仄○，平平平仄仄平平，平平○仄平平平。","平仄仄仄平平平，平仄平仄仄仄平，仄仄仄仄平平平。","仄仄平仄平○平，仄平仄仄○○平，○平仄仄平仄平。","仄平仄仄仄平平，平平仄平仄○平，平仄仄仄平仄平。","平平平仄○平平，仄平仄仄仄仄平。","平仄平仄平仄平，仄仄仄仄平仄平。","仄平平平平仄平，平平仄仄仄仄平。","仄仄仄平仄平平，仄○平仄平平平。"],"paragraphs":["可怜倾城无蹇修，睥睨欲媲王与侯，年华荏苒春复秋。","夜弹古词韵三州，纷纷筝笆沸啁啾，忽尔雅操声俱收。","我亦少小猎九丘，掩鼻利达视若莸，秣厉欲洗平生羞。","羲娥鞭后逝莫留，谁麾衰暮出岩幽，丁丁斤斧愁林搜。","苞裹破砚开荒畴，诗卷千束喘两牛，隘视宇宙前无俦。","赖有夫子纷应酬，冷然独茧缫长抽，谰言不作诗帐囚。","旁人指我作书邮，双双紫芒炯中洲，谈笑不下孙叔优。","交情云水空悠悠，肯为腐鼠瞥下韝。","湖海何处无俊游，对面不识非我谋。","醉呼梅花居上头，高寒不落第二流。","我亦倒囊出饥猴，雪中双屦追清游。"],"title":"次韵洪复翁辞沃氏招馆"}
