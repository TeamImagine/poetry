{"author":"刘攽","id":182990,"strains":["平○平仄仄，平仄○仄平。","平仄平○仄，仄仄平仄平。","仄仄仄仄仄，平平○仄○。","仄仄仄仄平，平仄○平○。","平仄平仄仄，仄○仄○平。","仄仄平仄平，平平仄平平。","○平仄平仄，平仄平平平。","仄仄○平平，平平仄平平。","平平平仄平，仄仄平仄○。","仄仄仄平平，仄平平仄平。","平仄仄仄平，仄○平平平。","仄仄○仄仄，平平仄平平。"],"paragraphs":["梁王游赏地，乔木空白云。","无复歌吹响，况乃麋鹿群。","梵刹拟化出，山河如绮分。","北望十二衢，佳气正絪缊。","贤者而后乐，固如孟轲云。","感此多远怀，因之濯尘纷。","闻君已先我，携手皆能文。","置酒临沧流，披窗溯南薰。","由来登此台，寂寞谁独闻。","慷慨作歌诗，怅然哀古人。","千载岂不辽，忽如波沄沄。","适意正在饮，无为惜酣醺。"],"title":"吹台"}
