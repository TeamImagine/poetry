{"author":"刘子翚","id":15655,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["贪行璀璨意无寒，不管飞花著鬓斑。","一段清光贻老境，十年胜览在家山。","遥知物外徜徉乐，肯放毫端造化闲。","寸铁不携当百战，欲申前令愧辞艰。"],"title":"次韵新乡诸公雪诗二首  其二"}
