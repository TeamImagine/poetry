{"author":"释智圆","id":221613,"strains":["仄平仄平仄，仄平仄平平。","仄仄平平平，○仄仄平平。","仄平仄仄○，平平仄仄平。","仄平仄仄仄，仄仄○平平。","平仄仄○平，仄仄仄○平。","仄仄平仄仄，仄仄平平○。","平平平平平，平仄○仄仄。","仄仄仄平○，平仄仄平仄。","平平○平平，○仄平仄仄。","平平仄仄仄，平仄仄仄仄。","平平仄仄仄，仄仄仄平仄。","仄平平仄平，平平仄仄仄。","仄仄仄仄仄，平平平仄仄。","仄仄平平平，仄仄平平仄。","仄平仄仄仄，仄仄仄○仄。","仄平平仄平，仄仄平仄仄。","仄平仄仄仄，平仄仄平仄。","仄仄仄○仄，仄仄○○仄。"],"paragraphs":["达人贵无念，市朝亦山林。","曲士居山林，难息市朝心。","坐驰一室中，纷然万境侵。","纽兰羡珮玉，坐石思黄金。","羊质虎其皮，隼翼凤其音。","志在求世利，口唱无生吟。","吾非斯人徒，夷旷期复古。","去住既任缘，喧静亦随所。","陶然且无求，相命何足语。","人生百岁寿，稀得七十死。","吾今四十五，气力渐无似。","去年成二毛，今年动一齿。","纵得至七十，光阴能几许。","学道宜无疲，进善宜无止。","自余百杂就，克己尽除去。","勉强扶幻躯，旦暮加药饵。","此身乃外物，何况外于是。","内外一如梦，勉矣当观此。"],"title":"自勉"}
