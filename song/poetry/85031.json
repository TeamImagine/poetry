{"author":"周南","id":85031,"strains":["仄平仄仄仄，仄仄平仄平。","仄仄平仄平，仄仄仄○平。","平○○仄平，平仄平○平。","仄平○○仄，仄仄仄仄平。","仄平仄仄仄，平仄平平平。","平平仄平仄，仄仄○○平。","仄仄平仄平，仄仄平平平。","仄平仄仄平，平平仄仄平。","仄平仄仄仄，平平平平平。","平平仄○仄，仄仄平仄平。","仄仄仄仄仄，仄○○平仄。","○仄仄○仄，仄仄平仄平。","平平仄仄仄，仄平仄仄平。","平平仄平仄，○平仄平平。","仄仄仄平仄，仄平平仄平。","仄○○仄仄，仄○仄仄平。","仄平平仄仄，仄平仄平平。","仄平平○仄，仄仄仄平平。","仄平仄仄仄，平平平○平。","○仄平仄仄，○仄仄平平。","仄○仄平仄，平仄仄仄○。","平平仄平仄，仄○仄仄平。","平平平○仄，平○仄仄平。","仄仄仄平平，平仄仄平平。"],"paragraphs":["庆元夏四月，所至喧博鸡。","小市车不通，引首望其逵。","鸡笼三尺高，鸡价千钱提。","苦云输钱少，取取鬭样归。","小儿博手短，颠走歌呼齐。","搜携遍村墅，往往空其栖。","或买鹅代之，亦取鸡为辞。","仆夫告我言，官人那未知。","聚呶已跨日，来初知为谁。","余无五行学，觉有纤芥疑。","老距不可臛，利觜长安施。","更讶十钱片，一博多得之。","归寻故老问，始云眼见希。","因之互猜愕，传来又夸毗。","或谓近鸡祸，或言鸡者饥。","岁行将在酉，事应恐在兹。","圣明攸好德，百祲潜光辉。","蠢兹朱衣者，万万不关时。","但疑一种类，争雄无兼雌。","更恐坊市内，相望野鸡啼。","岂将有微沴，神者预启其。","乖风感乖气，朗鉴尚表微。","人言良过矣，邦禁亦未非。","我欲效风人，聊赋博鸡诗。"],"title":"博鸡"}
