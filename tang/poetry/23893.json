{"author":"崔融","id":23893,"strains":["仄平仄○仄，仄仄平平仄。","仄仄仄仄平，平平仄平仄。","仄平平仄仄，平仄仄平仄。","仄平○平仄，○仄仄平仄。","平○仄仄平，平平仄仄仄。","仄仄平仄平，仄平仄平仄。","仄仄仄平平，平平仄平仄。","仄仄仄仄○，仄平仄平仄。","仄平仄仄仄，仄平○平仄。","仄仄平平仄，平仄○平仄。","仄平仄平平，仄仄仄平仄。"],"paragraphs":["疾风卷溟海，万里扬沙砾。","仰望不见天，昏昏竟朝夕。","是时军两进，东拒复西敌。","蔽山张旗鼓，间道潜锋镝。","精骑突晓围，奇兵袭暗壁。","十月边塞寒，四山沍阴积。","雨雪雁南飞，风尘景西迫。","昔我事讨论，未尝怠经籍。","一朝弃笔砚，十年操矛戟。","岂要黄河誓，须勒燕山石。","可嗟牧羊臣，海外久为客。"],"title":"塞垣行"}
