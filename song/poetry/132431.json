{"author":"罗椅","id":132431,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平平仄平。","仄仄平平仄仄仄，平平平仄仄平平。"],"paragraphs":["未交君臂得君诗，一掬清寒已可知。","写就榴皮书壁字，吟成松上步虚词。","卧看山月凉生梦，饥嚼梅花香透脾。","幞被携琴不可晚，江郊今政雪来时。"],"title":"酬杨休文"}
