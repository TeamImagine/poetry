{"author":"王珪","id":176297,"strains":["仄仄平平仄仄平，仄平平仄仄平平。","仄仄仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["忽觉祥烟绕禁门，宝慈宫里见皇孙。","便令三洞张钧乐，直许千官醉御樽。","未晓清风生殿阁，经旬赤气射乾坤。","须知此会非常有，遥看天颜一倍温。"],"title":"集英殿皇子降生大燕教坊乐语口号"}
