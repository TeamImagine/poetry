{"author":"王安石","id":180523,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["金陵邂逅府东偏，手得新蒲每共编。","采石偶耕垂百日，青溪并钓亦三年。","君才有用方求禄，我志无成稍问田。","一笑欲论心迹事，白头相就且欹眠。"],"title":"次韵酬邓子仪二首  其二"}
