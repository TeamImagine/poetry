{"author":"林景熙","id":160049,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["寒芒曾动少微星，一水溶溶叠嶂横。","落日渔舟吹远笛，断烟戍屋带荒城。","沙鸥欲近如招隠，关树无多亦厌兵。","却忆鶑花亭外路，太平箫鼓沸春声。"],"title":"栝城"}
