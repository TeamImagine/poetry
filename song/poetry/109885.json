{"author":"刘克庄","id":109885,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["此是晋人游集处，当时风景与今同。","不干铁鏁楼船力，似是蒲葵麈柄功。","几簇旌旗秋色里，百年陵阙泪痕中。","兴亡毕竟缘何事，专罪清谈恐未公。"],"title":"新亭"}
