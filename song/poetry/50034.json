{"author":"杨万里","id":50034,"strains":["平平平平平平，平平仄平平平，仄平平仄平平。","平仄平仄平，仄仄仄仄平平○。","仄平平平平，仄平平平仄平仄平平平平。","○仄平仄仄，平仄仄仄平平仄平。","仄仄平仄平，仄○平平仄平平。","仄平平平平，○仄平仄仄仄平，仄○平平平。","○仄仄仄平仄仄？仄平仄平，平平仄○平平平平。","平仄？平○平仄平，平平平仄平。","平仄平平平平，仄平仄平平仄。","仄仄仄平平平平仄，○仄仄仄平，仄平平平平平平仄。"],"paragraphs":["湘之山兮幽幽，湘之水兮舒舒，我来兮桂之阳。","春聿云莫兮，上下绿浄而交如。","鸟鸣兮花干，彼湘之人士兮咏游而鱼鱼。","长者兮矩步，童子玉雪兮趋亦趋。","挟策兮抱琴，若将游兮物之初。","野风兮修修，吹万而不可执兮，所过而敷腴。","长者顾谓童子曰：快哉此风，吾为汝援琴而歌之。","歌曰：沧浪兮濯缨，风凉兮舞雩。","微德人兮焉归，以斯道兮金玉。","予欲问津兮沂之水，其则不远兮，又焉知湘江之非欤。"],"title":"张丞相咏归亭词二首  其一"}
