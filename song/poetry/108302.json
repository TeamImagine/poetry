{"author":"史铸","id":108302,"strains":["仄平平仄○平平，仄仄平平仄仄平。","仄仄平平○仄仄，平平仄仄仄平平。","平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平平，仄仄平平○仄平。","仄仄平平平仄仄，仄平平仄仄平○。"],"paragraphs":["我怜贞白重寒芳，小径低丛淡薄妆。","谢女黄昏吟作雪，天然别是一般香。","幽芳天与不寻常，逆鼻浑疑雪亦香。","把酒可能追靖节，素英一色混瑶觞。","琼葩灿彩遶篱东，不怯清霜更耐风。","淡泞精神无俗艳，独高流品蕙兰中。"],"title":"白菊三首"}
