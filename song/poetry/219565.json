{"author":"晁说之","id":219565,"strains":["平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["孤宿孤江嗟婉娩，穷冬残夜认璿玑。","乘槎邂逅关心切，舒锦绸缪到眼稀。","岂有梧桐留凤食，端愁霰雪犯狐衣。","秦楼老去应多可，好听吴侬缓缓归。"],"title":"涂中依韵和高主簿完翁见赠长句"}
