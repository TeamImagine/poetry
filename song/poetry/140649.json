{"author":"姚勉","id":140649,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄仄。","平仄平平平仄仄，平平仄仄仄平平。"],"paragraphs":["锦江前日解征鞍，剩拟春衫准酒欢。","杜宇有声催客去，海棠无伴与谁看。","而今柳巷青春老，又是秧塍白水漫。","君欲相思须命驾，休言别易盍簪难。"],"title":"次友人示诗集  其二"}
