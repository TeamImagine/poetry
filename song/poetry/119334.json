{"author":"林希逸","id":119334,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["谁道林花不是鞯，山如奔马下平田。","哦诗不记身投老，对酒犹狂兴欲仙。","勾漏丹砂寻旧令，云安麹米问长年。","如翁一事尤痴绝，醉却逃禅绣佛前。"],"title":"三和鞯字二首寄后村  其一"}
