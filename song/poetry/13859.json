{"author":"宋祁","id":13859,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["的晕遥连射圃墙，碧帘烟瓦鬭翚翔。","庭中桂树含春早，席外帘衣拂地长。","鲙缕荐盘鳊项缩，酒杯行算蟹螯香。","主翁绶带多欢极，宾辖沈声在井床。"],"title":"汉南都监官廨射亭"}
