{"author":"赵良埈","id":155615,"strains":["平平仄仄平○平，仄平平仄平平平。","平平仄仄仄平平，仄平仄仄○仄○。","仄仄仄仄平平平，仄平仄仄平平○。","平平仄仄平仄平，仄平仄仄平平平。","平平平仄仄仄平，仄平仄仄平○平。","平平仄仄平平平，平平○仄仄仄○。","仄仄平平平仄○，平仄仄仄平平平。"],"paragraphs":["罗浮绝顶凌苍穹，五云飞绕蓬莱宫。","金乌玉兔出西东，铁桥万丈横霁虹。","卧虎踞石龙蟠松，异香不动烟腾空。","餐霞饮露凡圣同，水帘碎玉声玲珑。","桃花流出片片红，碧梧翠竹环三峰。","天边凤鸟来雝雝，仙风吹入石洞中。","我欲呼之仪九重，歌舞圣化同天功。"],"title":"凤凰谷"}
