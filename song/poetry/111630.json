{"author":"刘克庄","id":111630,"strains":["仄仄仄平平仄仄，平平仄仄仄仄平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["久矣设罗无客至，居然执简尚予从。","微辞幸不遭阳虎，几谏谁能谅触龙。","窃曼倩桃无复味，闻安期枣有谁逢。","残年饮啄随缘过，能费支离粟几锺。"],"title":"用强甫蒙仲韵十首  其六"}
