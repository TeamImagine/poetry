{"author":"项安世","id":53069,"strains":["平仄仄平平仄平，平仄仄○平仄平。","仄平仄仄仄平仄，仄仄仄平平仄仄。","平平仄仄平平平，○仄仄仄平平平。","平平○仄仄平仄，仄仄平平平○仄。","平仄仄仄○仄仄○○○，平平仄仄平平平。","平平仄仄平仄平，仄仄仄仄平平平。","平平仄仄平仄平，仄平仄仄平平仄。","仄仄仄仄○仄平，仄仄仄仄平平平。","仄平仄仄平平平，平仄仄仄仄平平。","仄平平仄仄平平，平仄仄仄平平○。","平平仄仄仄○○，仄仄平平○平仄。","仄平平仄仄平仄仄平平平，仄仄平仄平○平。"],"paragraphs":["吾易不师房与雄，吾䇲不占方与功。","曰生一字有余矣，万有二千无隠尔。","家人养火青枫前，过鼎一散成灰烟。","泉亭长在麓之始，一止于山斯蹇矣。","君不见坎离汲汲长相亲，天渊混混无停云。","陈根已腐先复神，硕果未落心先人。","心源翼翼城与缾，目光步步蘧而醒。","得路至死行勿还，一篑自到天门山。","不愁缉缉仍翻翻，偏我诈诈与奸奸。","只愁衰惰忘跻攀，生意自断它人难。","公家此事最了了，万仞峰头看飞鸟。","忽然怜我鸒鸠鷃雀之凡毛，傅以鹏翼何其高。"],"title":"次韵答胡季履二首  其一"}
