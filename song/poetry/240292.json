{"author":"周紫芝","id":240292,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平平仄平平仄仄，仄平平仄仄平平。"],"paragraphs":["阿香名字本无双，流落真成窜夜郎。","蚤岁浪言肠是锦，只今空复鬓成霜。","名传故国犹惊座，诗入浯川尚满囊。","天为少陵增秀句，故教迁客上瞿塘。"],"title":"读涪翁黔南诗作"}
