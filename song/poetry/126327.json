{"author":"叶茵","id":126327,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，仄仄平平仄仄平。","平仄仄平平仄仄，平平平仄仄平平。"],"paragraphs":["曲肱玩味圣贤书，识破人间总畏途。","盛欲对君言所以，又应诮我爱之乎。","百年役役雁来去，一梦昏昏鹿有无。","堪笑季鹰犹左计，求归何必待莼鲈。"],"title":"偶题"}
