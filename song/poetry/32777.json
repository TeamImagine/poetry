{"author":"陆游","id":32777,"strains":["仄平仄仄平平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["小滩拍拍鸬鹚飞，深竹萧萧杜宇悲。","看镜不堪衰病后，系船最好夕阳时。","生涯落魄惟耽酒，客路苍茫自咏诗。","莫问长安在何许，乱山孤店是松滋。"],"title":"晚泊松滋渡口二首  其二"}
