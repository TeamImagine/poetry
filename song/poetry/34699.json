{"author":"陆游","id":34699,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["故故啼莺傍曲廊，飞飞戏蝶度横塘。","病来对酒心虽怯，老去逢花眼尚狂。","床拥琴书供枕籍，帘通风月索平章。","一丘一壑从来事，起就功名未苦忙。"],"title":"乙巳早春"}
