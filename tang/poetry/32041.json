{"author":"韩偓","id":32041,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["烟郭云扃路不遥，怀贤犹恨太迢迢。","长松夜落钗千股，小港春添水半腰。","已约病身抛印绶，不嫌门巷似渔樵。","渭滨晦迹南阳卧，若比吾徒更寂寥。"],"title":"寄隐者"}
