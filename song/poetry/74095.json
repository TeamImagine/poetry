{"author":"赵蕃","id":74095,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，仄平平仄平。","仄平平仄仄，平仄仄平平。"],"paragraphs":["雨雪欣能霁，冰霜苦未和。","体孱寒有相，絮败暖无多。","二妙今谁敌，有诗皆可歌。","暗中知沈谢，灰里拨阴何。"],"title":"俗有雪上加霜之谚今日之谓也二诗呈知县契丈教授尊兄  其二"}
