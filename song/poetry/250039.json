{"author":"郭印","id":250039,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["只忧短髪变星星，早葺生涯寄暮龄。","二顷可能轻相印，一区聊欲著玄经。","不嫌野水侵扉绿，更喜寒筠遶屋青。","投绂归来成底事，要驱龙虎遁天刑。"],"title":"卜居"}
