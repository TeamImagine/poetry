{"author":"陆龟蒙","id":28262,"strains":["仄平仄仄平平仄，仄仄平平仄平仄。","仄仄平平仄仄平，平平仄仄平平仄。","平平仄仄仄平仄，仄仄平平仄平仄。","仄仄平平仄仄平，平平仄仄平平仄。"],"paragraphs":["九华磬荅寒泉急，十绝幡摇翠微湿。","司命旍旌未下来，焚香抱简凝神立。","残星下照霓襟冷，缺月才分鹤轮影。","空洞灵章发一声，春来万壑烟花醒。"],"title":"句曲山朝真词二首 迎真"}
