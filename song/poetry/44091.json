{"author":"范成大","id":44091,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["忆随书剑此徘徊，投老双旌重把杯。","绿鬓风前无几在，黄花雨后不多开。","丰年江陇青黄遍，落日淮山紫翠来。","饮罢此身犹是客，乡心却附晚潮回。"],"title":"重九赏心亭登高"}
