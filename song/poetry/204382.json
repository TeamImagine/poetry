{"author":"黄裳","id":204382,"strains":["仄平仄仄仄平仄，平仄仄仄○平平。","○仄平平仄平仄，仄○平仄平平平。","○平仄仄仄仄仄，仄仄仄平平仄○。","仄平平仄仄仄仄，仄平平仄平平平。","仄仄仄仄仄平○，仄仄仄仄平平平，仄仄平仄平平○。","平仄仄平○仄仄，仄仄平平平仄仄。"],"paragraphs":["密云晚出小团块，虽得一餠犹为丰。","相对幽亭致清话，十三同事皆诗翁。","苍龙碾下想化去，但见白云生碧空。","雨前含蓄气未散，乃知天贶谁能同。","不足数啜有余兴，两腋欲跨清都风，岂与凡羽夸雕笼。","双井主人煎百椀，费得家山能几本。"],"title":"次鲁直烹密云龙之韵  其一"}
