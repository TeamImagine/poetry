{"author":"王炎","id":69326,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["银河络角晚风凉，月入庭除满地霜。","夜静老翁闲玉斧，天寒仙子舞霓裳。","田家旋𣃁蹲鸱美，野店新𥬠绿蚁香。","草草杯盘供一笑，暂时耳热发清狂。"],"title":"南斋中秋小酌"}
