{"author":"廖行之","id":65550,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄仄平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["秀出书堂隽有声，又携琴剑主文盟。","师承自得春秋学，经行俱高月旦评。","援缴解令专志虑，窥园那肯乱精明。","安昌异日多成就，何止从宣一二名。"],"title":"送乐贡父赴书馆"}
