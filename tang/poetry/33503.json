{"author":"张𧏖","id":33503,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["穷荒始得静天骄，又说天兵拟渡辽。","圣主尚嫌蕃界近，将军莫恨汉庭遥。","草枯朔野春难发，冰结河源夏半销。","惆怅临戎皆效国，岂无人似霍嫖姚。"],"title":"边情"}
