{"author":"许浑","id":22148,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["形影无群消息沈，登闻三击血沾襟。","皇纲一日开冤气，青史千年重壮心。","却望乌台春树老，独归蜗舍暮云深。","他时纵有征书至，雪满空山不可寻。"],"title":"送处士武君归章洪山居"}
