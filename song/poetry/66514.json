{"author":"楼钥","id":66514,"strains":["平平仄平仄，平○○仄平。","仄平仄仄仄，○仄平○平。","仄仄平平平，仄平仄仄平。","仄仄仄仄仄，平○仄平○。","○平○仄仄，仄平仄仄平。","平平平○平，仄仄仄仄平。","仄平仄平仄，仄平仄平平。","仄平仄仄仄，○○仄平平。","仄仄仄平○，平仄平平平。","平平仄平平，仄仄○平平。","仄平平○平，仄仄仄仄平。","仄平平仄仄，平平仄仄平。","平仄仄仄仄，仄仄仄仄平。","平平仄平仄，仄平平仄平。","○仄平仄仄，平平仄平平。","仄○仄仄平，仄平仄平平。","仄仄平仄平，仄○仄仄平。","仄平仄仄仄，仄仄○仄平。","平平仄平仄，仄仄平○○。","平平○○仄，仄仄○平平。","平平仄平平，平仄平○平。","平平仄○仄，平平仄平平。","仄仄仄平平，仄平○仄○。","平仄仄仄仄，仄平仄仄平。","平平仄仄仄，平平平仄平。","仄仄？仄○，仄仄平仄平。"],"paragraphs":["东都竞风节，清裁称巨贤。","焱驰不自定，相与扶其颠。","独立黄征君，道周性具全。","辟举既不就，言论亦无传。","当时论笃士，比之孔与颜。","陈蕃为三公，自愧不敢先。","丈人岂苗裔，德高静而专。","不清复不浊，量陂渺无边。","学问粹然正，师友承渊源。","词章玉无瑕，作者当摩肩。","向来登王畿，悟主在一言。","校雠天禄阁，朱黄手自研。","郎潜不啻足，肯羡岁九迁。","清朝奖廉退，擢居西府员。","膴仕皆坐致，高怀越拘挛。","出乘使者车，径归卧林泉。","出处无戚欣，鼻间栩栩然。","谢公恐未免，召驲行着鞭。","松山介闽浙，淑气常蜿蜒。","隆冬正凝沍，爱日回春妍。","悬弧庆生申，飘若区中仙。","仙风自难老，何须记椿年。","贱子托枌榆，扫门如宿缘。","叨在玉润选，得窥乐广天。","川涂阻拜寿，舂容陈大篇。","孺子倘可教，愿受书一编。"],"title":"代毛崇夫贺妇翁黄圮老生朝"}
