{"author":"彭汝砺","id":201715,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["槿花时态厌羁贫，谁恤天涯卧病身。","千里有家归未得，一心无赖恨长新。","形容憔悴真衰汉，意气萧条似老人。","恨乏酒樽将寂寞，独凭诗句诉酸辛。"],"title":"病居寄程德林"}
