{"author":"郑清之","id":100496,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["虓虎宁如龟有知，陆行端自触危机。","缚渠吕布还须急，驱以王寻谩失威。","肯使黔馿呈短技，直教猎骑合边围。","恶盈讵必分人兽，猛获终擒自卫归。"],"title":"比以拙诗戏调张籍不知作者已盈轴矣辄和两韵  其二"}
