{"author":"舒岳祥","id":143800,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["麦熟南风挂衲畦，山禽快活晓来啼。","中分草色柴车路，半压藤花石步谿。","茅屋数家深避马，竹林三里远闻鸡。","荒村得句将谁赠，墙壁还随即事题。"],"title":"即事"}
