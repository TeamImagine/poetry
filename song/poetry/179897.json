{"author":"王安石","id":179897,"strains":["仄○仄仄平○平，平仄平仄平平平。","仄平○仄仄仄仄，平平仄仄○仄平。","○平仄仄平仄○，仄仄仄仄平平○。","平平仄仄仄仄仄，○仄仄仄仄仄平。","仄平平平平仄仄，平仄仄仄仄仄平。","平平仄○仄仄仄，仄平仄仄仄仄平。","仄平仄平仄仄仄，仄仄平仄平平平。","平平仄平仄平平，仄仄仄仄平？平。","仄平○仄仄仄仄，平仄仄仄平平平。","○○仄仄仄仄平，仄平平平仄平平。","平平仄仄仄仄仄，平仄平仄平平○。","仄仄平仄○平○，仄平仄仄平○平。","平○仄平平仄仄，仄仄平仄平平平。","○平平平仄仄仄，仄仄仄仄平平平。","○平仄仄仄仄○，平仄○平仄仄平。"],"paragraphs":["宋兴古刹今长干，灵曜台殿荒檀栾。","二泉相望弃不渫，西泉尚絫三石槃。","其流散漫为沮洳，稍集小砾生微澜。","东泉土梗久蔽塞，穿治乃见甃甓完。","道人慈哀波及远，沟荡两取合土山。","山前灌输各自足，辘轳罢转井口闲。","取遥比甘觉近美，与旧争冽知新寒。","爞爞夏秋百源干，抱瓮复道愁蹒跚。","疾倾横逗势未足，嗟此善利何时殚。","虑长易脆有大檀，伐坚羌庐窟孱颜。","金多匠手肯出巧，风水千里安知难。","没羽之虎行林间，箨龙失职因藏跧。","循除静投悲瑟瑟，映瓦微见清潺潺。","三年营之一日就，有口共以成为欢。","论功信可侈后观，何似当时万竹蟠。"],"title":"酬王濬贤良松泉二诗 泉"}
