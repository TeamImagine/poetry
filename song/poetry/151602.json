{"author":"何梦桂","id":151602,"strains":["○仄仄仄平，仄仄仄仄仄。","平平仄平平，平○仄仄平。","平平仄仄仄，仄仄平仄平。","仄平仄平平，仄平平仄平。","平○仄平平，仄仄平仄平。","○平仄平仄，仄仄平平平。","○○○仄仄，仄平仄平平。","仄仄仄仄仄，平平仄平平。","仄仄平仄仄，仄仄平仄平。","仄仄平仄仄，仄平平仄平。","平平仄平○，○平仄平平。","仄○仄平平，平平平平仄。","平仄仄平仄，仄仄平仄仄。","平○平仄仄，仄仄仄平平。","仄仄平平仄，仄仄平平平。","○平仄平仄，仄仄平仄平。","平平仄仄仄，仄仄仄仄平。","平平仄仄仄，仄仄仄仄平。","平仄仄平○，仄仄仄仄平。","仄仄平平仄，仄仄平仄○。","平平仄仄仄，平平仄仄平。","仄仄平仄平，○平仄仄○。","仄仄仄仄平，仄平平平平。","仄平仄仄仄，平仄仄仄○。","仄仄仄仄仄，平平仄平平。","仄仄仄平仄，仄仄仄仄平。","平仄仄仄仄，仄仄仄平平。","平平？○仄，仄仄○仄平。","平平平仄平，仄仄仄○平。","平平仄平仄，平仄仄仄平。","仄平仄平仄，平平平仄平。","仄仄平仄平，仄仄平平平。","平平仄仄平，平平仄平平。","○平仄仄仄，平仄○平○。","仄仄仄仄平，仄平仄仄平。","仄仄平平○，仄仄仄仄平。","仄平仄平仄，仄仄○○○。","平仄○仄仄，仄仄仄仄平。","平仄仄仄仄，仄平平仄平。","平○仄仄仄，仄仄仄平平。","平○仄仄仄，仄仄平平平。","平仄平平平，○○仄仄平。"],"paragraphs":["三釜养弗违，五斗腹已餍。","归无买山银，聊占白石崦。","崦西有斗室，草色青入帘。","有时独悲歌，白云低覆檐。","心劳发成丝，不敢开镜奁。","纯钩未曾试，敢谓铅刀铦。","行行行复止，恐为世猜嫌。","俯仰宇宙窄，吾姑养吾恬。","濯发餐沆瀣，载魄吞玉蟾。","世味纷浊浊，食鱼谁溉鬵。","君来此山中，相逢一掀髯。","议论不苟同，咸酸惟梅盐。","探索卦爻赜，抉发天地潜。","君思方浩浩，我足愧霑霑。","未竟先天奥，已报归邮签。","重来诘玄秘，试与君一拈。","精神寄四圣，后学未易觇。","堪舆物最巨，蝡动物至纤。","雷震与风行，水润复火炎。","孰匪阴阳用，岂待蓍策占。","吾身亦具足，谁能减与添。","六画无一辞，三才道已兼。","大象不可名，小言徒詹詹。","九师易已病，安得恶石砭。","况复坐井窞，周旋类鮧鲇。","独以嗜成癖，食苦自谓甜。","方此愧施孟，敢自比伊濂。","雄玄倘犹白，墨突空不黔。","阿谁登负丘，赤手捕长蚺。","泠然御风至，瞪目不可瞻。","大声忽挥绰，皇荂俱口箝。","窃意吾道孤，四海谋无佥。","安知太皡虚，前奔有飞廉。","参同合左契，机迅留无淹。","忆昔世道衰，九侯已醢腌。","作易为忧患，九卦首履谦。","子云卒投阁，拟易空𪡋𪡋。","君子观遁象，恶在不恶严。","心易写不尽，恨无千丈缣。","书空只一画，自向笔端粘。","君如会此意，此节真锤钳。","君肯来南山，相从效比鹣。"],"title":"和耜岩赞易传来韵"}
