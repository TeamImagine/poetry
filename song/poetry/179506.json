{"author":"苏颂","id":179506,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["制策词科世得贤，谏垣书殿继为联。","皂囊封奏名宏议，丹扆书箴著旧篇。","朝许臧孙为有后，人嗟贾傅不遐年。","一门盛美时难及，家学于今令子传。"],"title":"钱起居挽辞二首  其二"}
