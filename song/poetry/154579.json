{"author":"董嗣杲","id":154579,"strains":["平○平平平平平，仄仄仄平平仄平。","平平仄平仄仄仄，平平平仄平○平。","平○仄仄仄平仄，平○仄仄平平仄。","仄仄平平平仄平，平平平仄平平仄。","平平仄○平仄仄，平平平仄平仄仄。","仄平仄仄仄平平，平仄平○○仄仄。"],"paragraphs":["宾从齐声歌提壶，有酒在樽殽在厨。","秋髙广寒桂子落，时零金粟成泥涂。","秋空月露炯冰玉，情深莫出南山屋。","自驻南山持酒卮，愁人惊糁陶家菊。","花枝易空人易老，人生安得无丑好。","只须傲兀醉乾坤，人老花空如电扫。"],"title":"秋夜宴客歌"}
