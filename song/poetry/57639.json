{"author":"梅尧臣","id":57639,"strains":["仄平仄平仄，仄平仄平仄。","仄平仄仄○平平，仄仄○平仄○仄。","○平仄仄仄平平，平平仄平平仄仄。","仄平仄仄仄○平，仄仄平平平仄仄。","仄○平仄仄平平，仄仄仄平平○仄。","平平○仄仄○仄，平○仄平平仄仄。","仄平仄○○平平，平平○仄平平仄。","仄平平仄仄平仄，平仄仄平平仄仄。","仄平仄平平仄平，仄仄仄平平○仄。","仄平平平平仄仄，平○仄仄平？仄。","仄○仄平平仄仄，仄仄平平平仄仄。","仄○平仄仄平平，仄平平仄○平仄。","○平○○仄平○，仄仄○平仄平仄。","仄仄仄仄平仄平，平仄仄平平仄仄。","平仄平平仄仄平，仄仄仄平仄○仄。","仄仄仄平平○平，平仄平平仄平仄。","平平仄平仄平仄，仄仄平平平仄仄。","○仄平○○仄平，仄平仄仄平平仄。","仄仄平○仄仄○，仄仄仄平平仄仄。"],"paragraphs":["大梁有公子，洛阳有游侠。","昔时意气相凭陵，不问兴亡事栽插。","栽红插绿鬭青春，春风与开春雨飒。","两都富贵不相殊，走马寻芳何合杂。","只闻年少竞争先，摘叶嗅花身更捷。","安知遗爱旧留守，驰献百葩光浥浥。","尚书最重欧阳公，盈盘分去蜂偷猎。","但能为乐饮醇酒，何必署名黄纸牒。","翰林职清文字稀，不比外官烦应接。","曩公为花曾作谱，端相用意随蝴蝶。","拟王拟妃姚与魏，岁岁年年千万叶。","独将颜色定高低，绿珠虽美犹为妾。","从来鉴裁主端正，不藉娉婷削肩胛。","旧品既著新品增，偏恶妒芽须打拉。","尝忆同朋有七人，每失一人泪缘睫。","唯我与公今且存，无复名园共携榼。","公因尚书戴红紫，白发欺公生匼匝。","磨墨挥毫兴不衰，作诗坐使刘曹怯。","副本能传幸一观，口诵舌摇徒嗫嗫。"],"title":"次韵奉和永叔谢王尚书惠牡丹"}
