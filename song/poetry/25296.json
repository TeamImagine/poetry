{"author":"陈晋锡","id":25296,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["神襟百虑不容侵，胜概乘闲偶访寻。","趺坐岂无观水术，临流应有济川心。","敛将蓬岛溶溶气，散作阳春字字金。","郢曲调高人寡和，微生何敢缀雄吟。"],"title":"和潘良贵三江亭"}
