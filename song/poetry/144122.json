{"author":"舒岳祥","id":144122,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["四教堂前百岁梅，北方豪杰为渠来。","清癯自许根封雪，劲峭何妨骨锁苔。","影里青衿饱弦诵，花前玉节照杓魁。","林逋只向孤山种，不及文宣庙里栽。"],"title":"和俟其按察咏县学古梅  其二"}
