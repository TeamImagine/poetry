{"author":"真德秀","id":102771,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["榆关玉塞静无尘，嘉定如今第四春。","两国交驰通好使，八荒同作太平人。","翠鼍鼓奏娱嘉客，白兽樽浮赏谏臣。","圣历从兹天共远，年年玉帛会枫宸。"],"title":"金国贺正旦使人到阙紫宸殿宴致语口号  其一"}
