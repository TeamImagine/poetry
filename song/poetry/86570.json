{"author":"韩淲","id":86570,"strains":["仄平平仄仄平平，仄平平仄平平平。","仄仄仄平○○平，仄仄仄平○仄平。","平平仄仄平仄○，仄仄仄仄平仄平。","仄仄平○平○平，平仄仄仄仄仄平。","仄仄○仄仄仄○，平平平仄平平平。","仄平仄仄○仄平，仄平○平平平平。"],"paragraphs":["蛤蜊因酒得天全，踞无龟壳吾非仙。","六跪二螯犹回旋，左手急持思拍船。","螺之辣者真海鲜，每或酌侑能醒然。","竹隠君其诗中权，知我托落醉欲眠。","走送三物寸简传，青灯山牖瓶梅边。","食之既矣吟一篇，比耶兴耶今何年。"],"title":"昌甫寄酒蛤辣螺新蟹皆山味所久无"}
