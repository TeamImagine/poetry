{"author":"范仲淹","id":233221,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["南阳偃息养衰颜，天暖风和近楚关。","欲少祸时当止足，得无权处始安闲。","心怜好鸟来幽院，目送微云过别山。","此景此情聊自慰，是非何极任循环。"],"title":"依韵酬李光化见寄"}
