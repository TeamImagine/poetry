{"author":"陆游","id":42782,"strains":["平仄○○，平仄○平。","平仄仄平平平，仄仄仄平仄平。","○平平仄，仄○平仄平平平。","仄平平平，仄平仄○平平平。","仄平仄仄仄平，仄平仄仄仄平。","平仄平仄○平平仄仄仄仄平，○仄仄仄仄平平仄仄○平平仄平。"],"paragraphs":["皮葛其衣，巢穴其居。","烹不糁之藜羹，驾秃尾之草馿。","闻鸡而起，则和宁戚之牛歌。","戴星而耕，则稽泛胜之农书。","谓之瘁则若腴，谓之泽则若癯。","虽不能草泥金之检以纪治功，其亦可挟兔园之册以教乡闾者乎。"],"title":"放翁自赞四首  其三"}
