{"author":"王十朋","id":23995,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["策冠诸儒已奏闻，不妨居次避平津。","坐看万石门阑大，转觉朋山气象新。","黄卷更穷稽古力，青云莫负致君身。","试观忠献堂中像，亦是当时第二人。"],"title":"赠第二人石察判"}
