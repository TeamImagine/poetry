{"author":"陆文圭","id":165955,"strains":["平平平平平，仄仄仄仄仄。","仄平仄仄仄，平仄仄平○。","仄仄平平平，平仄仄平平。","仄○○平平，仄仄平仄仄。","平仄仄平仄，平仄仄平仄。","仄平仄平平，平平仄○仄。","仄仄平○平，平平仄平仄。","平○平○平，平仄平仄仄。","仄○平仄○，○仄仄○仄。"],"paragraphs":["龙峰邻吾州，赤子久失乳。","或加手斵削，谁肯顶摩拊。","有客来嘉禾，谈我读书坞。","口称王侯贤，可配循吏古。","廉不受私谒，公不畏强御。","素秋下严霜，阳春沃膏雨。","泽国鲈正肥，山泉茗尤苦。","州县徒劳人，扬历安足数。","莫思金带横，长学彩衣舞。"],"title":"送王安之无锡州判"}
