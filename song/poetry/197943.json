{"author":"苏辙","id":197943,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["高情不奈簿书围，行揖青山肯见随。","绿野逢花将尽日，清樽迨我正闲时。","檐间双燕欲生子，叶底新梅初满枝。","笑杀华阳穷县令，床头酒尽只嚬眉。"],"title":"次韵江法曹山间小酌"}
