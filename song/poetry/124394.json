{"author":"邵雍","id":124394,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄仄平仄仄平。"],"paragraphs":["不向红尘浪着鞭，唯求寡过尚无缘。","虚更蘧瑗知非日，谬历宣尼读易年。","发到白时难受彩，心归通后更何言。","至阳之气方为玉，犹恐钻磨未甚坚。"],"title":"安乐窝中自讼吟"}
