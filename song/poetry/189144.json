{"author":"任随","id":189144,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["几年尘虏复征蛮，分阃功成两鬓斑。","新画仪形当汉阁，旧铭勋业在燕山。","龙泉照步文犀涩，马埒堆金骏足闲。","时泰无因问充国，晓窗风雪梦阳关。"],"title":"旧将"}
