{"author":"仇远","id":163950,"strains":["平平仄平平仄平，平平仄仄仄平平。","仄平仄仄平仄仄，仄○平仄平平平。","仄平仄仄仄仄仄，仄仄仄仄平平平。","仄平平平平仄仄，平仄平平仄○仄。","平○仄仄平平平，仄仄平平○仄仄。"],"paragraphs":["庐山石桥天下奇，奔湍赴壑潜冯夷。","倚阑俯瞰毛髪竦，品题曾读坡仙诗。","画师笔斡造化窟，岂必夜半夸娥移。","蜀天茫茫千万里，仿佛猿声亦如此。","何当谱入朱丝弦，水底鱼龙应洗耳。"],"title":"题王师尹所藏三峡图"}
