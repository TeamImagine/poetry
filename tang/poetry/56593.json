{"author":"韦应物","id":56593,"strains":["平平平平平，平仄平平仄。","仄○平平仄，平仄○平仄。","仄平平仄仄，仄仄仄平仄。","仄仄平平平，○平仄平仄。","平平仄平仄，平仄平仄仄。","仄平平仄仄，○仄仄○仄。","平平仄仄○，平仄○平仄。"],"paragraphs":["逍遥东城隅，双树寒葱蒨。","广庭流华月，高阁凝余霰。","杜门非养素，抱疾阻良䜩。","孰谓无他人，思君岁云变。","官曹亮先忝，陈躅惭俊彦。","岂知晨与夜，相代不相见。","缄书问所如，酬藻当芬绚。"],"title":"同德精舍养疾寄河南兵曹东厅掾"}
