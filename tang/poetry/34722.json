{"author":"张说","id":34722,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["禁林艳裔发青阳，春望逍遥出画堂。","雨洗亭皋千亩绿，风吹梅李一园香。","鹤飞不去随青管，鱼跃翻来入彩航。","睿赏欢承天保定，遒文更睹日重光。"],"title":"奉和圣制春日出苑应制"}
