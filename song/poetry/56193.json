{"author":"张孝祥","id":56193,"strains":["仄平○平平，○仄仄○平。","仄仄仄平仄，仄仄平仄平。","平平○○平，仄仄仄仄○。","仄仄仄平平，仄仄平平平。","平平仄平平，仄仄仄仄○。","仄仄仄○仄，平平平仄平。","仄平仄平平，平仄平仄平。","仄仄平仄仄，仄仄平○平。","仄平平仄平，仄仄平仄○。","平仄仄仄仄，平仄平仄平。","仄平仄仄仄，仄仄平仄平。","○平仄平仄，仄仄仄仄平。"],"paragraphs":["去年过浯溪，王事有期程。","夜半度湘水，但见天上星。","平生中兴碑，梦入紫翠屏。","已办北归时，十日穷攀登。","今朝复何朝，忽此短轴横。","历历眼中见，湘山无数青。","白云著山腰，楼阁秋气明。","便欲扶短策，下濯沧浪缨。","主人山水仙，妙处心自评。","元顺骨已冷，千载交盖倾。","赏音寄幅纸，益见忠孝情。","题诗疥公画，托我不朽名。"],"title":"题朱元顺浯溪图"}
