{"author":"曾巩","id":173838,"strains":["平平仄仄仄仄平，平仄平平仄仄平。","仄仄平平仄仄仄，仄平仄仄仄平平。","仄平平仄平平仄，仄仄平平平仄○。","仄平仄仄仄仄仄，平仄仄平平仄平。","仄仄○平平仄仄，仄平○仄仄平平。","仄仄○平平仄仄，仄○平仄仄平平。","○平仄平平仄仄，仄平平仄仄平平。","仄平○○○平仄，仄仄平平○仄平。"],"paragraphs":["蛾眉绝世不可寻，能使花羞在上林。","自信无由污白玉，向人不肯用黄金。","一辞椒屋风尘远，去托毡庐沙碛深。","汉姬尚自有妒色，胡女岂能无忌心。","直欲论情通汉地，独能将恨寄胡琴。","但取当时能托意，不论何代有知音。","长安美人夸富贵，未央宫殿竞光阴。","岂知泯泯沈烟雾，独有明妃传至今。"],"title":"明妃曲二首  其二"}
