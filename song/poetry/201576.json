{"author":"彭汝砺","id":201576,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["游从邂逅值王孙，万事无穷寄一真。","倾盖异时心似旧，望尘今日味如新。","清风遂别江山晓，润泽空余草木春。","欲寄赠言终少取，独为瞻慕共斯民。"],"title":"忆程公权"}
