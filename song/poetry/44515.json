{"author":"范成大","id":44515,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["捏目华中影现身，有为皆妄懒方真。","已甘搰搰勤为圃，休向滔滔苦问津。","书至五千空拄腹，钱非十万不通神。","君看汗简沉碑者，随水随风几窖尘。"],"title":"偶书"}
