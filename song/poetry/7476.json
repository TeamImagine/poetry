{"author":"王之道","id":7476,"strains":["仄仄仄平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["对月令人忆子年，别来重见望舒圆。","闲中情性南无界，物外光阴小有天。","连喜得官如得句，惯看乘马似乘船。","朝回共醉知何日，凖拟春衣当酒钱。"],"title":"寄余元明"}
