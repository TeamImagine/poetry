{"author":"释居简","id":91050,"strains":["平平平仄○仄平，平○仄仄平仄平。","平平仄仄○平仄，仄仄平平仄平仄。","平平仄平仄平仄，仄仄仄仄仄仄仄。","平平仄平仄仄○，仄仄平平仄○仄。","仄平○仄平仄平，仄平平仄平平平。","平平仄仄仄仄仄，仄仄○平仄○仄。","○仄平仄仄仄○仄仄仄，仄平仄平平仄平。","仄仄仄平仄，仄仄平平平。","平平平仄○平平，平○仄平平仄平。"],"paragraphs":["诗人巢雪如住山，巢中所得强得官。","官微不足了𫗴粥，尽日幽寻遣儿读。","舂容大篇辄千字，炼字贵活不贵死。","乡来杜陵有布衣，晚到夔州也如此。","乃今遗藁安在哉，古花囊锦宗文开。","开缄宛见谏议面，只字重哦复三咽。","三咽然后耳有闻目有见，见人捧心颦两眉。","不学施家女，只学唐人诗。","为言诸子将安之，巢空雪明康鼎来。"],"title":"书雪巢林景思诗卷"}
