{"author":"苏辙","id":197273,"strains":["仄仄平平平仄平，仄平仄仄仄平平。","仄平平仄平平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不作清时言事官，海邦那复久盘桓。","早依莲社尘缘少，新就草堂归计安。","富贵暂时朝露过，江山故国水精寒。","宦游从此知多事，收取楞伽静处看。"],"title":"送青州签判俞退翁致仕还湖州"}
