{"author":"李曾伯","id":129465,"strains":["平平平仄平平仄，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["哦松之去争能诵，载月而归取甚廉。","诲掖尚无忘后进，典刑真不愧前瞻。","新诗慰藉知三复，雅意勤渠示一谦。","愿问闲中读书味，鱼熊何以得而兼。"],"title":"和褚县丞韵"}
