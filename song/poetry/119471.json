{"author":"林希逸","id":119471,"strains":["平仄平平仄仄平，平平仄仄仄平平。","仄仄平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["清晓沉思自点头，年将八十又何求。","便令鸱阁扶鸠杖，底似渔矶弄钓舟。","邓禹不妨嗤寂寂，司空自信合休休。","年来点校书多在，但嘱儿曹着意收。"],"title":"清晓"}
