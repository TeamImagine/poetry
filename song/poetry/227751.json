{"author":"释德洪","id":227751,"strains":["仄平仄平平，仄仄平平仄。","平平仄平○，仄仄仄平仄。","仄平仄仄仄，○仄仄平仄。","仄平仄平仄，平仄仄平仄。","平平仄平平，仄○○仄仄。","平○仄仄平，○仄平仄仄。","仄平仄仄仄，仄仄仄平仄。","仄平仄○仄，仄仄仄仄仄。","仄仄○○○，平仄仄平仄。"],"paragraphs":["密林影群阴，露叶光翻夕。","幽人独经行，满院许秋色。","几年涉岭海，颇亦历佳席。","迩来寄江寺，痴坐室生白。","吾家在漳南，万顷苍玉璧。","何当附舶归，重拂林下石。","此生一梦耳，梦觉试寻绎。","倚筇作长啸，万事付鸟迹。","若有闲中吟，无惜寄飞翼。"],"title":"送济上人归漳南"}
