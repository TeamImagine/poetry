{"author":"陈著","id":139681,"strains":["平平○仄平平平，仄平仄仄平平平。","○平平仄仄○仄，仄平平平仄平平。","平仄平仄仄仄仄，平仄平仄平○平。","仄仄仄仄平仄仄，仄平仄○仄仄平。","仄平仄平平仄仄，仄仄○仄仄仄○。","平平平仄仄仄仄，仄平仄仄平仄平。","平仄仄仄仄仄仄，○仄仄平仄仄平。","平仄平仄仄仄仄，仄平仄仄仄仄平。","平平仄仄仄仄仄，平平仄仄平平平。","平仄仄○○仄仄，仄仄平仄仄平平。","平平仄仄平仄仄，仄仄仄仄平平平。","仄仄仄平仄仄仄，平平平仄平仄平。","仄仄仄○仄仄仄，○仄仄仄○仄仄。","仄平仄平○平仄，平仄仄○平平○。","平仄仄仄仄平仄，仄仄○仄平仄○。","平平仄仄○仄仄，平仄仄仄平平平。","平○仄平平仄仄，平平仄仄平○平。","仄平仄平仄仄仄，平平仄○平平平。","仄平平仄仄仄仄，仄仄仄仄平仄平。","平平平○仄平仄，平平仄仄仄仄○。","仄仄平平仄仄仄，仄仄○○○仄平。","仄仄仄平仄仄仄，仄仄○○平平平。"],"paragraphs":["峰开荷叶东南倾，梵宫截断西来青。","参差楼阁半空起，撞钟椎鱼撼林坰。","奔走簦笠数百里，随事来乞山中灵。","大众坐饱云捧足，百需顺应水建瓴。","彼饕者谁尸海阃，日鬻三帖出府庭。","交驰争此一席卷，赭山不足搜钵瓶。","囊橐所攫鸟兽散，遗臭满山草亦腥。","檐栋摧落甚败驿，旁风雨湿上见星。","厨烟寂寞甑釜破，残僧菜色身伶俜。","山运忽回缘法到，铁锡飞入总云亭。","伽蓝起舞山鬼避，击大法鼓轰雷霆。","竖硬脊梁施敏手，恢恢余刃新发硎。","仆者以兴弊者刬，如痼病脱沈醉醒。","况今佛流正澎湃，平地丈浪腾沧溟。","何事不可咄嗟办，寺已如画山翠屏。","谁知不忍回首处，山下景色何凋零。","文献故家编下户，潇潇四壁门长扃。","旧来富家鼠窜伏，贫民偶遗风涛萍。","叫嚣隳突尚不已，宛转就缚垂死丁。","春风无分日光薄，冤声苦语那可听。","信有天堂与地狱，咫尺中间分异形。","世变不情至此极，仰面三叹天冥冥。"],"title":"四月五日醉书慈云阁"}
