{"author":"刘敞","id":174697,"strains":["仄仄平平仄，平仄平○平。","平平仄仄仄，平仄平平平。","平仄○仄平，仄仄平平平。","平平仄仄仄，仄仄○平平。","仄○平仄○，仄仄平仄平。","仄平仄仄平，仄仄平平平。","仄仄○平平，仄平平仄平。","平○仄仄平，仄仄仄平平。"],"paragraphs":["走马平舒道，初日明三峰。","岚光共淡荡，千丈青芙蓉。","伊昔临画图，但爱神仙踪。","安知复壮丽，翰墨难为工。","我行天地间，异景曾此逢。","至今想见之，秀气常冲融。","世事劳人生，壮年成老翁。","山中定见佳，恨未与君同。"],"title":"寄论翊"}
