{"author":"韩维","id":157460,"strains":["○○平仄平，○仄仄平仄。","仄平仄平仄，仄仄仄平仄。","平平平平平，仄仄平平仄。","仄○仄平仄，仄仄○平仄。","平平仄仄仄，仄仄平仄仄。","仄仄仄仄仄，平平仄仄仄。"],"paragraphs":["磷磷清颍流，中截两崖断。","架桥在城底，斗出旷平漫。","阴风无边来，左右篷惊转。","我行感时节，跋马重为恋。","虽非远别戚，所恨良会散。","却想置酒地，松阴野色晚。"],"title":"颍桥路中别曼叔"}
