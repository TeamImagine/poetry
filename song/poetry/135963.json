{"author":"蔡襄","id":135963,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["人仰公才世吏师，更甘归老旧林池。","门阑清似当官处，心力强于少壮时。","物理自冥非寄酒，兵谋犹在却因棋。","濠边风月如招隠，愿拂尘裾从所之。"],"title":"寄题张景山大卿园池"}
