{"author":"林尚仁","id":130864,"strains":["平平仄仄平，仄仄仄平仄。","平平仄平仄仄平，平仄平平仄平仄。","仄仄平○平，平仄仄○仄。","仄平仄仄○平○，平仄○平仄平仄。","仄仄平平仄仄平，仄仄平平仄平仄。","平平平仄仄○○，仄仄○平平仄仄。","平平仄仄○仄平，仄仄平平○仄仄。","平平平仄仄仄？仄平，仄仄仄平○仄仄平仄。"],"paragraphs":["常人厌寂寥，隠士畏喧杂。","山居主人百好无，终日哦诗闭书合。","我本山中人，心事亦颇合。","杖藜约客行幽深，来扣吟扉坐陈榻。","不叙寒暄说晚唐，满座春风屡倾榼。","霜晴沙路软如泥，谷鸟相呼声自答。","花时不饮空白头，世味由来如嚼蜡。","祇怜无梦化作蝴蝶飞，遶尽百花深处日千匝。"],"title":"饮药房陈户山居分韵得合字"}
