{"author":"吕声之","id":93237,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄平平平。"],"paragraphs":["自从朝奏一封还，便整归装问故山。","剩得清名千载重，何妨晚节十年闲。","惯寻夜雪逵溪路，却谢春风汉殿班。","国史旧编加简讨，春秋直笔任诗删。"],"title":"贺太常黄少卿"}
