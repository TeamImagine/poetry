{"author":"毛直方","id":160831,"strains":["仄平○仄平○平，○平仄仄平平平。","○平仄平平仄仄，仄平仄仄○平平。","仄平平平○仄○，平平平平平仄平。","仄平平平仄平仄，平平平仄平平平。","仄仄仄仄平，仄仄○平仄。","仄平仄仄仄仄仄，仄仄○平仄平仄。","平平仄平平仄平，仄平仄仄平仄平。","平平仄平仄仄仄，仄平仄仄平平平。","平平仄仄仄，仄仄仄仄平。","仄平平仄平，仄平平○平。","仄平仄平平仄平，平平○仄仄仄平。","仄仄平平仄平仄，仄仄平平仄仄平。"],"paragraphs":["妾肌如玉颜如花，长眉窈窈青山斜。","深闺学成新妇礼，镜鸾不与留年华。","昨朝东邻裁嫁衣，今朝西邻催结褵。","自怜孤灯照春梦，年年风雨梨花时。","不怨父母贫，不恨蹇修拙。","妾生赋命自坎𡒄，底用闲情写红叶。","千丝万丝霜练光，与谁织作云锦裳。","千针万针两黼黻，与谁佩服朝明堂。","吁嗟妾薄命，薄命可奈何。","失时还自羞，失身羞更多。","妾宁失时无失身，平生分定月下绳。","但把贞心守贞色，肯信婵娟解误人。"],"title":"妾薄命"}
