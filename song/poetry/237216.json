{"author":"韩驹","id":237216,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["海上飞来百尺山，三呼万岁亦迎銮。","春连禁籞常年早，夜近清都特地寒。","不见星桥开铁锁，似闻雷鼓落铜丸。","起呵冻笔哦诗罢，月傍蓬莱汉阁残。"],"title":"次韵李希声馆中上元直宿"}
