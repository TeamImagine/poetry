{"author":"叶适","id":78293,"strains":["仄○仄平仄平平，仄仄仄平平仄平。","仄○平平仄平仄，仄仄平仄○平平。","平平平平仄平仄，平平平平仄平仄。","○○仄仄仄仄平，○○平平仄平仄。","仄平仄平仄平平，仄平○平仄○○。","平平平仄平平仄，仄仄平平仄仄平。"],"paragraphs":["忆从草庐赴邻炊，涩雪搅筵糟涌糜。","要当醺酣活肤腠，不许雕刻妨肝脾。","何年儿孙锦{衤朋}裂，金涂门扉玉为切。","吟中得眼万象通，浪吹狂歌总休歇。","两家至今住连墙，读书闻鸡夜相将。","经明先入韦平室，句好还升李杜堂。"],"title":"题郑大惠诗卷"}
