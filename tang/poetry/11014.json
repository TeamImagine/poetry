{"author":"刘禹锡","id":11014,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["曾作关中客，频经伏毒岩。","晴烟沙苑树，晚日渭川帆。","昔是青春貌，今悲白雪髯。","郡楼空一望，含意卷高帘。"],"title":"贞元中侍郎舅氏牧华州时余再忝科第前后由华觐谒陪登伏毒寺屡焉亦曾赋诗题于梁栋今典冯诩暇日登楼南望三峰浩然生思追想昔年之事因成篇题旧寺"}
