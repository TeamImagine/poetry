{"author":"明皇帝","id":161,"strains":["仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄○，仄仄仄○平。","平仄平平仄，○平仄仄○。","仄平平○仄，平仄仄平平。"],"paragraphs":["潞国开新府，壶关宠旧林。","妙旌循吏德，持悦庶氓心。","礼乐中朝贵，神明列郡钦。","扬风非赠扇，易俗是张琴。","藩镇讴谣满，行宫雨露深。","会书丞相策，先赐颍川金。"],"title":"赐崔日知往潞州"}
