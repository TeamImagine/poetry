{"author":"周紫芝","id":240830,"strains":["仄仄平平仄仄平，平平平仄仄平平。","仄平仄仄平仄仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["相见还须复语离，更看花雨湿征衣。","乐丞有酒聊自隐，季子无田安得归。","长钓不妨垂白雨，乱帆时看落斜晖。","何时去作津亭客，更待秋风一叶飞。"],"title":"送元楷官莪桥"}
