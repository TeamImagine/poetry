{"author":"华镇","id":212157,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["声华籍籍冠诸公，三十年前浙水东。","造次谈经皆振玉，从容遇事尽成风。","心游迥出青尘外，名品横飞碧落中。","留钥宪台虽重寄，方看平步入鹓鸿。"],"title":"上南都权府提刑孙大监二首  其一"}
