{"author":"曾巩","id":173784,"strains":["仄仄平仄○，仄仄平仄平。","仄○仄仄平，仄仄平仄平。","仄平仄平○，仄平平仄平。","仄平仄平○，仄○仄仄平。","仄○仄平平，平平仄平平。","仄仄仄仄平，仄仄平仄平。","仄平仄仄仄，仄仄平仄平。","平○平仄平，仄平仄平仄。"],"paragraphs":["一昼千万思，一夜千万愁。","昼思复夜愁，昼夜千万秋。","故人远为县，海边勾践州。","故人道何如，不间孔与周。","我如道边尘，安能望嵩丘。","又若涧与溪，敢比沧海流。","景山与学海，汲汲强自谋。","愁思虽尔勤，故人得知不。"],"title":"一昼千万思"}
