{"author":"王令","id":187841,"strains":["仄仄仄平仄，○仄○仄仄。","仄仄仄仄仄，仄仄仄平仄。","平仄仄平仄，仄仄仄平仄。","仄仄平仄○，平平平仄平。","平仄仄仄仄，○？仄仄仄。","仄○仄平仄，仄仄平平平。","平○○平平，仄仄仄平平。","平仄仄○仄，平仄仄○平。","平仄平平平，仄○仄仄平。","平仄仄平平，○仄平平仄。"],"paragraphs":["两鼠共谋渴，相饮期入水。","一鼠下缒缶，一鼠上衔尾。","前鼠以之跌，后鼠以之死。","鼠死何足噫，夫人才可悲。","平地把手笑，乘崕拨足挤。","贼防易为力，壮楗完墙篱。","交防难为人，笑面恶肝脾。","前日信其是，今日悟其非。","安得先知明，有如灼火龟。","然则奈之何，期子同吁戏。"],"title":"交难赠杜渐"}
