{"author":"丘葵","id":162289,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["抗尘走俗令人憎，因觅桃源作此行。","畏日烧空时事恶，飞泉泻石道心生。","青天尽处孤舟渺，好鸟鸣时万壑清。","一老头陀癯似鹤，殷勤煮水爨风铛。"],"title":"题杨子岩"}
