{"author":"周紫芝","id":241707,"strains":["平仄○平仄，仄仄仄仄平。","仄平仄仄平，仄仄平平平。","平平仄平仄，仄仄○平平。","仄仄仄平仄，仄仄平平平。","平平仄仄仄，仄仄平平平。","仄平仄平平，仄仄平仄平。","○○仄平○，仄仄仄仄平。","仄平平仄仄，仄仄平仄平。","平平仄仄仄，仄仄平仄平。","平平仄平平，仄仄平仄平。","平仄仄平平，平仄仄仄○。","仄平仄仄○，仄仄仄仄平。","平仄仄仄仄，仄仄仄仄平。","仄仄平仄平，仄仄仄仄平。","仄平仄平平，仄仄仄平○。"],"paragraphs":["高后王诸吕，汉鼎几半倾。","绛侯入北军，有意诛鲵鲸。","兵纒未央殿，血溅长安城。","禄辈仅诛灭，四海殊雷惊。","唐家女主祸，未可方西京。","艾猳剪宗枝，贼计殊未成。","三思本么么，白面不足黥。","举朝无直节，但畏罗织刑。","梁公挟大计，赤手无寸兵。","为言不祔姑，祸止谈笑平。","功比汉诸人，优劣不用评。","事苟以理胜，口舌亦可争。","师曲举必败，势力未易凭。","老妇虽至愚，理在见自明。","不然此危邦，讵可一言兴。"],"title":"过狄梁公墓"}
