{"author":"杨四太尉","id":218028,"strains":["平平仄平仄，○○仄平平。","仄仄仄仄仄，仄仄平平平。","平平平仄仄，仄平仄平平。","仄○平仄仄，平平平仄平。","仄仄仄平平，仄仄平○○。","平平仄平仄，仄仄平平平。","仄仄仄仄仄，平仄○平平。","平仄仄仄○，平平平仄平。","平仄○平仄，仄仄平仄平。","仄仄仄平仄，仄仄平仄○。"],"paragraphs":["周官大宗伯，槱燎祀风师。","祀典既已载，有庙非淫祠。","吾乡风伯庙，不知始何时。","庙当浮玉屿，乡人同祭之。","会席有烦言，社保成分离。","爰来作新庙，奕奕东河涯。","柱石若虎踞，檐桷如翚飞。","香火既已分，牲牷交祝厘。","神保降嘉福，四境风雨时。","百谷总成熟，报祀千万期。"],"title":"作风伯新庙"}
