{"author":"苏辙","id":197612,"strains":["平仄仄平平，○仄仄仄仄。","仄仄仄○平，仄平平平仄。","平平仄平仄，○平仄平仄。","平平平○平，仄仄仄仄仄。","仄仄○仄平，平仄平仄仄。","○平仄平仄，仄仄仄平仄。","仄平仄平平，○仄仄平仄。","平平仄平仄，平仄平仄仄。","○仄平仄平，○平仄平仄。","平平平平仄，仄仄仄仄仄。","平○仄仄仄，○仄平平仄。","平平仄仄仄，仄仄仄平仄。","平平○平○，仄仄平平仄。","○平仄仄平，仄仄○仄仄。","平○平仄仄，仄仄仄平仄。","○平平仄平，平仄仄平仄。","平○○平仄，仄仄○平仄。","仄平平仄平，平仄平○仄。"],"paragraphs":["千里到齐安，三夜语不足。","劝我勿重陈，起游西山麓。","西山隔江水，轻舟乱凫鹜。","连峰多回溪，盛夏富草木。","杖策看万松，流汗升九曲。","苍茫大江涌，浩荡众山蹙。","上方寄云端，中寺倚岩腹。","清泉类牛乳，烦热须一掬。","县令知客来，行庖映修竹。","黄鹅时新煮，白酒亦近熟。","山行得一饱，看尽千山绿。","幽怀苦不遂，滞念每烦促。","归舟浪花暝，落日金盘浴。","妻孥寄九江，此会难再卜。","君看孙讨虏，百战不摇目。","犹怜江上台，高会饮千斛。","巾冠堕台下，坐使张公哭。","异时君再来，携被山中宿。"],"title":"黄州陪子瞻游武昌西山"}
