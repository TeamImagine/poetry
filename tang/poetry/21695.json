{"author":"杜牧","id":21695,"strains":["仄仄仄平仄，○平平仄平。","平平仄平仄，○仄仄平平。","仄仄仄○仄，平平平仄平。","平平仄仄仄，仄仄仄平平。","平仄仄平仄，平平平平平。","○○仄平仄，仄仄仄平平。","仄仄仄平仄，仄平平仄平。","平平○平仄，平仄仄平平。"],"paragraphs":["桂檝谪湘渚，三年波上春。","舟寒句溪雪，衣故洛城尘。","客道耻摇尾，皇恩宽犯鳞。","花时去国远，月夕上楼频。","赊酒不辞病，佣书非为贫。","行吟值渔父，坐隐对樵人。","紫陌罢双辙，碧潭穷一纶。","高秋更南去，烟水是通津。"],"title":"宣城赠萧兵曹"}
