{"author":"戴昺","id":117754,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["家家懽笑迓星期，我辈相邀只酒卮。","矫俗何须标犊鼻，甘愚不解候蛛丝。","新秋光彩月来处，半夜清凉风起时。","一曲玉箫尘外意，此音除是鹤仙知。"],"title":"七夕感兴二首  其一"}
