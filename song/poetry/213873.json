{"author":"陈师道","id":213873,"strains":["仄平平仄平平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["苦遭年少强追陪，病眼看花更覆杯。","夹岸万人倾国出，清江一注两山开。","游人欲尽惊鸥下，晚日犹须恶雨催。","更恐明年有离别，折花临水共裴徊。"],"title":"和三日"}
