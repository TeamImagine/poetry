{"author":"李纲","id":242791,"strains":["平平仄平平，仄仄仄平仄。","平平仄仄仄，平仄仄平仄。","仄平仄平平，仄仄仄平仄。","平仄仄平平，仄仄平平仄。","仄平仄平平，平仄仄平仄。","仄平平仄平，仄仄仄平仄。","平仄仄仄平，仄仄平仄仄。","平平平仄仄，平仄仄仄仄。"],"paragraphs":["秋风振回溪，宿鹭起汀苇。","孤飞一片雪，寒影落烟水。","羽毛可为仪，皓洁绝埃滓。","心迹两翛然，邈若佳公子。","却栖碧山岑，瑶树发琼蘂。","岂知黄鹄心，一举眇千里。","翔集太液池，彼此皆戏耳。","丹青虽善画，为我拂水纸。"],"title":"志宏复示秋意五篇次韵和之  其三"}
