{"author":"廖行之","id":65555,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["霜熟林空月满川，冲寒突兀耸诗肩。","便应策骥行夷路，不用燃犀照碧渊。","从昔正人终遇世，到今方士漫求仙。","老成谋国须吾辈，可笑轻疏贾少年。"],"title":"送长兄赴调上都次田俊卿韵二首  其一"}
