{"author":"陆游","id":38248,"strains":["平仄平平平仄仄，平平仄仄仄平平。","仄平仄仄仄平仄，仄仄仄平平仄平。","平仄仄仄平仄仄，平平仄仄仄平平。","平平平仄平平仄，平仄平平仄仄平。"],"paragraphs":["门巷萧条秋色深，黄花始欲慰孤斟。","久贫自笑不妨乐，过足固知非所钦。","琴调已忘还渐省，诗联未稳更长吟。","吾儿西上无多日，安得相从老故林。"],"title":"秋思二首  其一"}
