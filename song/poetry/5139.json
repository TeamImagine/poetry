{"author":"释正觉","id":5139,"strains":["仄仄仄平平仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","仄平仄仄仄平仄，平仄仄平平仄平。"],"paragraphs":["得得客来窥大方，松间目击揖归堂。","秋横两眼瞳人碧，云拥三衣栀子香。","夺席胸襟君隗礧，愕邻须发我沧浪。","竹床相对夜深语，河汉濯磨星斗光。"],"title":"谢通讲师五偈  其一"}
