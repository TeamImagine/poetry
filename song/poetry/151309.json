{"author":"杨公远","id":151309,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["白帝交承下令时，蒲葵𫄨葛竖降旗。","书亲灯火儿曹喜，雁过沙场士卒悲。","夜月一帘虽旧识，西风半榻是新知。","从今景物皆清致，多办吟笺剩赋诗。"],"title":"次韵立秋"}
