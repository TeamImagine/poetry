{"author":"陆佃","id":202432,"strains":["仄平平仄仄平平，平仄平平仄仄平。","仄仄平平平平仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["子真仙去学乔松，华宇经营得我公。","海近蓬瀛全仿佛，山经楼阁半虚空。","一千里地檐前月，九万程天座上风。","从此鉴中登望好，却应浑胜水晶宫。"],"title":"题适南亭呈程给事二首  其一"}
