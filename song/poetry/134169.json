{"author":"释文珦","id":134169,"strains":["仄仄仄仄仄，平仄平仄平。","仄平仄平平，平仄平平平。","平平仄平仄，平仄平平平。","平○仄仄○，仄仄平平平。","平仄○仄平，仄平仄平平。","仄仄仄平仄，○仄平平平。","平平仄○平，仄仄平仄平。","平○仄平平，仄仄平○平。"],"paragraphs":["子静野鹿性，萧散逃絷鞿。","倚诗以为田，曾弗忧年饥。","诗肠有余积，诗貌无多肥。","朝吟暮亦吟，吐屑常霏霏。","糟粕三百篇，自能发天机。","两脚走黄土，颇若知音稀。","多时不相逢，念尔魂梦飞。","何当抱诗来，共食山中薇。"],"title":"寄赠王子静"}
