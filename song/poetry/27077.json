{"author":"许必胜","id":27077,"strains":["仄○仄○仄，仄平平仄平。","仄仄仄○仄，平仄平平平。","平平仄仄平，平仄平○○。","仄平仄○仄，平仄○仄○。","平平仄平仄，平仄平平平。","平平仄仄仄，仄仄仄平平。","仄仄仄平仄，平仄仄仄平。","仄仄平仄平，仄仄仄仄平。","○平平仄仄，仄仄平仄平。","仄平平仄仄，平仄平仄平。","平仄仄平仄，平仄平仄平。","仄仄平仄仄，平仄平平平。"],"paragraphs":["雨过验庭树，始知春气还。","造化不相限，随意成斑斓。","蒙蒙一寸枝，新故伤其间。","四时递相见，花叶了不闲。","安能待头白，然后凋朱颜。","阳春久断绝，梦想见弓弯。","醉后发高唱，狂句请莫删。","不贵文字奇，贵使耳目顽。","从来贤智出，不与庸俗关。","性情通草木，羞辨魑魅奸。","周道满荆棘，歧路盈海寰。","举足何所蹈，归去天台山。"],"title":"春日作"}
