{"author":"杨万里","id":45691,"strains":["平仄平仄平，仄○仄仄平。","仄仄仄平平，平仄仄仄平。","平平平仄仄，平平仄平平。","平平平仄平，仄仄平仄平。","仄平平仄○，仄仄仄仄○。","平平仄仄仄，仄仄仄仄平。","仄平仄仄平，○平平仄平。","仄仄仄平仄，平仄仄仄平。","平平仄平平，○平○平平。","平仄仄仄○，平仄平仄平。","仄平平平平，仄平仄平平。","○平仄平仄，平平仄仄平。"],"paragraphs":["新葺怀古堂，旧临郭璞池。","去岁夏徂秋，无日不此嬉。","茨菰无暑性，芙蕖有凉姿。","今年池水干，老子来遂稀。","岂惟来不留，亦复去靡思。","朝来偶一到，又觉景特奇。","水含霁后光，荷于风处欹。","便有白鸥下，惊起翠羽飞。","方池滟窗东，长池横檐西。","红绿向背看，觞咏朝夕宜。","此堂初无情，此池谅何知。","如何涉斯世，乖逢亦有时。"],"title":"憩怀古堂"}
