{"author":"崔珏","id":26942,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["气吐幽兰出洞房，乐人先问调宫商。","声和细管珠才转，曲度沈烟雪更香。","公子不随肠万结，离人须落泪千行。","巫山唱罢行云过，犹自微尘舞画梁。"],"title":"和人听歌 一"}
