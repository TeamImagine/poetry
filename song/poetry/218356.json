{"author":"张继先","id":218356,"strains":["平○仄仄平平仄，仄仄平平仄平仄。","平平平仄仄平平，平仄平○○仄仄。","仄平平仄平平○，平平仄仄平平平。","仄平仄仄仄平仄，平平平仄平平平。","平○仄平平仄仄，仄仄平平平仄仄。","仄平平仄仄平平，仄仄平平仄平仄。","平平平仄仄○平，平○平仄○○○。","仄仄仄○仄仄仄，平平仄仄平平平。","平平平平仄平仄，平仄○平平仄仄。","仄仄平平○仄平，平平仄仄平○仄。","平平仄仄平仄平，平平仄仄平平平。","仄仄平平仄○仄，平平仄仄平○平。","仄仄平平仄平仄，仄仄平平仄平仄。","平平平仄仄平平，仄仄平平平仄仄。","仄平平仄仄平平，○平仄仄平平○。","仄平平仄平平仄，平仄平仄○平平。","仄仄仄○仄，仄仄平平仄平仄。","？○仄仄仄平平，仄平○仄平平仄。","仄○平平仄平平，平仄平仄仄平平仄平仄。","平○仄仄平○○，仄仄平○平仄仄，仄仄平平仄○仄。","平平仄仄仄平平，仄仄仄平平仄仄。","平○平仄平平○，仄○仄仄平平平。","○仄仄平○仄仄，仄平平仄平平平。"],"paragraphs":["虚空荡荡无边岸，日月东西互宾饯。","东宾西饯几时休，生死场中如掣电。","本来真性同虚空，光明朗耀无昏蒙。","偶因一念落形体，为他生死迷西东。","堪叹世人全不觉，死即哀兮生即乐。","不知生是死根由，只喜东升怕西落。","东升西落理当然，休将情识相牵缠。","不信但看日与月，朝昏上下常周天。","生非来兮死非去，无有相因随所寓。","六道轮回浪着忙，真人止在虚空住。","真人住处无室庐，邻风伴月同清虚。","莫谓灵光只些子，包罗法界无遗余。","法界包罗大无外，密入纤尘小无内。","饥寒灾祸不能加，物物头头归主宰。","一堆尘土百年形，如舟泛水凭人行。","忽朝舟坏人登岸，枯木无主从沉倾。","莫腐莫回顾，万水千江几番渡。","这回到岸好焚舟，不须更说波涛苦。","有缘舟居不居舟，终不虞昨夜风雷撼山岳。","虚空不动常如如，识得真空方不昧，古往今来镇长在。","掀翻世界露全身，尽度众生超苦海。","真空消息非顽空，纵横变化无终穷。","听我一歌空里曲，铁蛇飞上昆仑峰。"],"title":"虚空歌"}
