{"author":"苏轼","id":194525,"strains":["平平○仄仄仄仄，仄仄平平仄平仄。","平平仄平仄仄平，仄平平平平仄仄。","仄○平平平仄仄，仄仄平平平仄仄。","平平仄仄仄仄平，仄仄○平平平仄。","平平仄仄平仄仄，○○仄仄平平仄。","仄平平平○仄平，仄平平仄仄仄平。","平平仄平仄平仄，仄平仄仄平○平。","仄平○仄平仄仄，仄平仄仄平平平。"],"paragraphs":["天公号令不再出，十日愁霖并为一。","君家有田水冒田，我家无田忧入室。","不如西州杨道士，万里随身惟两膝。","沿流不恶溯亦佳，一叶扁舟任飘突。","山芎麦麹都不用，泥行露宿终无疾。","夜来饥肠如转雷，旅愁非酒不可开。","杨生自言识音律，洞箫入手清且哀。","不须更待秋井塌，见人白骨方衔杯。"],"title":"次韵孔毅父久旱已而甚雨三首  其三"}
