{"author":"孔平仲","id":204181,"strains":["平平平仄仄，仄仄平平平。","仄平仄平仄，仄仄平平平。","平平平平仄，仄仄平平平。","仄平仄平仄，平仄仄仄平。","平仄平仄平，仄○仄平平。","仄平○平平，仄○仄平平。","仄仄平平仄，仄平仄平平。","仄平仄仄平，平平仄平平。"],"paragraphs":["金兰诸益友，一一皆诗家。","石音尽清越，使我惭淫哇。","丝棼强抽绪，语句多疵瑕。","竹笺屡涂窜，谁谓点不加。","匏实虽百枚，不如一甘瓜。","土朱重千钧，不如一丹砂。","革去齐梁体，羡君吐天葩。","木强未肯休，余辞缀车斜。"],"title":"又谢诸君酬和"}
