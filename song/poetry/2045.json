{"author":"胡宿","id":2045,"strains":["仄仄○平仄，○平仄仄○。","平平平仄仄，平仄仄平平。","平仄平平仄，○平仄仄平。","平平平仄仄，平○仄平平。","仄仄平平仄，平平仄仄平。","○平○仄仄，仄仄仄平平。"],"paragraphs":["邑控三湘远，帆经百舍迟。","天文瞻翼轸，江色泛涟漪。","丹阙倾心恋，苍山举目疑。","欢杯凭秫米，骚思托兰旗。","竹律宽无害，琴堂静不欺。","期年行奉诏，虎帐对尧眉。"],"title":"送祁阳黄宰"}
