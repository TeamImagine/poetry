{"author":"邹浩","id":222306,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["吉语传来喜可知，岂无神物共扶持。","但怜四载遭三黜，偶与三公作四夔。","海上飓风应骤息，岭边炎瘴亦潜衰。","相从会有还归日，却向江乡话此时。"],"title":"道人徐清自南来彦和莹中才叔并令寄声"}
