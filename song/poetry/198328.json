{"author":"苏辙","id":198328,"strains":["仄平仄仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平仄仄仄平。","平仄平平平仄仄，平平仄仄仄平平。"],"paragraphs":["邑居欲尽溪山好，不作层楼无奈何。","岩谷满前收蜡屐，漪涟极目卷渔蓑。","安心已得安身法，乐土偏令乐事多。","千里筠阳犹静治，还家一笑定无他。"],"title":"寄题武陵柳氏所居二首 康乐楼"}
