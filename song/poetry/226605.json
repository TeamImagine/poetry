{"author":"谢逸","id":226605,"strains":["平平仄仄平平仄，仄仄平平仄平仄。","平仄○平平仄平，仄平平平仄平仄。","仄平仄仄○平○，仄仄仄仄○平仄。","仄仄平平仄平仄，仄平仄仄平平仄。","仄仄平平仄○仄，平仄平平平仄仄。","仄平平仄平仄○，仄仄平平仄平○。","○平仄仄仄仄平，仄仄○平平仄仄。","平仄仄仄仄仄平，平平平仄平平仄。","仄平平仄仄平○，平仄平平平仄仄。","平○仄仄仄平仄，仄仄仄平○○仄。"],"paragraphs":["君家剑气干牛斗，焰焰寒光半天倚。","胡不长携西入秦，曳裾侯门飒珠履。","奈何俛首桁杨间，手决大狱如倾水。","不向南楼按歌舞，乃提健笔夸豪靡。","独步诗坛数挑战，虽欲争锋吾老矣。","晚来搜揽饥腹空，戏抱添丁玩岐嶷。","苍头剥啄叩我门，急得长篇惊抚几。","嗟予敢望幼度才，哦诗粗可玄晖比。","紫囊成坏本来空，心悟香严聊尔尔。","君如暂辍画眉手，我亦闭关防折齿。"],"title":"次张邦式韵"}
