{"author":"苏轼","id":194753,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["先生依旧广文贫，老守时遭醉尉嗔。","汝辈何曾堪一笑，吾侪相对复三人。","黄鸡唱晓凄凉曲，白发惊秋见在身。","一别胶西旧朋友，扁舟归钓五湖春。"],"title":"过密州次韵赵明叔乔禹功"}
