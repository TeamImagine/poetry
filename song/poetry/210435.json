{"author":"杨亿","id":210435,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["六花新霁白皑皑，爽气飕飕拂面来。","梁苑酒浓寒力减，谢池风细冻文开。","天边几阵闻归雁，江外千家见早梅。","此际何人能访戴，剡溪清景好衔杯。"],"title":"次韵和盛博士雪霁之什"}
