{"author":"陈傅良","id":66166,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["霖霪故作落花天，佳节重重倍怅然。","虽有庭除临曲水，更无尊俎试新烟。","酴醾雅欲延春赏，杜宇还能破昼眠。","赖得二昆同一客，蕨芽蒲笋短檠边。"],"title":"己未上巳清明"}
