{"author":"释文珦","id":134653,"strains":["○平平仄仄平平，仄仄平平仄仄○。","平仄平○平仄仄，平平平仄仄平平。","仄仄平平平仄仄，○○平仄仄○平。","平○仄仄平平仄，仄仄○平仄仄平。"],"paragraphs":["吟车曾到社桥来，不见山人乞食回。","荒沼秋深莲已谢，寒林冬近菊初开。","句引渊明无酒盏，观迎元度但茶杯。","寻盟却喜梅花发，日日论诗坐碧苔。"],"title":"筼房秋崖来访不相值后往谢之筼复有诗喜余之至因次其韵"}
