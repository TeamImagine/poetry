{"author":"王庭珪","id":238086,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["曾共丹梯步广寒，自无仙骨堕凡间。","君攀玉兔窟中桂，我返神螺江上山。","岂谓观风经邑里，犹能驻马问柴关。","鸣驺排入蓬蒿径，踏破岩前绿藓斑。"],"title":"谢同年李提举见访"}
