{"author":"汪藻","id":236810,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["系船还共竹林居，忆昨杯行手挽蔬。","满眼谁同春梦事，经年不枉故人书。","木奴封户千头橘，雪片倾箱二寸鱼。","信美湖湘异吾土，且寻烟艇意何如。"],"title":"过梅田追伤胡公立寄其侄仲平"}
