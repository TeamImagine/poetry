{"author":"陆游","id":36486,"strains":["仄仄平仄仄，仄平仄平平。","仄平平仄○，仄仄平平平。","仄○仄平仄，仄仄平仄平。","平平平平仄，平仄仄仄平。","平仄平仄仄，平平仄平平。","仄平仄仄仄，仄仄仄仄平。","仄仄○平平，○平仄平平。","？平平平平，平仄仄仄平。"],"paragraphs":["有酒君勿啜，入肠作戈矛。","有书君勿观，到眼生君愁。","不如睡乡去，万事风马牛。","郊墟无来客，风雨送暮秋。","苔甃虫唧唧，霜林叶飕飕。","是时一枕睡，不博万戸侯。","斗帐裁青毡，重衾拥黄䌷。","蕐山希夷翁，千载可与逰。"],"title":"睡乡"}
