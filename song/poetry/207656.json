{"author":"黄庭坚","id":207656,"strains":["仄平○平仄平仄，仄仄平平平仄平。","平平仄○平仄仄，平平仄平平仄平。","平○平平仄仄仄，仄平仄仄平仄仄。","仄平平仄平仄平，仄仄仄仄仄平○。","平仄平平仄平仄，仄平仄仄平仄仄。","仄平平○平仄仄，仄○仄仄仄○仄。","平平仄平平仄○，仄○平○○仄仄。","○平仄仄○仄平，平平平仄平平平。","平平仄仄平平仄，平平仄平仄平平。","仄平平仄仄仄仄，平平仄平平仄平。","○平仄仄仄平仄，仄仄平平平仄平。","○仄平平仄平仄，○仄平平平仄平。","仄平平仄平仄仄，仄仄平仄○平平。","仄平平○仄仄仄，平仄平平仄仄平。","○平平仄○仄仄，仄平平○仄平平。","仄平平平仄仄仄，仄仄平平平仄平。","仄平平平仄平仄，仄○平平仄平平。","平平仄仄仄平仄，仄平仄平○仄平。","仄平仄平仄○仄，平○仄仄仄仄平。","平平平平平仄仄，平仄仄仄平仄仄○平平。","○平仄平平仄仄，仄仄仄平平仄平。"],"paragraphs":["一年中秋最明月，也照贫家门户来。","清光适从人意满，壶觞政为诗社开。","秋空高明万物静，此时乃见天地性。","广文官舍非吏曹，况得数子发嘉兴。","千古风流有诗在，百忧坐忘知酒圣。","露华侵衣寒耿耿，绝胜永夏处深甑。","人生此欢良独难，夜如何其看斗柄。","王甥俊气横九州，樽前为予商声讴。","松烟洒落成珠玉，溪藤卷舒烂银钩。","北门楼卤地险壮，金堤浊河天上流。","离宫殿阁碍飞鸟，霸业池台连秃鹙。","当日西园湛清夜，冠盖追随皆贵游。","使臣词句高突兀，慷慨悲壮如曹刘。","我于人闲触事懒，身世江湖一白鸥。","空余诗酒兴不浅，尚能呻吟卧糟邱。","偶然青衫五斗米，夺去黄柑千户侯。","永怀丹枫树微脱，洞庭潇湘晚风休。","晴波上下挂明镜，棹歌放船空际浮。","不须乞灵向沈谢，清兴自与耳目谋。","江山于人端有助，君不见至今宋玉传悲秋。","期君异时明月夜，把酒岳阳黄鹤楼。"],"title":"和世弼中秋月咏怀"}
