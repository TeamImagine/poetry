{"author":"董嗣杲","id":154194,"strains":["仄平仄平仄，仄仄仄○仄。","平平仄仄平，仄仄平平○。","仄平○平平，○平仄平仄。","平平仄平仄，仄仄仄平仄。","仄仄仄仄平，平平仄平○。","平平平仄平，平仄平平仄。","仄仄仄仄○，仄平○平仄。","仄平仄仄平，仄仄仄平仄。","平平○仄平，仄仄○平仄。","仄平○平仄，仄仄仄平仄。","仄仄○仄仄，仄仄平平仄。","仄○仄仄平，平仄仄平仄。"],"paragraphs":["避风急投港，港狭水如线。","沙头虎迹多，此是铜陵县。","乱山号枯松，长风舞寒霰。","饥凫宿荒畈，小雁帯飞箭。","废刹撞破钟，催科走邮传。","娼家编棘门，村饰无钗钏。","日纳抱酒钱，夜陪县官宴。","有身怅此生，又复堕贫贱。","荒谯更点差，信步空阶遍。","未昏行人绝，月色荡江面。","啜尽茶叶苦，不与愁魔战。","托兴入短歌，聊以记吾见。"],"title":"阻风系舟"}
