{"author":"王庭珪","id":238273,"strains":["平平平平平仄仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["皇天何时生此汉，六十年前歳遇庚。","不使声名惊四海，未教文阵扫千兵。","如今只作痴顽老，晚节犹干造化情。","每辱雕章勤剪拂，胜驱斗酒下愁城。"],"title":"生日周公予惠诗次韵"}
