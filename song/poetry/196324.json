{"author":"张舜民","id":196324,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["都城人事日烹煎，跳出都门意已仙。","摩诘旧闻空一室，祖生何事忽先鞭。","尘埃马上同看月，𫄨绤风中共听蝉。","我复西还君北去，箕山颍水自萧然。"],"title":"裴纶著作见期行日延宿所居既至裴已行因书寄此"}
