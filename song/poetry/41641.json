{"author":"陆游","id":41641,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谢事贫过筮仕初，归装仅有一柴车。","笥衣尽典仍耽酒，囷米无炊尚买书。","涧底饱观苗郁郁，梦中聊喜蝶蘧蘧。","商山几许功名事，老子如今却笑渠。"],"title":"开岁愈贫戏咏"}
