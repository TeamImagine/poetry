{"author":"孙觌","id":239166,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["十年流落卧漳滨，种秫畦蔬手自亲。","心似疲牛犹喘月，身如病木岂知春。","试弹长铗撩公子，忽解绨袍值故人。","健笔纵横惊老眼，恍疑帝所梦韶钧。"],"title":"次韵叶首善龙图见寄"}
