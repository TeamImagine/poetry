{"author":"方回","id":147956,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平仄平仄，仄平平仄仄平平。"],"paragraphs":["元方除却牡丹兄，俗紫凡红敢竞名。","天女散花虽不染，道人养马岂无情。","一芽才动看承久，千蕊俱空断送轻。","三万卷书总零落，匹如风雨未须惊。"],"title":"惜芍药再赋"}
