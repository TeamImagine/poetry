{"author":"赵抃","id":101670,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["洞有烟霞寺挂牌，武林奇处称吟怀。","出城旌骑非虚往，同里交朋喜得偕。","鹢首西征随浪远，雁行南过入云排。","恩隆魏阙朝天日，寒晚鸣珂上禁街。"],"title":"同毛维瞻度支游烟霞洞"}
