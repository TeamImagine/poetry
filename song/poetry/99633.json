{"author":"洪咨夔","id":99633,"strains":["仄○平平仄，平平仄平平。","平平仄平仄，平平仄平平。","仄仄仄平仄，平仄平○平。","仄平仄平○，仄仄平仄平。","仄仄仄仄平，仄平仄平平。"],"paragraphs":["窈深青城路，逢仙不知名。","悠然拾瑶草，天风飐双缨。","进予语之道，诚者非思诚。","谷神以虚应，万物同一灵。","是谓众妙门，古今未尝扃。"],"title":"辛巳夏四月行西山欲赋未能也得曹泸南壬午冬留题上清诗因次韵  其一"}
