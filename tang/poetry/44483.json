{"author":"顾敻","id":44483,"strains":["平平仄仄平平仄，仄平平仄平平。","仄平○仄仄平平。","仄平平仄，平仄仄平○。","平仄平平平仄仄，仄○平○○平。","仄平○仄仄平平。","○平仄仄，平仄仄平平。"],"paragraphs":["幽闺小槛春光晚，柳浓花澹莺稀。","旧欢思想尚依依。","翠嚬红敛，终日损芳菲。","何事狂夫音信断，不如梁燕犹归。","画堂深处麝烟微。","屏虚枕冷，风细雨霏霏。"],"title":"临江仙 二"}
