{"author":"赵抃","id":101621,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["宦途衰老改辞勤，只计斯民不计身。","眷恋青山乖素约，迟留白首未归人。","举头旧治无三舍，屈指明朝又一春。","珍重东州年契厚，趁潮双鲤得书频。"],"title":"岁暮偶成寄前人"}
