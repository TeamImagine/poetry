{"author":"张元干","id":5885,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["十年迁客北归时，旁海相逢叹渺弥。","枝上烟光忙蛱蝶，尊中风味夺酴醾。","老来诗思真枯井，别后心情似乱丝。","喜故将军殊矍铄，家山小筑未为迟。"],"title":"次韵聪父见遗二首  其一"}
