{"author":"钱起","id":4379,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平○仄仄，平仄仄平平。","仄仄○平仄，平○仄仄平。","仄平平仄仄，仄仄仄○平。","仄仄平平仄，平○仄仄平。","仄平平仄○，仄仄仄平平。"],"paragraphs":["出守求人瘼，推贤动圣情。","紫台初下诏，皂盖始专城。","宠借飞霜简，威加却月营。","云衢降五马，林木引双旌。","夙仰敦诗礼，尝闻偃甲兵。","戍楼云外静，讼阁竹间清。","化伫还珠美，心将片玉贞。","寇恂朝望重，计日谒承明。"],"title":"送张中丞赴桂州"}
