{"author":"王柏","id":125190,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["蔼然一气备天和，不尽人间岁月多。","乡里同声称佛子，儿孙相继奋儒科。","蠲租捐廪今无有，刲豕然灯可奈何。","德在人心真不朽，几多麟碣污山河。"],"title":"挽颐轩张朝奉  其一"}
