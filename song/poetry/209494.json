{"author":"刘弇","id":209494,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["玉魄冰魂万顷连，曲栏仍在斗魁边。","浮天自作通津去，洗客终疑爽气偏。","不比寻常闲水墨，最宜三五好婵娟。","翚飞稳蘸明河接，更拟凭虚逼岛仙。"],"title":"月波楼"}
