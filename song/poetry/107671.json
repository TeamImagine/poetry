{"author":"王迈","id":107671,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["六十青蚨米五升，儿童满口说常平。","方愁饥火无聊赖，一沐恩波得并生。","真佛现身来救度，老天着眼自分明。","从今闽粤家生子，定把君侯姓作名。"],"title":"贼平贺本路史仓良叔弥忠四首  其三"}
