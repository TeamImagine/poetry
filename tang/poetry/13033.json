{"author":"孟郊","id":13033,"strains":["仄平仄仄仄，仄仄仄平平。","平仄仄○仄，仄平仄平平。","仄仄平仄平，仄平○仄平。","平仄仄仄仄，平仄平平平。","仄平仄平○，平仄平平平。","仄仄仄仄仄，平○仄○○。"],"paragraphs":["北山少日月，草木苦风霜。","贫士在重坎，食梅有酸肠。","万俗皆走圆，一身犹学方。","常恐众毁至，春叶成秋黄。","大贤秉高鉴，公烛无私光。","暗室晓未及，幽行涕空行。"],"title":"上达奚舍人"}
