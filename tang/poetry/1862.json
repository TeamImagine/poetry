{"author":"崔颢","id":1862,"strains":["平平仄仄仄○平，仄仄平平平仄平。","仄○仄平仄仄○，仄平平仄仄平平。","仄仄平平平仄仄，平仄平平仄平仄。","平平仄平平仄平，平平仄平平仄平。","仄仄平平仄平仄，仄仄仄○平仄仄。","平○仄仄仄平平，平平仄仄平平平。","平平平仄仄平仄，平仄平平平仄平。"],"paragraphs":["卢姬小小魏王家，绿鬓红唇桃李花。","魏王绮楼十二重，水精帘箔绣芙蓉。","白玉阑干金作柱，楼上朝朝学歌舞。","前堂后堂罗袖人，南窗北窗花发春。","翠幌珠帘鬬弦管，一奏一弹云欲断。","君王日晚下朝归，鸣环佩玉生光辉。","人生今日得骄贵，谁道卢姬身细微。"],"title":"杂曲歌辞 卢姬篇"}
