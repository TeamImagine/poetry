{"author":"陆九渊","id":70235,"strains":["仄平○平平，平平仄仄仄。","仄平平平仄，平仄平仄仄。","平平仄平仄，平平仄○仄。","平平仄平平，仄仄平平仄。","平平仄○平，仄仄平平仄。","平仄仄○仄，平仄平平仄。","仄○仄平平，○平平仄仄。","仄平○仄平，仄仄平平仄。","仄仄仄平平，平仄○仄仄。"],"paragraphs":["我家应天山，山高数万丈。","上开园池美，林壑千万状。","山西有龙虎，烟霞耿相望。","寒清漾微波，暖翠团层嶂。","天光入行舟，野色随支杖。","吾党二三子，幽赏穷清旷。","引兴谷云边，题名岩石上。","碧桃吹晓笙，白鹤惊春涨。","一笑咏而归，千载应可尚。"],"title":"应天山"}
