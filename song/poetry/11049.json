{"author":"朱翌","id":11049,"strains":["仄平平平仄，仄仄○仄平。","仄平仄仄平，仄仄仄仄平。","平平仄仄仄，仄仄平平平。","平仄平平仄，仄仄仄仄平。","平平仄仄平，○仄平平平。","仄仄仄平仄，仄○平仄○。"],"paragraphs":["我缾无储粟，世累如缀缨。","读书寡见功，一饱不可营。","鳞差四百指，习惯啼饥声。","天岂私贫我，客气略已平。","安能事计然，且复师渊明。","傥有故人问，但如诗所称。"],"title":"送郑公绩赴试金陵  其七"}
