{"author":"韩淲","id":86385,"strains":["仄仄仄平平，仄平仄平平。","仄平仄平仄，仄平仄平○。","仄仄平平平，平平仄平平。","仄仄○仄仄，仄仄仄平平。","仄平仄平仄，平仄○平平。","平仄仄平仄，仄仄仄仄○。","平平平平○，仄仄平仄平。","仄仄仄仄仄，仄仄仄○平。","仄仄平仄平，平仄仄平○。","○平仄仄仄，仄仄仄仄平。","仄平仄平平，平仄仄平平。"],"paragraphs":["壮士不逢时，失身杂蓬蒿。","出门仰天笑，入门复悲号。","骥𫘧无时无，谁为九方皋。","两鬓空未白，脱落已萧骚。","博文事华藻，驰辨如波涛。","持此可求进，义命畏所操。","虽于交游间，好客时一遭。","握手或对榻，气岸两相高。","奈此穷困何，耕凿敢辞劳。","从渠肉食者，厌薄一世豪。","富哉汉公卿，朝夕醉醇醪。"],"title":"秋怀  其七"}
