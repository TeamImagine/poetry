{"author":"陆游","id":37316,"strains":["平平平仄仄，仄仄仄仄平。","仄仄仄仄仄，仄仄仄平○。","仄平仄仄仄，仄仄平平平。","仄平平○仄，○仄○仄平。","平平仄平平，○仄仄平平。","仄仄平仄仄，平仄平平○。","平平仄平平，仄仄平仄平。","平平仄○仄，仄仄仄仄平。"],"paragraphs":["躬耕蕲一饱，闵闵望有年。","水旱适继作，斗米几千钱。","镜湖泆已久，造祸初非天。","孰能求其故，遗迹犹隐然。","增卑以为高，培薄使之坚。","坐复千载利，名托亡穷传。","民愚不能知，仕者苟目前。","吾言固应弃，悄怆夜不眠。"],"title":"镜湖"}
