{"author":"晁补之","id":214445,"strains":["平平仄仄平平平，○平仄仄平仄平。","平平仄仄○仄仄，仄仄平仄平平平。","○平仄仄平仄仄，仄仄平平平○平。","仄平平仄仄○仄，平仄平平○仄○。"],"paragraphs":["晁庄寂莫依东山，王庄负郭容往还。","东山刺蓟深一尺，负郭家近饶盘餐。","穿鞋戴笠随麦陇，旱日炎炎烟燎颜。","贱贫辛苦事当尔，君屋鳞鳞三百间。"],"title":"收麦呈王松龄秀才"}
