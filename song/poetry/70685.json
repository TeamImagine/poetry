{"author":"袁说友","id":70685,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["酒余孤馆梦初回，渐觉茅檐淅淅来。","夜半山前风荐雨，晓来崖底涧鸣雷。","賸添岗翠三分色，呈出秧针一寸栽。","恰得乌云天外少，鶑花无数恼人怀。"],"title":"宿邻水县"}
