{"author":"周必大","id":50619,"strains":["仄仄平平仄仄平，仄平平仄仄平平。","平平仄仄平仄仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["莫讶衰翁笑口开，故人风度继欧梅。","堕簁雪阵鱼丽远，蹋迹诗仙凤沼来。","酒似茅柴居膈上，句如桂子落天台。","新年春日相追逐，谁谓天公厌两回。"],"title":"己未立春留杨伯子知县小酌夜闻窗竹有声伯子以为雪或曰风也已而果雪诘旦敲门送诗走笔戏和"}
