{"author":"黄庚","id":160561,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["芙蕖开处傍池亭，花结双头媚晚晴。","两隗骈肩如欲语，二乔并首似含情。","同心净植真奇种，联蒂腾芳以瑞名。","若使濂溪当日见，爱莲有说恐难评。"],"title":"任复斋池中有瑞莲命予赋之"}
