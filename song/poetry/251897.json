{"author":"郑刚中","id":251897,"strains":["仄平仄仄平平仄，仄平仄仄平平仄。","平仄○平仄平仄，平平仄仄仄平仄。","仄平仄仄平平仄，平平仄仄平仄仄。","仄仄平平○平仄，平仄平平○平仄。"],"paragraphs":["小槽沥沥流香乳，玉壶注入金鹦鹉。","甘脆铺陈荐肴俎，环炉数客不停举。","酒酣耳热灯前舞，呼呜不作儿女语。","未到山颓且撑拄，窗外蒙蒙正春雨。"],"title":"辛丑正月十三饮南厅"}
