{"author":"章甫","id":64941,"strains":["仄仄平平仄仄平，仄平平仄仄平平。","平平仄仄仄平仄，平仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["道路长年笑此身，绝怜尘土涴衣巾。","飞花数点已愁客，归雁一声如唤人。","州县驱驰君欲老，江湖流落我常贫。","相逢却恨成匆遽，不醉沙头烂熳春。"],"title":"予归自都梁魏子深来自滁州坐间酌酒"}
