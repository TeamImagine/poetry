{"author":"释德洪","id":228499,"strains":["仄平仄仄仄平平，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄仄平仄仄平平。"],"paragraphs":["蜕尘标韵矫翔鸾，鬓髪楼飕风露寒。","脱舄骨飞何日见，解衣沐浴万人看。","肯来从我翛然住，皆说他人屈致难。","戏作猫声行聚落，自忘身是晋郎官。"],"title":"赠罗道人"}
