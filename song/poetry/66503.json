{"author":"楼钥","id":66503,"strains":["仄平○平仄○平，平平仄仄平平平。","平平平仄仄仄仄，仄平仄仄○平平。","平平○○平仄仄，平平仄仄平平平。","平平仄仄仄平仄，仄平平仄平平平。","仄平仄平仄平仄，平仄平平平仄平。","仄平仄平仄仄仄，平○仄平仄仄○。","平平仄仄平仄仄，平平仄平○仄平。","平○平仄仄仄仄，仄仄平平仄平平。","仄仄仄平仄仄仄，仄平平仄○平平。"],"paragraphs":["太湖中心洞庭山，千岩万壑高孱颜。","风涛舂撞自太古，漱成乐石如雕剜。","玲珑中空穷变态，奇奇怪怪罗沧湾。","良工巧手琢威凤，片云承足同飞翻。","叩之五声八音足，疑有仙风摇珮环。","月卿蜚声塞宇宙，文如九苞瑞世间。","祇今在治真若凤，朝阳一鸣闻九关。","先从鹓阁掌帝制，径上鸾台领朝班。","德既不衰石不泐，祝公遐寿如彭篯。"],"title":"以太湖石响板为文季寿"}
