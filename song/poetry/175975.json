{"author":"王珪","id":175975,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["十里烟郊昼景和，春闲流水渌生波。","楼前人意望无尽，柳上风光来最多。","雨歇陇云犹漭瀁，草薫村燕自经过。","匆匆归路迎残照，尚得桑间驻玉珂。"],"title":"春日郊外"}
