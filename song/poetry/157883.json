{"author":"韩维","id":157883,"strains":["平平平仄仄平平，仄仄平平仄仄平。","平仄仄平仄仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["山林曾是自由身，岂合区区入世尘。","萧散未能忘故态，优游聊喜及时春。","闲中浊酒偏亲我，风外飞花欲趁人。","多谢鸣鸠催对雨，坐惭无术粒斯民。"],"title":"东禅院坐上作"}
