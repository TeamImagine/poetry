{"author":"华岳","id":99036,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["英雄不遇不忧贫，狱吏从教唤不应。","煮饭只烧沽酒罐，读书权借守囚灯。","堪嗟世事危如卵，无怪人情冷似冰。","勿谓功名成幸致，志公终不是闲僧。"],"title":"囚中记贫"}
