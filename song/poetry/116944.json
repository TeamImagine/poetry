{"author":"许棐","id":116944,"strains":["平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["知心朋友云霄里，三尺官绫取不难。","禅衲乍披身愈瘦，儒冠新脱顶微寒。","数编诗稿聊收起，一藏经文旋取看。","惟我尘缘推不去，萧萧华发倦渔竿。"],"title":"送友人为僧"}
