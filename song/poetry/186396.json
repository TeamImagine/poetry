{"author":"吕陶","id":186396,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["凭髙日日望交游，方寸飘如一叶舟。","文酒相从期赋咏，江山何事尚迟留。","洲中橘熟辉晴昼，潭上花繁送暮秋。","南路士民应有语，旌麾早晚到吾州。"],"title":"伏承原伯安抚侍郎为江雨所阻未即会见远寄雅章深叙勤眷次韵奉答"}
