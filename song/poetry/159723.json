{"author":"郑思肖","id":159723,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["愁海茫茫望不穷，黄茅白苇渺阴风。","凤凰高遁层霄外，豺虎横行大道中。","九庙倾颓郊祀废，四方祸乱国家空。","于今建武重兴汉，谁是云台第一功。"],"title":"无题五首  其四"}
