{"author":"张方平","id":90020,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。"],"paragraphs":["寒飇栗冽响吹空，雪意沈沈岁向穷。","正是兼衣御醇酎，如何孤蹇逐飞蓬。","杉松古色泰山庙，丝竹遗音夫子宫。","访旧自堪宽旅琐，贤侯况似蜀文翁。"],"title":"送客游兖海"}
