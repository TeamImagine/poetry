{"author":"徐积","id":185461,"strains":["仄仄平平平，平仄平仄平。","平平平仄仄，平仄平平仄。","仄仄仄平平，平平仄仄平。","仄仄仄仄平，平平仄平平。","仄仄平平仄仄仄，仄仄平平仄平仄。","仄平仄平平仄○，平仄○平仄平仄。"],"paragraphs":["昨泛江都船，曾作寒冷篇。","今浮清洛水，仍是清风里。","野岸有幽花，孤村有酒家。","此酒与此花，尤宜日西斜。","大抵人生要自乐，保必持花与杯酌。","有无酒花俱笑吟，为我回头望南郭。"],"title":"再送吕明府"}
