{"author":"李弥逊","id":253167,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["征衫一着宛溪东，结友何人继两龚。","寸步相期偶胡越，尺书不断见心胸。","吟邉快睹推三语，吏退冥捜想二松。","别后幷吞几云梦，锦嚢收拾付宾鸿。"],"title":"奉怀罗仲共叔共二友"}
