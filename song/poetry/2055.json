{"author":"胡宿","id":2055,"strains":["仄仄平○仄，平平仄仄平。","仄平平仄仄，平仄仄平平。","平仄○平仄，平平仄仄平。","○平○仄仄，仄仄仄平平。","平仄仄平仄，仄平○仄平。","○平平仄仄，仄仄仄平平。","平仄○平仄，平平仄仄○。","仄○平仄仄，仄仄仄平平。","平仄平平仄，平平仄仄平。","○平平仄仄，仄仄仄平平。"],"paragraphs":["弄色金橙熟，朝元玉轪襄。","宝奁登美实，斋跸驻清光。","高叶参云碧，繁苞压树黄。","鲜明当早旭，采摘有新霜。","原庙已云荐，大家犹未尝。","分颁颜在咫，捧拜手盈香。","凡果深何幸，孤根远见将。","五行含戊己，二水出潇湘。","来植清琳馆，叨升白璧堂。","更依仙掌侧，日夕近芬芳。"],"title":"奉贡殿山亭奉诏观橙"}
