{"author":"陈深","id":167387,"strains":["平仄平平平，平平仄平仄。","仄平平仄平，平仄平○仄。","平○平仄平，仄平平仄仄。","平平仄平○，○○仄平仄。","平平仄仄仄，仄平仄平仄。","平平平仄仄，平○仄仄仄。","平平仄仄仄，仄平仄平仄。","平平平平平，平平仄平仄。","○平仄平仄，仄仄○仄仄。","○○仄仄平，仄仄仄平仄。"],"paragraphs":["何处桃花源，超然欲高举。","永怀尘外游，遐契烟中侣。","时从清夜阑，默探元化祖。","寻幽得佳胜，将期结茅宇。","任公五十犗，朅来向江渚。","投竿鱼不食，归兴浩莫御。","遥岑下落日，薄云阁清雨。","扬舲吴淞滨，褰裳采芳杜。","长歌去英淑，未卜重晤语。","相期会有时，散髪卧云屿。"],"title":"别卫山斋"}
