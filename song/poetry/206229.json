{"author":"黄庭坚","id":206229,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平平仄，仄平平仄仄平平。","平平仄仄平平仄，仄仄平平仄仄平。"],"paragraphs":["揽辔都城风露秋，行台无妾护衣篝。","虎头妙墨能频寄，马乳蒲萄不待求。","上党地寒应强饮，两河民病要分忧。","犹闻昔在军兴日，一马人间费十牛。"],"title":"送顾子敦赴河东三首  其三"}
