{"author":"陶梦桂","id":104809,"strains":["仄平平仄仄，仄仄○仄○。","平平平仄仄，平仄仄平平。","仄仄平平仄，平平○仄平。","平平仄平仄，平仄仄平○。","仄仄仄仄仄，仄平平仄○。","平平平仄仄，仄仄仄平平。","仄仄平平○，平平仄仄平。","平平仄仄仄，平仄仄平平。"],"paragraphs":["有谭名利者，耳若了不闻。","心乎平似水，身也懒于云。","眇眇居人世，骎骎过隙曛。","田园趣归去，风月谩平分。","有子万事足，一堂何足论。","还欣身有托，或谓寿无根。","静处安吾分，超然忘世纷。","炉薰祝万寿，持用答吾君。"],"title":"大儿时中堂成德修弟喜而赋之因次元韵"}
