{"author":"宋太宗","id":112029,"strains":["仄平平，○平仄，仄仄平平平仄仄。","平平平仄仄平平，仄仄平平平仄仄。","平平仄仄平平仄，仄仄平平平仄仄。","平平仄仄仄平平，仄仄平○平仄仄。","仄平○仄仄○○，○○仄仄仄平平。","平仄平○平仄仄，仄平○仄仄平平。"],"paragraphs":["牡丹花，深红浅，忍把金刀枝上剪。","侵晨含露万苞香，见者无非情展转。","繁华影里皆柔弱，密叶交加开闪烁。","朱栏别是一般春，蛱蝶悠飏闲自乐。","丽天和日景迟迟，思量往事不堪追。","风送园中来又去，豁然兴感竞移时。"],"title":"缘识  其五七"}
