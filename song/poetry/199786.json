{"author":"林逋","id":199786,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["云峰水树南朝寺，祇隔丛篁作并邻。","破殿静披虀臼古，斋房闲试酪奴春。","白公睡阁幽如画，张祜诗牌妙入神。","乘兴醉来拖木突，翠苔苍藓石磷磷。"],"title":"孤山寺"}
