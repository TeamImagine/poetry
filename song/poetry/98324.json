{"author":"王遂","id":98324,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["公府潭潭莫近前，绝怜荒草废池边。","骨藏黄壤今成土，楼入青云旧格天。","零落故家成不去，消磨名士向南迁。","百年心事无人识，祇有鸡林贾客传。"],"title":"秦丞相府"}
