{"author":"楼钥","id":67500,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["幸堪击壤乐清时，衰病情怀百不宜。","祇好灌畦陪汉叟，更欣学圃慕樊迟。","逢人草草须倾酒，得韵匆匆且和诗。","琴意高低尤自适，高山流水久心知。"],"title":"次韵十诗  其四"}
