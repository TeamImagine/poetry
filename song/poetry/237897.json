{"author":"王庭珪","id":237897,"strains":["仄平平平平，仄仄平仄仄。","○平平仄仄，仄仄仄平仄。","仄仄仄平○，平平平仄仄。","仄仄○仄仄，仄平平仄仄。","仄仄平仄平，仄仄平仄仄。","仄平平平仄，仄仄仄仄仄。","仄平○平平，仄仄平仄○。","○平仄○仄，平○仄平仄。","仄平仄平平，仄仄仄平仄。","仄仄仄○○，仄仄平仄仄。","仄平仄仄仄，仄仄仄仄仄。","平平仄仄仄，平仄平仄仄。"],"paragraphs":["我家神螺峰，与子邻井闬。","闻名初识面，逸气起天半。","坐久语翻澜，诗文星斗烂。","刺口论世事，极能原治乱。","洗我冰雪怀，韵出眉宇灿。","遂于交游内，得此一好汉。","自言长沙来，幕府天下冠。","相公秉旄钺，英僚照藩翰。","辟书欲交飞，置我在门馆。","事系国轻重，忽逐云雨散。","请君企踵待，势若马脱绊。","他年恐未免，成此奇一段。"],"title":"赠刘允升"}
