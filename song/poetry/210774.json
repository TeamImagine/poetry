{"author":"杨亿","id":210774,"strains":["仄仄平仄仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绿髪郎潜不计年，却寻丹灶味灵篇。","华阴学雾还成市，彭泽横琴岂要弦。","晓案祗应餐沆瀣，夜滩谁见弄潺湲。","须知吏隐金门客，待乞刀圭作地仙。"],"title":"寄灵仙观舒职方学士"}
