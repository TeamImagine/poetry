{"author":"叶梦得","id":234994,"strains":["平平仄仄平，平仄仄仄平。","○○仄平仄，仄仄平平平。","仄仄仄仄○，平平仄平平。","仄平仄仄仄，仄仄平平平。","仄仄仄平仄，仄平仄平平。","仄平仄仄仄，仄仄○平平。","仄仄平仄仄，仄○仄○平。","平○仄仄仄，仄仄平平平。","仄仄仄仄仄，仄平平○平。","平平仄平仄，仄仄平仄平。","仄仄平仄○，仄○仄平平。","平平仄平仄，仄○平仄平。","仄仄仄平仄，平平○仄平。","仄平○仄仄，平仄仄○平。"],"paragraphs":["西山十亩强，高下略不齐。","嵌空抱奇秀，上有凌云梯。","小屋八九间，茅檐敢辞低。","所欣面势好，老稚通扶携。","密竹转修径，老松故成蹊。","仲冬景气肃，碧草犹萋萋。","仰视天宇大，四观渺回溪。","徐行信足力，未畏成颠跻。","用意各有适，孰云无町畦。","平生几濡首，末路多噬脐。","不作巢幕燕，肯从触藩羝。","胡为滥麾钺，坐听鸣鼓鼙。","外物委虫臂，全生思马蹄。","可能三径草，归路老更迷。"],"title":"怀西山"}
