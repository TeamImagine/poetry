{"author":"陆游","id":34527,"strains":["平仄仄仄仄，○仄仄仄平。","仄仄平仄平，仄仄仄仄平。","仄平仄仄仄，仄仄仄仄平。","平平○平平，仄仄平平平。","平仄仄仄仄，平仄平平平。","平平仄平平，仄仄平平平。","平仄○仄仄，平仄仄平平。","仄仄平仄仄，平平仄平○。","仄仄平平仄，仄仄仄仄平。","仄仄仄平平，仄平平仄平。"],"paragraphs":["冬夜厌久坐，颇幸一醉眠。","满酌文举尊，径卧子敬毡。","鼻雷未及作，眼电遽了然。","孤灯如秋萤，唤我开陈编。","初欲限一卷，随手纷聨翩。","欢然不知疲，忽已晨乌迁。","嗟我行六十，衰病迫残年。","仕进今永塞，文章后谁传。","饱食而安寝，此计定自贤。","勿学草玄翁，死为人所怜。"],"title":"冬夜醉解残灯荧然起读书至明赋诗十韵"}
