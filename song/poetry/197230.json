{"author":"苏辙","id":197230,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["野寺萧条厌客喧，雨披修竹乱纷然。","已因无食聊从仕，深悟劳生不问禅。","未至莫忧明日事，偷闲且就此宵眠。","天明归去芒鞋滑，虽有藤舆懒上肩。"],"title":"次韵子瞻雨中督役夜宿水陆寺二首  其二"}
