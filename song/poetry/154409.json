{"author":"董嗣杲","id":154409,"strains":["仄平○仄仄平平，仄仄仄平仄仄平。","平仄仄平平仄仄，仄平○○仄平平。","仄平仄仄平平仄，仄○平平仄仄○。","平仄平平平○仄，平平平仄仄仄仄。"],"paragraphs":["客愁难遏鬓华添，昼寝醒来饱黒甜。","春雨褪花粘藓屐，晚风吹燕入芦帘。","自知阙下家书断，不过城南卜肆占。","萧散形骸天分定，江城惟有醉厌厌。"],"title":"家书不至自嘲"}
