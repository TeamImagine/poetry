{"author":"苏颂","id":179074,"strains":["平平平仄平平仄，仄仄○平○仄仄。","○平仄仄仄平平，仄平仄仄平平平。","平仄平平平仄仄，平平平仄平平仄。","平○仄仄仄平平，平仄○○平仄仄。","平平仄平平仄仄，仄仄平平仄○仄。","仄仄仄平平仄○，仄仄○仄平仄仄。","○○仄仄仄平平，仄仄平○平仄平。","○平仄仄平仄仄，平仄○平仄仄平。"],"paragraphs":["公居幽绝谁能纪，欲到应须劳屐齿。","从官出入路萦纡，况今又去藩龙舒。","人在天南居在北，乡心千里云山碧。","山庭不用勒移文，时乐中和归未得。","他年若寻仙老会，洛下诸公尽中外。","百二十坊山水间，甲第相望门巷对。","过从不独赏芳珍，造适何妨谈道真。","回头却望朝市里，多少思归未去人。"],"title":"效范景仁侍郎次韵和君实端明长句奉呈龙舒杨守"}
