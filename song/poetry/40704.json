{"author":"陆游","id":40704,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["邢子襟灵旧绝尘，尔来句法更清新。","淡交喜得山栖友，杰作疑非火食人。","岂但仆奴看屈子，直须涂改到生民。","与君两世交情厚，剩欲灯前对角巾。"],"title":"简邢德允"}
