{"author":"李群玉","id":25592,"strains":["平平仄仄仄平平，平平平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["朝宗汉水接阳台，唅呀填坑吼作雷。","莫见九江平稳去，还从三峡崄巇来。","南经梦泽宽浮日，西出岷山劣泛杯。","直至沧溟涵贮尽，深沈不动浸昭回。"],"title":"浔阳观水"}
