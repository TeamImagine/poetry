{"author":"张孝祥","id":56285,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平平仄平平。","仄平仄仄平平仄，平仄平平仄仄平。"],"paragraphs":["慕用高名二十年，敢期丹地接周旋。","先生义与云天薄，老去心如铁石坚。","梦了琼崖身益壮，烟销金坞臭空传。","一尊莫惜空相属，宫漏穿花夜色鲜。"],"title":"同胡邦衡夜直"}
