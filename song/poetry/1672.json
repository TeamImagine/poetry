{"author":"宋太宗","id":1672,"strains":["平平仄仄仄平平，平仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["知来秘法谕恒沙，须是铅开汞上花。","烧炼勿令伤血脉，凡情散乱损黄牙。","离男合度分明说，坎女和同不用夸。","大矣日中成九转，红浆一饮到仙家。"],"title":"逍遥咏  其一九"}
