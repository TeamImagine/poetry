{"author":"吴泳","id":103840,"strains":["仄平平，仄平平，平平仄仄平仄平。","平平仄仄仄仄○，平仄仄仄平○平。","仄仄仄平平仄仄，仄仄平平○平仄。","仄平平仄仄仄仄，平仄○平仄○仄。","○平仄○仄，仄平平平平。","仄平○仄平，平仄仄平平。","仄平仄平平仄仄，仄仄平平仄平仄。","○平仄仄仄仄平，仄仄平平仄平仄。","平平仄平仄，仄仄仄仄平。","平平仄仄仄平仄，平仄仄仄平平平。","仄平仄仄平平○，平平仄仄○○仄。"],"paragraphs":["小玲珑，大玲珑，平林突起群玉峰。","霜铏剪取碧磈{石嵬}，雷斧凿破青嵌崆。","自有此山生此石，鬼削天劖更无迹。","泗滨浮出瑞玉磬，周庙横陈古苍璧。","苍官俨冠剑，翠官披琅玕。","好风吹月来，光动九琳轩。","守庵道人形野倨，白领方袍草为屦。","颇奇二士入洞来，引向高亭最幽处。","他山岂无石，弄假不似真。","平泉马鹿迹何在，南墅甲乙名灰尘。","说真辩假无时了，山童隔竹敲茶臼。"],"title":"游大玲珑小玲珑"}
