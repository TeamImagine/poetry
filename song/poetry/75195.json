{"author":"赵蕃","id":75195,"strains":["仄仄平平仄仄平，仄平仄仄仄平仄。","平平仄仄仄平仄，仄仄仄平平仄平。","平仄仄平平平仄，平平仄仄仄平平。","仄平仄仄平平仄，仄仄仄平平仄平。"],"paragraphs":["有竹相娱道岂孤，信知造物未遗予。","交游更许得奇士，保社却嗟无定居。","怀玉近传酬倡集，荆溪与说往还书。","世人徇利轻翻覆，我辈百年端一如。"],"title":"子进昆仲俱和寄怀三诗复次韵  其三"}
