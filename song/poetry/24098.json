{"author":"宋祁","id":24098,"strains":["仄仄○平仄，平平仄仄平。","平○仄平仄，平仄仄平平。","仄仄平平仄，平平仄仄平。","○○平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平○仄○平。","仄平平仄仄，仄仄仄平平。","平仄平○仄，平平仄仄平。","仄平平仄仄，平仄仄平平。"],"paragraphs":["凤琯凝姑律，奎钩诞佐臣。","祥标六蓬矢，家盛十朱轮。","变道齐成鲁，端朝甫及申。","禁中朝夕诲，帝右老成人。","遍读兰图字，多陪豹尾尘。","桓荣师自许，石建谨无伦。","振鹭飞逾洁，缁衣久更新。","铸贤今是冶，播物晚为钧。","胡广潭留菊，蒙庄树有椿。","奉公为寿祷，山立辅昌辰。"],"title":"内阁孙侍郎生辰纪德"}
