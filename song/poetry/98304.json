{"author":"王遂","id":98304,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["俪然位望亚陪京，大作山川小作城。","堡障百年宽北顾，耕桑千里庆西成。","和风温若生庭户，明月飞来入栋楹。","道院依然无一事，只须空洞养心诚。"],"title":"宛陵道院成用吴尚书韵  其一"}
