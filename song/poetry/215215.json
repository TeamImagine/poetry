{"author":"杨时","id":215215,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["天上行云曳白衣，半衔晴日在林扉。","盘花落雁惊还起，啄食饥乌趁不飞。","榆荚青钱飘已尽，月堤流水漭相围。","征途处处尘随眼，多病长年与世违。"],"title":"汴上"}
