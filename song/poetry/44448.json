{"author":"范成大","id":44448,"strains":["仄仄平平平仄○，仄平仄仄平○平。","平平仄仄仄平仄，仄平仄平○仄平。","平平○仄仄平仄，平平○仄平平○。","仄平平仄仄平平，仄仄平平○平仄。"],"paragraphs":["九月奇寒前未闻，巷南巷北无行人。","冥凌尽用大冬手，肯为岁华留小春。","阴风吹雨作冰屑，驼裘如铁绵裘折。","可怜篱下木芙蓉，不独宜霜更宜雪。"],"title":"骤寒吟"}
