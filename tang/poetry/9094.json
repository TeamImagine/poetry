{"author":"崔备","id":9094,"strains":["平仄仄平仄，平平○仄平。","平平仄仄仄，平仄仄○平。","仄仄平平仄，○平仄仄平。","仄○平仄仄，仄仄仄○平。","仄仄平平○，平平仄仄○。","仄平平仄仄，仄仄仄平平。","仄仄平平仄，平平仄仄○。","仄平平仄仄，平仄仄平平。"],"paragraphs":["松竹去名岳，衡茅思旧居。","山君水上印，天女月中书。","旧秩芸香在，空奁药气余。","褐衣宽易揽，白发少难梳。","病柳伤摧折，残花惜扫除。","忆巢同倦鸟，避网甚跳鱼。","阮巷惭交绝，商嵓愧迹疏。","与君非宦侣，何日共樵渔。"],"title":"使院忆山中道侣兼怀李约"}
