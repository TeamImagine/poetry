{"author":"徐照","id":80111,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，平仄平平仄仄平。"],"paragraphs":["土若丹砂颜色赤，山无高势小成丛。","江船未惯行湘水，越客新能下楚风。","兰杜满汀过绿草，鸳鸯近日别轻鸿。","地涂先识永陵郡，曾看邻翁画轴中。"],"title":"入湘二首  其二"}
