{"author":"司马光","id":176898,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["百里大夫官不轻，莫嗟领上髪垂星。","人生糓禄偏宜晚，世路艰难不厌经。","数曲秋江萦县白，几峰霁色入帘青。","于公向日多阴德，已有鹓鶵在帝庭。"],"title":"送张秘校知分宁"}
