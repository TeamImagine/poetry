{"author":"钱惟演","id":189050,"strains":["平仄平平仄仄平，平平仄仄平平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["家在河阳路入秦，楼头相望祇酸辛。","江南满目新亭宴，旗鼓伤心故国春。","仙掌倚天频滴露，方诸待月自涵津。","荆王未辨连城价，肠断南州抱璧人。"],"title":"泪二首  其二"}
