{"author":"寇准","id":188727,"strains":["平仄仄仄仄，仄仄仄平平。","○仄平仄仄，仄仄平○平。","平平平仄仄，仄仄○平平。","仄仄平平仄，平平平仄平。","平平仄○仄，仄仄平平平。","○平平仄仄，平仄○平平。","仄仄仄平仄，平○仄仄平。","平平仄平仄，仄仄平平平。"],"paragraphs":["蝉噪木叶下，远客忽惊秋。","凝恨悲晚候，万绪皆如抽。","芳时同梦幻，急景如奔流。","念我何为者，年来生百忧。","贫居负胜事，壮岁伤羁游。","临民惭墨绶，垂钓思沧洲。","达则济天下，穷当守一丘。","胡能效时辈，腼冒随沉浮。"],"title":"成安感秋"}
