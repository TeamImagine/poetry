{"author":"林景熙","id":160159,"strains":["○平平仄○平平，○仄仄平平仄平。","仄平○平仄平仄，仄平仄仄平平平。","仄平仄仄仄仄仄，平平仄仄○平平。","仄○仄仄仄仄仄，平平平仄平平○。","仄平平仄仄仄仄，平平平仄○仄平。","仄仄平平平仄仄，仄仄平平平仄平。","平○仄仄仄平仄，平平仄仄平平平。","仄平仄仄平仄仄，平○仄仄○仄平。","仄仄平○仄仄仄，平○仄仄平平平。","平○仄仄仄平仄，仄○仄仄○平平。","仄平平仄仄平仄，平平仄仄平平平。","仄仄平平仄平仄，平平平仄○平平。"],"paragraphs":["临溪双石如层城，中有洞天门不扃。","杖藜穿莎入微迳，古藤络树春冥冥。","渴猿引子下饮涧，山瓢我亦分清泠。","一重一掩翳复朗，朱门金榜开殊庭。","众峰环拱受约束，何年神造驱五丁。","缥缈楼台钟磬寂，薜荔纷披窗户青。","黄冠羽服者谁子，琼台坐阅南华经。","客来揖坐松下石，呼茶味瀹枸杞灵。","笑遣青衣导予步，峰回路转银河倾。","初看绝壁走云雾，倏听万壑驱风霆。","不知何代擘青峡，明珠万斛皆龙腥。","欲唤琴高借仙鲤，蒙蒙山雨吹孤亭。"],"title":"石门洞"}
