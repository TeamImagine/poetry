{"author":"雍陶","id":21100,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["高城新筑压长川，虎踞龙盘气色全。","五里似云根不动，一重如月晕长圆。","河流暗与沟池合，山色遥将睥睨连。","自有此来当汴口，武牢何用锁风烟。"],"title":"河阴新城"}
