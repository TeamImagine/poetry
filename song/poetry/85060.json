{"author":"周南","id":85060,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["料理清明天气催，搀先几日柁船开。","六朝事往余簪塔，百草春回上舞台。","巢燕争迎华屋去，海潮犹傍故城来。","主人两鬓千丝雪，更𣃁青冥出稚栽。"],"title":"春日即事"}
