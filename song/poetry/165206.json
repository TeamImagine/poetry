{"author":"艾性夫","id":165206,"strains":["○平仄仄○平仄，平平仄仄○平仄。","仄平仄仄平仄平，仄仄平平仄○仄。","仄平仄仄仄平平，仄仄平仄仄仄平。","仄平○仄○仄仄，平仄仄仄？平平。","平平○仄平○仄，平○仄仄平平仄。","仄平平仄仄平平，仄仄平平仄平仄。","仄平仄仄平平平，仄仄仄仄平平平。","平平○仄仄仄仄，仄平仄仄平平平。","仄仄仄平平仄仄，仄仄平平平仄仄。","平仄平平仄仄平，平平仄仄平平仄。"],"paragraphs":["长门写遍泥金帖，春风暗老如花靥。","臂纱尚护红守宫，妾命君恩尽如叶。","一朝结束嫁荒陲，一马前导五马随。","老奚并辔相笑语，双袖自抱琵琶啼。","边风吹碎心如梦，云长只有孤鸿送。","早知毡帐是羊车，却把黄金博青冢。","向来玉锁摇铜环，咫尺不得窥天颜。","祇今堕在万里外，日光那到祁连山。","女色自矜还自悮，画史欺君君莫怒。","甘向匈奴作妇翁，而翁首祸羞千古。"],"title":"昭君出塞图"}
