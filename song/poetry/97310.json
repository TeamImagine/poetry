{"author":"陈宓","id":97310,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["厚重公清誉蔼然，人言端似楚公贤。","为官不取横科势，佐郡何妨二十年。","徐邈介通常不变，阳城抚字已先传。","双旌原上行人泣，况是交亲泪迸泉。"],"title":"挽郑通判"}
