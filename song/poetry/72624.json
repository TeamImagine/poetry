{"author":"曾丰","id":72624,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["谁云素手动朱门，我固知君有道存。","凤历三元胸次具，龙图八卦掌中翻。","悬知地理善之善，正恐天机玄又玄。","借使乾坤权在我，更当有以制乾坤。"],"title":"赠阴阳家邱明远"}
