{"author":"孔武仲","id":200730,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平仄仄仄，平平平仄仄平平。","仄平平仄平平仄，仄仄仄平仄仄平。"],"paragraphs":["平晓清风响北林，大明宫殿肃阴阴。","雕舆来息云天上，黼座遥瞻斗极深。","庭广袍衣自相照，朝回幡盖尚余音。","太平文物多师古，想望汉唐犹视今。"],"title":"十月朔过殿"}
