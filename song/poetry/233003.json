{"author":"范仲淹","id":233003,"strains":["○仄仄平平，仄平平平平。","仄平仄仄平，仄平仄平平。","平平仄仄仄，平仄仄仄平。","仄仄平平○，仄仄仄仄平。","仄仄仄平平，仄仄平仄平。","仄仄仄平平，仄仄仄仄平。","仄平平仄仄，仄仄平仄平。","平仄仄平平，仄仄仄平平。","平○仄平仄，仄平平仄平。","仄仄平○平，仄仄仄平平。","平仄平仄○，平仄平平○。","仄○平仄仄，仄仄仄平○。","平平○仄仄，仄仄仄平平。","仄○平仄仄，仄平○仄平。","仄仄仄仄仄，仄仄平平平。","平平仄仄仄，仄平平仄平。","平○仄平平，平平仄平平。","平平平仄仄，仄仄仄平平。","平平平仄仄，平仄仄平平。","仄仄仄平平，平平仄仄平。","平仄仄仄仄，平仄○○平。","○仄仄仄平，平仄仄仄○。","仄仄仄平平，平仄仄平平。","仄平平仄仄，仄仄仄平平。"],"paragraphs":["应是少微星，又云严君平。","浩歌七十余，未尝识戈兵。","康宁福已大，清静道自生。","邈与神仙期，不犯宠辱惊。","读易梦周公，大得天地情。","养志学浮丘，久炼日月精。","寿存金石性，啸作鸾鳯声。","阴德不形言，一一在幽明。","何当换金骨，五云朝玉京。","有客淳且狂，少小爱功名。","非谓钟鼎重，非谓箪瓢轻。","素闻前哲道，欲向圣朝行。","风尘三十六，未作万人英。","乃闻头角者，五神长战争。","祸福有倚伏，富贵多亏盈。","金门不乏隽，白云宜退耕。","人间有嵩华，栖之比蓬瀛。","芝田春蔼蔼，玉涧昼铮铮。","峰峦多秀色，杉桂一何清。","月壑认瑶池，花岩列锦城。","朱铉冉冉奏，金醴迟迟倾。","相劝绮季徒，颓玉信纵横。","此乐不寻常，何苦事浮荣。","愿师先觉者，远远濯吾缨。"],"title":"赠张先生"}
