{"author":"陆游","id":39509,"strains":["平仄平平仄仄平，平平仄仄仄平平。","仄平平仄仄仄仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["残发萧萧不满簪，衰年亦自惜光阴。","作碑谀墓已绝笔，䌷史藏山犹苦心。","穿破绿钱多稚笋，惊飞红雨有幽禽。","北窗睡起摩挲眼，更觉清风直万金。"],"title":"题斋壁三首  其二"}
