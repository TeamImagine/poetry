{"author":"李正民","id":242220,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["十束三锺未苦贫，端居终岁谢尘氛。","春回苒苒生芳草，日暮悠悠对碧云。","往事已嗟存土梗，乘时争欲辨莸薫。","伤心极目空千里，肠断稽山正忆君。"],"title":"寄元叔"}
