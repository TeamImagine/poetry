{"author":"苏轼","id":193462,"strains":["○平仄平仄，平仄○平平。","平平仄平仄，仄仄仄平平。","平平仄平仄，平仄平仄平。","仄平平平仄，平仄平平平。","平平平平○，平仄平平平。","平平平仄仄，仄仄仄平平。"],"paragraphs":["王乔古仙子，时出观人寰。","常为汉郎吏，厌世去无还。","双凫偶为戏，聊以惊世顽。","不然神仙迹，罗网安能攀。","纷纷尘埃中，铜印纡青纶。","安知无隠者，窃笑彼愚奸。"],"title":"双凫观"}
