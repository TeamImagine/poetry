{"author":"武三思","id":34291,"strains":["平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平○仄仄，○仄仄○平。"],"paragraphs":["年光开碧沼，云色敛青谿。","冻解鱼方戏，风暄鸟欲啼。","岩泉飞野鹤，石镜舞山鸡。","柳发龙鳞出，松新麈尾齐。","九韶从此验，三月定应迷。"],"title":"奉和宴小山池赋得谿字应制"}
