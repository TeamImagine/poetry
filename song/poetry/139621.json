{"author":"陈著","id":139621,"strains":["仄平仄○平，仄仄仄仄○。","平平仄平仄，仄仄仄平平。","平平仄平仄，仄仄平仄平。","仄平仄仄仄，仄仄仄仄平。","仄○仄仄仄，仄○仄○○。","仄平仄仄仄，仄仄平平平。"],"paragraphs":["虎投止三跳，气暴志匪深。","人皆望而畏，所宅在崎嵚。","时乎出山谷，爪利牙齿森。","岂无勉有力，激烈尽杀心。","我闻亦一快，细思又沈吟。","就然射石者，未必能生擒。"],"title":"和单君范古意六首 猎"}
