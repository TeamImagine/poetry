{"author":"王十朋","id":23023,"strains":["仄仄○平仄平仄，平仄仄平○仄仄。","仄仄平平仄平仄，仄仄○平仄平仄。","仄平○仄仄平仄，○仄仄平平仄仄。","○平仄○○仄仄，仄仄平平仄○仄。","平平仄仄平仄平，○仄平○仄平仄。","仄平仄仄平平平，平仄平○仄平仄。","平平平平平仄仄，仄仄平平仄○仄。","平平平○○平平，仄仄平○仄平仄。","仄平仄仄仄平平，○仄平平仄平仄。"],"paragraphs":["忆昔从师学弦诵，年与贾生相伯仲。","九日登高鹿岩脊，感物题诗笔初弄。","旧游回首半零落，三十六年真一梦。","当时唱和三四老，尚有残篇可吟讽。","今年节物身在家，行乐山间谩随众。","弟兄劝我登高山，身似驽骀不容鞚。","河东先生今靖节，有酒宁须白衣送。","朋尊聊献菲蒙泉，赐茗仍分小团凤。","愿公一饮寿千龄，三物年年敢驰贡。"],"title":"九日寄表叔贾司理"}
