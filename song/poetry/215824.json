{"author":"张耒","id":215824,"strains":["平仄平平仄，平平平仄平。","平平○平仄，仄仄仄○平。","○平仄仄平，平仄平平○。","○平仄○仄，仄仄仄○○。","平仄仄平仄，平平仄平○。","平平平○仄，平仄仄平○。","仄平仄仄仄，仄○平平仄。","仄平仄平平，仄○平仄平。"],"paragraphs":["黄鹤楼前月，清辉千里寒。","娟娟过江北，送子别长安。","长安百万家，车马无时闲。","中天耸观阙，四海会衣冠。","怜尔薜萝子，豪华骇新观。","萧萧囊中句，饥坐奏清弹。","漫郎久不惬，逸思生风翰。","寄声武昌鱼，欲从伧父餐。"],"title":"赠杨念三道孚"}
