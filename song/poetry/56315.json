{"author":"张孝祥","id":56315,"strains":["仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["泽畔行吟我独醒，归程不计短长亭。","西风送浪头头白，芳草随人段段青。","昨夜疏篷犹窘雨，今朝严鼓欲侵星。","无人去唤华容宰，画我江行作小屏。"],"title":"江行再用前韵"}
