{"author":"韦应物","id":56914,"strains":["仄平仄○仄，平仄平仄平。","仄仄仄平平，平平仄平○。","仄仄仄○仄，平平仄平平。","平平仄仄平，仄仄仄平平。","仄仄仄平仄，仄平仄仄平。","仄仄仄平仄，仄平仄仄平。"],"paragraphs":["两山郁相对，晨策方上干。","霭霭眺都城，悠悠俯清澜。","邈矣二三子，兹焉屡游盘。","良时忽已周，独往念前欢。","好鸟始云至，众芳亦未阑。","遇物岂殊昔，慨伤自有端。"],"title":"再游龙门怀旧侣"}
