{"author":"陆游","id":32972,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不染元规一点尘，行歌偶到锦江濵。","淋漓诗酒无虚日，判断莺花又过春。","客路柳阴初堕絮，还家梅子欲生仁。","更须作意勤相过，要信年光属散人。"],"title":"自蜀州暂还成都奉简诸公"}
