{"author":"华岳","id":98875,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄平，仄平平仄仄平平。","平平仄仄平平仄，仄仄仄平平仄平。"],"paragraphs":["自叹身谋我独疏，只贪风月恣欢娱。","杯盘遇客随多寡，囊橐何时问有无。","万里梯航无罥罣，十年墙屋有穿窬。","从今老去无他望，绿绮一张醪一壶。"],"title":"自叹"}
