{"author":"林希逸","id":119883,"strains":["仄平平仄仄，仄仄仄平平。","仄仄平○仄，○平仄仄平。","○平平仄仄，仄仄仄平平。","仄仄平平仄，○平仄仄平。","○平平仄仄，平仄仄平平。","仄仄平○仄，○平仄仄平。"],"paragraphs":["避喧谁氏子，远近不知名。","踏雨来相问，敲云忽自惊。","空蒙迷处所，剥啄访平生。","不是师严钓，应须学尹耕。","深山无户籍，虚谷答人声。","野服徐迎客，论文到月明。"],"title":"敲云问名氏  其一"}
