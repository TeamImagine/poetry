{"author":"胡寅","id":11871,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["画船浮客到岩阿，小阁经年又一过。","天远恍如开翠幕，江春浑似遶青罗。","雨晴风日山山丽，花发园林处处多。","早喜四郊膏泽遍，试从尧壤嗣农歌。"],"title":"和次山游朝阳岩"}
