{"author":"李石","id":20404,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["大地纤毫色色空，寥天望极一鸿蒙。","夜凝冷浸梅魂月，朝拂轻回缟带风。","身世密移尘境外，乾坤收入玉壶中。","虚堂瑞草琼林合，压尽蓬莱第一峰。"],"title":"雪  其二"}
