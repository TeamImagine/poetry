{"author":"卢尚卿","id":31146,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["九重丹诏下尘埃，深锁文闱罢选才。","桂树放教遮月长，杏园终待隔年开。","自从玉帐论兵后，不许金门谏猎来。","今日灞陵桥上过，路人应笑腊前回。"],"title":"东归诗"}
