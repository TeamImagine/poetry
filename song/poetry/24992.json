{"author":"章岘","id":24992,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["江澜洄洑啮山根，山裂岩开石室存。","溺鬼夜呼千嶂黑，蛰龙晨起一川浑。","金沙试决通泉脉，翠壁闲题破藓痕。","三伏几人逃畏暑，岂惟河朔有清尊。"],"title":"留题伏波岩"}
