{"author":"陆游","id":37689,"strains":["仄平平仄平，仄平仄仄平。","仄仄仄仄平，平仄仄仄平。","仄仄仄仄仄，○平仄平平。","平平仄仄平，仄仄仄仄平。","平平仄仄平，○仄仄平平。","仄平平仄平，仄平○仄平。","平平○○仄，仄仄仄平平。","平平仄平仄，仄仄平平平。"],"paragraphs":["牧羊知治民，解牛得养生。","一理傥造微，何事不可明。","我老抱病久，颇窥古人情。","唐尧授四时，帝道所以成。","周家七百年，王业本农耕。","造端无甚奇，至今称太平。","人生正如此，默默要无营。","心君但高拱，万物安能撄。"],"title":"病中作二首  其二"}
