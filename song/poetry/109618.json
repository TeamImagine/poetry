{"author":"阳枋","id":109618,"strains":["平仄平平平仄仄，仄平平仄平平仄。","平○平仄仄○平，平仄平○平仄仄。","平仄平平平仄仄，平平仄仄平○仄。","平平仄仄仄平○，○○平平平仄仄。","仄仄平平仄仄平，仄平平仄平平仄。","平平仄仄仄○○，仄仄平平平仄仄。"],"paragraphs":["江上平堤堤上路，只轮来往舟沿溯。","林疏风叶坠轻黄，征雁声中秋暗度。","来踏东风归岁暮，佳山好水无重数。","揩摩老眼待冬深，更看霜林排雪树。","岸木稠边屋作邻，港鱼多处鸥成聚。","竿蓑拟欲个中留，却恨冬风催我去。"],"title":"黄池舟中和全父弟韵"}
