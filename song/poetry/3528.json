{"author":"陈与义","id":3528,"strains":["○平仄仄平，仄仄平平平。","仄平仄仄仄，仄仄仄平○。","平平平仄平，平平仄平平。","仄仄仄平仄，仄仄平仄平。","仄仄平平仄，仄仄平○平。","○平仄○平，○仄平仄平。","仄平仄仄仄，平平平仄平。","仄仄仄仄平，仄仄仄平○。","平平仄平仄，仄仄仄平平。"],"paragraphs":["留侯辟谷年，汉鼎无余功。","子真策不售，脱迹市门中。","神仙非异人，由来本英雄。","抚世独余事，用舍何必同。","眷此贞牟野，息驾吾其终。","苍山雨中高，缘草溪上丰。","仲春水木丽，禽鸣清昼风。","祸福两合绳，既解一身空。","荣华信非贵，寂寞亦非穷。"],"title":"贞牟书事"}
