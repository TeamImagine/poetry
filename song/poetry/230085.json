{"author":"苏过","id":230085,"strains":["仄仄仄平平，平平仄仄仄。","平仄○○平，仄仄平平仄。","仄仄平平平，仄仄平平仄。","○平仄平仄，○仄平平仄。","平仄仄○仄，平平平仄仄。","仄平仄平仄，仄仄平平仄。","仄平仄平仄，平仄平平仄。","仄平仄仄仄，仄仄平平仄。","○仄仄平平，平平仄平仄。","仄平仄仄仄，仄仄平平仄。","仄仄平平平，仄仄仄平○。"],"paragraphs":["瘴海不知秋，幽人忘岁月。","祇记庭中花，几度开还枿。","忆昔移居时，始是青荑茁。","殷勤主人惠，浸灌寒泉冽。","颜色日鲜好，条枝争秀拔。","意无后人翦，喜托先生苃。","海康接儋耳，云水何田蹑。","俯楹独四顾，怅此波涛匝。","闻道海门松，僵枝出繁叶。","困穷不足道，喜有千人活。","不似玄都花，蔌蔌那容折。"],"title":"次韵叔父月季再生"}
