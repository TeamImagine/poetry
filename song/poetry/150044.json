{"author":"方回","id":150044,"strains":["仄仄○○仄仄平，平平仄仄仄平平。","平平仄仄○○仄，仄仄平平仄仄平。","仄仄仄平平仄仄，仄平平仄仄平平。","○仄仄平○仄仄，仄平平仄仄平平。"],"paragraphs":["酒醒更深独倚楼，天清地静俯河流。","梧桐影转三更月，蟋蟀声催万象秋。","自古有生皆有死，即今无喜亦无忧。","更著四年当八十，我于人世复何求。"],"title":"八月二十日赵西湖携酒夜醒二更记事  其二"}
