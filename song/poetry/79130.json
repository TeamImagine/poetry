{"author":"欧阳修","id":79130,"strains":["平平仄仄仄，仄仄仄仄仄。","平平仄平平，仄仄仄仄○。","仄平仄平○，仄仄平仄仄。","仄平○平仄，仄仄○平仄。","平平仄○平，仄仄仄○仄。","仄平仄平平，○仄仄平仄。","仄仄○仄仄，仄仄平平仄。","仄平仄仄平，仄仄仄平仄。","仄平仄○仄，仄仄仄平？。","平平仄平平，平仄平仄仄。","○平仄平仄，平仄仄平仄。","仄○仄平平，平○仄平仄。","仄平平仄仄，仄仄仄仄仄。","平平平仄仄，仄仄平平○。"],"paragraphs":["焦生独立士，势利不可恐。","谁言一身穷，自待九鼎重。","有能揭之行，可谓仁者勇。","吕侯相家子，德义胜华宠。","焦生得其随，道合若胶巩。","始生及吾门，除子喜惊踊。","曰此难致宝，一失何由踵。","自吾得二生，粲粲获双珙。","奈何夺其一，使我意纷{艹毦}。","吾尝爱生材，抽擢方郁蓊。","犹须老霜雪，然后见森耸。","况从主人贤，高行可倾竦。","读书趋简要，害说去杂冗。","新文时我寄，庶可蠲烦壅。"],"title":"送焦千之秀才"}
