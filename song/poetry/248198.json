{"author":"赵鼎","id":248198,"strains":["○平仄仄平，仄仄仄仄仄。","平○仄仄平，仄仄平平仄。","仄平平仄平，仄仄仄○仄。","仄平平仄仄，仄仄仄平仄。","平平仄仄平，仄仄仄仄仄。","仄平平仄平，仄仄○平仄。","仄仄仄平○，仄○○仄仄。","仄仄平仄仄，仄仄仄平仄。","仄平○仄平，仄仄仄仄仄。","仄仄仄仄平，平平仄平仄。","仄仄○○平，仄平平仄仄。","平仄○平平，仄仄平平仄。","平平平平仄，仄仄平仄仄。","仄○平仄仄，仄仄平平仄。","平平仄平平，仄仄仄平仄。","仄仄仄○○，仄仄仄○仄。","平仄○仄平，仄仄平○仄。","仄○仄平仄，仄仄仄平仄。","仄仄仄平平，仄仄○平仄。","仄仄仄平平，○仄○平仄。"],"paragraphs":["苍颜五老人，潜此十里谷。","孤标面有棱，瘦骨饥无肉。","手挥云雾开，绝涧坦其腹。","乃知奇伟状，未省出山麓。","穷幽偶见之，欲遁不及缩。","亦怜麋鹿资，笑睨回青目。","政欲挽渠衣，未应回我毂。","却顾岩壑底，郁郁耸乔木。","尚兹遗栋梁，况乃问朴蔌。","我亦脱网罗，江湖漾孤鹜。","念此难折腰，本无苏印六。","何意从公游，大嚼渠渠屋。","公仍为销写，妙语矜破镞。","一看云卧冷，固鄙权门燠。","悬知饭藜羹，不换咄嗟粥。","笑我漫弹冠，短髪不胜沐。","真恐缘壁枯，莫作蜗行蹙。","但当葺诗业，万象入吾掬。","要与曲生狂，一扫中书秃。","此计是耶非，更拟从公卜。"],"title":"再次韵"}
