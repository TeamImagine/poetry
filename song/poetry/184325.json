{"author":"陈汝羲","id":184325,"strains":["仄仄平平仄仄平，仄平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄平平平仄仄平。"],"paragraphs":["闻说湖亭又一新，不徒行乐乐斯民。","水光剩占鸥鹇地，人意常同桃李春。","试展画图清俗眼，况专闲席傲天真。","使君已陟螭头贵，应为烟云入梦频。"],"title":"众乐亭  其一"}
