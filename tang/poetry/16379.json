{"author":"白居易","id":16379,"strains":["仄仄平平仄平仄，仄仄仄○○仄仄。","平平仄仄仄平平，仄仄○平仄○仄。","平仄仄平○仄仄，平仄○○仄平仄。","平平仄仄仄平平，平仄平平仄平仄。","仄仄仄平平仄仄，仄平平平仄仄仄。","平平仄仄仄仄○，仄仄平平平仄仄。","仄○平仄仄○平，仄仄平○仄平仄。"],"paragraphs":["急景凋年急于水，念此揽衣中夜起。","门无宿客共谁言，暖酒挑灯对妻子。","身饮数杯妻一盏，余酌分张与儿女。","微酣静坐未能眠，风霰萧萧打窗纸。","自问有何才与术，入为丞郎出刺史。","争知寿命短复长，岂得营营心不止。","请看韦孔与钱崔，半月之间四人死。"],"title":"和微之诗二十三首 和自劝二首 二"}
