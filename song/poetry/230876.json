{"author":"葛胜仲","id":230876,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["簿书填委我何堪，茶串携寻井水甘。","幻境岂能喻十十，禅机聊喜契三三。","竹风敲玉清音迥，荷雨跳珠绿影涵。","檀施敢夸蒲塞馔，欲因卢至戒悭贪。"],"title":"五月望日会食普满院夜归作诗二首呈文中县丞玉老禅师江敩王彧  其二"}
