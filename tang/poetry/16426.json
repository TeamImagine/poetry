{"author":"白居易","id":16426,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["贺上人回得报书，大夸州宅似仙居。","厌看冯翊风沙久，喜见兰亭烟景初。","日出旌旗生气色，月明楼阁在空虚。","知君暗数江南郡，除却余杭尽不如。"],"title":"荅微之夸越州州宅"}
