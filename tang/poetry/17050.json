{"author":"白居易","id":17050,"strains":["平平仄平平，○平仄平仄。","仄仄仄○平，仄平平仄仄。","平平平仄仄，平仄平仄仄。","仄仄仄平平，仄平平仄仄。","仄平仄平仄，仄仄○平仄。","仄平仄平平，仄仄○平仄。","○平仄仄仄，仄仄平○仄。","仄仄平仄平，仄平平仄仄。"],"paragraphs":["高人乐丘园，中人慕官职。","一事尚难成，两途安可得。","遑遑干世者，多苦时命塞。","亦有爱闲人，又为穷饿逼。","我今幸双遂，禄仕兼游息。","未尝羡荣华，不省劳心力。","妻孥与婢仆，亦免愁衣食。","所以吾一家，面无忧喜色。"],"title":"咏怀"}
