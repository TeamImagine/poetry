{"author":"傅察","id":254209,"strains":["平平平平仄平仄，仄仄平平平平仄。","仄平仄仄仄平平，○仄○平平仄仄。","平平仄仄仄平平，仄仄○平仄平仄。","○平仄仄仄平仄，○仄平○仄平平。","仄平平仄仄○平，仄仄平○仄平仄。","仄平平仄仄仄○，平仄仄平平仄仄。","仄平仄仄仄平平，平平仄仄平平仄。","仄平仄平○仄仄，仄仄平平仄平仄。","平○平平○仄平，平平仄仄平平仄。","平仄○平仄仄平，仄仄仄仄○平仄。"],"paragraphs":["陶唐名臣有朱虎，揖逊夔夷尊文祖。","后来杰出汉云孙，折槛当时谁敢侮。","煌煌圣代见斯人，凛凛遗风振千古。","乘牛不数鲁家侠，衣锦何妨买臣窭。","十年牢落困胶庠，五斗栖迟尚环堵。","唯余豪气自不除，倾盖向人肝胆吐。","忽然结束事征鞍，轩轩气色浮眉宇。","谓余倚门亲久待，况复枫宸拜明主。","朝廷公卿重荐延，骞腾一鹗生毛羽。","高义如君世所稀，早据要路思禆补。"],"title":"送朱熙载改官还乡"}
