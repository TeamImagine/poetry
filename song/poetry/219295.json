{"author":"晁说之","id":219295,"strains":["平平仄仄仄仄平，平平？仄仄○平。","平仄○平平平仄，仄平仄仄平平平。","仄仄平平○仄仄，平仄仄仄仄仄○。","○平○平仄平平，○仄仄仄仄平平。","○平平仄平仄仄，平平平仄仄平平。","○平仄平平仄平，仄仄仄仄平仄平。","平平仄平平仄仄，○○平○仄仄平。","仄平仄仄仄仄仄，平平仄仄平平平。","平仄仄仄平仄仄，平平平仄平平平。","○平平仄平平仄，仄仄仄平仄平平。","平平仄仄仄仄仄，平○平仄平仄平。","平平仄仄仄仄平，平仄仄仄平平平。","平平平仄○仄仄，平平仄仄仄仄平。","仄平仄仄仄平仄，平○仄仄平平○。","平平仄仄仄仄仄，平仄仄仄平仄平。","仄仄平仄仄平仄，仄仄仄仄仄仄平。","仄平平仄仄仄仄，仄仄仄○仄仄仄。","仄平平平平仄仄，平仄仄仄仄仄平。","仄○仄仄仄平仄，仄仄平仄仄平平。","仄仄平仄仄仄○，平平仄仄平平平。"],"paragraphs":["平生笑杀诅楚文，今朝鄜峙祭湫神。","嗟尔湫神何为者，上公衮冕皇恩新。","日出辉辉收霰雪，仿佛拜命若可亲。","湫神传云是杨班，坟墓突兀自姚秦。","当时功阀今不着，崔萧之史讨无因。","将军得名宜勇哉，里俗所颂疑未真。","黄蜂往媒康氏女，亲迎波间不敢嚬。","至今七夕后二日，康家送女纷红巾。","神视可已胡不已，清明之德先诸身。","湫初来徙雷霆夜，鬼借百车载渊奫。","宜囚厉鬼缚恶虎，螟螣何足烦怒嗔。","邦人不困亦不饥，山可夜入耕阳春。","初无粳稻劳灌溉，黄{广禾}黑黍易与仁。","敢言此水浅于旧，霶沱雨起云轮囷。","千人一日酌不竭，神物所寓谁敢尘。","岂但箫鼓十州远，祭秩已入四渎伦。","异时香火故允会，品极势重力益振。","位浮于人神所殛，神忝厥职亦愧人。","我劳再拜不私祷，上佐邦国下斯民。","敢学韩子炭谷湫，嘲悭悔怪徒踆踆。"],"title":"杨班湫神恩加广应公以其诰祭之"}
