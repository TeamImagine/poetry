{"author":"王令","id":188083,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["气吞风雅妙无伦，碌碌当年不见珍。","自是古贤因发愤，非关诗道可穷人。","镌镵物象三千首，照耀乾坤四百春。","寂寞有名身后事，惟余孤塜耒江滨。"],"title":"读老杜诗集"}
