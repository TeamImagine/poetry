{"author":"李涉","id":18536,"strains":["仄仄平平平，平平仄平仄。","平平仄仄仄，仄仄平平仄。","平○平平○，仄仄平平仄。","仄仄平仄平，仄平○仄仄。","仄平○仄仄，仄仄平平仄。","平仄仄仄平，平平○○仄。","仄平仄平仄，仄仄平平仄。","仄○平仄平，平平仄平仄。","仄仄平仄仄，平仄仄平仄。","平仄仄○○，平○仄平仄。"],"paragraphs":["翠壁开天池，青崖列云树。","冰容不可状，杳若清河雾。","常闻先生教，指示秦仪路。","二子才不同，逞词过尺度。","偶因从吏役，远到冥栖处。","松月想旧山，烟霞了如故。","未遑炼金鼎，日觉容光暮。","万虑随境生，何由返真素。","寂寞天籁息，清迥鸟声曙。","回首望重重，无期挹风驭。"],"title":"题清溪鬼谷先生旧居"}
