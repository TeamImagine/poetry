{"author":"陆游","id":33215,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["万鲸传响彻修廊，唤起衰翁晓梦长。","万事可怜随日出，一生常是伴人忙。","驰驱深厌交飞盖，息偃何时静炷香。","四到锦城身愈老，更堪重入少年场。"],"title":"客多福院晨起"}
