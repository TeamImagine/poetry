{"author":"方一夔","id":152275,"strains":["仄仄仄平仄，仄仄仄平仄。","仄仄仄平仄，仄仄平平仄。","平平平平仄，平平仄平仄。","仄平平○仄，仄仄仄仄仄。","仄平○平仄，平平仄平仄。","仄仄仄平平，平平○○仄。","仄仄仄○平，平仄平仄仄。","平平平仄仄，平仄仄平仄。","平平仄平○，平平仄仄仄。","平平仄仄平，平仄仄平仄。","平仄仄平○，仄仄仄平仄。","平平平平平，平仄仄平仄。","仄平仄平仄，平仄仄平仄。","仄平平仄平，仄仄平○仄。","○平平平平，平仄平仄仄。","仄平仄平平，仄仄平平仄。","仄仄平平平，平仄仄仄仄。","仄仄仄平仄，平仄仄平仄。","仄平仄仄平，仄仄平平仄。","仄仄仄仄平，平仄平仄仄。","仄○仄平平，仄仄平平仄。","平平仄平平，平仄平平仄。","仄○平平仄，平仄仄仄仄。","平平仄平○，仄仄平平仄。","平平仄平仄，仄仄○仄仄。","平仄仄仄平，平仄仄仄仄。","仄仄仄仄平，平○平平仄。","平平仄平仄，○仄○仄仄。","平仄仄平仄，平平仄平仄。","○平仄平平，平仄仄平仄。","平平仄平仄，仄仄平仄仄。","○○仄平○，仄仄○平仄。","平平仄○平，仄仄仄平仄。","○○○平仄，仄仄仄平仄。","平仄平仄仄，仄仄平平仄。","平平仄仄○，仄仄仄平仄。","平平平仄仄，仄仄仄平仄。","平平仄仄仄，仄仄平平仄。","平平仄○平，○平仄仄仄。","平仄仄○平，仄平仄平仄。"],"paragraphs":["介士苦拘检，策士妙筹度。","侠窟养声誉，宦海高阶爵。","纷然殊门户，何能脱缰索。","自怜心期远，雅与俗物薄。","潜光莹璆璧，幽芬结蓠药。","濯濯出山泉，亭亭横空鹗。","挟策误中眉，投耒悲失脚。","文围严靷鞅，诗战淬铓锷。","梯飚转南溟，铭山荡朔漠。","君门虎豹严，天路鬼神恶。","高唱不逢和，贵售屡遭却。","龙移崖垠崩，鳌掉海湖涸。","运流数迁谢，时改异今昨。","乃翁安事书，此辈宜疏阔。","三年屠蛟虬，无用闲猛斫。","百金买砂青，不售虚奇药。","日月双飞奔，身世两寂寞。","夜雨暗灯火，秋月冷篱落。","不甘软弱吞，坐受饥穷缚。","万里落半途，全局差一着。","逝将故人心，共赴青云约。","东游略蓬壶，南望趋衡霍。","鼎中珠还返，腰下宝踊跃。","朝真玉皇颔，问道金仙诺。","青丘启玄命，白虎司秘钥。","朱实足我粮，灵液共我酌。","眷我上界仙，差胜生民乐。","危登望沙界，横溃煎鼎镬。","毡毳宅吴楚，戈鋋血川洛。","冠缨望豺狼，罗绮逐猱玃。","枯根痛芟薙，弱肉生啖嚼。","离离尽丘坟，莽莽空城郭。","悲来怆长怀，悟去念遐托。","相期离尘垢，有便上寥廓。","翘迹霄汉隔，动步穷途错。","机关暗施张，爪距猛拏攫。","盆瓶喧蠛蠓，旦暮算渠略。","纷纷自起灭，泛泛无栖泊。","云烟渺空山，浪涛赴旧壑。","他日欲相知，姓名寄归鹤。"],"title":"远游四十韵"}
