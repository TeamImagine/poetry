{"author":"甘同叔","id":78075,"strains":["○平仄○平平平，○平仄仄○平平。","○平平仄仄平仄，仄平仄仄平平平。","仄平仄仄仄平仄，平平仄仄平仄平。","平平仄平仄仄仄，仄平平仄平仄○。","平仄平平仄平仄，平仄仄仄平平平。","仄平平仄仄仄仄，平仄仄○平平平。","平平仄仄仄平仄，○○○仄平平平。","仄平○仄仄仄仄，平仄平仄平仄平。","仄平平仄平仄仄，平平平仄○平平。","平仄仄仄平仄仄，仄仄仄仄平仄平。","平平仄仄仄仄平，平平仄仄仄仄平。","平平仄仄平平平，平平仄仄平平平。","平○平仄○仄平，仄平仄仄○平平。","仄平仄仄平平平，平仄仄仄仄仄平。","仄平平仄平平平，平平仄仄平平平。","仄平○仄仄仄平，平仄仄仄平平平。","仄仄仄仄○仄平，平仄仄仄平平平。","平仄仄仄仄仄○，平仄○仄平仄平。","仄仄○仄仄仄仄，仄仄仄仄平平○。","仄平仄仄仄仄平，仄仄○仄○平平。","平平仄仄○仄平，平平仄仄○平平。"],"paragraphs":["分宜古县环清溪，重冈复岭如奔驰。","行逢山断水流处，阅城庙枕山之西。","我来落日在前岭，摩挲一读卢肇碑。","嗟唐去今亦巳久，尚余文字光陆离。","云昔秦人有天下，鏖战六国愚黔黎。","砀山云气望不见，神物乃降江之嫠。","雷轰电合助光怪，蜿蜒堕地偕群儿。","赤鳣王鲔奉鼎俎，追逐甘旨怜姥慈。","姥先仙去环佩冷，安能蟠蛰从儿嬉。","刘累不出浮俗隘，况肯委质嬴与斯。","珠宫贝阙世所希，铜环十二白玉扉。","纫兰作佩香披披，招摇手掉芙蓉旗。","哀弹清瑟和宓妃，大川击鼓劳冯夷。","巨鱼踊跃鼋鼍随，虾蟹琐细不得追。","庙门开阖风飔飔，千年万载龙居之。","野巫侦伺荐酒卮，箫鼓坎坎来宫祠。","五彩不辨虺与螭，聊以幻化惊群迷。","嗟我四海久望霓，无复空抱明月辉。","好施膏泽雨六合，岂止但慰袁人思。","历阶酌水致此辞，退以遗谊传于诗。","才悭语颣论甚卑，龙兮谨勿相诃讥。"],"title":"题昌山圣姥庙"}
