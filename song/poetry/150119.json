{"author":"方回","id":150119,"strains":["仄平仄○平○○，平仄平仄仄仄平。","平仄仄仄仄○平，仄平平仄平平平。","平仄仄仄平平平，平仄平仄○平平。","平仄平平仄仄平，仄平平仄平平平。","仄仄平平仄仄平，仄平仄仄仄○平。","○仄仄仄平平平，平仄仄仄平○平。","○平仄仄○平平，平平仄平仄平平。","平仄平平仄平平，仄仄仄仄平平平。","仄仄仄平平仄平，仄仄仄仄平仄平。","仄平平仄平仄○，平平仄平平仄平。","平平平仄仄仄○，仄仄平○仄○○。","仄平平平平平平，○平仄仄平平○。","平仄平仄平平平，仄仄仄平仄平平。","平平平仄平○○，仄平平仄平仄平，仄仄仄仄平仄平。","仄仄仄仄平仄平，仄平仄平平平平。","仄平平仄平平平，平平仄仄平平○。","平平仄仄平平平，平平○仄平仄平。","仄仄仄平仄仄平，平平平仄仄○○。","平仄仄平仄仄平，平平○平平平平。","仄平仄仄仄仄平，平仄仄仄仄平平。","仄仄平平平仄平，平平○○平仄平。","仄平平仄仄平平，平仄仄平○仄平。","仄仄仄平○仄仄，仄平仄仄平仄仄。","平平仄平仄平仄，仄仄仄仄仄仄仄，仄平仄平平仄仄。","仄平仄仄仄平仄，平仄平平平仄仄。","平平仄仄仄平仄，仄仄仄仄仄平仄。","平仄平平平仄仄，平平平平仄仄仄。","仄平仄仄仄平仄，平仄仄○仄仄仄。","仄仄仄仄仄平仄，仄仄仄平平仄仄。"],"paragraphs":["岳忠武王炎兴中，才跨光世俊世忠。","人见百战百胜功，孰知洙泗储心胸。","奸桧忮忍摧英雄，秦贼之臭传无穷。","忠武馨香迥不同，鬼神呵护垂箕弓。","子子孙孙有祖风，允文允武足临容。","敦以阅乐诗书崇，维德裕甫明且聪。","昭文大学其宗公，招之使来有秋鸿。","贤父贤兄笑颜红，酌酒赆别浮金锺。","有马有车舟有篷，脯腊湩酪羊豕熊。","藕莲梨枣蘋蕰葑，罍之俎之笾豆丰。","文宾诗客罔不从，𫐈祀而行气如虹。","浙之西而淮之东，中原广大尧民雍。","邹鲁齐赵森儒宫，默会寸心豁双瞳。","卢沟之水何溶溶，五门佳气瞻郁葱，殿上日月朝衮龙。","马亿万万休战攻，猎围发踪无豜𫎆。","海东青上天无穹，天鹅脑碎飘虚空。","书生匪我求童蒙，桥门冠带新辟廱。","六艺一经或一通，加之官爵与磨砻。","千里虎符百里铜，君遨王京登丹枫。","即霑一命寿乃翁，归欤不见橘霜浓。","近在新年桃李秾，鶑鶑燕燕飞蝶蜂。","满斟环坐绣芙蓉，春满一家和气融。","我有一言如药石，后生仕宦非所急。","明时用人略梯级，况乃要路荐引密，集贤翰林真可得。","我身自有本来物，官小官高何损益。","君家万卷刻书籍，此事乃一大功德。","陶铸青衿千百亿，归而求之不凿壁。","一灯可费十年力，然后自观语与默。","一默浩养百虫蛰，一语九霄轰霹雳。"],"title":"送岳德裕如大都"}
