{"author":"谢逸","id":226642,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄仄平仄仄平。","仄仄平平仄平仄，仄平平仄仄平平。"],"paragraphs":["不随俗客老尘寰，晚节逍遥水石间。","独佩药囊来泽国，只留丹灶在梭山。","身如野鹤更无侣，心似白云长是闲。","若见刘仙问消息，幸分余粒及衰颜。"],"title":"送梭山朱道人"}
