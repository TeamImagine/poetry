{"author":"杨万里","id":45949,"strains":["平○平平○仄仄，仄平仄仄平平仄。","○○平平○仄平，仄平仄仄仄平平。","仄○仄仄平平○，平仄平平平仄仄。","平平仄平仄平○，仄平仄平平○平。","平平仄平仄仄仄，平仄平平仄平仄。","仄仄○平平仄平，仄仄仄仄平平平。","平仄平平仄平仄，○平平平○仄仄。"],"paragraphs":["林中梅花如隠士，只多野气无尘气。","庭中梅花如贵人，也无野气也无尘。","不疏不密随宜了，旋落旋开无不好。","珠帘遣风细为吹，画檐护霜寒更微。","诗翁绕阶未得句，先送诗材与翁语。","有酒如渑谁伴翁，玉雪对饮惟渠侬。","翁欲还家即明发，更为梅兄留一月。"],"title":"郡治燕堂庭中梅花"}
