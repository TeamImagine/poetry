{"author":"王贞白","id":33387,"strains":["仄○仄平平，平仄仄○平。","平○平仄仄，平仄仄平○。","平平仄平仄，仄仄仄平平。","○平平仄仄，平仄仄○平。","○○仄仄仄，仄仄仄平平。","仄平平仄仄，平仄仄平平。","仄仄平平仄，○平仄仄平。","平平平仄仄，平仄仄○平。","平○？○仄，○平仄仄平。","平平仄仄仄，平○仄仄平。"],"paragraphs":["寇骑满鸡田，都护欲临边。","青泥方绝漠，怀剑始辞燕。","旌旗挂龙虎，壮士募鹰鹯。","长城威十万，高岭奋三千。","行行向马邑，去去指祁连。","鼓声遥赤塞，兵气远冲天。","对阵云初上，临城月始悬。","风惊烽易灭，沙暗马难前。","恩重恒思报，劳心屡损年。","微功一可立，身轻不自怜。"],"title":"拟塞外征行"}
