{"author":"饶节","id":224977,"strains":["平仄仄仄仄，仄○平仄平。","平○仄○仄，仄仄平仄平。","平平仄仄平，○平仄仄○。","仄平平平平，平平仄仄平。","平平仄平仄，○仄仄平平。","平仄仄平仄，平仄仄仄平。","仄○仄平仄，仄仄仄仄平。","仄仄仄平平，平仄仄仄平。","仄平仄平仄，平仄○仄○。","仄平平仄平，仄仄平平平。","平平仄○仄，仄仄仄○平。","仄仄仄○仄，仄仄仄○平。"],"paragraphs":["颓俗不可挽，我思陈孟公。","胸中一噫气，浩荡沧海东。","初余亦拙谋，堕身尺度中。","昔为吾家驹，今为客子蓬。","人生百年耳，过鸟欻无踪。","何至自矛盾，身与众敌逢。","仲尼固玄圣，道大自不容。","落落少年场，谁复识吕蒙。","古今一丘貉，同赴三尺封。","乃知常满尊，慰藉吾人穷。","君诗苦相厄，欲抗辄丧雄。","但恐百钱债，负我葛陂龙。"],"title":"立之作诗讥仆沉浮于酒次韵答之"}
