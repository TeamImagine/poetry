{"author":"李流谦","id":30919,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["日压茅檐醉拥蓑，静听寒溜奏云和。","深藏本自身全露，瞪视元知语不多。","紫府地严须一到，苍崖文古要重磨。","新宫固是丛霄样，应有胎禽忆旧柯。"],"title":"次韵何子闻安静观  其二"}
