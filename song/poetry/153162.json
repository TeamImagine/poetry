{"author":"俞德邻","id":153162,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["忆昔携书衮绣堂，扁舟曾此濯沧浪。","苍龙飞去未成雨，老鹤重来知几霜。","人物半凋嗟世事，典刑犹在得诗章。","何当去卜西枝隠，同泛渔舟夜击榔。"],"title":"赠蒋文学三首  其三"}
