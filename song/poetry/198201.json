{"author":"苏辙","id":198201,"strains":["仄仄平平仄平平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["国老无心岂为身，五年朝谒慰簪绅。","元臣事业通三世，旧将威名服四邻。","遍阅后生真有道，欲谈前事恐无人。","比公惟有凌云桧，岁岁何妨雨露新。"],"title":"送文太师致仕还洛三首  其一"}
