{"author":"陆佃","id":202473,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["丹阳太守旧名卿，骑竹儿童夹道迎。","醉尹笙歌甘酒病，谪仙风月苦诗情。","江湖天气农桑早，水竹人家枕簟清。","白首爱君心未已，梦魂犹遶凤凰城。"],"title":"送许遵少卿知润州"}
