{"author":"曹松","id":35450,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["巫山苍翠峡通津，下有仙宫楚女真。","不逐彩云归碧落，却为暮雨扑行人。","年年旧事音容在，日日谁家梦想频。","应是荆山留不住，至今犹得睹芳尘。"],"title":"巫峡"}
