{"author":"韩愈","id":10096,"strains":["平平仄平平，平平○仄仄。","仄平仄平仄，平仄平仄仄。","仄仄平平平，平仄仄仄仄。","○平平仄平，平仄仄平仄。","仄平仄平仄，平平仄仄仄。","平平平平仄，仄仄仄○仄。","仄仄○仄平，平仄仄平仄。","仄平平仄仄，仄仄仄平仄。"],"paragraphs":["晨游百花林，朱朱兼白白。","柳枝弱而细，悬树垂百尺。","左右同来人，金紫贵显剧。","娇童为我歌，哀响跨筝笛。","艳姬蹋筵舞，清眸刺剑戟。","心怀平生友，莫一在燕席。","死者长眇芒，生者困乖隔。","少年真可喜，老大百无益。"],"title":"感春三首 三"}
