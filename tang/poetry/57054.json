{"author":"韦应物","id":57054,"strains":["仄仄仄，平仄平○仄平仄。","○平平仄平平仄，仄平仄仄仄仄仄。","平平○平仄仄平，仄仄○仄平仄平。","仄平仄仄平平仄，平仄平平仄平平。","仄仄平平仄平○，平平仄仄平○仄。","仄仄平平平仄平，仄仄仄仄仄仄○平平。","平平仄仄仄，仄仄平平仄。","仄平仄仄平仄○，仄仄平平平仄仄。"],"paragraphs":["石氏灭，金谷园中水流绝。","当时豪右争骄侈，锦为步障四十里。","东风吹花雪满川，紫气凝阁朝景妍。","洛阳陌上人回首，丝竹飘飖入青天。","晋武平吴恣欢燕，余风靡靡朝廷变。","嗣世衰微谁肯忧，二十四友日日空追游。","追游讵可足，共惜年华促。","祸端一发埋恨长，百草无情春自绿。"],"title":"金谷园歌"}
