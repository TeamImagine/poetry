{"author":"文同","id":168584,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["自趋戎幕佐鞬櫜，四见新阴发旧柯。","学饮不成欢意少，好吟无倦苦心多。","舞伤池柳风图甚，泣破庭兰雨奈何。","敢对青春叹留滞，且须开口更狂歌。"],"title":"官舍春日书怀  其一"}
