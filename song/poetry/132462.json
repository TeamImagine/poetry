{"author":"张矩","id":132462,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["天台山下两诗仙，剪雾裁冰五十年。","耘业三间千古意，饭牛数集几人传。","半江明月曾同赋，一段清风岂偶然。","匹马冲寒西驿路，碧云苒苒思绵绵。"],"title":"留别耘业林逢吉饭牛翁郑简子"}
