{"author":"李处权","id":8548,"strains":["仄仄平平仄，平平仄仄平。","平平○仄仄，仄仄仄平平。","平仄平平仄，平○仄仄平。","平平仄仄仄，仄仄仄○○。","仄仄平平仄，平平仄仄平。","平平平仄仄，平仄仄平平。","仄仄○平仄，平平仄仄平。","仄○平仄仄，？仄仄○平。","仄仄平平仄，○平仄仄○。","仄○平仄仄，仄仄仄○平。","仄仄平平仄，平○仄○平。","仄○平仄仄，仄○仄平平。","○仄平平仄，平平仄仄平。","仄平平仄仄，仄仄仄○○。","仄仄平平仄，平○仄仄平。","平平仄平仄，平仄仄平平。","仄仄平平仄，平平仄仄平。","仄平○仄仄，仄仄仄平平。","○仄平平仄，平平仄仄平。","平平○仄仄，○仄仄平平。"],"paragraphs":["北客何来此，浮生直偶然。","风飚从禹穴，日脚近虞渊。","渔唱谁能问，鸥盟我不捐。","燃犀怪可睹，击树讯空传。","钓石温徐坐，樯竿穏近联。","波明疑练妥，山净学眉连。","客上三千履，军呼十万鋋。","可思江柳下，只欠舞衣前。","鼓柂知无及，乘查怅未缘。","远中微隠树，阔外莽横天。","缥缈湘灵瑟，夷犹范蠡船。","健帆风作驭，骇浪雪盈颠。","行鹭纷群起，孤鸿杳独鶱。","断崖方怒吸，浅瀬或劳牵。","夜泊星辰逼，晴占日月偏。","幽姿閟蛟室，神物护龙泉。","世乱甘沦隠，涂穷枉乞怜。","渚花迎日笑，岸草信人沿。","颇欲追双桨，无因共两舷。","时来如谢朓，三复有余妍。"],"title":"次陈叔易太湖二十韵"}
