{"author":"虞俦","id":62112,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["怪底今宵眼界宽，银潢不动蘸金盘。","未应天上追时好，无奈人间别样看。","酒盏飘零惊鹤唳，笛声哀怨起龙蟠。","经年不复南楼梦，且作三人取次欢。"],"title":"和郡人汤倅中秋月"}
