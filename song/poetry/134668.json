{"author":"释文珦","id":134668,"strains":["仄仄仄平仄仄平，平平平仄仄平平。","○平仄仄仄平仄，仄仄平平平仄平。","平仄仄平平仄仄，平仄平仄仄平平。","仄仄平平平仄仄，平平平仄仄平平。"],"paragraphs":["自爱予生爱性真，真存浑不管渠嗔。","从来有水有山处，著得无名无利人。","腾踏岂须夸驵骏，幽潜端可养精神。","尽向云边寻隠迹，谁知云是老夫身。"],"title":"自爱"}
