{"author":"吴芾","id":18066,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["人间无处避炎光，赖有湖山六月凉。","清夜已欣天似水，长空还爱月如霜。","我将乘兴拼沉醉，君苦怀归有底忙。","试问今宵能饮否，更来月下对胡床。"],"title":"十五夜与朝宗对月把酒朝宗屡怀归因赋二首  其一"}
