{"author":"周紫芝","id":240100,"strains":["仄仄仄仄仄仄仄，仄仄平平平仄仄。","仄仄○平平○平，仄仄平平平仄仄。","平平仄仄仄仄平，仄仄○平仄平仄。","平平平仄平仄平，平仄平○平仄仄。","平平仄仄平仄平，平仄平○平○仄。","平平仄仄平仄○，○平○仄平平平。","仄平仄仄○仄平，○仄仄平○仄平。","仄平平仄仄平平，平平仄仄仄平平。"],"paragraphs":["十里一候五里置，渡海梯山来万里。","赐入长安卿相家，夜暖金猊香彻髓。","琼香入骨作晓酲，斗帐烧烟隔秋水。","青娥添火窗欲明，红锦薫衣人未起。","梅花不用波律来，零藿何劳香传记。","兰闺半掩春昼长，参差吹竹罗红妆。","令君一去三日香，更遣小儿缝紫囊。","夜来宾客满高堂，谁家有女嫁韩郎。"],"title":"督耨词"}
