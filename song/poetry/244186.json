{"author":"胡宿","id":244186,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["西台重见紫薇花，天上时时好物华。","人向药阶升禁掖，路从桃水入仙家。","香英半落风前酒，高艳遥烘日际霞。","却忆后斋浓睡觉，芝泥初熟午阴斜。"],"title":"送石舍人入西阁见紫薇花盛开"}
