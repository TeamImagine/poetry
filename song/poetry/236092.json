{"author":"李光","id":236092,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["闻道招提枕半冈，结茅真在白云乡。","岚光滴沥衣裳冷，爽气空蒙枕簟凉。","幻灭不传神女梦，心清时到赞公房。","是身直与云相似，肯与众生出岫忙。"],"title":"比见客谈东福昌之胜若可避世恨未能一游偶杜某出诸公宿云庵诗轴戏题其后"}
