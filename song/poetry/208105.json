{"author":"黄庭坚","id":208105,"strains":["平平仄平，仄平仄仄。","仄仄仄平，平仄仄仄。","平仄平仄，仄仄○仄。","仄仄仄平，仄仄○仄。","仄平仄仄，仄仄仄仄。","仄仄平仄，仄仄平仄。","平仄仄平，仄仄平仄。","平仄仄平，？仄仄平。","平平平仄，平平仄平。","仄仄仄平，仄平平平。","仄平平○，仄仄○平。"],"paragraphs":["曹侯辍耕，学于上国。","进士起家，为吏有绩。","虽窭人子，孔武且硕。","我惠我威，养我如子。","我勤我暇，不借吏史。","虎暴人境，肆作机阱。","侯曰彻之，病在乎政。","惟此戾虫，迺与政通。","风林岑蔚，征夫不逢。","我作颂声，与民歌之。","不诬方将，俾勿磨之。"],"title":"曹侯善政颂"}
