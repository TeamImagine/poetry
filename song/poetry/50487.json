{"author":"周必大","id":50487,"strains":["○仄仄仄仄，平平平仄平。","仄仄仄仄平，平平仄平平。","仄仄仄○仄，平平仄平平。","仄○仄平仄，仄仄○平平。","仄平平平仄，仄仄平○○。","平平仄仄平，平平○平平。","仄平平平仄，仄仄平仄平。","○○仄仄仄，仄仄平仄平。"],"paragraphs":["王觐十五载，归来稀旧交。","我鬓昔已华，今兹固宜凋。","去国甫重五，还家倏登高。","永和有兄弟，咫尺如烟霄。","缅怀江东使，地远心更劳。","遥知上翠微，江山胜金焦。","岂无茱萸酒，望望心郁陶。","相从会有日，永矣非一朝。"],"title":"陶渊明己酉重九诗一首某以此年此日舟次吉水距永和财一程耳辄用其韵先寄二兄十三弟并呈提举七兄"}
