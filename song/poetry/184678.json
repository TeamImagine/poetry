{"author":"范纯仁","id":184678,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["三月芳菲欲暮天，可堪零雨昼连绵。","润催陇麦将笼节，寒阻春蚕趁早眠。","疏柳拂墙难结絮，嫩苔铺砌已成钱。","牡丹只待晴阳照，看吐新花一尺圆。"],"title":"和韩侍中春阴马上"}
