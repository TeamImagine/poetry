{"author":"牟融","id":17975,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["寂寥荒馆闭闲门，苔径阴阴屐少痕。","白发颠狂尘梦断，青毡泠落客心存。","高山流水琴三弄，明月清风酒一樽。","醉后曲肱林下卧，此生荣辱不须论。"],"title":"写意二首 一"}
