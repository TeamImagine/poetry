{"author":"吴龙翰","id":155715,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","仄仄平平仄仄仄，仄平仄仄仄平平。","仄平仄仄仄平仄，仄仄平平仄仄平。"],"paragraphs":["几日春愁不出行，园林又是了清明。","春风桃李一场梦，夜月江山千古情。","吟倚长松伺鹤到，坐临钓石看云生。","此懐不解自拈出，谩语离骚入笛声。"],"title":"行春次俞兄韵  其一"}
