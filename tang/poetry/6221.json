{"author":"窦叔向","id":6221,"strains":["仄仄平平平仄仄，仄平平仄仄平仄。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["夜合花开香满庭，夜深微雨醉初醒。","远书珍重何曾达，旧事凄凉不可听。","去日儿童皆长大，昔年亲友半凋零。","明朝又是孤舟别，愁见河桥酒幔青。"],"title":"夏夜宿表兄话旧"}
