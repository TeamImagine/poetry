{"author":"李弥逊","id":252911,"strains":["仄仄○平平，○○仄○仄。","平平仄平平，平仄仄平仄。","仄平平仄平，仄仄平平○。","仄平仄仄平，仄仄平平仄。","○平平仄○，平仄平○仄。","平平仄仄平，平仄仄平○。"],"paragraphs":["薿薿庭前林，离离夹中道。","灵柯结繁阴，颜色四时好。","岂无霜雪侵，不改凌云操。","缅怀壮士心，雅契幽人抱。","如何方寸摇，悬若风中纛。","吾庐偶与邻，聊拟七松号。"],"title":"秋居杂咏  其二"}
