{"author":"邵雍","id":124467,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["年老逢春雨乍晴，雨晴况复近清明。","天低宫殿初长日，风暖园林未啭鶑。","花似锦时高阁望，草如茵处小车行。","东君见赐何多也，又复人间久太平。"],"title":"年老逢春十三首  其三"}
