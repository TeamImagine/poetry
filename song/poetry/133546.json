{"author":"卫宗武","id":133546,"strains":["○仄仄平平，仄仄平仄○。","仄仄平仄平，平平平仄仄。","仄平仄仄平，○仄仄平仄。","仄平仄仄仄，仄平仄仄○。","仄○平仄仄，仄仄仄仄仄。","仄平仄平平，○仄○仄仄。","仄平平仄平，仄仄平仄仄。","平仄平仄仄，平平仄平○。","仄平平仄平，平平平仄仄。"],"paragraphs":["狙击岂良图，命几危博浪。","既受黄石书，颠秦而蹶项。","报韩志已酬，兴汉画仍赞。","历陈借箸计，潜消刻印患。","定封谋遂寝，立嫡计莫尚。","转危以为安，其易犹反掌。","万锺谁不怀，裂土人所望。","何勃身亦系，韩彭国随丧。","驾言仙与游，高风巢许上。"],"title":"留侯"}
