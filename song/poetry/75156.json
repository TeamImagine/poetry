{"author":"赵蕃","id":75156,"strains":["仄仄平平仄仄仄，仄平平仄仄平平。","平平平仄仄仄仄，仄仄平平平仄仄。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄仄。"],"paragraphs":["一自书题阙寄将，不知今度几飞霜。","空云梅岭有驿使，可奈衡阳无雁行。","好趁荐章求北阙，莫因文价滞南荒。","已今快阁治诗板，准拟归舟略系傍。"],"title":"久不闻表叔张平子安否觅使寄此"}
