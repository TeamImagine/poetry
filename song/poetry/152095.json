{"author":"方一夔","id":152095,"strains":["仄仄仄平仄，平○仄平仄。","平平仄平○，平平仄平仄。","平平仄平平，平平仄平仄。","平平平仄平，○仄○○仄。","○平仄仄仄，平平仄平仄。","仄仄仄仄○，仄仄平平仄。","仄仄仄仄仄，仄仄仄○仄。","仄仄仄仄仄，平仄平○仄。","平平仄平平，○仄○平仄。"],"paragraphs":["月府有奇木，根干饱清露。","生香异凡间，冲风落天路。","高枝舞青鸾，低枝弄霜兔。","姮娥方妙年，衣采纯纯素。","娉婷不肯嫁，含情待谁诉。","昨与汗漫期，径向银河渡。","授我不死药，倚徙怨迟暮。","即席欲服食，终夕愁相误。","悠悠下高寒，回首空烟雾。"],"title":"感兴二十七首  其一三"}
