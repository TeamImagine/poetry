{"author":"张扩","id":234068,"strains":["仄平仄平平，平仄仄平仄。","○○仄平仄，仄仄仄平仄。","仄平仄平仄，仄仄仄仄仄。","平平平仄平，仄仄平仄仄。","平平平仄仄，平仄仄平仄。","仄平平仄仄，平仄○平仄。","○仄仄仄平，仄平？平仄。"],"paragraphs":["识君大梁城，才逸骥千里。","相从十年后，志节老弥厉。","石渠浩图史，万事问伯始。","为郎初未伸，请郡聊自试。","连朝风雨恶，春日尚余几。","故山窗户接，卮酒庭闱喜。","离别不足云，得诗倘频寄。"],"title":"送胡德辉礼部知严州先还毗陵待阙"}
