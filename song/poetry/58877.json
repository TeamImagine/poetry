{"author":"陈造","id":58877,"strains":["平○平○平，仄仄仄仄仄。","平平仄平平，平仄仄仄仄。","○平仄仄仄，平仄仄平仄。","仄平仄仄仄，仄仄仄平仄。","仄仄平仄○，仄仄平仄仄。","平○仄仄平，仄仄仄仄仄。"],"paragraphs":["诗传侯王家，翰墨到省寺。","姜郎粲然文，群蜚见孔翠。","论交辱见予，卢马果同异。","念君聚百指，一饱仰台馈。","我亦多病过，忍口严酒戒。","终胜柳柳州，吐水赋解祟。"],"title":"次姜尧章赠诗卷中韵  其二"}
