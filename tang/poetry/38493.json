{"author":"无名氏","id":38493,"strains":["平仄平平仄，平平仄仄○。","仄平○仄仄，平仄仄平平。","仄仄平○仄，平○仄仄平。","○平平仄仄，仄仄仄○平。","仄○平平仄，平平仄仄平。","仄仄○仄仄，仄仄仄平平。"],"paragraphs":["年久还求变，今来有所从。","得名当是鲤，无点可成龙。","备历艰难遍，因期造化容。","泥沙宁不阻，钓饵莫相逢。","击浪因成势，纤鳞莫继踪。","若令摇尾去，雨露此时浓。"],"title":"河鲤登龙门"}
