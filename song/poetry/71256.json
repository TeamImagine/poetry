{"author":"彭止","id":71256,"strains":["仄平仄仄仄，仄仄仄仄○。","平○仄平仄，仄仄平平平。","平平仄仄仄，○仄平仄平。","平平仄仄平，仄仄平平平。","仄○仄仄○，平仄仄○平。","○仄平仄仄，仄仄仄仄平。","仄平仄仄仄，仄平仄○平。","平平○平仄，仄平仄○平。","平仄仄平平，仄仄○平平。","仄平仄平仄，仄仄仄○平。"],"paragraphs":["古之得道士，住世讵可期。","吾观赤松子，宛在神农时。","随飚欻上下，分职为雨师。","炎皇女得仙，驭气常追随。","帝降以逮王，嬴氏接苍姬。","更革非一代，隠见不可知。","赤精制六合，子房定王基。","功成应天道，挺身往从之。","名列太玄童，玉女如婴儿。","愿言踵高躅，寿命一如斯。"],"title":"四贤古风寿帅阃 赤松子"}
