{"author":"陈炳","id":65210,"strains":["仄平仄平仄平，仄仄？平仄平。","平仄平平仄○，平仄仄平平平。","仄○○平仄仄，平平仄平平平。","平平平平仄平，仄仄仄平仄平仄。","平平平平仄平，仄平仄平○平。","平仄○平仄仄，平平仄平○平。","平平仄平平平，仄仄仄平仄平。","仄仄平平○平，仄平○仄仄平。","仄仄仄平平仄，仄仄仄平平平。","仄仄仄平○平，平仄平平仄仄平。","仄仄仄平仄○，平平仄平平平平。","仄仄平平○平，仄平平平平平。","仄仄仄平平平，仄仄平平平平。","仄仄仄平仄仄，仄仄平平仄平。","仄平平平仄仄，仄平○平仄平。","仄仄仄平平平，仄平平平平平。","仄仄仄平平平，仄○仄平仄平。","平平平平平平，仄平仄平平平。","平仄仄平○仄，仄仄仄平平○。","平平仄平仄平，仄仄仄平平平。","平平平平仄仄，仄仄平平平平平。"],"paragraphs":["九华北兮濑东，石畏硊兮屈盘。","谁此游兮万顷，初禹凿兮何年。","窈其深兮莫测，微波涌兮沦涟。","民连甍兮渚居，矗百雉兮造天外。","涵青青兮几城，混金碧兮中边。","羌予行兮酷暑，修途邈兮回邅。","埃迷目兮眵昏，仆马瘦兮踬颠。","若有人兮扁舟，破菱荷以径前。","接予袂兮俱往，欲驾我兮登仙。","与汝钓兮空明，鱼杂龙兮藻荇青。","与汝浴兮靓深，悲风度兮秋涛生。","与汝游兮嵌岩，骇鸥凫兮争翾。","与汝望兮茫冥，若有无兮飞烟。","水一去兮入海，问此程兮数千。","指蓬莱兮一发，有安期兮偓佺。","紫贝阙兮珠宫，笑纷卑兮尘寰。","沆瀣饮兮芝餐，盍轻举兮蜕蝉。","嗟吾生兮穷屯，履平地兮奔湍。","心炯炯兮犹在，愿脱屣兮人间。","青枫老兮欲丹，露溥溥兮山寒。","吾何归兮日暮，寄此怀兮江之南。"],"title":"泛秋浦辞"}
