{"author":"贾岛","id":25697,"strains":["平平○仄仄，仄仄平仄平。","仄仄平仄仄，仄平○平○。","平平仄仄平，仄仄平仄平。","仄仄仄仄仄，平仄仄平平。","平仄仄仄○，仄平平○平。","平平仄仄仄，仄仄仄仄平。","○平仄仄平，平平○○平。","平平仄仄平，仄仄平○平。"],"paragraphs":["南山三十里，不见逾一旬。","冒雨时立望，望之如朋亲。","虬龙一掬波，洗荡千万春。","日日雨不断，愁杀望山人。","天事不可长，劲风来如奔。","阴霪一以扫，浩翠写国门。","长安百万家，家家张屏新。","谁家最好山，我愿为其邻。"],"title":"望山"}
