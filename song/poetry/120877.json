{"author":"白玉蟾","id":120877,"strains":["○○仄仄平，仄仄仄平仄。","仄平平仄○，仄仄仄仄仄。","平仄仄○平，平平仄仄仄。","仄仄仄平平，仄仄平○仄。","平○仄仄仄，仄仄平平○。","仄平仄仄仄，仄平仄仄仄。","仄仄○平平，仄仄平仄仄。","仄仄平平仄，仄仄平仄○。","仄平仄平仄，平仄平平仄。","平平仄？平，仄仄○平仄。","仄平平平平，仄仄平仄仄。","仄○平平○，仄仄仄平仄。","仄○平仄平，平平平仄仄。","仄平平平仄，仄仄仄仄仄。","仄平仄平平，仄仄平仄仄。","平仄平？平，平仄仄仄仄。","平平仄仄平，仄仄仄仄仄。"],"paragraphs":["行行莫敢悲，一死复千怨。","脱身歌舞中，姊姒不足恋。","蛮帐紫茸毡，虽卑固不贱。","昔在后宫时，几见君王面。","君王有凤偶，不数芹边燕。","傥曾赐御览，岂为画所幻。","粉黛相嵚巇，亦惧人彘变。","但念辞乡国，远适堪慨叹。","此时汉无策，聊塞呼韩愿。","非无霍嫖姚，两国虑涂炭。","欲宽公卿忧，只影非所羡。","敬将金缯行，不觉泪珠溅。","请行安得辞，心心存汉殿。","所怜毛延寿，既杀不可谏。","马蹄蹴胡尘，晓月光灿灿。","凄怆成琵琶，千古庶自见。","他时冢草青，汉使或一奠。"],"title":"明妃曲"}
