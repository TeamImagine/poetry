{"author":"王洋","id":251395,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平仄仄仄仄平平。"],"paragraphs":["官闲久愧叨祠廪，身幸真堪学种瓜。","月给郡仓三斛米，日寻山路一川花。","盘空婢去催烧笋，炉暖妻来趁焙茶。","阅尽邻僧闲况味，官供粥饭胜僧家。"],"title":"即事"}
