{"author":"陆游","id":37873,"strains":["仄仄仄平仄，仄仄○平平。","平仄仄仄仄，平仄○仄平。","平平仄平仄，平○平仄平。","仄平仄仄平，仄仄仄仄平。","平仄仄○仄，仄仄仄○平。","仄平仄○仄，仄○仄仄平。","平平仄仄○，仄仄平平平。","平仄仄仄○，仄○仄仄平。","仄平仄仄平，仄仄○平平。","平仄仄平平，平仄平仄平。"],"paragraphs":["浴罢淡无事，岸帻临前轩。","雷雨始退散，云月相吐吞。","风蝉断还续，枝间终夕喧。","露萤阖复开，熠熠缀草根。","残暑会当去，孰敢厌炮燔。","四时莽相代，所叹岁月奔。","欢悰挽不留，白发生无根。","儿女日夜长，子且复有孙。","涧松偶未薪，野鹤犹孤鶱。","华表幸来归，余事何足言。"],"title":"七月十一日雨后夜坐户外观月"}
