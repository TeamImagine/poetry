{"author":"周必大","id":50215,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["贾生问𫛳谩伤神，应愧先生入理深。","肝胆何曾分楚越，心形真欲混人禽。","亭邮永镇愚溪上，扁榜重开罨画阴。","见说骑鲸游汗漫，倘凭鸥鸟一传音。"],"title":"故翰林汪公端明居零陵时尝作玩鸥亭今彊中提干敬以其榜揭荆溪第中命某赋诗"}
