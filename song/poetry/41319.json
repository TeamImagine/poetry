{"author":"陆游","id":41319,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["北伐西征尽圣谟，天声万里慰来苏。","横戈已见吞封豕，徒手何难取短狐。","学士谁陈平蔡雅，将军方上取燕图。","老生自悯归耕久，无地能捐六尺躯。"],"title":"闻蜀盗已平献馘庙社喜而有述"}
