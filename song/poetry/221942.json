{"author":"释重显","id":221942,"strains":["平平仄，仄平仄，平仄平平○平仄。","仄平平仄仄平平，○仄平平○平仄。","平平仄仄平平仄，仄仄平平仄平仄。","仄平平仄仄平平，仄仄平平仄平仄。","平平仄，平平仄，仄仄平平平仄仄。","平仄平平仄仄平，平平仄仄平平仄。"],"paragraphs":["吴山碧，楚江碧，吴楚悠悠兴何极。","一寻寒木自为邻，三事秋云更谁识。","乾坤不是无知已，玉石休云辨真伪。","待时沽誉漫沦生，晦迹韬光亦何意。","春风急，春风急，八骏奔驰追不及。","南北东西把定时，为君直上孤峰立。"],"title":"送僧"}
