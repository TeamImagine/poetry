{"author":"吴芾","id":18268,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄仄平。","平平仄仄平平仄，仄仄平平仄仄平。"],"paragraphs":["老去光阴有几旬，到官俄见岁华新。","陡惊懒慢随年长，更觉衰残畏客频。","愧我方为牵俗士，羡君欲作独醒人。","相逢未用辞归去，且向双溪醉早春。"],"title":"再和"}
