{"author":"陈棣","id":18925,"strains":["平仄仄平平仄仄平平仄，仄仄平平平仄仄。","仄平仄仄仄平平，仄仄平平○平仄。","仄仄仄平平仄仄仄仄平，平仄仄仄平仄平。","仄平仄仄仄仄仄，平仄仄平○平平。","仄平平平平仄仄，平仄仄仄平仄仄。","○平仄仄○平平，平平仄仄平平仄。","仄平仄仄○仄平，仄平仄仄平平平。","仄平平仄平仄仄，仄平仄仄平仄平。","平平仄仄平平仄，仄仄平平平仄仄。","平○仄仄○平平，仄仄仄平平仄仄。","○平仄仄仄平仄，仄仄平平仄仄○。","○仄平平平仄仄，仄仄○平仄平仄。"],"paragraphs":["君不见天随有宅松江曲，屋隙墙阴多杞菊。","课儿采掇入杯盘，匕箸芳香胜粱肉。","又不见坡公昔佩刺史符，宾客少至无与娱。","偶餐杞菊作后赋，扪腹噎呕犹轩渠。","散人枯肠真食杞，居士戏笔聊尔耳。","胶西自古号侯邦，斋厨纵乏宁需此。","我今作掾长苦饥，一区不异耕田时。","太仓红腐才五斗，举家食粥宁忍炊。","颓城草木迷荒榭，绿颖芳苕罗舍下。","官闲撷取芼春羹，未棘未莎皆不赦。","三年享此似无餍，二者谁云不可兼。","行趣归装耕谷口，此物犹堪馌南亩。"],"title":"食枸杞菊"}
