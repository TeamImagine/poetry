{"author":"韩淲","id":87340,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["二年清节照冰溪，一笑屏星兴懒题。","五月诞辰宜熟醉，九关云路岂难跻。","家传学行元无恙，世济声华信可稽。","邂逅从容何以祝，寸田尺宅理刀圭。"],"title":"徐倅"}
