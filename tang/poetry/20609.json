{"author":"张祜","id":20609,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["楚谣襦袴整三年，喉舌新恩下九天。","鼓角雄都分节钺，蛇龙旧国罢楼船。","昆河已在兵钤内，堂柳空留鹤岭前。","多病无由酬一顾，鄢陵千骑去翩翩。"],"title":"送周尚书赴滑台"}
