{"author":"张南史","id":7883,"strains":["仄仄仄平平，平平仄仄平。","平○仄仄仄，○○仄平平。","仄仄○平仄，平平仄仄平。","平平平仄仄，仄仄仄○平。","仄仄平平仄，平平仄仄○。","仄平平仄仄，仄仄仄平平。"],"paragraphs":["北洫敞高明，凭轩见野情。","朝回五马迹，更胜百花名。","海树凝烟远，湖田见鹤清。","云光侵素壁，水影荡闲楹。","俗赖褰帷谒，人欢倒屣迎。","始能崇结构，独有谢宣城。"],"title":"独孤常州北亭"}
