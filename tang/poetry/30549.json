{"author":"罗隐","id":30549,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["行尘不是昔时尘，谩向朱门忆侍臣。","一榻已无开眼处，九泉应有爱才人。","文余吐凤他年诏，树想栖鸾旧日春。","从此恩深转难报，夕阳衰草泪沾巾。"],"title":"经张舍人旧居"}
