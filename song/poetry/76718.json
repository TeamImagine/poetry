{"author":"赵蕃","id":76718,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄仄平仄仄平平。","平仄仄仄平平仄，仄仄平平仄仄平。"],"paragraphs":["劲草端能抗疾风，岁寒迺识后凋松。","是知植物多尤异，更有梅花巧耐冬。","青女素娥能莫逆，巽二滕六漫豪凶。","嗟予自幸非枨欲，健语聊须发隗胸。"],"title":"梅花六首  其二"}
