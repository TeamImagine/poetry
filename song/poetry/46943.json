{"author":"梅尧臣","id":46943,"strains":["仄仄仄仄仄，平平仄平平。","平仄仄仄仄，仄仄○平平。","仄仄○○平，平仄仄仄平。","平平仄仄仄，仄仄仄平平。","？平仄平平，仄仄仄仄平。","平仄仄仄仄，仄仄平平平。"],"paragraphs":["隔竹已见月，清光度谿来。","移影上素壁，与我相徘徊。","是夜正中秋，天地雾露开。","人疑玉兔出，药仵不生埃。","嫦娥倚冰轮，艳色若自媒。","他夕岂不好，物意为之摧。"],"title":"八月十五日夜东轩"}
