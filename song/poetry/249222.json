{"author":"曾几","id":249222,"strains":["平平平仄仄平平，仄仄平平仄平平。","平仄仄平平仄仄，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["官曹颜状满尘埃，负郭陂湖眼为开。","春色少留如过客，赏心多病只寒灰。","黄童白叟喜相告，皂盖朱幡能一来。","日暮游人归去尽，沙头鸥鹭与徘徊。"],"title":"寒食与客游东湖"}
