{"author":"程俱","id":235368,"strains":["仄仄○仄仄，平平仄○○。","平平仄平仄，仄仄仄仄平。","平平仄平平，仄仄平平平。","平平仄平仄，仄仄仄仄平。","平平仄○平，平平仄平平。","○平仄平仄，仄仄仄仄平。"],"paragraphs":["日入三籁息，群山郁苍苍。","巾裾湿烟雾，宛转度涧冈。","涓涓暗泉鸣，冉冉松筠香。","林梢吐纤月，露叶琐碎光。","归来叩禅扉，幽灯对绳床。","相羊有余适，笑咏白雪章。"],"title":"奉陪知府内翰至卞山有诗五首 夜归"}
