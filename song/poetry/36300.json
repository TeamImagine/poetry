{"author":"陆游","id":36300,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["禹祠行乐盛年年，绣毂争先罨画船。","十里烟波明月夜，万人歌吹早莺天。","花如上苑常成市，酒似新丰不直钱。","老子未须悲白发，黄公垆下且闲眠。"],"title":"故山四首  其二"}
