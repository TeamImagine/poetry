{"author":"陆游","id":34731,"strains":["平平仄仄平，平仄仄平仄。","仄平仄平仄，仄仄平仄仄。","仄平平仄仄，仄仄平平仄。","仄平平仄○，仄仄平仄仄。","仄平仄仄仄，仄仄仄平平。","平○仄○仄，平仄平仄平。","平平平仄平，仄仄○平仄。","平平仄仄仄，平○仄○仄。"],"paragraphs":["秋堂露气清，萧爽入毛骨。","葛裯耿无寐，坐待山月没。","湿萤飞不起，熠熠依衰草。","劲风西北号，落叶纷可扫。","老生惜岁月，烈士志功名。","登临送将去，非复儿女情。","悬知青海边，杀气横千里。","良时不可失，胡行速如鬼。"],"title":"感秋"}
