{"author":"周裕","id":227316,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["万窟藏云造化宽，仙源路在小江干。","三冬洞府幽栖暖，九夏星槎稳泛寒。","飞雁忽经天柱过，蛰龙犹向石田蟠。","揭名为报红尘客，尽把兹岩取次看。"],"title":"啸岩"}
