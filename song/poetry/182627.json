{"author":"强至","id":182627,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["环台雪后从公登，四顾乾坤表里明。","粉水半消池日薄，玉枝相戛竹风清。","园林洒落人间世，樽酒逍遥物外情。","写景不须搜画笔，诗参化匠自天成。"],"title":"依韵和判府司徒侍中雪霁登休逸台"}
