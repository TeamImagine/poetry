{"author":"陈与义","id":3261,"strains":["平平平仄平，仄仄平平仄。","平平平仄仄，仄仄仄平仄。","仄平○平仄，仄平平仄仄。","平平仄平平，平仄仄仄仄。","平仄仄平仄，仄平平平仄。","仄仄平仄平，平平仄平仄。"],"paragraphs":["昽昽窗影来，稍稍禽声集。","开门知有雨，老树半身湿。","剧谈了无味，远游非所急。","蒲团著身宽，安取万户邑。","开镜白云渡，卷帘秋光入。","饱受今日闲，明朝复羁絷。"],"title":"休日早起"}
