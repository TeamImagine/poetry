{"author":"李光","id":236426,"strains":["平仄平平平仄仄，平平平仄仄平平。","仄平仄仄平平仄，平仄平仄仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["山远江深胜地藏，森森乔木间修篁。","月林不动参差影，花径常供自在香。","沉水𦶟残金鸭冷，落花飞尽绿阴凉。","神通甚愧维摩老，聊长蛮邦作醉乡。"],"title":"秀香堂"}
