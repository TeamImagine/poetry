{"author":"范成大","id":44583,"strains":["平平平仄平平仄，平仄平平平仄仄。","平平仄仄平仄平，仄仄平平仄平仄。","仄仄平平仄仄平，仄平仄仄平仄平。","仄仄平平仄平仄，仄仄○仄○平平。","平平仄仄○平仄，平○仄仄平○○。","仄平仄仄仄平平，仄仄○○○仄仄。","平平仄仄仄平○，仄平平仄○平平。","平平仄仄平平仄，仄仄平○平仄仄。"],"paragraphs":["吴台今古繁华地，偏爱元宵灯影戏。","春前腊后天好晴，已向街头作灯市。","叠玉千丝似鬼工，剪罗万眼人力穷。","两品争新最先出，不待三五迎东风。","儿郎种麦荷锄倦，偷闲也向城中看。","酒垆博簺杂歌呼，夜夜长如正月半。","灾伤不及什之三，岁寒民气如春酣。","侬家亦幸荒田少，始觉城中灯市好。"],"title":"腊月村田乐府十首 灯市行"}
