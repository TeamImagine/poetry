{"author":"杨万里","id":49988,"strains":["平平仄仄平仄仄，平仄○平○平仄。","仄仄仄仄平平平，平平○仄仄仄平。","仄仄平平仄平仄，平平仄仄平仄仄。","仄仄仄仄仄仄○，仄仄仄仄平平平。","平平仄仄仄平仄，平仄平平平仄仄。"],"paragraphs":["诸天别有金色界，金粟如来更奇怪。","玉露洗面晞金风，黄云迎下月姊宫。","未与群芳较颜色，寒香世界谁较得。","一个世界一粟中，万粟世界香无穷。","诗人梦入广寒殿，香杀诗人天不管。"],"title":"题王晋辅桂堂"}
