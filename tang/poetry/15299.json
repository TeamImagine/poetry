{"author":"白居易","id":15299,"strains":["仄仄平仄仄，仄仄平平平。","仄平平仄仄，平平平仄平。","平仄仄○仄，仄○仄平○。","○仄仄仄平，仄仄平平平。","仄平平仄仄，仄仄平仄平。","仄平平仄仄，平仄仄平平。","平○仄仄仄，仄平平仄平。","平仄平仄仄，平仄仄平平。"],"paragraphs":["夏闰秋候早，七月风骚骚。","渭川烟景晚，骊山宫殿高。","丹殿子司谏，赤县我徒劳。","相去半日程，不得同游遨。","到官来十日，览镜生二毛。","可怜趋走吏，尘土满青袍。","邮传拥两驿，簿书堆六曹。","为问纲纪掾，何必使铅刀。"],"title":"权摄昭应早秋书事寄元拾遗兼呈李司录"}
