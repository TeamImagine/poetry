{"author":"黄裳","id":204500,"strains":["仄平平仄平平仄，平仄仄平平仄仄。","平○平仄仄平平，仄仄仄平平仄仄。","○仄平平○仄平，仄平仄○平平仄。","平平仄仄平平平，平平○仄平平仄。","仄平仄仄平○平，仄平平仄平○仄。","平○仄仄平平平，平仄○平仄平仄。"],"paragraphs":["七峰山下无尘客，方寸有能人未识。","风吹山水意飘飘，月照市廛机寂寂。","将使居人闻此声，既澄世虑虚生白。","英华满轴非春能，银钩更有千钧力。","忽然欲运胸中奇，一挥时落云间壁。","何当便跨图南鹏，声意相寻七峰侧。"],"title":"东湖留题 赠周生"}
