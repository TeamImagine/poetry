{"author":"林景熙","id":159976,"strains":["平平平仄平仄平，平仄平仄平平平。","仄平仄仄仄平仄，平仄仄仄平平○。","仄平平仄仄平仄，平平平仄平平仄。","平平仄仄平○○，仄仄平平仄平仄。","平平仄仄○仄平，平平仄仄平平平。","仄平平仄平○仄，仄仄平仄平平平。","平平仄平仄平仄，仄仄仄平○仄仄。","○平○仄平仄平，平仄仄平仄平仄。"],"paragraphs":["鱼头公子冰雪姿，根柢忠信华文辞。","乃翁手植岂无意，贞固已作层霄期。","气含芝术体松柏，容成山下神仙宅。","清阴冉冉生庭除，绿雾纤纤护琴册。","风檐对语如索诗，君家伯仲谐埙箎。","养成材器丰且硕，蓄泄云雨蟠蛟螭。","黄州谪臣坐诗累，杳杳蛰龙空九地。","苍根留取千载芳，何物丑秦盗名字。"],"title":"双桧堂为鲁圣可行可赋"}
