{"author":"吕南公","id":208819,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["几欲相寻出郭行，念君家雁不能鸣。","逢杯得醉常常事，渐老多慈种种情。","荏苒又闻寒食近，牵缠空作暮春惊。","祇应已入东风笑，愁思长于万里城。"],"title":"再和  其二"}
