{"author":"林逋","id":199770,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["行药归来即杜门，啸台秋色背人群。","幽虫傍草晚相映，远水著烟寒未分。","高亢可能称独行，穷空犹拟赖斯文。","过从好事今谁是，自笑何如杨子云。"],"title":"隠居秋日"}
