{"author":"方回","id":149261,"strains":["○平○平平，仄平仄平平。","仄仄仄平仄，仄○仄平平。","○平仄仄仄，平平○仄○。","仄仄仄仄仄，平仄○平平。","平平平仄平，平平○平平。","仄仄仄平仄，平平仄平平。","仄平仄平仄，仄仄○平○。","仄仄仄○仄，仄仄平○平。","○平仄○平，仄仄仄仄平。","仄仄仄仄仄，仄平仄仄○。","仄仄平平平，平平平平平。","仄仄仄○平，仄平○平○。","仄仄仄平仄，仄仄平平平。","仄仄○仄仄，平平仄平平。","仄平平仄仄，平仄平○○。","仄平仄平平，平仄平平○。","仄平仄仄平，平○平平平。","仄仄○仄仄，仄平平仄仄。","○平仄仄仄，仄仄平平○。","平平仄仄仄，平仄平平平。"],"paragraphs":["将军从元戎，六年守襄阳。","大小百余战，裂衣裹金疮。","相逢说往事，须髯犹奋张。","岁晚不得志，巡逻分穷乡。","穷乡民不多，诗书间耕桑。","古不识兵火，承平异边方。","一朝六鳌抃，罅隙疏堤防。","有盗黠如鼠，有吏贪如狼。","将军手拊摩，不忍斧斫伤。","一语对曲直，冷泉解沸汤。","去著来时袍，萧然无装囊。","但有送行诗，至今犹珍藏。","壮士困资格，逆旅悭赍粮。","况又颇抱病，新添满颐霜。","万人为翰墨，无一曹思王。","万人握干殳，无一关云长。","幸而一有之，时论纷臧仓。","恨不酾斗酒，与公歌慨慷。","将军未五十，意气摩穹苍。","春鸿定决起，天骥终高骧。"],"title":"题来将军括苍送行诗卷"}
