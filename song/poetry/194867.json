{"author":"苏轼","id":194867,"strains":["平平○平○，仄仄平仄仄。","仄平仄仄仄，平仄平仄仄。","平仄平仄平，仄○○仄仄。","仄平○仄仄，平仄仄平仄。","仄平平平○，平仄仄仄仄。","平平平仄仄，平仄平仄仄。","仄仄○仄平，仄仄平平仄。","平平平仄仄，仄仄仄○仄。","○平○仄仄，仄仄平仄○。","仄平平平平，仄仄平仄仄。"],"paragraphs":["家居妻儿号，出仕猿鹤怨。","未能逐什一，安敢抟九万。","常恐樗栎身，坐缠冠盖蔓。","受知如负债，粗报乃焚券。","但知眠牛衣，宁免刺虎圈。","清风来既雨，新稻香可饭。","紫蟹应已肥，白酒谁能劝。","君今崔蔡手，政比赵张健。","三公行可致，一语先自献。","幸推江湖心，适我鱼鸟愿。"],"title":"和穆父新凉"}
