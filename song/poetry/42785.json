{"author":"陆游","id":42785,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["广殿遥闻警跸音，觚棱晓色尚沈沈。","半空瑞霭炉香馥，一点红云黼座深。","夷夏驩声归羽舞，乾坤和气入薰琴。","欲知圣德齐尧舜，溯阙争倾万国心。"],"title":"天申节致语口号三首  其二"}
