{"author":"吕本中","id":247010,"strains":["仄平仄○平，○仄仄平仄。","仄平仄平仄，仄仄平仄仄。","仄平仄○平，仄仄平仄仄。","仄平平仄仄，仄仄仄平仄。","仄○仄仄仄，仄仄仄仄仄。","仄平仄仄仄，仄仄平○仄。","平平仄仄仄，仄仄仄平仄。","仄仄平仄平，仄仄平仄仄。"],"paragraphs":["少年固长贫，长岁复多疾。","闭门取坚坐，到此多事日。","不嫌冷如浆，所要甘似蜜。","旧书堆几案，老眼厌涂乙。","不如壁角坐，万事付以实。","况今雨泽足，已觉忧患失。","秋成日在望，所至有棃栗。","贼报虽未衰，一饱良可必。"],"title":"秋日"}
