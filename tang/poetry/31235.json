{"author":"秦韬玉","id":31235,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["凉风吹雨滴寒更，乡思欺人拨不平。","长有归心悬马首，可堪无寐枕蛩声。","岚收楚岫和空碧，秋染湘江到底清。","早晚身闲着蓑去，橘香深处钓船横。"],"title":"长安书怀"}
