{"author":"华岳","id":99031,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，平仄仄平平仄平。","平仄平平仄平仄，仄平平仄仄平平。"],"paragraphs":["司农未晓报龙楼，昨夜中天贯索流。","石父不逢齐子相，马迁空作汉家囚。","铜壶滴碎短长梦，铃索拽翻新旧愁。","安得君王赐归骑，一廛投老大江头。"],"title":"呈富大卿"}
