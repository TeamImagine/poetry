{"author":"袁说友","id":70637,"strains":["仄仄平平平仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["政拙才疏祇具员，也应和气到吴边。","乡来偶尔双岐麦，今复申之并蒂莲。","颇觉园丁惊创见，正须骚客赋新联。","天休要是传消息，得得装成大有年。"],"title":"和施德远双莲韵二首  其二"}
