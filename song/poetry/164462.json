{"author":"仇远","id":164462,"strains":["仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["凤浦鸳湖西有坟，此茔寂寞海边村。","落花红雨鬼仙句，淡月黄昏酒圣魂。","有锸已随棺椁化，无碑空信艾刍言。","螟蛉蜾蠃今何在，起为先生酹一尊。"],"title":"刘伶墓"}
