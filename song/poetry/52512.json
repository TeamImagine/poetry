{"author":"释宝昙","id":52512,"strains":["仄平仄仄平○平，仄仄仄○仄仄平。","仄平平仄平仄仄，平仄仄仄○平平。","仄平仄仄平仄仄，仄平仄仄仄仄仄。","平○仄仄仄仄平，仄平仄仄仄仄仄。","平○仄仄平平○，平平平仄仄仄○。","平平仄仄仄平仄，仄平仄仄平平平。","仄平仄仄仄仄仄，仄仄平平仄平仄。","平平仄仄仄○平，平仄平平仄平仄。","仄平仄仄平仄平，仄平平仄平仄平。","仄平仄仄仄仄仄，平平平仄平平平。","仄仄平平○仄仄，仄仄平○仄平仄。","平平仄仄仄仄平，平仄平○仄平仄。"],"paragraphs":["太宗自是人中龙，黑闼未当鬼蜮雄。","谷城洺水龙自若，天遣此马收全功。","欻然一举雷电起，智名勇力不入耳。","身当矢石不忍嘶，我宁饮血不饮水。","人间只作拳毛看，谁知忠义事所难。","归来四海一家日，锦茵却覆黄金鞍。","万金赖有不死药，御手摩挲箭痕落。","西风顾影一长鸣，身在天闲意沙漠。","骕骦在御臣的卢，郭家师子诚仆奴。","画师画肉不画骨，权奇无乃天之徒。","宝墨淋漓三十六，几代流传到华屋。","真人固在马不亡，堪愧驽骀费君粟。"],"title":"拳毛䯄唐太宗所乘马御墨亲题其下"}
