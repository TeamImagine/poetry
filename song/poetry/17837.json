{"author":"吴芾","id":17837,"strains":["平仄仄○仄，平平仄仄○。","仄平仄平平，平○仄平平。","仄仄仄平平，仄仄平○平。","仄平仄平平，仄仄仄仄平。","平平仄平平，仄仄平仄平。","仄仄仄平仄，仄仄平平平。","仄仄平仄○，平平平仄○。","平平仄仄仄，平仄平○平。","仄○仄平平，仄仄平平平。","平平仄仄仄，仄仄平仄平。"],"paragraphs":["田父苦亢旱，伤心涕泗沱。","使君悯斯民，雩禜亦何多。","古庙舞群巫，袂属肩相摩。","密云自西郊，奈汝旱魃何。","天官感精诚，霹雳加谴诃。","遂协毕星好，一洗吾民疴。","顿觉田亩间，欢然声气和。","人生一饱足，宁复忧其他。","要当及丰年，对酒仍高歌。","祇愁偃鼠腹，未醉颜已酡。"],"title":"和王澧州喜雨"}
