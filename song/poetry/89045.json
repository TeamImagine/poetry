{"author":"徐玑","id":89045,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["混沌分来便至今，纷纷巧事日成林。","月明未免虾蟆食，秋至依然蟋蟀吟。","自叹一身全是幻，谁能万事不容心。","到君斋舍清如水，应使凡机尽弗侵。"],"title":"题养拙轩"}
