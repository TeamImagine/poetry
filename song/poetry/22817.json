{"author":"王十朋","id":22817,"strains":["仄仄平平仄仄平，平平仄仄仄平平。","仄平平仄平仄仄，平仄仄平仄仄平。","平仄仄平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["九日重登古蕺山，劳生又得片时闲。","菊花今岁殊不恶，蓬鬓去年犹未班。","蓝水楚山诗兴里，鉴湖秦望酒杯间。","醉中同访右军迹，题扇桥边踏月还。"],"title":"九日与同官游戒珠寺用去年韵"}
