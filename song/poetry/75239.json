{"author":"赵蕃","id":75239,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["外家人物盛东南，古已云然岂独今。","兄弟长怀未多识，江湖廼得话同心。","岂知行日还先我，更枉长吟写意深。","别后相思回首处，山哀浦思有余音。"],"title":"次韵萧之沈弟"}
