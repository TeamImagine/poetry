{"author":"李复","id":212507,"strains":["仄平仄平平，平仄仄仄仄。","平平平仄○，仄仄平仄仄。","平仄平○仄，仄仄平平仄。","平○仄平仄，仄仄平平仄。","○○仄平仄，仄仄平平仄。","仄平平仄○，仄平○平仄。","仄仄仄仄平，○○仄仄仄。","○仄平仄平，仄仄平仄○。"],"paragraphs":["出城泛南溪，朝暮可往返。","东西韦杜间，尺五天不远。","舟转皇陂曲，岸带青龙坂。","夷犹一篙足，不待双𫄠挽。","回临市桥舣，走就僧居饭。","面山高阁重，入门苍松偃。","黯黯雨意来，苍苍野色晚。","更欲穷上方，理履惭尚蹇。"],"title":"泛舟潏水君俞用韩泛南溪韵作诗三首遂和  其一"}
