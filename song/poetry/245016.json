{"author":"綦崇礼","id":245016,"strains":["仄平平仄仄，仄仄○平平。","仄仄仄○仄，仄仄仄○平。","仄仄仄平仄，仄平○仄○。","平仄仄平仄，平平平仄平。","仄平仄○仄，仄仄仄平平。","○平仄平仄，仄仄仄平平。","仄仄平仄仄，平平平仄平。","○平○平仄，○仄仄平平。"],"paragraphs":["托根层石下，閟艶重檐阴。","爱日少回照，淑气潜相寻。","入牖暗香上，俯栏重花深。","孤绝迥多态，繁秾徒满林。","怪君独吟赏，却酒不为斟。","应曾共花约，遂拟合朋簪。","雪意殊未已，寒英虞见侵。","闻花正芬馥，相向一披襟。"],"title":"次韵德升尚书永庆阁后观梅之作"}
