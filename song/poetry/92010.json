{"author":"释居简","id":92010,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["故园风物望归迟，趁得枨黄橘绿时。","潮不失期惟自信，象非无胆愧频移。","素知天定齐荣辱，应有人嫌不诡随。","试问王家第七叔，群山何似蕺山奇。"],"title":"送赵左司"}
