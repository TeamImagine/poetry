{"author":"方回","id":147602,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。","平平平仄平平仄，平仄平平仄仄平。"],"paragraphs":["三十年前此路行，来车去马唱歌声。","旗亭沽酒家家好，驿舍开花处处明。","白羽宵驰四川道，青楼春接九江城。","如今何事无人住，移向深山说避兵。"],"title":"题苦竹港寓壁"}
