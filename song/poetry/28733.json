{"author":"洪适","id":28733,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["天知风月主人贤，况是江梅望着鞭。","已报兵厨招客醉，故教晴日作春妍。","一年行乐能多少，十骑联飞相后先。","好向山宫记名氏，它时嘉话踵斜川。"],"title":"开岁五日使君见约同宫使尚书诸丈观山宫梅花因成拙诗"}
