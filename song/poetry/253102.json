{"author":"李弥逊","id":253102,"strains":["仄仄平平仄仄平，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄仄平仄平平仄，仄仄平平仄仄平。"],"paragraphs":["骑马长安漫踽凉，几番桃李艳晨妆。","目官厌阅是非海，心地不闻知见香。","九转未能超北陆，一廛终待老南塘。","会令坚白消同异，世事秋棋玉石忙。"],"title":"次韵陈君实先生  其二"}
