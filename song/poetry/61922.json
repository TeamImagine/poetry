{"author":"虞俦","id":61922,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["未雨余寒力尚严，岩前蚤见摘纤纤。","初尝似带莲心苦，回味宁输崖蜜甜。","渴想清香凝燕寝，更余黄卷乱牙签。","一瓯幸入春风手，微草从今价亦添。"],"title":"以莲心茶送巩使君小诗将之  其一"}
