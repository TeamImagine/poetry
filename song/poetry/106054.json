{"author":"岳珂","id":106054,"strains":["仄平平仄，平仄仄仄。","仄平仄平，仄仄仄仄。","仄平平仄，仄平仄平。","平仄仄平，仄仄○仄。","平仄○平，平平仄仄。","平平仄平，仄仄平仄。","平仄平仄，平仄仄平。","平平○平，平仄平平。","仄平平平，仄仄仄仄。","仄○仄平，仄○仄仄。","平平○仄，平仄平平。","仄仄仄平，仄仄仄平。","平平仄平，仄仄仄仄，○仄仄平，平平平仄。","平平平平，仄仄平平。","平○仄仄，仄仄平平。"],"paragraphs":["我登吞海，而帖适至。","事虽偶然，不啻有意。","彼江山者，秀无古今。","丘壑市朝，则二其必。","阿大中郎，煌煌虎节。","金闺卷怀，亦既殊辙。","同此登览，而趣不同。","云霄并翔，翚翟冥鸿。","矢词胸襟，浩荡万里。","比兴所存，二疏是企。","清诗胜景，何地无之。","不絷不维，景则我随。","征尘障天，我亦倦翼，遗墨未渝，微躬奚息。","南零之波，上派于湓。","诗其警予，以谂侯门。"],"title":"晁无咎金山诗帖赞"}
