{"author":"刘挚","id":187200,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["得郡同时下帝闉，相闻鸡犬再冬春。","名场步骤元希久，官牒推移愧积薪。","一笑醉余双白髪，千驺南去两朱轮。","劝公少乐淮阳卧，来伴林边杖履人。"],"title":"次韵新陈州太守王彦祖侍郎"}
