{"author":"陆游","id":41137,"strains":["仄仄平平仄仄平，平平仄仄仄平平。","平平仄仄平仄仄，平仄仄平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。"],"paragraphs":["扰扰人间岁月移，山房几度换茅茨。","身游与世相忘地，诗到令人不爱时。","老鹤初来未丹顶，稚松亲种已虬枝。","东涂西抹非无意，皱面朱铅太不宜。"],"title":"山房"}
