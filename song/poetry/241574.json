{"author":"周紫芝","id":241574,"strains":["平平仄平平，平平仄平仄。","仄仄平平平，○平仄平仄。","仄仄平仄平，仄平仄平仄。","仄平平平平，平平仄平仄。","仄平仄仄平，仄仄仄仄仄。","仄仄仄仄平，平平平仄仄。","仄平仄仄仄，仄仄仄平仄。","仄仄平平平，平仄平仄仄。","平仄仄仄○，仄仄平仄仄。","仄仄○平平，平平仄平仄。"],"paragraphs":["南山一何高，山高亦何有。","上有摩霄松，苍虬立盘纠。","下有千岁芝，食之令人寿。","挽之为天枢，循环转维斗。","紫宸傍七星，坐阅几晚昼。","帝以殿厥居，山龙垂衮绣。","后皇植巨木，载物见坤厚。","用以抟洪钧，功乃周宇宙。","才大用固难，德盛功亦懋。","社栎其何颜，繁柯日滋茂。"],"title":"时宰生日诗六首  其三"}
