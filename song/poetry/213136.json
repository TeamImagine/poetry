{"author":"贺铸","id":213136,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["君投筦库可知非，我饱官粮又愿违。","旧国秋高鸿雁过，长淮水落白鱼肥。","西风吹梦端相觅，南物留人也念归。","何日芦轩下双榻，满持樽酒洗尘机。"],"title":"怀寄寇元弼"}
