{"author":"林景熙","id":159967,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["衡门愁绝坐诗穷，瘦策荒途况此翁。","流水年华孤月在，黄花心事几人同。","乡书杳杳迎江雁，客枕萧萧避井桐。","昨夜莼鲈应入梦，扁舟归去及秋风。"],"title":"答陈植父"}
