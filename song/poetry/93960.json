{"author":"戴复古","id":93960,"strains":["平平仄仄仄平平，仄仄仄平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["良辰乐事两相关，不可不求今日闲。","有酒能赊堪荐菊，无灾可避自登山。","心怀屈贾千年上，身在潇湘八景间。","好向樽前开笑口，人生枉自作愁颜。"],"title":"九日登裴公亭得无灾可避自登山之句何季皋滕审言为之击节足以成篇"}
