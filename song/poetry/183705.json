{"author":"刘攽","id":183705,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["黄公八十健精神，远近推为五福身。","樽酒不曾轻贱士，炉丹时复遇幽人。","晚夸乡里拖金紫，早见儿孙列搢绅。","一事世儒难学处，弟兄归老乐相亲。"],"title":"赠黄朝议"}
