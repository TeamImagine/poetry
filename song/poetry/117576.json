{"author":"徐鹿卿","id":117576,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["生长西江帝子州，蟪蛄强欲语春秋。","溉根正喜逢张籍，拾芥宁堪拟夏侯。","冷淡工夫千兔秃，飘零踪迹一萍浮。","自量只合山林住，乌幕如何也见收。"],"title":"酬张录南老  其二"}
