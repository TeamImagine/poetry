{"author":"薛能","id":25040,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一想流年百事惊，已抛渔父戴尘缨。","青春背我堂堂去，白发欺人故故生。","道困古来应有分，诗传身后亦何荣。","谁怜合负清朝力，独把风骚破郑声。"],"title":"春日使府寓怀二首 一"}
