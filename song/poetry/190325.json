{"author":"韦骧","id":190325,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["七十能归世已稀，挂冠况在壮龄时。","休风远过疏公上，清节未甘陶令卑。","门枕白云朝睡美，席函明月夜杯迟。","区区胶禄宁无耳，漏尽钟鸣合自思。"],"title":"贺简夫石丈罢令先期请老"}
