{"author":"綦崇礼","id":245019,"strains":["平平仄平仄，平仄仄平平。","仄仄平平平，平平仄仄平。","平平仄仄仄，平仄平平○。","仄仄仄平仄，○仄平○平。","仄平平仄仄，仄仄仄仄平。","仄平平仄仄，仄仄仄平平。","仄仄仄仄仄，平仄○○平。","平平仄○仄，仄平平仄平。"],"paragraphs":["官闲一何幸，安坐阅光阴。","世事来无端，循环那可寻。","名髙毁易至，官达忧常深。","岂敢慕华屋，且愿依中林。","主人真好客，置酒每共斟。","里仁知有托，计决拟投簪。","乐饮不泰至，归夜从深侵。","梅英苦留恋，着人香满襟。"],"title":"次韵国佐二诗  其二"}
