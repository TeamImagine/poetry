{"author":"俞德邻","id":153046,"strains":["仄仄仄仄仄，仄仄○平平。","平仄仄○仄，平平平仄平。","平平平仄仄，仄仄○平平。","平平仄平仄，仄仄○平○。","仄仄仄仄仄，平平仄平平。","仄仄仄仄平，平平平仄平。","仄平仄平仄，仄仄平仄○。"],"paragraphs":["客舍坐不寐，隠隠闻秋砧。","清露月中下，凉飔开我襟。","明河斜欲落，斗柄横嵚崟。","寒螀亦何事，彻夜长悲吟。","起坐万感集，松泉响天琴。","海阔阔有涯，山高高有岑。","客怀浩无极，及此秋夜深。"],"title":"秋夜杂兴三首  其一"}
