{"author":"赵崇森","id":29831,"strains":["平平平仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["春晴多得两三日，便觉暄于轻暑天。","行客停鞭争买扇，侍儿启笥请收绵。","把杯早自嫌温酒，盥手相将喜冷泉。","此去西湖已初夏，安排𫄨绤上游船。"],"title":"春暖"}
