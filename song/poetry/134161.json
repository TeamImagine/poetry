{"author":"释文珦","id":134161,"strains":["仄平仄○平，仄平仄仄平。","仄平仄平平，平○平平平。","平仄仄仄○，平仄仄仄平。","平仄仄平仄，仄仄平仄平。","平平仄平仄，平仄平平○。","仄平平仄平，仄仄平仄○。","仄仄○仄仄，仄仄平平平。","仄平仄○平，平○○仄平。"],"paragraphs":["野翁有汤婆，爱逾美淑姬。","视之若彭亨，虚中而无为。","冬日则饮汤，身唯一衲随。","曾不涴脂粉，简洁良易资。","终宵暖吾足，贞静无邪思。","德音之所同，可作偕老期。","誓不中道绝，若彼氓蚩蚩。","作诗以遗婆，婆听当勿疑。"],"title":"汤婆"}
