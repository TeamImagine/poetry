{"author":"朱熹","id":55150,"strains":["仄仄仄平仄，○平仄平平。","仄平仄仄仄，仄仄○平○。","仄仄平仄仄，仄平仄平平。","平○平仄仄，仄仄仄仄平。","仄仄仄仄平，平仄平平平。","仄平仄仄仄，仄仄平仄平。","平平仄仄平，仄○仄仄平。","平平仄仄仄，仄仄平平平。","仄平仄仄○，仄仄平仄平。","仄平仄平仄，仄仄○○○。"],"paragraphs":["昔我抱冰炭，从君识乾坤。","始知太极蕴，要眇难名论。","谓有宁有迹，谓无复何存。","惟应酬酢处，特达见本根。","万化自此流，千圣同兹源。","旷然远莫御，惕若初不烦。","云何学力微，未胜物欲昏。","涓涓始欲达，已被黄流吞。","岂知一寸胶，救此千丈浑。","勉哉共无斁，此语期相敦。"],"title":"二诗奉酬敬夫赠言并以为别  其二"}
