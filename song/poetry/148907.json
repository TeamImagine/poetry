{"author":"方回","id":148907,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["郊行胸次爽于秋，岁稔天宽百姓忧。","但有樵人歌陇上，永无廷尉望山头。","最宜旷野开诗思，未觉他乡动客愁。","想见霜林疏更好，绿阴时节忆曾游。"],"title":"次韵金汉臣五城道中"}
