{"author":"许及之","id":60949,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平仄仄仄平。","仄仄平平平仄仄，仄平仄仄仄平平。"],"paragraphs":["建章万户及千门，博物如君自不群。","入幕向来争论荐，鸣琴此去定知闻。","官惟作县堪行志，闽独于盐害未分。","剖竹乘轺同臭味，愿求长策献吾君。"],"title":"送余伯益知县"}
