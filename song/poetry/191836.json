{"author":"郭祥正","id":191836,"strains":["平仄仄仄仄，平仄仄仄平平平。","平平仄仄仄仄仄仄仄，仄仄仄仄平平平。","平平仄仄仄，仄仄平○平。","平平仄平平仄仄，仄平仄仄仄仄○平平。","仄平仄仄仄仄仄，平平仄仄平平平。","仄平仄平仄○仄，仄仄平平平仄平。","平平平仄，平仄平平。","仄仄仄平仄仄，平仄仄○。","平平仄仄仄仄平，仄仄○仄平平平。"],"paragraphs":["明月不解饮，何事解照琉璃锺。","金波荡漾使我惜不彻，一酌万事逃心胸。","良时忍自弃，圣代真难逢。","生平不知耕与战，唯知猛饮大笑吟清风。","竹林七子岂足数，渊明五柳方途穷。","一身不为万乘屈，傲矣严陵垂钓翁。","明朝官满，归去来兮。","但愿月轮不缺，樽酒不空。","吾君万岁坐法宫，四海长静无兵戎。"],"title":"月下独酌二首  其二"}
