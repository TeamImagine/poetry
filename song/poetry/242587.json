{"author":"李纲","id":242587,"strains":["仄平仄仄平平平，仄仄平平○仄平。","仄平仄平仄平仄，仄仄仄仄平平平。","平平仄仄平仄仄，○仄仄平平仄平。","平平仄仄平仄仄，仄仄仄仄平○平。","仄○平仄仄仄仄，仄仄仄仄平平平。","平○平仄○平仄，仄仄仄平平平平。","平平仄仄仄平仄，平仄仄仄○平平。","○平平仄平仄仄，仄仄仄仄○平平。"],"paragraphs":["十年不踏江南村，想像梅花劳梦魂。","岂惟捧心笑西子，只恐举步迷东昏。","繁英恍讶群玉府，堕蕊悄愁金谷园。","冰肌自饮晨露白，粉质不浴骊汤温。","我行闽岭喜入眼，皓彩照耀咸池暾。","烟凝云惨更愁绝，积雪欲堆袁安门。","天香国艳世无匹，何用苦死教能言。","吹残楼角真可惜，莫厌秉烛临芳樽。"],"title":"再赋一首"}
