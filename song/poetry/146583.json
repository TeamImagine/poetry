{"author":"陈舜俞","id":146583,"strains":["仄仄平平仄仄平，平平平仄仄平平。","平平仄仄仄仄仄，平仄仄平平仄平。","仄仄仄仄平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["罨画春流藻荇长，吴门菰米鳜鲈乡。","谋田问舍拙者事，寻壑买山君底忙。","出处两忘同旅寓，浊清一种付沧浪。","故人诗酒如驱使，别有甘泉绿野堂。"],"title":"和章子厚闻子瞻买田阳羡却寄"}
