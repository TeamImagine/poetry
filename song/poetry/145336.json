{"author":"马廷鸾","id":145336,"strains":["○平仄平平，平仄仄平仄。","平平平平平，仄仄平○仄。","平平仄平平，○平仄仄仄。","平平仄平平，仄平仄平仄。","○平仄平平，仄平仄平仄。","平仄仄平平，仄平平平仄。","仄仄仄仄○，仄仄平仄仄。","仄仄仄平平，○平仄仄仄。"],"paragraphs":["苍龙见天东，房驷拱辰北。","煌煌心星前，炳炳天王侧。","休符协乾文，正阳毓紫极。","铜楼蔼祥光，玉卮奉愉色。","叹声沸笙鸾，寿龄指箕翼。","何以祝元良，勉哉崇明德。","学问日就将，福禄时万亿。","永侍帝宸尊，重晖照四国。"],"title":"皇太子生辰诗三首  其二"}
