{"author":"高斯得","id":128449,"strains":["平平仄平仄，○仄仄仄仄。","仄仄仄仄平，仄仄平○仄。","仄平平平○，平仄仄平仄。","平平仄仄仄，平仄仄仄仄。","平平仄仄平，○仄仄○仄。","平平仄平仄，平平平仄仄。","平平仄仄平，平仄平平仄。","仄平○仄仄，平仄？平仄。","○平仄仄仄，仄仄平仄仄。","仄仄仄仄平，平平仄平仄。"],"paragraphs":["东皇趣归旆，行色在陇麦。","抚旧念易盈，感逝忧难释。","谓春姑徐驱，为我咏今夕。","天涯浩漫漫，迷路那可索。","林芳坐自销，庭草已如积。","南亭慨灵运，东园悲阮籍。","咨余畏简书，无路追群屐。","故知凝睇处，惟见嵊尖碧。","如邛欠宿愿，入越成误适。","一笑命渌樽，人生匪金石。"],"title":"次韵王深道领客登翠屏"}
