{"author":"许及之","id":61094,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["笔冢前头几泣鱼，笔耕无获匪才疏。","寄将毛颖烦为传，恰值虞卿正著书。","千兔难酬终送似，两家托契更谁如。","词章老去输豪放，琼玉从君要珮琚。"],"title":"次韵王宣甫谢笔"}
