{"author":"胡仲弓","id":136225,"strains":["平仄○平仄，○仄平仄仄。","平仄○仄○，○仄仄仄仄。","仄平仄仄平，平仄仄○仄。","仄平仄仄平，仄○仄仄仄。","仄平平仄仄，仄仄仄平仄。","○平平仄仄，仄仄仄平仄。","○平平仄仄，仄仄○平仄。","仄平仄仄仄，仄仄平仄仄。","平仄仄平平，平仄平平仄。"],"paragraphs":["千里迎阿{弥/女}，相见翻不乐。","微禄期奉亲，亲至禄已夺。","所悲乏故交，何以寓漂泊。","向来耿介心，馈遗拒不诺。","及兹谁赈恤，俛首念囊橐。","空余声誉在，未足救饥渴。","传言仁义饱，理岂填沟壑。","况因直道黜，自省何愧怍。","阿{弥/女}幸无忧，儿有平生学。"],"title":"老母适至时已见黜"}
