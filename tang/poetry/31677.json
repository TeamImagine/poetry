{"author":"郑谷","id":31677,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["卢郎到处觉风生，蜀郡留连亚相情。","乱后江山悲庾信，夜来烟月属袁宏。","梦归兰省寒星动，吟向莎洲宿鹭惊。","未脱白衣头半白，叨陪属和倍为荣。"],"title":"次韵和礼部卢侍郎江上秋夕寓怀"}
