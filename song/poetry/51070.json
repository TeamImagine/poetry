{"author":"尤袤","id":51070,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["西归累岁却朝天，添得囊中六百篇。","垂棘连城三倍价，夜光明月十分圆。","竞夸凤沼诗仙样，当有鸡林贾客传。","我似岑参与高适，姓名得入少陵编。"],"title":"蒙杨廷秀送西归朝天二集赠以七言"}
