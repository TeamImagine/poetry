{"author":"陈傅良","id":66071,"strains":["仄平平仄平平仄，仄仄平平仄仄平。","仄仄平平平平仄，仄平平仄仄仄平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["古来材大难为用，纳纳乾坤著几人。","但把鸡豚燕同社，莫将鹅鸭恼比邻。","世非文字将安托，身与儿孙竟孰亲。","一语觧纷吾岂敢，祇应行道亦酸辛。"],"title":"寄陈同甫"}
