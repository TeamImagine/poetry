{"author":"陆游","id":39588,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄平平平平仄，仄平平仄仄平平。"],"paragraphs":["石帆山下乐谁如，八尺轻舠万顷湖。","能酿人家分小榼，爱棋道士寄新图。","条枚积地树鸡栅，沟港接筒浇芋区。","父子还家更何事，断编灯下讲唐虞。"],"title":"村居四首  其四"}
