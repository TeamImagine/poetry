{"author":"家铉翁","id":137471,"strains":["平平仄仄仄平仄，仄仄仄平平平仄。","平平仄仄仄仄平，仄仄○平平仄仄。","仄平仄仄仄平仄，仄仄平平平平仄。","平平仄平仄仄平，平平平仄仄仄仄。","平平○平仄仄平，平平平仄仄平仄。","平平仄仄○平平，平平仄平仄平仄。","平平平仄仄平平，平平仄仄仄○仄。","○仄平平仄平平，仄○仄仄平平仄。","仄仄仄仄平平○，○○仄仄仄仄仄。"],"paragraphs":["嗟余仗节五寒暑，岂不欲归迷归路。","天涯获识我辈人，乃是三生林壑侣。","病身不死赖公药，僦屋无人因公户。","萧然一身水上萍，惟公为我北道主。","前晨除书到里门，虽为公喜惜公去。","明朝欲别更凄然，谁为我依有文度。","公身方健供时需，人生富贵在迟暮。","衣锦归来定何年，我帆已落吴松浦。","再见便作来生期，临分哽咽不得语。"],"title":"送陈真谷赴邢州幕"}
