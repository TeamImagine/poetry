{"author":"陆游","id":34247,"strains":["仄仄平平平，仄仄仄仄平。","平仄仄○○，○仄仄仄平。","仄仄仄仄仄，仄仄仄仄平。","仄仄仄仄仄，仄○平仄平。","平平仄仄○，平仄仄仄○。","仄仄平仄仄，平平平○平。"],"paragraphs":["自我归城西，已复再见冬。","虽未挂衣冠，其实则老农。","好事或饷酒，石室酒最醲。","一醉辄至暮，卧闻湖寺钟。","心安病自除，衾暖梦欲重。","化作孤鹤去，云崦巢长松。"],"title":"午醉径睡比觉己甲夜矣"}
