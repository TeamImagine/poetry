{"author":"韩宗道","id":184534,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["茂林修竹翠烟收，寺枕清江江上头。","好马啼春知客恨，落花浮水近人流。","政闲不废登临赏，意适真成汗漫游。","紫陌红尘归路远，夕阳回首重迟留。"],"title":"和吴中复游海云寺"}
