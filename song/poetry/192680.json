{"author":"郭祥正","id":192680,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["一别成都扬子云，梦魂飞断每沾巾。","金门赋奏龙蛇晓，原庙诗成锦绣春。","顾我漫为长醉客，非君谁是广骚人。","荣分符竹归无路，盛送佳篇慰病身。"],"title":"次韵答光守杨公济见寄"}
