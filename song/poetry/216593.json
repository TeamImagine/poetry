{"author":"张耒","id":216593,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["功名富贵付悠悠，高卧山城又过秋。","燕坐香灯为静侣，闲行麋鹿是同游。","青黄草木新霜过，潇洒溪山夜雨收。","回首十年梁苑客，枉教白却少年头。"],"title":"效白体二首  其一"}
