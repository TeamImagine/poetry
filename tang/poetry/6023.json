{"author":"耿𣲗","id":6023,"strains":["仄仄平平仄，平平仄平平。","平平仄○仄，○仄仄平○。","平仄○平仄，平平仄仄○。","平平平仄仄，平仄仄平平。","仄仄平平仄，平平仄仄平。","仄平仄○仄，平仄仄平平。","仄仄平平○，○平○仄平。","平平仄仄仄，平仄仄○平。"],"paragraphs":["数岁平津邸，诸生出门时。","羇孤力行早，疏贱托身迟。","芳草看无厌，青山到未期。","贫居悲老大，春日上茅茨。","卫玠琼瑶色，玄成鼎鼐姿。","友朋汉相府，兄弟谢家诗。","律合声虽应，劳歌调自悲。","流年不可住，惆怅镜中丝。"],"title":"春日书情寄元校书伯和相国元子"}
