{"author":"高翥","id":97403,"strains":["仄平平仄仄平平，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["尽将家具载轻舟，来往长江春复秋。","三世儿孙居柁尾，四方知识会沙头。","老翁晓起占风信，少妇晨妆照水流。","自笑此生漂泊甚，爱渠生理付浮悠。"],"title":"船户"}
