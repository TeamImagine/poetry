{"author":"陆游","id":33960,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["忆在西州遇雪时，绣筵处处百花围。","乌丝阑展新诗就，油壁车迎小猎归。","感事镜鸾悲独舞，寄书筝雁恨慵飞。","愁多自是难成醉，不为天寒酒力微。"],"title":"雪中怀成都"}
