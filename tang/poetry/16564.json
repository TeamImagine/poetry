{"author":"白居易","id":16564,"strains":["仄仄○平仄仄平，○平仄仄仄平平。","仄仄仄平平仄仄，平平平仄○平平。","平平仄仄平平○，仄仄平平仄仄平。","○仄平○仄平仄，仄平○仄仄○平。"],"paragraphs":["弟妹妻孥小侄甥，娇痴弄我助欢情。","岁盏后推蓝尾酒，春盘先劝胶牙饧。","形骸潦到虽堪叹，骨肉团圆亦可荣。","犹有夸张少年处，笑呼张丈唤殷兄。"],"title":"岁日家宴戏示弟侄等兼呈张侍御二十八丈殷判官二十三兄"}
