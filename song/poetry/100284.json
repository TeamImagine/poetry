{"author":"洪咨夔","id":100284,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["迎侍京华又见春，天时人事一番新。","丙申儿遇丙申岁，己卯爷逢己卯辰。","本分法门行得熟，长生样子学来真。","斑衣奉酒多为寿，满眼光风正可人。"],"title":"老人生朝为寿"}
