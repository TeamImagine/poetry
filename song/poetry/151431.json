{"author":"杨公远","id":151431,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["数竿修竹半池荷，密掩柴门少客过。","笔底画能希李郭，囊中诗欠似阴何。","一心夜月炯长在，两鬓秋霜积未多。","花甲明年重数起，幸逢尘世息兵戈。"],"title":"借虚翁涌金门城望五诗韵以写幽居之兴  其一"}
