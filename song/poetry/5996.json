{"author":"徐嘉言","id":5996,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["宦游将适郑公乡，众说膺门气味长。","欲效然明略陈语，那知叔向罢登堂。","毗坛不试新分竹，霅水空瞻旧茇棠。","天不慭遗何太早，忍看埋玉向高冈。"],"title":"挽薛艮斋二首  其二"}
