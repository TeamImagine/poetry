{"author":"欧阳修","id":79168,"strains":["仄平○○，仄仄仄仄，平仄平平平仄仄。","平仄平平平仄仄，仄仄平平○仄仄。","仄平仄平平仄仄，仄仄仄仄平平仄。","平○仄仄平仄平，平平仄仄平平仄。","平平仄平平仄仄，仄○仄仄平平仄。","仄○仄仄仄仄，平○仄仄。","平仄仄仄，○平仄仄。","平平仄仄仄仄仄，仄仄○○平仄仄。","仄平仄仄仄平仄，仄仄○平平仄仄。","仄平仄仄平仄平，仄平平仄平○仄。","仄仄仄仄仄仄平，平平仄仄平仄平。","仄平仄仄平仄仄，仄仄仄平○仄仄。","仄平平平平仄平，仄仄仄平○仄平。","仄平仄仄仄平仄，仄仄平仄平平平。","平○仄，仄仄平，平平仄仄仄仄平。"],"paragraphs":["浅山嶙嶙，乱石矗矗，山石硗聱车碌碌。","山势盘斜随涧谷，侧辙倾辕如欲覆。","出乎两崖之隘口，忽见百里之平陆。","坡长坂峻牛力疲，天寒日暮人心速。","杨褒忍饥官太学，得钱买此才盈幅。","爱其树老石硬，山回路转。","高下曲直，横斜隐见。","妍媸向背各有态，远近分毫皆可辨。","自言昔有数家笔，画古传多名姓失。","后来见者知谓谁，乞诗梅老聊称述。","古画画意不画形，梅诗咏物无隐情。","忘形得意知者寡，不若见诗如见画。","乃知杨生真好奇，此画此诗兼有之。","乐能自足乃为富，岂必金玉名高赀。","朝看画，暮读诗，杨生得此可不饥。"],"title":"盘车图"}
