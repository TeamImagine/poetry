{"author":"苏轼","id":194160,"strains":["仄仄○仄平，仄平○仄○。","平平仄仄仄，仄仄仄平平。","平平仄○平，仄仄平仄平。","仄仄仄仄仄，仄平仄平平。","平平仄仄仄，仄仄平○○。","平平仄平平，仄仄仄仄○。","○平仄○仄，仄仄仄仄平。","平平平平仄，平仄仄仄平。","平仄平仄平，仄仄平仄平。","仄仄仄仄仄，仄平○平平。","仄仄仄仄仄，仄平仄仄平。","仄平仄平仄，仄仄仄仄仄。","平平仄平平，仄仄仄仄平。","平平仄仄仄，○仄仄仄平。","仄仄○仄仄，仄仄仄仄平。","○仄平○仄，平平仄仄平。"],"paragraphs":["养气如养儿，弃官如弃泥。","人皆笑子拙，事定竟谁迷。","归耕独患贫，问子何所赍。","尺宅足自庇，寸田有余畦。","明珠照短褐，陋室生虹霓。","虽无孔方兄，顾有法喜妻。","弹琴一长啸，不答阮与嵇。","曹南刘夫子，名与子政齐。","家有鸿宝书，不铸金袅蹄。","促膝问道要，遂蒙分刀圭。","不忍独不死，尺书肯见梯。","我生本强鄙，少以气自挤。","孤舟倒江河，赤手揽象犀。","年来稍自笑，留气下暖脐。","苦恨闻道晚，意象飒已凄。","空见孙思邈，区区赋病梨。"],"title":"赠王仲素寺丞"}
