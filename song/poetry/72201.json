{"author":"曾丰","id":72201,"strains":["仄平平仄平仄平，仄平平仄仄仄平。","平仄平平仄仄仄，平平仄平平平平。","仄平平仄仄平仄，平平仄仄仄平仄。","平平仄平仄仄平，仄仄平平仄平仄。","平平○○○仄平，平仄平仄平仄平。","仄平仄平仄仄仄，平仄平仄仄平平。"],"paragraphs":["雁峰之水蒸若湘，虎城之水贡若章。","双水朝宗气浩浩，诸生读书声琅琅。","葛溪支派小双水，冯君领会水之理。","东西决流二本非，左右逢原两端是。","开窗观澜参浴沂，涵泳无往非圣涯。","水哉水哉不尽意，归欤归欤有余师。"],"title":"题冯行之双溪书房"}
