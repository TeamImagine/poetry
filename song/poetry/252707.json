{"author":"黄彦平","id":252707,"strains":["平平仄仄平仄平，平平仄仄平平仄。","平平仄仄平平仄，平平仄仄平平仄。","平○仄仄平仄仄，○○仄仄平仄○。","仄平仄仄仄○○，平仄平平○仄仄。","平平仄仄平○仄，仄仄平平平平○。","仄平○仄平仄平，仄仄平平仄平仄。","○平○仄平○仄，○仄平○仄○仄。","仄仄平平仄仄平，仄○仄仄平平仄。"],"paragraphs":["阿香被召雷挟辀，飞廉受职云承宇。","冥官鬼伯俱奔走，东风作恶神灵雨。","山长已自疲荦确，泥深况复愁沮洳。","夜投古寺亟燎衣，灯烛荧煌汤湢具。","移床避漏皆相似，欲往华胥仍龃龉。","曲肱齁{鼻合}初未遑，蓐食还须戒徒御。","长年行役虽劳事，胜日登临或相补。","会到诸峰最上头，俯看万壑争流处。"],"title":"骤雨宿香步"}
