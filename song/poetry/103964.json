{"author":"吴泳","id":103964,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["梅花又是隔年看，节节光明雪照山。","百万虎貔双剑外，三千騋牝寸田间。","鹤头捧诏从天陛，鸡舌含香趁晓班。","富有春秋洪愿力，宅家那得放公闲。"],"title":"寿安宣相  其二"}
