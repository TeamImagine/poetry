{"author":"何基","id":116844,"strains":["仄仄平平平仄仄，仄仄平平仄平仄。","平平仄仄仄仄平，仄仄平平○仄仄。","仄仄平平仄仄平，○平平仄平平平。","仄平仄仄○平仄，平仄仄仄平○平。","仄平仄仄平仄仄，平仄仄仄○平平。","仄平平平平仄平，仄仄平平仄仄平。","平平仄仄仄平仄，仄仄○仄平平平。","仄平○仄平平仄，平仄平仄平平平。","平平仄仄平仄仄，平仄仄仄○平平。"],"paragraphs":["独步东篱餐落菊，一幅乌纱漉浮玉。","悠然谢客欲醉眠，懒拾枯枝炮脱粟。","靖节先生骨已寒，回生何必须神丹。","紫阳一字冠青史，名节恃此安如山。","义熙一去知几变，金钿翠葆犹年年。","我生因循颠已华，甚矣今年脱左车。","嘲红弄绿少时态，岁晚相对惟寒花。","雨荒深院黄金尽，谁谓颜色埋尘沙。","高风雅致随遇见，帘外玉立横枝斜。"],"title":"老菊次时所性韵"}
