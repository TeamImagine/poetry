{"author":"白居易","id":15897,"strains":["平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["萧洒登山去，龙钟遇雨回。","磴危攀薜荔，石滑践莓苔。","袜污君相谑，鞋穿我自咍。","莫欺泥土脚，曾蹋玉阶来。"],"title":"携诸山客同上香炉峰遇雨而还霑濡狼籍互相笑谑题此解嘲"}
