{"author":"刘克庄","id":115820,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["记闻荒落语詹谆，惭愧吾侪肯问津。","未必夜深埋雪者，得如春暮舞雩人。","师扬执戟玄犹白，学卫夫人字逼真。","跳出{囱页}门殊未得，堪怜老却苦吟身。"],"title":"次韵黄景文投赠三首  其二"}
