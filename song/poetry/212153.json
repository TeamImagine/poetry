{"author":"华镇","id":212153,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["新诗字字脱埃尘，几效中郎叹受辛。","他日合为仙桂客，此时何愧布衣身。","更无狐貉原非耻，直有箪瓢不是贫。","雾豹南山饥不下，未惭尺蠖解求伸。"],"title":"钱秀才索诗用韵酬之"}
