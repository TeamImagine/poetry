{"author":"李正民","id":242290,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["伏雨阑风倦暑途，傍檐疏竹暂清虚。","蓝田颇畏赵卿日，裹饭频经乾竺居。","过岭黄云收{禾罢}䅉，隔溪烟瞑点舂鉏。","山川信美怀吾土，何必临川更羡鱼。"],"title":"行县福清憩庐山院竹轩用壁间韵"}
