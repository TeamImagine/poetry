{"author":"韦骧","id":191217,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄仄平。"],"paragraphs":["三年持节使巴夔，今日飘然受代归。","去棹勇争江水急，前旌遥趁峡云飞。","陟明伫听跻华贯，荣觐应欣著彩衣。","肯记天涯留咏处，翠岩幽洞亦几稀。"],"title":"送宋茂宗"}
