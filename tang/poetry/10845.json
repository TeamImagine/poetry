{"author":"刘禹锡","id":10845,"strains":["仄平○仄仄仄平，仄仄仄仄平平平。","平平仄平仄○○，平仄平平平仄仄。","平平仄仄平仄平，仄○仄仄平平仄。","平平平仄平○平，仄平仄仄平平平。","平平仄仄仄平仄，平平平仄平平平。","仄平○平仄平仄，仄仄仄平平仄平。","○平仄平平仄仄，仄平仄仄平平仄。","平平仄仄仄平平，仄仄平平仄平仄。"],"paragraphs":["泰山沈寇六十年，旅祭不享生愁烟。","今逢圣君欲封禅，神使阴兵来阻战。","妖氛扫尽河水清，日观杲杲卿云见。","开元黄帝东封时，百神受职争奔驰。","千钧猛簴顺流下，洪波涵淡浮熊罴。","侍臣燕公秉文笔，玉检告天无愧词。","当今睿孙承圣祖，岳神望幸河宗舞。","青门大道属车尘，共待葳蕤翠华举。"],"title":"平齐行二首 二"}
