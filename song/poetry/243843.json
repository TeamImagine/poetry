{"author":"刁约","id":243843,"strains":["仄仄平平平，仄○平平仄。","仄仄仄平平，平仄平平仄。","平平仄仄平，仄仄平平仄。","平平仄仄平，平仄平平仄。","仄○仄仄平，仄仄○平○。","仄仄仄○○，平仄平平仄。"],"paragraphs":["托载东城隅，选胜名园地。","不问主人来，聊适寻春意。","簪花照席光，藉草连袍翠。","烟霏远树迷，风腊繁英坠。","促行潋滟觞，少驻雍容骑。","四者信难并，安敢辞沉醉。"],"title":"春集东园赋得翠字"}
