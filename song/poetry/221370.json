{"author":"释智圆","id":221370,"strains":["平平平仄仄仄平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["深居猿鸟共忘机，荀孟才华鹤氅衣。","满砌落花春病起，一湖明月夜渔归。","风摇野水青蒲短，雨过闲园紫蕨肥。","尘土满床书万卷，玄𫄸何日到松扉。"],"title":"赠林逋处士"}
