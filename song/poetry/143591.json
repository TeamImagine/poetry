{"author":"舒岳祥","id":143591,"strains":["平仄平平仄，平平平仄平。","平平平仄仄，仄仄仄平平。","仄仄平平仄，平平仄仄平。","平平仄仄仄，平仄仄仄平。"],"paragraphs":["平陆人烟险，渔舟家口肥。","青天围箬笠，白雨澣蓑衣。","静钓鸥分石，寒归雪满扉。","磻溪有恨事，严濑本忘机。"],"title":"冬日过良坑冈东望沧海隠隠见渔村有感时避地者多浮海云"}
