{"author":"洪炎","id":226174,"strains":["仄○仄仄平，平仄仄仄平。","仄○仄仄仄，仄平平仄平。","平平平平仄，仄仄平仄平。","平平○○仄，平仄○平平。","平平仄仄仄，仄仄平○平。","平平仄○仄，仄仄平仄平。","仄平平○平，○仄平仄○。","仄仄仄平仄，○平仄平平。","仄平仄仄仄，平仄平仄平。","仄平仄仄平，仄仄○○平。","平平仄平平，仄仄○仄平。","仄平平平仄，仄仄○仄仄。","仄平仄平平，平仄仄○平。","平平仄平仄，○仄仄平平。","○仄仄仄仄，仄仄仄仄○。","平平平平平，仄平仄平平。","平平仄平仄，平平仄平平。","仄○平平仄，仄平平仄平。"],"paragraphs":["昔闻石鼓鸣，今作石鼓游。","击拊久已息，甲兵殊未休。","精庐庄严海，百室云雾浮。","维时当长夏，萧飒如凉秋。","高崖不见日，老木枝相樛。","灵泉发嵌窦，下注千仞沟。","向来经行人，颇以名字留。","俯仰百年内，磨镌遍岩幽。","石桥可坐卧，清绝无等俦。","众山合沓来，响答相献酬。","虽逢会心欣，未弭当世忧。","不知稽山上，复有胜处不。","六飞尚东巡，狐兔穴中州。","戈鋋塞河洛，冠盖集闽瓯。","堕此吠雪国，烈火烂不收。","炎飙方焚轮，赫曦欲停辀。","微生类焦谷，兹焉得依投。","一乘凌风翰，濯缨天汉流。"],"title":"游石鼓山涌泉院"}
