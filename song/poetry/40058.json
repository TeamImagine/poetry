{"author":"陆游","id":40058,"strains":["平仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["环堵萧然百虑忘，天教得饭饫枯肠。","长桥鲊美桃花嫩，北苑茶新带胯方。","漠漠寒花欹晚照，翩翩孤蝶弄秋光。","解衣扪腹西窗下，赖有新诗破日长。"],"title":"饭后偶题"}
