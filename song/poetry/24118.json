{"author":"宋祁","id":24118,"strains":["仄仄○平○，平平仄仄平。","平平平仄仄，平仄仄平平。","仄仄平平仄，平平仄仄○。","仄平平仄仄，○仄○○平。","仄仄○平仄，○平仄仄平。","仄平平仄仄，平仄仄平仄。"],"paragraphs":["晚棹乘余兴，平川不驶流。","山来疑逼岸，林度省移洲。","郭迥花仍绕，岩寒桂自留。","鼓声风处叠，帆影浪间浮。","候吏缘溪彴，迎旗骇浦鸥。","向时天际远，还有望归不。"],"title":"硖石乘舟晚归"}
