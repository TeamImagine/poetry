{"author":"杨杰","id":186810,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["祖师平昔拨云开，一榻灵秋一石台。","青玉成围千嶂合，黑龙分势五溪来。","禅心不动澄潭月，俗耳常惊静夜雷。","却笑兴公游未到，祇将佳句赋天台。"],"title":"五泄禅寺"}
