{"author":"艾性夫","id":165202,"strains":["○平平平仄平仄，仄平平仄平仄仄。","仄平平仄仄仄平，仄仄平平仄平仄。","仄平仄仄平仄平，平○仄仄○平○。","平平仄仄○仄仄，仄仄平平平平平。","仄平仄仄仄仄仄，仄平仄仄○仄仄。","仄仄仄仄平平平，仄仄平平○平仄。","平平仄仄平平平，仄仄仄仄平平平。","仄平平仄仄仄仄，仄仄仄仄○平仄。","仄平平仄○平仄，○平○仄平平仄。","平仄平平仄仄平，平平仄仄平平仄。"],"paragraphs":["长松梢梢老烟雾，瀑泉飞落千丈布。","树精摇手不敢呵，雅是仙人熟眠处。","睡蛇未死惊起来，风吹野服冠崔嵬。","双髽窣窣磨老瓦，墨汁湑湑翻莓苔。","一翁拥篲供扫壁，一翁耸膊观落笔。","欲写未写方昂头，野趣含秋正萧瑟。","先生壮志神龙骧，欲跨八表提天纲。","市衢呼酒沃侠客，岂肯老死苍山傍。","忽来馿上听鸣镝，中原王气开皇极。","心事西峰一首诗，真人自在陈桥驿。"],"title":"题陈抟题壁图"}
