{"author":"曾巩","id":174046,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["拔薤威名高外服，握兰风力冠中台。","好音忽有双鱼至，喜气遥知五马来。","梨颗玉腴含雨重，菊房金粉傍寒开。","池边且欲留同醉，思拙难酬白雪才。"],"title":"和张伯常自郢中将及敝境先寄长句"}
