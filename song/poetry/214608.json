{"author":"晁补之","id":214608,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["天街初月映天河，拜敕东华走马过。","解榻暂如龟遇木，闭帘还似雉婴罗。","倦依书册工催睡，闷倚诗篇足当歌。","可待纷纷厌朱墨，昼闲唯有饮无何。"],"title":"锁试呈同舍三首  其二"}
