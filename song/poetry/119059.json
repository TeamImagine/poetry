{"author":"严羽","id":119059,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["高阁冯空浩荡开，当时遗迹几荒苔。","烟含晚市悠悠见，沙带澄潭渺渺回。","此日登临分壮气，百年沦落忆雄材。","可怜万古神交意，日暮荒凉一叹哀。"],"title":"登滕王阁"}
