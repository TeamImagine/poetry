{"author":"刘弇","id":209498,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["平铺绉縠几千寻，潇洒由来爽客襟。","天借月华来海上，地蒸云气出波心。","鱼虾泽国抛残玉，灯火船窗点碎金。","闻说蚌胎无颣颗，又凭风力舞秋阴。"],"title":"新开湖诗  其二"}
