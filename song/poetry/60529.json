{"author":"陈造","id":60529,"strains":["平平平平平仄○○，平○仄仄平平平平。","仄平仄平平仄平平平，仄仄○平平仄○平。","仄仄平仄仄平仄○平仄平，仄平仄仄平平平平仄平○仄仄。","仄○平平○平平○仄仄仄，仄仄平平平仄平平○平仄。","平平平仄平平平仄仄，仄平仄平平○平仄仄。","仄平平平平平平平平，平平平平平平仄平仄。","仄仄○平平仄仄○仄，平仄平平仄平平仄。","仄平○仄平平仄仄平平平仄，平平平平平仄平平。","平仄平平平○平平，○仄平仄平平平平，平平仄平平平平仄仄仄。"],"paragraphs":["儒之宫兮千柱眈如，峨冠绮袂兮群而趋。","食焉稻鱼兮隶焉诗书，我侈其成兮绎其初。","诲掖之孔敏兮筑兴之不徐，偾于昔焕于今兮繄百年其有待。","企三贤而相攸兮遗躅未沬，匪若人之良茂兮吾将奚赖。","芹波摇日兮槐阴转午，一尘不栖兮重廊邃宇。","执经前兮仪仪而訏訏，君颜舒舒兮而究而语。","有粹其文兮有觌其古，风舞雩兮步趋绳矩。","鄙人留眼兮夫也接前人之武，人今翩鸿兮与南翔。","云气蓬瀛兮观虚皇，膏馥霑被兮淮之乡，君之惠兮乡之人不可忘。"],"title":"楚辞三章送郭教授趋朝  其二"}
