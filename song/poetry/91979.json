{"author":"释居简","id":91979,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["元正霁雪卷阴机，做得晴如此夕稀。","金菡新红连夜发，玉轮初夜碾云飞。","漏随冰泮生和畅，海涌山来抃峭巍。","莫把笙镛驻麾节，禁林树树响催归。"],"title":"元宵晴呈仓使曹秘丞"}
