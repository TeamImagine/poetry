{"author":"苏辙","id":197560,"strains":["平平仄仄平平平，平平仄仄平仄○。","仄平平仄仄平仄，仄仄平仄仄平○。","平平仄仄平仄仄，平平仄仄平平平。","平平仄仄平仄仄，仄平○仄平平平。","仄○平仄仄平仄，仄仄仄仄平平平。","平平仄仄仄仄仄，仄平○仄平平平。","平平仄仄仄平仄，仄仄○仄平平○。","仄○仄仄○仄仄，仄平仄仄平平平。"],"paragraphs":["淮阳卧阁生清风，梁园坐啸囹圄空。","不知何术解髋髀，但觉羁客忘樊笼。","樽罍洒落谈笑地，尘埃脱去文书藂。","清心渐欲无一事，少年空记挥千锺。","近传移镇股肱郡，复恐入觐明光宫。","人生聚散不可料，一杯相属时方冬。","浮阳似欲作飞霰，想见观阙琼花中。","孝王会集犹可继，莫嫌作赋无枚翁。"],"title":"次韵张刍谏议宴集"}
