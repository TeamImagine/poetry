{"author":"梅尧臣","id":46792,"strains":["仄平仄仄仄，平仄仄仄平。","平平仄仄平，平仄仄仄平。","仄○仄仄平，平仄平仄平。","仄○平平仄，平仄仄仄○。","仄平平仄平，平平仄○平。","平○平仄平，平仄仄平平。"],"paragraphs":["瓦盆贮斗斛，何必问尺寻。","菖蒲未见花，莲子未见心。","小鲜不足烹，安用芎饵沉。","户庭虽云窄，江海趣已深。","袭香而玩芳，嘉宾会如林。","宁思千里游，鸣橹上清涔。"],"title":"依韵和原甫新置盆池种莲花菖蒲养小鱼数十头之什"}
