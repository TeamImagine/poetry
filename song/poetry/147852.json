{"author":"方回","id":147852,"strains":["仄仄○仄仄，平仄平平平。","平仄平仄仄，仄仄平仄平。","平○仄仄平，平平平○平。","仄仄仄仄仄，平仄平仄平。","仄平仄平仄，平仄平平平。","○仄平○仄，平仄平仄平。","平仄仄仄仄，仄仄平○平。","平仄仄仄平，平平仄仄平。","平仄仄仄仄，仄仄仄仄平。","平平仄仄仄，仄仄平平平。"],"paragraphs":["小国号瘠土，根据千岩隈。","泉味天下最，莫许他郡偕。","宁当饮此清，饥肠鸣如雷。","广斥岂不富，咸浊良可咍。","谓兹大龙窟，无乃由齐谐。","患不甘且冽，榛莽能久埋。","心恻或不食，汲路荒苍苔。","蒙养内自充，何嫌世好乖。","君子有本性，勿问塞与开。","成功故偶耳，隠德弥佳哉。"],"title":"次韵宾旸龙泉"}
