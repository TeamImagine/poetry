{"author":"王质","id":63643,"strains":["仄平仄仄平仄平，平仄仄平平仄平。","平平仄仄平仄仄，仄仄仄仄平平平。","平平平仄仄平仄，仄仄平平○仄平。","平平平仄平平仄，平平平仄平○平。","平仄○平仄平仄，平平仄仄○平平。","平平仄仄平平仄，平平仄仄○平平。","仄平仄仄仄平仄，仄仄○平平仄平。","仄平仄仄仄平仄，仄仄仄仄平平平。","平平仄仄仄平仄，平仄平平○仄平。","仄平○仄仄平仄，仄○仄仄平平平。","平平仄仄仄平仄，平平○仄平○平。","仄平平平仄平仄，平平仄仄○平平。","平平仄仄仄平仄，仄仄○仄○仄平。","仄平平仄仄平○，仄平平仄平平平。","平平仄仄平仄仄，仄仄仄仄○○平。","平平仄仄仄仄仄，仄仄○仄平○平。"],"paragraphs":["眼前事事皆可书，秋叶满江烟满湖。","霜风细织红锦幄，露菊洗出黄金肤。","山南山北蹑飞径，步步藤梢牵客裾。","褰裳飞下蒹葭浦，纷纷鸥鸟来相娱。","渔火深明隔桥浦，炊烟出没临溪庐。","溪山洗断鸳鸯梦，犀篦不忆钱塘苏。","百年日月走双毂，万古兴亡同一吁。","角鹰肯恋绣鞲稳，野马不受金羁拘。","功名贵富两安用，乌有先生并子虚。","不图操笔赋清庙，但思击壤赓康衢。","何时再踏故山麓，芭蕉长大桤栽粗。","夜畴娟娟湿翻露，春林聒聒听提壶。","鱼肥不用去熊掌，酒浊正是胜醍醐。","一区春雨熟瓜芋，半溪秋水繁菰蒲。","侯门亦复怜稚子，下状不敢劳长须。","吾生一饱足已矣，岂复过意求膏腴。"],"title":"又次韵"}
