{"author":"宋祁","id":13713,"strains":["平平仄仄仄平平，仄平平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["寒云万里送残宵，面旋祥霙集岁朝。","繁影未能藏夜燎，薄花仍欲伴春椒。","光含象阙苍龙舞，气勒交衢卓马骄。","丰兆欢歌谁不尔，百官兼放五门朝。"],"title":"和枢密晏太尉元日雪"}
