{"author":"王子申","id":118113,"strains":["平平仄仄平仄平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平仄仄平。","仄仄平平平仄仄，仄平仄仄仄平平。"],"paragraphs":["坤灵擘罅天幻奇，一到仙凡觉两岐。","处士清风存万古，诗翁雅句见当时。","洞深不碍烟云逸，丹就那知日月迟。","更上层台瞻佛像，愧无法语勘狐疑。"],"title":"游澹山岩"}
