{"author":"陆游","id":41770,"strains":["平平平仄仄平平，仄仄平平仄仄平。","平仄平平仄平仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["春归堪笑又匆匆，水白秧青细雨蒙。","溪鸟低飞画桥外，路人相值绿阴中。","宋清药券贫来积，李贺诗囊病后空。","惟有剧谈能一洗，芳尊那得故人同。"],"title":"衡门独立"}
