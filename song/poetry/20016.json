{"author":"宋高宗","id":20016,"strains":["仄仄仄仄平，平仄○仄平。","仄平○平仄，平仄平平平。","平平仄仄仄，平仄仄仄平。","仄仄平平仄，仄仄平平平。","平平仄仄仄，○仄仄仄平。","平平仄平仄，仄仄仄仄平。","平平仄○仄，○仄○平平。","仄仄仄仄平，平平仄平平。","平平仄○仄，○仄仄仄○。","○平平仄仄，仄仄平○平。"],"paragraphs":["种竹不必高，摇绿当我楹。","向来三家墅，无此笙箫声。","皇天有老眼，为閟十月晴。","护我萧萧碧，伟事邻翁惊。","同林偶落此，相向意甚平。","何须俟迷日，可笑世俗情。","明年万夭矫，穿地听雷鸣。","但恨种竹人，南山合归耕。","他时梦中路，留眼记所更。","苍云屯十里，不见陈留城。"],"title":"诗四首  其四"}
