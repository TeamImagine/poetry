{"author":"王迈","id":107679,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["有司具眼柬时髦，此士今才入网罗。","好去南宫平步过，向来东阁阅才多。","孤忠畎亩常忧国，大对轩墀莫主和。","有问臞翁消息者，官非不爱柰狂何。"],"title":"送徐茂功西上二首"}
