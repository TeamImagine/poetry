{"author":"王之道","id":7398,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["坐对烟江叠嶂图，何如门外翠屏纡。","寻芳敢擅携笻去，命友应从折简呼。","酒里光阴闲活计，诗余情思静功夫。","浪吟痛饮真难遇，休问西山日欲晡。"],"title":"春日郊行和郭希鲁二首  其二"}
