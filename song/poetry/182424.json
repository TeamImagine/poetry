{"author":"强至","id":182424,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["当年直气吐虹霓，因使平津位晚跻。","大笔驱驰争化匠，纤机摆落得天倪。","名随婺女双溪远，诗压休文八咏低。","官是诸卿郡山水，志完宁独在公圭。"],"title":"献知府张少卿"}
