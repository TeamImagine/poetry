{"author":"方回","id":148867,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["升沉荣瘁可须论，古镜当空了不昏。","莫笑今逾六旬叟，颇欣已有两男孙。","特牲与子羞家庙，联骑何人叩圃门。","急扫秋亭具殽果，凉边烂漫倒清樽。"],"title":"守孙满岁"}
