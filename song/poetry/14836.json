{"author":"王铚","id":14836,"strains":["仄仄仄平平，平仄仄平仄。","仄仄平仄○，平平○平仄。","○平平○平，仄仄○平仄。","仄仄仄仄仄，平仄平仄仄。","平平平仄平，仄仄平仄仄。","仄仄仄平平，仄仄平○仄。","仄平仄平○，平仄仄○仄。","仄仄平仄○，仄仄仄平仄。","仄仄仄仄平，平仄平仄仄。","平平仄平平，仄仄仄平仄。","平平平仄平，平仄仄平仄。","仄平平仄平，平平仄○仄。"],"paragraphs":["北郭望西湖，微径几寻尺。","澹与人意长，云寒正无色。","深寻幽禅居，步转苍山侧。","落叶不可纪，遮尽山下石。","师方无定居，我亦何所适。","四海漭无归，老矣山中客。","百年熟机缘，还此共禅寂。","语罢今古分，坐上有陈迹。","一笑视此生，何事非戏剧。","开门纳遥峰，暮雨一江白。","兹游非世逢，归路晚萧瑟。","积阴迷晓昏，钟声报将夕。"],"title":"系舟余杭门访西湖金轮寺参上人"}
