{"author":"释道璨","id":144926,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["可人久别喜逢迎，分坐南窗晓放晴。","竹所多时无此乐，梅兄一笑让渠清。","字如晋样神饶韵，诗比唐人语更精。","隽永韦编有真味，更须分我一杯羹。"],"title":"和腾可赵司户"}
