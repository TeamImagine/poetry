{"author":"梅尧臣","id":57454,"strains":["平平平平平，仄仄仄仄仄。","平平仄仄仄，平平平仄仄。","仄仄平○平，仄仄平○仄。","平○仄仄仄，平仄○仄仄。","平仄仄平○，○仄○仄仄。","仄○平仄平，仄仄平仄仄。","仄仄仄仄○，仄仄平仄仄。"],"paragraphs":["摇摇墙头花，蒨蒨有好色。","高枝笑粲粲，低枝明皪皪。","但与风相撩，不与风相得。","风吹莫苦急，游子叹日昃。","彭祖与颜回，相去犹瞬息。","每观形影篇，曷在神所释。","不可废我吟，毕竟焉免白。"],"title":"刑部厅海棠见赠依韵答永叔二首  其一"}
