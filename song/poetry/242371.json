{"author":"郭亢","id":242371,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不到兹山三十年，重来风物自依然。","两源秋色排千嶂，五级泉声落半天。","绝唱尚传闲老句，幽栖犹想默诗禅。","回头迥与尘寰隔，何必蓬莱始是仙。"],"title":"五泄山"}
