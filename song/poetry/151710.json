{"author":"何梦桂","id":151710,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["只鹤扬州问故家，一尊后土吊琼花。","人间惊破霓裳舞，天上征回玉女车。","死蘗记曾霑雨露，落英誓不污泥沙。","后庭玉树今谁主，犹得台城葬丽华。"],"title":"吊维扬琼花"}
