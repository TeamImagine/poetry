{"author":"张嵲","id":8767,"strains":["仄平平仄仄，仄仄仄平平。","仄仄仄仄仄，○平平仄平。","仄平平○仄，仄仄仄仄○。","仄仄仄仄平，仄平○仄平。","平仄仄仄平，平平仄平平。","平平仄平仄，仄仄○平平。","平平平仄仄，仄仄平仄平。","仄仄仄仄仄，平平仄○平。","平平仄仄仄，仄仄平仄平。","平仄○平仄，○平○平平。","仄仄仄平仄，仄仄平平平。"],"paragraphs":["利成山百丈，直下独孤城。","事往岁月积，长江依旧清。","昔人经过地，我辈复此行。","但见竹树稠，石崖如削成。","乔木晚未凋，青青发余荣。","天寒远峰澹，日晏长川明。","时危怀古意，岁暮羁旅情。","一室寄绝岸，全家托柴荆。","晨炊饭脱粟，似此田涧氓。","群盗正猖獗，深居且偷生。","反念故园日，默默何由平。"],"title":"游独孤城下作"}
