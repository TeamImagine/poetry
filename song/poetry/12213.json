{"author":"胡寅","id":12213,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["招提炉上宝香氲，问信浮屠作祖人。","想得妙心同水镜，故应归路见冰轮。","清辉万里无穷雪，浄观千山不隔尘。","欲识新诗惟累句，颇惭曹植与君亲。"],"title":"和单令自龙山迎月而归"}
