{"author":"赵蕃","id":74791,"strains":["仄仄○平○，平平仄仄平。","仄平○仄仄，○仄仄平平。","仄仄平平仄，平平仄仄○。","平平仄平仄，平平仄平平。","仄仄平平仄，○平仄仄平。","仄仄○仄仄，平仄○平平。","仄仄平平仄，平平仄仄平。","仄平平仄仄，仄仄仄平○。","平仄平平仄，平平仄○平。","仄平平仄仄，仄仄仄平平。"],"paragraphs":["昔在思文献，今焉见典刑。","玉良中有韫，陂广外无形。","毓秀舒淮水，飞声出汉廷。","恩虽予符左，官来继毡青。","谕俗书阴德，传家刻孝经。","庶几相感格，于以称丁宁。","万象皆春气，斯人乃德星。","否臧斯列上，耳目岂途听。","松茂寒仍秀，兰幽远更馨。","不惟归盛美，并用祝修龄。"],"title":"魏辰州生日"}
