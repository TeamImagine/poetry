{"author":"程洵","id":64048,"strains":["平平平平仄平平，○仄平仄平仄平。","仄○仄仄平平仄，仄仄平○平仄○。","平○平仄○仄仄，仄仄仄仄仄平平。","平平平平？仄仄，仄仄平平○仄平。"],"paragraphs":["君家江西我江东，相望虽远声气同。","一行作吏湖湘上，数面成亲谈笑中。","君思松竹行色动，我困簿领蜚尘蒙。","他时登高倘有赋，莫望江头回雁峰。"],"title":"送杨文父还醴陵"}
