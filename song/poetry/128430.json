{"author":"高斯得","id":128430,"strains":["仄平平仄平，仄平○仄仄。","平平仄仄仄，平仄平平仄。","仄平平平平，平仄仄平仄。","仄平仄平○，仄仄仄平仄。","仄平平仄平，○○仄平仄。","○仄仄○平，仄仄平平仄。","仄平仄平平，仄仄○平仄。","仄平仄仄平，平仄仄平仄。","平平仄○仄，○仄平仄仄。","仄平仄仄平，平平仄○仄。","仄平仄仄仄，仄仄平平仄。","仄平平仄平，平仄平仄仄。","仄仄仄仄平，仄仄平平仄。","仄仄○平平，仄○平平仄。"],"paragraphs":["卧疴连夏秋，尔来收药喜。","群腴久嚼蜡，今始甘鲂鲤。","自非天矜怜，安得吉祥止。","寄声问何如，感此远方弟。","炯然忧爱心，谆谆见词旨。","兼馈药笼珍，废疾居然起。","末章悼飞蝗，布阵长千里。","那知自北来，今亦遍苕水。","公田吏如虎，收拾无滞穗。","诉伤服大刑，遑哀室如毁。","古来此乱国，赤子先遭弃。","北桥千万仓，何翅敖洛峙。","一粒不肯捐，肯念饥由己。","谨勿传吾诗，隙间天蝼记。"],"title":"次韵不浮问疾末章及蝗"}
