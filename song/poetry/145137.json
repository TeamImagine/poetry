{"author":"陆梦发","id":145137,"strains":["平平平仄平平仄，平仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["城中忙失探梅期，初见僧窗一两枝。","犹喜相逢那恨晚，故应更好半开时。","今冬不雪何关事，值伴孤芳却欠伊。","月落山空正幽独，慰存无酒且新诗。"],"title":"梅花"}
