{"author":"苏辙","id":196994,"strains":["仄仄仄仄平，仄仄平仄仄。","平平仄平平，仄仄仄平仄。","仄○平仄平，平仄平仄仄。","平平仄平仄，平仄仄平仄。","平平仄平仄，平仄仄○仄。","仄平平平仄，仄仄仄平仄。","仄平仄平仄，仄仄○仄仄。","平平仄平仄，平仄仄平仄。","仄平○仄平，仄仄平仄仄。","平平仄仄仄，平仄仄平仄。","○平仄平仄，平仄仄平仄。","平平仄仄平，平仄仄平仄。","平平平平仄，平仄仄○仄。","仄平仄平仄，平仄仄仄仄。","仄平○平平，仄仄仄平仄。","平平仄○仄，○仄仄平仄。","仄平仄○仄，平仄仄仄仄。","平平平平仄，仄仄仄仄仄。","平平仄○○，平仄仄平仄。","平平平仄仄，平仄○平仄。","仄平仄平平，仄仄平仄仄。","平平○仄平，平仄仄○仄。"],"paragraphs":["一岁不复居，一日安足惜。","人心畏增年，对酒语终夕。","夜长书室幽，灯烛明照席。","盘飧杂梁楚，羊炙错鱼腊。","庖人馔鸡兔，家味宛如昔。","有怀岐山下，展转不能释。","念同去闾里，此节三已失。","初来寄荆渚，鱼雁贱宜客。","楚人重岁时，爆竹鸣磔磔。","新春始涉五，田冻未生麦。","相携历唐许，花柳渐牙拆。","居梁不耐贫，投杞避糠核。","城南庠斋静，终岁守坟籍。","酒酸未尝饮，牛美每共炙。","谓言从明年，此会可悬射。","同为洛中吏，相去不盈尺。","浊醪幸分季，新笋可饷伯。","巑巑嵩山美，漾漾洛水碧。","官闲得相从，春野玩朝日。","安知书合下，群子并遭馘。","偶成一朝荣，遂使千里隔。","何年相会欢，逢节勿轻掷。"],"title":"辛丑除日寄子瞻"}
