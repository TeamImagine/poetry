{"author":"曾协","id":25393,"strains":["平平仄平仄，平仄仄仄仄。","仄○平仄平，平平仄平仄。","平平仄仄○，平仄仄平仄。","平平仄平仄，仄仄○仄仄。","仄平平仄平，平仄仄平○。","平平仄仄仄，仄仄仄仄仄。","平平仄平仄，仄仄仄平仄。","平平仄平仄，仄仄仄平仄。","平平仄平仄，平平仄平仄。","○平仄平仄，仄仄平仄仄。"],"paragraphs":["平生尚幽僻，尘务百不省。","屡从松竹游，身闲爱官冷。","何知事大缪，穷日厌鞭打。","抽身对佳客，屣倒冠不整。","吏徒环顾人，为我忍俄顷。","匆匆上马揖，语略意已领。","新诗满怀袖，璀璨吐光景。","归来坐明月，万象入清境。","风林起惊鹊，闲窗散花影。","吟哦不成寐，尽此良夜永。"],"title":"章季子携所作乐府来以诗谢之"}
