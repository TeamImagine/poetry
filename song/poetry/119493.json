{"author":"林希逸","id":119493,"strains":["平仄平平仄仄平，仄平仄仄仄平平。","平平仄仄平仄仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["曾向山巅望海涛，远村簇簇树如蒿。","炊烟不尽愁不尽，立处愈高见愈高。","追记壁题才一句，同游沤聚惜诸豪。","等闲试足成章在，却叹吟时鬓未毛。"],"title":"昔与诸友同登香城最胜阁有长歌一首今壁题已失仅记炊烟不尽愁不尽七字追怀往事遂为律体以足之"}
