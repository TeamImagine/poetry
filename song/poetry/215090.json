{"author":"杨时","id":215090,"strains":["仄平仄平○，仄仄仄平仄。","○○仄平仄，平平仄平仄。","○平平平仄，仄仄仄平仄。","平平仄平平，○仄平仄仄。","？平仄平○，仄仄平平仄。","仄平仄平平，仄仄仄平仄。","平平仄平仄，仄仄仄平仄。","仄平平平仄，平仄平仄仄。","仄仄平○仄，○平仄平仄。","平平仄平平，仄仄○仄仄。","平平仄平平，仄仄仄平仄。","○平平平仄，仄仄仄平仄。","仄仄仄仄仄，平平仄平仄。"],"paragraphs":["汉纲久陵迟，国柄授权室。","中兴得英主，威明戒前失。","三公经邦手，吏事困精核。","功臣欲图全，犹不任以职。","矧兹故人分，义等天伦戚。","卓哉子陵心，秉哲固前识。","投身豢名爵，岂得枉寻尺。","万锺虽云富，樊雉非予匹。","石濑清且泚，苍崖耸而直。","投竿事幽寻，钓水鲜可食。","羊裘御冬温，衮绣未云益。","三旌屠羊肆，义在不吾易。","用舍各有趣，高风亘今昔。"],"title":"严陵钓台"}
