{"author":"刘敞","id":174558,"strains":["平平仄平平，平仄仄平仄。","平○仄仄平，平○仄○仄。","仄平仄平仄，平仄仄仄平。","平○仄仄仄，仄仄平平平。","○平仄○平，平仄仄平○。","仄平仄平仄，仄仄○平仄。","平仄仄仄仄，平平平平平。","仄○仄平仄，仄仄平仄平。","平仄仄平仄，仄平仄平仄。","平平○仄平，仄仄○仄仄。"],"paragraphs":["平生笑山涛，非隐复非吏。","今更欲似之，颠瞑老将至。","羡君负清识，于世寡所求。","能从魏阙下，径取江湖游。","扁舟驾长风，千里破高浪。","倚樯一清啸，佚气横云上。","醲碧箬下酒，红鳞苕溪鱼。","彩衣起为寿，此乐天下无。","谁不慕轩冕，顾多困朝市。","人生难自谐，禄仕当若此。"],"title":"送胥元衡殿丞通判湖州"}
