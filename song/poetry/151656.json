{"author":"何梦桂","id":151656,"strains":["○平仄仄平平仄，仄○○平仄平仄。","平平平仄仄平平，平平仄仄平平仄。","仄平仄仄仄平平，平平仄仄仄平○。","平平仄仄平平平，仄平平仄仄平○。","平仄平○平，仄仄平仄仄。","仄仄仄仄平，平仄仄仄仄。","仄仄仄仄仄仄○，仄平仄仄平仄平。","仄平仄平平平仄，仄仄平仄平平平。","平平仄仄仄仄仄，仄平平仄平平仄。","仄平○仄仄○平，平仄○○平仄仄。"],"paragraphs":["当年只鹤扬州去，羽衣虹裳灭烟雾。","千年华表不归来，来时忘却邯郸路。","短篷月白起酸风，天阴鬼哭战场空。","黄昏欲望城西东，乱山青处白云中。","谁解歌离骚，我自斟酌酒。","一醉醉百年，无梦到浙右。","插我羽翼两臂间，顶丹蜕尽毛骨凡。","下天上天随君去，不与人世同悲欢。","星星有语说未已，夕阳西去东流水。","一声嘹唳入苍冥，青冢累累呼不起。"],"title":"和仙诗友鹤吟"}
