{"author":"杜甫","id":2627,"strains":["仄平平平仄，○仄仄仄仄。","平仄仄仄○，仄平仄平仄。","平平仄平仄，○仄仄仄仄。","平○？平平，○仄平仄仄。","仄仄仄仄○，平○仄平仄。","○平平仄仄，仄仄仄平仄。","仄平仄○平，仄平平仄仄。","仄○平平仄，仄仄仄平仄。","平○仄平仄，平仄平仄仄。","平平○平平，仄仄仄仄仄。","仄平平仄仄，仄仄仄○仄。","平平仄仄平，仄仄○仄仄。","仄仄仄○平，平仄仄仄仄。","仄仄平仄平，仄平仄平仄。","仄仄平○○，平平仄平仄。","○○平仄仄，仄仄平仄○。"],"paragraphs":["去年潼关破，妻子隔绝久。","今夏草木长，脱身得西走。","麻鞋见天子，衣袖露两肘。","朝廷慜生还，亲故伤老丑。","涕泪授拾遗，流离主恩厚。","柴门虽得去，未忍即开口。","寄书问三川，不知家在否。","比闻同罹祸，杀戮到鸡狗。","山中漏茅屋，谁复依户牖。","摧颓苍松根，地冷骨未朽。","几人全性命，尽室岂相偶。","嵚岑猛虎场，郁结回我首。","自寄一封书，今已十月后。","反畏消息来，寸心亦何有。","汉运初中兴，生平老耽酒。","沈思欢会处，恐作穷独叟。"],"title":"述怀一首"}
