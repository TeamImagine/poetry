{"author":"戴复古","id":93832,"strains":["平仄平平仄，平平仄仄平。","平平仄平仄，仄仄仄平平。","仄仄平平仄，仄平平仄平。","仄平平仄仄，仄仄仄平平。"],"paragraphs":["天续饥民命，神知太守心。","骄旸化霖雨，六月借春阴。","早稻先秋熟，晚田储水深。","去年饥欲死，不料到于今。"],"title":"江西壬辰秋大旱饥临江守王幼学监簿极力救民癸巳夏不雨几成荐饿监簿祷之甚切终有感于天  其二"}
