{"author":"周紫芝","id":241047,"strains":["仄仄平平仄平仄，○仄平平仄平仄。","仄平平仄平仄平，仄仄平平仄○仄。","平平仄仄仄○仄，仄仄平平仄平仄。","仄平平仄平仄平，仄○平平仄平仄。","仄○平仄平○平，平平平平仄○仄。","仄仄平平仄仄平，○仄平平仄平仄。","○平平仄仄○仄，仄平平仄平○仄。","○平仄仄平仄平，仄仄仄平平仄仄。","仄平仄仄仄仄平，平仄仄仄平仄仄。","仄平仄○仄仄仄，平仄仄平○仄仄。","○平仄仄仄平平，仄○仄平平仄仄。"],"paragraphs":["我昔游梁走千里，回望江南隔江水。","是时公作桐汭官，不复东来问行李。","人言左史有重客，玉面青衫气豪伟。","酒催红蜡诗欲成，月堕秋江客方起。","我从京洛尘中来，哦君新篇眼如洗。","溅血惊魂二十年，长梦清樽奉簪履。","相逢吴会不相识，昔年强健今如此。","如公自是台阁人，老困一官何乃尔。","只今尚作入幕宾，无事不令公怒喜。","丈夫要当列鼎食，何止忍饥分斗米。","且须拄颊望闽山，饱看麦秋丹荔子。"],"title":"送乔民瞻赴官闽中"}
