{"author":"强至","id":182609,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["幕府文书日日同，愧无长策议平戎。","但惊蓬鬓看双白，不觉花枝已半红。","宦意蹉跎侵晚景，客愁散漫逐春风。","古人枉说从军乐，兴在江湖短艇中。"],"title":"经春长在幕府今日偶出见花"}
