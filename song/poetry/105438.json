{"author":"岳珂","id":105438,"strains":["仄○平仄平平仄，仄仄○平平仄仄。","平平仄仄○○平，仄平仄仄仄仄平。","○仄仄○平仄平，○平仄仄○仄○。","仄平仄平仄平仄，平仄平平仄○仄。","仄平仄仄○仄平，平仄平平仄○仄。","平平仄○平仄仄，平仄平○仄平仄。","平○仄仄平仄平，仄平仄仄平平平。","平○仄平仄平平，仄○平仄平仄平。","平平仄仄平仄平，平平仄仄仄仄仄。","仄仄仄○平仄仄，○平仄平仄平仄。","平仄○平平仄仄，平仄○平仄平仄。","平平仄仄平○平，仄平仄仄平仄平。","平平仄仄仄平仄，平平仄平仄平仄。","仄平仄仄仄○仄，○仄平○仄平仄。"],"paragraphs":["昼长欹枕酣春卧，剥啄敲门惊梦破。","双旗健步衣正黄，爵罗骇见久未尝。","泥紫一封芹诏香，王人茧牍亲遣将。","老夫五年坐奇谤，身则渔樵志犹壮。","岂无恋阙如子牟，强拟随装学张敞。","浮云满空能蔽日，云散天空日华出。","千三百载春又春，杜陵久矣无斯人。","黄衣走尘漫踆踆，纵了桴鼓何足云。","姑言絮舜工负恩，尧天舜日定不尔。","皎皎太空无点滓，当时下书便疑似。","聊坐和歌焉热耳，宁比三光覆盆底。","金羁欲脱还从头，络头龁草均一牛。","吾身本是报恩具，千年万年属明主。","感恩欲愬泪如雨，且愿投谗畀豺虎。"],"title":"戊戌二月十日京湖袁总郎以堂帖至有诏复除户侍总𫗵"}
