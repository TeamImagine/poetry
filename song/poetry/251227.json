{"author":"王洋","id":251227,"strains":["平平仄仄平仄平，仄平仄仄○○平。","仄平仄仄仄平仄，仄仄平○平平平。","仄平仄仄仄○仄，仄仄平仄平○平。","平平仄仄仄仄○，平仄仄仄○平平。","仄平平仄仄仄仄，仄仄仄仄平平平。","仄平仄仄平仄仄，平仄仄仄○平平。","平平○仄仄○仄，仄仄仄仄○○平。","平平平平平仄平，平仄仄仄平平平。","仄○仄平○仄平，仄仄仄仄平平平。","仄平平仄仄仄仄，○平平仄平仄平。","仄平仄仄仄仄仄，仄仄仄仄平平平。","平平仄仄○仄仄，仄仄仄仄平○平。","仄平仄仄仄平仄，平仄平仄平○平。","平平仄仄○平平，仄仄仄仄平平平。"],"paragraphs":["梅花满野春欲苏，汉家使者临重湖。","使君作意不求异，解使愁叹成欢娯。","往年奉法佐廷尉，纵遣狐兔诛封嵎。","平生狱吏弄爪觜，民不畏吏从君初。","即今持节下泽国，要令比屋歌唐虞。","父兄便饱仓有粟，童子莫恨衣无襦。","温温和气遍封服，坐运岂必劳传呼。","桃花之源诚有无，吾恐诞幻成荒诬。","不如使君三圣书，总括万汇包堪舆。","一编韦带在掌握，藏之怀抱时卷舒。","古今事物不外取，但用指诀开迷途。","斯民识路从变化，履泰去否挛中孚。","使君早讫外郎课，归奉天子陈王图。","他年访我当踟蹰，欲饷白饭陈青刍。"],"title":"送周仲固运使之官湖北"}
