{"author":"陆游","id":34296,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["使君物外阅年华，厌听奴兵早暮衙。","双履踏云呼野渡，一瓢邀月醉梅花。","红炉点汞闲消日，乌几翻经不忆家。","我亦岷山有归处，约君同载溯三巴。"],"title":"赠林使君二首  其一"}
