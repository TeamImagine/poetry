{"author":"方回","id":148116,"strains":["平平平仄平，仄仄仄○○。","平平仄平平，平仄仄仄仄。","仄仄平○平，仄仄仄平仄。","平仄○平仄，仄仄平仄仄。","平平仄仄仄，仄仄仄平○。","仄平仄仄仄，○仄仄平仄。","仄平仄仄平，仄仄仄仄仄。","仄○仄平仄，仄仄仄仄○。","平仄仄仄仄，仄仄仄仄仄。","仄仄平仄仄，平仄仄平○。"],"paragraphs":["恭惟天地心，物物息相禅。","诗人卜丰年，生意寓雪霰。","彼但言其消，譬梦幻泡电。","痴悯狙公赋，忿斥蜗国战。","焉知往圣作，视世岂邮传。","向明赞化育，司牧必南面。","寸丹对上穹，退以学自练。","至其出为物，遇暍忍不扇。","吾目故未瞽，此道若有见。","自养非所养，焉敢事荒燕。"],"title":"次韵汪以南闲居漫吟十首  其一"}
