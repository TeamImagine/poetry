{"author":"苏泂","id":95911,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨在琴书溽更蒸，雨余衣袂润犹清。","良苗日起有佳色，圣泽天同无靳情。","得句饷耘聊志喜，欲歌击缶不容声。","居然引玉何从至，敢向黄钟作釜鸣。"],"title":"酬王木叔判院喜雨韵"}
