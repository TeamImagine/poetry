{"author":"孟郊","id":11962,"strains":["仄仄平仄仄，仄○仄平平。","仄○仄平仄，仄○仄仄平。","仄平仄仄平，仄仄平平平。","○仄仄平平，仄平仄平平。","仄平仄平平，仄平仄平平。","平平仄仄仄，仄仄仄平平。","仄平仄仄平，仄仄平○○。"],"paragraphs":["耸我残病骨，健如一仙人。","镜中照千里，镜浪洞百神。","此神日月华，不作寻常春。","三十夜皆明，四时昼恒新。","鸟声尽依依，兽心亦忻忻。","澄幽出所怪，闪异坐微絪。","可来复可来，此地灵相亲。"],"title":"游枋口 二"}
