{"author":"梅尧臣","id":57747,"strains":["平仄仄平仄，平仄仄仄平。","平平平平仄，平仄仄仄平。","仄○平仄平，平仄平仄平。","仄仄平仄平，平平平平平。","仄仄仄仄仄，平仄仄仄○。","仄平平仄平，仄仄仄平平。","平平仄平仄，平仄平○平。","平仄仄仄平，仄仄仄平平。","○○平仄平，仄平平平平。"],"paragraphs":["南国有嘉树，花若赤玉杯。","曾无冬春改，常冒霰雪开。","客从天目来，移比琼与瑰。","赠我居大梁，蓬门方尘埃。","举武尚有碍，何地可以栽。","每游平棘侯，大第夹青槐。","朱栏植奇卉，摩碧为壅台。","于此岂不宜，亟致勿徘徊。","将看荣茂时，莫嗤寒园梅。"],"title":"山茶花树子赠李廷老"}
