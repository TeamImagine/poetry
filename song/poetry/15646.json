{"author":"刘子翚","id":15646,"strains":["仄平平平？仄仄，平仄平仄○平平。","平平仄平仄平仄，仄仄平平平仄○。","仄平平仄仄平仄，平仄仄仄平○平。","平平仄仄仄○仄，仄仄仄仄平平平。"],"paragraphs":["故人浮家檇李傍，为爱修竹分僧房。","霏霏玉尘梦千里，剡剡银钩书数行。","极知神潜鼻端白，祇恐喜动眉间黄。","烟波莫久费吟笔，好绘日月增天光。"],"title":"寄巨山"}
