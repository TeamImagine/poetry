{"author":"汪元量","id":163082,"strains":["仄○平仄○，平平平仄仄。","仄仄仄○平，仄平○仄仄。","仄仄仄仄平，仄仄平○仄。","仄仄平平平，仄仄仄○仄。","仄平○平平，平仄仄○仄。","○仄平仄平，平平仄平○。","仄仄仄平平，仄平仄仄仄。","仄仄平仄仄，平平仄平仄。","平仄仄仄平，仄仄仄仄仄。"],"paragraphs":["客行天地中，嵩峰何突兀。","鸟道阻且修，马烦行复歇。","一入玉女窗，便觉幽兴发。","好鸟鸣嘤嘤，细草乱如髪。","石城荫青松，琼壁白喷雪。","中有神圣居，飞甍半摧折。","宝绘翳苔莓，古碑字亦灭。","莫辩千载事，焉能踏仙辙。","徒有感慨怀，脉脉泪不绝。"],"title":"嵩山  其一"}
