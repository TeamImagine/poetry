{"author":"王灼","id":27419,"strains":["仄平仄仄平，仄仄○平平。","仄仄仄仄平，仄仄○仄○。","仄平仄平仄，仄仄平仄平。","平仄仄仄仄，仄○仄平平。","平平仄仄仄，仄平仄平平。","仄平仄仄平，仄平仄仄平。","仄平仄仄仄，平仄平平平。","仄平平○仄，平仄○平平。","平仄○仄仄，仄○平仄平。","平仄仄平仄，仄仄平仄○。"],"paragraphs":["我生苦不谐，所向如登天。","老眼始见孙，便觉了世缘。","一阳谨初度，剥极宜复旋。","神气已秀发，玉虹照晴川。","家书或有托，似能守青编。","免翁费十牛，令渠受一廛。","使君与别驾，同是峨眉仙。","肯来摩其顶，飞盖相联翩。","丘也亲抱送，已输徐氏先。","游夏实高弟，庶几文学传。"],"title":"得孙以诗邀立夫兄次明丈作看客"}
