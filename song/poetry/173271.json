{"author":"文同","id":173271,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["英英寒菊犯清霜，来伴山中草木黄。","不趁盛时随众卉，自甘深处作孤芳。","其他烂漫非真色，惟此氤氲是正香。","却念白衣谁送酒，满篱高兴忆吾乡。"],"title":"依韵和图南五首 大桃途次见菊"}
