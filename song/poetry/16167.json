{"author":"仲并","id":16167,"strains":["仄平平仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["昔襦今袴雄藩守，佩玉峩冠近侍臣。","十万人家等蒙润，三千风月政当仁。","仙姿照坐桃如许，冷艳当檐梅一新。","愿比秦淮与锺阜，郁葱佳气自长春。"],"title":"上平江李侍郎生辰  其二"}
