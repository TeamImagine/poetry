{"author":"程俱","id":235584,"strains":["平平仄仄仄，仄仄仄仄平。","仄仄平仄仄，○○仄平平。","○仄仄平仄，平仄平仄平。","仄平仄平平，仄仄平平平。","平平仄平仄，○平仄平平。","仄仄仄仄仄，平平仄平平。","平平仄平平，仄仄○仄○。","平平仄仄仄，仄仄仄仄平。","平平平平仄，平平仄平平。","仄仄仄平仄，平平仄平平。","平平仄平仄，仄仄仄仄○。","仄仄仄平仄，平平仄平平。","仄仄平仄仄，平平仄○平。","仄仄仄仄仄，平平仄○平。"],"paragraphs":["秋风脱叶尽，弱质例可憎。","乐圃森老木，深苍郁奔腾。","中有白眉子，貎古心亦澄。","岁寒俪松筠，岂直朱丝绳。","篮舆一寻访，相携得良明。","促膝对软语，沉忧释春冰。","丛编出奇踪，璀璨献与凝。","雕戈及篆鼎，往往见未曾。","惭君倾佳酿，幽亭暮方登。","但怪一林白，孤蟾自东升。","斯须接诗战，掉鞅苦不胜。","羡子醉经史，吾方着弓矰。","白眼安取转，尊拳恐相仍。","见子意已足，何须酒如渑。"],"title":"同赵子雍过朱元益耜乐圃"}
