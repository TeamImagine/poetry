{"author":"李纲","id":242484,"strains":["平平仄仄仄平平，平仄仄仄仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["谁将石洞当泉池，余溜溅溅落水陂。","山骨凿开苍玛瑙，云腴凝贮碧琉璃。","龟浮水面寒光动，竹舞岩端翠影垂。","泉石幽奇天下少，秘藏休使北人知。"],"title":"题石井慈济泉二首  其一"}
