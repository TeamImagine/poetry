{"author":"李中","id":36908,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["混俗从教鬓似银，世人无分得相亲。","槎流海上波涛阔，酒满壶中天地春。","功就不看丹灶火，性闲时拂玉琴尘。","仙家变化谁能测，只恐洪崖是此身。"],"title":"赠王道者"}
