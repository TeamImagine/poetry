{"author":"白居易","id":16941,"strains":["仄平仄仄平平仄，平仄平平平仄平。","平仄平平平仄仄，仄平仄仄仄平仄。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["卯时偶饮斋时卧，林下高桥桥上亭。","松影过窗眠始觉，竹风吹面醉初醒。","就荷叶上包鱼鲊，当石渠中浸酒缾。","生计悠悠身兀兀，甘从妻唤作刘伶。"],"title":"桥亭卯饮"}
