{"author":"刘过","id":82657,"strains":["平平仄仄仄，仄平仄平平。","○平仄平平，平仄平平平。","平仄仄仄平，平平仄平平。","仄仄平仄仄，仄仄平仄平。","平平平平平，仄平○平平。","仄平仄仄仄，平平仄平平。","仄平平仄仄，平仄平平平。","仄平平平平，平仄平仄平。","平○平平仄，平仄平仄○。","平平仄平平，仄○仄仄平。","平仄仄○○，仄仄仄仄平。","仄仄平○平，平仄平○○。","平平平平仄，平仄仄仄仄。","平平平平仄，仄仄仄仄平。","仄？平○平，仄仄平仄平。","平仄仄平仄，平平仄平平。","仄仄平仄仄，仄平仄平平。","仄仄○仄平，平平平○平。","平平仄平仄，仄仄仄平平。","○仄平仄平，仄仄仄仄○。","平仄仄仄平，平仄仄○平。","仄○仄平仄，仄平○平平。","仄平仄平平，仄平平仄平。","平平仄○平，仄仄平○平。","○仄仄平仄，平平平平平。","平仄仄平仄，仄仄平仄平。","仄平平○平，仄○仄平平。","仄平仄仄仄，平仄平仄平。","平平仄平平，仄仄仄仄平。","平仄仄仄平，仄平平平平。","仄仄仄○仄，平仄平仄○。","仄平仄仄仄，仄仄仄仄平。"],"paragraphs":["千金买骏马，百金市蛾眉。","长安酒家楼，挥洒惊人诗。","天子不得臣，公卿气吞之。","俯视儿女辈，自诡男子奇。","谁知金陵都，五年重来兹。","黑貂日以敝，尘埃鬓成丝。","故人风雨散，知己今为谁。","郭侯山西英，而有熊豹姿。","巍峩西忠庙，乔木人所思。","垂芳到云仍，大将奕世为。","兄弟各三衙，父子步武随。","万户侯冠军，金印何累累。","虽然平戎策，终郁未得施。","方今群胡扰，似觉虏运衰。","达靼军其西，会以蒙国斯。","蛇豕互吞噬，干戈极猖披。","盗贼毛猬起，敛民及刀锥。","父老思汉官，壶浆傒王师。","吾君自神武，妙算出筹帷。","收揽天下才，尺寸不可遗。","机会一日来，恢复此其时。","况如郭侯者，礼贤正谦卑。","使之会云龙，列城归指麾。","安知古中原，不使同驱驰。","过也久沦落，狂名诸公知。","然亦壮心胆，志慕鞭四夷。","脱靴呼将军，举扇障元规。","有音世不赏，诗酒聊自嬉。","霜风忽无情，一夜冷彻肌。","高卧百尺楼，闭门无晨炊。","起视匣中剑，依旧光陆离。","有恩或可报，一死所不辞。"],"title":"谒郭马帅"}
