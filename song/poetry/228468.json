{"author":"释德洪","id":228468,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一幅纱巾九节筇，翛然生计似庞公。","孤云野鹤登空去，万壑千岩堕笑中。","岣嵝晴披应独往，懒瓉醉卧与谁同。","遥知勘破痴禅老，想见临机面发红。"],"title":"赠许彦周宣教游岳彦周参机道者"}
