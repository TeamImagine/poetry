{"author":"员兴宗","id":21881,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["冠裳初集大明宫，祗倚堂堂庙柱雄。","门外问年惊潞国，阵前克敌记莱公。","肯穿豹尾趋南极，群向螭头拜下风。","转物工夫浑不动，折冲端在笑谈中。"],"title":"寿虞丞相  其一○"}
