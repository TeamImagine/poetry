{"author":"吴芾","id":17900,"strains":["仄平仄仄○平仄，平仄平平平平仄。","仄平仄仄仄平平，仄仄平平仄平仄。","平平仄仄○平平，仄仄平平仄仄平。","仄仄平平仄平仄，平平仄仄仄平平。","平○仄仄平平仄，仄平仄仄平○仄。","仄仄平平仄仄平，仄平仄仄平平仄。","平○○○仄平平，平仄仄平平仄平。","平平仄仄仄平仄，仄仄平平平仄○。","○平仄仄平平仄，仄仄平平平仄仄。","仄○平仄仄平平，仄仄平仄○○仄。","仄平平仄仄平平，仄仄平平平仄平。","仄仄平平平仄仄，仄平平仄仄平平。","仄仄平平平仄仄，仄○仄仄平仄仄。","平平仄仄仄平平，仄仄○平平平仄。","仄仄仄平○平平，仄仄仄仄○平平。","平平○仄仄平平，仄仄仄平○仄平。"],"paragraphs":["日躔析木当良月，辰象煌煌森罗列。","忽惊昴宿下天来，果向明时作人杰。","巍巍德望冠簪缨，鲁国真儒独擅名。","五百年来世希有，端为社稷万人生。","胸中素抱经纶术，致身便欲扶王室。","不学磻溪坐钓矶，洗光直取虞渊日。","艰难将相罕全才，天使我公居上台。","公能以道佐人主，四海俱知天意回。","苍生政尔资霖雨，未许超然成独处。","伫看丹诏下严宸，会见敖叔三相楚。","向来忠烈已无前，此去勋庸非偶然。","便使呼韩朝魏阙，直须光复旧山川。","富贵功名人所欲，世间万事今合足。","龙门客至亦何言，独有长年为公祝。","但愿我公如汾阳，二十四考中书堂。","他年更伴赤松游，永作汉家张子房。"],"title":"吕丞相生日"}
