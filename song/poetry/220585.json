{"author":"邹浩","id":220585,"strains":["仄平仄平平，○平仄平仄。","仄仄仄仄○，仄平平仄仄。","平○仄仄平，○仄平仄仄。","平仄○○平，平平仄平仄。","平仄仄仄平，平平平○仄。","仄平平仄平，平仄仄平仄。","平平仄○仄，○仄平平仄。","平平平○仄，仄仄○平仄。","仄平○仄平，仄仄○仄仄。","平平仄○平，仄仄平平仄。"],"paragraphs":["昔人语君臣，相须比弓矢。","乃若父子间，至情非所拟。","惟王适帝心，重以才艺美。","朝罢正临轩，隤丸未云已。","谁令羽翮摧，高飞为中止。","朅来天宇东，基构傍菏水。","灵光屹相望，应陋苟完矣。","于今崇传舍，便是当时阯。","那知王者居，日与行子市。","悲风起庭槐，飒飒盈双耳。"],"title":"恭王殿"}
