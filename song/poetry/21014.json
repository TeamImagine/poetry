{"author":"晁公溯","id":21014,"strains":["平平仄○平，平仄平仄仄。","平平仄平仄，平仄平仄仄。","仄平平仄平，仄平仄平仄。","平平仄平仄，仄仄仄仄仄。","仄仄平平平，仄平仄平仄。","仄平平平平，平仄平仄仄。","○平平平平，仄仄仄平仄。","仄平仄仄○，仄仄仄仄仄。","平○仄平仄，仄仄平平仄。","仄仄平平平，仄仄平仄仄。","仄仄平仄平，仄○平平仄。","平仄平平○，平平仄平仄。","平○仄○平，○仄仄仄仄。","仄平仄平平，平仄仄平仄。","仄平仄仄仄，平仄仄仄仄。"],"paragraphs":["秋风洞庭波，霜落洲渚出。","黄芦半倾倒，江树无复色。","独余千木奴，后皇所嘉植。","芳辛有余味，不减玉斚沥。","可令披黄苞，以甘授欢伯。","酿成无边春，吞此云梦泽。","犹持陶家轮，断取李衡宅。","纳之瓮盎中，未觉宇宙窄。","方当玉腴熟，溜溜糟床滴。","尚带含霜容，未饮香满室。","味夺桑落醇，色轻蒲萄碧。","夷考无前闻，畴能妙仪狄。","流传自王家，遗法后世得。","不宜博凉州，时可饷宾客。","辍餐茗战罢，持用解水厄。"],"title":"冯万州当可以洞庭春色遗王子载盖用安定郡王遗法也子载招予饮为赋之"}
