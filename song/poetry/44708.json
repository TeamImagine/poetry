{"author":"范成大","id":44708,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["席帘纸阁护香浓，说有谈空爱烛红。","高饤膻根浇杏酪，旋融雪汁煮松风。","康年气象冬三白，浮世功名酒一中。","无事闭门渠易得，何人蹑屐响墙东。"],"title":"雪寒围炉小集"}
