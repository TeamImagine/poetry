{"author":"王柏","id":125214,"strains":["仄平平平仄仄仄平，平平仄仄平平仄平仄平。","平平仄仄平平平仄平仄，平平○仄平仄仄仄平平。","平仄仄平仄仄，○仄仄平平平平平。","仄平平平仄仄，仄仄仄平平平。","仄仄平仄仄，平仄平平平。","仄○平平仄仄仄仄，仄平仄平仄○仄平○平。","仄平平平仄仄，仄仄仄平平平。"],"paragraphs":["万山蟠兮有宅一区，吁嗟吉士兮心古而色愉。","平生激烈兮谈忠义之事，求师教子兮必有道之儒。","流德谊兮鼎鼎，浸策足兮功名之途。","引壶觞兮自适，玩日月之双车。","有淑兮尔配，丝枲兮劬劬。","指期颐兮二竖立病，既偕老兮亦相继而长徂。","望双旌兮有恸，酹一束兮生刍。"],"title":"蒋叔行挽辞  其一"}
