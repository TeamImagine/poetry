{"author":"沈说","id":104711,"strains":["平仄平平仄仄平，平平仄仄仄平平。","仄平平仄仄平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["烟浦残鸦舞夕阳，风枝病叶似初霜。","眼中秋色十分浄，沙外寒流一线长。","溪女得鱼烹碎白，田家收谷晒新黄。","偶寻野趣归来晚，草际萤飞点点光。"],"title":"烟浦"}
