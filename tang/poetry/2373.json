{"author":"高适","id":2373,"strains":["仄仄平平仄，平平平仄○。","平仄仄平仄，○平平仄平。","仄平仄平平，○仄平仄平。","平平仄平仄，平仄平平平。","仄仄平仄平，平○仄平○。","仄平平平仄，平仄平仄平。","仄仄仄平平，仄平平仄○。","平仄平仄仄，仄平平仄平。","仄平仄○平，平仄平平平。","平平仄平○，○平平仄平。"],"paragraphs":["隐隐春城外，朦胧陈迹深。","君子顾榛莽，兴言伤古今。","决河导新流，疏迳踪旧林。","开亭俯川陆，时景宜招寻。","肃穆逢使轩，夤缘事登临。","忝游芝兰室，还对桃李阴。","岸远白波来，气喧黄鸟吟。","因睹歌颂作，始知经济心。","灌坛有遗风，单父多鸣琴。","谁为久州县，苍生怀德音。"],"title":"同房侍御山园新亭与邢判官同游"}
