{"author":"李新","id":223379,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["六出飞霙岁或愆，喜观琼砾晓滂然。","水官休隶一时惨，木帝已夸群物妍。","斗换石田皆沃坏，暗催云稼入丰年。","吾君诚祷通旻昊，愿听氓谣被管弦。"],"title":"立春前密雪应祈呈范内翰"}
