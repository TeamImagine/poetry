{"author":"李搏","id":31142,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["铜梁千里曙云开，仙箓新从紫府来。","天上已张新羽翼，世间无复旧尘埃。","嘉祯果中君平卜，贺喜须斟卓氏杯。","应笑戎藩刀笔吏，至今泥滓曝鱼鳃。"],"title":"贺裴廷裕蜀中登第诗"}
