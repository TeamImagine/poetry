{"author":"方回","id":148552,"strains":["平平仄仄仄平仄，仄仄平平仄仄平。","仄仄仄平平仄仄，仄平仄仄平平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["良苗所至已沉没，寄语云师盍少休。","暮境岂堪逢岁恶，腐儒可但为身忧。","败墙蛇出频穿户，湿柱蜗升欲上楼。","拟问邻酤破岑寂，督邮闻说酢如榴。"],"title":"再用雨不已韵答仁近"}
