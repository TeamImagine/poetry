{"author":"叶梦得","id":235064,"strains":["平平仄仄仄○平，平仄平平○仄平。","仄仄平平平，仄，○平平仄仄平平。","平平仄仄平平仄，仄仄平○仄仄○。","仄仄平平平仄仄，仄平○仄仄平○。"],"paragraphs":["衰残每苦病相纒，粗喜今年胜去年。","未说清樽酬？醉，且欣高枕得安眠。","风尘不报边烽入，圣泽频闻好语传。","可是淮阳真卧治，满囊空费大农钱。"],"title":"余每岁病肺往往坐达旦去冬以来偶不作遂得安眠"}
