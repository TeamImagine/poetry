{"author":"梅尧臣","id":57335,"strains":["平平仄，仄平平。","○平仄，仄仄平。","仄仄仄仄仄仄仄，○○仄仄平○平。","仄仄仄仄平，仄仄平仄平平平。","平仄平仄○平平，仄平仄仄平仄平。","平仄平仄仄仄平，平平仄仄平平平。","仄仄平平仄仄○，仄仄仄平仄仄平。","仄平仄仄平平仄，平平仄仄○仄平。","仄平仄○仄仄○，仄平仄平平仄平。","仄仄仄平仄仄平，平平平仄仄仄平。","平仄仄平平平平，平仄平平平。","平平仄仄仄○仄，仄仄仄仄○平平。","平仄仄仄仄，仄仄仄仄平。","○平平仄仄仄仄，仄仄平仄平仄平。"],"paragraphs":["吴夫子，佩银龟。","乘天马，索怪奇。","忽得虢略一片石，其中白色圆如规。","又有树与乌，画手虽妙何能为。","吴乃持问欧阳公，比公曩获尤可疑。","疑不为辨赋以诗，诗辞粲粲明星垂。","复遣赍来使我和，坐上钜公傍睨之。","范侯实有杨雄学，咸云此理难究推。","我归涤虑反复思，义虽不经聊解颐。","月与太阳合朔时，阳乌飞上桂树枝。","枝上作窠生群儿，人不知天公。","天公欲俾世间见，影著石面如黏黐。","乌既不得去，月亦不可移。","留为千古作好玩，慎勿倾扑同玉碑。"],"title":"和吴冲卿学士石屏"}
