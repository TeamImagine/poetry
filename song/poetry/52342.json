{"author":"释宝昙","id":52342,"strains":["仄仄平仄仄，仄仄平○平。","仄平仄平仄，仄仄平仄平。","仄仄平仄仄，仄仄平平平。","仄仄仄仄平，仄仄平平平。","仄平平平仄，平平仄平○。","仄仄仄仄平，仄平仄平仄。","仄平仄平仄，仄平仄平平。","平平仄平仄，仄仄○仄平。","仄仄仄○仄，平平○仄平。","仄平仄仄仄，仄仄平平平。"],"paragraphs":["伯仲天下士，惯识山中饥。","几年食君粟，一饭书百匙。","谓此真饱否，此饱谁安之。","伯氏昔在京，饭瘦崖书肥。","至今方舟上，儿啼妇褰衣。","仲氏亦远来，裹粮复能几。","卖金买书册，仆夫辍晨炊。","安能问饥饱，自信了不疑。","岁晚盍行道，西风颇劝归。","大贤事业定，试学摩腰围。"],"title":"送李提干兼简李知几太博"}
