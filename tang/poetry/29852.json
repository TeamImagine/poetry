{"author":"李咸用","id":29852,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["已向丘门老此躯，可堪空作小人儒。","吟中景象千般有，书外囊装一物无。","润屋必能知早散，辉山应是不轻沽。","短衣宁倦重修谒，谁识高阳旧酒徒。"],"title":"和友人喜相遇十首 六"}
