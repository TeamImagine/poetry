{"author":"陆游","id":33763,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["素璧初升禹庙东，天风为我送孤蓬。","山横玉海苍茫外，人在冰壶缥缈中。","茅舍灯青闻吠犬，蘋汀烟淡见惊鸿。","白头尚耐清寒在，安得终年伴钓翁。"],"title":"月下自三桥泛湖归三山"}
