{"author":"韩淲","id":87219,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["今年春色在山家，到处寻梅看落花。","成趣园中乘日往，最高台上受风斜。","棋声与我诗无尽，酒力因君兴未涯。","拓落不知天蚤暮，更呼急管度芳华。"],"title":"成趣小隠"}
