{"author":"曾巩","id":173753,"strains":["○仄仄平仄，○平平仄○。","○平仄仄仄，平平○仄平。","平平仄仄仄，仄仄仄平○。","仄平仄平平，仄仄平○平。","○平○平仄，仄仄平平平。","平平仄平仄，平仄平○平。","平仄仄○仄，仄仄仄仄平。","仄平仄平平，仄仄仄仄平。","平仄仄平仄，平仄平○平。","平平平平仄，仄仄仄仄○。","仄○仄仄仄，○平仄平平。","平仄仄平仄，平仄仄仄平。","仄仄平平仄，平仄仄仄平。","平平仄仄仄，平仄平平平。","平平仄仄仄，仄仄平平平。","平平仄仄仄，仄仄平仄平。","○○仄平仄，仄仄平平平。"],"paragraphs":["应逮冒烦暑，驱驰山水间。","泥泉沃渴肺，沙风吹汗颜。","疲骖喘沫白，殆仆负肩殷。","仰嗟旱云高，俯爱芳陂潺。","空邮降尘榻，净馆排霞关。","城隍壮形势，冈谷来回环。","红芰姹相照，翠树郁可攀。","野苗杂青黄，雨露施尚悭。","巫觋谒群望，箫鼓鸣空山。","忧农非吾职，望岁窃所叹。","憩当午日烈，行瞻月初弯。","星斗弄光彩，罗络灶火斑。","跋履虽云倦，桑梓得暂还。","林僧授馆舍，田客攀鞍镮。","吾心本皎皎，彼诟徒{口颜}{口颜}。","方投定鉴照，即使征马班。","相期木兰楫，荡漾穷川湾。"],"title":"之南丰道上寄介甫"}
