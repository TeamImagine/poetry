{"author":"周紫芝","id":241483,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平仄仄仄，平平平仄仄平平。"],"paragraphs":["平生清德畏人知，岂弟真宜作吏师。","日饮无何方得计，民歌来暮却成思。","何妨道守催科拙，自是穰侯见事迟。","天与一窗供燕坐，乌墩山好助公诗。"],"title":"寄幼安使君"}
