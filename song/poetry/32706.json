{"author":"陆游","id":32706,"strains":["平仄平平仄仄平，平平仄仄仄平平。","平平仄平平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["云断苍梧竟不归，江边古庙锁朱扉。","山川不为兴亡改，风月应怜感慨非。","孤枕有时莺唤梦，斜风无赖客添衣。","千年回首消磨尽，输与渔舟送落晖。"],"title":"舜庙怀古"}
