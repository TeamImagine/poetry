{"author":"韩驹","id":237099,"strains":["平○平○平仄○，仄平仄仄○平平。","平平仄仄仄平仄，平仄仄○平仄平。","仄平仄仄平平仄，○平平平仄平仄。","仄平仄平平仄○，仄○平仄平平平。"],"paragraphs":["乌衣诸王吾早闻，晚涂独识和州孙。","风流沓拖欲垂尽，文采陆离今尚存。","奉祠乃是衰翁事，如君胡为亦为此。","仆夫在门君疾驱，往献天子平边书。"],"title":"送王秘阁二首  其一"}
