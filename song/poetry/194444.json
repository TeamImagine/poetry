{"author":"苏轼","id":194444,"strains":["平仄平平平，平平○仄平。","仄平仄仄仄，仄仄仄○仄。","仄平平仄仄，○○仄仄○。","仄仄仄平平，仄仄平仄仄。","平平平仄仄，仄仄仄仄仄。","平○仄平平，仄仄仄平仄。","仄平仄平仄，平仄仄仄仄。","仄平平仄平，平仄仄仄仄。","平平仄平仄，仄平○平仄。","仄仄平平平，平平仄仄仄。"],"paragraphs":["啼鴂催天明，喧喧相诋谯。","暗蛩泣夜永，唧唧自相吊。","饮风蝉至洁，长吟不改调。","食土蚓无肠，亦自终夕叫。","鸢贪声最鄙，鹊喜意可料。","皆缘不平鸣，恸哭等嬉笑。","阮生已粗率，孙子亦未妙。","道人开此轩，清坐默自照。","冲风振河海，不能号无窍。","累尽吾何言，风来竹自啸。"],"title":"定惠院颙师为余竹下开啸轩"}
