{"author":"韩偓","id":32098,"strains":["仄仄仄平平，平平仄仄平。","○平平仄仄，平仄仄平平。","仄仄平○仄，平平仄仄平。","仄○○仄仄，仄仄仄平平。","仄仄平平仄，平○仄○平。","仄○平仄仄，平仄仄平平。","仄仄平平仄，平平仄仄平。","仄平平仄仄，平仄仄○平。"],"paragraphs":["盛德已图形，胡为忽构兵。","燎原虽自及，诛乱不无名。","掷鼠须防误，连鸡莫惮惊。","本期将系虏，末策但婴城。","肘腋人情变，朝廷物论生。","果闻荒谷缢，旋睹藁街烹。","帝怒今方息，时危喜暂清。","始终俱以此，天意甚分明。"],"title":"隰州新驿"}
