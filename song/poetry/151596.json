{"author":"何梦桂","id":151596,"strains":["○平仄平○，仄平仄仄仄。","平平仄仄平，平平仄仄仄。","仄平平平平，仄仄平仄仄。","仄仄○仄平，仄仄○仄仄。","平平仄仄平，平平仄平仄。","平平仄平平，仄仄仄仄仄。"],"paragraphs":["思君隔山陂，矢心誓白水。","夔蚿各自怜，人生贵适意。","马头黄金羁，不易牛背睡。","白发难再玄，百子空自许。","南山或可移，愚公有孙子。","堪舆浩无穷，俯仰一寤寐。"],"title":"雪楼程御史次方山房韵见寄用韵答赋三首  其三"}
