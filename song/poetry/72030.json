{"author":"曾丰","id":72030,"strains":["平平仄平，仄平平仄。","仄仄仄平，仄平仄仄。","仄仄仄仄，平平仄仄。","平仄仄平，仄平平平。","仄仄仄仄，仄平仄○。","仄仄仄仄，平平仄平。","平仄平○，仄仄平仄。","仄平仄平，仄平平仄。","平平平平，平仄仄仄。","仄○平仄，仄仄平仄。","平平仄平，平仄仄○。","仄○仄仄，仄平平平。","仄仄平平，平仄○平。","平平平仄，仄仄平○。","仄平仄平，仄仄仄仄。","仄仄平平，平仄平仄。","平仄仄平，仄平仄仄。","平仄仄○，平仄平仄。","平仄仄仄，仄仄平平。","平仄仄仄，仄平平平。","平平平仄，平仄仄平。","仄仄仄仄，平仄仄平。","仄仄仄○，仄平平仄。","平仄○仄，仄平平仄。","仄平平仄，平仄仄仄。","平仄仄平，平仄仄仄。","平仄仄仄，仄仄仄平。","仄仄平仄，仄仄平○。","○平仄仄，仄仄平平。","平○仄仄，仄仄仄仄。","仄○平平，仄○平仄。","平平仄平，仄仄仄仄。","○仄仄平，仄仄平平。","平仄仄仄，平平仄仄。","仄平仄仄，平仄仄平。","仄仄仄○，仄平平仄。","仄仄仄仄，平平仄仄。","仄平仄平，平平仄仄。","仄平平仄，○仄○平。","仄仄仄仄，仄仄仄平。","仄平？仄，平？仄平。","仄仄平平，仄仄平○。","平平仄平，仄仄平仄。","仄仄仄平，仄平平仄。","仄平○仄，仄仄仄平。","仄仄仄平，仄仄仄平。","仄○平平，仄平平平。","平平○平，仄平仄仄。","仄○平平，平仄仄仄。","仄平○平，仄仄仄平。","平○平平，仄平仄平。","仄平平○，仄平仄仄。","平平平平，仄平○仄。","仄平平仄，仄平仄平。","仄○平平，仄仄平平。","仄仄平平，仄平仄仄。","仄○平平，仄平平仄。","平平平平，仄平仄○。","平仄○仄，仄平仄平。","仄平仄平，仄仄平仄。","平仄仄平，仄平仄仄。","平○仄平，平平仄仄。","○仄仄平，仄仄○平。","平仄平仄，仄平仄平。","仄平○仄，仄平平平。"],"paragraphs":["维尧则天，与天同大。","俯视九州，细于一芥。","挈以畀舜，超然自迈。","维舜则尧，与尧同高。","俯视四海，细于一毫。","挈以畀禹，熙然自陶。","尧舜之禅，允矣嘉躅。","若稽厥龄，或髦攸趣。","洪惟高宗，才五十六。","遽行尧事，有断于独。","洪惟寿皇，才六十三。","遽行舜事，不谋于佥。","未倦于勤，先养其恬。","功成身退，道与天参。","圣人视天，递进递退。","进退俱休，尧舜之运。","于赫两朝，德宏业峻。","铢较寸量，宁啻尧舜。","尧七十六，治水云初。","咨岳试鲧，不遑宁居。","高宗时则，斯庆寿余。","久与道息，心实若虚。","舜六十三，即真云始。","咨岳相禹，不遑宁止。","寿皇时则，斯巽位已。","新与道休，心豁若洗。","凡退政几，等与大徽。","此退之蚤，彼退之迟。","迟容可及，蚤孰逾斯。","凡传国玺，等谓大媺。","彼传之贤，此传之子。","贤容可求，子孰获只。","传子若贤，一出于天。","天固与子，尤人所便。","便而遂者，荣具庆全。","退蚤若迟，一关于数。","数固与蚤，尤人所慕。","慕而得之，荣全庆具。","蚤于尧舜，三十三年。","独不一后，独不一先。","两朝吻合，时迺自然。","舜后于尧，七岁而禅。","胡为尔稽，匪有攸恋。","不欲与尧，匹休齐善。","寿皇禅意，盖与舜俱。","所后七年，匪迹是拘。","不期而同，自然之符。","高宗禅时，久旸忽雨。","雨应云何，恩洽以溥。","寿皇禅时，久雨忽旸。","旸应云何，德辉以光。","得天之应，诞彰孔盛。","新皇丕承，合为三圣。","用牲于庙，靡灵弗歆。","式昭新皇，上合天心。","决政于堂，靡怀弗畅。","式昭新皇，下符人望。","天人同归，欲逃莫从。","虽父传子，亶为至公。","汉唐岂无，揖逊之主。","非出本心，未为盛举。","猗三圣君，真尧舜禹。","三圣一家，累洽重华。","前未之有，后无以加。","小臣献颂，大而非夸。"],"title":"绍兴淳熙两朝内禅颂"}
