{"author":"张九成","id":6256,"strains":["仄平平仄平，仄仄○仄平。","○平仄仄仄，平仄仄平平。","平平○仄平，仄仄○仄平。","仄仄平平仄，平仄○平○。","仄仄仄仄平，平仄仄仄○。","仄仄○仄仄，仄平仄平○。","仄平仄平平，仄仄仄平平。","平平平仄○，仄平仄仄仄。","仄仄仄○仄，仄仄平仄仄。"],"paragraphs":["晚来天宇阴，便有如许凉。","衣襟不作苦，灯火耿寒光。","青编如故人，入眼兴未央。","忆昔炎歊日，蒸郁如扬汤。","百事懒不支，何暇考短长。","念此深自喜，拂窗净琴张。","老来纵眵昏，闭目自焚香。","心清神亦正，圣贤俨在傍。","此意勿轻语，此景吾弗忘。"],"title":"九月七夜喜新凉"}
