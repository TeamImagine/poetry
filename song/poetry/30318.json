{"author":"李吕","id":30318,"strains":["仄平仄仄仄仄平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["老于世事尽忘机，古庙寒灰阅四时。","禀赋旧为天地贵，遮阑那许鬼神窥。","无弦绿绮陶彭泽，露地白牛僧大沩。","只此瞿昙安乐行，从何处觅是和非。"],"title":"自题安乐行"}
