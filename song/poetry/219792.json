{"author":"晁说之","id":219792,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄仄平。","仄平仄仄平平仄，平仄平平仄仄平。"],"paragraphs":["默默专城岁月驰，忽来郊外得心期。","龙蛇起伏知何处，天地圆方在此时。","更喜风光似江介，可怜饱饷便忘疲。","即从此路东归去，他日何能得梦思。"],"title":"东城外作呈圆机"}
