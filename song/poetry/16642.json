{"author":"冯时行","id":16642,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["四海于今望治安，当头退避也应难。","是非历历开新听，变化纷纷入静观。","孰把后图歌寤枕，再将前事倚危栏。","重拈今古看奇特，幸记尘冠久不弹。"],"title":"见张魏公二首  其二"}
