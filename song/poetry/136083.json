{"author":"利登","id":136083,"strains":["仄平平平仄，○仄平仄平。","平平仄平平，仄仄○平平。","仄平仄平平，仄仄平仄平。","仄平仄平仄，仄仄平○平。","平平平平仄，平平仄平○。","○○仄平仄，仄仄平仄平。"],"paragraphs":["昨宵狂风起，折我桑树枝。","徘徊履桑园，贱妾当何依。","岂无薜萝生，亦有柔苎肥。","素情在君子，绮帛良重斯。","无桑蚕安食，无蚕我安衣。","长叹反初路，渺渺天四垂。"],"title":"杂兴  其八"}
