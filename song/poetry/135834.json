{"author":"蔡襄","id":135834,"strains":["仄平平仄仄平平，平仄平平仄仄平。","平仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["广陵归客叹飞蓬，怀古伤离向此中。","前世翻波那复问，十年弹指已成空。","楼头画角催残日，城上寒鸦噪晚风。","井径萧条人不见，又随潮信度江东。"],"title":"广陵"}
