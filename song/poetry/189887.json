{"author":"黄希旦","id":189887,"strains":["仄平仄仄仄仄平，平平仄仄平平平。","仄平仄仄平平仄，平平平仄平平仄。","平仄仄平平○仄仄，○仄○平平仄仄。","仄仄仄仄仄平仄仄平平，平仄仄仄○○仄。","平平仄仄平仄○，仄平仄仄平○仄，仄仄仄仄○仄平。"],"paragraphs":["劝君莫种木槿花，朝荣暮落堪咨嗟。","劝君种取亭亭竹，霜繁风劲依然绿。","谁不见陈余张耳辈，当面论交旋踵背。","又不见管鲍光武与严光，贫贱富贵难相忘。","英声独与天地长，令人万古遥相望，不可得见空徬徨。"],"title":"感时行"}
