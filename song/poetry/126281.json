{"author":"叶茵","id":126281,"strains":["仄仄平仄仄，仄平仄平平。","平仄仄仄仄，平仄仄仄平。","仄平仄仄仄，平仄平平仄。","仄平仄仄仄，仄平平仄平。","仄平仄平平，平平○仄平。","平平○平仄，平仄平平平。"],"paragraphs":["自古皆有死，载歌酹清觞。","嗟予早失怙，艰阻亦备尝。","母兮岁六十，终古青松傍。","陟冈恸伯氏，忘簪悲孟光。","后波逐前波，同归溟漠乡。","飘风相飞旐，轝铎声央央。"],"title":"己酉生日敬次靖节先生拟挽歌辞三首  其二"}
