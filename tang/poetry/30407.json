{"author":"罗邺","id":30407,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["百战辛勤归帝乡，南班班里最南行。","弓欺猿臂秋无力，剑泣虬髯晓有霜。","千古耻非书玉帛，一心犹自向河湟。","年年宿卫天颜近，曾把功勋奏建章。"],"title":"老将"}
