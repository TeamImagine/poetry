{"author":"苏轼","id":194234,"strains":["仄仄平平平，平平仄仄平。","仄平平仄仄，平仄仄平平。","平仄平仄平，○平仄平平。","仄平仄仄仄，仄平仄○平。","仄仄平仄平，仄仄仄平平。","仄平仄仄仄，仄仄平○平。","平○仄仄仄，平仄仄仄○。","平仄仄○仄，仄平仄平平。","仄仄平平平，平平仄仄平。","平仄○平仄，平平平仄平。","○平平仄仄，平平仄平平。","平平平仄仄，平仄仄平平。","平平平仄平，仄仄仄平平。","平平仄○仄，仄平平仄平。"],"paragraphs":["水绕彭城楼，山围戏马台。","古来豪杰地，千载有余哀。","隆准飞上天，重瞳亦成灰。","白门下吕布，大星陨临淮。","尚想刘德舆，置酒此徘徊。","尔来苦寂寞，废圃多苍苔。","河从百步响，山到九里回。","山水自相激，夜声转风雷。","荡荡清河堧，黄楼我所开。","秋月堕城角，春风摇酒杯。","迟君为座客，新诗出琼瑰。","楼成君已去，人事固多乖。","他年君倦游，白首赋归来。","登楼一长啸，使君安在哉。"],"title":"送郑户曹"}
