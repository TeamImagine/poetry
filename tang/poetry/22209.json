{"author":"许浑","id":22209,"strains":["平平○仄仄，仄仄仄平平。","仄仄平平仄，平平平仄平。","仄平仄仄○，仄仄仄平○。","仄仄平平仄，仄平平仄○。","平平仄平仄，平平○仄平。","平平平仄仄，仄仄仄平平。","平平平仄仄，仄仄仄平平。","○仄平平仄，平仄仄○○。"],"paragraphs":["高楼王与谢，逸韵比南金。","不遇销忧日，埃尘谁复寻。","旷怀澹得丧，失意纵登临。","彩槛浮云迥，绮窗明月深。","虬龙压沧海，鸳鸯思邓林。","青云伤国器，白发轸乡心。","功高恩自洽，道直谤徒侵。","应笑灵均恨，江畔独行吟。"],"title":"寄郴州李相公"}
