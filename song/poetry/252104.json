{"author":"郑刚中","id":252104,"strains":["仄仄仄仄平，仄仄○仄仄。","平仄平仄仄，仄仄仄平仄。","平平仄平○，平仄○仄仄。","仄平仄平仄，平仄平○仄。","仄○仄平平，平平仄○仄。","平平仄平平，平仄仄平仄。","仄仄平平平，仄仄平仄仄。","平平平仄平，平仄仄平仄。","仄仄仄○仄，仄仄○仄仄。","仄平仄平仄，平仄○平仄。","仄○仄仄仄，仄仄○平仄。","平平仄平平，仄平仄○仄。","平仄○仄仄，仄仄仄平仄。","仄仄平仄平，仄仄平平仄。","○○仄仄仄，？仄平仄仄。","仄仄仄平平，仄仄○仄仄。"],"paragraphs":["己未夏入秦，马足临渭水。","辛酉冬使蜀，去渭亦无几。","君于两年间，同我三万里。","我今寄戎阃，君复持行李。","客衣挂尘埃，闲关亦劳矣。","垂髫读诗书，平视取青紫。","侧翅随人飞，此计宁得已。","人生功与名，天付在男子。","有物执其柄，小大听所委。","请君但强饭，加意重生理。","见蜺傥弗骇，换骨正刀匕。","青春到边城，杂花乱如绮。","储粟三百万，护种一千垒。","日与诸少年，醉卧春风里。","行行勿我念，峡束江未起。","辨事早言还，下榻当设醴。"],"title":"送何元英"}
