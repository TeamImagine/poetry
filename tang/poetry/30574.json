{"author":"罗隐","id":30574,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["乱离无计驻生涯，又事东游惜岁华。","村店酒旗沽竹叶，野桥梅雨泊芦花。","雠书发迹官虽屈，负米安亲路不赊。","应见使君论世旧，埽门重得向曹家。"],"title":"送魏校书兼呈曹使君"}
