{"author":"陆游","id":32841,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["幽人病起鬓毛残，硖口楼台九月寒。","暮角又催孤梦断，早霜初染一林丹。","乡闾乖隔知谁健，怀抱凄凉用底宽。","麹米春香虽可醉，瀼西新橘尚余酸。"],"title":"一病四十日天气遂寒感怀有赋"}
