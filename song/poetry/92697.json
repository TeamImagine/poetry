{"author":"刘宰","id":92697,"strains":["平仄仄平平平，仄平仄平平平。","仄平平平仄平，仄平仄平平平。","平○平平○，仄仄平平平仄仄。","仄平平平仄平，仄平平平仄仄。","平○平平平，仄仄平○平。","平仄仄平平平，仄仄平平仄○。","平平平平平，平平平平仄。","仄平平平仄平，仄仄平平平仄。","平平平平平，仄仄平平仄。","仄仄仄仄平平平，仄仄平平平仄。"],"paragraphs":["朝日曜兮春花，玉壶炯兮清冰。","耿余心兮不欺，付妍丑兮丹青。","君王兮宵衣，壮士悲歌兮战死。","岂余身兮惮殃，抗风沙兮万里。","崔嵬兮增城，璀灿兮昭阳。","羌末路兮多艰，幸朕时之不当。","毡裘兮娱嬉，穹庐兮容与。","怨群胡兮我欺，谂九天兮谁许。","南风兮徐来，掩涕兮无语。","四十五十兮无家，抑有惭兮夔女。"],"title":"昭君曲"}
