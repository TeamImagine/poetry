{"author":"杨雯","id":172793,"strains":["平平○平平，仄仄平仄平。","仄平○平平，仄仄平仄平。","平仄平平仄，○○仄平○。","平平仄平仄，平仄仄平平。","仄○仄仄仄，仄仄平仄平。","平仄仄仄仄，仄仄仄平平。","仄平○仄仄，平平仄平平。"],"paragraphs":["迢迢空同山，乃在西极巅。","玉泉荫灵芝，上有千岁仙。","安得凌风翼，相从白云间。","神仙本冥漠，天运乃推迁。","不如酌我酒，或得成自然。","田父要我语，饮者亦非贤。","愿君长独醒，加餐足高年。"],"title":"迢迢空同山"}
