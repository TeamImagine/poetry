{"author":"邹登龙","id":103703,"strains":["仄仄平平平，仄仄仄仄仄。","平仄仄○○，平平仄仄仄。","○平仄平平，平平仄仄仄。","平平○平仄，平仄仄仄仄。","仄平○仄平，平仄仄仄仄。","仄仄平平平，平平○仄仄。"],"paragraphs":["步出城东门，与子各执手。","遥望冢累累，悲风发陇首。","长松自青青，枯根带骨朽。","人生如朝露，嘉命那可久。","世无王子乔，何诀以固寿。","感慨徒悲伤，欢言且饮酒。"],"title":"步出城东门"}
