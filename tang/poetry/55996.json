{"author":"李白","id":55996,"strains":["仄平仄○仄，仄仄平平平。","平仄平仄仄，平平仄平平。","平平仄仄仄，仄仄平平平。","平仄○平仄，平仄仄○平。","仄平平仄仄，仄仄平平平。","仄仄平仄仄，平平仄平平。","平平仄仄仄，仄仄仄仄平。","仄仄○仄仄，平平仄平平。","仄仄仄○仄，平平仄○○。","仄仄仄仄平，平平仄平○。","平平○平仄，仄仄○平平。"],"paragraphs":["魏都接燕赵，美女夸芙蓉。","淇水流碧玉，舟车日奔冲。","青楼夹两岸，万室喧歌锺。","天下称豪贵，游此每相逢。","洛阳苏季子，剑戟森词锋。","六印虽未佩，轩车若飞龙。","黄金数百镒，白璧有几双。","散尽空掉臂，高歌赋还邛。","落魄乃如此，何人不相从。","远别隔两河，云山杳千重。","何时更杯酒，再得论心胸。"],"title":"魏郡别苏明府因北游"}
