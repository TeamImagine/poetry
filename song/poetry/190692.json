{"author":"韦骧","id":190692,"strains":["平平仄仄仄平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["灵芽产自越岩限，精制须调焙下煤。","隐士寄题缄且密，使君分惠重其开。","点疑白雪盈瓯泛，啜恐清风两腋来。","却抒短章酬雅贶，画墁何以谢琼瑰。"],"title":"又借前韵谢惠茶"}
