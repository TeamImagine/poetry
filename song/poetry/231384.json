{"author":"胡安国","id":231384,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["长江渺渺接天浮，万古朝宗日夜流。","洲在尚传鹦鹉赋，台高应见凤凰游。","路经赤壁怀公瑾，水到柴桑忆仲谋。","白日幸无云物蔽，好看澄景对高秋。"],"title":"舟入荆江东赴建康"}
