{"author":"金君卿","id":146429,"strains":["仄仄平平仄仄平，仄平仄仄仄平平。","仄平仄仄平平仄，仄平平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["四海疮痍剧猬毛，爱君三谏未能逃。","所期力济生民福，不为名存信史褒。","想见斯人心独喜，愿为君党义尤高。","忠言已入身甘窜，始见吾徒气思豪。"],"title":"和曾子固闻言事谪官者"}
