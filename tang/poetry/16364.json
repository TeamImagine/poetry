{"author":"白居易","id":16364,"strains":["仄仄仄平仄，○平平仄平。","仄仄仄仄仄，仄仄平平○。","平平仄平仄，仄仄○平平。","平平仄仄仄，平仄平平平。","平平仄平仄，仄仄○仄平。","仄平仄平仄，仄仄平仄平。","仄仄仄仄仄，仄仄仄平平。","平仄仄平仄，仄仄仄平○。","平平平○仄，仄仄平仄平。","平平仄仄仄，仄仄平平平。","平平仄○仄，仄仄平平平。","仄○平仄仄，仄仄平平○。"],"paragraphs":["栉沐事朝谒，中门初动关。","盛服去尚早，假寐须臾间。","钟声发东寺，夜色藏南山。","停骖待五漏，人马同时闲。","高星粲金粟，落月沈玉环。","出门向关路，坦坦无阻艰。","始出里北闬，稍转市西阛。","晨烛照朝服，紫烂复朱殷。","由来朝廷士，一入多不还。","因循掷白日，积渐凋朱颜。","青云已难致，碧落安能攀。","但且知止足，尚可销忧患。"],"title":"和微之诗二十三首 和栉沐寄道友"}
