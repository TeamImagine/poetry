{"author":"陈旼","id":130446,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["翼然溪浒一亭新，潋滟波光巧样春。","一舸月明鱼射宿，数帆风饱客知津。","沙侵鹜碛犹含润，花点鱼叉不受尘。","莫听阳关始拼醉，好将酩酊付芳辰。"],"title":"春波亭"}
