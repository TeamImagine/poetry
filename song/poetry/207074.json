{"author":"黄庭坚","id":207074,"strains":["平仄仄平仄，平○仄○平。","平平平平平，平仄仄仄平。","仄平仄平仄，仄仄平平平。","仄平平平平，仄平仄平平。","平平仄仄仄，○仄仄平平。","平平○仄仄，仄○○仄平。","平○平仄仄，仄仄仄○平。","○平仄仄○，仄○平仄平。"],"paragraphs":["豪士阻江海，瓜分域中权。","真人开关梁，曾不费一弦。","六朝妙人物，蔓草萦寒烟。","至今哀江南，咏歌在渔船。","穷山虎豹穴，磨衲拥高年。","青天行日月，坐看磨蚁旋。","身将时共晚，道与世相捐。","犹能揽壮观，巨浸朝百川。"],"title":"金陵"}
