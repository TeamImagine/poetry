{"author":"姚铉","id":199606,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["上苑烟花迥不同，汉皇何必幸回中。","花枝冷溅昭阳雨，钓线斜牵太液风。","绮萼惹衣朱槛近，锦鳞随手玉波空。","小臣侍宴惊凡目，知是蓬莱第几宫。"],"title":"赏花钓鱼侍宴应制"}
