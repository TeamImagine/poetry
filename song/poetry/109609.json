{"author":"阳枋","id":109609,"strains":["平仄仄平平，平平平○平。","仄平平平平，仄仄平仄平。","仄平平仄平，仄仄○平平。","仄平平仄平，仄仄平仄平。","平平○平仄，仄平平仄○。","仄仄○仄仄，仄仄平○○。"],"paragraphs":["昆岳有佳人，神龟支其床。","问龟生何年，太素含混茫。","问龟何所餐，沆瀣凝秋阳。","问龟何所知，一理周八荒。","佳人拊龟笑，我心非汝量。","大化难浅测，缩首宜深藏。"],"title":"昆岳有佳人四章寿黄循斋  其三"}
