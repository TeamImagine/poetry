{"author":"唐彦谦","id":31426,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一去仙居似转蓬，再经花谢倚春丛。","醉中篇什金声在，别后音书锦字空。","长忆映碑逢若士，未曾携杖逐壶公。","东风狼籍苔侵径，蕙草香销杏带红。"],"title":"乱后经表兄琼华观旧居"}
