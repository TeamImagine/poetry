{"author":"陆游","id":36224,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["淮浦鳞鳞浸碧天，即今谁料作穷边。","空闻瓯脱嘶胡马，不见浮屠插霁烟。","亭障久安无檄到，杯觞频举有诗传。","长城万里英雄事，应笑穷儒饱昼眠。"],"title":"送霍监丞出守盱眙"}
