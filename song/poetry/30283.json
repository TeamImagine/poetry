{"author":"李吕","id":30283,"strains":["仄仄平平平平○，平平仄仄仄平仄。","仄平仄仄仄仄仄，仄○平平仄平仄。","仄平平仄仄仄仄，平平仄仄仄平仄。","仄平仄仄仄平仄，平仄平○平仄仄。","仄平仄仄平仄平，平仄平平仄平仄。","仄平○平仄平仄，仄仄仄仄平平仄。","平平仄仄平平平，仄平平仄平仄仄。","平平仄仄仄仄○，平平平仄○平仄。","平平平仄平仄平，平平平平仄平仄。","平○○仄仄平平，仄仄仄平平仄仄。","○平仄仄仄平仄，仄○平平仄平仄。","仄平平仄仄平仄，平平仄仄○平仄。","平平○仄仄仄仄，仄仄○平○仄仄。","仄仄平仄仄仄○，仄平○○仄平仄。"],"paragraphs":["我昔尝为东南行，烦君载酒送城阈。","酒阑上马意恻怆，似叹飞沉异鳞翮。","我言君岂哙等伍，霜蹄偶蹶未为失。","整衔易辔便千里，宁比驽骀才寸尺。","转头日月曾几何，君已声名满蟾窟。","笑呼扁舟下吴会，去意猛作秋鹰掣。","君家艺德知何年，弟兄头角俱突兀。","仙枝万丈不供折，人家生子叹豚犊。","春归洲渚波面肥，江神为君好风日。","君王正御紫宸朝，蜀士半居青琐闼。","牵联即日九天上，判司卑凡等厮役。","向来于我作鱼羡，吾今洗眼看鹏击。","人生行止特未定，遇坎乘流听造物。","唯有名节不可污，与君相期保黄发。"],"title":"送黄仲甄赴廷试"}
