{"author":"释德洪","id":227952,"strains":["平平平仄平，平仄仄平平。","仄平平仄平，仄仄平平平。","仄平仄仄仄，仄仄仄仄○。","平○平仄平，？仄仄平平。","平平仄○平，平仄平仄平。","仄仄仄仄仄，仄平○仄平。","平平仄仄仄，仄仄仄仄平。","仄平仄仄仄，仄仄仄平平。","平平仄仄平，平仄平仄平。","平平平仄仄，平平仄○○。","仄平仄平仄，平仄仄○平。"],"paragraphs":["英公南海来，眉宇静而渊。","少年辞海山，脚力生云烟。","已能弄翰墨，句好自可传。","君看嵩仲灵，□瘦耸清坚。","平生护教心，光与星斗悬。","化去四十载，凛然长在前。","文章一技耳，几不减市廛。","要求出世法，道眼照人天。","吾言激后生，君俊无忽焉。","千峰开宿雨，蒙头作深禅。","古人亦何远，何必羡遗编。"],"title":"英大师年二十余工文作诗勉之"}
