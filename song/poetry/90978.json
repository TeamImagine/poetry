{"author":"韩琦","id":90978,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["试往骊山顶上行，朝元孤绝耸峥嵘。","了无楼殿嗟余侈，自见耕桑复太平。","两后绿苔多滑径，叶间红子不知名。","南巅更就丹霞挹，顿觉尫然病骨清。"],"title":"题朝元阁"}
