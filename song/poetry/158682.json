{"author":"赵文","id":158682,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["写韵亭高楼更高，百年登览著吾曹。","客和月日成三九，我与鲲鹏共一毫。","山吐南云飞炮石，江横西雪涌波涛。","黄花到眼应多感，不欠黄花插鬓毛。"],"title":"张南溟山长相邀紫极宫西雪楼登高姚南桤言北方异书载大鹏事"}
