{"author":"陈傅良","id":65812,"strains":["仄平仄仄平平仄，平平仄仄平平仄。","○平仄仄仄平平，平仄平○仄平仄。","平平仄仄仄仄平，仄仄平平平仄仄。","仄平仄仄仄仄仄，仄仄平平仄平仄。","平平仄仄○平仄，平平平仄仄平仄。","仄平平仄仄平仄，平平仄仄平○仄。"],"paragraphs":["昨来久伫骊驹集，今来怅望樯乌急。","中年送客亦多违，先事徒劳后无及。","江头祖帐几百人，落纸珠玑诗什什。","自哦短韵意甚得，亟欲陈之复羞涩。","君方筮仕从兹始，骅骝开路日千里。","若逢人话子陈子，侏儒一节今如此。"],"title":"翁诚之尉慈溪再拟祖送不及"}
