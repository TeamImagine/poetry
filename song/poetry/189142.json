{"author":"任随","id":189142,"strains":["平平仄仄仄平平，仄仄仄平仄仄平。","平仄仄平平仄仄，仄仄仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["殊庭深恨隔仙曹，桂馆蜚廉事转劳。","银阙尚沈沧海阔，井干空拂绛河高。","萯阳弋猎侵多稼，朔塞旌旗照不毛。","苦信凭虚王母说，东方三度窃蟠桃。"],"title":"汉武"}
