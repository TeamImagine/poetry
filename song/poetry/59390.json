{"author":"陈造","id":59390,"strains":["平平平仄仄平平，仄仄平平仄仄平。","仄仄平仄平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["山灵知我欲巾车，岫幌云扃已袚除。","竹葆松幢平几席，碧烟红影认林庐。","饭分禅供清无敌，饮属诗流兴有余。","莫话长安牢落客，付渠尘土曳长裾。"],"title":"次韵石湖居士游虎丘"}
