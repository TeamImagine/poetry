{"author":"刘兼","id":1114,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一承兑泽莅方州，八度春光照郡楼。","好景几时官吏醉，名山时领管弦游。","空花任尔频侵眼，老雪从他渐满头。","归去杜陵池阁在，只能欢笑不能愁。"],"title":"春晚寓怀"}
