{"author":"徐夤","id":33889,"strains":["仄仄平平仄仄平，平平仄仄仄平平。","仄平平仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["采尽汀蘋恨别离，鸳鸯㶉𫛶总双飞。","月明南浦梦初断，花落洞庭人未归。","天远有书随驿使，夜长无烛照寒机。","年来泣泪知多少，重叠成痕在绣衣。"],"title":"览柳浑汀洲采白蘋之什因成一章"}
