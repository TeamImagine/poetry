{"author":"释居简","id":91386,"strains":["平平仄○仄，仄仄仄仄平。","○平仄仄仄，仄平○仄平。","平平仄仄○，平仄仄仄仄。","平平仄平平，○仄仄平仄。","平平仄仄仄，平平仄平○。","平平仄仄仄，仄仄○○仄。","仄○仄仄平，仄仄平平平。","仄平平平平，仄仄○仄平。","平平平仄平，仄仄仄仄平。","仄仄仄仄仄，仄仄○平平。"],"paragraphs":["乡心动如翼，勇去挽不还。","长年卷百丈，疾飞三峡船。","东西跬步间，勋业唾手耳。","貂蝉出兜鍪，了不二初志。","泸川控井络，衿喉翰西徼。","貔貅拥玉帐，万灶听吟啸。","蜀相入不毛，赤地方流金。","至今龙门江，透底如此心。","公乎同此心，印水复印天。","我恐席未煖，又下瞿塘船。"],"title":"送杨文昌帅泸南"}
