{"author":"朱熹","id":54570,"strains":["平仄仄平仄，仄仄仄平平。","平平仄平仄，仄仄仄平平。","仄平仄仄仄，平仄平仄平。","平仄仄平平，平平仄平平。","平平○仄平，平平平仄平。","仄仄○平仄，仄仄○平平。"],"paragraphs":["凄冽岁云晏，雨雪集晨朝。","高眠适方起，四望但萧条。","远氛白漫漫，风至林霭消。","流潦冒荒涂，清川亦迢迢。","遐瞻思莫穷，端居心自超。","览物思无托，即事且逍遥。"],"title":"晨起对雨二首  其一"}
