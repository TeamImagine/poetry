{"author":"杨万里","id":47695,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晁董声名彼一时，夫君下笔与渠齐。","承明厌直辞金马，英荡非关访碧鸡。","山岳动摇增气色，诏书宣布舞群黎。","归期只在千秋节，留赋苍苔凤掖西。"],"title":"送罗春伯大著提举浙西"}
