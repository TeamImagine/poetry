{"author":"周行己","id":224035,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["杜曲林泉可寄年，功名富贵有危颠。","囊中佳句浑轻与，海内名方莫浪传。","赤脚拏舟能楚些，明眸度曲解回旋。","且过叔度留终日，未问他年骑锦鞯。"],"title":"和李文叔见招"}
