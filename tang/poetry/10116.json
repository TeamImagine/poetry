{"author":"韩愈","id":10116,"strains":["仄仄仄仄仄，仄平仄仄平。","？仄仄仄○，仄仄仄仄平。","仄仄平仄仄，仄仄平仄○。","仄平仄仄仄，仄仄仄平仄。","仄仄仄仄平，平仄仄○平。","仄仄仄仄仄，仄仄仄仄平。","仄○○○仄，仄仄平仄○。","仄○仄仄平，平仄平平平。","平○仄平平，仄仄平平平。","仄平仄仄仄，○仄平平平。"],"paragraphs":["一日复一日，一朝复一朝。","只见有不如，不见有所超。","食作前日味，事作前日调。","不知久不死，悯悯尚谁要。","富贵自絷拘，贫贱亦煎焦。","俯仰未得所，一世已解镳。","譬如笼中鹤，六翮无所摇。","譬如兔得蹄，安用东西跳。","还看古人书，复举前人瓢。","未知所究竟，且作新诗谣。"],"title":"与张十八同效阮步兵一日复一夕"}
