{"author":"白居易","id":14928,"strains":["平○平仄仄，仄仄仄平平。","平仄仄仄仄，仄平平仄平。","○平平仄平，仄仄平平平。","○仄仄平仄，仄仄仄平○。","仄平平仄仄，平仄仄平平。","平平仄仄仄，○仄仄平平。","仄○仄平仄，仄仄仄平平。","平○平○仄，仄平○平平。","仄平仄仄仄，平平仄仄平。","平平平仄仄，平仄仄平平。"],"paragraphs":["吴王心日侈，服玩尽奇瓌。","身卧翠羽帐，手持红玉杯。","冠垂明月珠，带束通天犀。","行动自矜顾，数步一裴回。","小人知所好，怀宝四方来。","奸邪得借手，从此幸门开。","古称国之宝，谷米与贤才。","今看君王眼，视之如尘灰。","伍员谏已死，浮尸去不回。","姑苏台下草，麋鹿暗生麑。"],"title":"杂兴三首 三"}
