{"author":"来鹄","id":29559,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平平仄平。"],"paragraphs":["独把一杯山馆中，每经时节恨飘蓬。","侵堦草色连朝雨，满地梨花昨夜风。","蜀魄啼来春寂寞，楚魂吟后月朦胧。","分明记得还家梦，徐孺宅前湖水东。"],"title":"寒食山馆书情"}
