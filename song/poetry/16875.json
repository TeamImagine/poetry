{"author":"王之望","id":16875,"strains":["仄仄平平○仄仄，仄平平仄平平仄。","平平仄仄仄平平，平仄仄○平○仄。","平平平平平仄仄，仄仄平仄平平仄。","平平仄仄仄平平，仄仄仄○平仄仄。","仄○○仄仄平平，○仄仄平平仄仄。","仄平仄仄仄仄仄，仄仄平平○仄仄。","仄仄平平○仄仄，仄平仄仄○平仄。","仄平仄仄仄平○，平仄仄平平仄仄。","仄平平○仄仄仄，仄仄平平平仄仄。","平仄○平平仄平，平平仄仄平平仄。","平平○仄仄平仄，仄○平平○仄仄。","平仄平平平仄仄，平平仄仄平平仄。","仄平仄仄仄○○，平平平平○平仄。","仄仄平○平仄仄，仄○○仄○平仄。","仄仄平平仄仄平，仄平○仄平平仄。","平仄仄平平仄仄，○平仄仄平平仄。","仄平平仄仄○仄，仄仄仄平平仄仄。","仄平仄仄平平平，仄仄仄○○○仄。","平○仄仄平仄仄，仄仄仄平平仄仄。","仄○平仄仄平平，平仄仄○○仄仄。"],"paragraphs":["四纪才名淹世务，七年符节坤维住。","褒功屡有玺书来，趋诏尚迟轺传赴。","男儿功多投老遂，烈士心岂随年暮。","松杉顶秃始干云，骏驵齿长方识路。","所临遗迹纪萧规，相继小巫窥禹步。","补公旧处信有幸，顾我非才深自惧。","转粟飞刍驱蜀阪，摘山市马司边互。","伐柯执斧固非难，依样画葫终少误。","解牛毋叹妙肯綮，养虎尤工时喜怒。","騋牝三千归圉师，貔貅十万安都护。","公家遗利悉桑孔，阃将欢心收戍布。","关信增屯烽燧远，边储入粟舟车聚。","未归左右展论思，端为西南重忧顾。","漠北齐盟寻皦日，斗间王气缠非雾。","坐镇全消玉塞尘，召还应及金茎露。","佳句忽贻韶濩作，正音乃许巴渝附。","昼哦蔬饭费三吐，夜诵苇灯残一炷。","欲随骥尾强争驰，暨到蚁封难并骛。","囊收甚谨加十袭，笔举复停知几度。","试将风格比唐人，堪与拾遗参感寓。"],"title":"许总卿见和再用韵"}
