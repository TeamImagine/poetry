{"author":"释文珦","id":133983,"strains":["平平仄仄仄，仄仄平仄仄。","仄仄○仄平，平平平仄仄。","○平仄仄平，仄仄仄平仄。","平仄仄平○，○平仄平仄。","平平平仄平，平仄平仄仄。","仄平仄平平，平平仄平仄。","平仄仄仄○，仄仄仄仄○。","仄仄仄平平，平仄平平仄。"],"paragraphs":["羲农至舜禹，所尚惟朴素。","迨及三代衰，君臣皆不度。","其源既已开，展转若涂附。","秦汉距陈隋，相沿少知悟。","伤财而害民，多不能永祚。","乃知纵奢淫，天人所同恶。","金玉不可衣，锦绣不可茹。","所贵在农桑，工巧皆民蠹。"],"title":"戒奢"}
