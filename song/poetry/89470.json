{"author":"刘学箕","id":89470,"strains":["仄仄平平平仄平，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["寂寞吟怀谁与开，前村除是竹边梅。","清尊撩触香三嗅，短日吟搜肠九回。","石路与风随袖入，茆檐和月上窗来。","几番客散庭空处，独倚寒梢更一杯。"],"title":"和林处士梅诗八首  其四"}
