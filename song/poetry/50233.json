{"author":"周必大","id":50233,"strains":["平仄仄平平，仄仄仄平○。","仄仄仄平平，平仄仄仄平。","仄仄平○平，仄仄仄○仄。","仄○仄平平，○仄仄仄平。","仄平仄平仄，仄平仄平平。","仄仄仄仄○，○平仄平平。","仄仄仄仄平，平仄平仄平。","仄平仄平平，○仄平○平。","仄平○仄仄，平仄○○平。","平平仄○平，仄○仄平平。"],"paragraphs":["南涧有奇松，岁晚郁青苍。","北陇有寒梅，同傲雪与霜。","实大华更荣，二美乃相望。","我从采樵归，闻此百步香。","不辞践荒秽，所欣识孤芳。","可玩不可折，折枝亦何伤。","但恐入市门，羞薄时世妆。","少须子含酸，且复成其章。","味宜调鼎食，材可中虹梁。","知音不难逢，会当贡明光。"],"title":"赠孙次山"}
