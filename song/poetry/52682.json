{"author":"李洪","id":52682,"strains":["仄仄平平仄，○平仄仄平。","仄平平○仄，平仄仄平平。","平仄○平仄，平平仄仄平。","仄平平仄仄，平仄仄○平。","仄仄平平仄，○平仄○平。","平平仄仄仄，○仄仄平○。","平仄平平仄，平平仄仄平。","仄平平仄仄，平仄仄平○。","仄仄平平仄，平平仄仄平。","平平平仄仄，○仄仄平平。"],"paragraphs":["左省涂归地，崭然德望优。","夕辞清禁月，高挂白蘋洲。","丹扆深求旧，东嘉庆选侯。","玉堂曾视草，沧海岂乘桴。","奕叶甘棠在，中州雪浪浮。","讙谣五马贵，题赏大龙湫。","颜谢宜方驾，龚黄以上求。","侧聆宣室召，宁效贾胡留。","贱子尝羁宦，名山悔梦游。","黄柑仁寿酒，犹足助觥筹。"],"title":"送莫子齐知温州十韵"}
