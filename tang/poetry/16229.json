{"author":"白居易","id":16229,"strains":["平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○○。","仄仄○平仄，平平仄仄平。","仄平平仄仄，仄仄仄平平。","仄仄○平仄，平平仄仄○。"],"paragraphs":["俱来沧海郡，半作白头翁。","谩道风烟接，何曾笑语同。","吏稀秋税毕，客散晚庭空。","霁后当楼月，潮来满座风。","霅溪殊冷僻，茂苑太繁雄。","唯此钱唐郡，闲忙恰得中。"],"title":"初到郡斋寄钱湖州李苏州"}
