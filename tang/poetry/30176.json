{"author":"方干","id":30176,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["借问庭芳早晚栽，座中疑展画屏开。","花分浅浅胭脂脸，叶堕殷殷腻粉腮。","红砌不须夸芍药，白蘋何用逞重台。","殷勤为报看花客，莫学游蜂日日来。"],"title":"牡丹"}
