{"author":"徐积","id":185639,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["月庭有影终难辨，雪径无香不易分。","江上肌肤新出浴，岭头环珮忽藏云。","少他几幅青罗袂，解与何人绣段裙。","我爱此花真一色，将诗急报范参军。"],"title":"和范君锡观梅  其二"}
