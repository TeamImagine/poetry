{"author":"赵旸","id":224775,"strains":["平仄仄仄平平平，○平仄仄○仄平。","仄平仄平平○平，平平仄仄平平平。","仄平仄平仄仄平，平仄平○仄平平。","仄平仄平平平平，平平仄仄仄仄平。","仄平仄仄仄平平，仄仄仄仄平平平。","仄平平仄仄○平，仄仄仄仄平平平。"],"paragraphs":["韩干所画天闲图，县官日给三品刍。","不嘶不鸣肥如凫，时时步作康庄衢。","饮之曲江戏短芜，沙软风轻乐于于。","岂知渥洼真龙驹，垂头戢耳困盐车。","圉人太仆反歔歈，瘦骨硉矹甘为驽。","不须骧首顾长途，局促骥足何时无。"],"title":"题刘资仁韩干饮马图"}
