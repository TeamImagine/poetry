{"author":"贺兰进明","id":55241,"strains":["平仄仄平仄仄，仄仄仄仄平。","平仄仄平仄平，仄仄平平平。","平平仄仄仄○仄，平仄仄仄仄平○。","仄仄○仄○平仄，○平仄仄仄平○。","平仄平平平仄仄，仄仄平○平仄平。"],"paragraphs":["君不见岩下井，百尺不及泉。","君不见山上苗，数寸凌云烟。","人生赋命亦如此，何苦太息自忧煎。","但愿亲友长含笑，相逢不乏杖头钱。","寒夜邀欢须秉烛，岂得常思花柳年。"],"title":"行路难五首 一"}
