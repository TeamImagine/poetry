{"author":"程公许","id":106572,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["羽扇风清夙霭收，元戎邀月上南楼。","卷回天外连宵雨，借与人间一夕秋。","六合扫清知有待，微云点缀故宜休。","阑干直北频搔首，何限关山笛里愁。"],"title":"中秋节侍杨尚书待月南楼"}
