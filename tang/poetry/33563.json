{"author":"翁承赞","id":33563,"strains":["平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["登庸楼上方停乐，新市堤边又举杯。","正是离情伤远别，忽闻台旨许重来。","此时暂与交亲好，今日还将简册回。","争得长房犹在世，缩教地近钓鱼台。"],"title":"甲子岁衔命到家至榕城册封次日闽王降旌旗于新丰市堤饯别"}
