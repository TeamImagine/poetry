{"author":"程公许","id":106654,"strains":["平仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平平平平仄仄平。"],"paragraphs":["云盖山前往返频，过门不入愧山灵。","晚烟莽苍乱流去，夜雨淋浪欹枕听。","遍索寺碑寻往话，但余辙迹护禅扃。","老权有句堪呈佛，谁为援毫刻翠屏。"],"title":"题罗江云盖寺二首  其一"}
