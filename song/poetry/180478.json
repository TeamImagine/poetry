{"author":"王安石","id":180478,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["家山松菊半荒芜，杖策穷年信所如。","占见地灵非卜筮，算知人贵自陶渔。","久谙郭璞言多验，老比颜含意更疏。","祇欲勒成方士传，借君名姓在新书。"],"title":"次韵平甫赠三灵山人程惟象"}
