{"author":"吴芾","id":18207,"strains":["仄平仄仄仄平平，仄仄平平平仄平。","仄仄平平平仄仄，仄仄仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["抱疴三月未能瘳，乐事都无祇有愁。","忽觉天香参鼻观，顿令病客展眉头。","拟招宾佐同欢赏，奈怯壶觞且罢休。","却忆向来无事日，年年花下醉千秋。"],"title":"岩桂盛开感而有作"}
