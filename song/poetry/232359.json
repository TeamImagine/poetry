{"author":"蒋堂","id":232359,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄仄平仄，仄仄仄仄仄仄平。","仄仄平平平仄仄，仄平仄仄仄平平。"],"paragraphs":["江人见我谓谁何，行李无羁野意多。","六幅青帆趁潮去，一樽白酒扣舷歌。","沙边历历辨云树，岛外溅溅弄月波。","兴尽归来还更喜，舞鸥相送入烟萝。"],"title":"吴淞江"}
