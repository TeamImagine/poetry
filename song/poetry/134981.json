{"author":"释文珦","id":134981,"strains":["仄仄平平○，○平仄仄平。","仄平平仄仄，平仄仄平平。","仄仄平平仄，平平仄仄○。","平平○仄仄，平仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，平○仄仄平。","平平○仄仄，仄仄仄平平。","平仄平平仄，平平平仄○。","平平仄仄仄，平仄仄平○。","仄仄○平仄，仄○仄仄平。","仄平○仄仄，仄仄仄平平。","仄仄○平仄，○○仄○平。","平平○？仄，平仄仄平平。","仄仄○平仄，平平仄仄平。","平平平仄仄，平仄仄平平。","仄仄平○仄，平○仄仄○。","○平平仄仄，平仄仄平平。","平仄平平仄，平平仄仄仄。"],"paragraphs":["谢客开山兴，深居寄草堂。","曲阑凭野色，虚牖敞晴光。","路转青林合，泉流碧涧长。","群峦分向背，平楚接微茫。","兰茝含幽洁，松筠傲雪霜。","玄猿啼夜月，青鹤舞朝阳。","地僻烟霞古，云深草树凉。","藤梢藏钓石，桂子落琴床。","为识禽鱼性，终辞鸳鹭行。","真曾脱颖出，祇作善刀藏。","不爱烧金术，唯留煮石方。","赋诗闲点笔，勘易静焚香。","酿酒应浮白，收茶自过黄。","秋来看{各刂}竹，春尽课劙桑。","水暖分鱼种，崖寒取蜜房。","人高征士节，天动少微芒。","道在名难隠，身闲乐叵量。","更知齐指马，诚足傲羲皇。","萧散氛埃表，高风不可忘。"],"title":"秘书山中草堂"}
