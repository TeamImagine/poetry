{"author":"许浑","id":21997,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["宫馆余基辍棹过，黍苗无限独悲歌。","荒台麋鹿争新草，空苑凫鹥占浅莎。","吴岫雨来虚槛冷，楚江风急远帆多。","可怜国破忠臣死，日日东流生白波。"],"title":"姑苏怀古"}
