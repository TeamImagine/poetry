{"author":"韦骧","id":190939,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["九日风光不可辜，更堪潇洒在江隅。","兴如蓝水真能适，诗比齐山亦自娱。","莫向三秋悲齿髪，须将一醉等贤愚。","酒阑忽忆胶东路，跋马随轩望上都。"],"title":"又和九日有怀见寄"}
