{"author":"郭印","id":249644,"strains":["○平仄平平，○仄仄○平。","仄仄仄平平，平仄平仄平。","平平仄○仄，平仄仄平平。","仄仄仄仄平，平仄平仄平。","平平仄○平，○仄平仄平。","仄○平平平，仄仄平仄平。","平平仄○平，仄仄平仄平。","仄仄仄平仄，仄仄○仄平。","平平仄平仄，仄平仄仄平。","仄仄平仄仄，平○平仄○。"],"paragraphs":["三贤富文词，献笑发其端。","瓦砾换琼瑶，光照窗几寒。","荧煌句中眼，真透祖师关。","孺子或可教，倾倒无用悭。","嗟余腹空虚，思苦言亦艰。","岂如新诗章，字字珠走槃。","同门法禁严，欲往心未安。","跬步乃千里，髣髴闻笑言。","凭谁写胸臆，锦囊去复还。","步海吾岂惮，波澜时一观。"],"title":"再用前韵以谢诸公见答之什"}
