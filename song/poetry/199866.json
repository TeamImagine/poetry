{"author":"林逋","id":199866,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["楚山重叠矗淮𣸣，堪与王维立画勋。","白鸟一行天在水，绿芜千阵野平云。","孤崖拂阁晴光见，极浦渔舟晓未分。","吟罢骚然略回首，历阳诗社久离群。"],"title":"寿阳城南写望怀历阳故友"}
