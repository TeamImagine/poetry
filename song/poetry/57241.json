{"author":"梅尧臣","id":57241,"strains":["平○○平仄仄平，平平仄仄平平平。","仄仄平平平仄仄，仄仄仄仄平平平。","平平仄仄仄仄仄，平平仄平平平平。","仄仄仄仄平○○，仄平仄仄平平○。","仄平平平平仄仄，平平仄仄平平平。","仄平仄平仄仄仄，仄仄○仄平仄平。"],"paragraphs":["先观雍姬舞六幺，妍葩发艳春风摇。","舞罢英英书大字，玉指握管浓云飘。","风驰雨骤起变怪，文鳐昼飞明珠跳。","席客聚立惊且叹，笔何劲健人柔夭。","昔时裴旻能剑舞，丹青助气精神超。","艺虽不同意有会，世事相假非一朝。"],"title":"观王氏书"}
