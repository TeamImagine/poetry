{"author":"方凤","id":159139,"strains":["仄仄仄平平○仄，仄平平仄仄仄仄。","○平仄仄仄平仄，仄仄○仄○平仄。","仄平平平平平仄，仄平仄仄仄仄仄。","平仄平○仄平仄，平仄仄平仄？仄。","仄平仄仄平○仄，仄平平○仄平仄。","○平仄平仄平仄，仄仄仄平○仄仄。","平平仄仄平平仄，平平仄○仄平仄。","仄仄平平仄平仄，仄平仄仄平平仄。","○平仄仄平平仄，仄仄平平仄平仄。","仄仄平平○平仄，○○仄仄仄平仄。"],"paragraphs":["宝掌一山何胜绝，老龙千载事已别。","巉岩怪石峭森列，矫首三洞蹇奇崛。","不知何年风雷烈，凿开混沌此瞥裂。","高洞攀缘与天接，栖鹘所巢势嵽嵲。","隙泉漏滴清且澈，薜萝为衣俨陈设。","中之洞兮巧融结，四达坦明如我闼。","低山一洞尤寒泬，铿然谷应合音节。","共爱孤蝉远林咽，又疑帝子笙歌彻。","乘风便觉神飞越，落景徘徊就僧榻。","好向天风更搜抉，相期夜半踏明月。"],"title":"与皋羽子善游宝掌山"}
