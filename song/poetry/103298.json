{"author":"魏了翁","id":103298,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["梦遶秦祠月半棱，归寻岷岭雪千层。","傥来富贵垤藏蚁，尽大科名笔误蝇。","须验家庭真事业，更追简册淡交朋。","他年再出为时用，莫遣功夫似不曾。"],"title":"和杨尚书韵送蔺恭甫归永康"}
