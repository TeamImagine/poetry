{"author":"陆游","id":38153,"strains":["仄平仄仄仄仄仄，仄仄平○○仄仄。","仄平平仄平仄仄，仄仄○○平仄仄。","平○仄仄仄仄仄，平仄平平仄平仄。","仄平仄仄仄仄平，仄仄平平仄平仄。","仄仄平平平仄仄，平平仄仄平○仄。","仄平平仄平平平，仄仄仄平平仄仄。"],"paragraphs":["我无四目与两口，但在人间更事久。","死生元是开阖眼，祸福正如翻覆手。","消磨日月几緉屐，陶铸唐虞一杯酒。","既非狗马要盖帷，那计风霜悴蒲柳。","灶突无烟今又惯，龟蝉与我成三友。","判知青史无功名，只用忍饥垂不朽。"],"title":"长歌行"}
