{"author":"陆游","id":37039,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["忆昨从戎丞相府，元瑜书檄仲宣诗。","云屯骑士临边日，鱼贯降戎献捷时。","史册误人悲壮志，关河回首负初期。","岂知二纪身犹在，衰鬓星星老侍祠。"],"title":"再用前韵不依次"}
