{"author":"梅尧臣","id":57978,"strains":["仄平平平平仄平，仄○平仄平平平。","平平仄仄○平仄，仄○平平仄仄平。","仄平平仄仄仄仄，○平仄○○仄仄。","仄平仄仄平平平，仄仄平仄平仄仄。","仄平仄仄仄○仄，仄仄平平仄平仄。"],"paragraphs":["陆云尝夸千里莼，便轻羊酪同埃尘。","君今得郡正千里，已患无羊厌此珍。","乃知南北各所乐，乘舟不如乘马恶。","水边不见秦罗敷，纵有西施肌肉薄。","使君事事未称意，绿水芙蓉定何若。"],"title":"送罗职方知秀州"}
