{"author":"林逋","id":199781,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["湖上山林画不如，霜天时候属园庐。","梯斜晚树收红柿，筒直寒流得白鱼。","石上琴尊苔野净，篱阴鸡犬竹丛疏。","一关兼是和云掩，敢道门无卿相车。"],"title":"杂兴四首  其三"}
