{"author":"项安世","id":54146,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["原田漫漫不知津，春寨清明思杀人。","雨后烧痕无润泽，烟中日色少精神。","郢城南地沟隍古，海寨东西径遂新。","谁见当时经画意，只今高浪化征尘。"],"title":"过上海寨昔人于此潴水以限北方"}
