{"author":"苏过","id":229939,"strains":["仄平仄平平平平，仄平平仄平仄平。","○○平仄仄平仄，仄仄仄仄○平平。","仄平仄仄平○平，仄仄仄仄平平平。","平平仄仄平平仄，仄仄仄仄平仄平。","仄平平平仄平仄，仄仄仄仄○仄平。","仄仄仄平仄仄平，仄仄平仄仄仄平。","平平仄仄仄仄仄，平仄仄仄平平○。","仄仄平平仄平平，平仄平仄平平平。","仄仄平仄仄仄平，平仄仄仄仄仄平。","仄平仄仄平○平，○平仄仄○平平。","仄○仄仄平仄仄，仄仄平平○仄○。","○○平仄仄仄仄，平平○仄平平平。","仄平仄仄平仄仄，仄仄平仄○平○。","仄平平仄平仄○，仄平仄仄平平平。"],"paragraphs":["我先大夫东南游，六年云水穷抉搜。","吹嘘人物到方外，伯乐未忍轻骅骝。","老师一见心相投，气味要是同薰莸。","尘埃岂解埋珠玉，自有宝气干斗牛。","作诗为文尽余事，劲节凛凛横九秋。","俗子欲交辄掉头，我友天下第一流。","虽遭谤骂不少避，年世久已同浮沤。","我昨南来自炎州，师亦方解锺仪囚。","握手流涕古汴沟，生死骨肉我未瘳。","众人见弃谁相休，累然独处空山幽。","忽闻剥啄师唤我，洒扫茅堂三日留。","行行吴越有旧隐，明年当泛西湖舟。","赠言乃是朋友义，敢效儿女空绸缪。","夜光明月宜自收，虎文豹缬非身谋。"],"title":"送参寥师归钱塘"}
