{"author":"苏辙","id":197529,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["庭鹊营巢初一枝，余寒未便夹罗衣。","春风娜娜还吹霰，岁事骎骎已发机。","上国遨游谁信老，中年情味祇思归。","和诗应觉添新懒，过尽长空雁北飞。"],"title":"次韵王巩元日"}
