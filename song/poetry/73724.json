{"author":"赵蕃","id":73724,"strains":["仄平平仄平，平仄仄平仄。","仄仄○仄○，仄仄○仄仄。","仄平仄平平，仄平平仄仄。","仄平仄仄○，仄仄仄○仄。","仄平仄平仄，仄仄平平仄。","平平仄仄仄，仄○平仄○。","平平仄平平，仄仄平平仄。","仄仄仄仄平，平○仄平仄。","○○平○仄，仄仄平平仄。","平仄仄平○，仄平平仄仄。"],"paragraphs":["偶来无一关，何必化身上。","下视胶扰中，脱去如覆掌。","我生本山人，说山非妄想。","赋诗亦漫兴，不要世称赏。","与君志同趣，匪但居同壤。","惟惭学不进，莫称年事长。","今人岂无贤，敢谓吾安仰。","不尔简与编，言行富前往。","相期山中读，勿待秋风响。","而我累饥驱，畏途方莽莽。"],"title":"再次韵"}
