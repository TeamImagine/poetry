{"author":"韩元吉","id":29521,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["江南淮北市初通，人语忻忻作好风。","抱耒只思耕陇底，买船谁复渡辽东。","向来熊耳真投甲，此去天山拟挂弓。","上策圣君今自治，白头忧国寸心同。"],"title":"次韵子云盱眙道中三首  其二"}
