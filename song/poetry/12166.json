{"author":"胡寅","id":12166,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["三间茅屋陋无人，聊著投荒罪垢身。","此地相逢应有数，他年重见复何因。","雅骚我岂堪嘉赠，逸足君宜据要津。","更把一尊当雨霁，坐看冰鉴拓秋旻。"],"title":"和李靖"}
