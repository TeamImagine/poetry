{"author":"周紫芝","id":241302,"strains":["平平仄平平，仄仄平仄平。","仄仄仄平平，仄仄○○平。","平仄○仄平，仄仄仄仄平。","仄仄○仄仄，仄仄平仄仄。","平○平仄平，平仄平平平。","仄仄平平仄，仄平仄仄平。","平平仄平仄，仄仄平平平。","仄仄平仄平，仄仄平仄平。","平平平平仄，仄仄平平平。","○平仄仄仄，仄仄平平平。","平仄平仄仄，平平仄平平。","平平仄平平，仄仄○平平。","仄○仄仄平，仄仄○平平。","平○仄平仄，○仄平平平。","○平仄平仄，仄仄平平平。"],"paragraphs":["徐侯嗜吴梅，健啖殊未阑。","喜气入新诗，脱手如弹丸。","遥想苍玉枝，尚带白露漙。","日食三百颗，语客疑诞谩。","何妨携束书，常作东南官。","掇彼南山粲，奉君一酌欢。","南山有佳树，采采何时殚。","恨我无报章，上可追建安。","谁知丹砂粒，亦满黄金盘。","回甘似蔗境，嚼齿余诗酸。","安得移此种，飞舟下惊湍。","红园夺朝霞，翠密回翔鸾。","大胜万里来，日晒中枯干。","归期渺何许，且复同甘餐。","调冰渍崖蜜，却暑资微寒。"],"title":"次韵伯远食杨梅十五韵"}
