{"author":"宋庠","id":2765,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["月弦离毕破芳辰，舟子招招数问津。","压岸晚阴云著野，蘸渠春色柳随人。","烟畴雊雉逢谁叹，风碛惊鸥莫我亲。","赐告有程归棹急，赧然归水愧游鳞。"],"title":"清明日东归舟次滞雨"}
