{"author":"杨时","id":215089,"strains":["仄仄仄仄仄，平平仄平平。","平平平仄平，平仄仄仄○。","仄平仄仄仄，仄仄仄仄平。","仄仄仄仄平，仄平仄平平。","○仄仄仄平，仄平仄平平。","仄仄仄仄○，仄平仄○平。","仄仄○平平，平仄平仄平。","平仄仄平平，仄仄仄仄平。","平平仄平仄，仄平平平平。","仄平仄仄平，仄平○仄○。","平平仄平仄，仄平仄○平。","平平仄平平，仄仄仄平平。","仄○仄平仄，仄平仄平平。","○仄仄平仄，平仄仄○○。","仄平仄平平，仄平仄平平。","仄仄平仄○，平平仄平平。","仄平仄平仄，平平仄平平。","仄仄仄仄平，仄仄平平平。","仄仄平仄平，仄仄平○仄。","仄仄平仄平，仄平平仄仄。","仄仄仄平○，仄仄平平平。","平平仄平平，仄仄平平平。","仄仄仄平平，平仄仄仄平。","平仄○平平，仄仄平仄平。","仄平平仄平，仄仄仄平平。"],"paragraphs":["此日不再得，颓波注扶桑。","跹跹黄小群，毛发忽已苍。","愿言绩学子，共惜此日光。","术业贵及时，勉之在青阳。","行己慎所之，戒哉畏迷方。","舜跖善利间，所差亦毫芒。","富贵如浮云，苟得非所臧。","贫贱岂吾羞，逐物乃自戕。","胼胝奏艰食，一瓢甘糟糠。","所逢义适然，未殊行与藏。","斯人已云没，简编有遗芳。","希颜亦颜徒，要在用心刚。","譬犹适千里，驾言勿徊徨。","驱马日云远，谁谓阻且长。","末流学多岐，倚门诵韩庄。","出入方寸间，雕镌事辞章。","学成欲何用，奔趋利名场。","挟策博塞游，异趣均亡羊。","我懒心意衰，抚事多遗忘。","念子方妙龄，壮图宜自彊。","至宝在高深，不惮勤梯航。","茫茫定何求，所得安能常。","万物备吾身，求得舍即亡。","鸡犬犹知寻，自弃良可伤。","欲为君子儒，勿谓予言狂。"],"title":"此日不再得示同学"}
