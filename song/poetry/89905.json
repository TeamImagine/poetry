{"author":"释居简","id":89905,"strains":["仄平仄仄平平仄，仄平仄仄平○仄。","仄平平仄仄平仄，仄仄○平平仄仄。","平仄平平仄平仄，仄平平仄平平○。","平平平平仄平○，平仄平平仄平仄。","平平仄仄○平仄，平平仄仄平平仄。","仄平仄仄仄平仄，仄○平仄○平仄。","平平仄仄平○平，仄仄平平○仄仄。","仄平平○仄平平，仄○平仄平○仄。","仄平平平仄仄平，仄平仄仄○平仄。","平平平仄仄○平，平平仄平仄○仄。"],"paragraphs":["六花萼萼都无叶，万花鬭白都输雪。","缓飘微霰止还集，急趁回风飞欲绝。","山固无愁鬓先老，竹非为米腰频折。","乡来囊萤本同调，今夕风灯不愁灭。","僧窗处处茶烟湿，渔舟个个纶竿掣。","老坡不犯汝南令，粲如晴午裁新缬。","乾坤荡荡无畛畦，比类区区空琐屑。","雾沉云重记葳蕤，雨收风拾书轻瞥。","肯为忠臣六月飞，賸烦太史从头说。","粗人金帐暖如春，诗人布衾冷如铁。"],"title":"和东坡守汝阴祷雨张龙公祠得小雪会饮聚星堂用欧公故事"}
