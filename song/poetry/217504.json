{"author":"张耒","id":217504,"strains":["仄仄仄○仄，仄平平仄平。","平平仄仄仄，平仄仄仄○。","○仄仄仄仄，平平平仄○。","平平平仄平，○仄仄仄平。","仄平仄平平，仄仄仄仄平。","仄平仄仄仄，仄仄○平平。","仄仄平仄平，仄平平仄平。","仄仄仄仄仄，仄仄仄○○。"],"paragraphs":["一雨洗空旷，肃然天地秋。","阴阳有至信，残暑逝不留。","中夜事忽变，西风延蓐收。","云雷西北来，弥漫布九州。","万生息惔焚，我疾亦已瘳。","起哦不待晓，暗步禅堂幽。","落月倾屋西，候虫鸣不休。","坐令百感集，岁晏此淹留。"],"title":"夏夜二首  其一"}
