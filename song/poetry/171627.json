{"author":"俞茂实","id":171627,"strains":["仄○平平仄，平○仄仄平。","仄平○仄仄，仄仄仄平平。","平仄平平仄，平平仄仄平。","平○○仄仄，仄仄仄平平。","仄仄平平仄，平平仄仄平。","仄平○仄仄，平仄仄平○。","仄仄○○仄，○平仄仄平。","平平平仄仄，仄仄仄平○。","平仄○平仄，平平○仄平。","平平○仄仄，仄仄平平平。","仄○仄平仄，平○仄仄平。","仄平平仄仄，○仄仄仄平。"],"paragraphs":["未了烟霞痼，来从大涤游。","一区藏世界，九锁閟林丘。","寒翠霏霏起，春波慢慢流。","人间空岱岳，海上谩瀛洲。","隠迹悲猿鹤，祥光射斗牛。","有人相领略，何地不夷犹。","好景行行得，遗踪细细搜。","山根云欲滃，石罅凤仍留。","琴瑟听泉奏，珠玑看瀑流。","山灵应有识，鄙句含包羞。","逸兴那能已，奇观谩此酬。","会须寻石室，相继筑菟裘。"],"title":"游大涤"}
