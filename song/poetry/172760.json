{"author":"郭士道","id":172760,"strains":["仄平平，平？平。","仄仄仄仄平平○，仄平平仄平○平。","平平仄仄仄，仄仄仄平○。","平平平平仄○仄，仄仄平仄平平平。","仄平仄平仄，仄仄平平平。","平平仄仄○，○仄平平平。","仄平仄仄仄平仄，仄仄平仄平平平。","仄仄仄○○平仄，平平仄仄平平平。","平平仄仄仄仄仄，仄仄平仄平平平。","平平仄平仄，仄仄仄平平。","平仄平仄仄，仄仄平仄平。","仄仄仄○仄，仄平平仄平。","仄仄仄仄平仄，仄仄仄平平平。","平平仄仄仄仄仄，仄仄仄仄平○平。","仄平平平仄仄仄，仄仄平平平平平，仄仄平仄○仄平。","平仄平平○，仄仄平平平。","仄平仄平平仄仄，平平仄仄平平平。"],"paragraphs":["首阳山，青巃嵷。","上耸紫盖凌瑶空，下周林壑盘苍龙。","嵯峨自太古，崒嵂镇寰中。","黄河西来遶其下，日夕云气开鸿蒙。","恍疑鬼神护，又似丹青工。","诸峰不敢并，苍翠光玲珑。","我生癖性爱山水，见此奇绝摩双瞳。","忽忆武王收诸夏，夷齐叩马来山东。","风云变化适际会，耻逐龙虎争奇功。","归来守岩穴，郁郁抱孤忠。","朝采山上蕨，暮拾山下蓬。","渴饮涧中水，热眠云外松。","既不学赤松子，又不侣商山翁。","丹诚耿耿照白日，劲节凛凛摩苍穹。","首阳青青万古色，不改夷齐之心胸，直与天地相始终。","千载扶名教，二子功无穷。","我歌首阳歌未歇，泠然八表生清风。"],"title":"首阳山行"}
