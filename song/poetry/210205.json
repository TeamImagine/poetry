{"author":"秦观","id":210205,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["复殿重楼堕杳冥，故基乔木尚峥嵘。","银河不改三千尺，铁马曾经十万兵。","华表故应终化鹤，谪仙未解独骑鲸。","井泉一一儿童旧，白发衰颜祇自惊。"],"title":"白鹤观"}
