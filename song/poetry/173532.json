{"author":"陈翥","id":173532,"strains":["平仄仄○平，仄平○○仄。","仄仄平平平，平平○仄仄。","○平仄仄仄，仄仄平平仄。","仄仄仄仄仄，平平仄平仄。","仄仄仄○仄，平平仄○仄。","平仄平仄平，仄仄仄平仄。","平平仄○仄，仄仄○平仄。","仄仄仄平○，○○仄○仄。"],"paragraphs":["枝软自相交，叶荣更分茂。","所得成清阴，仍宜当白昼。","荫疑翠帟展，翳若繁云覆。","日午密影叠，风摇碎花漏。","冷不蔽空井，高堪在庭甃。","吾本闲野人，受乐忘茕疚。","亭亭类张盖，翼翼如层构。","月夕独裴回，犹思一重复。"],"title":"西山桐十咏 桐阴"}
