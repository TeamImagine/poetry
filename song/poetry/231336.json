{"author":"应廓","id":231336,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["乌鹊成桥架碧空，人间天上此欢同。","仙槎逐浪浮银汉，青鸟传音到帝宫。","牛女佳期情不断，古今遗恨意难穷。","彩楼乞巧知多少，直至更阑漏欲终。"],"title":"七夕"}
