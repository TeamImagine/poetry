{"author":"吴儆","id":31472,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["天与吾人臭味同，一官落魄郡城东。","偶逢休暇追凫鹜，闲拂尘埃勘鼎钟。","适意不知华衮贵，醉余聊看舞裙红。","只愁寒漏催群动，又踏朝靴逐晓风。"],"title":"休日饮直之运属家"}
