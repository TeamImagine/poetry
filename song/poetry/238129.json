{"author":"王庭珪","id":238129,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["青鞋布袜绿蓑衣，满目秋江白鸟飞。","小楫扁舟乘兴出，斜风细雨钓鱼归。","有间茅屋临苍𪩘，寻个樵夫上翠微。","闲趁牧童吹短笛，倒骑牛背入柴扉。"],"title":"从叔君冕见访山间自云平生躬耕钓无求于人中有至乐令某作诗写其萧散之状为赋此篇"}
