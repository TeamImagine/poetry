{"author":"邓忠臣","id":199070,"strains":["仄仄仄平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平仄仄仄仄平平。","平平仄仄平平仄，仄仄平平仄仄平。"],"paragraphs":["梦罢静思岩野回，何心商鼎作羹梅。","东门祖帐新光宠，北斗枢星旧冠魁。","无故弟兄真可乐，相忘父子总多才。","扁舟若向东吴去，几杖何由日夕陪。"],"title":"和胡宿韵寄蒋之奇  其一"}
