{"author":"刘光","id":225656,"strains":["仄仄平平仄仄平，平平仄仄仄平平。","仄平平仄仄平仄，平仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["百尺擎空窣堵波，群峰奈此独高何。","鼓钟鸣处是非外，天地望中苍翠多。","闲看野云披玉柱，醉眠秋浪卷银河。","问师乞取窗前月，一榻清风许我么。"],"title":"题南峰蓝光轩"}
