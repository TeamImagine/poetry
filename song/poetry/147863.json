{"author":"方回","id":147863,"strains":["仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["最险王干三岭路，加之雨滑马行迟。","忽惊山客俱来迓，谁报家人已预知。","饤果待斟分岁酒，剪蔬先赋立春诗。","旧闻六十犹痴谚，尚少一年焉不痴。"],"title":"春前一日还家"}
