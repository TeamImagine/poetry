{"author":"鲜于侁","id":178586,"strains":["平平平平仄平，仄仄仄平平仄。","平平平○仄，仄平平平平平仄。","平平平仄平仄仄平平，仄平仄仄平平仄平平。","仄平仄仄平仄仄平仄平。","平平平平平仄平平，平○平仄平仄仄平○。","仄平平仄平○○平平，仄平仄仄平仄仄平平。","平平○平平平，平平平平仄仄。","仄○平平仄仄，平仄平平仄仄。"],"paragraphs":["车辚辚兮庙堧，鼓坎坎兮祠下。","竽琴兮并奏，洁时修兮虔祠事。","瑶华为馔兮沆瀣为浆，象笾玉豆兮金鼎𪸩煌。","海珍野蔌兮杂错而致诚。","神之来兮风雨萧萧，前驱于毕兮上有招摇。","羽林为卫兮虹霓为旗，鳯凰左右兮扰伏蛟螭。","神之降兮金舆，灵欣欣兮肸蚃。","德难名兮覆焘，千万年兮不忘。"],"title":"九诵 尧祠"}
