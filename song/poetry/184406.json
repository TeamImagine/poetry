{"author":"陈睦","id":184406,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["孔戣佳政在番禺，严助终年厌直庐。","欲解尘缨临曲水，忽惊计吏拜高车。","行归天上参鹓侣，暂向江边驻隼旟。","正想题诗凭郡阁，秋波绿浄落芙蕖。"],"title":"送程给事知越州"}
