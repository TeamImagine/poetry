{"author":"吴通","id":78068,"strains":["仄平平仄平，平○平仄仄。","平仄仄平平，仄平仄○仄。","仄平仄仄平，仄仄平平仄。","平平仄仄平，○平仄仄仄。","仄仄仄平平，平○平仄仄。","仄仄仄平平，平平仄平仄。","仄仄仄仄平，仄仄平平仄。","仄○平平平，仄平平仄仄。","○仄仄平平，平仄平平仄。","平平仄平平，仄仄平平仄。"],"paragraphs":["我寻陶隠居，山中多古迹。","青障抚清泉，白云抱苍壁。","入经碎玉桥，便是幽人宅。","仙人昔炼丹，嶙嶒一卷石。","俯视直千寻，凌空高百尺。","两水落沧洲，滔滔渺无极。","拂石坐片时，万籁俱寥寂。","但听松风声，耳边生淅淅。","长啸白云飞，山雨催诗亟。","诗成寄阿谁，赏识惟贞白。"],"title":"炼丹台"}
