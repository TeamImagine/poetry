{"author":"贯休","id":41151,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一到毘陵心更劳，冷吟闲步拥云袍。","岂缘思妙尘埃少，自是风清物态高。","野色疏黄连楚甸，故山奇碧隔河桥。","终须愚谷中安致，不是人间好羽毛。"],"title":"避地毘陵寒月上孙徽使君兼寄东阳王使君三首 一"}
