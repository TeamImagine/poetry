{"author":"李曾伯","id":129376,"strains":["仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["屹屹金城唐砥柱，如何流落向蓬州。","一时名节犹山重，千古忠魂与水流。","不待遗文垂纪录，自存生气沮奸谋。","当时谁挽浯溪水，为洗离堆一段愁。"],"title":"宿新政县登鲜于氏离堆拜颜鲁公遗像公曾赴蓬州作鲜于氏碑"}
