{"author":"韦骧","id":190432,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["诗筒寂寞过残秋，望断前山暮霭收。","共简犹思石岩句，连镳悔失烂柯游。","晴溪激浅声还细，栖鸟争深闹未休。","野兴与君当不异，不知今日在层楼。"],"title":"寄长道"}
