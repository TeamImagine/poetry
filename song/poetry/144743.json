{"author":"陈杰","id":144743,"strains":["仄仄平平仄仄平，仄平仄仄平平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻道机心不下鸥，丈夫乃不为身谋。","人间信有城门犬，江浒非无夜半舟。","塞上马来还反掌，扬州鹤去又从头。","茫茫世事谁能料，未盖棺前卒未休。"],"title":"和伯文送丁校尉往维扬伯文尝教之避祸不从"}
