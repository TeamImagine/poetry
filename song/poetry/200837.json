{"author":"范祖禹","id":200837,"strains":["平仄仄仄平，仄仄仄仄仄。","平平仄平○，平○平仄仄。","平平仄平仄，仄仄仄平仄。","平仄平仄平，仄平仄平仄。","仄平仄平仄，仄仄仄平仄。","仄平平仄仄，○仄仄平仄。","○平仄○平，平仄仄平仄。","？○平平仄，仄仄仄平仄。","平平仄平平，仄平○仄仄。","平平仄平平，○仄仄平○。","仄平仄仄仄，○仄仄平仄。","平平仄仄仄，平仄平仄仄。"],"paragraphs":["言有逆耳忠，药有苦口利。","康强本危虑，忧患生逸意。","先生蹈周孔，陋巷乐仁义。","新命登谏垣，四方想平治。","舞雩逐清爽，伏枕送炎炽。","作诗存警戒，教告在同志。","苍生系正人，丹扆渴高议。","矧当敷经训，劝讲日严侍。","桓荣大师尊，郑公三鉴备。","天衢进方亨，王路坦无陂。","告猷补衮职，正色伏蒲地。","阳城可以起，醇酒毋数醉。"],"title":"答孙莘老病中寄谢诸同舍"}
