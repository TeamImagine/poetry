{"author":"韩琦","id":101228,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["千里相思访所知，昔人曾有此闻稀。","方欣一见销萌吝，便忍连章赋式微。","早是衰年多感慨，不堪寒色挫芳菲。","剡溪雪月光如昼，懊恼仙舟兴尽归。"],"title":"提举陈龙图特垂顾遽促归轩"}
