{"author":"皇甫冉","id":5191,"strains":["仄仄仄平仄平平，○平平仄平仄平平。","平平平平仄仄，平仄仄平平平。","平平平平平仄平仄，仄平仄平平平仄仄。","平平仄仄平仄平，仄仄平○平仄仄。","仄平仄平○仄平，平仄平平仄仄○。","仄平平仄平仄仄，仄仄仄仄仄平平。"],"paragraphs":["释子去兮访名山，禅舟容与兮住仍前。","猿啾啾兮怨月，江渺渺兮多烟。","东林西林兮入何处，上方下方兮通石路。","连湘接楚饶桂花，事久年深无杏树。","使君爱人兼爱山，时引双旌万木间。","政成人野皆不扰，遂令法侣性安闲。"],"title":"庐山歌送至弘法师兼呈薛江州"}
