{"author":"洪咨夔","id":99509,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["题遍慈恩最上层，青云涂辙几人升。","一经秋雨禾方穟，未到春风海亦冰。","闹里功名多目论，淡中气味独心朋。","苍苔不扫芙蓉老，有客敲门自出譍。"],"title":"次同年王火井不遇之韵"}
