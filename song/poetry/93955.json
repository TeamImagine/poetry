{"author":"戴复古","id":93955,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["京华作梦十年余，不道南山有弊庐。","白发生来美人笑，黄金散尽故交疏。","明知弄巧翻成拙，除却谋归总是虚。","出处古人都说尽，功名未必胜鲈鱼。"],"title":"都下书怀"}
