{"author":"李处权","id":8619,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["路贫不在扊扅炊，调苦谁闻食菜时。","枉道故于寻尺见，求人曷以斗升为。","夷吾不去齐何患，叔向方来晋可知。","得士则兴今亦古，可能只直五羊皮。"],"title":"寄萧国噐"}
