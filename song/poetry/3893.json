{"author":"苏籀","id":3893,"strains":["仄仄仄平平，平平平仄仄。","○平仄平仄，平平仄仄仄。","仄平仄平仄，仄仄平仄仄。","平平仄仄仄，仄仄仄平仄。","仄平平○平，○平平仄仄。","仄平？仄仄，仄平平仄仄。","仄仄仄平平，平平仄平仄。","平平仄仄平，平仄平仄仄。","平仄仄平平，仄仄仄平仄。","○仄平○平，平平平平仄。","平仄平仄平，○平平仄仄。","仄平平仄平，仄仄○平仄。"],"paragraphs":["建极翊皇舆，蓬庐怀致主。","除书肆时夏，提纲众目举。","满朝想风采，爱及巾垫雨。","平平戒自守，落落进攻取。","定倾繄其人，防秋今尚暑。","执舆岣嵝岭，栉风闽海浦。","破的出新诗，江山缭樽俎。","危机见未萌，刚鲠殊不吐。","成宪万方瞻，作者七人数。","收召无遗贤，商山非为吕。","开悟尧舜心，亢宗诚刻苦。","闭门逾厥垣，孰与驱驰许。"],"title":"奉和秘监洪丈迎谏议徐公建除之什并次元韵"}
