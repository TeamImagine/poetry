{"author":"黄庭坚","id":206697,"strains":["仄平仄仄仄平平，平平平平平仄○。","仄○平仄仄平平，平平平平仄仄仄。","仄平平平仄仄仄，平仄平仄仄平仄。","平平仄仄仄○平，平平平仄○平仄。","平平仄平仄平仄，仄仄平仄仄平仄。","○平平平平仄仄，仄仄平仄平仄仄。","平平平仄仄平仄，平仄仄仄○仄仄。","仄平仄仄仄平仄，○仄仄仄平平仄。","平○平平平仄仄，仄仄仄仄平仄仄。","仄平仄仄平仄平，仄仄平平仄仄○。"],"paragraphs":["武昌赤壁吊周郎，寒溪西山寻漫浪。","忽闻天上故人来，呼船凌江不待饷。","我瞻高明少吐气，君亦欢喜失微恙。","年来鬼祟覆三豪，词林根柢颇摇荡。","天生大材竟何用，只与千古拜图像。","张侯文章殊不病，历险心胆原自壮。","汀洲鸿雁未安集，风雪牖户当塞向。","有人出手办兹事，正可隠几穷诸妄。","经行东坡眠食地，拂拭宝墨生楚怆。","水清石见君所知，此是吾家秘密藏。"],"title":"次韵文潜"}
