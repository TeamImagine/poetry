{"author":"蔡瓌","id":38052,"strains":["平仄仄平仄平平，平平仄仄仄平平。","平仄仄平平仄仄，平○平仄仄平平。","平仄平平仄○仄，仄仄平平仄平仄。","平平平仄仄○平，仄平○○平仄仄。","仄仄○平仄仄平，平平仄仄仄平平。","仄平仄仄○平仄，仄仄平平仄仄平。","平平仄仄平○仄，仄仄平平平仄仄。","平平仄仄仄平平，仄平仄○平平仄。","仄仄平平仄仄平，平平平仄仄仄平。","仄仄平平仄○仄，平○？仄仄平○。"],"paragraphs":["桃径李蹊绝芳园，炎氛炽日满愁轩。","枝上鸟惊朱槿落，池中鱼戏绿蘋翻。","君恋京师久留滞，妾怨高楼积年岁。","非关曾入楚王宫，直为相思腰转细。","卧簟乘闲乍逐凉，熏炉畏热懒焚香。","雨霑柳叶如啼眼，露滴莲花似汗妆。","全由独自羞看影，艳是孤眠疑夜永。","无情拂镜不成妆，有时却扇还风静。","近日书来道欲归，鸳鸯文锦字息机。","但恐愁容不相识，为教恒著别时衣。"],"title":"夏日闺怨"}
