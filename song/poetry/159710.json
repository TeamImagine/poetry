{"author":"郑思肖","id":159710,"strains":["仄平平仄平，平平仄仄平。","仄平仄平仄，平平平仄平。","平仄平仄仄，平平仄平平。","平仄仄仄仄，仄平仄平平。","仄仄仄仄仄，仄仄平平平。","仄平仄平平，平仄○平平。","仄仄仄平仄，仄平平平○。","仄仄仄仄平，仄仄仄平平。","仄仄仄平平，○平仄平平。","仄平仄仄平，○平仄○平。"],"paragraphs":["大哉天地经，森然不可逾。","圣人治天下，纲常安厥居。","谁谓遭大变，干戈血模糊。","天地忽破碎，虎狼穴吾庐。","毒气孽万物，草木俱焦枯。","我为国之臣，于义当捐躯。","受死不为痛，国家终何如。","念此迫我心，万剑裂肌肤。","骨腐尚衔冤，且为国家图。","鬼神果有知，闻之亦欷歔。"],"title":"励志二首  其二"}
