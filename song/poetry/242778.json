{"author":"李纲","id":242778,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["夜半偷儿亦可怜，乘虚欲负壑中船。","银杯羽化方搜箧，绣被风飘遽返毡。","妄意室中真有道，夺从虎口岂徒然。","贪夫一笑心为咎，举体空能发爱涎。"],"title":"十三夜有小偷迨晓而获志宏戏以诗来次其韵"}
