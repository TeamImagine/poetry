{"author":"薛能","id":24959,"strains":["仄仄仄平平，平平仄仄平。","平平平仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","○仄○平仄，平平仄仄平。","仄平平仄仄，平仄仄○平。","○○○平仄，平平仄仄平。","平平仄平仄，平仄○平平。"],"paragraphs":["大雪满初晨，开门万象新。","龙钟鸡未起，萧索我何贫。","耀若花前境，清如物外身。","细飞斑户牖，干洒乱松筠。","正色凝高岭，随流助要津。","鼎消微是滓，车碾半和尘。","茶兴留诗客，瓜情想戍人。","终篇本无字，谁别胜阳春。"],"title":"新雪八韵"}
