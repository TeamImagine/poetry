{"author":"萧立之","id":132218,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["君家冠冕半山翁，晚唱漓波一洗空。","万世尚须观往复，一江元不隔西东。","松精入地千年魄，鹏翼垂云万里风。","安得共君秋月底，朗吟峰顶撼松公。"],"title":"题王衡甫吟稿"}
