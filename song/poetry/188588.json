{"author":"魏野","id":188588,"strains":["平平仄仄平，仄平平仄平。","仄平平平平，仄仄平平平。","平○○仄仄，○仄平平平。","平仄仄平平，仄平平仄平。","仄仄○仄平，仄仄平仄平。","仄○仄仄平，仄仄仄仄平。","平平仄仄仄，仄○仄平平。","仄仄仄○仄，仄仄仄○平。","平仄仄○平，平仄仄仄平。","仄仄○仄平，平平仄仄平。","仄平平仄仄，平仄仄平平。","仄仄平平○，仄仄平仄平。","仄平仄仄平，仄平仄仄平。","平○仄仄仄，平仄仄平平。","仄平○仄平，仄平○平平。","仄仄仄仄仄，平平仄仄○。","平仄平仄平，平仄仄平平。","仄仄平平仄，平仄平仄平。","仄仄仄平平，仄平平○平。","平○○○仄，○仄仄平平。","平平仄○仄，平○仄平○。"],"paragraphs":["天非道莫尊，道非贤莫存。","始知贤人生，与道为轮辕。","明庭亲选士，虑彼贤愚浑。","天子至文明，擢公为状元。","一榜三百人，默默谁复言。","有如凤在林，众鸟不敢喧。","威棱廌有角，度量海无垠。","直入仲尼室，不顾孟轲门。","文得古中新，陈熟甚已冤。","一字如一星，光芒不见痕。","首官来理陕，棠树换枯根。","淑气春风和，美化冬日暄。","至诚物莫欺，至明物莫昏。","平思治地陕，清欲变河源。","我生三十年，未尝离丘园。","朴性昧巧习，惟知道可敦。","贫巷无富车，闲地唯云屯。","我愿为松竹，生在君子轩。","早夜接清风，节高阴更繁。","何当亲教授，如渴饮衢樽。","斯言拙且直，堪将鬼神论。"],"title":"赠孙何状元"}
