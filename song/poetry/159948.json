{"author":"林景熙","id":159948,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["心事凄凉寄雁声，石田苔满未妨耕。","西风戍角催年换，残夜江楼见日生。","煮茗敲冰贫有味，看花隔雾老无情。","湖山犹忆笙歌底，笑领春香绿满觥。"],"title":"用韵寄陈振先同舍"}
