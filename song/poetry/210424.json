{"author":"杨亿","id":210424,"strains":["仄仄平平平仄仄，仄○平仄○○平。","仄○仄仄仄平仄，平仄○○仄仄平。","仄仄平平平仄仄，平平仄仄仄平平。","平平平仄○平○，仄仄○平仄仄平。","平仄○平○仄？，仄平○仄仄○○。","平平仄仄○平仄，仄仄平○仄仄○。"],"paragraphs":["万里征西频告捷，九重喻蜀正裁书。","忽闻召对浴堂殿，元是亲乘使者车。","井邑凋残经乱后，军城鼓舞拜恩初。","铜梁迢递驱驺骑，玉署深严锁直庐。","星历更须占李郃，雪园应恨欠相如。","归来便在三台席，转与交亲礼数疏。"],"title":"翰林王学士奉使两川"}
