{"author":"胡仲弓","id":136874,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["欲舣扁舟约月明，倚楼少待暮潮平。","雁边有客关新恨，鸥外无人访旧盟。","天地能容苍海阔，风波难与白云争。","回头便踏尘埃路，莫忘山中此段清。"],"title":"题天海风云之楼"}
