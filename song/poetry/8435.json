{"author":"李处权","id":8435,"strains":["平平仄仄平，平仄仄平仄。","仄仄仄仄平，平仄仄仄仄。","平平仄平仄，平仄○仄仄。","仄平仄仄仄，平仄仄平仄。","平平仄仄仄，平仄平仄仄。","平平平仄仄，○仄仄仄仄。","平仄仄平仄，仄仄仄○仄。","平仄仄○仄，平仄仄仄仄。","○平仄仄平，仄仄平平仄。","平平仄平仄，仄仄仄平仄。","仄仄仄仄仄，仄仄○平仄。","仄平仄平平，仄○平○仄。"],"paragraphs":["青山不远人，人自与山远。","好事或致之，来赴不待挽。","夫君有丘壑，于此兴不浅。","昔为谷口郑，今是竹林阮。","雌黄不挂口，青白常在眼。","官居真吏隠，衙鼓自早晚。","常令远趍走，俗冗尽除刬。","朝夕面苍翠，无事日把盏。","填门气象豪，入户云烟满。","诗成足风味，醉墨自舒卷。","我获一日雅，甚爱王戎简。","傥无绝交书，定过嵇中散。"],"title":"面山堂"}
