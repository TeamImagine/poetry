{"author":"赵嘏","id":24362,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["郡斋秋尽一江横，频命郎官地更清。","星月去随新诏动，旌旗遥映故山明。","诗寻片石依依晚，帆挂孤云杳杳轻。","想到钓台逢竹马，只应歌咏伴猿声。"],"title":"送滕迈郎中赴睦州"}
