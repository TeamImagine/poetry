{"author":"陈著","id":139564,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。"],"paragraphs":["层檐危镇梵王宫，景物都归两碧瞳。","九万里风斯在下，三千世界本来空。","诗怀浩浩晴澜外，人事滔滔流水东。","凝伫移时还暝坐，胸中天地自玲珑。"],"title":"如岳上人求赋剡鹿苑寺一览阁"}
