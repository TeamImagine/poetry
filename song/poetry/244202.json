{"author":"胡宿","id":244202,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["苕溪曾是忝朱轮，鸣鹿当年预送宾。","楚国频嗟三献璞，汉廷裁得半通纶。","劳歌未免吟梁甫，作赋还应问大钧。","下泽乘车知道在，折腰那久滞风尘。"],"title":"送姚秘校归霅"}
