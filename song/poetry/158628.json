{"author":"赵文","id":158628,"strains":["○○平仄平仄仄，仄○平平○仄仄。","仄平仄仄仄平○，仄仄平平○平仄。","平○仄仄仄仄仄，仄仄仄平平仄仄。","平仄平平仄仄仄，仄仄平平平仄仄。","平平平平仄平仄，仄仄平平仄平仄。","仄平平仄平仄仄，○仄平○仄平仄。","仄平平仄仄仄平，平平仄仄仄平仄。"],"paragraphs":["三更星月寒炯炯，四更霜风吹断梗。","晓来宇宙忽成空，万里天河堕无影。","人间世界积滓秽，化作太清无色境。","天上何人巧戏剧，笑我痴眠方怯冷。","溪头梅花老于我，卧树生鳞欲谁省。","饮羔金帐非我事，煎水何妨试双井。","眼前清致不可辜，诸公白战续清颍。"],"title":"雪"}
