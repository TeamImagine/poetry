{"author":"李玖","id":25306,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["鸟啼莺语思何穷，一世荣华一梦中。","李固有冤藏蠹简，邓攸无子续清风。","文章高韵传流水，丝管遗音托草虫。","春月不知人事改，闲垂光影照洿宫。"],"title":"喷玉泉冥会诗八首 四丈夫同赋 一"}
