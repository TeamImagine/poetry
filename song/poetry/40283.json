{"author":"陆游","id":40283,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["世事真成风马牛，细思愈觉此生浮。","旧交散后知心少，行路难来出户愁。","气节陵夷谁独立，文章衰坏正横流。","鲁中狂士今安有，泪尽朱云草满丘。"],"title":"有所感"}
