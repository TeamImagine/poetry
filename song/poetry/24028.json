{"author":"宋祁","id":24028,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昔驾轺封北护边，已惭星鬓久凋年。","御炉香外抛晨谒，刁斗声中废夜眠。","梁雪送残他日赋，郭舟谁共此时仙。","思归未敢贻公念，更办秋怀敌露蝉。"],"title":"次韵天平观文庞相公以久留塞下见寄"}
