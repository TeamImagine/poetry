{"author":"张镃","id":81356,"strains":["仄仄仄平仄仄平，平平平仄仄平平。","仄平仄仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["气盖两峰蚤食牛，堂堂声誉冠诸刘。","直言不愧上方剑，妙句常轻万户侯。","仙药了无金鼎效，梦魂空绕玉关秋。","当时若假三千骑，岂但区区活泰州。"],"title":"刘子履少卿挽辞二首  其一"}
