{"author":"李端","id":7459,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["曾将数骑过桑干，遥对单于饬马鞍。","塞北征儿谙用剑，关西宿将许登坛。","田园芜没归耕晚，弓箭开离出猎难。","唯有老身如刻画，犹期圣主解衣看。"],"title":"题故将军庄"}
