{"author":"张九成","id":6319,"strains":["仄平平仄仄，平仄仄平仄。","平平仄仄平，仄仄仄仄仄。","○平○仄平，平仄平○仄。","仄平仄仄平，平仄平仄仄。","仄○仄平平，平平平仄仄。","仄平○○仄，平仄平平仄。"],"paragraphs":["出门何所见，桃李漫阡陌。","东风自有情，万物各有适。","驱驰丧我真，尘垢投其隙。","可怜漫不知，终日常役役。","及其盖棺时，平生无寸绩。","达人深了此，名利终无益。"],"title":"拟归田园  其六"}
