{"author":"李纲","id":244355,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平仄。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["沉阴天色半含情，小院重门昼掩扃。","一枕睡余香未散，三瓯茶后酒初醒。","山云舒卷闲中看，竹雨萧疏静处听。","愁寂最怜霜后菊，案头干死有微馨。"],"title":"山居遣兴四首  其四"}
