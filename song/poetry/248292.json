{"author":"赵鼎","id":248292,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["花开花谢总无心，转首薰风绿满林。","人事不随春事了，眼云空与暮云深。","锦鸠呼妇商量雨，白蚁排兵做弄阴。","除却墙头老山色，更无佳客肯相寻。"],"title":"暮春"}
