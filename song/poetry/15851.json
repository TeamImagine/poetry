{"author":"范浚","id":15851,"strains":["仄仄仄仄平仄平，仄平平平平仄平。","平平仄仄仄仄仄，仄仄仄仄平平平。","仄平仄仄仄平仄，平仄仄平平仄仄。","○平仄○仄○平，平仄仄平平仄仄。","平平仄仄平平平，仄仄仄仄○平平。","平平平仄仄仄仄，仄平仄仄○平平。","平平仄仄平平仄，仄仄仄平平仄○。","仄平仄仄仄平平，平仄仄平平仄○。","仄平平仄平平○，仄仄仄仄平平平。","平平仄仄平仄仄，仄仄仄平平○○。"],"paragraphs":["老不晓事杨子云，缀文讥诃坚逐贫。","班生曲笔甚假借，谓不戚戚元非真。","草玄欲作后人计，投阁自迷身不利。","王涯筮中好其书，宁复逆知甘露事。","蛙声紫色欺昏童，义士远引如冥鸿。","胡为颠眩尚执戟，美新屈首称臣雄。","岷山沃野蹲鸱大，拓落不归良已过。","近危竟似井眉瓶，虚作反骚嗤楚些。","诡情怀禄遭嘲评，但用笔墨垂声名。","文章要亦千古事，久矣法言今正行。"],"title":"读杨子云传"}
