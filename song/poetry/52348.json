{"author":"释宝昙","id":52348,"strains":["仄平仄仄平仄○，仄○平平平仄平。","仄○平○仄平仄，仄平仄仄平○○。","仄平仄仄平仄○，仄平仄平平仄平。","平平仄平仄仄平，仄平仄仄平平平。","平平仄仄○仄平，仄仄平仄平仄平。","平平仄仄平仄平，仄平仄仄平平平。","平平仄仄平平平，○仄仄仄仄仄平。","仄平仄平仄平○，平平仄仄仄仄平，仄仄仄仄平平平。"],"paragraphs":["又冬一月方岁除，适当公归开府初。","汝离前驱土牛后，我天子律公吹嘘。","臂端橐籥元自如，与民岁年无负租。","民痴望公不愿余，愿公夕马先朝车。","高牙大纛如浴凫，出没千里来哺雏。","西山莫雨知有无，使君两眼吞江湖。","庐山老子霜髯须，如世界阔造物炉。","两翁故人肯情疏，诚知握粟不可呼，待作二凤鸣韶图。"],"title":"送汪仲嘉尚书帅隆兴兼简王公明枢密"}
