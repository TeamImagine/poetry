{"author":"刘子翚","id":15131,"strains":["平平平仄平平仄，平平仄仄平平仄。","平平仄仄仄平仄，仄平仄仄平平仄。","平○仄仄平平仄，仄仄平平仄平仄。","平平平○平平平，平仄仄平仄仄仄。","平平仄仄仄仄仄，仄仄平平仄平仄。","仄○仄○仄平平，平平仄仄平平仄。","平平○仄仄平仄，仄仄平○仄仄仄。","平平仄仄平平仄，仄仄平平仄平仄。","平平仄平○仄仄，仄仄仄平平仄仄。","仄平仄仄仄仄平，平仄平平仄平仄。"],"paragraphs":["南来瓯粤无平陆，林峦起翠波腾绿。","扶舆政恐犯霜露，买舟傥可休僮仆。","清滩白昼雷霆作，乱石惊湍犬牙错。","平生珍重千金躯，舟子一篙那可托。","飘摇叶漾势转急，釜灶倾颓不能立。","眼看白浪散银山，蛟螭百怪堂堂出。","人皆乘险欲趋利，我不安行悔可及。","吁嗟世路风波猛，巧阱危机暗驰骋。","江湖溺舟犹自戒，势利溺人终莫省。","矫情镇物未足言，书此聊为后来警。"],"title":"湆淡滩"}
