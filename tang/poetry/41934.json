{"author":"齐己","id":41934,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["诗病相兼老病深，世医徒更费千金。","余生岂必虚抛掷，未死何妨乐咏吟。","流水不回休叹息，白云无迹莫追寻。","闲身自有闲消处，黄叶清风蝉一林。"],"title":"遣怀"}
