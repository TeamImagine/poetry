{"author":"宋祁","id":13928,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["青丝垂领称华簪，结驷千门别第深。","学舍问诗衣五彩，家庭佐酒寿千金。","赪兰媚畹供晨膳，碧草生塘动昼吟。","独感旧游移岸谷，山阳疏笛泪涔涔。"],"title":"赠张斋郎"}
