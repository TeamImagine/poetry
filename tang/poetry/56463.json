{"author":"李白","id":56463,"strains":["平平○平平仄仄，仄平仄仄平平○。","平仄平平仄仄平，仄平仄仄平仄平。","仄平仄平平仄仄，平仄平平仄仄平。","仄○平仄平平仄，仄仄平平平仄平。"],"paragraphs":["新人如花虽可宠，故人似玉由来重。","花性飘扬不自持，玉心皎洁终不移。","故人昔新今尚故，还见新人有故时。","请看陈后黄金屋，寂寂珠帘生网丝。"],"title":"怨情"}
