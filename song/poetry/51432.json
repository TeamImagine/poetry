{"author":"喻良能","id":51432,"strains":["平仄仄仄仄，平平平仄平。","仄平平仄平，仄平仄平○。","平平仄仄平，仄仄仄平平。","平仄平平仄，仄仄平平平。","仄仄仄仄仄，仄平○平平。","仄仄仄平平，仄仄仄平平。","○平平平平，仄仄平平平。","仄仄平仄平，平平仄仄平。","平仄平○○，平平平仄平。","平仄仄仄仄，仄仄平仄平。","仄仄仄仄○，平平仄平平。","仄仄仄平仄，仄平仄平平。","平平平仄仄，平○平仄平。","仄仄平仄平，仄仄仄仄平。","仄仄仄○仄，仄仄○平平。","仄仄仄平仄，平仄○仄平。","仄仄平仄平，仄平仄平平。","仄平仄平仄，仄平仄仄平。"],"paragraphs":["皇宋十一叶，时清风俗淳。","实维元首明，亦繄股肱纯。","煌煌冀国公，自昔抱经纶。","初掌黄麻诰，黼黻同卿云。","继处宥密地，五兵驱精神。","一品坐黄扉，十载转洪钧。","雍容陪都俞，黾勉承华勋。","镜浄沧海波，烟销紫塞尘。","伊傅堪并驱，萧曹真下陈。","柔兆岁若午，协洽寅在辰。","入梦一玉燕，持𬬻两天人。","二十四书考，八千岁为春。","西湖为酒醴，南屏为膳珍。","万口均一词，共祝柱石臣。","一祝锡难老，再祝长同寅。","百祝配辽鹤，千祝如大椿。","国寿箕翼齐，洎公永无垠。","贵名与鸿烈，日新日日新。"],"title":"王丞相生辰"}
