{"author":"陈郁","id":107901,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["相思长只认文星，霁后阑干卜夜凭。","万斛笔头非录录，七年袍色未青青。","字肩米老神尤健，诗角唐人气欲陵。","尚拟酒边论契阔，看君谈笑吸沧溟。"],"title":"郭戆庵惠诗为谢"}
