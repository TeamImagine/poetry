{"author":"陈造","id":59289,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["尘里清风忽满襟，诗成正始识遗音。","才轻余子今文举，气压诸豪复季心。","棋罢蜡灯衔烬暗，酒阑庭树挟霜吟。","百年衮衮须今夕，岁晚鸥盟要重寻。"],"title":"次丁嘉会韵二首  其二"}
