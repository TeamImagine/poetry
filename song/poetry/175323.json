{"author":"刘敞","id":175323,"strains":["平平平仄仄平平，仄仄平平仄仄平。","平仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["淮阳高卧彊逾时，洛水嵩峰入梦思。","霖雨徒深旱岁望，白云自与帝乡期。","功名摆落人间世，出处优游万乘师。","坐视天民应未可，似公当就太平基。"],"title":"寄西台吴侍郎"}
