{"author":"陈象舆","id":199375,"strains":["仄仄平平仄仄○，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄○平。","仄平仄仄平平仄，平○平平仄○平。","仄仄平平○仄仄，平平仄仄仄平平。","平平○仄平平仄，仄仄平平仄仄平。"],"paragraphs":["孝弟扬芳累世传，书斋云锁碧峰前。","轩窗翠滴松筠接，砌槛清涵水石连。","旌表华门诚积善，褒崇合族悫敦贤。","义高管郑徽猷远，名重曾颜德行全。","弟侄登科当景运，公卿记美会佳篇。","华林胜概终寻访，旧约依依已数年。"],"title":"题义门胡氏华林书院"}
