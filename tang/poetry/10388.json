{"author":"范传正","id":10388,"strains":["平仄○平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。","仄仄平平仄，平平平仄○。","仄仄平仄仄，○○仄平平。"],"paragraphs":["麾盖从仙府，笙歌入旧山。","水流丹灶缺，云起草堂关。","白鹿行为卫，青鸾舞自闲。","种松鳞未立，移石藓仍斑。","望路烟霞外，回舆岩岫间。","岂唯辽海鹤，空叹令威还。"],"title":"谢真人还旧山"}
