{"author":"韩偓","id":32086,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄平平。"],"paragraphs":["睡起墙阴下药阑，瓦松花白闭柴关。","断年不出僧嫌癖，逐日无机鹤伴闲。","尘土莫寻行止处，烟波长在梦魂间。","终撑舴艋称渔叟，赊买湖心一崦山。"],"title":"睡起"}
