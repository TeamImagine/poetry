{"author":"郑獬","id":181750,"strains":["平仄仄平仄，仄平平仄平。","平平平仄仄，平仄仄平平。","仄仄仄仄仄，○仄仄仄平。","平平○仄仄，平仄仄平平。","平仄平平仄，平平仄仄平。","平平○平仄，仄仄仄平平。"],"paragraphs":["尘土满城黑，出城双眼宽。","山川秋意恶，风雨晚潮寒。","物象飒以变，泥污不可蟠。","英豪重节概，儿女感衰残。","霜老雕弓劲，风焦画鼓干。","蛟螭正无赖，好掷六鳌竿。"],"title":"出城"}
