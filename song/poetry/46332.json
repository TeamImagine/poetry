{"author":"梅尧臣","id":46332,"strains":["平○平仄仄，○仄平仄平。","仄仄仄平平，仄仄○平平。","仄仄仄○仄，仄仄平仄平。","仄平仄平仄，仄仄平平平。","平平仄仄仄，仄仄○仄平。","○平○平仄，仄仄平仄平。","仄平仄仄仄，○平○仄平。","平平平仄○，平仄仄平平。"],"paragraphs":["松深溪色古，中有鼯鼠鸣。","废殿不知年，但与苍崖平。","鬼火出空屋，未继华烛明。","暗泉发虚窦，似作哀弦鸣。","黄金不变土，玉质空令名。","当时从舆辇，石马埋棘荆。","独来感旧物，煎怀如沸羹。","区区人世间，谁免此亏盈。"],"title":"拟杜甫玉华宫"}
