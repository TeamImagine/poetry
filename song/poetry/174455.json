{"author":"刘敞","id":174455,"strains":["仄平仄平仄，仄平仄仄平。","平平仄○仄，仄仄平○平。","平仄仄○仄，仄平仄仄平。","仄平平仄仄，仄仄平平平。","平平平平仄，仄仄仄仄平。","仄平○仄仄，平仄平仄平。","仄仄○仄平，仄平平仄仄。"],"paragraphs":["鲁人有林类，底春独被裘。","沿畦拾遗穗，带索仍长讴。","知命忘其老，乐天固不忧。","既惊端木赐，复感东家丘。","夫翁何为者，岁暮亦远游。","北风吹白发，萧飒田陇头。","此意如昔贤，世人知尔不。"],"title":"张老子出田所"}
