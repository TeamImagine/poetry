{"author":"宋京","id":233955,"strains":["平仄仄仄平仄平仄平仄，仄平平仄平平仄。","仄平平仄仄平平，仄仄仄平平仄仄。","仄平仄仄平平仄，平仄仄平仄平仄。","平仄平平仄平平，仄仄○平平○仄。","平平平仄平平仄，○仄○平仄平仄。","仄平仄仄○仄平，仄仄○平仄平仄。","平平平仄平平○，仄仄平平平仄仄。","平仄平平仄仄○，○仄平平平仄仄。"],"paragraphs":["君不见少陵草堂背西郭，浣花溪水流堂脚。","竹寒沙白自凄凉，莫问四松霜草薄。","入门好在乌皮几，公去不归换邻里。","西岭千秋雪书消，舍北泥融飞燕子。","祇今桤木平桥路，笼竹和烟杂江雾。","野僧作屋号草堂，不是柴门旧时处。","诗坛今古谁能将，艳艳文章光万丈。","安得英才擅品量，当使公居摩诘上。"],"title":"草堂"}
