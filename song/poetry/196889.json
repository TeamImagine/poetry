{"author":"朱长文","id":196889,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["宣制初闻下玉墀，又逢盛事协熊罴。","青霄灵昴凝祥久，紫府蟠桃结实奇。","养志增添龟鹤算，避权辞让凤凰池。","从今若校中书考，屈指当如郭子仪。"],"title":"闰月丙子判府相公被制命升使弼越六月癸卯公诞生之辰谨斋洁为诗二章拜献左右虽辞句芜颣不足奉扬盛德姑以述惓惓之诚  其二"}
