{"author":"吕陶","id":186238,"strains":["仄仄平平仄，平○○仄平。","仄平平仄仄，仄仄仄平平。","○仄平平仄，平平仄仄平。","平平平仄仄，平仄仄平平。","平仄平平平，平平仄仄平。","平平平仄仄，平仄仄平○。","仄仄平平仄，○平仄仄平。","平平平仄○，○仄仄平平。","仄仄平○仄，平○仄仄平。","平平○仄仄，仄仄仄○平。"],"paragraphs":["宿约游云谷，晨兴过寺扉。","雨声随步急，暑气逐风微。","正午逢晴照，层霄敛夕霏。","江涛千里涌，城郭万山围。","清集同挥尘，髙谈及转玑。","虚凉河朔饮，萧散道家衣。","适意朋簪盛，回头世网非。","棋休夸小胜，禅莫问余机。","对景聊行乐，因吟欲赋归。","髙人应笑我，白首恋轻肥。"],"title":"和提举游上方南禅十韵"}
