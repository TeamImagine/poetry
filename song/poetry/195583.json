{"author":"苏轼","id":195583,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["白发苍颜自照盆，董生端合是前身。","独栖高阁多辞客，为著新书未绝麟。","小醉易醒风力软，安眠无梦雨声新。","长歌自𫍬真堪笑，底处人间是所欣。"],"title":"次韵子由三首 东楼"}
