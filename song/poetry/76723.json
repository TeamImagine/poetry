{"author":"赵蕃","id":76723,"strains":["仄仄平平仄仄平，仄平仄仄平平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平仄仄平。"],"paragraphs":["一夜悲风晓辄收，布衾如铁强扶头。","乍惊皎皎明窗纸，稍见疏疏集瓦沟。","失怪竞闻村巷犬，乱行难觅远汀鸥。","欣然欲作临流看，却恨凛乎难久留。"],"title":"九月廿一日雪书呈进之"}
