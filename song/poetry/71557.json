{"author":"杨简","id":71557,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平仄平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["天造慈湖迥出尘，无冬无夏只长春。","四山桃李围新锦，一邑风光让绝伦。","涧水檐旁谈妙理，山禽柳外说天真。","杏坛无限难传意，付与凭栏寓目人。"],"title":"丁丑咏春偶成  其二"}
