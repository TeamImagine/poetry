{"author":"韩愈","id":10257,"strains":["平平仄仄仄平平，仄仄平平仄仄平。","仄仄仄仄平仄仄，平平平仄仄平平。","平平仄仄平平仄，平仄平平仄仄仄。","仄仄仄平平仄仄，仄平平仄仄平平。"],"paragraphs":["明时远逐事何如，遇赦移官罪未除。","北望讵令随塞雁，南迁才免葬江鱼。","将经贵郡烦留客，先惠高文谢起予。","暂欲系船韶石下，上宾虞舜整冠裾。"],"title":"从潮州量移袁州张韶州端公以诗相贺因酬之"}
