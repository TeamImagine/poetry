{"author":"朱长文","id":196850,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["几年彩笔擅辞场，鬓发相饶色更苍。","千里旧闻称骥𫘧，九霄安得接鸾凰。","醉凭浄几抛乌帽，闲卷新诗置锦囊。","治世莫将公干比，松陵风物胜清漳。"],"title":"次韵子文抱病幽居之作二首  其一"}
