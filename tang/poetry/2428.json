{"author":"高适","id":2428,"strains":["平仄仄仄平平，仄平平仄平仄仄。","仄平平平仄平仄，仄仄○平仄○仄。","仄平平○仄仄平，○平仄平仄平仄。","仄平仄平仄○仄，仄仄仄平仄平仄。","平平仄平平仄○，仄平平仄仄平平。","仄平仄仄仄平仄，平仄平平○仄平。"],"paragraphs":["君不见富家翁，旧时贫贱谁比数。","一朝金多结豪贵，万事胜人健如虎。","子孙成行满眼前，妻能管弦妾能舞。","自矜一身忽如此，却笑傍人独愁苦。","东邻少年安所如，席门穷巷出无车。","有才不肯学干谒，何用年年空读书。"],"title":"行路难二首 二"}
