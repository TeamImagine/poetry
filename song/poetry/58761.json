{"author":"陈造","id":58761,"strains":["平平仄平平，仄仄平仄平。","○平平仄平，仄仄仄平平。","○平仄仄仄，平仄仄仄平。","平仄仄仄仄，仄仄平平平。","平仄仄仄平，仄仄仄仄平。","平平平平平，平仄平平○。","平平平仄仄，仄仄平平平。","仄平仄平仄，平○○仄平。","仄平平仄平，仄平平仄平。","仄仄仄仄仄，仄仄平仄平。","平仄仄仄仄，○○平平平。","平仄仄平○，仄仄○仄平。","仄仄平仄仄，仄仄仄○平。","○平平平仄，仄仄平平平。"],"paragraphs":["邮城望繁川，渺莽天一陬。","亲知非不多，噬肯一来游。","张侯我石友，前辈放一头。","逃俗火避湿，赴义鹰辞韝。","穷谷喜足音，况接大雅流。","前之翩然来，今复欣然留。","兹非为我欤，厚意胡宜酬。","日边有知己，崇论亲冕旒。","故人书沓来，拥麾淮上州。","置彼肯就此，与世风马牛。","文字有至味，过从无珍羞。","山院作僧过，竹静荷气浮。","载下东野拜，幸贷别离忧。","从渠夸毘子，见谓君何求。"],"title":"张秀才复留为作"}
