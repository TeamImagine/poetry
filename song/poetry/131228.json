{"author":"刘鉴","id":131228,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄平平平。","仄平仄仄平平仄，仄仄平平仄仄平。"],"paragraphs":["试手东风第一杯，士如侯栗与侯梅。","润之春雨根方茂，悴以秋霜花肯开。","昔有两生增鲁重，今闻四皓为刘来。","圣朝礼乐须三代，接武行看上曲台。"],"title":"和率斋王廉使三首  其一"}
