{"author":"周紫芝","id":240418,"strains":["平○○平平，仄平平仄○。","平平仄仄仄，仄平平○○。","仄平平平仄，仄仄平平平。","仄仄仄平仄，○平平○平。","仄仄仄平仄，仄仄平平平。","仄○仄仄平，○仄○○平。","平○仄仄仄，仄仄平平平。","平平平○平，平○平仄平。","平平○仄仄，仄仄平仄平。","仄仄仄平仄，平仄平○平。","平平仄平仄，平仄平仄平。"],"paragraphs":["朝弹雍门琴，暮歌梁父吟。","秋容日欲老，客愁秋更深。","问言愁何许，万里怀归心。","昔在洛阳日，颇遭胡骑侵。","骨肉尽奔迸，岁月良侵寻。","譬如痛定人，当痛难重任。","辞亲就薄禄，夜寝无完衾。","家亡河间书，囊鲜鸿宝金。","谁能援一臂，使子无陆沉。","老骥得平坂，惊鳯翔长林。","佳名一朝白，高义千古钦。"],"title":"次韵赵鹏翔秋夜叹"}
