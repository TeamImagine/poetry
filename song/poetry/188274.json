{"author":"魏野","id":188274,"strains":["仄平平仄平平仄，仄仄仄平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["入居兰省归群望，出守薄关自圣知。","清禁乍辞仙漏远，白楼闲上彩笺随。","伯夷庙下停金勒，大舜门中亚绣旗。","遥想雄藩多少境，祇应公暇遍留诗。"],"title":"河中孙学士以诗见寄因次本韵继和三章用为酬赠  其二"}
