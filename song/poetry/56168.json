{"author":"张孝祥","id":56168,"strains":["仄平○平○平仄，仄仄○平平仄仄。","平○平仄平平仄，仄仄平平仄平○。","平平仄仄平平仄，仄仄○平仄平仄。","平平仄仄○仄○，平仄仄平仄平仄。","仄平仄仄仄仄平，仄仄平平平仄仄。"],"paragraphs":["北风吹来燕山雪，十万王师方浴铁。","风缠熊虎灵旗静，冻合蛟龙宝刀折。","何人夜缚吴元济，我欲从之九原隔。","东南固自王气胜，西北那忧阵云结。","岂无祖逖去誓江，已有辛毗来仗节。"],"title":"和沈教授子寿赋雪三首  其一"}
