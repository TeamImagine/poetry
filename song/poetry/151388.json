{"author":"杨公远","id":151388,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["眼前诗料底消寻，移入蛮笺别浅深。","无斧凿痕方造妙，超尘俗表始堪吟。","物情体状须留意，句眼推敲好用心。","试看咏梅千万首，影香独数老逋林。"],"title":"次韵凌义山  其二"}
