{"author":"李纲","id":243188,"strains":["仄仄平平平仄平，仄平仄仄仄平平。","平平仄仄仄平仄，仄仄平平平仄平。","平仄平平平仄仄，仄平平仄仄平平。","仄平平平平平仄，仄仄平平仄仄平。"],"paragraphs":["苒苒流年催白头，此生那向此淹留。","天髙露下物华肃，月澹风清僧宇幽。","河底光芒萤照水，草间悲怨蚓吟秋。","夜凉人闲家千里，别是羁臣一段愁。"],"title":"东轩夜坐"}
