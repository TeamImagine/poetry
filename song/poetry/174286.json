{"author":"刘敞","id":174286,"strains":["平平平平平，平仄仄○仄。","○仄平○平，仄仄平仄仄。","仄平平仄仄，仄平平仄仄。","仄仄仄仄○，仄仄平仄仄。","平○平仄平，仄仄仄仄仄。","仄仄仄平仄，仄仄平平仄。","仄平平○平，仄仄仄平仄。","仄平平平平，仄仄平仄仄。","○平仄平仄，仄仄仄仄仄。","○仄仄平平，仄仄平仄仄。","平平仄仄仄，仄仄平仄仄。","平平仄○仄，仄仄平仄仄。","仄仄○仄仄，平平仄平仄。","平平仄○平，仄平仄仄仄。","平平仄平仄，仄仄○仄仄。","仄平平平平，仄仄平仄仄。"],"paragraphs":["先民任天真，吾得见其器。","其器云如何，盖若刳木类。","不戕生以戚，不伤材以蔽。","不以远见遗，不以枯见弃。","因其无用姿，授以有用意。","取彼自然象，廓此闳然制。","岂无雕磨工，不欲败淳粹。","岂无青黄文，不欲增巧伪。","其高岂无盖，不设簋簠制。","其下岂无舟，不着鸡鸟丽。","任真肆获落，肯慕金玉贵。","儿童诮敦朴，妇女惊丑异。","岂若轻薄子，形容混兹世。","矜愚以相高，饰貎以自喜。","淳风陷衰薄，古道丧简易。","自非窊樽民，慎勿同一醉。"],"title":"瘿木樽"}
