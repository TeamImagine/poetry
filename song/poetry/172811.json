{"author":"林诚仲","id":172811,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["岩半松门敞不关，芒鞋竹杖重跻攀。","天涵鉴水澄清里，人入披云杳蔼间。","烧药炉寒烟草碧，镌诗石古雨苔斑。","干戈满目何从适，日日青山共往还。"],"title":"游瑞岩"}
