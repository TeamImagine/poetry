{"author":"陆游","id":36896,"strains":["仄平平仄仄平平，平仄平平仄仄平。","仄仄仄仄平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["两京初驾小羊车，憔悴江湖岁月賖。","老去已忘天下事，梦中犹看洛阳花。","妖魂艶骨千年在，朱弹金鞭一笑哗。","寄语毡裘莫痴绝，祁连还汝旧风沙。"],"title":"梦至洛中观牡丹繁丽溢目觉而有赋"}
