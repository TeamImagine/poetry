{"author":"张日损","id":232917,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["百里凄清古县城，阮郎陶令自相应。","非无柳影含彭泽，别有花光胜武陵。","闲醉想同莎外石，冷吟知共夜深灯。","红尘未得寻高兴，心过青山第几层。"],"title":"寄天台王炼师兼呈邑宰"}
