{"author":"王迈","id":107514,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["玉宇曈眬晓，琼京略绰寒。","紫衣千骑从，黄伞万人看。","日景新开霁，天颜賸有欢。","驾回春满殿，圣母喜加餐。"],"title":"冬孟驾出亲享太庙连日雨是朝大霁都人云凡四次如此矣  其一"}
