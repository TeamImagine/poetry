{"author":"刘克庄","id":115708,"strains":["平仄平平仄仄平，仄平仄仄仄平平。","平平仄仄平平仄，平仄平平仄平平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["鸦叫方知日出东，起瞻宇宙尚朦胧。","空花久已参诸老，岩电何须似阿戎。","乍可一灯虚室白，绝胜千炬火城红。","痴人苦爱清凉散，道是肝家热上攻。"],"title":"病中九首  其四"}
