{"author":"苏轼","id":193946,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["惠泉山下土如濡，阳羡溪头米胜珠。","卖剑买牛吾欲老，杀鸡为黍子来无。","地偏不信容高盖，俗俭真堪著腐儒。","莫怪江南苦留滞，经营身计一生迂。"],"title":"常润道中有怀钱塘寄述古五首  其五"}
