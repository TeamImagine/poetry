{"author":"石介","id":68276,"strains":["仄平平平仄平仄，○○仄仄仄仄平。","平平仄仄平仄平，仄仄仄平平仄平。","平平平平仄平仄，仄仄仄仄平平平。","平○平仄仄平平，平平仄仄平平○。","平平仄仄平仄仄，仄仄平平○仄平。","平平平平仄仄平，仄仄仄平平○平。","平平仄仄仄仄仄，○仄平平平仄平。"],"paragraphs":["泰山山前有琼圃，其中不树蕨与薇。","千头绿竹瑶实甘，百亩玉芝丹粒肥。","麒麟于于凤凰饱，鼓翅奋臆扬清辉。","徂徕山下少耕锄，蒿藜满圃无芳菲。","驺虞不住鸾鸟去，日暮啁啾燕雀飞。","嗟哉刘生失所投，不住泰山徂徕依。","经年采掇不得饱，正是新春癯瘠归。"],"title":"刘生病归"}
