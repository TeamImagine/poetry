{"author":"罗隐","id":30789,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["左脚方行右臂挛，每惭名迹污宾筵。","纵饶吴土容衰病，争奈燕台费料钱。","藜杖已干难更把，竹舆虽在不堪悬。","深恩重德无言处，回首浮生泪泫然。"],"title":"病中上钱尚父"}
