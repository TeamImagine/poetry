{"author":"陆游","id":37110,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["莫笑耽书不计年，寒儒业定几生前。","读经今日韦编绝，作赋当时铁砚穿。","公路晚悲身至此，令威归叹冢累然。","三更听雨蓬窗底，又作鳏鱼夜不眠。"],"title":"五月十一日夜坐达旦"}
