{"author":"独孤及","id":4953,"strains":["仄○平平平，仄仄平仄仄。","平平仄仄仄，平仄仄○仄。","平平？平仄，平仄平仄仄。","仄平仄○平，平平仄○仄。","仄仄仄仄仄，平仄平○仄。","仄平○仄平，仄仄平仄仄。","○○平平仄，○仄仄○仄。","平平平平平，平仄平仄仄。"],"paragraphs":["日沈诸山昏，寂历群动宿。","孤舟独不系，风水夜相逐。","云归恒星白，霜下天地肃。","月轮大如盘，金波入空谷。","魏阙万里道，羇念千虑束。","倦飞思故巢，敢望桐与竹。","沈吟登楼赋，中夜起三复。","忧来无良方，归候春酒熟。"],"title":"寒夜溪行舟中作"}
