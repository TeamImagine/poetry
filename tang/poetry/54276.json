{"author":"储光羲","id":54276,"strains":["仄平○仄仄，仄仄仄○平。","仄仄平平仄，平平仄仄平。","仄平平仄○，仄仄○平平。","平？平平仄，平平仄仄平。","○○平仄仄，○仄仄平平。","平仄○平仄，平平平仄平。","仄平平仄仄，平仄仄平平。","仄仄平平仄，○○平仄平。"],"paragraphs":["圣君封太岳，十月建行旃。","辇路开千里，寒云霁九天。","故人多侍从，二子留伊川。","河兖冰初合，关城月屡圆。","暝过荥水上，闻说郑卿贤。","材蔽行人右，名居东里先。","制岩开别业，桑柘亦依然。","待至金园侧，相将居一廛。"],"title":"荥阳马氏二子"}
