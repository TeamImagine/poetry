{"author":"王淹","id":84359,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["胸中眸子坦何疑，不见妖蟆叹月诗。","牛背神光元我在，虎头墨妙敢吾欺。","竞看投杖行成矩，会起弯弨满中规。","可惜平生忧国泪，眼明犹及见清时。"],"title":"次韵文夫兄病目新起"}
