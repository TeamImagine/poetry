{"author":"周贺","id":20123,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["望重来为守土臣，清高还似武功贫。","道从会解唯求静，时造玄微不趁新。","玉帛已知难挠思，云泉终是得闲身。","两衙向后长无事，门馆多逢请益人。"],"title":"赠姚合郎中"}
