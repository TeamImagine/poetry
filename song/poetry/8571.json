{"author":"李处权","id":8571,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["敝屣浮云世所难，谁堪走俗抗尘颜。","海鹏已激三千里，天马终归十二闲。","醉发杖藜云逐逐，香凝宴寝雨斑斑。","林泉久假皆吾有，何必捐金更买山。"],"title":"次韵德孺感怀"}
