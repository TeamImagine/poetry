{"author":"曹彦约","id":84632,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄平平平。"],"paragraphs":["捷书迟报已惊神，不分龙公巧障人。","倾倒从头悭涩雨，破除当面艳阳春。","有园未赏阴连屋，无地言归水拍津。","报道纤埃归洞壑，本来山色任横陈。"],"title":"喜晴  其一"}
