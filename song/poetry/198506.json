{"author":"苏辙","id":198506,"strains":["仄仄仄仄仄，仄平仄仄平。","平平平仄仄，仄仄仄平平。","仄仄平平仄，仄平平仄平。","平平平仄仄，平仄仄平平。"],"paragraphs":["已矣石室老，奄然三十年。","遗孙生不识，妙理定谁传。","孔伋仍闻道，贾嘉终象贤。","文章犹细事，风节记高坚。"],"title":"外孙文骥与可学士之孙也予亲教之学作诗俊发犹有家风喜其不坠作诗赠之"}
