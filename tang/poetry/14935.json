{"author":"白居易","id":14935,"strains":["仄仄仄平平，仄平仄○仄。","平○平仄平，仄平平○仄。","○平仄仄仄，仄仄平平仄。","仄仄平仄平，平平平仄仄。","仄平平平仄，平仄平仄仄。","仄仄平仄平，平平仄平仄。","平平仄仄仄，仄仄○○仄。","○仄仄仄平，仄○○仄仄。","○仄平平仄，平平仄仄仄。","○仄仄平平，仄平平仄仄。"],"paragraphs":["昔我十年前，与君始相识。","曾将秋竹竿，比君孤且直。","中心一以合，外事纷无极。","共保秋竹心，风霜侵不得。","始嫌梧桐树，秋至先改色。","不爱杨柳枝，春来软无力。","怜君别我后，见竹长相忆。","长欲在眼前，故栽庭户侧。","分首今何处，君南我在北。","吟我赠君诗，对之心恻恻。"],"title":"酬元九对新栽竹有怀见寄"}
