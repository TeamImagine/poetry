{"author":"王迈","id":107441,"strains":["平○仄仄仄，仄仄○仄平。","仄平平仄仄，仄仄平平平。","仄平仄仄仄，仄仄○平平。","平平仄仄仄，平仄仄仄平。","仄仄仄仄仄，平仄仄仄平。","仄仄仄仄仄，平平仄○平。","仄平仄平仄，○仄仄仄平。","平仄仄仄仄，仄平仄平平。","平仄平平仄，平仄平仄平。","仄仄仄平平，仄仄平仄平。","平平仄仄仄，仄仄仄仄平。","仄仄平仄平，仄平仄仄平。","仄平○仄仄，仄仄仄仄平。"],"paragraphs":["山中有猎者，设网张四隅。","稚麞为所絓，性命悬庖厨。","母麞至网外，踯躅相悲呼。","明知猎者意，于己并觊觎。","柰爱不可割，投网与子俱。","猎者偶省悟，攒眉发长吁。","纵之与偕活，长揖谢猎徒。","焚网毁毒矢，放鹰逐韩卢。","人物强非类，天性元不殊。","爱母寝皮猿，惜子乔腹鱼。","人均作此念，可废佃与渔。","猎者仁孝心，洞然贯体肤。","彼为中国阱，愧见此猎无。"],"title":"猎者"}
