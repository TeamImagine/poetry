{"author":"黎廷瑞","id":165798,"strains":["平平仄平仄，仄仄平○平。","平平仄仄仄，平仄仄仄平。","仄平○平仄，仄仄○仄○。","平仄○○仄，平仄仄仄平。","平平平仄仄，仄仄平平平。","仄仄仄平平，仄平仄仄仄。","平平平仄平，平平平仄平。","平平仄仄仄，平仄平○平。","平平○平平，平平仄平○。","仄仄平平平，仄仄仄仄平。","仄仄仄仄平，○仄平平○。","平平仄○平，平平仄○○。","仄平仄平仄，仄平仄○平。","平平○仄平，平仄平平平。"],"paragraphs":["初余抚奇节，赏事弥穿峦。","幽跻几屐换，豪饮百榼干。","讵知中年至，况复行路难。","林谷深且窈，岩岫绕复攒。","丛疑熊豹伏，穴惴龙蛇蟠。","昼雨已冥冥，夕云亦漫漫。","升高躬易危，居卑心所安。","萧斋岂不陋，英集聊相欢。","东篱献初华，西风被峨冠。","泛泛茱萸觞，落落苜蓿盘。","接此造极谈，胜彼登峰观。","终然有深怀，悠哉发长叹。","泰华采香雪，小山访遗丹。","凭谁吹玉箫，云外呼青鸾。"],"title":"重阳雨与汤叔巽诸公斋亭小集"}
