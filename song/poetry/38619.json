{"author":"陆游","id":38619,"strains":["平仄平平仄仄平，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["朋旧存亡寂不闻，年年江海怆离群。","时平酒价贱如水，病起老身闲似云。","饱食每惭荒旧学，后生谁可付斯文。","案头清镜尘昏尽，残发知添白几分。"],"title":"戏题酒家壁三首  其三"}
