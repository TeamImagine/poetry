{"author":"姜特立","id":31527,"strains":["平平○仄仄平仄，平仄平平仄平仄。","平○○仄仄仄仄，仄仄仄平平仄仄。","○平仄仄平○平，仄仄仄仄平平平。","平○仄仄仄仄仄，平平仄仄平平平。","仄平仄仄平平仄，仄仄平平平仄仄。","平平仄仄仄平平，仄仄平○○仄仄。"],"paragraphs":["京华正是热官地，公独胡为起归意。","家传相业百未施，请佩左符聊一试。","相君道德人中英，达识早保悬车荣。","君王屡诏不肯起，祇今父子俱芳馨。","小春十月壶山尾，橘柚垂黄风日美。","青衫昔出紫袍归，拜寿双亲亲色喜。"],"title":"送陈寺丞得请补外归乡"}
