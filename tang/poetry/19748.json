{"author":"姚合","id":19748,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["青衫脱下便狂歌，种薤栽莎𣃁古坡。","野客相逢添酒病，春山暂上著诗魔。","亦知官罢贫还甚，且喜闲来睡得多。","欲与九衢亲故别，明朝拄杖始经过。"],"title":"罢武功县将入城 二"}
