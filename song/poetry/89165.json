{"author":"汪晫","id":89165,"strains":["平仄平平仄仄平，仄平平仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["春事年年兴不穷，野塘冰泮雪初融。","烧痕仿佛草萌绿，树影扶疏梅萼红。","莫恨一生今老大，还知万事本虚空。","饥餐渴饮存吾道，尺雪今年贺岁丰。"],"title":"次韵王季雄初春"}
