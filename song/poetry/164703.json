{"author":"谢翱","id":164703,"strains":["仄平仄仄平平仄，仄仄平平○仄仄。","平平仄平仄仄平，仄仄仄平平○仄。","平平○平仄○仄，平平仄仄平平○。","平平仄平平仄平，仄平仄仄平仄○。","○仄仄平仄平仄，仄平仄平仄平○。","仄平平仄平平仄，仄平仄仄平仄仄。"],"paragraphs":["湿云冉冉依芳芷，楚女神弦迎帝子。","天人种莲露染根，一片碧花秋堕水。","笙箫闻声影如梦，浮花漠漠船来重。","神蛟蜕肠江水湄，化为五色光陆离。","中有玉人跨蛟舞，藕根断丝罥人衣。","碧瞳秋髪眠清夜，按肌不粟清露下。"],"title":"莲叶舟"}
