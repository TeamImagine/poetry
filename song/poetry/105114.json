{"author":"杜范","id":105114,"strains":["仄平平仄仄，平仄仄仄仄。","仄平平○仄，仄仄平仄仄。","仄仄○○平，平平平平仄。","平平仄平仄，仄仄○仄○。","平仄仄仄仄，仄仄仄○仄。","平仄仄仄○，仄仄仄平仄。","平平仄平平，平仄仄平仄。","平○仄仄仄，平仄平仄仄。","仄仄平仄平，仄仄仄仄仄。","仄仄仄平平，仄仄仄平仄。","平仄平仄平，仄仄平仄仄。"],"paragraphs":["入冬多疠气，阳泄月令畅。","隠雷声间作，万蛰惊塞向。","数日凝重阴，云同寒威壮。","飞琼遍天宇，色界铺宝藏。","前此亦屡白，玉瑞此其创。","缄运孰主张，一雪压千瘴。","纷纷富家儿，羔酒醉金帐。","谁思道丐者，双脚红玳样。","顾我虽甚贫，可挟尚有纩。","蚤起愿年丰，共饱拜天贶。","天意然不然，独立为楚怆。"],"title":"雪中成十一韵"}
