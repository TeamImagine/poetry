{"author":"杨杰","id":186657,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["锦川亭上雨霏微，太守斋航卷画旗。","步入名园莺惯见，歌随流水鹭惊飞。","凭高自有千峰聚，饮剧方知万事非。","却恐丹阳赴官去，此心当共白云归。"],"title":"和谢圣藻游锦川"}
