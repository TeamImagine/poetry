{"author":"洪咨夔","id":100127,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["抗疏明时效伏伽，一归七度试春纱。","柔风绿遍庭前草，细雨红催陌上花。","惠远买来犹浊酒，赵州吃去只粗茶。","回头恰恰鶑啼处，黄四娘今尚有家。"],"title":"谨和老人春行"}
