{"author":"张师中","id":179633,"strains":["平平平平平，仄仄平平仄。","仄平仄仄平，○仄仄平仄。","平仄平仄平，仄仄仄平仄。","平平○仄平，仄仄仄平仄。","平平平仄平，仄仄仄平仄。","平仄○仄平，仄仄仄○仄。","仄平平仄平，仄仄○平仄。","仄平平仄平，仄仄仄平仄。","平仄○平平，平平仄平仄。"],"paragraphs":["吴门多精蓝，此寺名尤古。","距城七里余，冠盖日亭午。","斜迳通采香，远岫对栖虎。","岩扉横野桥，塔影落前浦。","霜楼鸣晓钟，夕舸轧双橹。","方丈中有人，学佛洞禅语。","迹忙心已闲，道乐行弥苦。","不为喧所迁，意以静为主。","何必深山林，峰峦绕轩户。"],"title":"枫桥寺"}
