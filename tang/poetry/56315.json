{"author":"李白","id":56315,"strains":["仄平仄仄仄，仄仄平平平。","○仄仄平仄，仄仄平平平。","平平平仄仄，仄仄平平仄。","平平平仄平，仄仄仄平仄。","仄仄仄仄平，仄平平仄平。","仄仄平仄仄，平仄○平平。","平仄平平仄，○仄平平仄。","仄仄仄仄○，○平仄平仄。","仄仄仄仄平，仄平平仄○。","平平○仄仄，平仄平平平。"],"paragraphs":["醉来脱宝剑，旅憩高堂眠。","中夜忽惊觉，起立明灯前。","开轩聊直望，晓雪河冰壮。","哀哀歌苦寒，郁郁独惆怅。","傅说版筑臣，李斯鹰犬人。","歘起匡社稷，宁复长艰辛。","而我胡为者，叹息龙门下。","富贵未可期，殷忧向谁写。","去去泪满襟，举声梁甫吟。","青云当自致，何必求知音。"],"title":"冬夜醉宿龙门觉起言志"}
