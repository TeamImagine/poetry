{"author":"程俱","id":235461,"strains":["平平仄平仄，仄仄平仄平。","仄平仄平仄，仄仄仄仄平。","仄平○平仄，○仄平平平。","平○仄平○，仄仄平平平。","仄仄平仄○，？平○仄○。","○平平平仄，仄仄仄仄平。","仄○仄平平，平仄仄仄平。","○仄平仄仄，仄平平仄平。"],"paragraphs":["余生甚穷独，四海谁与娱。","故乡道修阻，宛在太末墟。","向来亲仁意，正拟城南居。","乌衣丈人行，玉树珊瑚株。","所冀邻里间，徜徉从所如。","如何漳滨卧，使我恨有余。","会当悟杯蛇，灵府静以虚。","且复陪杖屦，敢言通有无。"],"title":"得小圃城南用渊明归田园居韵六首  其四"}
