{"author":"释德洪","id":228497,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["道公胆大过身躯，敢逆龙鳞上谏书。","独欲袒肩担佛法，故甘引颈受诛鉏。","三年窜逐心无愧，万里归来貌不枯。","他日教门纲纪者，近闻靴笏趁朝趋。"],"title":"赠道法师"}
