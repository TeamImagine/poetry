{"author":"李廌","id":218820,"strains":["仄平平仄仄平仄，仄仄仄平平仄仄。","仄平平平仄平仄，仄仄仄○平仄仄。","平平平平仄仄仄，仄平平仄平仄仄。","仄平○仄平○仄，仄○平平仄平仄。","仄平平○平仄平，仄平仄仄平○平。","平○平平仄平仄，仄仄平平仄仄平。"],"paragraphs":["半生虚老太平日，一日不知人不识。","鬓毛斑斑黑无几，渐与布衣为一色。","平时功名众所料，数奇辜负师友责。","世为长物穷且忍，静看诸公树勋德。","欲持牛衣归颍川，结庐抱耒箕隗前。","祇将残龄学农圃，试问瀛洲紫府仙。"],"title":"某顷元祐三年春礼部不第蒙东坡先生送之以诗黄鲁直诸公皆有和诗今年秋复下第将归耕颍川辄次前韵上呈编史内翰先生及乞诸公一篇以荣林泉不胜幸甚"}
