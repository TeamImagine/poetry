{"author":"苏轼","id":194101,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。"],"paragraphs":["先帝亲收十五人，四方争看击鹏鹍。","如君事业真堪用，顾我衰迟不足论。","出处升沉十年后，死生契阔几人存。","他时京口寻遗迹，宿草犹应有泪痕。"],"title":"同年王中甫挽词"}
