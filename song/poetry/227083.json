{"author":"郭忠孝","id":227083,"strains":["平仄平平仄仄平，仄平平仄仄平平。","平平仄仄仄平仄，平仄平平平仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["良觌暌违数载余，故人踪迹近何如。","春秋藉子发精义，周易惭余无特书。","山阁停云愁绝处，屋梁落月梦回初。","何时共剪西堂烛，尊酒论文剪野蔬。"],"title":"寄张元德秘书"}
