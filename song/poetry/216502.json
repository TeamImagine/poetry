{"author":"张耒","id":216502,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["身如客雁寄汀洲，北望休登王粲楼。","残雪朔风惊岁晚，早梅新柳动春愁。","免遭斤斧甘无用，敢向波涛较善游。","奔走尘埃欲归去，勒移恐作故山羞。"],"title":"依韵和范三登淮亭"}
