{"author":"葛胜仲","id":231229,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄平平平。"],"paragraphs":["上尊霑赐自明堂，𫈵礼无功愧滥尝。","玄晏先生闻嗜饮，青州从事敢悭藏。","芳醲聊荐杯铛眼，涓滴难浇锦绣肠。","轻举忽荒何所碍，南烹更欲强张良。"],"title":"近蒙明堂使局赐酒元巳日与诸僚会饮城东王君仪先生辟谷独不敢召以二尊为寿"}
