{"author":"刘克庄","id":115323,"strains":["平平仄仄平仄仄，仄仄仄平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["三儒夜话俱忘寝，户外纵横卧仆夫。","椰腹拈来即书簏，芋头煨熟当行厨。","谪仙岂是无诗种，处士相传有句图。","师服何曾能把笔，短章吟就改还涂。"],"title":"与林中书李礼部同宿囊山三首  其二"}
