{"author":"陈舜俞","id":146534,"strains":["平仄仄仄平平仄，仄仄平平仄平仄。","平平平仄仄○平，仄仄仄平平仄平。","平仄平平仄平仄，平仄○平平仄仄。","仄平仄仄仄○平，平平仄仄仄○○。"],"paragraphs":["贫女四十无人问，不傅铅华水梳鬓。","非关颜色不如人，不肯出门羞失身。","零落床头旧机杼，池水沤麻还织布。","布成不卖市中儿，金刀剪雪自裁衣。"],"title":"贫女曲"}
