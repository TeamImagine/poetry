{"author":"杜甫","id":3191,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平仄仄仄，平平仄仄仄平平。"],"paragraphs":["清江一曲抱村流，长夏江村事事幽。","自去自来堂上燕，相亲相近水中鸥。","老妻画纸为碁局，稚子敲针作钓钩。","多病所须唯药物，微躯此外更何求。"],"title":"江村"}
