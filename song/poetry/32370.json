{"author":"姜特立","id":32370,"strains":["仄○仄平平，仄仄仄平仄。","○平仄仄仄，仄仄仄○仄。","平平仄仄仄，仄仄仄平仄。","平平仄○仄，仄仄仄平仄。","平仄仄平仄，平平○平○。","仄平仄平平，仄仄平平仄。","仄平平仄仄，仄仄仄平仄。","仄平仄平○，仄仄仄平仄。","平平仄仄○，仄仄○平仄。","平平仄平仄，平仄仄仄仄。","平平仄仄仄，平仄仄平仄。","仄平平仄仄，仄仄平平仄。","平平仄仄○，仄仄平仄仄。","仄仄平仄平，仄仄仄平仄。","平平仄○仄，仄仄仄仄仄。","仄平平仄平，仄仄○平仄。","平平平仄仄，平仄仄○仄。","平仄平仄仄，仄仄仄平仄。","仄○平平仄，仄仄平仄仄。","仄仄平平平，仄仄平平仄。"],"paragraphs":["昔闻鼓山名，未到鼓山寺。","胜游不易得，一失恐难值。","今朝忽勇猛，便作入山计。","虽无济胜具，尚可策疲致。","松下止呵导，山前屏车骑。","仰窥白云峰，俯蹑青螺髻。","半天开佛刹，杰阁照金翠。","路穷两崖间，巨石擘元气。","何年泻白虹，一喝回狂势。","冲波落山后，余力泄厚地。","山灵畏定力，仙鬼吝幽閟。","至今千仞底，不见波流驶。","寻师水倒回，卓锡泉涌沸。","异事惊倒人，此理本无二。","亭边数苍石，刻画几大字。","顾怜身后名，惨戚当时意。","茫茫千万古，存灭可胜记。","灰劫同一尽，要自济儿戏。","不如生前酒，对石聊一醉。","醉到无何乡，却就僧床睡。"],"title":"游鼓山喝水岩"}
