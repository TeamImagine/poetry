{"author":"谢逸","id":226607,"strains":["平平仄平○仄平，仄平○仄仄仄仄。","平平仄仄仄平仄，仄仄仄仄○平仄。","仄平○仄仄仄平，平平平仄平平仄。","仄仄○平仄仄仄，仄仄平平○平仄。"],"paragraphs":["春云结成三日霖，朔风吹作一尺雪。","纷纷委地玉花乱，皎皎照户虹光发。","一樽相对老孟光，寒窗痴坐灯明灭。","踏雪观梅亦不恶，月夜西楼更清绝。"],"title":"雪"}
