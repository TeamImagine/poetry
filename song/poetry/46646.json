{"author":"梅尧臣","id":46646,"strains":["平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天子岁尝龙焙茶，茶官催摘雨前牙。","团香已入中都府，鬭品争传太傅家。","小石冷泉留早味，紫泥新品泛春华。","吴中内史才多少，从此莼羹不足夸。"],"title":"依韵和杜相公谢蔡君谟寄茶"}
