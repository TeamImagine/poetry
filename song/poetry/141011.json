{"author":"许月卿","id":141011,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["五更殊觉洗空忧，一雨端能接引秋。","陋室了知饶鹤料，高田无复拆龟畴。","蒲葵扇老堪藏箧，杨柳梢存不见洲。","混混浊流聊濯足，玉泉金井酒宜𥬠。"],"title":"六月雨十一首  其六"}
