{"author":"吴儆","id":31457,"strains":["平仄仄平仄平仄平○平仄，平仄仄平仄仄平仄仄平平。","平平仄仄○仄仄，仄仄平平仄仄平。","平平平平仄仄平，平平○仄仄平平。","平平平仄平仄仄，仄平平仄○平平。","平平平仄平仄仄，平仄仄平平仄仄。","平平仄仄仄平○，仄仄平平平仄平。","仄平平仄平平平，平平仄仄仄○平。","平平仄仄仄平平，平平平仄平平平。","仄平平仄仄平仄，平平平○仄○平。"],"paragraphs":["吾不送君以南浦伤离之曲，吾不送君以渭城惜别之觞。","君今跨马行远陌，陌上槐花日已黄。","槐花黄时举子忙，君心应逐白云翔。","君来桃李春未晚，喜君幽韵如兰芳。","东风披拂香满路，君不即人人岂忘。","澄江静练楚天长，叠嶂高楼秋月凉。","使君高会罗红妆，樽前醉客第王杨。","明年上国富春光，风帘烟柳沙河塘。","集英班退马蹄疾，都人争看绿衣郎。"],"title":"送王国器归宣城"}
