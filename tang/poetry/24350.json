{"author":"赵嘏","id":24350,"strains":["平仄平平仄仄平，平平仄仄仄平平。","仄平平仄仄平仄，平仄仄平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["天上高高月桂丛，分明三十一枝风。","满怀春色向人动，遮路乱花迎马红。","鹤驭回飘云雨外，兰亭不在管弦中。","居然自是前贤事，何必青楼倚翠空。"],"title":"今年新先辈以遏密之际每有䜩集必资清谈书此奉贺"}
