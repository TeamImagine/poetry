{"author":"苏舜钦","id":90518,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平平平仄，平平平仄仄平平。"],"paragraphs":["糟床新压响泠泠，敧枕初闻睡自轻。","几段愁悰俱滴破，一番欢意已𥬠成。","空阶夜雨徒传句，三峡流泉无此声。","只待松轩看飞雪，呼宾同饮瓮头清。"],"title":"夜闻笮酒有声因而成咏"}
