{"author":"白居易","id":15186,"strains":["仄平仄仄○，○仄仄平平。","仄仄仄平仄，仄仄平平平。","仄仄平○仄，平仄仄○平。","仄平○仄○，○仄平平平。","仄仄平仄平，仄仄仄○平。","仄平仄仄仄，仄仄平平平。","仄○仄仄平，仄仄○平平。","仄平平仄平，仄仄仄仄平。","仄平仄仄平，仄仄仄平平。","仄○仄仄仄，仄平仄仄平。","平平仄平仄，平仄仄平平。"],"paragraphs":["故人对酒叹，叹我在天涯。","见我昔荣遇，念我今蹉跎。","问我为司马，官意复如何。","荅云且勿叹，听我为君歌。","我本蓬荜人，鄙贱剧泥沙。","读书未百卷，信口嘲风花。","自从筮仕来，六命三登科。","顾惭虚劣姿，所得亦已多。","散员足庇身，薄俸可资家。","省分辄自愧，岂为不遇耶。","烦君对杯酒，为我一咨蹉。"],"title":"荅故人"}
