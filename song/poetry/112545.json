{"author":"李至","id":112545,"strains":["仄平平仄仄，仄仄仄平平。","平仄平平仄，仄平平仄平。","平平仄仄仄，平仄仄平平。","仄仄平平仄，平平仄仄平。"],"paragraphs":["出门何所适，秘阁倚宫墙。","风递禁中乐，日闻天外香。","移屏画鹤立，开帙蠹鱼藏。","不觉新诗债，朝来又一箱。"],"title":"节假之中风气又作仅将伏枕固难登门更献五章代伸一谒疲兵再战已取败于空弮下客请行尚费词于露颖徒堪大噱岂足遍酬虽投刃皆虚冈睹全牛之状然援毫而就亦劳倚马之才但冀览之斯为幸矣  其二"}
