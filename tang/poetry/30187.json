{"author":"方干","id":30187,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["少微夜夜当仙掌，更有何人在此居。","花月旧应看浴鹤，松萝本自伴删书。","素琴醉去经宵枕，衰髪寒来向日梳。","故国多年归未遂，因逢此地忆君庐。"],"title":"赠华阴隐者"}
