{"author":"许月卿","id":140977,"strains":["平仄平平仄仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["偏得人间谤与名，盖棺方定伯夷清。","五经笥满风云壮，百尺楼高星斗横。","明月照庭香不断，狂飚吹雪意如生。","河汾回首成今古，礼乐犹将致太平。"],"title":"挽清湘令董介轩"}
