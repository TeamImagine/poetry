{"author":"张栻","id":58056,"strains":["仄仄仄平仄，仄仄仄平平。","平○平仄平，仄平仄○○。","仄平仄仄平，○仄仄平平。","仄仄仄仄平，仄仄平平○。","○平平仄仄，平仄仄平平。","平平仄仄仄，○仄平仄平。","平平平○仄，仄仄仄平平。","仄平仄○平，平仄仄仄平。","平平仄平仄，仄仄仄平○。","仄○仄平仄，仄仄○平平。","平○仄仄平，仄仄仄平平。","仄○仄仄○，平仄仄仄平。","仄仄平平平，平平仄仄平。","仄仄仄○○，平○仄平平。","○仄仄○仄，仄平仄平平。","仄平平仄仄，○仄仄仄平。","平仄平平仄，平平仄平仄。"],"paragraphs":["整驾欲南骛，乃复送公舟。","公行民所瞻，愿言勿淹留。","向来秉事枢，正色有忠谋。","坐觉国势尊，已验权纲收。","如何霖雨泽，偏使及南州。","新春紫诏下，闻者宽百忧。","谁升今重镇，百万宿貔貅。","控江抚长淮，声势接上流。","吾皇志经略，此地合绸缪。","不应万全策，岁月空悠悠。","先当植本根，次第施良筹。","未闻欲外攘，而乃忽内修。","幕府方宏开，人才要旁搜。","可不念葑菲，惟当别薰莸。","留钥岂淹久，即归侍前旒。","尽舒医国手，调瘵会有瘳。","还忆遐荒守，时能寄音不。"],"title":"送刘枢密留守建康"}
