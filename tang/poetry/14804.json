{"author":"元稹","id":14804,"strains":["仄仄仄仄平仄仄，仄仄平平平仄。","仄平仄平仄平，仄平平平仄仄。","仄仄仄平平平平，仄平平平仄仄。","仄仄仄平平平平，仄平平平平仄。","仄平仄平平○，仄平仄○平，仄仄仄平平仄平仄仄平仄仄。"],"paragraphs":["有酒有酒兮再祝，祝予心兮何欲。","欲天泰而地宁，欲人康而岁熟。","欲凤翥而鹓随兮，欲龙亨而骥逐。","欲日盛而星微兮，欲滋兰而歼毒。","欲人欲而天从，茍天未从兮，我可奈何兮一杯又进聊自足。"],"title":"有酒十章 十"}
