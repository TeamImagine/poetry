{"author":"刘克庄","id":116135,"strains":["仄平仄仄仄仄仄，仄仄仄平仄仄平。","仄仄平平仄平仄，仄平仄仄仄平平。","仄平仄仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["赣州牧念予绝洁，见遗上衣并下裳。","泽畔羊裘未韬晦，雪中鹤氅太清狂。","笑金谷友望尘缪，经紫阳翁考古详。","更惠鸡栖车一乘，十分结裹老文昌。"],"title":"谢景行方寺丞惠衣二首  其一"}
