{"author":"曹勋","id":12987,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["世道艰虞太白光，风栖雨食铁衣凉。","谁歌汉月空相识，漫有山花先自香。","塞上许时兵未息，水边它日话尤长。","想当清夜圆蟾白，曾欲题诗问庾郎。"],"title":"和孙倅见贻八首  其四"}
