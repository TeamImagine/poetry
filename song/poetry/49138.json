{"author":"杨万里","id":49138,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["径夹长松照地青，眼看高阁与云平。","出林殿脊先知寺，满路花枝未见鶑。","上到峰头千嶂合，下临岭脚一溪横。","山寒入骨冰相似，冰杀人来却道清。"],"title":"宿白云山奉圣禅寺"}
