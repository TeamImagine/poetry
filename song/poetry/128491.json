{"author":"高斯得","id":128491,"strains":["仄平仄仄平○平，仄仄○平仄平仄。","平仄仄仄平仄○，仄仄○平平？平。","平○仄平平仄仄，仄仄平平仄仄仄。","平平仄仄仄平仄，仄仄平平○平仄。","平平仄○平平仄，仄仄平平平仄仄。","平仄仄平平仄平，仄仄平平仄○仄。","平仄平仄仄仄平，平仄平平平仄平。"],"paragraphs":["社鼷屋鼠非难攻，我力如绵不能动。","生令墨吏弥奋张，气涌如山高巃嵷。","天王圣明侔日月，跂望丹霄眦几裂。","孤忠耿耿达无路，独抱幽香分芜绝。","诸偷恣睢方摇尾，忽报台州随逝水。","人不代天天代人，造物明威乃如此。","嗟予粗不愧守官，繄有承君镌志完。"],"title":"次韵王深道见寄"}
