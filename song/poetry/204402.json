{"author":"黄裳","id":204402,"strains":["仄仄平仄仄，平平仄平平。","仄○平仄仄，平平仄平平。","平平仄仄仄，仄仄平仄平。","仄平仄平仄，平○仄平○。","○仄仄仄仄，仄平平仄平。","仄仄○○仄，○仄平仄○。","○仄仄平仄，仄平仄平平。"],"paragraphs":["始自旸谷见，余霞敛微明。","亟从林末动，幽禽发清声。","群阴既扫迹，众象聊遣情。","卷帘取遥望，挥毫写初迎。","行乐自此始，勿为多事萦。","一世如过隙，顷刻宁可轻。","胜概岂虚置，倒樽慰浮生。"],"title":"圆石六题 迎晖亭"}
