{"author":"释德洪","id":227987,"strains":["仄平平仄○，仄仄○平仄。","仄仄平平○，仄仄平平仄。","仄○仄仄平，平仄仄平仄。","仄平仄仄仄，仄仄仄平仄。","仄仄平仄平，平仄仄平仄。","○平仄仄仄，仄仄仄平仄。","仄仄平仄平，平平仄仄仄。","○平仄仄仄，仄仄仄平仄。","平平○仄平，仄仄平平仄。","平平仄平平，仄仄仄仄仄。","平平平平平，平平平仄仄。","平平仄仄仄，平平○仄仄。","平仄仄仄仄，仄平平仄仄。","平平平仄平，平平仄平仄。","平仄仄平平，仄平平仄仄。"],"paragraphs":["十年尘土中，厥状浸成俗。","坐令眠云衣，化作征人服。","此行欲买舟，寻我旧山谷。","识君御水傍，笑齿璨明玉。","肃静鹙子仪，修拔孝基目。","殷勤抚道义，祖道欲倾覆。","赖子今妙年，真风跬可续。","闻之厚自愧，所趣在幽独。","君言如不欺，是亦含生福。","须臾读君诗，气韵丽可掬。","心胸何玲珑，多能吾所伏。","春流日夜急，归心难管束。","良会故已述，妙谈何日复。","吴山嘉有余，为君置茅屋。","头白早归来，暮云无使瞩。"],"title":"宝月偶值报慈坐中走笔"}
