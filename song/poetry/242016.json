{"author":"李易","id":242016,"strains":["平平仄平仄，仄仄平仄○。","仄平仄仄仄，仄仄○平平。","仄平仄平仄，平○○平平。","仄平平仄仄，平仄平平平。","平仄平平平，仄仄平仄○。","平平仄仄仄，仄仄○平平。","仄○仄平仄，仄仄○平平。","平平平仄○，仄仄仄平平。","仄平平仄仄，仄仄仄仄平。","○平？仄仄，○仄仄仄○。","平平仄○仄，仄平仄○平。"],"paragraphs":["淮南昔繁丽，富庶天下称。","管弦十万户，夜夜闻喧腾。","不徒竹西寺，歌吹相豪矜。","一朝烽火急，廛市为沟塍。","风月无欢场，睥睨皆射堋。","荒荒野月白，照地如寒冰。","自从画江守，岁岁输金缯。","萧条闾井间，水旱又频仍。","我来经故里，日暮此一登。","隋唐倏己往，遗迹几废兴。","江山极苍莽，望之涕沾膺。"],"title":"竹西怀古"}
