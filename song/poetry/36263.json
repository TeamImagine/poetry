{"author":"陆游","id":36263,"strains":["仄平○仄仄，仄仄平仄仄。","仄仄仄仄平，仄仄仄仄仄。","仄仄平○○，仄仄仄平仄。","仄仄平仄平，仄仄仄平仄。","仄仄仄平仄，平平仄○仄。","平平仄平平，仄仄仄平仄。","平平仄平平，仄仄平仄仄。","平平平○仄，仄仄平仄仄。","平平○仄平，仄仄仄仄仄。","○平仄○仄，仄仄平仄仄。","仄平仄仄仄，仄仄仄平仄。","仄平平仄仄，平仄○仄仄。"],"paragraphs":["读书三万卷，仕宦皆束阁。","学剑四十年，虏血未染锷。","不得为长虹，万丈扫寥廓。","又不为疾风，六月送飞雹。","战马死槽枥，公卿守和约。","穷边指淮淝，异域视京雒。","於乎此何心，有酒吾忍酌。","平生为衣食，敛版靴两脚。","心虽了是非，口不给唯诺。","如今老且病，鬓秃牙齿落。","仰天少吐气，饿死实差乐。","壮心埋不朽，千载犹可作。"],"title":"醉歌"}
