{"author":"王炎","id":69949,"strains":["仄仄仄○仄，仄仄平○平。","平平仄平仄，○仄平仄○。","仄平仄平仄，平仄平平平。","仄仄平仄平，仄仄仄仄平。","仄平仄平仄，仄平仄○平。","仄平仄平仄，仄仄平平平。","仄仄仄仄仄，仄仄○平平。","平○仄仄仄，仄仄○仄平。","仄仄平仄平，仄平平仄平。","仄平仄仄仄，仄仄仄仄平。","平仄仄仄仄，仄仄平仄平。","平仄仄平仄，仄仄平仄○。","平平仄仄平，平平仄平平。","仄仄仄平仄，仄平仄○平。","仄仄仄平仄，仄仄平平平。","○仄仄仄仄，仄○平○平。","平平仄○仄，仄仄仄平平。","○○仄平仄，平仄仄仄平。","仄仄仄仄平，平○平仄平。"],"paragraphs":["俗士不闻道，利欲熏其心。","阳浮外酬酢，中有机阱深。","宛陵有君子，殊不同今人。","矫矫鹓鹭姿，入俗不受尘。","挹之淡于水，即之暖如春。","笔端奏金石，妙处无新陈。","念我久顿挫，晚岁乘朱轮。","烹鲜易以扰，御黠难使驯。","赖有贤贰车，一心同抚循。","遂于吏事外，拂拭绿绮琴。","为我肯属耳，领会山水音。","持此定交契，愈久情愈亲。","东风二月初，梅花照溪津。","语别一杯酒，莫辞十分斟。","聚散亦常事，岂必含酸辛。","重念发种种，不禁忧患侵。","君今入观阙，我亦返山林。","行藏异涂辙，何日再盍簪。","所蕴勿卷怀，朝廷须世臣。"],"title":"送魏倅"}
