{"author":"公乘亿","id":27358,"strains":["平仄仄○○，平平仄仄○。","仄平平仄仄，平仄仄○平。","仄仄○○仄，平平仄仄平。","仄平○仄仄，平仄仄平○。","仄仄平平仄，平平仄仄平。","○平仄仄仄，仄仄仄平○。"],"paragraphs":["江上晚沈沈，烟波一望深。","向来殊未至，何处拟相寻。","柳结重重眼，萍翻寸寸心。","暮山期共眺，寒渚待同临。","北去鱼无信，南飞雁绝音。","思君不可见，使我独愁吟。"],"title":"赋得临江迟来客"}
