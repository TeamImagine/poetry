{"author":"宋理宗","id":132528,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["春秋万古一权衡，笔削昭然揭日星。","道贯百王垂大法，义先五始定常经。","是非褒贬寓深意，理乱安危烛未形。","内夏外夷归一统，烨然治象炳丹青。"],"title":"赐马廷鸾四首  其二"}
