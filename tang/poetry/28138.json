{"author":"陆龟蒙","id":28138,"strains":["仄平仄平仄，平平仄平平。","平○仄平平，仄仄○平平。","仄仄仄平仄，仄平平仄平。","仄平仄仄仄，仄仄○平○。","平仄仄仄仄，仄平平平平。","仄仄仄仄仄，仄平仄平○。","平平仄平仄，仄仄平○仄。","仄平仄仄仄，平仄仄平平。","平○仄平仄，○仄仄平平。"],"paragraphs":["别坞破苔藓，严城树轩楹。","恭闻禀璇玑，化质离青冥。","色可定鸡颈，实堪招凤翎。","立窥五岭秀，坐对三都屏。","晴月窈窕入，曙烟霏微生。","昔者尚借宅，况来处宾庭。","金罍纵倾倒，碧露还鲜醒。","若非抱苦节，何以偶惟馨。","徐观穉龙出，更赋锦苞零。"],"title":"奉和袭美公斋四咏次韵 新竹"}
