{"author":"周贺","id":20109,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["草履蒲团山意存，坐看庭木长桐孙。","行斋罢讲仍香气，布褐离床带雨痕。","夏满寻医还出寺，晴来晒疏暂开门。","道情淡薄闲愁尽，霜色何因入鬓根。"],"title":"赠神遘上人"}
