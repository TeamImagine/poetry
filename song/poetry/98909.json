{"author":"华岳","id":98909,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["十顷平湖一簇山，湖山佳处著朱阑。","分阶草色迎春绿，漱石泉声入夜寒。","不扰自然人事好，有为方信世途难。","如今休说当年事，只把心平气定看。"],"title":"幽居"}
