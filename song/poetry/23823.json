{"author":"王十朋","id":23823,"strains":["平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["湖山清绝多佳士，暇日壶觞得共携。","堂上合成前后客，诗中分得建除题。","不容闰位参卿月，坐觉巫山在霅溪。","麟阁功名属公辈，老夫惟愿把锄犁。"],"title":"晦日会于六客堂者十二人"}
