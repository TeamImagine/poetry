{"author":"吕天策","id":227236,"strains":["平仄仄仄仄，仄平平仄平。","仄仄仄仄仄，○○平仄○。","平平仄仄仄，仄仄平平平。","平平仄○仄，仄○平平平。","平平仄平仄，平平仄平○。","平平仄仄仄，仄仄仄○平。","仄平○仄仄，仄仄仄平平。","○仄仄仄仄，仄仄平平平。"],"paragraphs":["携手日不足，暂聧心已悭。","况复共理策，相从山水间。","晴江照远岫，晓镜堆烟鬟。","玄蛟忽汹涌，大浪堆银山。","吾郎气吞纳，为之发冲冠。","诗材入意底，妙斲寄毫端。","我衰如病骥，蹩躠那容攀。","且乞置是事，不语循刀镮。"],"title":"咏洗心堂得鸟鸣山更幽  其三"}
