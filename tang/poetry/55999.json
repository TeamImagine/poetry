{"author":"李白","id":55999,"strains":["仄仄仄仄平，仄平仄仄○。","平平仄仄仄，仄仄○平平。","仄平平平仄，仄仄平平平。","仄仄仄仄○，仄平仄仄平。","○平仄仄仄，仄仄仄平平。","○○仄平仄，平仄平平平。","○仄仄仄仄，平平仄○平。","平平仄平平，平仄仄平平。","仄平仄仄仄，仄仄平平平。","仄仄仄平平，平仄平平平。","○○仄仄仄，仄平平○平。","○仄仄仄平，平平仄仄平。","平平仄仄仄，平仄平○平。"],"paragraphs":["忆昔作少年，结交赵与燕。","金羁络骏马，锦带横龙泉。","寸心无疑事，所向非徒然。","晚节觉此疏，猎精草太玄。","空名束壮士，薄俗弃高贤。","中回圣明顾，挥翰凌云烟。","骑虎不敢下，攀龙忽堕天。","还家守清真，孤洁励秋蝉。","炼丹费火石，采药穷山川。","卧海不关人，租税辽东田。","乘兴忽复起，櫂歌溪中船。","临醉谢葛强，山公欲倒鞭。","狂歌自此别，垂钓沧浪前。"],"title":"留别广陵诸公"}
