{"author":"傅察","id":254208,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄○。","○仄平平平仄仄，平平仄仄仄平平。","仄○仄○平平仄，平仄平平仄仄平。","平仄平平○仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雉堞亭亭倚翠微，髙楼袅袅弄清晖。","共邀嘉客扶笻杖，骤喜凉风振羽衣。","过雨山川颜色好，投林鸟雀噪声稀。","月摇翠浪明珠碎，云满金波破镜飞。","雄辨琅琅如落屑，新诗句句似连玑。","自怜性僻耽幽寂，却恨匆匆便赋归。"],"title":"晚登清微亭次祝教授韵"}
