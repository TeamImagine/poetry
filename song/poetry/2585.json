{"author":"宋庠","id":2585,"strains":["仄仄平平仄，○平仄仄平。","仄○平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄○平仄，○平仄仄平。","平平平仄仄，平仄仄平平。","仄仄平平仄，平○仄○平。","平平平仄仄，仄仄仄平仄。","仄仄平平仄，平平仄仄平。","仄○○仄仄，○仄仄平平。"],"paragraphs":["旧节虽龙忌，中都富物华。","有行官户柳，无数苑墙花。","饮市喧银管，优场隘幰车。","街尘盘马燥，树日鬭鸡斜。","蹋鞠将军第，吹箫贵主家。","金丸随落宿，丝障乱朝霞。","水暖船争旆，风长鼓应笳。","池边人酩酊，殿里客伊亚。","画卵宾盘盛，香糜赐品嘉。","只应王泽厚，行乐遍天涯。"],"title":"辇下寒食"}
