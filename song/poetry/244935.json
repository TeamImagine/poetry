{"author":"李纲","id":244935,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["昔年班列会京师，邂逅相逢只旧知。","一纪此身浑似梦，中原回首不堪思。","乍欣旌旆来临日，共喜江山适意时。","感慨不须谕旧事，且将强健对芳卮。"],"title":"次韵郑顾道侍郎用师字韵见赠"}
