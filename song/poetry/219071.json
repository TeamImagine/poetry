{"author":"蔡肇","id":219071,"strains":["平○仄仄平仄仄，平仄平平仄○仄。","平平仄仄平仄平，仄仄仄平平仄仄。","仄○平仄仄仄仄，平仄平平○仄仄。","仄○平仄○仄平，仄平仄仄平平仄。","仄平平仄平仄平，○仄○平仄平仄。","○平平仄仄平平，仄仄平平仄平仄。","仄平平仄平平仄，仄平平仄○仄仄。","平平仄仄平仄平，仄仄仄仄○平仄。"],"paragraphs":["城中鼎食排翠釜，羊胛驼峰贱如土。","青衫学士家故贫，斗米束薪炊湿雨。","纵横图史照屋壁，呫嗫诗骚从稚乳。","省中无事骑马归，雨声一洗茅檐苦。","急呼南巷同舍郎，听我临风有凉语。","且贪青简事文章，未有黄金买歌舞。","往来诗卷牛腰许，太羹玄酒并在户。","吾诗老涩邀使前，政坐可口收艰俎。"],"title":"和文潜初伏大雨戏呈无咎"}
