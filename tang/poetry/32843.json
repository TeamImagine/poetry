{"author":"杜荀鹤","id":32843,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["茅斋深僻绝轮蹄，门径缘莎细接溪。","垂钓石台依竹垒，待宾茶灶就岩泥。","风生谷口猿相叫，月照松头鹤并栖。","不是无端过时日，拟从窗下蹑云梯。"],"title":"山居寄同志"}
