{"author":"梅尧臣","id":57597,"strains":["平平仄仄仄平仄，仄仄平平仄仄平。","仄仄平平仄平仄，平平仄仄仄平平。","平平仄仄仄平仄，平仄仄平平仄平。","仄仄平平仄平仄，平平仄仄仄平平。"],"paragraphs":["亭栏下望汉江水，浄绿无风写镜明。","日脚穿云射洲影，槎头摆子出潭声。","樯帆落处远乡思，砧处动时归客情。","使者徘徊有佳兴，高吟不减谢宣城。"],"title":"和韩钦圣学士襄阳闻喜亭"}
