{"author":"宋祁","id":13943,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。"],"paragraphs":["百尺谯城一凭栏，提封占尽古常山。","公私雨足耕畴遍，赤白囊空寒候闲。","拨剌河鲂供大嚼，含糊赵瑟劝酡颜。","正应此地从军乐，先播辞人丽藻间。"],"title":"按行府城通判张太博有诗美山川风俗因继作"}
