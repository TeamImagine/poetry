{"author":"陈著","id":139321,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["儿造从来自不情，百千万变底人惊。","人生水上浮沤影，物论风前乱叶声。","自笑醉吟空赘传，谁知橘隠竟无名。","况今衰老知何用，惟有关门答五行。"],"title":"次韵戴帅初见寄"}
