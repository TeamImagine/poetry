{"author":"梅尧臣","id":57969,"strains":["平仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。","平平平仄仄平仄，仄仄仄平平仄平。"],"paragraphs":["阶下青苔欲染衣，晴光才漏又霏微。","冲风燕子衔泥去，隔树鹁鸪嗔妇归。","乍冷乍阴将禁火，自开自掩不关扉。","浑身酸削懒能出，莫怪与公还往稀。"],"title":"和刘原甫复雨寄永叔"}
