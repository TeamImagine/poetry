{"author":"张耒","id":217834,"strains":["平平平仄仄○仄，仄○平平平仄平。","平平平仄仄平仄，平平○平平仄平。","仄仄仄平平仄仄，○平仄仄平平平。","仄○仄仄平平仄，仄仄平平仄仄平。"],"paragraphs":["城头清角已三奏，树间眠鸠方一鸣。","风霜凄紧雁南向，星河横斜天左倾。","待旦枕戈无怨敌，将朝盛服非公卿。","不如衲被蒙头睡，直至东窗海日生。"],"title":"晓意"}
