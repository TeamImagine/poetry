{"author":"罗{门旦}","id":108927,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄仄仄，仄仄平平仄仄平。"],"paragraphs":["虎豹摩牙闯九关，人心节义不逾闲。","监门郑侠能无惧，折槛朱云若是班。","赖有名留千古重，不容身在众邪间。","忠臣义士骨不朽，白日青天敕许还。"],"title":"挽胡季昭用王卢溪韵  其一"}
