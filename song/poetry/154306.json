{"author":"董嗣杲","id":154306,"strains":["平平仄平仄仄平，平仄仄平平仄平。","平平仄仄仄平仄，平仄平仄○○平。","仄仄平平仄平平，○平仄仄平仄○。","仄仄仄平平仄仄，○仄平平平○平。"],"paragraphs":["阴崖月余雪未消，春入富池江上遥。","寒林万木绝枝叶，终日强欲收堕樵。","古屋羁人鬓萧萧，三冬煖曲无炭烧。","掘地作炉煨榾柮，如此为官徒折腰。"],"title":"苦寒"}
