{"author":"杜甫","id":3868,"strains":["○仄仄平平，平○仄仄平。","平平○仄仄，平仄仄平○。","仄仄仄平仄，平平平仄平。","仄平平仄仄，○仄仄○○。","○仄平仄仄，○平○仄平。","平平仄平○，仄仄仄平平。","仄仄平平仄，平平仄○○。","平平○平仄，仄仄仄平平。"],"paragraphs":["禁脔去东床，趋庭赴北堂。","风波空远涉，琴瑟几虚张。","渥水出骐骥，昆山生凤皇。","两家诚款款，中道许苍苍。","颇谓秦晋匹，从来王谢郎。","青春动才调，白首缺辉光。","玉润终孤立，珠明得暗藏。","余寒折花卉，恨别满江乡。"],"title":"送大理封主簿五郎亲事不合却赴通州主簿前阆州贤子余与主簿平章郑氏女子垂欲纳郑氏伯父京书至女子已前许他族亲事遂停"}
