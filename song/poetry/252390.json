{"author":"郑刚中","id":252390,"strains":["平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["城头暮角送阑暑，倚槛顷之风满襟。","去鸟渐迷山落日，鸣蝉忽静木垂阴。","弄云初月光犹淡，出水新荷绿未深。","萧散晚凉君解否，一杯寻见古人心。"],"title":"晚凉小酌"}
