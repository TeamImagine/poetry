{"author":"释延寿","id":108,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["投足烟峦养病躯，驰求终是用工夫。","千般有作皆从智，万种无依自合愚。","意地已抛尘事业，心田唯种稻根株。","非时免见千人世，野食山袍自有谟。"],"title":"山居诗  其二七"}
