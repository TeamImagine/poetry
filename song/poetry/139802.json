{"author":"赵希鄂","id":139802,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["怅望銮舆不复还，令人疑尽九疑山。","朱弦一断南风操，粉泪长留楚竹斑。","往事悠悠流水去，空祠寂寂暮云闲。","客情吊古多悲恨，趣理归舟溯碧湾。"],"title":"黄陵题咏"}
