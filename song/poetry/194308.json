{"author":"苏轼","id":194308,"strains":["仄平平平仄平平，平仄仄仄平平平。","平○仄仄仄平仄，仄○平仄平平平。","平○仄仄平平仄，平仄○平仄平仄。","平平仄仄仄平仄，仄平○仄平○仄。","仄平平仄仄平○，平平仄仄仄平○。","平平仄仄平平仄，仄仄仄仄平平平。"],"paragraphs":["杏花飞帘散余春，明月入户寻幽人。","褰衣步月踏花影，炯如流水涵青蘋。","花间置酒清香发，争挽长条落香雪。","山城酒薄不堪饮，劝君且吸杯中月。","洞箫声断月明中，惟忧月落酒杯空。","明朝卷地春风恶，但见绿叶栖残红。"],"title":"月夜与客饮杏花下"}
