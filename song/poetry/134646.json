{"author":"释文珦","id":134646,"strains":["平仄平平仄仄平，仄平平仄仄平仄。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["身寄孤猿野鹤乡，迩来真与世相忘。","东南地阙多流水，西北山高少夕阳。","根有茯苓松色异，土生兰茝藓苔香。","细将万事都思遍，唯有闲居味最长。"],"title":"山居  其一"}
