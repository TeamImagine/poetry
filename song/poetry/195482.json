{"author":"苏轼","id":195482,"strains":["仄仄平仄仄，平平平仄仄。","平平平仄平，仄仄仄平仄。","平平仄仄仄，平仄仄仄仄。","平平仄平平，仄仄仄平仄。","仄平平仄仄，仄仄平仄仄。","平平仄仄仄，平仄○平仄。","平平平仄仄，平仄仄仄仄。","仄仄平○仄，仄仄仄平仄。","平平仄平仄，平仄平仄仄。","平平仄平平，仄仄仄○平。"],"paragraphs":["上党天下脊，辽东真井底。","玄泉倾海腴，白露洒天醴。","灵苗此孕毓，肩股或具体。","移根到罗浮，越水灌清泚。","地殊风雨隔，臭味终祖祢。","青桠缀紫萼，圆实堕红米。","穷年生意足，黄土手自启。","上药无炮炙，龁啮尽根柢。","开心定魂魄，忧恚何足洗。","糜身辅吾生，既食首重稽。"],"title":"小圃五咏 人参"}
