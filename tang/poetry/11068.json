{"author":"刘禹锡","id":11068,"strains":["仄平平仄仄平平，仄仄平平仄平平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["凤衔新诏降恩华，又见旌旗出浑家。","故吏来辞辛属国，精兵愿逐李轻车。","毡裘君长迎风驭，锦带酋豪踏雪衙。","其奈明年好春日，无人唤看牡丹花。"],"title":"送浑大夫赴丰州"}
