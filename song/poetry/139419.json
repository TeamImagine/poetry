{"author":"陈著","id":139419,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["道韫生来亦谢芝，解吟今有寿兄时。","着行布字银钩细，镕意成辞金薤垂。","义气流行亲手足，笑风吹到老须眉。","自家儿女能如此，一味清甘足解颐。"],"title":"次韵女淑寿兄诗"}
