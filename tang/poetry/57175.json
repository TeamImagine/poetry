{"author":"岑参","id":57175,"strains":["平平仄仄仄，仄仄平平平。","仄仄平仄仄，平平○仄○。","平平仄平仄，仄○平仄平。","○仄仄仄平，仄平仄平平。","平仄平仄仄，仄平平平平。","仄仄仄平仄，仄○仄平平。","平仄仄仄平，仄仄○平平。","仄○○平仄，仄仄平仄平。","仄平仄平平，○仄仄仄平。","仄平仄平仄，仄仄平仄平。","仄平平仄○，平仄仄○○。","仄仄平平仄，○○仄仄平。"],"paragraphs":["微才弃散地，拙宦惭清时。","白发徒自负，青云难可期。","胡尘暗东洛，亚相方出师。","分陕振鼓鼙，二崤满旌旗。","夫子廊庙器，迥然青冥姿。","阃外佐戎律，幕中吐兵奇。","前者驿使来，忽枉行军诗。","昼吟庭花落，夜讽山月移。","昔君隐苏门，浪迹不可羁。","诏书自征用，令誉天下知。","别来春草长，东望转相思。","寂寞山城暮，空闻画角悲。"],"title":"虢中酬陕西甄判官见赠"}
