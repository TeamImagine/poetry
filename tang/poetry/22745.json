{"author":"李商隐","id":22745,"strains":["○平仄仄○平仄，仄仄平平○仄仄。","平平仄仄仄平平，仄仄仄平平仄仄。","平平仄仄平平仄，仄仄○平仄平仄。","平平仄仄仄平平，平平○仄平平仄。"],"paragraphs":["思牢弩箭磨青石，绣额蛮渠三虎力。","寻潮背日伺泅鳞，贝阙夜移鲸失色。","纤纤粉簳馨香饵，绿鸭回塘养龙水。","含冰汉语远于天，何由回作金盘死。"],"title":"射鱼曲"}
