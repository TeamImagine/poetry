{"author":"卫博","id":56607,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一剑西来又蒯缑，空余逸气凛横秋。","羁情正类南飞鹊，生事浑随万里鸥。","岁晚已惊霜入屦，夜寒唯有月当楼。","四方八表男儿志，留滞江干恐白头。"],"title":"书怀  其一"}
