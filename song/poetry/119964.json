{"author":"林希逸","id":119964,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["榕楼饮日君豪甚，岂料凄凉雪满头。","横鹗几回宾上国，栖鸾一老殡南州。","拜经传业源流在，作赋摩空取次休。","诗卷旧人无十九，箫笳何去暮云愁。"],"title":"戴主簿挽诗  其一"}
