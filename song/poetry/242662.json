{"author":"李纲","id":242662,"strains":["平平仄平仄，○仄平仄平。","仄平仄仄仄，仄仄○平平。","仄仄平仄平，平平仄平平。","平○仄平仄，仄仄仄平平。","平仄○仄仄，仄仄平平○。","仄平仄平仄，仄仄平○平。","平平仄平平，仄平仄平平。","平平仄平○，仄仄平平○。","平平仄仄仄，仄仄○平平。","仄平仄平仄，○仄平仄平。","平○平仄仄，仄仄仄平平。","平平平仄仄，仄平仄平平。","仄仄仄平仄，平平仄平平。","平平仄平仄，仄仄平平平。","仄仄仄仄平，仄平仄平平。","仄平平仄仄，○仄平平平。"],"paragraphs":["吾家世儒业，教子惟一经。","迩来四十载，父子三成名。","忆昔尘忝初，非才厕群英。","胪传被殊渥，姓氏落寰瀛。","天子亲识擢，屡对云龙庭。","玉音每褒谕，必及吾亲宁。","同朝大明宫，搢绅以为荣。","君恩太山重，欲报鸿毛轻。","迂愚得放逐，不复叹飘零。","尔今又登第，相去才九龄。","勤劳酬素志，烜赫振家声。","箕裘端不坠，义方益芬馨。","季弟亦乡选，来年试春卿。","云鸿继高举，桂苑同飞鸣。","子壮可起家，予衰欲归耕。","勉哉修远业，正值时休明。"],"title":"闻七弟叔易登科"}
