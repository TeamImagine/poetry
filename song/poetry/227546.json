{"author":"唐庚","id":227546,"strains":["平平仄仄平，仄仄平平平。","仄○仄仄仄，仄平仄平平。","○平平仄仄，○仄平平平。","平仄平○平，仄仄仄仄平。","平○仄仄仄，○仄平仄平。","仄平仄仄仄，平仄○平平。"],"paragraphs":["爷娘嫁我时，本以君能文。","谓当得所托，致身在青云。","观今天下事，胜负方纷纭。","英俊肩相摩，料理不到君。","何妨采药去，相与登鹿门。","著书示后世，千载犹清芬。"],"title":"代内"}
