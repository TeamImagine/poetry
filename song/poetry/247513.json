{"author":"释显万","id":247513,"strains":["平平仄仄仄平平，仄仄平平仄仄平。","仄平平平平仄仄，仄平平仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["纷纷向火乞儿多，独有君如择乳鹅。","万煆炉中寻粲可，一堆灰里拔阴何。","雪欺败屋闲犀柄，草卧空庭任雀罗。","亟送乌薪相暖热，恐随春梦入南柯。"],"title":"送炭与湘山西堂惠然师"}
