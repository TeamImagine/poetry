{"author":"清昼","id":38619,"strains":["平仄平平平平仄平仄，仄仄平平仄。","平仄平平平，平平○平仄。","平平仄平仄，仄仄仄平仄。","平仄仄仄○，平平○仄仄。","平平平仄仄，仄仄仄平仄。","平仄仄平平，仄平○仄仄。","平平○仄仄，仄仄平平仄。","平仄平仄平，平平仄○仄。","平平仄仄仄，平仄平平仄。","仄仄仄平平，○○仄平仄。","平仄仄平平，平平平仄仄。","平平仄仄平，平仄平○仄。"],"paragraphs":["清昼韩章春烟带微雨，漠漠连城邑。","桐叶生微阴，桃花更宜湿。","萧条暗杨柳，散漫下原隰。","归路不我从，遥心空伫立。","林低山影近，岸转水流急。","芳草自堪游，白云如可揖。","寻山禅客意，苦雨陶公什。","游衍情未终，归飞暮相及。","峰高日色转，潭净天光入。","却欲学神仙，空思谢朋执。","为道贵逍遥，趍时多苦集。","琼英若可飧，青紫徒劳拾。"],"title":"春日对雨联句一首"}
