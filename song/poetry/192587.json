{"author":"郭祥正","id":192587,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["霜雪萧然满鬓须，平生忧患更无如。","强倾浊酒消尘事，每见荒榛忆旧居。","倦鸟久摧千里翼，故人频枉数行书。","城头高阁何时到，多在三春细雨余。"],"title":"次韵元舆见寄二首  其二"}
