{"author":"黄庭坚","id":207757,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["伯伦酒德无人敌，太白诗名有古风。","浪许薄才酬大雅，长愁小户对洪锺。","月明如昼九江水，天静无云五老峰。","此赏不疏真共喜，登临归兴尚谁同。"],"title":"南康席上赠刘李二君"}
