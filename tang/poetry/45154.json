{"author":"赵冬曦","id":45154,"strains":["平平○仄仄，仄仄○平平。","仄仄○平仄，平○仄仄平。","仄平平仄仄，仄仄仄平平。","仄仄○○仄，平平仄仄平。","平平平仄仄，平仄仄平平。","仄仄平平仄，○平仄仄平。"],"paragraphs":["轩辕应顺动，力牧正趋陪。","道合殷为砺，时行楚有材。","省方西礼设，振旅北京回。","地理分中壤，天文照上台。","寒依汾谷去，春入晋郊来。","窃比康衢者，长歌仰大哉。"],"title":"奉和圣制荅张说扈从南出雀鼠谷"}
