{"author":"戴复古","id":93867,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["野人何得以诗鸣，落魄骑馿走帝京。","白发半头惊岁月，虚名一日动公卿。","颇思湖上春风约，不柰楼头夜雨声。","柳外断云筛日影，试听幽鸟话新晴。"],"title":"春日二首呈黄子迈大卿  其一"}
