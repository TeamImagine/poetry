{"author":"韩元吉","id":29458,"strains":["平平平仄仄平平，平仄平平仄仄平。","仄仄平平仄平仄，仄平仄仄仄仄平。","平平仄仄仄平仄，平仄平平仄仄平。","仄仄平平仄平仄，平平平仄仄平平。"],"paragraphs":["他年曾作社中人，肮脏归来白发新。","阔别常思共杯酌，旧交那得更比邻。","黄鸡白酒可劳劝，青笋乌椑未绝贫。","恨不从君语终夕，空斋愁坐独伤神。"],"title":"闻吴端朝作真率集"}
