{"author":"吕颐浩","id":229548,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["壮岁勤劳不自量，退居栽植复何忙。","静思身外功名误，老觉闲中气味长。","雨后群山千叠翠，春回幽圃百花香。","农人不识归休客，载酒相邀入醉乡。"],"title":"次洪成季韵  其一"}
