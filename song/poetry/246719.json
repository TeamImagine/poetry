{"author":"吕本中","id":246719,"strains":["仄平仄仄○仄平，平平仄仄平平平。","仄平仄仄平仄仄，仄仄仄○平平平。","平平平仄仄平仄，仄平仄仄平仄仄。","仄平仄仄仄仄平，仄仄仄平仄平仄。"],"paragraphs":["豆苗可瀹瓠可羮，僧厨午饭蒸香粳。","道人得此清净供，下箸已胜肥羊烹。","平生为腹不为目，偶逢一饱心自足。","晚菘早韭旧所知，五鼎百牢未为福。"],"title":"山居素饭"}
