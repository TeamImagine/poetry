{"author":"胡舜举","id":14672,"strains":["仄仄仄平平仄仄，仄平平仄仄平仄。","平平仄仄平仄平，平平仄仄平仄仄。","○平仄仄平平○，仄仄仄仄平仄平。","平平仄平仄仄仄，平○平仄○平平。","平平仄仄平平仄，平平仄仄仄仄仄。","仄平仄仄仄仄平，平仄平平仄平仄。","仄平平平仄平平，平仄仄仄○平平。","仄○平仄平仄平，仄仄平仄平平平。"],"paragraphs":["立庙本来皆可纪，凛然英烈殆天启。","年垂八十官太师，平生所欠惟死尔。","分甘一死鸿毛轻，举世俗子何用嗔。","谁知我公本不死，眉间生气犹峥嵘。","堂堂十老皆人杰，逢辰遇合稷与契。","俨然玉立配我公，忠义文章两奇绝。","我来摩挲读丰碑，扛鼎笔力犹精奇。","定应神物常护持，劲直千载垂良规。"],"title":"颜鲁公祠"}
