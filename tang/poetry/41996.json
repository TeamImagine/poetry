{"author":"齐己","id":41996,"strains":["仄仄平平仄○仄，平仄仄仄○平仄。","仄平仄平平仄平，平平仄仄平平平。","平平仄仄平平○，仄仄平平仄○仄。","平平平平仄仄平，平平仄仄平平仄。","仄仄○仄平仄平，平平仄仄○平平。","平平平仄○仄仄，仄仄平平平仄仄。"],"paragraphs":["石竹花开照庭石，红藓自禀离宫色。","一枝两枝初笑风，猩猩血泼低低丛。","常嗟世眼无真鉴，却被丹青苦相陷。","谁为根寻造化功，为君吐出淳元胆。","白日当午方盛开，彤霞灼灼临池台。","繁香浓艳如未已，粉蝶游蜂狂欲死。"],"title":"石竹花"}
