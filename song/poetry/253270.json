{"author":"李弥逊","id":253270,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["偶语无人且复吞，昼晴饶睡憩榕根。","鸟鸣幽谷何妨静，花发深林只自繁。","逸思共怜居有竹，清阴谁伴酒盈尊。","非关兴尽回船急，剥啄那知客至门。"],"title":"次韵陈泰定见赠  其二"}
