{"author":"宋庠","id":2778,"strains":["平仄平平仄仄平，平平平仄仄平平。","平平仄仄仄平仄，平仄仄平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["幽刹寻春傍翠微，游人谁解惜芳菲。","阴晴野日不常见，红白路花相杂飞。","一世功名催俊杰，千金歌舞属轻肥。","左迁病守真无用，试学山公倒载归。"],"title":"晚春出郭游北山佛寺"}
