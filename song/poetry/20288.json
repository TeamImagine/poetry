{"author":"李石","id":20288,"strains":["仄平仄仄仄，仄仄？平平。","仄平仄仄仄，平仄平仄平。","仄平平仄仄，仄仄平平平。","仄平仄平平，仄仄平平平。","平平仄平仄，仄仄平平平。","仄仄仄仄平，平平仄平平。","平平仄仄仄，仄仄仄仄平。","平仄仄仄仄，仄○仄平平。","○平平仄平，仄仄平仄仄。","仄平仄平仄，仄仄仄○○。"],"paragraphs":["葛楠合翠盖，上有菩提坊。","大江仅一线，风动云气祥。","地灵生俊杰，酝酿成文章。","墨池子云家，在蜀无他杨。","君家好兄弟，接武游名场。","我昔梦见之，青衫水仙郎。","修廉贯白日，孝义感雨旸。","官满喜可贺，彩衣得升堂。","迟君台阁归，侍立香案傍。","寄书问衰疾，老矣慰苍浪。"],"title":"送杨德源"}
