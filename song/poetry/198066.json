{"author":"苏辙","id":198066,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["得郡迎亲愿不违，书来无复寄当归。","马驰未觉西南远，乌哺何辞日夜飞。","湖水欲平官舍好，茶征初复讼氓稀。","平反闻道加餐饭，五裤应须换破衣。"],"title":"次韵宋构朝请归守彭城"}
