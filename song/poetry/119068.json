{"author":"严羽","id":119068,"strains":["平○仄平仄，平仄平平平。","仄仄仄平仄，平平仄仄平。","平仄平仄仄，平平仄仄○。","平平○仄仄，平仄仄平平。","平仄仄平仄，平平仄仄○。","○仄平平平，平仄仄平平。","平平仄仄仄，仄仄仄○平。","平平仄仄平，平仄平平平。","平仄仄平仄，仄仄平平平。","仄仄仄平仄，仄仄○○平。","仄仄仄平平，平○平仄平。","仄仄仄平仄，平○平仄○。","平平仄仄○，仄仄平平平。","仄仄平仄仄，平○平仄平。","平仄○平仄，平平平仄平。","平○仄仄仄，仄仄○平平。"],"paragraphs":["云中诵招隠，高卧闲琴尊。","忽有吕夫子，清晨叩我门。","夫子忠烈后，家声四海闻。","神交三十载，方此挹清芬。","吾道识宗主，文章诏讨论。","期我名山游，招我出尘纷。","伊余抱病久，局促滞中园。","平生海岳交，零落今谁存。","今日对夫子，使我开心魂。","忽觉此身去，万里如空云。","已见赤城霞，疑闻天姥猿。","世道久崩迫，谁将玄化分。","蒙蒙六合闲，莽莽尘沙昏。","所以贤达士，甘将麋鹿群。","终欲从夫子，超然凌紫氛。","松闲两白鹤，尔实闻斯言。"],"title":"赠吕仲祥"}
