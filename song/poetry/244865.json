{"author":"李纲","id":244865,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["绛阙清都一念通，沛然甘泽泻层穹。","天心会与人心合，国事尤须岁事丰。","秋水陡添江上碧，朝阳却照栋间红。","精诚自可驱雷雨，安用区区致八公。"],"title":"七月六日通夕大雨阖境告足丰年之庆枕上用前韵再赋两篇呈全真诸公  其一"}
