{"author":"李商隐","id":22379,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平○○仄仄，平仄仄平平。","仄仄○平仄，平平仄仄平。","平平平仄仄，仄仄仄平平。"],"paragraphs":["怅望西溪水，潺湲奈尔何。","不惊春物少，只觉夕阳多。","色染妖韶柳，光含窈窕萝。","人间从到海，天上莫为河。","凤女弹瑶瑟，龙孙撼玉珂。","京华他夜梦，好好寄云波。"],"title":"西溪"}
