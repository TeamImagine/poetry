{"author":"李光","id":236090,"strains":["平仄平平平仄平，平平仄仄仄平平。","平平仄仄平平仄，平仄平平平仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["闲地逢君怀抱开，携壶选胜得同来。","青山满眼空排闼，红袖何人为举杯。","四面轩窗供眺望，一时簪履许参陪。","黄昏渺渺溪桥路，灯火微明恨独回。"],"title":"次曾敦史会秀野诗韵  其二"}
