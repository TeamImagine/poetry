{"author":"陆游","id":41156,"strains":["平仄平平仄仄平，平平仄仄仄平仄。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["祠宇嵯峨接宝坊，扁舟又系画桥傍。","豉添满箸莼丝紫，蜜渍堆盘粉饵香。","团扇卖时春渐晚，夹衣换后日初长。","故人零落今何在，空吊颓垣墨数行。"],"title":"禹祠"}
