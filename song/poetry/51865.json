{"author":"喻良能","id":51865,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["万里浮江更绝湖，扁舟东入霅川图。","莫言旧菊荒三径，须信中流待一壶。","今日诗筒烦远寄，昔年樽酒记相呼。","立朝大节人能说，月在青天影自孤。"],"title":"次王待制维舟弄水亭韵"}
