{"author":"李若水","id":6931,"strains":["仄仄仄平○，○○仄平仄。","仄仄平○平，仄仄○平仄。","仄仄仄仄仄，仄平仄平仄。","○仄平平平，平平仄平仄。","平平平平仄，仄仄仄平仄。","平仄仄○平，平仄仄仄仄。"],"paragraphs":["羃羃护云衣，巉巉露山骨。","老木依苍岩，密布荫清樾。","乞我片席地，脱巾露华发。","横竹呼秋风，修藤步明月。","兹焉甘终老，梦断帝京阙。","何必学王郎，昂首但拄笏。"],"title":"题画"}
