{"author":"李阶","id":231365,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["天祐斯文赖表章，皇心眷眷事胶庠。","享严祖殿回龙驭，德警儒班肃鹭行。","降辇诣祠追四圣，拥经求道举三王。","欲知盛美前无古，贤圣相逢在庙堂。"],"title":"驾幸太学"}
