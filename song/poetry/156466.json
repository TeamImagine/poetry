{"author":"文天祥","id":156466,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["只影飘零天一涯，千秋摇落欲何之。","朝看带缓方嫌瘦，夜怯衾单始觉衰。","眼里游从惊死别，梦中儿女慰生离。","六朝无限江山在，搔首斜阳独立时。"],"title":"早秋"}
