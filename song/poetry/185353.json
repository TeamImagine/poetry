{"author":"徐积","id":185353,"strains":["仄仄平平平仄平，仄○仄仄仄平平。","平仄仄平平仄仄，仄平平仄仄平平。","仄仄仄仄平仄仄，仄平仄仄仄仄平。","平平仄仄平平仄，仄仄平仄仄仄平。","仄仄仄仄仄，平仄平仄仄○仄。","仄平仄仄平，仄仄平○平仄平。","平平仄仄仄平仄，仄○仄仄平平平。","平仄仄仄平仄仄平平平，仄仄平仄仄仄平。","仄平仄仄仄仄仄，仄平仄仄仄仄平。","仄平仄平仄仄平，仄仄平仄○仄平。","仄仄平仄仄平仄，仄平仄仄平平平。","平平平仄仄仄仄，平仄仄仄仄仄平。","仄仄○仄仄平仄，仄仄平仄平平平。","仄○平平仄○仄，仄○平仄○平平。","平平仄仄仄仄仄，平仄平平平仄平。"],"paragraphs":["洞里桃花开早春，洞中酒熟宴真人。","红蕊紫芝俱在手，本家猿鹤亦随身。","采拾饤饾随所有，物无不义即是真。","何须谢傅山东妓，却用陶潜漉酒巾。","漉酒复漉酒，何必金印大如斗。","一瓢复一瓢，莫辨人间淳与浇。","时情大抵恶贫贱，此闲却是青云霄。","君不见古人自谓为贤豪，或入于佞或以骄。","但言富贵我所欲，一身不保领与腰。","孔光屈身事董贤，谷永阴与王凤交。","贾谧之党遍天下，望尘拜者尤为妖。","须臾苟得快所欲，终以血肉污斧刀。","假令当日幸而免，后世讥笑安能逃。","岂如孙登但长啸，眼看时事如鸿毛。","嵇康阮籍不与语，何况纷纷儿女曹。"],"title":"山中乐"}
