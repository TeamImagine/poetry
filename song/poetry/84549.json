{"author":"曹彦约","id":84549,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["买橘求杉答履端，尚虞霜雪重遮阑。","桃蹊上下全锄麦，梅岭中边杂艺兰。","钜竹栽成千百个，野花留取两三般。","生平只有田园乐，昼短还须秉烛看。"],"title":"首春课湖庄种植"}
