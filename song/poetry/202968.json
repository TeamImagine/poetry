{"author":"释道潜","id":202968,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["高安居士实人龙，五载南迁道愈丰。","域外城池刚自守，人间膏火讵能攻。","屡嗟江海星霜隔，行喜云林笑语同。","五老峰前佳气象，待君一醉吐长虹。"],"title":"闻子由舟及南昌以寄之"}
