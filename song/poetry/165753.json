{"author":"黎廷瑞","id":165753,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["骑馿花县不相容，却驾长鲸戏远空。","采石钓船还夜月，青山破墓几秋风。","平生赏识惟狂客，他日功名付令公。","千载英雄长不死，长庚光彻紫霄中。"],"title":"过采石怀太白"}
