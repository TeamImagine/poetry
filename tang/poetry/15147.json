{"author":"白居易","id":15147,"strains":["仄仄仄仄仄，平仄仄平平。","○平仄○○，仄仄仄平平。","仄○平仄仄，仄○仄仄平。","仄平仄平仄，仄仄平平平。","平平仄仄○，○平平仄平。","仄平平平仄，仄仄○平○。","仄仄○平仄，仄平平仄平。","仄○仄仄仄，仄仄平平平。","仄仄仄仄仄，○平平仄○。","平仄仄仄仄，○仄仄平平。"],"paragraphs":["我病卧渭北，君老谪巴东。","相悲一长叹，薄命与君同。","既叹还自哂，哂叹两未终。","后心诮前意，所见何迷蒙。","人生大块间，如鸿毛在风。","或飘青云上，或落泥涂中。","衮服相天下，傥来非我通。","布衣委草莽，偶去非吾穷。","外物不可必，中怀须自空。","无令怏怏气，留滞在心胸。"],"title":"闻庾七左降因咏所怀"}
