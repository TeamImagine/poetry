{"author":"邵雍","id":124468,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["年老逢春莫厌春，住家况复在天津。","既将水竹为生计，须与风花作主人。","故宅费功除瓦砾，新畦加意种兰薰。","未知去此闲田地，何地更能容此身。"],"title":"年老逢春十三首  其四"}
