{"author":"王绩","id":12638,"strains":["仄仄平平仄，平仄仄平平。","平平○仄仄，平仄仄平平。","仄平○仄仄，平仄仄平平。","仄仄平平仄，平平仄仄平。","仄○平仄仄，平仄仄平平。","平平平仄仄，仄仄仄平平。"],"paragraphs":["别有青溪道，斜亘碧岩隈。","崩榛横古蔓，荒石拥寒苔。","野心长寂寞，山径本幽回。","步步攀藤上，朝朝负药来。","几看松叶秀，频值菊花开。","无人堪作伴，岁晚独悠哉。"],"title":"黄颊山"}
