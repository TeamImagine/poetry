{"author":"孔武仲","id":199135,"strains":["仄仄平平○，仄仄平平仄。","○○仄仄○平平，仄○平平仄平仄。","仄平平仄仄仄○，平平平仄仄仄平。","平平仄仄仄平仄，平平仄仄平平平。","仄平仄仄平仄仄，平仄平平仄平仄。","平仄平平仄仄○，仄○平平仄平仄。"],"paragraphs":["上坂车声迟，下坂车声快。","迟如鬼语相喧啾，快如溪沙泻鸣瀬。","一车人十捧拥行，江南江北不计程。","青天白日有时住，无人止得车轮声。","晚来骤雨声濯濯，平晓郊原尽沟壑。","方悟车家进退难，不如田家四时乐。"],"title":"车家行"}
