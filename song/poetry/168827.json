{"author":"文同","id":168827,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["已是秋阴更夕曛，乱山高下起寒云。","危楼愿见客何处，远笛不知人厌闻。","身外流年波渺渺，眼前生事叶纷纷。","此愁万斛谁量得，直为重拈庾信文。"],"title":"山城秋日野望感事书怀诗五章呈吴龙图  其二"}
