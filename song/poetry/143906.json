{"author":"舒岳祥","id":143906,"strains":["平仄仄平平仄仄，仄平○仄仄平○。","平平平仄？平仄，仄仄平平仄仄平。","平仄仄平○仄仄，平平平仄仄平平。","平平仄仄平○仄，平仄平平仄仄平。","仄仄仄平○仄仄，平平仄仄仄平平。","仄○仄仄平平仄，仄仄平平仄仄平。"],"paragraphs":["金线比方浑未尽，玉函收录尚多遗。","盈盈蜂蝶菩提叶，袅袅蜻蜓菡萏枝。","寒女有针缝不得，山人无衮补何为。","芝茎底事生庭砌，莼叶胡为上井湄。","剪彩不香难作实，垂丝著石便生儿。","莫轻小草沿幽僻，也有凌霜傲雪姿。"],"title":"金线草"}
