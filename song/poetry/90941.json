{"author":"韩琦","id":90941,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["喜陶嘉节曲池边，薄酒何须辨圣贤。","谈席且夸珠履盛，种羌谁问蚁封全。","白杨花落眠蚕老，红杏枝残笑靥圆。","不似丁年为帅日，醉乡方拟拍浮船。"],"title":"席上自和"}
