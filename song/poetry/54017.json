{"author":"项安世","id":54017,"strains":["平仄仄平平，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["畴昔拜臞仙，桃源问果然。","洞非人世外，花在此心边。","寂寂蒸霞地，沉沉浴日天。","南阳刘子骥，独泛问津船。"],"title":"次韵叙李提刑往临先正治所并所闻先正论桃源事二首  其一"}
