{"author":"尤袤","id":51092,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一冬无雪润田畴，渴井泉源冻不流。","昨夜忽飞三尺雪，今年须兆十分秋。","占时父老应先喜，忍冻饥民莫漫愁。","晴色已回春气候，晚风摇绿看来牟。"],"title":"正月二十八日夜大雪"}
