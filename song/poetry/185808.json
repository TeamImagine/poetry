{"author":"徐积","id":185808,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["不似严生乞会稽，一身名义总无非。","何须佩印如金斗，若论还乡胜锦衣。","行处眼前新事满，坐来门外故人稀。","有时载酒寻闾巷，认得当年老父归。"],"title":"过故乡"}
