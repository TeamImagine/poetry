{"author":"杜甫","id":2676,"strains":["平平平仄○，平仄仄仄仄。","○仄平仄平，平○仄平仄。","仄平平仄仄，仄仄平仄仄。","平平平平平，平仄仄仄仄。","仄平平仄仄，仄仄平平仄。","○仄仄平平，平平仄？仄。","仄平仄平平，○仄平仄仄。","平平仄仄平，仄仄平仄仄。"],"paragraphs":["浮云终日行，游子久不至。","三夜频梦君，情亲见君意。","告归常局促，苦道来不易。","江湖多风波，舟楫恐失坠。","出门搔白首，若负平生志。","冠盖满京华，斯人独憔悴。","孰云网恢恢，将老身反累。","千秋万岁名，寂莫身后事。"],"title":"梦李白二首 二"}
