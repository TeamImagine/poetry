{"author":"曾丰","id":72122,"strains":["平仄仄平○仄仄平仄平，○仄仄○仄仄平。","仄仄仄平○仄仄平仄平，○仄仄仄仄仄平。","平平平仄平平平，仄平仄仄○○○。","平仄仄平平仄仄，仄平仄仄平平仄。","仄平仄仄仄平仄，平仄仄仄平平○。","平平仄仄平○仄，仄平仄仄仄平○。","仄平平仄平仄平，平平仄仄仄仄平。","平仄仄仄平平平，仄平平仄平平平。","平平平仄平仄平，仄仄仄仄仄仄平。","平仄平平平仄仄，○平仄平仄平仄。","平仄○平○○仄，○平平仄仄平仄。","仄仄仄平平仄仄，仄平仄仄平平仄。"],"paragraphs":["君不见胸中义利交战初，胜负未分子夏臞。","又不见胸中义利交战余，胜负已决子夏腴。","臞腴之变何须臾，一忻一戚相乘除。","初枉德清来致敬，盛年已有臞之证。","况年不似旧时盛，为若面上腴生莹。","纷华淡泊交相竞，利攻莫入义还胜。","小斋容膝祇数椽，焚香坐对古圣贤。","关钥勘到羲皇前，肉融形释心悠然。","非金非石非管弦，抵掌顿足喜欲颠。","杨墨申韩初立说，其心亦为道而设。","差以毫厘缪燕越，更于真似细区别。","万一悦非吾所悦，恐干孟子韩公舌。"],"title":"题张德清悦斋"}
