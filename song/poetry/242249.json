{"author":"李正民","id":242249,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["烟尘仓猝到淮东，仅亢衰宗扰扰中。","浩气不为忧患折，直辞宁与诡随同。","西清自愧名浮实，河润深惭惠未丰。","白髪相看真惜别，祗凭一溉养衰翁。"],"title":"将之海盐留别和叔  其三"}
