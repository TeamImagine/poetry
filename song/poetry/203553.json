{"author":"孔平仲","id":203553,"strains":["仄仄仄仄仄仄平，平平平仄仄仄平。","平平平仄仄仄仄，○仄○○平仄平。","平平平仄仄平仄，仄仄平平○仄平。","仄平仄平仄○仄，仄仄平仄平平平。","仄平仄仄○平仄，仄仄仄○○仄平。","仄平仄平仄平仄，仄仄仄仄○平平。","平平平仄仄仄仄，仄仄平平平仄平。"],"paragraphs":["去岁有闰既苦寒，今年春早亦大暄。","清明寒食在二月，禁火正如挥箑天。","桃花零落壮丹发，漠漠江头吹柳绵。","细虫打窗夜如雨，润气蒸础朝生泉。","卷帘辟向迎风坐，彻褥去屏思簟眠。","劝君用心慎仓卒，万事转易如车旋。","安知明日不凛冽，莫以炎凉随目前。"],"title":"春暄大旱率尔援笔"}
