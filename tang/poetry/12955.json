{"author":"苏瓌","id":12955,"strains":["平仄平平仄仄○，平平仄仄仄平平。","仄仄平平平仄仄，平平仄仄仄○平。","平平仄仄○平仄，仄仄平○仄仄平。","○○仄仄平平仄，仄仄平平仄仄平。"],"paragraphs":["金阙平明宿雾收，瑶池式宴俯清流。","瑞凤飞来随帝辇，祥鱼出戏跃王舟。","帷齐绿树当筵密，盖转缃荷接岸浮。","如临窃比微臣惧，若济叨陪圣主游。"],"title":"兴庆池侍宴应制"}
