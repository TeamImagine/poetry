{"author":"牟融","id":17963,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["搔首惊闻楚些歌，拂衣归去泪悬河。","劬劳常想三春恨，思养其如寸草何。","浙水梦怀千里远，苏台愁望白云多。","伤心独有黄堂客，几度临风咏蓼莪。"],"title":"邵公母"}
