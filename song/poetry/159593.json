{"author":"郑思肖","id":159593,"strains":["仄平仄平平，仄仄平仄仄。","仄仄仄仄仄，平仄仄平仄。","仄仄仄平仄，仄仄平平仄。","平平仄○平，仄仄仄平平。","仄○仄仄平，○仄平平仄。","平○仄平平，仄仄平平仄。"],"paragraphs":["笔田不丰年，百巧皆画餠。","宿火潜永耀，奚慕脱囊颖。","汲古饮玄味，至妙终身领。","虚怀抱空明，爽语吐清泠。","不将白日身，浪走红尘影。","何当踏云飞，始信骅骝猛。"],"title":"古诗三首  其一"}
