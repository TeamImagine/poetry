{"author":"王正己","id":1057,"strains":["平平平仄仄平平，平仄平平仄仄平。","仄仄仄平平仄仄，仄仄仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["湖南虽不就卑官，高卧深云道自安。","病起坐当秋阁迥，酒醒吟对夜涛寒。","炉中药熟分僧服，榻上琴闲借我弹。","幸遇清朝有良鉴，退身争忍似方干。"],"title":"赠廖融"}
