{"author":"曹彦约","id":84449,"strains":["仄仄仄平仄，仄平平仄平。","平平仄仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["仗斧暴公子，酌泉吴隠之。","斯人未易得，于我最相知。","见义为常勇，求贤信不疑。","典刑今在此，此去有余师。"],"title":"送以道赴汉东兵官因呈绣使吴胜之同年兼简李伯行检法许定夫军使三首  其二"}
