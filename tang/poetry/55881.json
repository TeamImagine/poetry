{"author":"李白","id":55881,"strains":["仄仄仄仄平，平平平仄平。","平平平仄仄，仄仄仄平平。","仄仄仄平仄，平平平仄平。","平○仄仄仄，仄仄平平平。","平平仄仄仄，平仄平平平。","仄仄仄仄平，仄○仄仄平。","平平○平仄，仄仄仄平平。","仄仄平仄仄，平平仄平平。","○平平平平，平仄仄平平。","仄平平平仄，平平仄仄平。","平平仄○平，平仄仄平平。","平平仄仄仄，仄仄平平○。","仄仄仄仄平，仄平平仄平。","平平仄平平，仄仄平平平。","仄仄○平仄，平平平仄平。"],"paragraphs":["月化五白龙，翻飞凌九天。","胡沙惊北海，电扫洛阳川。","虏箭雨宫阙，皇舆成播迁。","英王受庙略，秉钺清南边。","云旗卷海雪，金戟罗江烟。","聚散百万人，弛张在一贤。","霜台降群彦，水国奉戎旃。","绣服开宴语，天人借楼船。","如登黄金台，遥谒紫霞仙。","卷身编蓬下，冥机四十年。","宁知草间人，腰下有龙泉。","浮云在一决，誓欲清幽燕。","愿与四座公，静谈金匮篇。","齐心戴朝恩，不惜微躯捐。","所冀旄头灭，功成追鲁连。"],"title":"在水军宴赠幕府诸侍御"}
