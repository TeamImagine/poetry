{"author":"高弁","id":11594,"strains":["平平平仄仄，仄仄仄平平。","平仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","平○平仄仄，平○仄平平。","仄仄平平仄，平平仄仄平。"],"paragraphs":["层台聊一望，遍赏帝城春。","风煖闻啼鸟，冰开见跃鳞。","晴山烟外翠，香蘂日边新。","已变青门柳，初销紫陌尘。","金汤千里国，车骑万方人。","此处云霄近，凭高愿致身。"],"title":"省试春台晴望"}
