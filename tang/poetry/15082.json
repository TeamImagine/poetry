{"author":"白居易","id":15082,"strains":["○平平仄平，仄平仄仄平。","仄仄仄平仄，仄仄平平○。","○仄仄平平，仄仄仄仄平。","平平仄平仄，仄仄仄平平。","仄平平仄仄，平○仄仄平。","平仄平○仄，仄仄仄仄平。","平仄仄○平，仄平○仄○。","仄平平平仄，仄仄平平平。","平平平仄仄，仄○仄仄平。","仄○平平仄，仄仄平平平。"],"paragraphs":["长安千万人，出门各有营。","唯我与夫子，信马悠悠行。","行到曲江头，反照草树明。","南山好颜色，病客有心情。","水禽翻白羽，风荷袅翠茎。","何必沧浪去，即此可濯缨。","时景不重来，赏心难再幷。","坐愁红尘里，夕鼓冬冬声。","归来经一宿，世虑稍复生。","赖闻瑶华唱，再得尘襟清。"],"title":"荅元八宗简同游曲江后明日见赠"}
