{"author":"洪朋","id":224407,"strains":["平仄平仄平仄平，仄仄平平仄平平。","仄仄仄仄平平平，平平仄仄仄仄○。","仄仄仄仄平平平，仄平平仄仄仄平。","○仄仄平仄平平，仄仄仄仄仄仄平。","仄平仄仄仄仄平，○平仄仄平仄平。","仄平平平仄仄平，平○平平仄仄平。","仄仄○仄仄平平，仄仄仄平平平○。"],"paragraphs":["畴昔之梦非想因，倏欻游遨出无垠。","旁日挟月超昆仑，虚无上下列宿分。","绛气郁霭玄都门，万灵呵护静不喧。","中有蘂珠玉宸君，再拜问道受七言。","故知要妙可不烦，离宫阁道多往还。","众真差池玉炼颜，云衣霞裙绛纛幡。","顾我如旧笑轩轩，问我不归何由缘。"],"title":"记梦"}
