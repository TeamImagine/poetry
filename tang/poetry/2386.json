{"author":"高适","id":2386,"strains":["平平仄平仄，平仄平仄仄。","仄仄平平平，仄平平平仄。","平平平仄仄，仄○平○仄。","仄平仄平平，平仄平仄仄。","平平仄平○，平仄平仄仄。","仄仄平仄平，平平仄平仄。","仄平○仄仄，仄仄仄平仄。","仄仄仄平平，平○平平仄。","平平仄仄仄，仄仄○平仄。","平仄平平平，仄平○平仄。","仄平仄平仄，仄仄平仄仄。","仄○○仄平，仄平○仄仄。"],"paragraphs":["荆衡气偏秀，江汉流不歇。","此地多精灵，有时生才杰。","伊人今独步，逸思能间发。","永怀掩风骚，千载常矻矻。","新碑亦崔嵬，佳句悬日月。","则是刊石经，终然继梼杌。","我来观雅制，慷慨变毛发。","季主尽荒淫，前王徒贻厥。","东周既削弱，两汉更沦没。","西晋何披猖，五胡相唐突。","作歌乃彰善，比物仍恶讦。","感叹将谓谁，对之空咄咄。"],"title":"同观陈十六史兴碑"}
