{"author":"林希逸","id":119569,"strains":["平平平仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["人间波浪胜扬澜，对镜知公有达观。","晚喜骑馿半山去，早曾立马万人看。","平头八秩身逾健，信手千诗兴未阑。","应笑溪翁耽贝叶，但寻破寺访丰干。"],"title":"和桃巷吏部用鄙韵三首  其一"}
