{"author":"郭印","id":250120,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["荣国诸孙迥不同，妙年英气吐长虹。","圣经每陋三家学，文阵平收一战功。","可但芹宫滋教雨，更看花县畅仁风。","诗书满腹成何事，惆怅舟移夜壑空。"],"title":"范深父察推挽词"}
