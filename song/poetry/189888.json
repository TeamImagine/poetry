{"author":"黄希旦","id":189888,"strains":["平平平仄仄○平，平平仄仄平平平。","平平仄仄仄平仄，仄仄仄仄平○平。","○平○仄仄仄仄，平平仄仄平平平。","○平仄○仄仄仄，仄仄仄仄平平平。","平平○平仄仄仄，平仄仄仄○平平。","仄平仄仄仄仄仄，平平仄○平○○。","平平仄仄平○○，仄仄仄仄○平平。","仄仄仄平仄仄仄，仄平平仄平○○。"],"paragraphs":["申公山水老更狂，耽耽巨耳双瞳方。","生涯秃笔数千管，欲与造化争毫芒。","长烟三素挂四壁，经营指点何安详。","凝神净虑偶得意，一洒混沌开玄黄。","须臾三才及万类，迤逦笔下分低昂。","水寒石瘦老木怪，蒹葭岸占天苍苍。","伊余本是山间叟，对此直欲乘风翔。","咫尺杳然数万里，直疑跳入壶中藏。"],"title":"观申公山水"}
