{"author":"释德洪","id":228562,"strains":["仄平仄平平仄仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["泐潭卧龙今不见，空有遗珠留世间。","圆转自然离矿秽，光明聊复秘形山。","随师受嚫前身事，披掌犹存此日还。","言不走盘无影迹，方知生死不相关。"],"title":"送珠上人泐潭拜塔"}
