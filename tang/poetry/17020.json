{"author":"白居易","id":17020,"strains":["平仄平仄平，平仄平仄平。","仄○平仄仄，仄仄○○平。","平平平仄仄，仄仄平平平。","仄仄仄平仄，平平平仄○。","仄仄仄平仄，平平平仄○。","仄○平仄仄，平仄仄仄平。","仄仄平仄平，仄仄仄平平。","仄仄平仄仄，仄仄平平平。","仄仄仄平仄，仄平仄仄○。","仄仄平仄仄，平仄仄平平。"],"paragraphs":["林静蚊未生，池静蛙未鸣。","景长天气好，竟日和且清。","春禽余哢在，夏木新阴成。","兀尔水边坐，翛然桥上行。","自问一何适，身闲官不轻。","料钱随月用，生计逐日营。","食饱惭伯夷，酒足愧渊明。","寿倍颜氏子，富百黔娄生。","有一即为乐，况吾四者幷。","所以私自慰，虽老有心情。"],"title":"首夏"}
