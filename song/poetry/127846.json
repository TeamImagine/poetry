{"author":"方岳","id":127846,"strains":["平平平平仄仄仄○平，仄平平仄平平平。","仄平○平平仄仄，仄仄仄平仄平平平，仄平平平平平。","平平仄仄仄平仄，平仄仄仄○平平。","仄仄平仄仄，○平仄○平。","平平平平仄仄平仄○，仄平平仄○平平。","仄平仄仄平仄仄，平平平仄平平平。","仄平平仄仄○仄，仄○仄平仄平平平，仄平仄仄平平。","平平平○仄仄仄，仄平仄仄平平平。","平平○平平，仄仄○仄平。","仄仄仄平○仄平仄仄，仄平仄○平仄仄。","仄平仄平仄平仄平仄，仄仄○平○○平。","平平仄平仄平仄，平仄○平仄仄平。","仄仄仄平平平平仄仄，仄仄仄仄○平平仄平。","仄平平平仄平○，○仄仄仄平平平。","仄平仄仄仄平仄，平仄○仄平○○。"],"paragraphs":["秋崖初无负郭二顷田，向来耕舍寒炊烟。","负薪行歌遭妇骂，往往倒崖底之枯松，煮崖边之飞泉。","龟肠怒吼卖牛具，龙骨倒挂行蜗涎。","乃以农自目，其然岂其然。","胥山之穷固亦无一钱，较之于我犹差贤。","白头把笔耕六籍，芸人芸己皆逢年。","可曾腰斧响空谷，但闻种之以弘农陶，耨之以绛人玄。","先生之号则不可，北山久欲移文镌。","吾尝观诸朝，左右分两铨。","若使后夔降典夷作乐，各违所长非所便。","我今手招白云与渠语，两易其任盟当坚。","君农我樵万山绿，依旧司存雨露边。","亦不必承明之庐九入，亦不必岁中之官九迁。","共披烟蓑拜新号，疏驳不到松风前。","烂柯扣角醉眠熟，佳话留与山中传。"],"title":"戏呈君用"}
