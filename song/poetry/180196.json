{"author":"王安石","id":180196,"strains":["平仄平平平仄仄，平平仄仄平○仄。","平○仄仄平仄仄，仄○仄平平仄仄。","仄平仄仄仄仄仄，平仄○平仄○仄。","平平仄仄仄仄仄，仄仄仄平平仄仄。","○平仄仄仄仄仄，仄仄平平仄平仄。","○平仄仄仄仄仄，平仄平平○仄仄。","平平仄仄○平仄，平仄○平仄平仄。","仄平平仄仄平平，平仄平平仄平仄。"],"paragraphs":["溪水浑浑来自北，千山抱水清相射。","山深水急无艇子，欲从故人安可得。","故人昔日此水上，樽酒扁舟慰行役。","津亭把手坐一笑，我喜满怀君动色。","论新讲旧惜未足，落日低徊已催客。","离心自醉不复饮，秋果寒花空满席。","今年却坐相逢处，怊怅难求别时迹。","可怜溪水自南流，安得溪船问消息。"],"title":"复至曹娥堰寄剡县丁元珍"}
