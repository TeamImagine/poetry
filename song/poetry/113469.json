{"author":"李觏","id":113469,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["阀阅山西旧将家，一官沦落向天涯。","目皮相处应难识，髀肉生来只自嗟。","野囿几年饥虎豹，旱雷何日起龙蛇。","吴歌楚舞时相慰，剑铗梅干铁有花。"],"title":"赠韩侍禁"}
