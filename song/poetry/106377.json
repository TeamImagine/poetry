{"author":"程公许","id":106377,"strains":["仄平仄仄平仄平，平仄仄仄○平平。","○平仄仄仄○仄，○平平平平仄仄。","仄平仄平仄平平，仄平仄仄平平平。","仄平仄仄仄仄仄，仄平平平仄平○。","仄仄仄仄平仄平，平仄仄○平○平。","平平仄仄平○仄，平仄仄○仄平仄。","平平平仄平平平，仄仄平仄平平平。","○平平○仄仄仄，平平仄仄仄平仄。","平平平仄仄平平，平平仄仄○仄平。","平平○仄仄平仄，平平仄仄仄平仄。","平平仄平仄平平，平仄仄仄○仄平。","仄平仄仄仄平仄，平仄平平平仄○。","平平仄平仄平平，○平仄平平仄平。","仄平平平仄仄仄，仄平平仄○○仄。","平平仄仄平平平，仄平平平仄仄平。"],"paragraphs":["去年堰决秋雨霪，南亩粒米如黄金。","县官只道岁中熟，输租归家雷隠腹。","老翁戒儿力锄耰，忍饥少待明年秋。","那知六月又不雨，二江之流几龃龉。","揵石震撼渠欲枯，天远不闻人号呼。","皇华使者民司命，肠日九回恐民病。","斋居蔬食勤笺天，灌口牲币加明蠲。","燎烟升空忽黮{雨/对}，须臾六合泽霶霈。","连宵檐响未渠休，沟塍泫泫膏乳流。","疲氓弹指拜公赐，枵肠便觉有生意。","边城十年戢干戈，邻焰逼我将奈何。","可怜十室九垂罄，仓卒军需何以应。","人情但知乐苟偷，更须熟为根本谋。","察公忧民意恳恳，定知忧国虑深远。","为公志喜商声讴，愿公为霖泽九州。"],"title":"喜雨歌"}
