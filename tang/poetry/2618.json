{"author":"杜甫","id":2618,"strains":["平仄仄平仄，○平平仄平。","仄平仄平仄，○仄仄平○。","仄平平仄仄，仄平平仄平。","仄平○仄仄，仄仄○平平。","仄仄仄平仄，平平平仄平。","平平仄仄仄，仄仄仄平平。","平仄仄仄仄，平平○仄○。","○平仄仄仄，平仄仄○平。"],"paragraphs":["心在水精域，衣霑春雨时。","洞门尽徐步，深院果幽期。","到扉开复闭，撞钟斋及兹。","醍醐长发性，饮食过扶衰。","把臂有多日，开怀无愧辞。","黄鹂度结构，紫鸽下罘罳。","愚意会所适，花边行自迟。","汤休起我病，微笑索题诗。"],"title":"大云寺赞公房四首 一"}
