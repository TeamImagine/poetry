{"author":"方岳","id":127543,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["苍潮漱雪尽风流，寒拥春沙了隽游。","霜髓英英矜客梦，冰丝一一做诗愁。","有骚风味秋能老，非酒生涯谁与酬。","解佩楚皋云杳渺，月明正在玉搔头。"],"title":"客有饷水母线者坐人赋之因次其韵"}
