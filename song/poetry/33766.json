{"author":"陆游","id":33766,"strains":["仄仄仄平仄，仄○平仄平。","○仄仄仄仄，仄仄平仄○。","仄平仄仄仄，○仄平平平。","仄仄仄仄仄，平平仄平平。","○仄仄○仄，平○仄平平。","平平仄仄仄，平平仄平平。","平平仄平仄，平平平仄平。","仄平仄仄仄，仄仄平仄平。"],"paragraphs":["夜梦集山寺，二三佳友生。","相顾惨不乐，若有千里行。","在门仆整驾，临道骓嘶鸣。","我友顾谓我，天寒戒晨征。","迟速要当到，徐驱勿贪程。","丁宁及药饵，依依有余情。","邻钟忽惊觉，鸦翻窗欲明。","作诗谢我友，有使频寄声。"],"title":"夜梦与宇文子友谭德称会山寺若饯予行者明日黎明得子友书感叹久之乃作此诗"}
