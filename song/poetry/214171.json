{"author":"陈师道","id":214171,"strains":["平○仄仄平平仄，仄仄平平仄○仄。","仄平平仄平仄平，仄平仄仄平平仄。","平仄平平仄仄平，平○仄仄平平平。","仄仄仄仄仄平仄，仄仄平平○仄平。","仄平仄仄仄仄仄，仄仄平平平仄仄。","仄平平仄仄仄仄，仄仄平仄平平仄。","平平仄仄平平○，仄仄仄仄○○平。","仄平平仄平仄仄，仄仄仄仄平平平。","平○平平仄○仄，平平仄仄平仄仄。","仄仄○○平仄○，平平仄仄平平仄。","平平平？仄仄平，平仄仄平平平平。","平平仄仄平平仄，仄仄平仄平平平。","平平仄仄平平平，仄仄平仄平平平。","仄仄仄平平仄仄，仄平仄仄仄平平。"],"paragraphs":["滕王蛱蝶江都马，一纸千金不当价。","异才天纵非力能，画工不是甘为下。","今代风流数大年，含毫落笔开山川。","忽忘朽老压尘底，却怪凫鸿堕目前。","尔来八二复秀出，万里河山才咫尺。","眼边安得有突兀，复似天地初开辟。","明窗写出高轩过，便逐愈湜闻吟哦。","晚知书画真有益，却悔岁月来无多。","官禁修严断过访，时于僻寺逢税鞅。","秀润如行琮璧间，清明似引星辰上。","忧悲愉怢百不平，河擘太华东南倾。","平生秀句寰区满，拾掇余弃成丹青。","平湖远岭开精神，斗觉文字生清新。","未许二豪今角立，要知旁有卫夫人。"],"title":"题明发高轩过图"}
