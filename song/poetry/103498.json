{"author":"魏了翁","id":103498,"strains":["仄仄平平仄仄平，仄平仄仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["三十三年去复还，笋将重踏旧江山。","青衿朋友子当户，绿帻奚臧霜半鬟。","赢得光阴归鬓里，悔将声誉落人间。","圣门事业无穷已，只问君王觅退闲。"],"title":"嘉泰二年题资州醮坛山星斗阁至是同王资州贾大安杨季持诸公登山用前韵  其一"}
