{"author":"李彭","id":232223,"strains":["仄仄平平平仄仄，平仄平平仄平仄。","仄仄平仄仄平平，平平仄仄平平仄。","仄平仄仄仄平平，仄仄仄平○仄仄。","○仄平平仄仄平，仄平仄仄平平仄。","仄平仄仄仄○○，仄平仄仄仄平○。"],"paragraphs":["久客殊方无永味，排遣春愁逐遨戏。","晓济吴榜访东园，欣欣草木多佳气。","缥瓷竹叶沃春心，黑面酪奴驱昼睡。","亲党诸郎意气豪，挽强对弈真能事。","鄙夫鲁钝独长吟，一声望帝动归思。"],"title":"游东园戏作长句"}
