{"author":"黄敏德","id":84361,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["九锁山深断世踪，云霞堆里著瑶宫。","千年地胜身才到，一柱峰高路忽通。","据石漱泉消俗念，扪萝扣洞挹仙风。","直疑凡骨今朝换，不假金丹屡转功。"],"title":"大涤洞留题  其一"}
