{"author":"李新","id":223080,"strains":["仄仄平平平仄仄，仄平平仄仄平平。","平平平仄平平仄，仄仄仄平仄仄平。","平仄平平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["客宦乘流同木偶，入村随俗自猴冠。","鸰飞原上正相应，豆泣釜中当少寛。","貂阙长忧狗尾续，客来应借鳯毛看。","陇西衣钵传无尽，熟看群儿现宰官。"],"title":"还三嵎先寄舍弟"}
