{"author":"吴越失姓名人","id":38374,"strains":["平仄○平仄仄平，平平平仄○平平。","仄平平仄平平仄，平仄平平仄○○。","仄仄仄平平仄仄，仄平仄仄仄平平。","平平仄仄平平仄，仄○平平仄仄平。","平仄仄平○仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["天意分明道已光，春游嘉景胜仙乡。","玉炉烟直风初静，银汉云销日正长。","柳带似眉全展绿，杏苞似脸半开香。","黄莺历历啼红树，紫燕关关语画梁。","低槛晚晴笼翡翠，小池波暖浴鸳鸯。","马嘶广陌贪新草，人醉花堤怕夕阳。","比屋管弦呈妙曲，连营罗绮鬬时妆。","全吴霸越千年后，独此升平显万方。"],"title":"御制春游长句"}
