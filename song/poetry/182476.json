{"author":"强至","id":182476,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["向晓寒威觉倍浓，雪霙纷糅冷兼风。","乱装琼树千林密，疑泻银河一夜空。","鸥鹭失群吟景内，乾坤同色醉眸中。","青衫瘦马凌朝出，翻羡袁安得卧穷。"],"title":"次韵公胜晓起对雪"}
