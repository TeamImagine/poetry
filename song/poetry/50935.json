{"author":"周必大","id":50935,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["三月春光未肯休，两邦宾主总风流。","照阶旌旆交辉映，环座笙歌竞劝酬。","尚有长红强半在，休辞大白十分淳。","介圭早晚催归觐，应记台城此日游。"],"title":"请卢帅乐语口号"}
