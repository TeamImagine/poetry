{"author":"许及之","id":61157,"strains":["仄仄平平仄，平平仄仄平。","平平平仄仄，仄○仄平○。","仄仄平平仄，平平仄仄平。","平平平仄仄，仄○仄平○。","平仄平平仄，平平仄仄平。","平平○○仄，平○仄平平。","仄仄平平仄，○○仄仄平。","平平平仄○，平仄仄平平。","仄仄○平仄，平○仄仄平。","仄平平仄仄，平仄仄平○。","仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","平平○仄仄，平仄仄平○。","仄○平○仄，平平○仄平。","平平仄○仄，仄仄仄平平。","仄仄平○仄，平平仄仄平。","平○平仄仄，仄仄仄平平。","仄仄平平仄，平○仄仄平。","仄平○仄仄，平仄仄○○。"],"paragraphs":["弱水蓬莱远，群山岱岳高。","尘埃千障隔，景行寸心劳。","摸索知何自，抠趋苦未遭。","铜章披宿雾，藻鉴炳秋毫。","穹壤悬鹏鷃，篇章抵雁羔。","斯文标正脉，舆论凛时髦。","勇退关吾道，留行切帝褒。","风云开壮观，舟楫际洪涛。","剑履昭魁象，词澜卷巨鳌。","合宫陈缛典，华盖粲星旄。","霁日明黄道，祥风动赭袍。","恩波荣赦草，颜咫醉仙桃。","麻册追盘诰，诗歌逼颂骚。","人方期补衮，功岂在挥毫。","地禁承中旨，天官冠列曹。","仪型喜颇牧，步武接夔皋。","蚤晚登三事，乾坤倚一陶。","途长须骥足，用拙匪牛刀。","造请神先索，推敲痒莫搔。","未嗟闻道晚，终待郢斤操。"],"title":"上周尚书内翰承旨二十韵"}
