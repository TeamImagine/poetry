{"author":"刘弇","id":209400,"strains":["平平仄平平，平平○平仄。","平平平平平，仄仄仄○仄。","平平仄仄仄，仄仄平平仄。","平平仄平平，仄○平平仄。","平平仄平仄，○仄仄平仄。","平平仄仄○，仄仄仄平仄。","仄平仄平平，仄仄平平仄。","○平仄仄仄，仄仄仄平仄。","平平仄仄○，平仄仄仄仄。","仄仄仄仄仄，仄平平仄仄。","平平仄平平，仄仄仄仄仄。","平平仄平仄，仄仄仄平仄。","平平○平平，平平平仄仄。","平平仄仄仄，仄仄平平仄。","○仄仄仄平，平平仄○仄。","平平仄平平，仄仄平○仄。","仄仄仄仄平，平仄仄平仄。","仄仄仄仄仄，仄仄仄平仄。","平平平仄平，仄仄平？仄。","仄○仄平仄，仄仄仄平仄。","仄仄仄平平，○○平仄仄。","平平仄仄仄，仄仄仄平仄。","平平仄仄○，仄仄平仄仄。","仄平仄平平，○仄○平仄。"],"paragraphs":["寻春古原头，林梢过朝霂。","狼山连东南，擅美此其独。","抟鹏岌骇势，泼黛森孤麓。","宜樵叶堆松，供茹萌抽竹。","区区介丘北，回视一何{戚}。","浑疑杳霭中，爽气每先蓄。","掬泉弄幽清，渴肺初欣沃。","嘘云出羽盖，入鸟洞胸腹。","茫茫宇宙间，千里得寸目。","照发射冷翠，袭裳来远馥。","根株吐乾坤，要会控水陆。","高跻顶初绝，却转道弥复。","楩楠间桐槠，干霄非一木。","覃覃辟宝构，殿阁辉丹绿。","禅客稻饵珠，骚人楮留玉。","游嫌后时追，赏贵前期卜。","眷彼市井徒，干没走丹毂。","老死不一到，动辍取挛束。","谁知吾辈游，趣尚非搐缩。","拂衣便成往，握手不嫌黩。","句外气争豪，禅中机鬭速。","无为苦役役，坐自绊驰足。","纷纷簿领间，与物商直曲。","会须摆红尘，更著轻鞭逐。"],"title":"再和贾仲武游狼山"}
