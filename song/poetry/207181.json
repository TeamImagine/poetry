{"author":"黄庭坚","id":207181,"strains":["平仄平平仄，平平平仄平。","平平仄平仄，平仄仄平平。","仄仄仄平仄，仄平○平平。","平平仄仄平，平仄仄平平。","仄仄仄○仄，仄平仄平平。","○仄仄仄仄，平平仄仄平。","仄仄仄仄平，仄仄○仄平。","平平平仄仄，仄平仄仄平。","平平仄平仄，仄仄仄平平。"],"paragraphs":["钟磬秋山静，炉香沉水寒。","晴风荡蒙雨，云物尚盘桓。","瀹茗赤铜椀，笕泉苍烟竿。","红榴罅玉房，幺橘委金丸。","枕簟已思燠，饭羹可加餐。","观己自得力，谈玄舌本干。","理窟乃块然，世故浪万端。","牛刀经肯綮，古人贵守官。","摩挲发硎手，考此一丘槃。"],"title":"丁巳宿宝石寺"}
