{"author":"陆游","id":33217,"strains":["平平仄仄平○平，仄仄平仄○○平。","○○仄仄仄平平，仄仄○仄平仄平。","平仄平平仄仄仄，仄仄仄仄平平平。","平平仄仄仄平仄，仄仄平仄平平平。","仄○仄仄仄仄仄，平平○仄平平平。","○平仄仄仄平仄，仄平仄仄平○平。","平平平仄仄仄仄，○仄仄仄平平平。","平平仄仄仄仄仄，仄仄仄仄平平平。","仄平仄仄仄仄仄，仄○仄仄仄仄平。","平○仄平仄○仄，○○仄仄平平平。"],"paragraphs":["人生不作安期生，醉入东海骑长鲸。","犹当出作李西平，手杖旄钺清旧京。","金印煌煌未入手，白发种种来无情。","成都古寺卧秋晚，落日偏傍僧窗明。","岂其马上破贼手，哦诗长作寒螀鸣。","兴来买尽市桥酒，大车磊落堆长缾。","哀丝豪竹助剧饮，如钜野受黄河倾。","平时一滴不入口，意气顿使千人惊。","国雠未报壮士老，匣中宝剑夜有声。","何当凯还宴将士，三更雪压飞狐城。"],"title":"长歌行"}
