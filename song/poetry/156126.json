{"author":"文天祥","id":156126,"strains":["平平仄仄仄平平，平仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄平平平平仄仄，平平仄仄仄平平。"],"paragraphs":["山深不用结凉棚，风起江蘋暑气轻。","处士林泉自今古，男儿弧矢付豪英。","客来不必笼中羽，我爱无如橘里枰。","一任苍松栽十里，他年犹见茯苓生。"],"title":"生日山中和萧敬夫韵"}
