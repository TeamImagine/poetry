{"author":"韦骧","id":191281,"strains":["平仄平平仄仄平，平平仄仄仄○平。","平平平仄平平仄，仄仄仄平○仄平。","仄○平○平仄仄，仄平平仄仄平平。","○○平仄○○仄，○仄平平仄仄平。","平仄仄平仄平仄，平平仄仄○平平。","平平仄仄平○仄，仄仄○平仄○平。","平仄仄平平仄仄，仄平○○仄平平。","平平仄仄○平仄，仄仄平平仄仄平。"],"paragraphs":["江上双峰屹若门，秋潮涌出势横奔。","先声何翅云雷震，猛逝直疑溟海翻。","壮观平分吴与越，激波遥自巽之坤。","驱除残暑长空凛，喷薄晴光列岫昏。","冲涉唯惊兀舟楫，迁腾那复论鹏鲲。","仙槎远泛时相际，野马兼驰力更掀。","华信筑塘无宿恨，子胥乘浪有忠魂。","吴儿勿诧轻身弄，自古冯河岂足言。"],"title":"和宇文侍郎观潮"}
