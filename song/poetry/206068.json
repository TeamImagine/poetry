{"author":"王雱","id":206068,"strains":["平仄仄仄仄，仄仄平仄平。","仄仄仄平仄，仄○仄平平。","仄仄仄平仄，平仄仄仄平。","平平○仄仄，仄仄平平平。","○仄仄仄仄，平平平仄平。","平平仄仄仄，仄仄○仄平。","平仄仄仄平，仄平平仄平。"],"paragraphs":["朝日上屋角，百鸟鸣不休。","岂复辨名字，但闻闹钩辀。","乱我读书语，惊我梦寐游。","弯弓弹使去，暂去还啾啾。","弹十不得一，穷时来愈稠。","投弓坐榻上，咄咄空自尤。","时节使汝鸣，我何为汝雠。"],"title":"春怀"}
