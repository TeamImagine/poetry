{"author":"梅尧臣","id":57971,"strains":["平平仄平平仄平，仄仄仄平○仄平。","仄仄仄仄仄仄仄，仄仄仄仄平○平。","仄仄仄仄仄平仄，仄仄仄仄平平平。","仄平仄仄平平仄，○仄仄仄平仄平。","平平仄仄仄仄平，仄仄仄平平仄平。","仄平仄平仄仄仄，仄仄仄仄平平平。"],"paragraphs":["秋风忽来鸣蟪蛄，豆叶半黄陂水枯。","织妇夜作露欲冷，社酒已熟人相呼。","坎坎击鼓坐林下，醉去自有儿童扶。","壮男独猎南山虎，中子已扱荒径狐。","田家此乐乐有余，食肉缉皮裘岂无。","我虽爱之乏寸土，待买短艇归江湖。"],"title":"续永叔归田乐秋冬二首  其一"}
