{"author":"李彭","id":233350,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["卧看云生舍北篱，起来临镜慰衰迟。","欲投未落鹤盘屿，将去还留鹊遶枝。","天上汉庭劳梦寐，峤南殷鉴恐羁縻。","蓝田丘壑仍孙在，胜日勤来赋好诗。"],"title":"王子张以诗见报次其韵"}
