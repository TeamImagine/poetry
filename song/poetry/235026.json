{"author":"叶梦得","id":235026,"strains":["仄平仄仄仄平平，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["草枯马健已高秋，堂上应须早伐谋。","传箭犹闻聚蜂蚁，控弦那得犯貔貅。","书生会击单于颈，壮士谁舂长狄喉。","快使营平归印绶，貂蝉敢望出兜鍪。"],"title":"秋高申戒诸屯示幕府"}
