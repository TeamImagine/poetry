{"author":"葛胜仲","id":230620,"strains":["仄仄仄仄仄，平仄平仄○。","平平仄仄平，仄仄平仄仄。","仄仄仄仄仄，平仄仄平仄。","平平仄平仄，仄○仄平仄。","仄仄仄仄仄，仄仄平仄仄。","仄仄仄仄仄，仄仄仄平仄。","平仄仄仄仄，仄仄平仄仄。","仄仄平仄平，平平仄仄仄。"],"paragraphs":["我诵大智度，非疾无日空。","铜炉海岸香，亦复充净供。","积数向洛义，而实未尝诵。","凡诸有为法，实如幻泡梦。","一字本不立，况有千百颂。","不受一切法，乃簉预流众。","于法有所得，十八成不共。","妙理端会心，筌蹄那复用。"],"title":"诵金刚经满二藏偶作"}
