{"author":"黄庶","id":173538,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["山寒未放春消息，独把单醪慰寂寥。","书对圣贤为客主，竹兼风雨似咸韶。","醉乡城郭灯前到，愁贼戈矛盏底销。","野菜溪鱼随分有，不堪回首叫箪瓢。"],"title":"山居独酌"}
