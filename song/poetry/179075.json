{"author":"苏颂","id":179075,"strains":["仄仄仄平仄，平平平仄平。","仄仄仄仄仄，仄○？仄平。","仄仄○仄仄，仄平仄平平。","平平仄仄平，仄平仄平平。","平仄仄平仄，仄平○仄○。","仄○平仄○，平平平仄平。","平仄平仄平，仄仄平平平。","平平仄○仄，仄仄○平平。","平平仄○仄，仄仄平平平。","平平平仄仄，平仄平○○。","仄平平平仄，仄仄平平平。","平仄仄平仄，仄仄平平平。","○仄仄平平，平平仄平平。","仄平平仄平，平平仄平平。","仄仄平平仄，平○平仄平。","平平仄平仄，仄○平仄平。","○平仄平仄，○仄平仄平。","平仄仄仄○，平平仄仄平。"],"paragraphs":["近伏值休澣，端居无所为。","触热事造请，有如褦襶诗。","偶到昭德里，主人不吾非。","惟今吏部郎，望清秩非卑。","而与两铨选，事联相附离。","每听人物论，尤详台阁仪。","沿袭寻本原，左右逢津涯。","登朝鬓犹绿，继世衣仍缁。","欢然久相接，甚矣嗟吾衰。","谁言同趣舍，何力能嘘吹。","但惭蒹葭陋，坐对琼林枝。","时或把书卷，不厌颜生饥。","间亦忘形骸，任讥嗣宗痴。","喜君方得涂，骞腾复何疑。","岂此哀乌省，能留威凤姿。","君才适时用，早闻天子知。","荷囊与鸣玉，献纳无不宜。","宁校岁月劳，求为法令师。"],"title":"六月六日访晁美叔吏部越宿蒙惠长篇因次其韵"}
