{"author":"韩愈","id":9989,"strains":["平仄仄仄平仄平仄仄仄，仄平○平平仄仄。","仄平仄仄仄仄平，平仄仄○平平平。","仄平仄仄仄平仄，仄仄平仄平平平。","平平平仄平仄仄，？仄平平○仄仄。","仄仄仄平平仄平，平平仄仄平平○。","平平仄仄仄仄仄，仄平仄仄平平平。","平平仄仄仄仄仄，仄仄仄仄平平○。","仄平○平平仄仄，平仄仄仄○仄○。","仄平平平仄○仄，平仄仄仄平平平。","仄平仄仄仄平仄，平○仄平仄平仄。","平平仄○平平平，仄平平平仄仄仄。","仄平仄仄平仄平，仄平仄○仄○平。","平平平仄平仄○，平仄仄仄平仄平。","平平平平仄○平，平仄平仄仄仄○。","平平仄平平仄○，仄平仄平仄仄平。","仄仄平仄仄平平，平平平平仄仄平。","平○仄仄○仄平，仄○仄仄平平平。","仄仄仄仄仄○平，仄仄○仄平平平。","平平平○平仄○，仄平仄仄平仄平，平仄仄仄平平平。"],"paragraphs":["君不见太皇谅阴未出令，小人乘时偷国柄。","北军百万虎与貔，天子自将非他师。","一朝夺印付私党，懔懔朝士何能为。","狐鸣枭噪争署置，睗睒跳踉相妩媚。","夜作诏书朝拜官，超资越序曾无难。","公然白日受贿赂，火齐磊落堆金盘。","元臣故老不敢语，昼卧涕泣何汍澜。","董贤三公谁复惜，侯景九锡行可叹。","国家功高德且厚，天位未许庸夫干。","嗣皇卓荦信英主，文如太宗武高祖。","膺图受禅登明堂，共流幽州鲧死羽。","四门肃穆贤俊登，数君匪亲岂其朋。","郎官清要为世称，荒郡迫野嗟可矜。","湖波连天日相腾，蛮俗生梗瘴疠烝。","江氛岭祲昏若凝，一蛇两头见未曾。","怪鸟鸣唤令人憎，虫虫群飞夜扑灯。","雄虺毒螫堕股肱，食中置药肝心崩。","左右使令诈难凭，慎勿浪信常兢兢。","吾尝同僚情可胜，具书目见非妄征，嗟尔既往宜为惩。"],"title":"永贞行"}
