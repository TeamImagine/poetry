{"author":"陆游","id":41884,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["河汉微茫月渐低，风声正在草堂西。","莎根唧唧虫相吊，木末翻翻鹊未栖。","屯甲近闻如积水，守关不假用丸泥。","孤臣报国嗟无地，只有东皋更饱犁。"],"title":"夏夜纳凉"}
