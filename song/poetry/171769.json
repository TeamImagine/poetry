{"author":"范良龚","id":171769,"strains":["仄仄平平平仄仄，仄平平仄平平仄。","平平○仄仄平平，○仄平平仄○仄。","平平仄○○仄仄，仄仄平平仄平仄。","仄平○仄仄平平，仄仄○仄仄平仄。","平平仄仄仄平平，仄仄平仄仄平仄。","仄平平仄仄平平，仄仄平平仄平仄。","平平平仄平平仄，仄仄平平○仄仄。","仄平仄仄仄平平，仄仄平仄平平仄。","仄平平仄平平平，仄仄○平仄平仄。","仄平仄仄平仄平，平仄平平仄○仄。","平平平仄仄平平，平仄○平仄○仄。","平平仄仄仄○仄，仄仄平平仄平仄。","仄平仄仄仄平仄，仄仄平平仄平仄。","仄平仄仄仄平平，仄仄仄○平仄仄。"],"paragraphs":["我昔遨游周八极，玉京金阙俱经历。","翩然骑凤下瑶池，如与双成获相识。","双成侍燕王母旁，道貌方瞳照人碧。","玉笙吹彻奉琼觞，范子从旁丐余沥。","东方曼倩谓余言，汝亦名在地仙籍。","凤城南望好溪山，此是元君故仙宅。","琉璃槃上存金鼎，鼎内丹砂如琥珀。","汝能服食早归来，与予同是逍遥客。","我时贪醉蟠桃春，不记当年说仙迹。","一朝酒醒人世非，盘碎丹飞杳难觅。","香风堂上久徘徊，苏李题诗挂空壁。","孤云野鹤谩兴怨，我独摩挲问金狄。","世人劝我舐丹鼎，我亦何尝苦营役。","丈夫自有大还丹，得道不分今与昔。"],"title":"妙庭观"}
