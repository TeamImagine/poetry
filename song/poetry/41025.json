{"author":"陆游","id":41025,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["病骨清羸八十余，空斋凄冷五更初。","忽闻云表新来雁，起读灯前未竟书。","坐久屡传鸡喔喔，梦残犹化蝶蘧蘧。","农功渐毕身无事，约束家童种晚蔬。"],"title":"九月一日未明起坐"}
