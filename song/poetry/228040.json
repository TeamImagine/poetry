{"author":"释德洪","id":228040,"strains":["仄平仄○仄平仄，仄平仄仄平平仄。","仄平仄仄○仄○，平仄平平仄平仄。","仄平仄仄平仄仄，平仄仄平平仄仄。","仄平仄仄仄平平，仄平平平仄仄仄。"],"paragraphs":["我年政如牧民术，败群者去羊蕃息。","向来盗窃如有盟，飞蹑垣墙度窗隙。","下车夜户民不闭，终夕四邻无犬吠。","一懽醉倒不须归，以塼支头路傍睡。"],"title":"至抚州崇仁县寄彭思禹奉议兄四首  其三"}
