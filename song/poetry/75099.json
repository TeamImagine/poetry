{"author":"赵蕃","id":75099,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["又向江头觅去船，故山归路反茫然。","秋鸿社燕各千里，落日残霞同一川。","酒得老兵犹可饮，诗须我辈始堪传。","经行到处无生景，平日梦中今目前。"],"title":"呈周昭礼二首  其二"}
