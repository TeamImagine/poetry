{"author":"楼钥","id":66572,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["眼前未见古龙湫，望望前山景自幽。","红日一门千嶂晓，翠峰双耸半空秋。","风高落木无边下，气劲闲云逐处收。","要识雁山真面目，直须霜后一来游。"],"title":"入雁山过双峰"}
