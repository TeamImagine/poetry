{"author":"陆游","id":41214,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["茅舍晨鸡复暝鸦，暮年别自是生涯。","贪眠久已遗人事，对酒犹能惜物华。","出有儿孙持几杖，归从邻曲话桑麻。","日长亦莫憎春困，小灶何妨自煮茶。"],"title":"茅舍"}
