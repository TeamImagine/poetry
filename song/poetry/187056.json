{"author":"刘摰","id":187056,"strains":["仄仄平平仄，平平仄仄平。","仄平○仄仄，平仄仄平○。","平仄平平仄，平平仄仄平。","仄○平仄仄，仄仄仄平平。","平仄平平仄，平平仄仄○。","○平仄平仄，○仄仄○平。","平仄○平仄，平平仄仄平。","○平仄仄仄，仄仄仄○平。"],"paragraphs":["寄隐无怀土，为文倦解嘲。","地闲从草遍，门静绝人敲。","螳伏寻蝉捕，莺斜趁蝶捎。","楚冠谁问事，越鸟自知巢。","樽酒欣常满，邻书得借钞。","援琴意流水，弹剑恨空庖。","兰径深添菊，蔬畦净拔茅。","殷勤谢老圃，善恶不相殽。"],"title":"次韵辂氏东亭书事四首  其一"}
