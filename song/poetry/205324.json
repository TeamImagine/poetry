{"author":"李之仪","id":205324,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["得皮得髓漫多门，实际圆融理自存。","谕意当时才一笑，还卿千日见三孙。","维持佛法元无事，建立家山尽有文。","占断乾坤今鼎足，会多哮吼慰传闻。"],"title":"寄僧"}
