{"author":"徐夤","id":33958,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["怀君何计更留连，忍送文星上碧天。","杜预注通三十卷，汉皇枝绍几千年。","言端信义如明月，笔下篇章似涌泉。","他日有书随雁足，东溪无令访渔船。"],"title":"送刘常侍"}
