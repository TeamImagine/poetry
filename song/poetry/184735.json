{"author":"范纯仁","id":184735,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["胡慑天威自走藏，腐儒焉用合还乡。","驽骀恋主心终在，鼯鼠营身技不长。","晚岁胸襟成濩落，故山林壑谩青苍。","进趋无术归无计，聊得君诗浣肺肠。"],"title":"和圣美壁间题"}
