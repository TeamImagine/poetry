{"author":"赵友直","id":162812,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["竹楼新构喜初成，为检遗编课子程。","山近砚池云自湿，门无辙迹草偏青。","光团霁月盘书案，翠煖香风透画屏。","旧业深怀期远大，心田寸许欲耘耕。"],"title":"构竹楼初成"}
