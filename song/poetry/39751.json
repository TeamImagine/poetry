{"author":"陆游","id":39751,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["莫怪先生阅事多，人间何处不经过。","天山八月霜枯草，旸谷三更日浴波。","酒熟春风归掌握，丹成神物共谁何。","散人本带江湖号，四百年来一钓蓑。"],"title":"道室杂咏三首  其二"}
