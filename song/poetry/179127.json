{"author":"苏颂","id":179127,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["永日轻风起暝阴，伤春情绪苦难禁。","流连节物游人意，怅惜时光志士心。","桃李新芳添远思，龙蛇遗事感悲吟。","知君退直饶欢趣，每向尊前赏奏音。"],"title":"和杨直讲寒食感怀"}
