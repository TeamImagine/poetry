{"author":"徐瑞","id":167043,"strains":["仄仄○平○仄仄，仄仄仄平平仄仄。","平平仄仄仄仄平，仄仄平平仄平仄。","平平○仄仄平○，平仄平平仄平仄。","○平平仄仄平平，仄平仄仄平平仄。","仄平仄仄仄平平，仄○平平○仄仄。","○○仄仄仄平平，平仄平○仄平仄。","○平○仄平仄平，仄仄平○仄平仄。","平平仄○仄仄仄，平仄平○○仄仄。","平平○仄仄平平，平仄仄○平仄仄。"],"paragraphs":["万壑苍烟深闭阁，此客入山童放鹤。","天球琬琰一代珍，合止笙镛九成乐。","胸怀正自小沧溟，风骨端宜寘岩壑。","三年乌帽垫京尘，至今梦里喧车铎。","渴来醉卧白云根，饱听松风中夜作。","空中起用一何奇，声外生闻本无著。","闲情空自贞白痴，雅罚何妨半山谑。","知君此兴复不浅，安得松间相倚薄。","君山吟啸早归来，蛟鳄纵横风水恶。"],"title":"次景文听松风韵"}
