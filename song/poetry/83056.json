{"author":"敖陶孙","id":83056,"strains":["仄仄仄○仄，平平仄仄平。","仄平平平○，平平仄平平。","平仄平平仄，平平○仄平。","平仄仄仄平，仄仄平平平。","平平平平仄，仄仄仄仄平。","○平平仄○，仄仄平平平。","仄仄平仄平，仄仄○平平。","平平平平仄，仄仄平平平。","平平仄仄仄，仄仄仄仄○。","仄仄平仄平，仄仄平仄平。","仄平仄○仄，仄仄平平○。","○仄仄仄仄，○平平○平。","○仄仄仄○，仄平平平平。"],"paragraphs":["漏尽有行客，袁侯挽不来。","掉头缁尘中，胡为此徘徊。","何处非诗具，螺江如泼醅。","公子亦岂痴，索笑西湖梅。","平生诗书腹，不计簿领材。","噫呜梁父吟，慷慨新丰杯。","梦作方士凫，唤杖听风雷。","何知江东路，瘦马冲尘埃。","君名在吏部，作吏始此回。","兽弱而弩强，蹙缩生自猜。","自猜固如此，一语须君裁。","王事有靡盬，柴车谁当推。","行矣勿告劳，试身文书堆。"],"title":"别袁席之二首  其一"}
