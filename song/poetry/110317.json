{"author":"刘克庄","id":110317,"strains":["仄仄平平平，仄仄平平平。","平平仄平平，仄仄仄仄○。","仄平仄平平，平仄平平平。","平仄仄平平，平○平平平。","仄仄仄平仄，平仄平平○。","○平仄平仄，仄仄平平○。","仄○仄平仄，○仄○仄平。","平平仄仄仄，仄仄平平平。","平平仄平仄，仄仄○仄平。","仄平仄仄○，仄仄平平平。","仄平仄○平，平平仄平平。","仄平仄仄平，平仄平平平。","○平平仄平，仄仄平平平。","平平仄平仄，平仄平○平。","平平平仄仄，平仄平平平。","仄仄仄仄仄，仄仄仄仄平。","仄仄仄仄仄，○仄平平平。","○平仄仄○，平仄平平平。","仄○仄平平，仄仄平平平。","平平仄仄仄，平平仄平平。"],"paragraphs":["未出尧山云，既出云徐开。","君侯与天通，造化力可回。","驾言访岩扉，群彦森然陪。","旗钺映川原，笳吹喧蒿莱。","扫石坐夷旷，扪葛窥崔嵬。","訾洲久芜没，草树皆新培。","范张数君子，遗刻苍藓埋。","方羊不忍去，返照明千崖。","沙禽就栖宿，彩鹢犹溯洄。","眷焉宇宙间，此乐何常哉。","邺都会应刘，梁园命邹枚。","主公富贵人，襟抱尤雄猜。","当年篇翰存，往往邻俳谐。","英英大都督，羔雁招遗才。","云烟生妙笔，冰雪悬灵台。","况复是夕霁，素魄海上来。","一碧九万里，空洞无纤埃。","临风惜饮量，孤负黄金罍。","座中尽文豪，授简奚徘徊。","吾诗固拙速，聊为石生媒。"],"title":"三月十四日陪帅卿出游一首"}
