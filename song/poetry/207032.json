{"author":"黄庭坚","id":207032,"strains":["平仄仄仄仄，平平仄仄平。","仄平仄平平，○仄仄仄平。","平平仄仄仄，○仄仄仄仄。","仄平平仄○，平平仄○仄。","平平仄平仄，平仄仄仄仄。","仄仄仄○○，仄仄仄○仄。","仄平平平平，仄仄仄平平。","仄仄仄仄平，○○平仄平。"],"paragraphs":["金马避世客，谈谐玩汉朝。","石门抱关人，长往闭寂寥。","丝虫日夜织，劳苦则以食。","竹生罹斧斤，高林乃其贼。","匏樽酌吾子，虽陋意不浅。","土德贵重迟，水德贵深远。","革能谈鲲鹏，晚乃得庄周。","木雁两不居，相期无待游。"],"title":"赠无咎八音歌"}
