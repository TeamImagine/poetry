{"author":"林景熙","id":160147,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["爆竹声残事事新，独怜临镜尚儒巾。","寒窗琴册灯花晓，衰鬓江湖柏酒春。","道在老天扶客健，书来稚子识家贫。","旧山亦有闲风月，归与渔樵作主人。"],"title":"元日得家书喜"}
