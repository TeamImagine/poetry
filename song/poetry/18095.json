{"author":"吴芾","id":18095,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["滕阁秋屏已快哉，更登列岫少徘徊。","溶溶一水檐前去，隠隠千帆坐上来。","每恨长年成契阔，颇欣今日得追陪。","能并四乐由来少，且对江山举一杯。"],"title":"陪任漕胡仓登滕王阁秋屏列岫"}
