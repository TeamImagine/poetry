{"author":"范祖禹","id":200878,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["炎历储祥亿万年，宫成四海共熙然。","玉虚真境朝群帝，金阙泠风下列仙。","初日翠华来照耀，半天碧瓦欲飞骞。","已瞻圣孝勤三殿，更写欢声入五弦。"],"title":"和吕原明上清宫落成"}
