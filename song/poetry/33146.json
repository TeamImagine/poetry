{"author":"陆游","id":33146,"strains":["仄平仄仄仄仄○，平仄仄平○仄仄。","仄平仄仄仄平平，仄仄平平仄平仄。","仄平平仄仄平平，仄平仄仄平仄平。","仄○仄平仄平仄○仄，仄○仄平○仄平。","平仄平平仄○仄，平仄平○平平仄。","仄仄仄仄仄平平，仄仄仄仄平平平。","仄平仄仄仄仄仄，仄仄○平○仄仄。","平平仄仄仄平平，仄仄平平平仄仄。"],"paragraphs":["陆生学道欠力量，胸次未能和盎盎。","百年自笑足悲欢，万事聊须付酣畅。","有时堆阜起峥嵘，大呼索酒浇使平。","世间岂无道师与禅老，不如闭门参麹生。","朋旧年来散如水，惟有铛杓同生死。","一日不见令人愁，昼夜共处终无尤。","世言有毒在麹糵，腐胁穿肠凝血脉。","人生适意即为之，醉死愁生君自择。"],"title":"饮酒"}
