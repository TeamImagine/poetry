{"author":"宋庠","id":2803,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["荒城岑寂冒春霏，竹落江村具体微。","蛙怒爱为先雨叫，燕轻多作逆风飞。","印波鸾鉴新荷小，碍路犀簪早笋肥。","极目纤尘都不动，元规安得污人衣。"],"title":"题高明堂后池杂景二首  其一"}
