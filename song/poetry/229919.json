{"author":"苏过","id":229919,"strains":["平平仄仄平平平，仄仄仄仄平平平。","○平平平○仄仄，○平仄仄平○平。","平平仄平仄仄仄，平仄○仄平○平。","平平仄仄仄○仄，仄仄仄仄○平平。","平平仄仄平仄○，平仄仄仄平平平。","平平仄仄仄仄仄，？仄仄仄平平平。","平平仄仄仄仄仄，仄○仄仄平平平。","平平仄仄平仄仄，仄仄仄仄仄仄仄。","平平仄仄平仄仄，仄仄仄仄平平平。","仄平仄仄仄仄仄，仄仄平仄平仄平。"],"paragraphs":["霜风肃肃陵寒柯，海月滟滟翻秋河。","空山无人柴径熟，豨肥鹿饱眠长坡。","山夷野獠喜射猎，腰下长铗森相摩。","平沙仿佛见遗迹，踊跃不待张虞罗。","均呼夜起山谷应，披抉草木穷株窼。","何人得隽喜叫绝，脟割未羡青丘多。","今年岁恶不可度，竹间有米田无禾。","耕牛日欲登鼎俎，野兽脱命理则那。","朝来剥啄谁有馈，愧尔父老勤弓戈。","一言愿子不我忽，暴殄天物神所呵。"],"title":"海南多鹿豨土人捕取率以夜分月出度其要寝则合围而周阹之兽无轶者余寓城南户外即山林夜闻猎声旦有馈肉者作夜猎行以纪之"}
