{"author":"刘长卿","id":54932,"strains":["仄仄平平仄，平平仄仄平。","仄平○仄仄，平仄仄平○。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。","平仄平平仄，○平仄仄平。","仄平平仄仄，○仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["绝𪩘东林寺，高僧惠远公。","买园隋苑下，持钵楚城中。","斗极千灯近，烟波万井通。","远山低月殿，寒木露花宫。","绀宇焚香净，沧州摆雾空。","雁来秋色里，曙起早潮东。","飞锡今何在？苍生待发蒙。","白云翻送客，庭树自辞风。","舍筏追开士，回舟狎钓翁。","平生江海意，惟共白鸥同。"],"title":"禅智寺上方怀演和尚寺即和尚所创"}
