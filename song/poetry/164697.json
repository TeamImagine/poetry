{"author":"谢翱","id":164697,"strains":["仄平平仄平，平平平仄○。","平仄仄○仄，仄平平仄平。","仄仄仄平○，平○仄平仄。","仄仄仄平平，仄仄仄平仄。","仄仄仄平平，○仄平仄仄。","仄平仄平仄，仄仄仄平仄。"],"paragraphs":["北风花糁枝，春风花糁衣。","青鸟梦中见，畏来花下飞。","岂是得春迟，因缘别春早。","夜湿灞陵苔，半在古驰道。","入瓦雪冥冥，离树香草草。","那无返魂术，不忍见春老。"],"title":"落梅词"}
