{"author":"陆游","id":40741,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["乞得身归剡曲边，衡门茅舍共萧然。","向来误计守书册，此日遣愁无酒钱。","俗客妒闲来衮衮，流年欺老去翩翩。","梨花杨柳清明过，且向江村剩放颠。"],"title":"春日杂赋五首  其四"}
