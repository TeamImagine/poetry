{"author":"庄南杰","id":18140,"strains":["仄平平平仄平仄，平平仄仄平平仄。","仄仄平○仄仄平，平平仄仄平仄仄。","平平仄仄平平平，平平仄仄○平○。","平平仄仄平平仄，仄仄平平平仄平。","仄平仄仄平○仄，仄○○平仄○仄。","平平仄仄仄平平，平平仄仄平平仄。"],"paragraphs":["楚云铮铮戛秋露，巫云峡雨飞朝暮。","古磬高敲百尺楼，孤猿夜哭千丈树。","云轩碾火声珑珑，连山卷尽长江空。","莺啼寂寞花枝雨，鬼啸荒郊松柏风。","满堂怨咽悲相续，苦调中含古离曲。","繁弦响绝楚魂遥，湘江水碧湘山绿。"],"title":"湘弦曲"}
