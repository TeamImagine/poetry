{"author":"徐积","id":185588,"strains":["平仄仄仄平平平，平○○平平仄平。","平平仄仄仄仄平，仄平平仄平平平。","仄平平仄平平平，平平仄仄平平平。","平○平平平○平，平平仄仄平平平。","仄平仄仄○○平，仄平仄仄○○○。","仄平平仄○平平，平平仄仄○平平。"],"paragraphs":["周氏二子千人英，余观其诗余辄惊。","浑然骨格已老成，凛乎辞句冰霜清。","不然何以知君名，余知必作诗之精。","今观君诗眉且低，文章老大无人知。","少年便莫相轻欺，丈夫壮气如虹蜺。","古之庸者犹雄飞，青云自有相逢时。"],"title":"又赠二子"}
