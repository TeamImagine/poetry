{"author":"周密","id":153849,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["身世飘浮叹逝波，登瀛超海事蹉跎。","风灯飐浪摇乡梦，夜橹鸣霜杂棹歌。","元子一官真漫耳，曾参三釜奈贫何。","归来好觅玄真子，浮玉山前理钓蓑。"],"title":"买航归霅"}
