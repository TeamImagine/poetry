{"author":"李纲","id":242693,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["画斋初泛碧谿浔，十里津平叠翠岑。","拍岸烟波梅雨细，连天芳草岭云深。","愧烦断取西湖景，暂慰倾思北阙心。","好是清霄山吐月，水光天影共沈沈。"],"title":"泛碧斋诗"}
