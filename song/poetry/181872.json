{"author":"郑獬","id":181872,"strains":["仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["数日看花生怕迟，杭州更有乱花围。","为贪携酒寻春去，不及修书趁雁归。","且击壮怀期篆鼎，莫缘华发便沾衣。","谁知寂寞寒山外，万里苍鹰正苦饥。"],"title":"张寺丞见讶久不致书兼惠佳篇辄用奉答"}
