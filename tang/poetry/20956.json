{"author":"朱庆馀","id":20956,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄仄平。"],"paragraphs":["坐将文教镇藩维，花满东南圣主知。","公务肯容私暂入，丰年长与德相随。","无贤不是朱门客，有子皆如玉树枝。","自爱此身居乐土，咏歌林下日忘疲。"],"title":"送浙东陆中丞"}
