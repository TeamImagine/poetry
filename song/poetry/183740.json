{"author":"刘攽","id":183740,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["大帆如翼画江来，鼙鼓声干虺虺雷。","洛水登仙惟李郭，兔园延客得邹枚。","寄书上有加餐饭，倾盖何时数举杯。","想到石渠寻旧境，秋花著子遍庭槐。"],"title":"王正仲林子中联舟西上过睢阳寄书率尔成诗为报"}
