{"author":"韩维","id":157354,"strains":["仄平平平仄，平仄仄平仄。","平平平仄仄，仄○平平仄。","仄平仄平仄，仄仄平仄仄。","平仄平○仄，仄仄仄仄仄。","平仄仄仄平，仄仄仄仄仄。","仄平平○仄，○仄平仄仄。","仄平仄仄平，平○平○仄。","平平仄平平，仄仄仄仄仄。","仄仄平平平，仄平仄平仄。","平○仄平仄，平仄平仄仄。","仄平仄仄○，仄仄平仄仄。","平仄平○平，○平仄○仄。","○平平平平，？平仄平仄。"],"paragraphs":["暮登谯城上，延首望东道。","春风千里至，远思生怀抱。","故人客南楚，素节方自保。","黄鹄垂其翼，赤骥伏栈皂。","诗准李杜为，字压褚薛倒。","壮哉南行作，遗我资远讨。","若窥巨海涯，波澜方汹浩。","龙螭郁骞腾，错落效众宝。","往往仙人槎，突然忘枯槁。","尝闻会稽旁，山水天下好。","览君所咏叹，滞想兹一扫。","安得追王乔，乘云逮霓葆。","茹芝灵峰阳，徜徉以终老。"],"title":"寄苏子美"}
