{"author":"唐彦谦","id":31381,"strains":["平平仄仄平平○，仄仄平平仄○仄。","平平仄仄仄仄平，仄○○○仄平仄。","仄○平仄仄仄○，仄○仄仄平平平。","？平仄仄仄平仄，仄仄仄仄平平平。","仄平仄仄平平仄，○仄仄○仄平仄。","仄平平仄○？平，平平○○平平仄。","平平仄仄平平平，○○仄仄○平平。","仄仄仄平平仄仄，平平仄仄平平平。","仄平平仄○○仄，仄仄平平仄平仄。","平平○仄仄○平，○平平仄平平仄。","仄平仄仄平仄平，平○仄仄平平平。","平平平仄仄○仄，仄仄○仄○○○。"],"paragraphs":["湖田十月清霜堕，晚稻初香蟹如虎。","扳罾拖网取赛多，篾篓挑将水边货。","纵横连爪一尺长，秀凝铁色含湖光。","蟛蜞石蟹已曾食，使我一见惊非常。","买之最厌黄髯老，偿价十钱尚嫌少。","漫夸丰味过蝤蛑，尖脐犹胜团脐好。","充盘煮熟堆琳琅，橙膏酱渫调堪尝。","一斗擘开红玉满，双螯{拶扌=口}出琼酥香。","岸头沽得泥封酒，细嚼频斟弗停手。","西风张翰苦思鲈，如斯丰味能知否。","物之可爱尤可憎，尝闻取刺于青蝇。","无肠公子固称美，弗使当道禁横行。"],"title":"蟹"}
