{"author":"吴筠","id":42271,"strains":["平平平平仄，平仄平仄平。","平平仄仄仄，平仄平○平。","平仄仄平仄，仄平仄仄平。","仄仄平仄仄，平平仄平平。","平平仄仄仄，仄仄平仄平。","？仄仄仄仄，平平仄平平。","平○仄平○，仄仄仄仄平。","平仄平仄仄，仄平仄○平。","平○仄○平，平仄仄仄平。","平○仄平平，○仄平平平。","仄仄平仄仄，平平仄平平。"],"paragraphs":["尝稽真仙道，清寂祛众烦。","秦皇及汉武，焉得游其藩。","情扰万机屑，位骄四海尊。","既欲先宇宙，仍规后乾坤。","崇高与久远，物莫能两存。","矧乃恣所欲，荒淫伐灵根。","金膏恃延期，玉色复动魂。","征战穷外域，杀伤被中原。","天鉴谅难诬，神理不可谖。","安期返蓬莱，王母还昆仑。","异术终莫告，悲哉竟何言。"],"title":"览古十四首 六"}
