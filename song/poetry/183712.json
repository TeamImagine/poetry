{"author":"刘攽","id":183712,"strains":["平平仄仄仄仄平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["灵光岁久独岿然，岘首遗碑亦未迁。","会向三生记前佛，暂从方丈识诸天。","篆香徐刻黄金印，梵宇时开贝叶篇。","门外霜风正摇落，庭前翠柏自安禅。"],"title":"过柏林院僧吉长老有古殿吴道子画维摩居士又有断碑是宝历年中记义岑禅师住院事"}
