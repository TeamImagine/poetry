{"author":"周密","id":153862,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["万绿深藏碧玉壶，清游闲日意舒徐。","小山桂发吟招隠，杜曲花浓赋遂初。","门隔软红人逐鹿，湖分新渌我知鱼。","飞花落叶成幽趣，底事清风为扫除。"],"title":"越日伯芳又有长句又次之"}
