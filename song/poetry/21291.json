{"author":"晁公溯","id":21291,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平仄。","仄平仄仄平平仄，平仄平平仄仄平。"],"paragraphs":["卧病经旬不举觞，胸中无复少年狂。","春心已逐飞花尽，午梦还随白日长。","尘事无穷那可了，诗情常在不能忘。","闭门觅句无余事，书策纷纷正绕床。"],"title":"止酒"}
