{"author":"释德洪","id":227870,"strains":["平平平平仄，仄仄平仄仄。","仄仄平○平，平平仄仄仄。","仄平平平仄，○仄仄仄仄。","仄○仄平平，○仄仄平仄。","平平仄平仄，仄仄平仄仄。","仄仄仄平仄，仄仄平仄仄。","平平仄平平，仄平○仄仄。","平平平仄○，平仄仄仄仄。","平平仄○仄，仄仄仄仄仄。","平平仄仄平，平仄仄仄仄。","仄仄仄仄平，平平○仄仄。"],"paragraphs":["江楼为谁构，想见晴瓦碧。","夜读楼中诗，终疑笔五色。","气方吞刘备，和不以口击。","丽如傲梁公，正恐是花魄。","君才比西子，果识天下白。","我句陋无盐，笔砚焚欲亟。","吾家大冯君，酒酣颇自适。","书来夸壮观，盈纸溅醉墨。","初无万钱念，脱帽见秃笔。","时时及少年，追逐寄夙昔。","诫勿效宝公，清狂挑镜尺。"],"title":"复次蔡元中韵"}
