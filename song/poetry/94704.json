{"author":"李兼","id":94704,"strains":["平仄仄，平○平，仄○○仄仄仄平。","仄平平，仄平仄，平仄仄平平平仄。","仄平仄仄平平平，仄平仄○仄平平。","仄平仄平仄平仄，仄平仄仄平平平。","仄仄平平仄○仄，？仄仄平平仄仄。","平平仄平仄平平，仄仄仄仄平平平。","仄平仄仄○平仄，仄仄平平仄平仄。","平○平仄仄仄仄，仄仄平仄平平仄。","平仄仄，平平平，○仄平仄○仄平。","○平平仄仄平平，○平仄仄平平平。","仄平仄仄仄○仄，平平仄仄仄仄平。","平○平平仄平平平，仄仄平平平仄平平。","仄平仄仄仄仄仄，仄仄平○平仄平。","平仄平，仄仄平，仄平仄，平平平。","仄仄平○，仄仄平平。","平仄仄仄，仄仄平平。","○，平平平仄仄○○。"],"paragraphs":["骐骥瘦，驽骀肥，不如占我白石矶。","出无车，食无肉，宁复羡渠黄金屋。","叔孙礼乐何纷纶，两生不行岂徒云。","丈夫结交半天下，几人沮溺同耕云。","捷径趋荣速如鬼，龌龊岂堪豪右齿。","虞卿著书托穷愁，仲蔚绕宅蓬蒿秋。","朅来话旧重携手，往事纷纷集樽酒。","胸中奇气耿独在，匣剑时作蛟龙吼。","穷亦乐，贫非痡，且复安步行坦途。","从人嘲笑我非夫，乘流则逝宁须扶。","亦知落落固难合，焉能郁郁屈此乎。","朝驱车于阆风之颠，夕济舟于丹水之渊。","放身物外岂不好，局蹐人间真可怜。","追若亡，汗漫游，笑宁子，商声讴。","岂曰无衣，与子同裘。","天地一马，日月双辀。","噫，流光胡可以淹留。"],"title":"依韵和吴起季见寄"}
