{"author":"韩淲","id":87532,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["篱雨檐风落井梧，山幽时复见樵苏。","近秋依约能鸣雁，长夏无过暂止乌。","新面已多犹可餠，旧醅将少欲何酤。","章泉二老瑞峰远，怅仰空成耳热呼。"],"title":"有怀昌甫兄弟"}
