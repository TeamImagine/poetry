{"author":"李白","id":55935,"strains":["仄平仄仄平，平仄仄平仄。","○仄○平平，○平仄平仄。","仄仄平平仄，仄○平仄平。","仄平仄○平，平仄仄仄平。","○平平仄仄，仄仄仄平平。","仄仄平平平，平平仄平仄。","平仄仄仄平，仄平平平仄。","仄仄平○仄，平平平仄平。","平○仄平平，平仄仄仄○。","仄仄○仄仄，仄平平仄平。","平平仄仄○，平○仄平平。","仄仄仄仄仄，○平仄平平。","仄平平仄平，平仄仄平平。","○平仄平仄，仄仄仄平平。","平平平仄平，仄仄平仄仄。","平仄仄仄仄，仄○仄平仄。","仄仄仄仄平，平仄仄平仄。","仄仄平仄仄，平平平平平。","平平仄仄仄，仄仄仄平○。","仄仄仄平仄，平平平仄平。","平○仄仄仄，仄仄仄平平。"],"paragraphs":["岁星入汉年，方朔见明主。","调笑当时人，中天谢云雨。","一去麒麟阁，遂将朝市乖。","故交不过门，秋草日上阶。","当时何特达，独与我心谐。","置酒凌歊台，欢娱未曾歇。","歌动白纻山，舞回天门月。","问我心中事，为君前致辞。","君看我才能，何似鲁仲尼。","大圣犹不遇，小儒安足悲。","云南五月中，频丧渡泸师。","毒草杀汉马，张兵夺云旗。","至今西二河，流血拥僵尸。","将无七擒略，鲁女惜园葵。","咸阳天下枢，累岁人不足。","虽有数斗玉，不如一盘粟。","赖得契宰衡，持钓慰风俗。","自顾无所用，辞家方来归。","霜惊壮士发，泪满逐臣衣。","以此不安席，蹉跎身世违。","终当灭卫谤，不受鲁人讥。"],"title":"书怀赠南陵常赞府"}
