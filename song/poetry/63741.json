{"author":"王质","id":63741,"strains":["仄平仄仄平平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["縠纹绝似瀼西生，霜沫全如漱玉清。","稍定心源渟夜气，即开耳界度秋声。","旁观事有千端异，返照身无一点轻。","一醉等闲千日过，清江安用白鸥盟。"],"title":"秋夜读书三首  其二"}
