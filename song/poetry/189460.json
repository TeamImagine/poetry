{"author":"沈辽","id":189460,"strains":["平平仄仄仄○○，仄仄仄仄平平平。","○平仄仄仄仄平，平仄平平仄○○。","仄平仄仄仄仄仄，仄仄平平仄平仄。","仄仄仄仄平仄平，仄仄平仄平平平。","仄仄仄仄平平平，仄仄仄仄平平平。","○仄平平仄仄仄，仄○平平○仄平。","仄平仄平仄仄仄，仄平仄仄仄○仄。","仄仄平平平仄平，仄仄仄平仄○仄。"],"paragraphs":["山川旱气赤如虹，大海半涸惊鱼龙。","行人渴死道不通，时见飞鸢坠长空。","日轮轧轧未背昃，独坐髙堂酌琼液。","下视万屋生白烟，不复平日瞻青山。","闭目欲想瑶池濒，欲往万里增黄尘。","长忆仙人李太白，若乘鲸鱼应腐鳞。","晚餐一盘荐黑黍，出铛已败色如土。","忽得诸篇排硬言，伏读未终汗如雨。"],"title":"和李正甫"}
