{"author":"殷尧藩","id":19216,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["黄鹤山头雪未消，行人归计在今朝。","城高铁瓮江山壮，地接金陵草木雕。","北府市楼闻旧酒，南桥官柳识归桡。","吏民莫见参军面，水宿风餐鬓发焦。"],"title":"还京口"}
