{"author":"陈著","id":139556,"strains":["仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["远公陶陆成千古，谁复相从过虎溪。","西隠老师虽有约，北山俗驾似难齐。","诗来日午双瞳醒，句出天心万象低。","时课家僮修茗供，松风清处坐分题。"],"title":"代吴景年次韵浄慈寺主僧頔上人二首  其二"}
