{"author":"王迈","id":107751,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平仄平仄，平平仄仄仄平平。"],"paragraphs":["頖宫轮奂一鲜明，多谢贤侯主夏盟。","鸡白碑成惭浅识，鹅黄酒满认深情。","回头二十三年梦，接武千英万俊名。","来事可为待卿等，狂生老去合归耕。"],"title":"作郡庠修学增田记成诸职事招饮"}
