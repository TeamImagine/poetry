{"author":"韩淲","id":87477,"strains":["仄平平仄仄平平，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["雨烟埋却面前山，怅望高吟祇自看。","既以酒壶相煖热，更因墨帖破荒寒。","谁家篱落梅千点，到处园林竹数竿。","不是故人心事在，也随尘虑失幽欢。"],"title":"次公和韵再赋答之"}
