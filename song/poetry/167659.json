{"author":"汪炎昶","id":167659,"strains":["仄仄仄○平仄仄，仄仄○仄平平平。","平平仄仄仄仄仄，仄仄仄仄平平平。","平仄○○仄平仄，仄平仄仄平平○。","仄平平仄仄仄仄，平平仄仄平仄平。"],"paragraphs":["白露洗空河汉湿，耳目莹净无纤埃。","秋声溢出涧谷外，野色迸入轩窗来。","多感间吟亦凄婉，自谋有策常迂回。","傲然高视万物表，黄花浊酒聊一咍。"],"title":"秋怀"}
