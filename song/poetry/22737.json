{"author":"王十朋","id":22737,"strains":["仄仄平仄仄，平○仄仄平。","平平仄仄仄，平平平仄平。","仄平平仄仄，平仄仄仄平。","仄仄平平平，仄平仄仄平。","平平平仄仄，仄仄平平平。","仄平平仄○，仄仄平仄○。","仄平仄仄平，平仄仄仄平。","平平仄平仄，仄仄平仄平。","仄仄平平平，仄仄平平平。","平○仄平仄，平仄○平平。","平仄仄仄仄，平仄平平平。"],"paragraphs":["世贵铜雀砚，常患伪乱真。","千金买渴雀，虚名何足珍。","李生心好古，身困道不贫。","得此佳陶泓，制由万道人。","殷勤持赠我，器古诗清新。","置之窗几间，日与毛颖亲。","未能草太玄，姑用注获麟。","罗文及端紫，贵幸无比伦。","屈尔居蓬窗，与我同艰辛。","研磨媚权贵，挥染劳精神。","兹我所不敢，铭以书诸绅。"],"title":"李资深赠古瓦砚及诗"}
