{"author":"李深","id":198913,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["白首雍容侍从中，高怀常寄五湖东。","游文仙殿才终别，作牧稽山地更雄。","去国旌旗迎晓日，过家鲈橘正秋风。","异时治行如登用，故事西京有弱翁。"],"title":"送程给事知越州  其二"}
