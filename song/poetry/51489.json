{"author":"喻良能","id":51489,"strains":["平平平仄仄平平，仄仄平平平仄仄。","平平仄仄仄仄仄，仄平平平仄○仄。","平平平仄平平平，仄平仄仄○平平。","平平仄仄仄仄仄，平平仄仄平平仄。","仄仄○仄○仄平，仄平平仄仄平平。","平平仄仄仄平仄，仄仄仄平○仄仄，平平仄仄○○仄。"],"paragraphs":["诗翁衔袖出清诗，醉墨淋漓惊乍写。","明珠炯炯照户牖，恍疑骊龙睡遗者。","弥明高唱诗云云，此翁一扫如飞蚊。","诗狂克念酒作圣，樽前笑杀刘师命。","李白张旭称世贤，姓名优入少陵编。","平生我亦忝词客，自得此诗轻尺璧，他年别去长相忆。"],"title":"次韵杨廷秀浣花图歌"}
