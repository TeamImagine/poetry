{"author":"赵蕃","id":75138,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["十四年中三别君，别君每辄叹离群。","案惟占位崔斯立，客乃无毡郑广文。","给札不能因狗监，校书从昔老扬云。","君颜得酒犹能少，我发如霜不可耘。"],"title":"锺子崧己丑岁簿秩满去今自饶州教授还犹选人也感叹之余赋以别"}
