{"author":"吴可","id":215589,"strains":["仄平平○平，平仄仄平平。","仄○平仄○，仄仄仄○○。","仄平仄○仄，仄平平○平。","平仄○平平，○仄仄仄平。","平仄仄仄仄，平仄仄仄平。","○仄○仄仄，平平○仄平。","平○仄○仄，平仄仄仄平。","○仄仄○平，平仄平○平。","仄仄仄○平，仄仄平平平。","平平仄平仄，平平○○平。","仄仄仄仄平，仄平平仄平。","仄仄平仄平，仄仄平平○。","仄平仄仄仄，仄平仄仄○。","平平仄仄仄，仄仄平平平。","平平仄平平，平平仄平平。","仄仄平仄仄，仄仄○平平。","仄仄仄平仄，○平仄平平。","仄○仄仄平，○仄仄仄平。","平仄平仄仄，仄平仄○○。","仄仄仄平仄，平仄○仄平。","平○仄仄仄，仄仄平平平。","平仄仄平仄，平平仄平平。","平仄仄仄○，仄仄平仄平。","平平仄仄○，仄仄仄平平。"],"paragraphs":["往时家分宁，风俗喜追随。","挽留杯酒间，往往醉如泥。","比年舍临汝，闭关无相知。","牢落三周星，淹泊一水湄。","人事即渐熟，邻曲不复疑。","闻有长者客，清谈颇忘疲。","宗盟晚相遇，佳此野鹤姿。","过我忽长鸣，倾倒胸中奇。","借问所从来，半世游京师。","群贤共文字，声名冠当时。","自得固有余，足能攀桂枝。","上以荣北堂，下以光衰迟。","故山未暇往，旧游不足思。","墙东或可隠，便拟营茅茨。","奇怀傲南窗，幽花撷东篱。","是亦差可乐，去此将何为。","恨未识胥邓，论交尚差池。","不妨气类求，相与慰渴饥。","同姓纷在眼，邈然弃如遗。","此道已浇薄，君乃敦笃之。","何当美盛德，老矣徒嗟咨。","黄奶厄兵火，荒唐废文辞。","毛子素偃蹇，岂复能发挥。","谁为国士重，自有尚书诗。"],"title":"吴秀才出示孙尚书诗求鄙作"}
