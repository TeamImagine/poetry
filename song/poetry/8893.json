{"author":"张嵲","id":8893,"strains":["仄平仄仄仄仄平，仄仄仄平平仄平。","？平平平仄仄○，仄仄仄仄平○平。","仄平仄仄仄平仄，仄仄仄仄平平平。","仄仄仄平平仄仄，仄平？仄平平○。","平平仄○仄平仄，仄仄仄仄平平平。","平平平○平仄仄，仄仄仄平○仄平。","仄平平平平仄仄，平平仄仄平平平。","平平仄仄仄仄仄，仄平仄仄平平平。","仄○仄仄仄仄仄，仄平仄仄○平平。","○平仄仄平仄平，○仄仄仄仄平平。","○平○仄仄平○，平平平仄仄仄平。","○○○仄平平仄，仄仄平平？平仄。","仄平仄仄平○平，？仄平平平○仄。","仄平仄○平平仄，○平○仄平平仄。","平平仄仄平仄平，仄仄仄仄平平平。","仄平○仄○仄仄，仄仄仄平平仄○。","○平仄仄平平仄，仄平平仄平平仄。","平平仄仄仄平平，仄平平仄仄平○。"],"paragraphs":["少年意气隘九州，远别不为儿女愁。","秪今摧颓落异县，跬步信宿生离忧。","况今送子又千里，使我别绪何能休。","忆昔石城初识面，两髦紒帻君才收。","余方弱冠事科举，并辔共适东西州。","春风寻胜襄傍寺，夜月复登临汉楼。","凤林花开无远近，渔梁柳暗迷汀洲。","荆门至陋不足数，杏山百丈清泉幽。","径过物色尽可记，至今夜梦当时游。","从兹一别星再终，相望不啻马牛风。","临安相见各惊叹，君非丁壮予老翁。","长离更挟鹓鶵至，射策同攀郄诜桂。","上书不肯干相公，𫖯首甘为州县吏。","故人义重非时俗，三程过我荒村寺。","欢言不觉春夜阑，破月已上前林端。","一杯相属且自适，莫话旧游成慨叹。","闻君早有求田约，四方宁有襄阳乐。","时平我则径西归，远追高士鹿门期。"],"title":"赠赵公旦"}
