{"author":"释智圆","id":221622,"strains":["仄平平○平，平仄○平仄。","平平仄仄仄，仄仄仄平仄。","仄仄平仄平，○○仄平仄。","平平○仄平，平平仄平仄。","仄仄平平仄，仄仄平平仄。","平平仄平仄，平仄仄平仄。","仄仄仄平平，平仄平平仄。","平平仄平仄，平平仄仄仄。","平仄平平平，平平平仄仄。","平平仄仄平，仄仄仄平仄。"],"paragraphs":["领童闲荷锄，埋核间群木。","他人顾我笑，岂察我心曲。","我欲千树桃，夭夭遍山谷。","山椒如锦斓，山墟若霞簇。","下照平湖水，上绕幽人屋。","清香满邻里，浓艳蔽林麓。","夺取武陵春，来悦游人目。","花开复花落，知荣必有辱。","荣辱苟能齐，人人心自足。","须知我种桃，可以化风俗。"],"title":"孤山种桃"}
