{"author":"邵雍","id":124332,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["归去来兮任我真，事虽成往意能新。","何尝不遇如斯世，其那难逢似此人。","近暮特嗟时翳翳，向荣还喜木欣欣。","可怜六百余年外，复有闲人继后尘。"],"title":"读陶渊明归去来"}
