{"author":"释道潜","id":203303,"strains":["仄平平平平仄平，平平仄仄平平平。","平平平仄仄仄仄，仄平仄仄平○平。","平平仄仄平仄仄，○平仄仄平平平。","○平仄仄仄仄仄，○仄仄仄平○○。","平平仄仄仄仄仄，仄仄平仄○○平。","仄平○仄平○仄，仄仄○仄○平平。","○平仄仄仄平仄，仄仄平仄仄仄平。","平仄仄○平仄仄，仄仄仄仄平平○。","仄平○仄仄仄仄，仄仄平仄平○平。","平平平仄○仄仄，○仄平仄平平平。"],"paragraphs":["鸟声鸣春春渐融，千花万草争春工。","纷纷桃李自缭乱，牡丹得体能从容。","雕栏玉砌升晓日，轻烟薄雾初冥蒙。","深红浅紫忽烂熳，如以蜀锦罗庭中。","姚黄贵极未易睹，绿叶遮护藏深丛。","露华膏沐披正色，肯事夭冶分纤秾。","从来品目压天下，百卉羞涩莫敢同。","清浄老禅根道妙，即此幻色谈真空。","上人封植匪玩好，庶敬先烈存遗风。","遨芳公子应未耳，且乐樽俎怡歌锺。"],"title":"僧首然师院北轩观牡丹"}
