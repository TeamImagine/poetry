{"author":"王安中","id":233766,"strains":["仄平仄平仄，平平仄平平。","平平仄平仄，仄仄仄平平。","平平？○仄，仄仄仄仄平。","平平平平仄，仄仄平仄平。","平平仄仄仄，仄平仄平平。","仄仄平平平，○仄平仄平。","仄平仄仄仄，仄仄平仄平。","平平仄平仄，仄仄平仄○。","仄平平仄平，仄仄平平平。","平平平仄平，仄仄仄平平。","○平仄仄仄，仄仄平仄平。","仄○仄平仄，仄仄仄仄平。","平平仄仄仄，仄仄平平平。","仄平平仄○，仄平平仄平。","仄平○仄仄，○平平平平。","仄仄仄仄平，仄仄○○○。","平平仄平○，平仄仄仄平。","平平仄仄仄，平仄仄平○。","仄○○平平，平仄仄仄平。","仄平○平仄，仄仄仄仄平。"],"paragraphs":["北山立雄秀，西山俨来奔。","棱层上云雨，秘邃错朝昏。","风霆倏号怒，势欲立厚坤。","兹惟神灵宅，可但人物繁。","嵩阳擅月旦，问山等龙门。","谓我山之英，重以仁者言。","丈人盖代手，脱口千载存。","莼羮与羊酪，不复疑戏论。","向来无极神，解与君争尊。","堂堂甄孟成，版籍见诸孙。","如何置不问，远借寒谷暄。","我行傍乡梓，念此永弗谖。","逢人试语似，喜色凌朝暾。","问公谁辈行，故侯苏季昆。","故侯遗妙墨，砻山龛山轩。","亦有好事人，醉帖收蜿蜒。","神明坐还观，声泪已复吞。","公能破纸尾，师友道弥敦。","要当藏名山，仍意作九原。","续弦煎麟角，并洗万古冤。"],"title":"定武赠晁以道"}
