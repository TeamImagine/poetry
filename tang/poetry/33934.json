{"author":"徐夤","id":33934,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["酒壶棋局似闲人，竹笏蓝衫老此身。","托客买书重得卷，爱山移宅近为邻。","鸣蛩阁上风吹病，落叶庭中月照贫。","见说天池波浪阔，也应涓滴溅穷鳞。"],"title":"寓题"}
