{"author":"毛珝","id":120847,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["客里元正最可怜，就他香案礼苍天。","懒拈蓍草占新岁，频对菱花忆去年。","仅有邸翁分席拜，不如野老着衣鲜。","百年草草浑如此，且醉残梅了目前。"],"title":"元日寓越之三江"}
