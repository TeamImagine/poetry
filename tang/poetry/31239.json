{"author":"秦韬玉","id":31239,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["蓬门未识绮罗香，拟托良媒益自伤。","谁爱风流高格调，共怜时世俭梳妆。","敢将十指夸偏巧，不把双眉鬬画长。","苦恨年年压金线，为他人作嫁衣裳。"],"title":"贫女"}
