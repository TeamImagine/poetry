{"author":"赵彦端","id":29958,"strains":["平○仄仄仄平平，仄仄○平仄仄平。","仄○仄平平仄仄，仄平○仄仄平○。","平平○仄平平仄，仄仄○○仄仄平。","仄仄平○○仄仄，仄平仄仄仄平仄。"],"paragraphs":["生当带索守林庐，不合轻抛种树书。","贺燕得公真是乐，弊貂将我竟何如。","殊乡更觉邻为贵，晚岁深期烛有余。","上下床闲相去几，未知梦觉孰非欤。"],"title":"次韵郑逢辰直阁迁新居  其二"}
