{"author":"陈造","id":58671,"strains":["仄仄仄平平，平仄仄仄平。","○仄○○仄，仄仄○仄平。","仄平仄仄仄，仄仄○仄平。","仄仄仄平仄，平平○仄平。","○平仄平平，仄仄平仄平。","仄仄仄平仄，平仄仄仄平。","平仄平平仄，仄仄平平平。","仄○平仄仄，仄○平仄平。","平平平平仄，仄○平仄○。","仄仄平平平，仄仄○仄平。"],"paragraphs":["老境阅流光，翩若下坂车。","除夜更深念，系尾留去蛇。","昔人老世故，亦复兴此嗟。","迫岁况羁旅，孤舟如泛槎。","妻孥共蓬窗，偪侧栖树鸦。","拨火话乡国，凄怆杂笑哗。","桃柏粗能具，爆竹知谁家。","欻听鸡鼓翼，尚看灯结花。","遥知诸神晓，共正青帝衙。","我亦东风前，坐待帆影斜。"],"title":"舟中除夜"}
