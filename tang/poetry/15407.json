{"author":"白居易","id":15407,"strains":["平仄平仄仄，仄○仄平平。","仄平○仄仄，仄仄平仄○。","○仄仄仄平，仄仄○仄平。","平○平仄仄，仄仄平平平。","平平仄仄仄，仄仄○○平。","仄○平仄平，仄仄平平平。","平平平平平，仄仄仄○平。","平平仄○仄，平仄平平平。","仄仄仄仄仄，平仄平仄平。","平仄仄○仄，平仄○平平。"],"paragraphs":["朝送南去客，暮迎北来宾。","孰云当大路，少遇心所亲。","劳者念息肩，热者思濯身。","何如愁独日，忽见平生人。","平生已不浅，是日重殷勤。","问从何处来，及此江亭春。","江天春多阴，夜月隔重云。","移尊树间饮，灯照花纷纷。","一会不易得，余事何足云。","明旦又分手，今夕且欢忻。"],"title":"赠别崔五"}
