{"author":"陆游","id":33605,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["青羊道士竹为家，也种玄都观里花。","微雨晴时看鹤舞，小窗幽处听蜂衙。","药罏宿火荧荧暖，醉袖迎风猎猎斜。","老我一官真漫浪，会来分子淡生涯。"],"title":"青羊宫小饮赠道士"}
