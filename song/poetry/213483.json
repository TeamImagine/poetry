{"author":"贺铸","id":213483,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落墨龙眠品入神，横筇一见谪仙人。","孤云老鹤来何处，异石清流有是身。","瞻仰生风开鬓发，卷舒盥手敬星辰。","他年莫用黄金铸，传在人间此逼真。"],"title":"内翰出龙眠居士写真图"}
