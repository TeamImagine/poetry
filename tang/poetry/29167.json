{"author":"周繇","id":29167,"strains":["仄仄平平仄仄平，仄平仄仄仄平平。","平平平仄平平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["猎猎旗幡过大荒，敕书犹带御烟香。","滹沱河冻军回探，逻逤城孤雁著行。","远寨风狂移帐幕，平沙日晚卧牛羊。","早终册礼朝天阙，莫遣虬髭染塞霜。"],"title":"送入蕃使"}
