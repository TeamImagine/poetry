{"author":"陆游","id":38421,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，仄仄仄平平仄平。","平仄仄平平仄仄，仄平平仄仄平平。"],"paragraphs":["枯蓬万里寄飘风，晚落江头号放翁。","冉冉流年秋镜里，悠悠残梦晓笳中。","扫除药裹病良已，弃置酒杯愁自空。","闲处固应容老子，卧看年少起新丰。"],"title":"病愈偶书"}
