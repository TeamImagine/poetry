{"author":"方回","id":148599,"strains":["平平仄仄平平仄，平平仄仄平平仄。","仄仄仄平○仄○，仄平平仄平平仄。","仄平平仄仄平平，平○○仄平平○。","平平仄仄仄平平，仄仄平平仄平○。","仄平平仄仄○平，仄仄平平仄仄平。","○平仄仄仄仄仄，○仄仄平平仄平。","仄平仄平仄仄仄，仄仄仄平○仄平。","仄仄仄平○平仄，仄平平仄仄平平。","仄仄平平平仄仄，仄仄平平平仄仄。","平仄仄仄仄平平，○平平仄仄仄仄。","仄仄平平仄平仄，○仄平平○仄仄。","仄平仄仄仄仄平，○仄仄平仄平仄。","仄仄平○仄○平，仄平仄仄平平平。","平○○仄仄仄仄，平仄○平○仄平。","仄平仄平仄平仄，平仄仄仄平平平。","仄仄平仄平仄平，仄平平平○仄平。"],"paragraphs":["湖山一笑乾坤破，欺孤弱寡成迁播。","不念六宫将北行，太师双拥婵娟卧。","甬东香艳到漳南，争看并蒂芙蓉过。","天兵及颈幸全尸，想见骈肩泪珠堕。","木绵花下痛犹新，已向谁家踏舞茵。","长头未及死肉冷，折齿遽专妆面春。","赤城战场夜避火，万里又随燕塞尘。","肉食酪浆更苟活，不惭金谷坠楼人。","万户郎君遄卒死，却自金台还故里。","嗟尔薄命两佳人，三为人妾亦可已。","巧画蛾眉拙针线，空自纤纤长十指。","后堂执乐换小名，更事少年贵公子。","忆昔军中入相时，潜搜密逻渔妖姬。","民间妻女凛不保，何啻如花三五枝。","曲江近前少陵恐，今日总孕他人儿。","贱获淫婢何所知，但为权臣深惜之。"],"title":"木绵怨"}
