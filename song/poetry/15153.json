{"author":"刘子翚","id":15153,"strains":["平平仄仄平，仄仄平平仄。","仄仄仄仄平，仄仄平仄仄。","平仄平仄仄，仄仄平平仄。","平平平平平，平仄仄平仄。","平平平平平，平仄平平仄。","仄平仄仄平，仄仄平仄仄。","仄平仄平仄，仄仄平仄仄。","平○仄仄仄，平仄仄○仄。"],"paragraphs":["村南井欲干，晓汲盈瓢浊。","饮浊不足言，奈此田亩涸。","咿哑龙骨响，焕烂阳乌虐。","良农无他营，辛苦事东作。","春苗何葱芊，秋刈何稀薄。","我虽食有余，念彼心不乐。","乞灵走群祀，晚电明霍霍。","屯膏竟未施，天意自难度。"],"title":"谕俗  其八"}
