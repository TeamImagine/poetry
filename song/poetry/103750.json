{"author":"诸葛兴","id":103750,"strains":["平仄平平仄平平，仄平仄平平平。","仄平平平仄仄，仄仄平平仄平。","平仄仄平仄仄，仄仄仄平○○。","平平平平仄平仄，仄平平平仄平仄。","平仄仄平○仄，仄平○平○仄。","仄平平平仄仄仄，平平仄平平仄仄。","平仄仄平仄仄，平平平平平仄。","平○仄平○平，平平仄平仄平。","仄仄仄平平仄，仄平仄平平平。","平○平仄仄，仄平平仄平。","仄○平平仄平，仄仄仄平平平。","平仄仄平○○，仄仄仄平平平。","仄平平平仄仄，仄平平平仄平。","平平平○仄，平平平仄仄。","仄仄仄平平平，仄仄仄仄平○仄平平平○仄。"],"paragraphs":["瞻越山兮镜之东，郁乔木兮岑丛。","倚青霞兮窆石，枕碧流兮宝宫。","端黻冕兮穆穆，列俎豆兮雍雍。","梅为梁兮挟风雨，倏而来兮忽而去。","芝产殿兮间见，橘垂庭兮犹古。","壁腾辉兮桂荐瑞，书金简兮缄石匮。","朝万玉兮可想，探灵文兮何秘。","嗟洚水兮横流，民昏垫兮隠忧。","运大智兮无事，锡洪范兮攸畴。","身劳兮五岳，迹书兮九州。","亶王心兮不矜，迄四海兮歌讴。","猗圣宋兮中兴，驻翠跸兮稽城。","独怀勤兮旷代，粲奎文兮日星。","扬舲兮拊鼓，吴歈兮郑舞。","奠桂酒兮兰肴，庶几髣髴兮菲食卑宫之遗矩。"],"title":"会稽颂  其一"}
