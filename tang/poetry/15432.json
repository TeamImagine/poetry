{"author":"白居易","id":15432,"strains":["平仄平平仄，仄○平平仄。","仄仄仄平平，仄平平仄仄。","平平仄○仄，平仄平平仄。","仄仄仄○平，仄平○○仄。","平平仄平仄，仄仄仄平仄。","仄仄仄平○，仄平仄平仄。"],"paragraphs":["前在浔阳日，已叹宾朋寡。","忽忽抱忧怀，出门无处写。","今来转深僻，穷峡巅山下。","五月断行舟，滟堆正如马。","巴人类猿狖，矍铄满山野。","敢望见交亲，喜逢似人者。"],"title":"自江州至忠州"}
