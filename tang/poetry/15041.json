{"author":"白居易","id":15041,"strains":["○平平，仄○仄仄平平仄。","平○仄平仄仄仄，平仄平平○仄仄。","仄○平仄平平○，仄平仄仄仄仄平。","仄平平○仄平仄，仄平平平○仄仄。","仄平仄仄仄○平，仄平仄仄○平仄。","仄平平平仄仄平，仄仄平平仄仄平。","平平平仄平平仄，仄仄仄平仄平仄。","平平平仄仄○平，仄○平仄仄仄平。","仄仄平，平仄平平仄仄平。"],"paragraphs":["司天台，仰观俯察天人际。","羲和死来职事废，官不求贤空取艺。","昔闻西汉元成间，上陵下替谪见天。","北辰微暗少光色，四星煌煌如火赤。","耀芒动角射三台，上台半灭中台坼。","是时非无太史官，眼见心知不敢言。","明朝趋入明光殿，唯奏庆云寿星见。","天文时变两如斯，九重天子不得知。","不得知，安用台高百尺为。"],"title":"新乐府 司天台\t引古以儆今也"}
