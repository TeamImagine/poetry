{"author":"黄庚","id":160556,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄平平平。","仄平仄仄仄平仄，平仄平平仄仄平。"],"paragraphs":["香篆烟销夜气清，篝灯开卷遣闲情。","半窗月落梅无影，三径风来竹有声。","乐道何须图富贵，读书元不为功名。","白云满榻便高卧，欹枕诗成梦不成。"],"title":"夜坐"}
