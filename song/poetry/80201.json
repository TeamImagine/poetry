{"author":"徐照","id":80201,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["山中白日无尘迹，只有啼禽在树头。","土蚁上鞋行径叶，楝花黏手掬溪流。","高吟未许常人学，清福多应积世修。","新茗一瓶蒙见惠，家童言是社前收。"],"title":"重题翁卷山居"}
