{"author":"欧阳修","id":79403,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄仄。","平仄仄平平仄仄，仄平平仄仄平平。"],"paragraphs":["万钉宝带烂腰镮，赐宴新陪一笑欢。","金马并游年最少，玉堂初直夜犹寒。","自嗟零落凋颜鬓，晚得飞翔接羽翰。","今日遽闻催递宿，不容多病养衰残。"],"title":"子华学士儤直未满遽出馆伴病夫遂当轮宿辄成拙句奉呈"}
