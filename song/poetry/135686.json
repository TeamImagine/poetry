{"author":"蔡襄","id":135686,"strains":["平仄仄仄仄仄平，仄平仄仄仄仄平。","仄仄仄平平仄仄，仄仄平仄○平平。","平平仄平仄平仄，仄仄平仄平平平。","平平○仄仄○仄，仄平平仄平仄平。","仄平仄仄仄平仄，仄平仄仄○仄○。","仄平仄仄仄仄仄，仄平仄仄○平○。","仄平平仄仄平仄，？仄仄仄平○○。","仄平平仄仄仄仄，仄仄仄仄平平平。","平平仄平仄仄仄，平平仄仄平仄平。","平平仄仄仄平仄，仄平仄仄平平平。","平平仄仄仄平仄，平仄平仄○平平。","仄平仄仄仄○仄，平仄仄仄平仄平。","仄平仄仄平仄仄，仄仄仄仄○平平。","○平仄仄仄平仄，平平仄仄平仄平。","平平仄仄仄平仄，平仄仄仄平○平。","平平仄仄仄平仄，仄仄平平平仄平。"],"paragraphs":["君子道合久以成，小人利合久以倾。","世道下衰交以利，遂使周雅称嘤鸣。","煌煌大都足轩冕，绰有风采为名卿。","高名重位盖当世，退朝归舍宾已盈。","胁肩谄笑不知病，指天报遇如要盟。","一朝势夺德未改，万钧已与毫厘轻。","畏威谀上亦随毁，矧复鼓舌加其评。","透迤阴拱质气厚，两豆塞耳心无营。","鸣呼古人不可见，今人可见谁与明。","章章节义尹师鲁，饬躬佩道为华荣。","希文被罪激人怒，君独欣慕如平生。","抗书毂下自论劾，惟善与恶宜汇征。","削官窜逐虽适楚，一语不挂离骚经。","当年亦有大臣逐，朋邪隠缩无主名。","希文果若事奸险，何此吉士同其声。","高谭本欲悟人主，岂独区区交友情。"],"title":"四贤一不肖诗 尹师鲁"}
