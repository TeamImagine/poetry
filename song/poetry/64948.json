{"author":"章甫","id":64948,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["提壶劝饮方多病，布谷催耕未有田。","老去情怀非宿昔，日长图史得周旋。","客愁正是连山雨，时事浑如上水船。","问讯诗翁无恙否，遥怜裋褐耸双肩。"],"title":"雨中简李牧之"}
