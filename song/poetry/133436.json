{"author":"朱南杰","id":133436,"strains":["平平仄平仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["凭虚蝃蝀逼人寒，中有危亭百尺宽。","天接水腰呈绝景，风回帆脚涨狂澜。","半篙落日吟将就，一抹晴烟画亦难。","不是酒杯今日窄，直须邀月上栏干。"],"title":"垂虹亭"}
