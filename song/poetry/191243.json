{"author":"韦骧","id":191243,"strains":["仄平仄仄仄平平，仄仄平平平仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["四逢九日峡江湄，窃禄无功祇自嗤。","把酒又迟今岁菊，开编还愧去年诗。","牛山凄感何其昧，蓝水欢吟乃所宜。","白髪不辞吹帽落，更登山阁醉佳时。"],"title":"九日"}
