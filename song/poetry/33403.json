{"author":"陆游","id":33403,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["睡起东窗照眼明，朝阳烂漫作新晴。","已闻雨断空阶滴，更觉风从细葛生。","蛱蝶飞来停酒榼，石榴飘落糁棋枰。","四时好处闲方觉，不枉今年住锦城。"],"title":"明日开霁益凉复得长句"}
