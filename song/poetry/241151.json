{"author":"周紫芝","id":241151,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["台城依旧绕长河，结绮临春往事多。","但见张妃似西子，不知擒虎是阎罗。","当年已老琼瑶树，此去空留铁石柯。","乔木自存非故国，何须仍唱后庭歌。"],"title":"题孤山柏"}
