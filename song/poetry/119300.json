{"author":"林希逸","id":119300,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["恰喜长房儿纳妇，兰堦又报送麒麟。","一夔四海名千载，三凤诸孙见七人。","新缀锦绷饶献笑，賸留宝砚要分珍。","太翁从此应投镊，却许貂金映鬓银。"],"title":"贺后村得第七孙"}
