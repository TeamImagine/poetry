{"author":"鲍溶","id":18946,"strains":["仄平仄仄○平平，平仄仄平平平仄。","仄平平平仄平仄，平平平平仄○仄。","平平仄仄仄平平，仄平平平平仄平。","平平平○仄仄仄，仄平仄仄平平平。","仄平仄仄平仄仄，仄仄仄仄平平平。","仄平仄仄仄平仄，仄平仄仄平○平。"],"paragraphs":["玉堂向夕如无人，丝竹俨然宫商死。","细人何言入君耳，尘生金樽酒如水。","君今不念岁蹉跎，雁天明明凉露多。","华灯清凝久照夜，彩僮窈窕虚垂萝。","入宫见妒君不察，暮入此地生风波。","此时不乐早休息，女颜易老君如何。"],"title":"行路难"}
