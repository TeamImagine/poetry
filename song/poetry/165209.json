{"author":"艾性夫","id":165209,"strains":["平平仄仄平平仄，平平仄仄平○仄。","○平仄仄仄○平，仄仄平平○平仄。","○平仄仄仄平仄，平仄○平仄平仄。","平平仄仄仄仄仄，平仄仄○仄平仄。","平○仄仄仄平平，仄仄○平平仄仄。","平平仄仄仄○仄，仄仄平平仄平仄。","○○仄仄仄仄平，仄仄平平平仄仄。","仄○仄仄平仄仄，仄仄仄平平仄仄。","仄平仄仄仄平○，平平仄仄平平仄。"],"paragraphs":["群仙碎翦明河水，须臾变换人间世。","重阴漠漠不分天，万里茫茫更无地。","回飞慢舞忽交急，清壑污渠受平施。","虚光眩转混昼夜，终日纵横绝声气。","埋深矮屋火无功，卷入空檐风挟势。","无同那得羽相似，怪见惟惊犬群吠。","调和稚子割蜜脾，涩缩山翁鸣屐齿。","秃苍捕雀花两眼，戏客捏狮红十指。","径须醉赏腊前三，纷纷尽是明年米。"],"title":"雪吟效禁体并去一切熟事"}
