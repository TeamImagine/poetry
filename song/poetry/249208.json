{"author":"曾几","id":249208,"strains":["仄仄平平仄仄仄，仄平平仄仄平平。","仄平仄仄仄平仄，平仄平平平仄平。","仄仄仄平平仄仄，仄平仄仄仄平仄。","平平仄仄平平仄，仄仄平平仄仄仄。"],"paragraphs":["雁足曾无一字收，有时书到郤生愁。","故人叠叠半黄壤，今我萧萧全白头。","大抵百年皆逝水，可怜万事只浮沤。","朝闻夕死真吾道，圣处工夫办得不。"],"title":"春来闻故旧多云亡者作诗示同志"}
