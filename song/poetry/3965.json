{"author":"苏籀","id":3965,"strains":["平仄平平仄平仄，仄仄平平平仄仄。","○仄○平仄平仄，仄仄平平○平仄。","仄平仄仄平平仄，仄仄仄仄仄平平，仄平仄仄平平仄。","○平平仄○平仄，○仄平平平仄仄。","仄仄平平仄平仄，仄仄仄平○仄仄。","仄○仄○平仄仄，平仄平平平仄仄。","仄平仄仄平平仄，仄仄仄平○仄仄。","仄平平仄仄平平，平仄仄平仄仄仄。","仄仄平平○仄○，仄仄平平仄仄仄。"],"paragraphs":["夷德贪婪汉财贿，莫惜金多能使鬼。","喷玉难拘伏波式，上驷超摇献天子。","子今叱驭湘南裔，桂岭下下复高高，鸟惊兽骇征人喟。","当官官事从容理，思马斯臧由此始。","电尾风鬃未平齿，绝壑踔山如历块。","执驱效牵髯校尉，槽枥经由书殿最。","谢公总统修戎备，二柄德刑兼两寄。","不矜吾党愈推能，宵旰潜心活国计。","杂沓英豪乘虎骑，日辟神州一百里。"],"title":"送都属八舍弟桂林买马一首"}
