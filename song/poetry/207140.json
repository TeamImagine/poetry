{"author":"黄庭坚","id":207140,"strains":["仄仄平平仄仄平，平平平仄仄平平。","平平平仄平平仄，平仄平平仄平平。","平仄平平仄平仄，仄仄平仄仄平平。","平平仄仄平平仄，仄仄平平仄仄平。"],"paragraphs":["万水千山厌问津，芭蕉林里自观身。","邻田鸡黍留熊也，风雨关河走阿秦。","鸿雁池边照双影，脊令原上忆三人。","年年献寿须欢喜，白发黄花映角巾。"],"title":"同韵和元明兄知命弟九日相忆二首  其二"}
