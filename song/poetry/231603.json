{"author":"谢薖","id":231603,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄仄平仄，仄仄平平平仄平。","仄仄平平仄平仄，仄平平仄仄平平。"],"paragraphs":["胸中磊磊夜光寒，霹雳惊飞在舌端。","梦去幽寻遶山麓，诗来喜色上门阑。","四时更运不停轨，万物并流皆疾湍。","两髩凋零壮心在，忍穷怀抱若为宽。"],"title":"次李商老端字韵"}
