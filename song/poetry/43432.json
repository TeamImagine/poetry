{"author":"范成大","id":43432,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["邂逅婆娑失少年，剧谈抵掌尚超然。","君犹拄笏看山去，我且披蓑听雨眠。","京洛分襟疑后会，江吴把酒悟前缘。","暂来忽去都如梦，疑是陈卿竹叶船。"],"title":"周畏知司直得湖南帅属过吴门复用己丑年倡和韵赠别"}
