{"author":"释居简","id":91376,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["廉士难于俗吏并，质衣犹及送僧行。","惠惟适用偏多感，施及无求益见情。","弱羽敢辞三足妒，伏雌常与九包争。","故家逸韵难谐俗，共作台州一段清。"],"title":"余尸巾山苦诛求而去钵无舂粮寓公范公伟质衣以赆西笑曰乱邦不居行矣"}
