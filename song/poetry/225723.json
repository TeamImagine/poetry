{"author":"慕容彦逢","id":225723,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["嘉平纪月近正端，时雪时旸轸念宽。","云色乍收银阙角，月华徐转彩旗竿。","映阶积素光相射，迎吹余花舞向阑。","最是三农知岁乐，欢欣无复叹祁寒。"],"title":"恭和御制以嘉雪愆候躬致恳祷精意上孚灵贶昭格己卯庚辰降雪盈尺赐相臣诗二首  其二"}
