{"author":"吴芾","id":18114,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["有志男儿走四方，怜君羁旅岁时长。","数千里外干微禄，三十年余返故乡。","老著青衫唯可恨，光生白屋亦非常。","时来会有抟风便，莫道穷途便感伤。"],"title":"送黄作霖"}
