{"author":"唐庚","id":227617,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["满眼芜菁断送春，多情饶病两关身。","只知老去人心改，不觉愁来酒盏频。","霜鹘空拳知有命，溟鱼竭水恐伤神。","丈夫出处端无据，犹欲辞家再入秦。"],"title":"晚春寄友人二首  其二"}
