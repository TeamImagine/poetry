{"author":"孙觌","id":238875,"strains":["仄仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","平平平仄仄，仄仄○平平。","平仄○平仄，平○仄仄平。","平平仄平仄，平仄仄平平。"],"paragraphs":["古寺秋崖上，清风掩半关。","晚花明艳艳，晓溜落潺潺。","松笋穿阶瘦，苔窠蔽石斑。","翘沙怜鹭静，抱叶看蜂还。","心以空无累，身从病得闲。","仪曹独何事，终日赋囚山。"],"title":"妙觉寺适轩二首  其一"}
