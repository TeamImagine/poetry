{"author":"蒲寿宬","id":155037,"strains":["仄仄平平仄仄平，平平仄仄仄平平。","平平平仄仄平仄，仄仄仄平平仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["别郡安知寄此州，攀辕合借我公留。","求仁而得又何怨，蔽美岂其为好修。","花迳怕风宜落絮，秧田足雨恐妨牟。","春归谁识春心苦，才说思春欲白头。"],"title":"送使君赵寺丞泰先生"}
