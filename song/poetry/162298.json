{"author":"丘葵","id":162298,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["怪事年来见未曾，岸今为谷谷为陵。","可怜龙向灵湫蛰，忍见猱来古木升。","四载干戈多白骨，半宵风雨独青灯。","腐儒未识皇天意，不信荆舒竟莫惩。"],"title":"怪事"}
