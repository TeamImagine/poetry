{"author":"杜甫","id":2789,"strains":["平○○仄仄，平仄仄仄仄。","平平平仄仄，平仄平仄仄。","平仄平平平，平平仄平仄。","仄平平仄仄，○仄○平仄。","仄平平仄仄，仄仄平仄○。","平仄仄仄仄，平平仄平仄。","平平仄仄仄，仄仄平○仄。","仄平仄平平，仄仄仄平○。"],"paragraphs":["溪行衣自湿，亭午气始散。","冬温蚊蚋在，人远凫鸭乱。","登顿生曾阴，攲倾出高岸。","驿楼衰柳侧，县郭轻烟畔。","一川何绮丽，尽目穷壮观。","山色远寂寞，江光夕滋漫。","伤时愧孔父，去国同王粲。","我生苦飘零，所历有嗟叹。"],"title":"通泉驿南去通泉县十五里山水作"}
