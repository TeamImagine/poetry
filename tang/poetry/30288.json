{"author":"方干","id":30288,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["相看不忍尽离觞，五两牵风速去樯。","远驿新砧应弄月，初程残角未吹霜。","越山直下分吴苑，淮水横流入楚乡。","珍重郄家好兄弟，明年禄位在何方。"],"title":"送缙陵王少府赴举"}
