{"author":"刘沧","id":26590,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","平仄平平平仄仄，仄平平仄仄平平。","平平仄仄仄平仄，平仄仄平平仄平。"],"paragraphs":["久绝音书隔塞尘，路岐谁与子相亲。","愁中独坐秦城夜，别后几经吴苑春。","湘岸风来吹绿绮，海门潮上没青蘋。","空劳两地望明月，多感断蓬千里身。"],"title":"怀江南友人"}
