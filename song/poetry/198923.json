{"author":"薛繗","id":198923,"strains":["仄仄平平仄仄平，平平平仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["寺占灵峰更近州，喧阗驺从锦缠头。","歌锺乍奏晴雷殷，戈甲急趋春水流。","几处醉眠方枕籍，一城谣俗重嬉游。","贤侯惠意民知否，几刻严闉为尔留。"],"title":"和吴公仲庶游海云寺"}
