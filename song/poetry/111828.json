{"author":"刘克庄","id":111828,"strains":["仄仄仄平平仄平，平平仄仄仄平平。","平平平仄平平仄，平仄平平仄仄平。","平仄仄仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["昔美少年今老黧，云林深处葺幽栖。","空房安得登伽女，同穴惟应法喜妻。","尧桀两忘何足辨，彭殇俱尽不须齐。","灵山弟子都麾去，免绕金棺掩面啼。"],"title":"溪庵十首  其二"}
