{"author":"吴芾","id":17879,"strains":["仄平仄仄平平平，仄平仄仄平○○。","平平平仄仄仄仄，仄仄仄○平○平。","平平仄仄仄○仄，仄平仄仄平平平。","平平仄仄仄平仄，仄仄仄平平仄平。","仄仄仄平○仄仄，平○仄仄平○○。","仄平仄仄平仄仄，仄平仄仄平平平。","仄○仄仄仄○仄，平仄平平仄仄平。","平平仄仄仄仄仄，平平仄仄○○平。","仄仄仄平仄平仄，仄仄平平平仄平。","平平仄仄仄仄仄，仄仄平仄平平平。","仄平仄仄平仄仄，平仄仄平仄仄仄。"],"paragraphs":["浙东十载歌丰登，去年水旱俄相乘。","吾州何幸得一熟，四野绝闻愁叹声。","田畴二月土膏动，树头布谷争飞鸣。","田家饱食苦无事，雨后一犁方对耕。","敢意使君亲劝率，千骑晓作田间行。","老农感激前致语，使君不用忧西成。","腊中昨已见三白，今日还逢甲子晴。","年丰谷贱定可卜，仓箱会见如坻京。","但愿使君对春色，莫负花前双玉瓶。","人生适意未易得，况复时节遭升平。","要须拼与宾客醉，无使旁人笑独醒。"],"title":"又劝耕"}
