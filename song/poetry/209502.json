{"author":"刘弇","id":209502,"strains":["平平平仄仄平平，平仄仄平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["纷纷仪覆与秦倾，何者竟为吾道行。","物外金朱犹土梗，兴来诗酒亦功名。","梦同秋栈萦纡入，分比春兰馥郁生。","他日未宜轻感慨，劝人归是子规声。"],"title":"次韵表民偶作"}
