{"author":"黄裳","id":204580,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["故人闲适地行仙，林下邀谁共暮年。","把酒应思天际客，登楼俄上水南船。","懒看小吏呈朝报，静听高僧说世缘。","华发未输头上白，更期携手剑溪边。"],"title":"寄清退君章大夫"}
