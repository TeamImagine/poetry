{"author":"张𧏖","id":33502,"strains":["仄仄仄平平仄仄，平平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["纵意出山无远近，还如孤鹤在空虚。","昔年亲种树皆老，此世相逢人自疏。","野叶细苞深洞药，岩萝闲束古仙书。","秪寻隐迹归何处，方说烟霞不定居。"],"title":"逢道者"}
