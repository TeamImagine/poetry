{"author":"元结","id":4693,"strains":["平仄平仄仄，仄平平平平。","平平仄仄仄，仄仄平仄平。","仄平仄平平，仄仄仄仄平。","仄○仄○仄，仄仄仄仄仄。","仄平平平○，○仄平平平。","平仄仄○仄，平仄仄仄○。","平平仄平仄，仄仄平○○。","仄平仄仄仄，仄仄仄仄○。"],"paragraphs":["时节方大暑，试来登殊亭。","凭轩未及息，忽若秋气生。","主人既多闲，有酒共我倾。","坐中不相异，岂恨醉与醒。","漫歌无人听，浪语无人惊。","时复一回望，心目出四溟。","谁能守缨佩，日与灾患幷。","请君诵此意，令彼惑者听。"],"title":"登殊亭作"}
