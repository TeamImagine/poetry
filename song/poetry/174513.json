{"author":"刘敞","id":174513,"strains":["平仄平平平，仄仄仄仄平。","仄平仄仄仄，平仄○仄平。","仄仄仄仄平，仄仄仄仄平。","○仄○○平，仄平平○平。","仄平仄平○，仄仄仄仄平。","平仄平平平，平○平平平。","仄平○仄仄，○仄平仄平。","仄平平仄仄，仄仄平○平。","平○平仄平，仄平仄平平。"],"paragraphs":["春旱天多风，十步不见人。","自非势利役，谁肯轻出门。","我亦闭户居，寂寞卧晏温。","叹息中庭花，散随扶摇翻。","百芳半摧折，白日或翳昏。","安得超尘埃，高乘云雷奔。","壮心更激烈，中热生肺肝。","愧君忧陋巷，眷眷迂轻轩。","高论清我怀，忽然失冥烦。"],"title":"春旱天多风赠深甫"}
