{"author":"方岳","id":127519,"strains":["仄仄平平仄仄平，仄平平仄仄平平。","平平平仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昨夜秋风到汉庭，又催鹏翮上青冥。","同年前有三人杰，浑化今联千佛经。","路入桂花通月府，笔摇霜气动文星。","宫商十四弦俱应，总向祁山一处听。"],"title":"题登云约"}
