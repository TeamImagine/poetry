{"author":"方岳","id":127679,"strains":["仄仄○仄平，平平仄○平。","平仄仄仄平，仄仄仄仄平。","仄仄○平仄，平平平○平。","平平仄仄仄，仄仄○仄平。","仄○仄仄平，平仄平平平。","平平○○平，仄仄平平平。","○平仄平仄，平仄平仄平。","○仄仄○仄，仄○仄仄平。","平平仄平仄，仄仄平平平。"],"paragraphs":["左耳听比邻，哀哀哭其夫。","家破肉未寒，欲与死者俱。","右耳听嫠妇，呱呱哀其雏。","夫亡仅一女，不自禁毒痡。","揽衣夜向晨，铙鼓何喧呼。","谁何过丧车，送骨荒山隅。","中年自多感，人世何所娱。","闻见又如此，坐叹岁月徂。","明朝计安出，痛饮真良图。"],"title":"读白诗效其体  其三"}
