{"author":"董嗣杲","id":154188,"strains":["仄平仄平○，仄平○平仄。","仄仄仄平○，仄平平仄仄。","平平仄仄仄，仄仄○仄仄。","平平仄平仄，平仄仄平仄。","平平仄平仄，平仄仄平仄。","○仄仄仄仄，平平仄○平。","平平平平平，○仄仄平仄。","平平平仄平，平仄仄平仄。"],"paragraphs":["骤暄试单衣，出城看荒圃。","满径郁纎茸，药苖青可数。","篱花渐吐艶，艶盛如织组。","人烟聚营屋，随事历勤苦。","春沙落飞鸟，春水上层浦。","行子晚未憩，贫樵出深坞。","孤生真蜉蝣，顷刻即终古。","归途多上灯，沽店半扄户。"],"title":"出城"}
