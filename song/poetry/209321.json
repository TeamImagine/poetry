{"author":"刘弇","id":209321,"strains":["仄平平平仄，仄仄仄平平。","平平仄仄平，平仄仄仄○。","平平平仄仄，○仄平平平。","平平○仄仄，平仄仄○平。","平仄平仄平，仄平平平平。","平仄仄平仄，仄仄平○平。","仄仄平仄平，仄仄平平平。","平平仄仄仄，平平平平平。"],"paragraphs":["泊舟梅林浦，解缆墨潭湾。","层波日日生，双桨那得闲。","庞眉青翰客，相与春风还。","江梅吹欲尽，江柳未胜攀。","无以持赠君，对君成强颜。","官况斩新好，晚步非间关。","直北清梦多，半落夷门山。","殷勤尺素语，毋为鱼鸿悭。"],"title":"送邢清臣赴左选"}
