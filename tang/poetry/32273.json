{"author":"韩偓","id":32273,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["拥鼻悲吟一向愁，寒更转尽未回头。","绿屏无睡秋分簟，红叶伤心月午楼。","却要因循添逸兴，若为趋竞怆离忧。","殷勤凭仗官渠水，为到西溪动钓舟。"],"title":"拥鼻"}
