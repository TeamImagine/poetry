{"author":"晁采","id":38959,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["珍簟生凉夜漏余，梦中恍惚觉来初。","魂离不得空成病，面见无由浪寄书。","窗外江村钟响绝，枕边梧叶雨声疏。","此时最是思君处，肠断寒猿定不如。"],"title":"秋日再寄"}
