{"author":"项安世","id":53927,"strains":["仄平平仄平，平○仄仄仄。","仄○○仄仄，仄仄平平仄。","平平平仄仄，仄仄平仄仄。","平平仄平仄，平仄○仄仄。","平平仄仄平，仄仄平平仄。","○仄仄平平，平平仄平仄。","平○仄○仄，○仄仄平仄。","平仄仄仄平，平平仄平○。","平○平仄平，仄仄○平仄。","○○仄平仄，仄仄平仄仄。","仄平仄仄仄，仄仄仄平仄。","仄仄○仄平，○平仄平仄。","仄仄仄平平，仄仄仄平仄。","仄仄仄平平，○仄仄平仄。","平平仄平仄，平仄平仄仄。","仄仄平仄平，平平仄平仄。"],"paragraphs":["赏心淮水头，楼观岌以举。","下分沤鸟界，上入归鸿许。","登梯云湿履，肆席星落俎。","龙争失孙马，鲸戮空峻处。","湖通晋代沟，草入吴时圃。","长啸动危阑，惊风散蒙雨。","君看柱间字，夭矫尚飞舞。","身后岂不荣，生前固多龉。","君看亭下人，古木冠黄土。","犹应悔存日，剩不荒酒所。","只今十九客，一笑集宾宇。","却后三十年，重来共谁语。","念此令人悲，鬓发坐成古。","忽忆少年时，胜具济刚膂。","前川问花柳，春半天色午。","此乐今未央，寒藤进衰武。"],"title":"次韵金陵掾属登赏心亭十六韵"}
