{"author":"郭震","id":23854,"strains":["仄仄平平平仄仄，仄平平仄仄平平。","平平仄仄平平仄，平仄平平平仄平。","仄仄平平平仄仄，平平仄仄仄平平。","平仄仄平平平仄，仄平平仄仄仄平。"],"paragraphs":["俗吏三年何足论，每将荣辱在朝昏。","才微易向风尘老，身贱难酬知己恩。","御苑残莺啼落日，黄山细雨湿归轩。","回首汉家丞相府，昨来谁得扫重门。"],"title":"寄刘校书"}
