{"author":"刘克庄","id":116370,"strains":["平平仄平平仄仄，平仄平平仄平仄。","仄平平仄仄平平，仄仄平平平仄仄。","仄平仄仄仄平仄，平仄平平仄平仄。","仄仄○平平仄平，仄平仄仄平平仄。","平平仄仄平仄仄，平平○仄平平仄。","仄○平仄仄○平，○仄仄平平仄仄。","仄仄平○仄仄平，平平仄仄平平仄。","仄平仄仄平仄平，仄仄○平仄平仄。","仄平仄仄仄平仄，仄仄平○仄平仄。","平平仄仄平仄仄，平仄平平平仄仄。","○平仄仄平平平，仄仄平平仄平仄。"],"paragraphs":["高牙拂云车带雨，清晓西州气成雾。","玉麟堂上少文书，白鹭亭前多杖屦。","古来此地一都会，城郭楼台尽非故。","落日曚昽江北山，断烟髣髴新亭路。","神州岂但夷甫责，西风更有元规污。","是中端的得长城，正自不能堪短簿。","戏马频从九日游，南楼许共诸君住。","眼前突兀坡老碑，醉里吟哦谪仙句。","只今蕙帐怨猿鹤，想见齐盟忆鸥鹭。","淮南四月蚕麦熟，宫阙山河烦卧护。","了知此意诚能驯，未许寻公遂初赋。"],"title":"金陵作"}
