{"author":"刘沧","id":26580,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["独步危梯入杳冥，天风潇洒拂檐楹。","禹门烟树正春色，少室云屏向晚晴。","花落院深清禁闭，水分川阔绿芜平。","琐窗朱槛同仙界，半夜缑山有鹤声。"],"title":"登龙门敬善寺阁"}
