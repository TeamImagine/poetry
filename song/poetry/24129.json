{"author":"宋祁","id":24129,"strains":["仄仄○平仄，平○仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄平平平。","仄仄平○○，平平仄仄平。","○平平仄仄，仄仄仄平平。"],"paragraphs":["夜魄离星舍，春膏浃大田。","乍迷榆塞树，徐暗柳营天。","沼滴银波荡，阶鸣玉绠联。","余萌催沃土，残魃趣沈渊。","迥湿来鶑外，斜寒去雁边。","莓莓滋野秀，纂纂濯花妍。","戴响饶农笠，眠声羡钓船。","罅云时露日，迷岫旋埋烟。","酌酒聊相劳，斯仓𥩟有年。","劳君歌闵雨，予志谢先贤。"],"title":"季春八日喜雨答李都官"}
