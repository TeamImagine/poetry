{"author":"赵师秀","id":95557,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["何处飞来缥缈中，人间惟有画图同。","两层帘幕垂无地，一片笙箫起半空。","岩竹倒添秋水碧，渚莲平接夕阳红。","游人未达蒙庄旨，虚倚栏干面面风。"],"title":"陈待制湖楼"}
