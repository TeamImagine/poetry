{"author":"刘遵古","id":10373,"strains":["平平平○仄，仄仄仄平平。","仄仄平○仄，平平仄○平。","平平○仄仄，仄仄仄平平。","仄仄○○仄，平平仄仄平。","仄○平仄仄，仄仄仄平平。","仄仄平平仄，平平仄仄平。"],"paragraphs":["韶光先禁柳，几处覆沟新。","映水疑分翠，含烟欲占春。","悠悠迟日晚，袅袅好风频。","吐节茸犹嫩，通条泽稍均。","远和瑶草色，暗拂玉楼尘。","愿假骞飞便，归栖及此辰。"],"title":"御沟新柳"}
