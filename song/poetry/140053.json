{"author":"王奕","id":140053,"strains":["平平仄仄平仄仄，平平仄仄平平○。","平仄仄○平仄仄，平仄仄仄平平平。","仄平仄仄仄仄仄，○仄仄仄○平平。","平平平仄平仄仄，○平仄仄平平平。","平平仄仄平仄仄，平平○仄平平平。","仄平平仄仄平仄，平仄仄仄平仄平。","平平平仄仄仄仄，平平仄仄○仄平。","平平仄仄仄仄仄，平仄平仄平仄平。","仄平？仄仄仄仄，仄平仄仄平平平。","平仄仄仄平仄仄，平○仄○○平平。","仄平仄仄平仄仄，平仄平平平○平。","仄仄平平平仄仄，○平○仄仄仄平。","仄平平仄仄仄仄，仄仄仄仄仄仄平。","仄平平仄平仄仄，○平平仄仄平平。","○平仄仄○仄仄，平仄仄仄平○平。","平平仄仄仄平仄，平平仄仄平平平。","平○平仄平仄仄，平平○仄平平平。"],"paragraphs":["湖天澹澹湖水碧，湖风冉冉湖云收。","湖白几顷菰米地，湖汊几折芦花洲。","几千万劫走尽夜，三十六镜磨春秋。","江南狂客归自鲁，骑馿载酒游文游。","文游已落钟鼓界，斯文丧矣游人羞。","蚌胎明月吸莘老，鸦背落日悲少游。","东坡双井化异物，神光奕奕穿斗牛。","文章不逐岁月老，精爽常与天地流。","赏心倘得际美景，薄才自许追前修。","安得老米鸡距笔，生绡百疋横戈矛。","守台旧卒年九十，颐隠于脐肩过头。","六十年前边鄙事，且言且泣气咽喉。","甚言秦欲帝万世，据此要地置急邮。","海田陵谷无定在，如今非项亦非刘。","王生感慨重抵掌，惊起一片湖中鸥。","鸥飞没入翠烟里，乾坤纳纳归双眸。","何当飞出天壁外，春风吹散眉峰愁。"],"title":"登秦邮文游亭天壁亭长歌"}
