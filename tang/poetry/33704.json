{"author":"黄滔","id":33704,"strains":["仄仄仄平仄仄平，平平平仄仄平平。","仄平平仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十问九通离义床，今时登第信非常。","亦从南院看新榜，旋束春关归故乡。","水到吴门方见海，树侵闽岭渐无霜。","知君已塞平生愿，日与交亲醉几场。"],"title":"送人明经及第东归"}
