{"author":"宣宗皇帝","id":210,"strains":["平仄平平仄仄○，平○平仄○平平。","仄仄仄○平仄仄，平平仄仄仄平○。","平平仄仄平平仄，仄仄平平仄仄平。","平仄平平平仄仄，仄平仄仄仄平○。"],"paragraphs":["云散晴山几万重，烟收春色更冲融。","帐殿出空登碧汉，遐川俯望色蓝笼。","林光入户低韶景，岭气通宵展霁风。","今日追游何所似，莫惭汉武赏汾中。"],"title":"幸华严寺"}
