{"author":"李吕","id":30321,"strains":["仄平平仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["济人曾现斩蛟手，慢学吴门作陆仙。","雪月精神资句法，经纶器识得天全。","评君合在羲皇上，许我难堪叔度贤。","出处相悬同臭味，寄怀犹望捧来篇。"],"title":"送许尉子云二首  其二"}
