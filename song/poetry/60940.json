{"author":"许及之","id":60940,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄平平。","仄仄仄平平仄仄，平平仄仄仄平平。"],"paragraphs":["隆兴最盛初元榜，当日曾推第一人。","出世经纶知几佛，看君意度不无神。","居然勇退非惊俗，行矣追随亦为亲。","只恐苦无明月句，经行难作隠侯宾。"],"title":"送直院楼尚书同年以阁学知婺州二首  其二"}
