{"author":"吕南公","id":208793,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["解于忙处用闲情，绝口多财与美名。","剥啄至门方就枕，毕逋归树却催耕。","烧香事佛人俱佞，曳屣歌诗我亦清。","笋蕨又芳春酒冽，相思何计可同倾。"],"title":"奉寄子发  其二"}
