{"author":"陆游","id":37718,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","平仄仄平平仄仄，仄平仄平仄平平。","平平仄仄平平仄，仄仄平平仄仄平。"],"paragraphs":["早谒龙门鬓未秋，暮年乃复接英游。","海濒已幸见公子，瓜垄仍烦访故侯。","霖雨即陪诸老进，德星肯为一方留。","西城柳色青如许，欲挽长条特地愁。"],"title":"送李宪被召旧与其先侍郎游从"}
