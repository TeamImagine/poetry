{"author":"皮日休","id":28019,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["广亭遥对旧娃宫，竹岛萝溪委曲通。","茂苑楼台低槛外，太湖鱼鸟彻池中。","萧疏桂影移茶具，狼籍蘋花上钓筒。","争得共君来此住，便披鹤氅对清风。"],"title":"褚家林亭"}
