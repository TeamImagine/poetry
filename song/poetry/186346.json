{"author":"吕陶","id":186346,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["使华西指主恩深，又见鳌头此镇临。","十载星霜皆化日，百城桃李尽秾阴。","层霄自得翺翔路，止水难摇淡静心。","全蜀苍黔共倾耳，即闻和气入薰琴。"],"title":"送李宝文还朝"}
