{"author":"田况","id":68377,"strains":["仄仄仄平平，仄仄平仄仄。","仄仄仄平仄，平平仄平仄。","仄仄仄○平，平平仄○○。","平仄仄平仄，平仄仄平仄。","平仄○仄仄，仄仄仄平仄。","仄仄平仄平，平平平仄仄。","平仄○平仄，仄平平仄仄。","平仄仄平○，平仄仄○仄。","仄仄平平仄，平仄平仄仄。","仄平平仄○，平平仄平仄。"],"paragraphs":["岁历起新元，锦里春意早。","诘旦会朋采，群游候驺导。","像塔倚中霄，翚檐结重橑。","随俗纵危步，超若落清昊。","千里如指掌，万象可穷讨。","野阔山势回，寒余林色老。","遨赏空闾巷，朅来喧稚耄。","人物事多闲，车马拥行道。","顾此欢娱俗，良慰羁远抱。","第忧民政疏，无庸答宸造。"],"title":"成都遨乐诗二十一首 元日登安福寺塔"}
