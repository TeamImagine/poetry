{"author":"韩琦","id":101037,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["故历将除夜未晨，暖风轻送六霙匀。","及时皆喜逢三白，伺晓何妨具五辛。","一箭尚留终在腊，万花潜发欲惊春。","藏阄令恶传杯速，欢杀红炉守岁人。"],"title":"己酉岁除夜雪"}
