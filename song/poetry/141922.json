{"author":"刘黻","id":141922,"strains":["平平仄平○仄仄，仄仄○平平仄仄。","仄○仄仄仄平平，仄仄平平平仄仄。","平仄平平仄仄仄，平平仄仄平平仄。","仄仄仄仄平仄○，平仄平平仄平仄。","平仄平仄平仄平，仄仄平平仄平仄。","仄平仄平仄仄仄，平仄仄平仄仄仄。","平平平仄平平平，平平仄平平仄仄。","平仄○，仄仄仄，仄仄平，平○仄。"],"paragraphs":["坡翁北归留戏笔，数竹离奇生磈石。","世如有凤必先知，碌碌凡禽谁得识。","风不声兮月不影，山僧笑我移枯瘠。","岭阯每苦烟瘴深，烟瘴何曾祸忠直。","天使无垢来此邦，要与坡翁发真迹。","大书特书等傲岸，方寸一虚隘八极。","何年移植蓬莱宫，清风逼人寒半壁。","枝可磨，叶可摘，石上根，祗如昔。"],"title":"东坡竹石"}
