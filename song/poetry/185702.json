{"author":"徐积","id":185702,"strains":["平仄平平仄仄平，平平平仄仄平平。","仄平平仄仄平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["云出无心鹤倦飞，还家欢笑彩为衣。","雪醅为寿酒初熟，玉脔供甘鱼正肥。","侍燕每操笻杖去，看花常御板舆归。","故人愿子无穷庆，莫使淮南音信稀。"],"title":"寄朱至机  其一"}
