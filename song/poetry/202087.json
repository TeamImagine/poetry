{"author":"彭汝砺","id":202087,"strains":["平仄仄平平仄平，仄平仄仄仄平平。","平平仄仄仄平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["炎暑半归天早凉，日阴苦短夜初长。","风清月白已秋意，海角天涯非故乡。","无赖分为多病叟，有情还作一诗狂。","溪声汩汩东西去，南北游人欲断肠。"],"title":"炎暑"}
