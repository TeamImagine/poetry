{"author":"黄庚","id":160618,"strains":["平平仄平平，平仄○仄平。","○仄○仄仄，仄平仄仄平○平。","平平平仄○平仄，仄平仄仄平平平。","仄仄仄仄平○平平平，仄仄平平仄仄？平平。","平平平平仄，仄平仄仄平。","仄平平平仄平仄，仄平仄仄平○平。","平平仄仄仄仄仄，○仄仄仄○仄平。","仄仄仄平仄，仄仄○平平。","平仄仄平仄仄平，平平仄仄○仄仄，仄平平仄○仄平。","仄平平平仄平平，平仄平平平仄平。","仄仄平平仄○仄，平仄仄仄平平平。"],"paragraphs":["茫茫古堪舆，何日分九州。","封域如许大，仅能着我胸中愁。","浇愁须是如渑酒，曲波酿尽银河流。","贮以倒海千顷黄金罍，酌以倾江万斛玻璃舟。","天为青罗幕，月为白玉钩。","月边天孙织云锦，制成五色蒙茸裘。","披裘把酒踏月窟，长揖北斗相劝酬。","一饮一千石，一醉三千秋。","高卧五城十二楼，刚风冽冽吹酒醒，起来披发骑赤虬。","大呼洪崖拍浮丘，飞上昆仑山顶头。","下视尘寰一培𪣻，挥斥八极逍遥游。"],"title":"醉时歌"}
