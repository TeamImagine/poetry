{"author":"钱起","id":4425,"strains":["平仄仄平仄仄平，平平平仄仄平平。","平平平仄仄平仄，仄仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["丞相幕中题凤人，文章心事每相亲。","从军谁谓仲宣乐，入室方知颜子贫。","杯里紫茶香代酒，琴中绿水静留宾。","欲知别后相思意，唯愿琼枝入梦频。"],"title":"过张成侍御宅"}
