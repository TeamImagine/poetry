{"author":"梅尧臣","id":46804,"strains":["仄仄平仄平，平平仄○平。","○平仄仄仄，仄仄仄仄○。","平仄仄仄平，仄仄平仄平。","○○平仄仄，仄平平平平。","仄仄平平平，仄平仄平平。","仄平仄平仄，仄仄平仄平。","平仄仄仄仄，仄仄仄○平。","平仄仄仄仄，仄仄○平平。","平○仄平平，仄仄仄平平。","平平仄仄○，仄仄仄○平。"],"paragraphs":["织女无耻羞，年年嫁牵牛。","牵牛苦娶妇，娶妇不解留。","来往一夕光，奕奕河汉秋。","轻传人世巧，未知何时休。","喜鹊头无毛，截云驾车辀。","老鸦少斟酌，死欲同造舟。","明月不到晓，是夜曲如钩。","天意与物理，注错将何求。","尝闻阮家儿，犊鼻竹竿头。","人生自有分，岂愧曝衣楼。"],"title":"七夕咏怀"}
