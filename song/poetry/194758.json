{"author":"苏轼","id":194758,"strains":["仄平平仄○平仄，平仄仄平平仄仄。","平平平仄？仄○，仄仄仄平○仄仄。","仄平仄仄仄仄平，仄仄仄仄平○平。","仄仄仄平平仄仄，仄平仄平○平平。","○○仄仄平平仄，仄平平仄平平仄。","仄平平仄平仄平，仄仄平平仄平仄。","平平仄仄○平平，仄平平仄平○平。","○平仄仄平仄仄，仄仄仄仄○平平。","平仄○平平仄仄平平仄，仄仄平平仄平平。","仄平仄○平平仄，○○仄仄平仄仄。","仄平仄仄仄平平，仄仄平仄平平平。","仄平仄仄仄仄仄，仄○平平平仄平。","○平仄平平仄仄，平仄○○平仄仄。","仄平平仄仄○平，仄仄仄仄平仄仄。","○平仄仄平仄平，平平仄仄平平平。","平平仄仄仄仄○，○平仄仄平平平。","平平平平○仄仄，平○仄仄仄平仄。","○仄平平仄仄平，仄仄仄平○仄仄。"],"paragraphs":["渐台人散长弓射，初啖鳆鱼人未识。","西陵衰老穗帐空，肯向北河亲馈食。","两雄一律盗汉家，嗜好亦若肩相差。","食每对之先太息，不因噎呕缘疮痂。","中间霸据关梁隔，一枚何啻千金直。","百年南北鲑菜通，往往残余饱臧获。","东随海舶号倭螺，异方珍宝来更多。","磨沙瀹沈成大胾，剖蚌作脯分余波。","君不闻蓬莱阁下驼棋岛，八月边风备胡獠。","舶船跋浪鼋鼍震，长镵铲处崖谷倒。","膳夫善治荐华堂，坐令雕俎生辉光。","肉芝石耳不足数，醋芼鱼皮真倚墙。","中都贵人珍此味，糟浥油藏能远致。","割肥方厌万钱厨，决眦可醒千日醉。","三韩使者金鼎来，方奁馈送烦舆台。","辽东太守远自献，临淄掾吏谁为材。","吾生东归收一斛，苞苴未肯钻华屋。","分送羹材作眼明，却取细书防老读。"],"title":"鳆鱼行"}
