{"author":"李之仪","id":205712,"strains":["仄平仄仄仄平平，仄仄仄平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["小篷不卸远相寻，顿喜忘年得断金。","便觉雨华随脱麈，更能操笔问来禽。","投怀方寄朱弦直，掺袂还惊白发深。","独幸南游慰真赏，他年会见好丛林。"],"title":"元白拏舟相访出纸求书因书此以归其纸"}
