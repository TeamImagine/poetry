{"author":"何梦桂","id":151608,"strains":["仄仄平平平，平平平仄平。","仄平仄仄仄，平仄○仄平。","○平仄仄仄，平仄○仄平。","仄仄平平仄，仄仄平平平。","仄平○仄仄，仄仄仄平平。","平平仄仄仄，仄仄仄平平。","平平仄仄仄，仄仄○仄平。","平平仄仄仄，仄仄平平平。","平平仄平仄，平仄平仄平。","仄平仄平仄，仄仄仄仄平。","仄○仄平仄，仄○仄平平。","仄仄仄平仄，仄仄仄仄平。","平仄仄仄平，平仄仄仄平。","平仄仄仄仄，平仄平仄平。","平平仄仄仄，○平平仄平。","仄平仄仄仄，仄仄仄仄平。","○仄平○仄，○仄平平○。","平平仄仄仄，仄平仄仄平。","○平○仄仄，仄仄平仄平。","○平仄仄○，仄平仄○平。","平平仄仄仄，仄仄仄仄平。","○平仄平仄，仄平平仄平。","平平平仄平，仄仄仄仄平。","平平仄仄平，○○平仄○。","仄平仄平○，仄仄平平平。","○仄平平仄，平平平仄平。"],"paragraphs":["白马何方来，青丝红锦鞯。","手持省府檄，身着从事衫。","分麾莅属邑，衔命司括田。","一见为鸾凤，不肯为鹰鹯。","视民如有疾，见客似无官。","疲民得贾父，僻壤戴苏天。","群情有欲愬，百口难具宣。","君来五阅月，熟察民颠连。","严为浙偏垒，淳在严万山。","按图览舆地，邑境若斗然。","一分布阡陌，九分奠山川。","垦亩杂沙砾，𣃁土见水泉。","桑不给茧丝，农不供粥𫗴。","耕凿地力尽，租税民用殚。","江南享有国，钱塘余百年。","地偏费实浩，额外赋益繁。","和买非正绢，茶役皆赢钱。","民穷未忍死，上慈政令宽。","三年输未足，一榜逋悉蠲。","遗黎戴白叟，尚能话兴元。","天朝大一统，地域跨八埏。","中邦定成赋，远氓均受廛。","吁嗟天地仁，岂使雨露偏。","君归勿委蛇，禁中需牧颇。","愿言述民劳，海表同恩波。","相彼西人好，东人争奈何。"],"title":"送淳安括田省委贾都事"}
