{"author":"汪炎昶","id":167675,"strains":["平平仄仄仄平平，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["镌琼镂玉缀为编，积雪涵秋调总全。","听处孰忘身有耳，弹时自以意为弦。","大音不泄琴何预，至妙无形操岂传。","忽触悠扬徽外趣，冷风凄雨滋孤蝉。"],"title":"次韵题琴谱三首  其二"}
