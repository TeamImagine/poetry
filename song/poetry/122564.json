{"author":"周弼","id":122564,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["昔人有意久经营，极望寒芜远更平。","三国旆旌群鹊散，六朝楼阁一鸠鸣。","雪消晴嶂沉孤垒，风打寒潮入废城。","多少怨魂销不尽，草根烧断又还生。"],"title":"南楼怀古五首  其一"}
