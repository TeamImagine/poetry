{"author":"吴芾","id":18203,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["肩摩袂属拥如山，夹道争看大阅还。","无限儿童齐拍手，几多父老尽酡颜。","八方共乐青春好，我亦常欣白昼闲。","无奈老来归念重，梦魂夜夜绕乡关。"],"title":"春阅偶成三首  其三"}
