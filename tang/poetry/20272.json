{"author":"蒋防","id":20272,"strains":["仄仄平○仄，平平仄仄○。","仄平平仄仄，仄仄仄平平。","仄仄平平仄，○○仄仄平。","平平○仄仄，平仄仄平平。","○仄平平仄，平平仄仄平。","○平仄平仄，仄仄仄平平。"],"paragraphs":["退迹依三迳，辞荣继二疏。","圣情容解印，帝里许悬车。","已去龙楼籍，犹分御廪储。","风泉输耳目，松竹助玄虚。","调护心常在，山林意有余。","应嗤紫芝客，远就白云居。"],"title":"题杜宾客新丰里幽居"}
