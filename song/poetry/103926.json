{"author":"吴泳","id":103926,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["送客陵阳第一峰，临分莫遏顺帆风。","人行水驿梅花外，诗在昭亭雪界中。","破屋但留黄蘗老，高风难觅紫芝翁。","笋舆访别惊回首，无数寒鸦点碧空。"],"title":"清晓踏雪送季武博"}
