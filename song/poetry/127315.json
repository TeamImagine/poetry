{"author":"方岳","id":127315,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["缭碧萦青一迳深，倦随扶老上遥岑。","耕云自识本来面，曝日谁知见在心。","浮世事如风雨过，贵人头亦雪霜侵。","草庵虽窄乾坤阔，野鹤孤云不可寻。"],"title":"山中  其一"}
