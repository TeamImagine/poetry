{"author":"郑刚中","id":252095,"strains":["平平○平平，平平仄平平。","○仄仄平平，平○仄平平。","仄仄仄平○，平仄平仄平。","平平平仄○，仄仄○○平。","仄仄平平仄，仄仄平仄○。","平平仄平仄，○○平仄仄。","平平仄平平，仄○○平平。","平平仄平仄，仄仄平仄平。","仄仄平平平，仄仄平仄平。","○平仄平仄，平仄仄仄○。","平平仄平仄，仄仄平仄平。","平平○仄仄，平仄仄仄平。","仄仄仄平平，平○仄平平。","平仄仄仄仄，仄仄平仄平。","平仄仄仄仄，○平仄平平。","平平仄平仄，平○平仄平。","仄仄仄仄仄，平平仄○平。","平平平仄仄，仄○？平平。","仄○○仄仄，平仄平平平。","平○仄平仄，平平仄仄○。"],"paragraphs":["春风吹杨花，杨花乱江湄。","中有使君船，双桡倚涟漪。","少驻一杯顷，容我成此诗。","人生天地间，用舍当听随。","栋干无衰气，匠石宁肯遗。","姑存万牛力，轻重惟所施。","方公在瀛洲，众论称瑰奇。","图书浩探讨，笑阅寒暑移。","取作南宫郎，渐欲为羽仪。","雍容入青琐，人以旦夕期。","承流急师帅，小试烦一麾。","淮阳正不恶，安用薄彼为。","第令牧民心，常如护婴儿。","休息戒扰动，饱暖毋冻饥。","清净乃要道，中庸亦良规。","桐江古佳郡，幽胜公所知。","一水绿浩荡，千峰影参差。","鸣鸠桑叶暗，雨过稲花垂。","不妨乘事外，时访严陵祠。","囊中得新句，因风寄所思。"],"title":"胡德辉郎中由礼部出守桐庐同舍取令狐楚移石几回敲废印开箱何处送新图之句字分为韵某分赋移字"}
