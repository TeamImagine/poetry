{"author":"晁公溯","id":20907,"strains":["平平仄仄平，仄平仄仄○。","平平○平仄，仄仄平仄平。","平平仄仄仄，仄仄仄仄○。","仄○平○仄，仄仄平仄平。","平仄○仄仄，仄平○仄○。","仄平仄仄平，平○○平平。"],"paragraphs":["层云挟雨来，四郊树木苍。","东风吹春促，尚带花药香。","年华不可驻，倏见夏日长。","近传陵陂麦，宿昔青已黄。","邻舍思煮餠，隔墙闻沸汤。","里胥忽在门，先当输官仓。"],"title":"麦"}
