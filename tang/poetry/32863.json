{"author":"杜荀鹤","id":32863,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["罢却名场拟入秦，南行无罪似流人。","纵经商岭非驰驿，须过长沙吊逐臣。","舶载海奴镮硾耳，象驼蛮女彩缠身。","如何待取丹霄桂，别赴嘉招作上宾。"],"title":"赠友人罢举赴交趾辟命"}
