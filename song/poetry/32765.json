{"author":"陆游","id":32765,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["骑鹤仙人不可呼，一樽犹得与君俱。","未应湖海无豪士，长恨乾坤有腐儒。","壮岁光阴随手过，晚途衰病要人扶。","凄凉江夏秋风里，况见新丰旧酒徒。"],"title":"江夏与章冠之遇别后寄赠"}
