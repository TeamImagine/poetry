{"author":"陆佃","id":202486,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["十年骑马困京尘，乞得州来颍水滨。","苔藓满庭无字押，莲花全幕是诗人。","楼台雪后如闻雨，歌舞尊前祇看春。","半刺会须拌共醉，银条方共德争醇。"],"title":"呈幕府诸公"}
