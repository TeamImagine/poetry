{"author":"李纲","id":244478,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["倚山髙阁仰觚棱，洞穴嵌空屐可登。","丹灶旧传留袐药，仙岩今已属闲僧。","数峰削玉青如髻，群木参天翠作层。","小驻未妨幽兴发，野禽嘲弄醉瞢腾。"],"title":"移居南山寺寺有岩洞甚幽并葛稚川丹灶"}
