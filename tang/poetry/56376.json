{"author":"李白","id":56376,"strains":["平平仄平仄，○仄平○平。","平平仄平仄，平仄平平平。","仄仄平平仄，平仄平仄平。","平仄仄平仄，仄仄平平○。","仄○平仄仄，仄仄平平平。","平平仄仄仄，仄仄平平平。"],"paragraphs":["凉风度秋海，吹我乡思飞。","连山去无际，流水何时归。","目极浮云色，心断明月晖。","芳草歇柔艳，白露催寒衣。","梦长银汉落，觉罢天星稀。","含悲想旧国，泣下谁能挥。"],"title":"秋夕旅怀"}
