{"author":"方干","id":30273,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["亦恐浅深同禹穴，兼云制度象污樽。","窥寻未见泉来路，缅想应穿石裂痕。","片段似冰犹可把，澄清如镜不曾昏。","欲知到底无尘染，堪与吾师比性源。"],"title":"僧院小泉井"}
