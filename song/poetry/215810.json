{"author":"张耒","id":215810,"strains":["仄○仄平平，○仄○平仄。","○平仄平平，仄仄平平仄。","平平平仄○，仄仄平平仄。","仄平平仄平，平仄仄平仄。","仄仄仄平平，平平○平仄。","平平仄仄仄，平平仄平仄。","平○仄○仄，平平仄○仄。","平仄仄仄仄，仄仄平平仄。"],"paragraphs":["客从远方来，遗我昭华管。","吹之幻人心，异境生虚窾。","磝磝青嶂横，决决春流满。","马蹄交狭斜，车毂错平坦。","士女竞芳辰，禽鱼荫修笴。","依微认涕笑，凌沉见纤短。","停吹欻泯灭，耽耽复空馆。","灵物信所直，顾恨知音罕。"],"title":"春日杂兴四首  其三"}
