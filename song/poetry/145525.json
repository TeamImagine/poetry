{"author":"马廷鸾","id":145525,"strains":["仄仄平仄，平平○○。","仄平平仄平，平○仄平。","平○平平平，平○仄平。","仄仄平平仄，平平平仄仄。","仄仄仄平，平平仄平。","仄平平平，平平仄平平平。","仄仄仄仄平，仄平平平平平。","仄平平仄平，仄仄平平。","仄仄平平平，仄仄平平。","平平平○仄，仄平平平仄仄。","仄仄○仄平仄平，仄仄仄○○仄。","仄平平平仄平，仄仄仄平平平仄。"],"paragraphs":["自我天覆，云之油油。","大田多稼兮，屯膏是忧。","雄虹朝隮兮，雌霓夕虬。","触石兮通气，雷车兮电帜。","雨甚至兮，神哉沛农。","有成功兮，怀鸡黍之招邀。","士未失职兮，冀鹏鲲之扶摇。","锡之丰岁兮，俾尔余饶。","报以修程兮，匪我宣骄。","扬桴兮拊鼓，饯飚游兮远渚。","欲少留此灵琐兮，日忽忽其将暮。","祝娥之来下兮，慰我士民于终古。"],"title":"饶娥庙祀神歌  其三"}
