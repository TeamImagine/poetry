{"author":"孙应时","id":82343,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平○仄○。","仄平平仄仄，平仄仄平平。","仄仄平平仄，平平○仄平。","平平平仄仄，仄仄仄平平。","平仄平平仄，平平仄仄平。","平平平仄仄，平仄平平平。","平仄平○仄，平平仄仄○。","平平平仄仄，平仄仄平平。","仄仄平平仄，平平仄仄平。","○平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["旭旦群阴豁，春阳万壑融。","八荒双眼界，千圣一家风。","不必寻玄妙，宁须泥苦空。","本来无见解，何处觅神通。","谷粟饥为药，雷霆听或聋。","鸢鱼均自适，虎鼠竟谁雄。","轩冕因时贵，箪瓢有命穷。","诗书休发冢，谈笑任关弓。","陶令琴三弄，徐公酒一中。","浮云容易改，明月古今同。","上达真无累，纤瑕早自攻。","论心逢益友，刮目庆新功。","台阁须公子，山林付老翁。","岁寒寻此话，一笑烛湖东。"],"title":"赵仲礼示达庵唱酬次韵"}
