{"author":"刘长卿","id":55053,"strains":["仄平平仄仄平平，平仄平平仄仄平。","平仄仄平平仄仄，平平平仄平平平。","仄平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["误因微禄滞南昌，幽系圜扉昼夜长。","黄鹤翅垂同燕雀，青松心在任风霜。","斗间谁与看冤气，盆下无由见太阳。","贤达不能同感激，更于何处问苍苍。"],"title":"罪所上御史惟则"}
