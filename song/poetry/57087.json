{"author":"梅尧臣","id":57087,"strains":["仄仄仄平仄，仄仄仄平平。","平仄仄平仄，仄仄平仄平。","平仄仄平仄，平仄平平平。","仄仄仄平仄，平仄平仄○。","仄仄仄仄平，仄仄平平平。","仄平平平仄，仄仄平仄平。","仄平○仄平，仄仄平仄○。","仄仄仄仄仄，仄仄○仄平。"],"paragraphs":["楚客好山水，五月上高峰。","峰顶望文脊，草树皆有容。","身既近猿鸟，心欲追乔松。","石壁出云背，苔磴千万重。","下视霹雳飞，忽起枯株龙。","却还僧居宿，暮践樵子踪。","作诗留粉墙，削藁为我封。","美璞世未识，独令和氏逢。"],"title":"次韵和吴季野游山寺登望文脊山"}
