{"author":"孔武仲","id":199162,"strains":["平平仄平平，仄仄仄平仄。","仄○仄平平，平平○仄仄。","平平仄仄仄，仄仄○平仄。","仄仄平○平，平仄仄仄仄。","仄仄仄平平，仄仄平平仄。","平仄平平○，平○仄○仄。","仄平仄平仄，仄仄平仄仄。","仄仄平仄平，平平仄平仄。","平平平平仄，○仄仄仄仄。","仄平平仄平，仄仄仄平仄。","平○仄平平，仄仄仄平仄。","仄仄仄○平，平平仄○仄。"],"paragraphs":["狂霖出群山，夜半击堤口。","水横溢陵阿，余波犹怒吼。","东村五百户，一塌如摧朽。","硉兀声如雷，牛马不及走。","壮者上枝柯，幼子浮罂缶。","惊逐吞天澜，儿犹闯其母。","旁人避形迹，睨视谁敢救。","冻馁何足言，余生岂能久。","人云淮西水，如此昔未有。","我生真厄穷，出与此灾偶。","晨兴得枯槎，泛若上牛斗。","独济恐难安，人危敢援手。"],"title":"蔡州三首  其二"}
