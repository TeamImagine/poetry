{"author":"张耒","id":216608,"strains":["仄仄平平仄仄平，平平仄仄仄平平。","平平仄仄平平仄，平仄仄平平仄平。","仄仄仄平平仄仄，平平平仄仄平平。","仄平平仄仄平仄，仄仄平平仄仄平。"],"paragraphs":["拜揖清光咫尺间，雕舆欲动更移班。","蓬莱不动鳌头稳，阊阖未开天上闲。","老去一官羞简策，春来归梦满淮山。","自惭衰病独随俗，醉逐游人月下还。"],"title":"和宋二上元迎驾"}
