{"author":"王令","id":187722,"strains":["平仄仄平平，仄仄仄仄仄。","平○仄平仄，仄仄平仄仄。","平○平平平，仄仄仄仄仄。","平○仄仄仄，仄仄仄平仄。","平平仄平平，仄仄仄仄仄。","平○仄平平，仄仄仄仄仄。","平平仄仄○，○○仄平仄。","仄平仄仄平，平仄平仄仄。","平平平平平，仄仄仄仄仄。","平平平平○，仄仄仄仄仄。","平○○平平，仄仄仄仄仄。","○平仄仄○，仄仄仄仄仄。","平平仄○平，仄仄仄平仄。","仄仄仄仄仄，平仄仄平仄。","仄仄仄仄平，仄平仄平仄。","仄○仄平仄，仄仄仄仄仄。","仄○平仄平，仄仄仄仄仄。","平平仄平平，仄仄仄平仄。","仄○○平仄，平仄仄平仄。","平平仄仄平，仄仄仄仄仄。","仄○仄仄○，○仄仄仄仄。","仄平平仄平，平仄○仄仄。"],"paragraphs":["吾爱子权诗，苦嚼味不尽。","穷思欲名状，百比无一近。","初如贪追兵，屡请忽许进。","旗旄左右幢，戟剑后先刃。","方争奋拏先，忽睹斩乱徇。","徐驱得平郊，万甲合一阵。","偏裨走起颇，中间坐吴膑。","喊呀鬭志酣，仿佛穷敌讱。","前军奔交兵，后马走断纼。","须臾声金收，万噪快一俊。","群降挑戈矛，叩拜乞用衅。","苍黄请命间，窃视不敢瞬。","玄云压空虚，半夜暴霆震。","睡耳起欲掩，惊仆失肝肾。","壮者固已然，况余乃龆龀。","及其久详味，欲吐复自吝。","有如罗百珍，次第嘬嚼顺。","贪丰不辞多，爱美忘余馂。","故其留人口，虽久咽喉润。","何时匹马来，畏爱气两振。","唯其未合间，如不获谢蔺。","望风为此诗，颠倒犹合烬。"],"title":"寄满子权"}
