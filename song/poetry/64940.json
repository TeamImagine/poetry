{"author":"章甫","id":64940,"strains":["仄仄平平平仄平，仄平仄仄仄平平。","仄平平仄仄仄仄，平仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄仄平平仄平。"],"paragraphs":["底事重来淮上村，九关难上阻司阍。","短衣他日欲射虎，堂印何时看倒盆。","花著襟裾无定力，雪侵须鬓有愁根。","天河且挽洗疮疥，若问甲兵君莫论。"],"title":"戏答王通一"}
