{"author":"舒亶","id":200944,"strains":["平平○○平，平仄仄仄仄。","○平仄○平，仄仄平仄仄。","仄仄仄仄平，仄仄仄平仄。","平平仄平仄，仄仄平仄仄。","仄仄仄仄平，仄仄仄平仄。","平仄仄平平，平仄仄仄仄。","仄○仄平○，仄仄仄○仄。","？平平仄平，平仄仄仄仄。","仄平仄仄仄，仄平仄平仄。","仄平平平平，仄仄平仄仄。","仄仄平仄平，平○仄○仄。","平仄平仄仄，○○仄平仄。","平平仄仄仄，仄○仄平仄。","仄平平平○，平平仄仄仄。"],"paragraphs":["呜呼王封君，心事鬼出没。","驱山截长江，化作云水窟。","旱火六月天，万栋挂龙骨。","萧条一祠宇，像设何髣髴。","破屋夜见星，漏雨湿衫笏。","杯酒谢车篝，兹事恐亦忽。","我闻古先王，报施必称物。","矧今崇佛宫，民力殆欲屈。","岂无制作手，一为起荒茀。","李侯仁贤资，抚字良矻矻。","可但清似冰，方看健如鹘。","沉迹千载后，行且见披拂。","阴功世易忘，远虑俗多咈。","勉哉君毋迟，斯民久已郁。"],"title":"题它山善政侯兼简鄞令"}
