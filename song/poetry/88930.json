{"author":"徐玑","id":88930,"strains":["平平仄平平，平仄平○平。","仄仄仄平仄，仄仄平平平。","仄仄仄平平，仄仄平仄平。","平平仄仄○，平○仄平平。","仄平仄仄平，仄仄○仄平。","仄仄仄○仄，仄仄仄平平。","仄平平仄平，○仄仄平平。","○平仄平仄，仄平平仄平。","仄仄仄○○，仄仄平仄平。"],"paragraphs":["娄家屋西梅，梅老枝更清。","众树吐齐白，密萼含微清。","下有碧池波，照此鸥鹭翎。","寒云拂缟衣，遥空淡明星。","薄言种树时，两世且百龄。","树亦匪难老，一岁一雕零。","我嗟人事迁，且爱树伶俜。","回桓不能去，月来孤影生。","倚树一长吟，写我寥旷情。"],"title":"娄家梅篇"}
