{"author":"度正","id":94441,"strains":["平平平仄仄，仄仄仄仄平。","平平平平仄，仄平平平平。","仄仄仄仄平，仄仄仄平平。","仄仄仄平仄，平平平平平。","仄平仄平平，仄仄平平平。","仄仄平仄仄，平平仄仄平。","仄仄平○仄，仄仄仄仄平。","○○仄平平，仄仄仄○○。","平平仄平仄，仄仄仄仄○。","平平仄仄平，平仄仄平平。","仄仄平仄仄，仄仄仄平平。","仄仄仄平○，平平仄平平。","平平仄○仄，仄平仄平平。","○平○平○，仄仄仄平平。","○仄平○仄，平平仄仄平。","仄仄仄平仄，仄平平仄平。","仄平平仄平，仄平仄平平。","平平仄仄仄，平仄平仄平。","平平仄仄平，平仄平仄平。","仄平平仄仄，平仄○○平。"],"paragraphs":["田家何所乐，所乐日未曛。","男耕而禾稼，女桑而襦裙。","面垢落塈涂，目眩湿薪熏。","妇子馌南亩，诗人尝云云。","使车出东郊，好雨清尘氛。","会集诸父老，申之以俭勤。","父老歌且舞，未饮意已醺。","峩峩欲倾欹，眊眊耸听闻。","扶携两阶上，潋滟泛十分。","丁宁付训词，归诏尔仍云。","或笑言唯唯，或喜气氲氲。","俯首侧玄冠，骈肩望朱𪩸。","通宵得膏泽，绿波涨河𣸣。","轻风扇微和，草木亦欣欣。","正也何其幸，连年与礼文。","念昔在农亩，备尝辛与荤。","朅来充邑官，簿书困纷纷。","书生适我愿，端赖贤使君。","人苟得所依，何畏乎织纹。","感知无以报，茅塞当深耘。"],"title":"次韵安抚侍郎劝耕喜雨之什"}
