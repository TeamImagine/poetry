{"author":"柳宗元","id":10683,"strains":["仄平仄平仄，平平仄平仄。","平平平平仄，平仄仄平仄。","○平仄平仄，平仄平平仄。","仄平仄平仄，平仄仄平仄。","仄仄○仄仄，平仄仄平仄。","平平○仄仄，平仄○平仄。","仄仄平平平，仄仄仄平仄。","平平仄平○，平仄平平仄。","平仄仄仄○，平平平仄仄。"],"paragraphs":["谪官去南裔，清湘绕灵岳。","晨登蒹葭岸，霜景霁纷浊。","离披得幽桂，芳本欣盈握。","火耕困烟烬，薪采久摧剥。","道旁且不愿，岑岭况悠邈。","倾筐壅故壤，栖息期鸾鷟。","路远清凉宫，一雨悟无学。","南人始珍重，微我谁先觉。","芳意不可传，丹心徒自渥。"],"title":"自衡阳移桂十余本植零陵所住精舍"}
