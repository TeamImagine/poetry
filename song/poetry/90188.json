{"author":"张方平","id":90188,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄平平平。","仄平平仄平平仄，仄仄平平仄仄平。"],"paragraphs":["林壑云深接玉泉，松斋闭息辄经年。","一无标致惟随俗，别有真机在指玄。","诏板尝延清暑殿，诗筒时到华阳川。","蜕形虽在张超谷，粟粒珠中自在天。"],"title":"华山云台观题希夷先生陈抟影堂"}
