{"author":"方回","id":148400,"strains":["仄仄仄仄○，仄平平平○。","平平仄仄仄，仄仄平平平。","平仄仄○仄，仄仄仄仄平。","平仄平仄○，平仄○平平。","平平仄仄仄，仄仄平平平。","平○仄平平，仄仄平仄平。","仄仄仄仄仄，仄仄平平平。","仄仄平○仄，仄仄平仄平。"],"paragraphs":["欲雨雨不堕，谓晴晴无期。","秋阴白日暗，黯淡寒云垂。","华盛不长保，百卉忽已衰。","萧飒枯草中，嘉菊遗妍姿。","渊明但熟醉，不作骚人悲。","悲更盛于骚，俗士焉得知。","感极每欲死，唯酒能宽之。","幸有杯中物，勿惜时一持。"],"title":"西斋秋感二十首  其一六"}
