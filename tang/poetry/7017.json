{"author":"卢纶","id":7017,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["乱离无处不伤情，况复看碑对古城。","路遶寒山人独去，月临秋水雁空惊。","颜衰重喜归乡国，身贱多惭问姓名。","今日主人还共醉，应怜世故一儒生。"],"title":"至德中途中书事却寄李僴"}
