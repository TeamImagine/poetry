{"author":"王朝佐","id":140309,"strains":["仄仄平○○，平仄仄仄仄。","平平仄○仄，仄仄仄平平。","平仄仄仄平，仄仄仄平平。","○仄仄仄仄，平平仄平平。","仄平仄仄平，○仄平仄平。","仄仄仄仄平，仄仄平平平。","平平仄仄仄，仄平平仄仄。","平仄仄平平，平平仄平平。","平平仄仄平，仄平平仄○。","平仄平平平，仄仄平平平。"],"paragraphs":["濑水何泱泱，携篚向水旁。","低头事漂洗，不惜湿罗裳。","晨出未暮归，老母在高堂。","三十不愿适，焉知绣鸳鸯。","道逢困丈夫，行乞良可伤。","一饭妇女仁，况有残壶浆。","终焉感礼义，出词何慨慷。","贞洁恐无知，清流见肝肠。","悲哉伍子胥，百金何足偿。","惟有鸱夷心，可与增辉光。"],"title":"贞义女祠"}
