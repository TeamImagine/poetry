{"author":"郑刚中","id":252276,"strains":["平仄仄仄仄，仄仄○平仄。","仄○平仄平，平仄仄平仄。","平○仄平平，仄仄平○仄。","仄○仄○仄，仄仄仄平仄。","平平仄仄仄，仄仄仄平仄。","平平仄平平，仄○仄仄仄。","仄○平平平，仄平仄平仄。"],"paragraphs":["连日午后雨，势欲漂茅屋。","雨从炎海来，初不洗烦溽。","残虹挂云端，落照明如烛。","舍中不胜困，散步眺林麓。","浑无一叶动，寂立类枯木。","徘徊傍西檐，意颇不自足。","举扇招微风，送之入修竹。"],"title":"晚雨"}
