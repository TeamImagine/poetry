{"author":"李吕","id":30285,"strains":["仄平平平仄平仄，仄仄平○仄平○。","平平仄○仄平平，仄仄平平仄○仄。","仄平平仄仄平平，平平仄仄平平平。","仄仄仄平仄平仄，平仄仄仄平平平。","仄平平平仄平仄，仄仄平平○平仄。","平平仄平仄仄平，仄仄平平平仄仄。","仄平平仄仄仄平，仄平平仄○平平。","仄○平仄仄仄仄，仄仄平仄平仄平。","仄仄仄仄平仄仄，仄仄平平○○仄。","仄平平仄平仄平，仄仄平平仄平仄。","仄平仄仄仄仄平，仄平仄仄平平○。","平平仄平仄平仄，仄平仄仄仄仄○。","平平仄仄平仄仄，仄○○平○○仄。","仄平仄平平仄平，仄仄平平平仄仄。"],"paragraphs":["紫云之山几千丈，势压岷峩欲争长。","茫茫巨浸擘山开，万穴鱼龙寄深广。","眼明遥见使君家，华堂夜魄栖檐牙。","手钓峡流揖峰翠，裾珮缥缈凌云霞。","仲宣登楼炫能赋，字字悲啼叹飘寓。","他人有心予忖之，魏夺刘倾渠不顾。","使君胸著万卷书，向来游戏从鱼符。","拂衣归卧唤不出，但有忧国心郁纡。","日落未落飞鸟灭，却立阑干思横发。","一川樵牧歌太平，万古关河感亡国。","丽词落纸焕黼裳，细研物变穷天藏。","凭谁荐之九天上，我无羽翮不得将。","公乎岂久榛棘下，狗监犹能援司马。","子虚大人何足云，愿赋蒸民追大雅。"],"title":"登赋堂"}
