{"author":"许及之","id":61061,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["诗翁四十九行年，说着行边喜欲癫。","介妇滩头随水宿，冯公岭上伴云眠。","趋时萍实甜于蜜，阅世匏壶老更坚。","冀北须君空一洗，眼前驽马太劳鞭。"],"title":"括苍道中次陈颐刚韵"}
