{"author":"李若水","id":7042,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平平仄平平。"],"paragraphs":["盍簪当日话殷勤，便著金兰较此心。","相去不堪千里远，别来何况一年深。","江山有路通幽梦，鱼雁无情断好音。","管鲍贫交君记否，少陵曾为发悲吟。"],"title":"寄宋周臣"}
