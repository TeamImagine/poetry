{"author":"项安世","id":53837,"strains":["仄仄仄仄○平平，平仄平平仄仄平。","仄仄仄平○仄仄，仄○平仄仄平平。","平平仄仄平平仄，仄仄平平仄仄平。","仄仄仄平○仄仄，平平仄仄仄平平。"],"paragraphs":["辟彊老去重堪嗟，千里堂堂表海涯。","取士但能笼自鹄，谏王安用学蚳蛙。","祗言鲁国贤无补，岂识齐卿实未加。","不见只今坟上木，多年老干尚倾斜。"],"title":"善谑驿淳于髠墓上有木斜出"}
