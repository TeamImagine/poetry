{"author":"方回","id":147525,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平仄平仄，平平平仄仄平平。"],"paragraphs":["重阳晴过小春天，忽复萧骚雨可怜。","响入竹林全似雪，湿蒸茅舍最宜烟。","战尘洗净无传箭，客路泥深亦着鞭。","三月聚粮岂容易，临风殊觉意茫然。"],"title":"十一月初八日观雨"}
