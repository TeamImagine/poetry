{"author":"牟𪩘","id":150338,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄仄平平仄平。"],"paragraphs":["人物当今第一流，以花为屋玉为舟。","晓妆未许褰帏看，夜醉何妨秉烛游。","锦里宣华思旧梦，黄州定惠起新愁。","何如归伴徐公饮，稳结一巢花上头。"],"title":"和刘朔斋海棠"}
