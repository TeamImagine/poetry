{"author":"王安石","id":179800,"strains":["平平仄平仄，平仄仄平平。","平仄仄仄仄，平平平仄平。","平○平仄仄，平仄仄平平。","仄○平仄仄，平平平仄○。","仄平平仄仄，仄仄仄平平。","平仄仄○仄，仄平平仄平。","仄平平仄仄，仄仄仄平平。","仄仄平平仄，○○仄仄平。"],"paragraphs":["君家段干木，为义畏人侵。","冯轼信厚礼，逾垣终褊心。","川坻宁有此，园屋谅非今。","雨过梅柳浄，潮来蒲稗深。","种芳弥近渚，伐翳取遥岑。","清节亦难尚，旷怀差易寻。","子猷怜水竹，逸少惬山林。","况复能招我，亲题汉上襟。"],"title":"奉酬约之见招"}
