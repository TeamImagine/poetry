{"author":"朱翌","id":11039,"strains":["平平平平仄，仄仄仄平仄。","仄平仄仄平，仄仄仄平仄。","○○仄平○，平○仄仄○。","仄平平仄仄，仄仄平仄仄。","平平仄仄平，平仄仄平○。","仄平○仄仄，仄仄平仄平。","平平仄仄○，平平平仄仄。","仄仄仄平平，仄仄仄平仄。","仄平平平○，○仄平仄○。","仄仄仄平仄，仄仄仄平仄。","○平仄仄○，仄平平平仄。","平平仄仄仄，仄仄仄仄仄。","○仄仄○平，仄仄平仄仄。","仄仄仄平平，○平仄平仄。"],"paragraphs":["通途无宁轨，世网阔遮逻。","九迁食肉荣，一饷在堂贺。","泥深迹逾深，时过事亦过。","要之钟鼎饱，不及薇蕨饿。","吾知此理明，甘作蚁旋磨。","丈夫当勇决，勿使良便蹉。","黄龙百丈间，山围天几大。","往丐一椽茅，抚枕得高卧。","不能赓梁噫，且复翻屈些。","卖药足生理，故是伯休那。","当年白鸟盟，肯为青衫破。","微官亦漫尔，弃去不啻唾。","王子里中人，到处成稳坐。","傥不食前言，扁舟在公左。"],"title":"王承可有招隠黄龙之意"}
