{"author":"楼钥","id":66408,"strains":["平平平仄仄○仄，仄仄平○平仄仄。","仄平平仄平仄平，仄仄平平仄仄○。","仄仄仄仄仄仄平，平仄仄平平仄平。","仄仄平平仄仄仄，仄平平仄仄平平。"],"paragraphs":["溪声真是广长舌，历劫谈空声不绝。","不知来自何处山，一意倾东忘万折。","我欲漱石向水滨，无奈齿牙摇落频。","夜半寒声到客枕，只疑身是枕流人。"],"title":"金峨漱石亭"}
