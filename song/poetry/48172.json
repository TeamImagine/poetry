{"author":"杨万里","id":48172,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["恶风夜半阻归船，端欲留人作胜缘。","千里携家观竞渡，五湖新涨政黏天。","棹翻波浪山如雪，醉杀儿郎喜欲颠。","得去更佳留亦好，吾曹何处不欣然。"],"title":"端午前一日阻风鄱阳湖观竞渡"}
