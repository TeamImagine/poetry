{"author":"吕颐浩","id":229535,"strains":["仄平平仄仄平平，仄仄平平仄仄平。","仄仄平平平仄仄，平平仄平仄平平。"],"paragraphs":["昔年官守在铜台，两槛疏篁手自栽。","劲节浓阴还在否，清风应为故人来。"],"title":"顷为河北东路常平厅事后有便坐厅两槛植竹春时仆别栽新竹去其旧本后二十年修干森耸遂成茂林友人郭仲思尝为本路提刑寓此廨有书因回信寄一绝"}
