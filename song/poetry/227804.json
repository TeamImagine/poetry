{"author":"释德洪","id":227804,"strains":["○平仄平仄，仄仄○仄平。","○仄仄平仄，平○平平平。","仄平平仄仄，平平仄平平。","仄仄平仄仄，平仄仄仄平。","○仄平仄平，仄仄平平平。","仄平平仄平，仄仄平仄平。","仄平仄仄仄，仄仄平仄○。","○仄平仄仄，仄仄平○平。","仄仄仄平仄，平仄仄仄○。","平平仄平仄，平仄○平平。","平平○仄仄，平仄仄仄平。","平○仄仄仄，仄仄平平平。","仄仄仄平仄，仄仄平平平。","仄平平仄平，仄仄○仄平。","平仄仄仄仄，仄平平○平。","仄仄仄平仄，仄仄仄平平。","平平仄仄仄，平仄仄仄平。"],"paragraphs":["王郎本豪放，富贵缠缚之。","颇复厌丝竹，来听松风悲。","叶侯须似棘，谈兵辄纷披。","恃此文武胆，英气吐北西。","正直威鬼神，动欲焚淫祠。","道夫忧国心，造次常念兹。","事功未入手，愤酒谁共酾。","正恐追老范，一吐胸中奇。","秀实气刚大，归宿未易期。","新诗弄清婉，霜晓临湘湄。","锺山冠世境，登赏乃所宜。","林间见隐者，面有无求姿。","不必问贤否，但读诸公诗。","我无支遁才，敢逐王谢为。","推挤幸不死，岂非怜其痴。","一昨阅诗战，望见仆旌麾。","今能犯矢石，居久气自移。"],"title":"次韵叶集之同秀实敦素道夫游北山会周氏书房"}
