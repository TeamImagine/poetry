{"author":"陈舜俞","id":146586,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["珍禽流品可褒题，天与文章五色齐。","羽翮已堪攀凤翼，稻粱争合在鸡栖。","应思旧侣雌雄舞，耻学凡群旦暮啼。","好向彩衣堂下养，名郎从此乐持赍。"],"title":"谢杨都官见惠锦鸡"}
