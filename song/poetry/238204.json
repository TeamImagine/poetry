{"author":"王庭珪","id":238204,"strains":["平平仄仄仄平平，平仄平平仄仄平。","仄仄平平仄仄仄，平平平仄仄平平。","平平平仄仄平仄，仄仄平平仄仄平。","仄仄平平平仄仄，平平仄平仄平平。"],"paragraphs":["奇功已奏紫宸居，新上南州别驾车。","木叶寒飞洞庭野，楼船光照赤沙湖。","犹闻豺虎纵横在，已觉江山气象舒。","万一潢池群盗息，回戈请为扫狂胡。"],"title":"送黄彦谟通判岳州"}
