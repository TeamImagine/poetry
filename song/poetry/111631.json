{"author":"刘克庄","id":111631,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["玉堂岂必胜茅斋，误得虚名与谤偕。","法吏淬磨真出角，先生度量莫窥涯。","谤书堪丑毋庸辨，闷赋虽工未易排。","已设葛幮安菊枕，投床不觉到无怀。"],"title":"用强甫蒙仲韵十首  其七"}
