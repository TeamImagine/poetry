{"author":"彭汝砺","id":201635,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["场屋当年翰墨亲，故乡相别九年春。","相如旧有凌云赋，居士今惟净法身。","素节直须深爱惜，高材未必竟沉沦。","祇疑龙去须为雨，不似区区尺蠖伸。"],"title":"奉和提点少卿来章"}
