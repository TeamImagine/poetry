{"author":"王洋","id":251535,"strains":["平仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["花有芳丛竹有林，春来各竞趁光阴。","妍媸等是目前事，冷淡方知异日心。","十二里山长隔面，一帆风地每传吟。","髙山流水人知否，绿绮窗间自晓琴。"],"title":"和周仲嘉再示三篇  其二"}
