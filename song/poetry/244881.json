{"author":"李纲","id":244881,"strains":["平仄平平仄，平平仄仄平。","平平仄平仄，平仄仄平平。","○仄平平○，平平仄仄平。","平○仄○仄，平仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄○○平。","平仄平○仄，平平仄仄○。","仄○平仄仄，平仄仄○平。","仄仄平平仄，平平仄仄平。","○平仄平仄，仄仄仄○平。","仄仄平平仄，平○仄仄平。","仄平平仄仄，仄仄仄平平。","仄仄平平仄，平平仄○平。","平平仄○仄，仄仄仄平平。"],"paragraphs":["荆楚通南国，巴陵据上游。","江湖作襟带，民物会车舟。","丧乱经多难，荒凉但一丘。","髙临洞庭野，无复岳阳楼。","帝念苏疲俗，恩颁起故侯。","光华剖符竹，辑睦拥貔貅。","鲁肃规模在，陶公政绩优。","远师前哲训，力赞中兴谋。","群盗何难䌸，侵疆傥可收。","往分千里寄，为解九重忧。","我已甘衰病，君方茂壮猷。","三年共幽讨，此日动离愁。","世事经纶急，渊衷寤寐求。","着鞭先祖逖，悟主继千秋。","阃外资奇画，樽前失胜流。","潇湘有回雁，莫遣信沉浮。"],"title":"送张柔直赴岳州"}
