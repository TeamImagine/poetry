{"author":"李昴英","id":130016,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["无尘明镜太玲珑，匣向周遭紫翠中。","地有仙家云母石，天然上界水晶宫。","通宵如昼溪头月，盛夏回秋竹罅风。","万斛客愁都荡尽，一杯圣酒画栏东。"],"title":"峡山全清阁"}
