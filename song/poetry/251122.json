{"author":"颜博文","id":251122,"strains":["仄仄仄平仄，平仄平平平。","仄平仄○平，仄仄仄仄平。","仄平○仄仄，○仄仄仄○。","仄平仄平仄，平平仄○○。","平平仄仄○，平仄仄平平。","平○平平仄，平仄仄仄平。","仄○平平○，仄仄仄仄平。","平平仄平仄，平仄平仄平。","仄平仄平平，仄仄平○平。"],"paragraphs":["竹稍脱青锦，榕叶随黄云。","岭头暑正烦，见此萼绿君。","欲言娇不吐，藏意久未分。","最怜月初上，浓香梦中闻。","萧然六曲屏，西施带微醺。","丛深珊瑚帐，枝转翡翠裙。","譬如追风骑，一抹万马群。","铜瓶汲清泚，聊复为子勤。","愿言少须臾，对此髯参军。"],"title":"末利花"}
