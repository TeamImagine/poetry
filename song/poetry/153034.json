{"author":"俞德邻","id":153034,"strains":["平平仄平平，平平仄仄仄。","平平○仄○，仄仄仄平仄。","平平仄○○，仄仄○平仄。","○平仄平仄，仄仄平仄仄。","○○仄仄平，平平仄平仄。","平仄仄仄平，仄仄仄平仄。","平平○仄平，仄平平仄仄。","仄仄仄仄平，仄平仄平仄。","平平仄平平，仄平仄仄仄。","仄仄平仄○，平平平平仄。","平平仄平仄，仄仄平○仄。","仄平仄仄平，平仄平仄仄。","○平仄仄平，仄平平仄仄。","平平平仄○，平平仄平仄。","仄平仄平平，平仄平仄仄。","平平仄平仄，仄仄平平仄。","平平仄仄平，仄仄○仄仄。","平平仄仄平，平仄平平仄。","仄仄仄○平，仄仄仄平仄。"],"paragraphs":["威弧惨无光，城乌啄大屋。","淮云苍莽间，十载几荼毒。","忧心甫殷殷，又复正阳筑。","正阳亦何许，地接英与六。","传闻夜点兵，文书下机速。","挥汗起负戈，部伍竞驰逐。","平明驱出城，令严秋气肃。","岂不实苦辛，主忧固臣辱。","前年戍襄樊，去年戍郢复。","白骨秋野横，青燐阴房煜。","生还偶然尔，忍怨征行促。","所悲世路艰，无罪罹杀戮。","潢池弄盗兵，绿林仇饷肉。","茫茫畿甸间，风尘涴人目。","圣明抚遐荒，先事清辇毂。","干戈动邦内，岂计颛臾蹙。","扶颠要得人，拨乱如转烛。","秋山翡翠青，秋水蒲桃绿。","去去取封侯，勿羡牧羊仆。"],"title":"甲戌游旴江六月二十二日发武林"}
