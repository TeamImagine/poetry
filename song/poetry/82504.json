{"author":"孙应时","id":82504,"strains":["仄仄平平仄仄平，平平仄仄仄平平。","仄平仄仄仄仄仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["忆向苕溪泊酒船，宁知绿发便华颠。","只今行脚一万里，重此惊心二十年。","箬笠蓑衣真我事，清风明月苦论钱。","晚凉急櫂城南去，更复题诗作后缘。"],"title":"舟自震泽道吴兴城外有感"}
