{"author":"范祖禹","id":200848,"strains":["平平○平仄，平仄○平○。","仄仄仄平平，平仄平仄平。","平平仄○仄，仄仄仄仄○。","平平平仄仄，○仄仄仄平。","平仄仄仄平，平仄仄平平。","仄仄仄仄○，仄平仄平平。","○仄平仄仄，平○平平○。","仄平仄平平，○平仄平平。","平平仄平平，仄仄仄○平。"],"paragraphs":["唐尧茹藜藿，民俗犹忧深。","晋国壮山川，羌虏皆外禽。","宸心敬折狱，使节慎所临。","夫君台阁旧，空老翰墨林。","松柏饱岁寒，雕鹗候秋阴。","揽辔上太行，北风爽烦襟。","当令桑枣地，愁叹为讴吟。","二江带双流，三峨耸危岑。","何时早归耕，杖屦日相寻。"],"title":"席上分韵送天觉使河东以登山临水送将归为韵分得临字"}
