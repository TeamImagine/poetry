{"author":"郭祥正","id":192671,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["锺山鳞鬣奋晴雷，观里幽轩选胜开。","江水北流朝海去，斗杓东转斡春回。","已将白雪传龙笛，何用黄金筑隗台。","宝塔中天挂刀尺，层层鸳瓦不浮灰。"],"title":"次韵安中尚书锺阜轩"}
