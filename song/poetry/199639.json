{"author":"钱昆","id":199639,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["水绕门墙竹绕堂，满窗春绿更山光。","坐来苔藓侵衣润，吟处松花落砚香。","汀鹭双双翻乱石，溪风袅袅弄修篁。","游人暂得幽闲趣，时带茶烟下上方。"],"title":"宿延庆院"}
