{"author":"刘敞","id":174584,"strains":["平仄平平平，平平仄平仄。","仄平○仄平，仄仄○仄仄。","仄平平平平，仄仄仄仄仄。","仄仄○平平，仄仄平仄仄。","平平平平平，仄仄平仄仄。","仄仄平○仄，平平仄平仄。"],"paragraphs":["归客江南来，迢迢数千里。","故人遗我书，细字三四纸。","上言平生怀，伐木义所倚。","下道相知心，结绶方独喜。","宁知淮阳翁，弃外甘卧理。","不预朝廷议，何由发吾子。"],"title":"答李谷同年书"}
