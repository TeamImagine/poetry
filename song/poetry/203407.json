{"author":"孔平仲","id":203407,"strains":["平平仄平平，仄仄仄仄仄。","仄平仄平○，平仄仄○仄。","仄平平仄仄，平仄平平仄。","仄平仄平仄，仄仄仄平仄。","平平仄平平，仄仄平仄仄。","平仄仄平平，平平仄平仄。","平平仄平仄，仄○仄平仄。","平○仄仄仄，仄仄仄平仄。","平平仄平平，仄仄仄平仄。","仄平仄平平，仄仄仄仄仄。","平仄仄仄平，仄仄仄平仄。","平平仄仄仄，仄仄仄平仄。","仄平平平平，仄仄仄○仄。","仄平仄仄平，仄仄平仄仄。","平平仄平○，仄仄仄平仄。"],"paragraphs":["京东地平夷，自古四战国。","九州此居三，山海在封域。","北趋京洛近，南卷江淮直。","富饶足鱼盐，饱暖遍牟麦。","英雄欲飞腾，假此为羽翼。","隆准蹙秦亡，金蟆伺唐隙。","方今不忧此，所重只西北。","兵防最寡少，主帅失铨择。","蒿莱蔽城隍，绣涩满戈戟。","慢为盗之资，忽者祸所植。","吾视士大夫，赳赳半雄特。","歌谣尚慷慨，阔达本多匿。","腹心宜先安，豫备乃长策。","众方诵太平，我乃虞盗贼。","虽言亦谁听，痛哭损肝膈。"],"title":"青州作"}
