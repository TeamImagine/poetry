{"author":"司马光","id":176446,"strains":["仄○仄仄○，仄仄平仄平。","平平仄仄○，仄仄○○平。","○平平仄平，仄仄平仄平。","平平仄仄仄，仄仄平仄平。","○仄仄平仄，仄○平平平。","仄仄平○平，仄仄平○平。","平平仄仄仄，平仄仄平平。","平○仄仄平，○仄仄仄○。","平平平仄平，仄仄平仄平。","仄平仄仄平，平仄平平○。"],"paragraphs":["昔行巩洛间，马瘦天复阴。","寒烟淡不收，一拂横长林。","当时无画工，负此清赏心。","今朝石上迹，历历皆可寻。","轻素已纷泊，老干仍萧森。","坐令高兴还，野气生衣襟。","丹青不耐久，风日易消侵。","何如造化真，更彼岁月深。","昌言家素贫，购此糜百金。","请镌好事名，千古无消沈。"],"title":"和梅圣俞咏昌言五物 淡树石屏"}
