{"author":"韦庄","id":33074,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["荒原秋殿柏萧萧，何代风烟占寂寥。","紫气已随仙仗去，白云空向帝乡消。","蒙蒙暮雨春鸡唱，漠漠寒芜雪兔跳。","欲问灵踪无处所，十洲空阔阆山遥。"],"title":"尹喜宅"}
