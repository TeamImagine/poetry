{"author":"罗时用","id":30465,"strains":["仄平平仄仄仄仄，平仄仄平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["寂寥孤馆白日静，酣睡有魔那得降。","扣户故人风动竹，龁萁羸马浪翻江。","飞残蝙蝠灯留壁，啼尽栖鸦日到窗。","堪笑浪游成住此，一秋赢得鬓丝霜。"],"title":"留蓝溪驿"}
