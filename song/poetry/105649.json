{"author":"岳珂","id":105649,"strains":["仄平仄仄仄平平，平仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["九天驿骑下弓招，葵日丹心识就尧。","鸾凤正应在阿阁，鶢鶋何事享箫韶。","丘园有分容逋客，海岳无裨愧圣朝。","老病不堪心力倦，甫田勿叹莠荞荞。"],"title":"己亥十二月十七日堂帖被召感恩二首  其一"}
