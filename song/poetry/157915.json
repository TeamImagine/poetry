{"author":"韩维","id":157915,"strains":["平平仄仄平平仄，平仄平平仄仄平。","仄仄仄平平仄仄，平平平仄仄仄平。","仄平平仄平平仄，仄仄平平仄仄仄。","仄仄平平仄平仄，仄平仄仄仄平平。"],"paragraphs":["春风吹袂逾嵩岭，秋雨随轩过颖亭。","达理偶同无剩语，论交虽晚便忘形。","两株枯木同危坐，数朵寒花伴独醒。","鸭子陂头好光景，几时重见聚华星。"],"title":"赠昌言太中"}
