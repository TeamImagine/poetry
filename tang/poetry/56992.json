{"author":"韦应物","id":56992,"strains":["仄仄平仄仄，平平平仄平。","平平平平仄，仄仄仄平平。","仄仄平仄仄，平○平仄平。","平平仄○平，平仄仄仄平。","仄仄平仄仄，平平仄平平。","仄仄平平仄，仄仄仄平平。"],"paragraphs":["政拙忻罢守，闲居初理生。","家贫何由往，梦想在京城。","野寺霜露月，农兴羁旅情。","聊租二顷田，方课子弟耕。","眼暗文字废，身闲道心精。","即与人群远，岂谓是非婴。"],"title":"寓居永定精舍"}
