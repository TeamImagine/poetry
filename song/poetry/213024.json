{"author":"贺铸","id":213024,"strains":["平仄仄仄仄，平仄平仄平。","平仄仄○仄，平○平仄平。","○平仄平仄，平仄仄○平。","仄仄平仄仄，平平？？○。","○平仄仄仄，仄仄仄平○。","平仄仄平仄，平平平仄平。","平平仄仄仄，仄仄仄平平。","仄仄仄平仄，平平仄平平。","平平仄○仄，仄仄○平平。","平仄仄平仄，平平仄平平。","平平仄仄仄，仄平平仄平。","仄仄仄平仄，仄平平仄平。","平平仄仄仄，平仄平平平。","○仄○平仄，平平平仄平。","仄仄仄平仄，仄平仄平平。","仄平仄平仄，仄仄平平平。","○平平仄仄，仄仄仄平平。"],"paragraphs":["鹦鹉陇下鸟，能语奇羽毛。","罗罻巧相致，雕笼关𫔎牢。","长怀故园树，烟雨落空巢。","万里迁泽国，舟舆□□劳。","正平托物赋，健笔不停操。","千载访陈躅，晴沙葭菼高。","珍禽不复见，慨想若人豪。","处士起河朔，英风拔时髦。","文章俪坟诰，俛就犹诗骚。","儿汝命杨孔，奴兵视刘曹。","奸雄可奈此，束之投楚郊。","忤俗竟非命，惜哉时不遭。","非无择木智，天下方滔滔。","遗干泯鱼腹，浮魂谁复招。","近结屈平好，佩兰杂申椒。","远惭子胥烈，怒气翻秋涛。","空余春草碧，恨血满江皋。"],"title":"鹦鹉洲"}
