{"author":"许及之","id":60893,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄仄。","平仄平平平仄仄，仄平仄仄仄平平。"],"paragraphs":["白云峰下白云堂，堂上高人一办香。","绕殿持经山四合，缭墙行道木千章。","众生未免婴时苦，大士宁能与世忘。","祈雨祈晴来复去，此身却似白云忙。"],"title":"被旨祈祷数至天竺珪僧录求白云堂诗为赋唐律一首"}
