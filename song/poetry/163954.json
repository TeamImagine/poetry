{"author":"仇远","id":163954,"strains":["仄仄平平平仄仄，仄仄平平仄平仄。","仄○仄仄平仄○，平仄平平平仄仄。","平平仄仄仄平仄，○仄平平平仄仄。","仄平仄仄平平仄，平平平仄平平仄。","平平？仄仄平平，仄仄平平平仄仄。","平平仄平平○平，仄仄平平仄○仄。","仄仄○平仄仄平，仄仄仄仄平平仄。","仄仄仄平仄仄平，平平平平仄平仄。","平平仄平平仄仄，平平仄平平仄仄。","平平平仄仄仄○，仄仄平平平仄仄。","平平平仄仄仄仄，平仄平平仄○仄。","平平仄仄仄仄仄，仄仄仄平平○仄。","仄平仄仄平○平，平仄仄平平仄仄。"],"paragraphs":["昨夜南山雷雨霁，蛰室初开百虫起。","草夭菜秀蒲柳长，生意森然随气使。","阴阳变态足纤巧，分得余妍归画史。","野蜂采蜜花房里，官蛙瞠目莎池底。","纷纷蚱蜢肆跳梁，款款蜻蜓齐点水。","天牛穴桑奚其天，鬼蝶迷花聿如鬼。","血国三千亦有蚊，黍马十万宁非蚁。","蝎虎那能捋虎须，蜗牛谁堪执牛耳。","蜣螂转丸诚小巧，螳螂搏轮非勇士。","鸣蝉嘶热蟋蟀吟，一片繁声愁客子。","春风郊野岂不乐，篱落秋风又如此。","坡仙旧咏只八物，若见此图心更喜。","我摩老眼为题诗，晴日一窗蝇扑纸。"],"title":"草虫图"}
