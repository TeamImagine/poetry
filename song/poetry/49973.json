{"author":"杨万里","id":49973,"strains":["平仄平平仄平平，仄仄仄仄○平平。","平平平平仄仄平，仄平仄仄平仄平。","仄平平仄仄仄仄，平仄平平仄平仄。","仄平仄仄平仄平，仄○平仄平仄平。","平平仄仄仄○仄，仄平仄仄平平仄。","平平平仄平仄平，仄平○仄平仄平。","仄平仄仄仄平仄，平平仄平平仄平。","仄平仄仄平平仄，仄仄仄平仄平仄。","平平平仄仄平平，仄仄仄平平仄平。"],"paragraphs":["阿旦东山著乾坤，十雨世界三登村。","阿安东山著一身，白云保社明月邻。","此山祗合馆此客，千载阿谁敢争席。","赵侯玉立隆准孙，洗空凡马追古人。","千山万水略行遍，一锥卓住东洋岸。","东洋山麓东复东，筑堂折简招两公。","倒提北斗酌银汉，灵山作樽江作锺。","浩歌小袖经纶手，笑与两公举天酒。","东山今属赵家庄，敬请两公迁别乡。"],"title":"寄题赵漕秘阁东山堂"}
