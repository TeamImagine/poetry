{"author":"陈著","id":139267,"strains":["平平平仄仄平平，仄仄平平仄仄仄。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","平仄仄平平仄仄，仄仄仄仄仄平平。"],"paragraphs":["山人知我岁寒情，十里移来老眼醒。","凿破苍苔方丈地，种为门户四时青。","春寒亦自雪霜意，世变从他风雨腥。","牢立本根须畅茂，不施巧结看真形。"],"title":"山人送桧植于当门偶成"}
