{"author":"韩驹","id":237291,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["开心未用饮门冬，老去何妨万事慵。","胡虏近闻归绝漠，洛阳无复化为烽。","休官昔愧陶彭泽，受禄今惭邴曼容。","谁似侍郎春思乱，解言花影日高重。"],"title":"次韵钱逊叔侍郎见简  其三"}
