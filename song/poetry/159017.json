{"author":"邵定翁","id":159017,"strains":["仄仄仄，平仄仄，平平仄仄仄仄仄。","平仄平，仄仄仄，仄平仄。","仄平平平○仄平，○平仄仄平平平。","平平仄仄平平平，平平仄平平仄平。","平平仄仄仄仄平，仄仄仄仄仄仄平。","仄平仄仄○○平，仄○○。"],"paragraphs":["麦饭熟，儿莫哭，阿爷捣麦麦煮粥。","煨一虾，配麦粥，饱儿腹。","去年春梢𫗦麦田，驮儿走窜青山颠。","归来破灶无晨烟，儿孩不知今岁强。","床头贰釜又一囊，俭惜可补两月粮。","老夫展拜妻烧香，谢苍苍。"],"title":"麦饭熟"}
