{"author":"宋高宗","id":19984,"strains":["仄平仄平仄，仄○○平平。","○仄仄平仄，仄平平仄平。","平仄仄仄仄，仄仄平平平。","平平仄平平，平平仄仄平。","平平仄仄仄，仄仄平○平。","仄平仄仄仄，平○平平平。","平○仄平仄，仄平仄仄平。","平平仄平仄，仄仄仄○平。"],"paragraphs":["六龙转淮海，万骑临吴津。","王者本无外，驾言苏远民。","瞻彼草木秀，感此疮痍新。","登堂望稽山，怀哉夏禹勤。","神功既盛大，后世蒙其仁。","愿同越句践，焦思先吾身。","艰难务遵养，圣贤有屈伸。","高风动君子，属意种蠡臣。"],"title":"中和堂"}
