{"author":"范浚","id":15936,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄平平平仄平。","仄仄平平仄平仄，仄平平仄仄平平。"],"paragraphs":["晴山喜见晓巑岏，笑出蓬门不暇冠。","风扫断云齐万弩，日融残雪上三竿。","早黄杨柳漏春信，晚翠枇杷凌岁寒。","从此林芳入幽赏，冻醪新压味甘酸。"],"title":"岁暮喜晴"}
