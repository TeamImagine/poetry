{"author":"曾几","id":249002,"strains":["仄仄平平仄平仄，仄仄仄平平仄仄。","仄平仄仄仄平平，仄仄平平平仄仄。","平仄仄仄仄平平○，○平○平仄平仄。","平平仄仄○平平，仄仄平平仄○仄。"],"paragraphs":["大屋连甍小容足，栋宇以来非一木。","豫章不是十围樗，受命于天何得独。","君莫厌老大蓬蒿间，应龙虹梁果非福。","虚堂昼静闻丁丁，溜雨枯皮在空谷。"],"title":"题寿樟亭"}
