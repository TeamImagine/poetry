{"author":"许景衡","id":230410,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，平平平仄仄平平。","平平仄仄平平仄，仄仄平平仄仄平。"],"paragraphs":["退食寻常无个事，杖藜萧散有余欢。","小桥落日莲峰碧，别圃薫风荔子丹。","早路谋身多龃龉，余生随意得盘桓。","横塘应笑归来晚，短艇依然倚钓滩。"],"title":"退食"}
