{"author":"王洋","id":251453,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。","平仄仄平平仄仄，仄平平仄仄平平。"],"paragraphs":["平生髙士苦交疏，今见音容向一书。","输子一筹吟未足，加人数等盍分余。","供陪应觉山劳费，捃拾不教春自如。","诗社便宜张客馆，莫教游士叹无鱼。"],"title":"旧闻邵叟名今识面目于诗句字画中辄取二诗赓之他日会面亦旧相识也  其一"}
