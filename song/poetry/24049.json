{"author":"宋祁","id":24049,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一辔澄清暂按州，却因风景独夷犹。","弦残汉月驺前晓，粉叠巴云盖外秋。","持节频年烦出使，富民虚日待封侯。","省纡丽藻嗟行役，正恐才多剩四愁。"],"title":"和季长学士绵汉道中作"}
