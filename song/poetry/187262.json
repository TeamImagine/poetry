{"author":"刘摰","id":187262,"strains":["仄仄仄平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["翼子诒孙庙社功，忧劳嘉祐治平中。","泽流自配皇图远，仙去谁期寿劫空。","三献奄违长信殿，万灵神会永昭宫。","母仪五十年间事，愁入西郊鼓吹风。"],"title":"挽慈圣光献皇后二首  其一"}
