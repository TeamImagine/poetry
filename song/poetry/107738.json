{"author":"王迈","id":107738,"strains":["平仄平平仄仄平，平平平仄仄平平。","仄平仄仄平平仄，仄平平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["年例清明是暮春，今年春事却平分。","故添一闰知天巧，欲探群芳奈雨频。","烟树对人愁脉脉，暮山似我老陈陈。","感时莫洒花前泪，不道中原涨战尘。"],"title":"清明郊行"}
