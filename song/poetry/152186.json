{"author":"方一夔","id":152186,"strains":["平平仄平仄，仄仄仄仄平。","平平仄仄平，仄平仄仄平。","平平仄平仄，仄仄仄平平。","仄仄仄平平，○平仄？平。","平仄仄平仄，平平○仄平。","平平仄平仄，仄仄平仄平。","仄平仄仄仄，○仄平仄平。","仄仄仄仄仄，平仄○平平。","平平仄平仄，○仄仄平平。","仄○仄仄平，平仄平○○。","仄平○平仄，平平仄○平。","平平仄平仄，仄仄平平平。"],"paragraphs":["朋侪久拘检，偶此陟翠微。","凌波渡野航，踏云扣小扉。","林霜变纹缬，拗月湛珠玑。","古寺半莓苔，空堂尽蛜蝛。","持钵乞朝暮，残僧犹未归。","清歌振冥杳，善响声转希。","倦余枕木榻，虑静鸥不飞。","我亦嘿不语，趺坐观天机。","幽芳艳岩菊，暝色漏晴晖。","趁行戏拍肩，扶醉争牵衣。","邓林荫千里，飞栖偶相依。","无人识幽趣，再鼓黄金徽。"],"title":"偕教谕傅草堂黄心梅及诸兄游贤明寺"}
