{"author":"程公许","id":106681,"strains":["仄○○平仄，平○仄仄○。","平平平仄仄，平仄仄平○。","仄仄仄平仄，平平平仄平。","仄平平仄仄，仄仄○○○。","平仄仄○仄，平平平仄平。","平平仄仄仄，仄仄仄平平。","平仄平平仄，平平仄仄平。","平平平仄仄，仄仄仄○平。","平仄平平仄，平平仄仄平。","仄平平仄○，平仄○仄平。"],"paragraphs":["自过三泉境，纡回谷道中。","居民虽渐复，生理顿成空。","败屋翳蒿迳，颓墙荒棘丛。","稻田多宿莽，麦陇间铺茸。","耕织岂当废，伤残甘忍穷。","遑怜已死骨，使得掩幽宫。","梨粉偏饶白，桃腮也自红。","羁游愁满眼，感愤气填胸。","家计艰营葺，人谋有异同。","熟为根本虑，无使浪施功。"],"title":"行黑水谷三十里以耳目闻见有赋"}
