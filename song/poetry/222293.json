{"author":"邹浩","id":222293,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄仄平仄，平仄仄平平仄平。","仄仄平平仄平仄，平平仄仄仄平平。"],"paragraphs":["散轩萧散万缘空，寂寂炉烟驻晓风。","宾主不知谁合散，江山何许自西东。","有时黄卷倚龛外，无数碧云生句中。","好是心如大圆镜，光能照我路岐通。"],"title":"寄祁阳义明"}
