{"author":"苏轼","id":193618,"strains":["仄平平仄仄，仄仄○平平。","平仄仄平仄，平平仄平平。","仄○平平平，仄平仄平平。","平平仄平仄，仄仄仄平平。","仄仄平仄仄，仄平仄○○。","仄平平仄仄，仄仄平平平。","仄仄仄○仄，仄仄○平平。","平仄仄○平，仄仄○仄平。"],"paragraphs":["醉翁门下士，杂遝难为贤。","曾子独超轶，孤芳陋群妍。","昔从南方来，与翁两联翩。","翁今自憔悴，子去亦宜然。","贾谊穷适楚，乐生老思燕。","那因江鲙美，遽厌天庖膻。","但苦世论隘，聒耳如蜩蝉。","安得万顷池，养此横海鳣。"],"title":"送曾子固倅越得燕字"}
