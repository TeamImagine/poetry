{"author":"曾丰","id":72126,"strains":["平仄仄平平平平平仄平，仄仄仄平平平平仄平平。","平○仄仄仄仄仄，平仄仄仄平仄平。","仄平平仄仄○仄，平仄平平仄平仄。","仄平平仄仄仄平，平平平仄仄仄仄。","平平仄仄○仄平，平仄仄仄平仄平。","平平仄仄平仄仄，仄平仄仄平仄平。","平平平仄仄仄仄，仄仄仄平○仄仄。","平平仄仄仄仄平，平仄平○平仄仄。"],"paragraphs":["君不见岷峨春雷江发源，又不见楩楠秋风叶归根。","时中两字万物具，他说不出吾圣门。","挟书来就辟雍试，尧舜君民得无意。","凤山梅隠屋数椽，区区无乃太早计。","渊明出办三径资，初不害结松菊知。","君今意与梅莫逆，岂梅亦具幽独姿。","梅虽花早实亦早，早恐少年迟恐老。","青春誓不易岁寒，归伴梅迟梅却扫。"],"title":"梅隠"}
