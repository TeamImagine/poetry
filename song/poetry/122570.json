{"author":"周弼","id":122570,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["庭下同栽两树梅，一株摇落一株开。","无缘春色相亏曲，有分晴光亦往来。","雪打枯枝愁汉驿，雨翻雕萼梦荆台。","绮窗不断横斜影，犹有东风管碧苔。"],"title":"庭下枯梅有感"}
