{"author":"汪炎昶","id":167660,"strains":["仄平仄平仄，仄仄○平平。","平平仄平仄，仄仄○平平。","平平仄仄平，平仄仄平平。","平仄仄仄仄，平仄仄仄平。","○仄仄仄平，仄仄仄仄平。"],"paragraphs":["雨余露双角，戴角缘欹危。","吾疑甚为累，失此将何依。","荒凉一亩宫，晨出暮来归。","虽不着我体，为累岂异兹。","应有露卧翁，窃视复见嗤。"],"title":"山园戏书三物  其一"}
