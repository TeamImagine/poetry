{"author":"张舜民","id":196214,"strains":["仄平仄，仄仄平。","平平平仄平○平，仄○平仄仄平○。","平○仄平仄，仄仄平平平。","仄仄仄仄仄，仄仄仄平平。","平平平平仄○仄，仄平仄仄仄平平。","平平仄仄仄平○，仄仄仄平平仄仄。","仄平仄仄仄○平，平仄平平仄平○。"],"paragraphs":["紫骝马，白面郎。","红银鞍勒青油缰，左牵黄犬右擎苍。","朝从灞陵猎，暮宿投平康。","使酒不满意，按剑叱天狼。","今年明年一如此，后年不觉发成霜。","扶肩策杖出门行，抱子弄孙楼上坐。","忽然涕泪满衣襟，为见骅骝面前过。"],"title":"紫骝马"}
