{"author":"梁栋","id":160895,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["深巷浑无市井喧，主人有客便开樽。","数竿修竹三间屋，几树闲花一亩园。","楚岫和云移怪石，秦淮流月下高源。","此身且比渊明乐，母在高堂子候门。"],"title":"题寅叔小园"}
