{"author":"彭龟年","id":71848,"strains":["仄平仄平仄，平仄○平仄。","○平仄○仄，平仄仄仄仄。","仄平平仄平，仄仄仄仄仄。","平平仄仄平，仄仄仄平仄。","○○○仄平，仄仄仄仄仄。","平平仄平仄，平仄仄平仄。","平仄仄平平，平仄仄仄仄。","平平仄平仄，仄仄平仄仄。","○平仄仄平，仄仄平仄仄。","仄平仄仄平，平仄平仄仄。"],"paragraphs":["我官广文馆，门巷正萧索。","王孙幸过我，开口有请托。","索诗慈顺堂，一再不可却。","人心有太平，此岂易描摸。","夭夭吹棘心，韡韡灿棣萼。","君方大欢足，天地费酬酢。","而我独零丁，诗复那可作。","因君索诗苦，谩荐尝试药。","中庸十五章，此理非外铄。","反身若不诚，为善终未乐。"],"title":"慈顺堂"}
