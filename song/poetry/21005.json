{"author":"晁公溯","id":21005,"strains":["仄○仄仄仄，平平平仄平。","仄平平仄仄，仄平仄○平。","平平平平仄，平仄仄仄○。","仄仄仄仄平，仄仄平平平。","仄○○仄仄，仄仄平仄平。","平平仄平仄，仄仄平仄平。","平平仄平平，平○仄平平。","仄仄仄平仄，○平平仄平。","平平仄平仄，平平仄平平。","仄仄○平仄，仄○平平平。","仄○仄仄仄，平平平仄平。"],"paragraphs":["讼庭鞠茂草，圜扉生网虫。","政成胡不乐，酒肴可从容。","人云倡优拙，公在宴寝中。","翰墨以自娱，落纸惊游龙。","壁间三大字，笔画元自工。","焚香日清坐，未觉尘事蒙。","窗虚度清光，帘疏卷秋风。","隠几众山碧，题诗秋叶红。","修篁发清籁，为公奏笙镛。","坐客怃然笑，此兴谁能同。","但闻太守乐，焉知清静功。"],"title":"凝香堂"}
