{"author":"程俱","id":235741,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄仄平仄仄平。","仄仄平平平仄仄，仄平平仄仄平平。"],"paragraphs":["金闺人静月华生，玉宇风微晓露清。","深拱北辰三素远，静看东壁几星明。","嫱嫫岂易欺轩鉴，韶濩那容奏郑声。","闻说壶天春日永，恍疑鳌戴欲番更。"],"title":"和王给事易简殿试举人五首 考校"}
