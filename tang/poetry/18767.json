{"author":"李绅","id":18767,"strains":["平仄平，平平仄仄平仄平，平仄平平仄仄平。","平平仄仄○仄平，仄仄仄仄平平平。","平仄平，仄平仄，仄平平仄仄平仄。","平平仄仄平平仄，平○平平仄平仄。","仄平仄，仄平平。","仄平平仄仄平仄，仄平平仄○平平。","平○平仄平仄仄，仄仄平平平仄平。","仄平仄仄仄平仄，仄平仄仄平平平。","平仄平，平平仄仄平仄平，仄仄仄平平仄平。","仄仄仄仄平平平，平仄仄平平仄平。","仄平仄仄仄仄平，仄仄仄仄平平平。","平仄平，仄平仄。","仄仄平○平仄仄，○仄平平仄平仄。","平仄○○○仄仄，○仄平○仄平仄。","平仄平，平仄平。","仄平平仄仄平平，仄仄仄平○仄平。"],"paragraphs":["乡里儿，桑麻郁郁禾黍肥，冬有褴襦夏有𫄨。","兄锄弟耨妻在机，夜犬不吠开蓬扉。","乡里儿，醉还饱，浊醪初熟劝翁媪。","鸣鸠拂羽知年好，齐和杨花踏春草。","劝年少，乐耕桑。","使君为我剪荆棘，使君为我驱豺狼。","林中无虎山有鹿，水底无蛟鱼有鲂。","父渔子猎日归暮，月明处处舂黄粱。","乡里儿，东家父老为尔言，鼓腹那知生育恩。","莫令太守驰朱轓，悬鼓一鸣卢鹊喧。","恶声主吏噪尔门，唧唧力力烹鸡豚。","乡里儿，莫悲咤。","上有明王颁诏下，重选贤良恤孤寡。","春日迟迟驱五马，留犊投钱以为谢。","乡里儿，终尔词。","我无工巧唯无私，举手一挥临路岐。"],"title":"闻里谣效古歌"}
