{"author":"梅尧臣","id":46885,"strains":["平仄平平○，平平仄仄○。","平平○仄仄，仄仄仄平○。","仄仄平平仄，平平仄仄平。","○○平仄仄，仄仄仄平平。","平仄平○仄，平平仄仄○。","平平平仄仄，仄仄○○○。","仄仄平平仄，平平仄仄平。","平○平仄仄，仄仄仄平平。"],"paragraphs":["山暖春烟重，林昏古寺藏。","谿流过晓涨，岭树见新行。","马去侵云迹，风来袭野芳。","禅衣频斗薮，蜡屐莫趋跄。","飞鼠时过掷，饥禽或下颃。","凭栏何所适，望堞正相当。","捧膳溪童絜，衔花鹿女香。","登临无险绝，不似畏岩墙。"],"title":"依韵和昭亭山广教院文鉴大士喜予往还"}
