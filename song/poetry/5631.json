{"author":"释正觉","id":5631,"strains":["平仄平平，平平仄平。","平平平仄，仄仄仄平。","平平○仄仄，平仄仄○○。","仄仄平平平平仄仄，仄仄平仄平平仄平。","平平平仄，仄仄平平。"],"paragraphs":["天地含光，阴阳化章。","蔬肠清白，枣齿淡黄。","丛林闲去就，云水老行藏。","百炼之金柔兮绕指，九试之玉温兮截肪。","随身干木，作戏逢场。"],"title":"禅人并化主写真求赞  其三七三"}
