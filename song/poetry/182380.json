{"author":"强至","id":182380,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["江上胥山古木阴，祠堂气象亦萧森。","江云不散忧君色，山月犹明死国心。","迁史简编今断缺，吴人牲酒日肥深。","鄙怀异代悲忠烈，一拜威灵泪满襟。"],"title":"题吴山伍子胥祠"}
