{"author":"曾丰","id":72159,"strains":["仄仄平○○仄仄，仄仄仄○○仄仄。","仄仄平平仄仄平，平平仄○○○仄。","仄平平仄平平平，仄仄平平平仄仄。","仄仄平平平○平，○仄仄○仄仄仄。","仄仄平仄仄平○，平平仄仄仄仄仄。","○仄仄平仄平平，平平仄仄仄平仄。","○平仄仄仄仄○，仄仄仄平平仄仄。","平平仄○平仄○，仄仄平平仄○仄。","仄平仄仄平仄平，仄仄平仄平仄仄。","仄平仄仄仄平平，仄仄仄平平仄仄。","仄平仄仄仄平平，仄仄平平仄平仄。","仄平平仄仄平平，仄平仄平○仄仄。","平仄平仄仄仄平，○仄平○平仄仄。","平仄平平仄平平，平仄平仄仄平仄。","仄○仄仄仄○平，仄仄仄平仄○仄。","平仄仄仄平平平，仄平平仄仄平仄。","仄仄○仄仄仄平，仄平仄仄仄平仄。"],"paragraphs":["六祖求衣从岭出，六祖得衣从岭入。","半夜抽身不露机，凹头解担犹留迹。","上人家住江之西，仆仆而南何所觅。","雅意真诚为衣求，衣已不传那可得。","假令为法不为衣，江西自是大法窟。","挑动上人熟机关，潮音激越箭锋疾。","空还即色色即空，佛便是心心是佛。","心源一了千佛空，底用区区祖衣钵。","达摩大鉴无两身，震旦天竺非异国。","眼高海仅小泡浮，道大岭才微沫结。","往还始不计西东，入出今何问南北。","要知飞舄杖筇因，直为玩山观水设。","玄钥无一勘不同，观玩之中容有说。","山数须弥水西江，须口能吸芥能纳。","吸犹不尽纳犹余，未足与谈上乘法。","南海水况多于江，上人无口若为吸。","万一犹有口可开，我先锉断上人舌。"],"title":"赠江西瑞上人至南海袖诗相过"}
