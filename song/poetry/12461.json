{"author":"曹勋","id":12461,"strains":["仄○仄平仄，平○○仄平。","平平平仄仄，仄仄仄平平。","仄仄平平仄，○平仄仄平。","平平平仄仄，平仄仄平平。","平仄平平仄，平平仄仄平。","平○平仄仄，平仄仄平平。"],"paragraphs":["卫骑绝沙漠，前驱过玉门。","云旗梢月窟，辇道属乌孙。","万国森环卫，三灵骇骏奔。","声容同日月，威德被乾坤。","巡狩知无外，蛮戎识至尊。","何当鸣警跸，高会宴昆仑。"],"title":"上之回"}
