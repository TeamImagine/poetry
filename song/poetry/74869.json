{"author":"赵蕃","id":74869,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄仄平平仄平。"],"paragraphs":["邂逅相逢索我诗，我诗何有鬓空丝。","能声故尔愧侯喜，到处其谁说项斯。","肯约山行频滞雨，预怀别后费相思。","一官独冷休形叹，斯会簿书都不知。"],"title":"赠袁州王教授时会"}
