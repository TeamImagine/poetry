{"author":"彭汝砺","id":201479,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平仄仄仄平。","平仄仄平平仄仄，平平平仄仄平平。"],"paragraphs":["昊天旋日照宸忧，灵雨崇朝遍舜州。","云起山川初一点，水倾河汉欲交流。","欢愉散入舆人诵，润泽浑供万物求。","遥想玉山禾粒熟，来仪还见凤凰秋。"],"title":"持正率和中丞诸公喜雨  其一"}
