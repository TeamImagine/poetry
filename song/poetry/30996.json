{"author":"李流谦","id":30996,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平仄仄，仄仄平平平仄平。","平仄平平仄平仄，平平仄仄仄平平。"],"paragraphs":["二年学舍冷如冰，岌嶪龙门许屡登。","可但不遭官长骂，只应独愧小人乘。","身留紫塞天一角，目断朱轮山几层。","为问何时到墙仞，清宵远梦故堪凭。"],"title":"寄送张雅州二首  其二"}
