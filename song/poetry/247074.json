{"author":"吕本中","id":247074,"strains":["○平仄平平，仄仄平仄仄。","平平仄平平，○仄仄仄仄。","仄平平仄平，平仄仄平仄。","平平平仄仄，仄仄仄○仄。","平平平仄○，仄仄平仄仄。","仄平仄仄仄，仄仄仄仄仄。","仄平仄平仄，仄仄仄仄仄。","仄平平仄仄，仄仄仄平仄。","○平仄平平，仄仄○平仄。"],"paragraphs":["深冬坐穷阎，未厌风日恶。","今晨起浓阴，正恐雨雪作。","故人怜我寒，垂意到丘壑。","虚堂排竹牖，已觉暖胜昨。","初无穷窒劳，渐有闲适乐。","我生甚易足，所至况旅泊。","不为御冬计，敢复备陨箨。","偶蒙仁者念，僻处未萧索。","从今作新年，对酒且斟酌。"],"title":"辛酉之冬周提宫埅惠行隔"}
