{"author":"吴则礼","id":223635,"strains":["仄平仄仄仄仄平，平平仄平平仄平。","平平仄仄仄仄仄，仄仄○仄平平平。","平平仄平仄仄仄，平仄仄平仄仄仄。","○平仄仄仄仄平，仄仄平平仄平仄。","平仄仄仄仄平平平平平，仄仄仄仄仄仄平。","仄仄仄仄仄仄平，仄○平平仄平平仄仄，仄仄平仄平仄平。"],"paragraphs":["李成既死作者谁，元丰以来惟郭熙。","江郎遽出继二老，自有三昧非毛锥。","江郎挽弓要射虎，心醉霸陵石饮羽。","论交一世越与秦，白眼终甘守环堵。","君不见昔者昆仑方壶图，笔墨妙好绝代无。","十日五日岁月徂，岂如江郎咄嗟云出岫，石上松老枫树枯。"],"title":"贯道惠其所作屏料理为大轴题之以诗"}
