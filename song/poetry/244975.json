{"author":"李纲","id":244975,"strains":["仄仄平仄，仄仄○平。","平平仄平，仄仄平平。","平仄仄仄，仄平○平。","仄○仄平，仄仄平平。","仄仄仄平，仄○仄仄。","仄仄仄平，仄仄平仄。","平平仄平，仄仄○仄。","仄仄平平，○○仄仄。"],"paragraphs":["我有佳友，粲粲其华。","金英炜煌，翠叶交加。","风露洒濯，色香相知。","宛如美人，象服逶迤。","可以忘忧，莫如旨酒。","泛此粲华，益我眉寿。","渊明一樽，子美三嗅。","永结清欢，相从白首。"],"title":"梁谿四友赞序 粲华赞"}
