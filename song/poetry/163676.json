{"author":"于石","id":163676,"strains":["仄平○平平，平平仄○平。","仄仄仄平○，平仄仄平平。","仄仄仄仄平，平平仄○平。","平仄平平仄，○○仄○平。","仄平平仄仄，平○仄平平。","○仄仄平仄，仄仄仄仄平。","平仄平仄平，仄仄平仄平。","仄仄平仄仄，平仄仄平平。","平平仄仄仄，仄仄平仄平。"],"paragraphs":["好风从西来，浮云忽中披。","片月耿层空，清气入诗脾。","皎皎万里光，谁言一分亏。","亏者盈之渐，乘除迭相推。","既圆终复缺，何如未圆时。","过满易招损，极盛必有衰。","人事无不然，一笑姑置之。","愿我尊有酒，何喜亦何悲。","颓然就一醉，月落吾不知。"],"title":"八月十四夜对月"}
