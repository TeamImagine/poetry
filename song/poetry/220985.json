{"author":"邹浩","id":220985,"strains":["平平仄仄仄平平，仄仄平平仄仄平。","仄仄仄平平仄仄，平平仄平仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["龙吟虎啸岭云开，卷罢残经首重回。","命驾直因中散去，赍羊不为护军来。","真情破腊融初日，高论先春骇迅雷。","勉力古人论一报，终惭瓦砾异琼瑰。"],"title":"谢承君见访"}
