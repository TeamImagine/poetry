{"author":"杨万里","id":48628,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄平仄仄，平仄平平仄仄仄。","仄仄仄平仄平仄，仄平平仄仄平平。"],"paragraphs":["鲛人直下白龙潭，割得龙公滑碧髯。","晓起相传蕊珠阙，夜来失却水精帘。","一杯淡煮宜醒酒，千里何须更下盐。","可是士衡杀风景，却将膻腻比清纤。"],"title":"松江莼菜"}
