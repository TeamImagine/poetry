{"author":"王十朋","id":23457,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平仄仄仄，平平仄仄仄平平。","平平平仄平平仄，平仄平平平仄平。"],"paragraphs":["社燕秋鸿不共飞，却因送别更怀归。","一壶独酌人何处，千里相思月满扉。","烟雨已催予把钓，功名行看子投机。","云安双鲤传书至，诗句清含山水晖。"],"title":"元章至云安用送韶美韵见寄次韵以酬"}
