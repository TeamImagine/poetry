{"author":"苏轼","id":195192,"strains":["仄仄仄仄○，平仄平仄仄。","平平仄○平，仄仄仄平仄。","平平仄仄仄，仄仄平仄仄。","平平仄○平，仄仄○仄仄。","仄平仄平仄，仄仄仄平仄。","平平仄平仄，平仄平平仄。","平平仄平平，仄仄平平仄。","仄平仄平仄，仄仄仄仄仄。","平平仄平平，仄仄平仄仄。","平○仄仄仄，平仄○○仄。","平平仄仄仄，仄仄仄仄仄。","仄仄○仄平，平平仄仄仄。","仄平仄仄仄，○仄平仄仄。","平○平平平，仄仄仄仄仄。"],"paragraphs":["问子一室间，宁有千里廓。","尘心洗长松，远意发孤鹤。","生朝得此寿，死籍疑可落。","微言在参同，妙契藏九籥。","故人有奇趣，逸想寄幽壑。","霜枝谢寒暑，云翮无前却。","何须构明堂，未羡巢阿阁。","缅怀别时语，复作数日恶。","诗腴固堪餐，字瘦还可愕。","高标忽在眼，清梦了如昨。","君今哙等伍，志与湛辈各。","岂待相愿言，方为不朽托。","子云老执戟，长孺终主爵。","吾当追松乔，子亦鄙卫霍。"],"title":"生日蒙刘景文以古画松鹤为寿且贶佳篇次韵为谢"}
