{"author":"李中","id":36860,"strains":["平仄仄平平仄仄，仄平平仄仄平平。","平平平仄平平仄，仄仄仄平平仄平。","平仄平平平仄仄，仄平平仄仄平平。","平平平仄平平仄，仄仄平平仄平平。"],"paragraphs":["虽寄上都眠竹寺，逸情终忆白云端。","闲登锺阜林泉晚，梦去沃洲风雨寒。","新试茶经煎有兴，旧婴诗病舍终难。","常闻秋夕多无寐，月在高台独凭栏。"],"title":"赠谦明上人"}
