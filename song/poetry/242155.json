{"author":"李正民","id":242155,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["结友观光少壮年，一时英俊与周旋。","曳裾璧水三千士，接武瀛洲十八贤。","夜对短檠愁不寐，朝飡苜蓿叹无钱。","如今只欲藏形影，槁木寒灰学坐禅。"],"title":"海邑少交游相见者以为言故作此诗"}
