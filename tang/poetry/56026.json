{"author":"李白","id":56026,"strains":["○仄平平仄，平平仄仄平。","平平平仄仄，仄仄仄平平。","平仄○平仄，平平仄仄平。","平平平仄仄，平仄仄平平。","仄仄平○仄，○平○仄平。","仄○平仄○，仄仄仄平平。"],"paragraphs":["闻道稽山去，偏宜谢客才。","千岩泉洒落，万壑树萦回。","东海横秦望，西陵遶越台。","湖清霜镜晓，涛白雪山来。","八月枚乘笔，三吴张翰杯。","此中多逸兴，早晚向天台。"],"title":"送友人寻越中山水"}
