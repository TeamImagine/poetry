{"author":"方回","id":148743,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["数星犹自耿寒空，海气弥天晓日红。","没胫已无当路雪，打头不过暂时风。","乡情客思鸿飞外，春色晴光鹊语中。","临酒对花犹健在，谁云矍铄一衰翁。"],"title":"早风未顺喜晴"}
