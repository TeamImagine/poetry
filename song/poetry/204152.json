{"author":"孔平仲","id":204152,"strains":["仄○仄平仄仄仄，○仄平平平仄仄。","仄○仄仄平仄平，平仄仄仄平平仄。","仄平平仄仄平仄，仄仄仄○平仄仄。","仄平仄仄仄平平，平仄平平仄平仄。","平仄平○平仄仄，○平仄○平平仄。","平平仄仄仄平平，仄平仄仄○平仄。"],"paragraphs":["建茶一杯午睡起，除渴蠲烦无此比。","满庭叶暗啼野鶑，平地雨足生春水。","定心宁息守丹灶，执固养和归赤子。","破须速补勉旃修，危可求安灼然理。","成事何论轩冕贵，收身早占云泉美。","开门纳盗误人多，闭关扫轨从今始。"],"title":"建茶一首"}
