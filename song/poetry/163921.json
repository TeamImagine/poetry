{"author":"仇远","id":163921,"strains":["平平仄平仄，○仄○平平。","仄仄○平仄，○仄仄仄平。","仄平仄平平，仄仄仄仄平。","仄平仄仄平，平平仄平平。","平平仄仄平，平仄仄仄平。","仄平仄仄仄，仄仄仄仄平。","平平平仄平，仄仄平仄平。","仄仄○平平，平仄平平平。","平仄○平平，仄平平仄平。"],"paragraphs":["儒官少公事，闲坐如家居。","闭户听风雨，重读架上书。","岂无借书瓻，小酌勿用沽。","岂无苜蓿盘，园丁送嘉蔬。","溪童把钓竿，时得径寸鱼。","采薇拾橡栗，视此已有余。","怀哉天地恩，不弃无用儒。","舍此将何之，狂士多迷途。","终不如归田，一蓑溪上锄。"],"title":"风雨不出"}
