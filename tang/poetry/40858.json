{"author":"贯休","id":40858,"strains":["仄仄平平○，平平仄仄○。","仄○平仄仄，平仄仄○○。","平仄仄平仄，○平仄仄平。","平平○仄仄，仄仄仄平○。","仄仄平○仄，平平仄仄平。","仄○平仄仄，仄仄仄平○。","仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","平平平仄仄，平仄仄○平。","仄仄平平仄，平平？仄平。","仄平○仄仄，仄仄仄平平。","平仄○平仄，○平仄仄平。","○平平仄仄，仄仄仄平平。","平仄平○仄，平平仄仄平。","平○平仄仄，平仄仄平平。","仄仄平平仄，平平仄仄平。","平平平仄仄，平仄○仄仄。","仄仄平平仄，○○仄仄平。","平平仄平仄，○仄仄○○。"],"paragraphs":["地变贤人丧，疮痍不可观。","一闻消息苦，千种破除难。","阴骘那虚掷，深山近始安。","玄关评兔角，玉器琢鸡冠。","傲野高难狎，融怡美不殚。","冀迎新渥泽，遽逐逝波澜。","蜕壳埋金隧，飞精驾锦鸾。","倾摧千仞壁，枯歇一株兰。","仙庙诗虽继，苔墙篆必鞔。","烟霞成片黯，松桂著行干。","影拄溪流咽，堂扃隟月寒。","寂寥遗药犬，缥缈想琼竿。","伊昔相寻远，留连几尽欢。","论诗花作席，炙菌叶为盘。","彭伉心相似，承祯趣一般。","琴弹溪月侧，棋次砌云残。","儵忽成千古，飘零见百端。","荆囊春浩浩，吴越浪漫漫。","已矣红霞子，空留白石坛。","无弦亦须绝，回首一长叹。"],"title":"闻赤松舒道士下世"}
