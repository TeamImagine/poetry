{"author":"韦骧","id":191284,"strains":["仄平仄仄仄平平，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄平仄平平仄平。","仄仄平平仄平仄，仄平平仄仄平平。"],"paragraphs":["爱君筑室据青山，高躅宁容俗士攀。","吏隐幽怀潜物外，诗成秀句落人间。","涛江远向窗扉见，竹坞静宜巾履闲。","顾我衰残倦登览，偶来聊此共开颜。"],"title":"和韩琯山斋"}
