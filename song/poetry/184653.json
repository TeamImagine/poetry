{"author":"范纯仁","id":184653,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["汉法忠贤有不容，遂持名节隠蒿蓬。","生灵莫见真儒效，爵禄多酬战士功。","燕市终难沽美璞，鱼罗安得挂飞鸿。","圣朝高士优游甚，自有行藏继祖风。"],"title":"读逸民传寄孔宁极先生"}
