{"author":"周紫芝","id":240699,"strains":["仄仄仄仄仄，平平平仄平。","平仄仄平仄，仄仄平平平。","仄仄平仄平，仄仄平平平。","○仄仄仄仄，仄仄平平平。","仄仄仄仄仄，平仄平平平。","仄平仄仄平，○仄平平平。","平平仄平平，平仄平平平。","平平平平仄，仄仄仄仄○。","仄平仄仄仄，仄仄平平平。","仄仄平仄仄，仄仄仄仄平。","平平仄仄仄，仄仄平平平。","仄平仄仄仄，仄仄○平平。","仄仄仄仄仄，仄平仄平平。","○平仄仄仄，仄仄○平平。"],"paragraphs":["楚俗乐战鬬，征诛专莫敖。","蛇豕肆吞噬，一举夷蒲骚。","小器良易盈，举趾凌云霄。","轻敌取败衄，缢死由矜骄。","浅识耻邓曼，安在夸雄豪。","至今冶父山，遗迹真寥寥。","何年化龙宫，金碧争岧嶤。","耽耽群於菟，跪伏尾自摇。","乃知道力妙，智数何能高。","曩者罗与楚，蚁忿较一朝。","慈哀洗万劫，自足消兵刀。","道人结界地，远引离喧嚣。","欲礼大士塔，恨无野僧包。","临风一怅望，短髪空爬搔。"],"title":"冶父寺"}
