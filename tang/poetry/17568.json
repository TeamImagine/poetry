{"author":"白居易","id":17568,"strains":["仄仄仄平仄，平平平仄平。","仄平仄仄仄，仄仄平仄平。","仄仄仄平仄，平平○平平。","平平平仄仄，平仄○平平。","仄仄仄平仄，○平平仄平。","平平仄○仄，平仄仄平平。"],"paragraphs":["蔼蔼美周宅，樱繁春日斜。","一为洛下客，十见池上花。","烂熳岂无意，为君占年华。","风光饶此树，歌舞胜诸家。","失尽白头伴，长成红粉娃。","停杯两相顾，堪喜亦堪嗟。"],"title":"樱桃花下有感而作"}
