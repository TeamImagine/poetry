{"author":"阳枋","id":109700,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["江海人推百谷王，可无膏泽惠炎方。","五龙行水苏将槁，万顷秧田喜寖昌。","不用饮冰祛内热，急须沽酒做新凉。","却愁好雨催诗句，愧乏良材取次装。"],"title":"三和知宗喜雨  其二"}
