{"author":"陆游","id":33441,"strains":["仄仄仄仄仄，仄仄平仄平。","仄平平仄仄，平仄平仄平。","平平○平平，？仄仄仄平。","平仄平仄仄，平平仄平平。","仄仄平仄仄，平平仄平平。","平○仄仄仄，仄仄平平平。","平平仄仄仄，仄平仄仄平。","仄仄仄仄仄，仄仄仄仄平。","仄仄？仄平，仄平仄平平。","○平平仄○，仄仄仄平平。","仄平仄仄仄，仄仄仄仄平。","仄仄仄仄平，平仄○平平。"],"paragraphs":["久坐意不怿，掩卷聊出逰。","一笻吾事足，安用车与驺。","浮生了无根，両踵蹋百州。","常忆航巨海，银山卷涛头。","一日新雨霁，微茫见流求。","西行亦足快，纵猎南山秋。","腾身刺猛虎，至今血溅裘。","命薄每自笑，校尉略已侯。","短剑隐市尘，浩歌醉江楼。","颇疑屠博中，可与共奇谋。","丈夫等一死，灭贼报国雠。","徙倚万里桥，寒日堕前洲。"],"title":"步出万里桥门至江上"}
