{"author":"白居易","id":17420,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["老大多情足往还，招僧待客夜开关。","学调气后衰中健，不用心来闹处闲。","养病未能辞薄俸，忘名何必入深山。","与君别有相知分，同置身于木雁间。"],"title":"咏怀寄皇甫朗之"}
