{"author":"郑思肖","id":159679,"strains":["平仄平平仄仄平，仄平仄仄仄平平。","平平仄仄仄仄仄，仄仄仄平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["云禁江城昼色阴，可怜寂寞读书身。","风霜虐命四五载，雨露润民三百春。","雁落愁声唯送泪，马驰怨迹岂成尘。","如今不独桐江上，新著羊裘又一人。"],"title":"郊行即事四首  其四"}
