{"author":"仲并","id":16128,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["旧诗新读更精神，雪里招回未到春。","俗眼骤惊银可粉，天心忍用玉如尘。","漫空柳絮千家到，转眼梅花一夜新。","物象区区劳比拟，申严诗令负前人。"],"title":"继韵耿时举寄示往岁梅雪"}
