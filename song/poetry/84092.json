{"author":"戴溪","id":84092,"strains":["平平仄平平，仄仄○仄仄。","仄仄仄仄仄，平仄仄仄仄。","仄平仄○平，仄仄平仄仄。","平平仄仄平，○仄平平仄。","仄仄仄仄平，仄仄仄平仄。","平平仄仄仄，仄仄平仄仄。","平平仄平仄，仄仄平平仄。","仄仄仄仄○，仄平仄平仄。","仄平平仄仄，平仄平仄仄。","仄平○仄仄，仄仄仄平仄。","平平仄仄平，仄仄仄平仄。","○平仄仄仄，仄仄仄平仄。","仄平○平仄，仄仄仄平仄。","仄仄平仄平，平平仄○仄。","仄平仄平仄，平平仄平仄。","仄仄平平仄，仄平仄仄仄。","平平仄仄仄，○○仄？？。","平平平仄仄，平仄仄平仄。"],"paragraphs":["龙飞乙科郎，白面如琢玉。","去作幕下士，年少二十六。","壮心直如弦，不耐公事曲。","宁知太守尊，棰吏惊群目。","太守岂不贤，去郡秉钧轴。","铨曹有格法，那肯烦荐牍。","依然旧官职，再傍天之麓。","六考未作县，冷官到淮服。","向来豪气举，斟酒能半斛。","只今长说病，伏饮在胸腹。","皇皇一世忧，隠隠两眉蹙。","中年苦节省，未必不为福。","我生更迂阔，立意要违俗。","误使尘网缨，同君被缠束。","两家各生子，丁壬合天禄。","但得佳儿妇，两翁志愿足。","岷山有旧约，相从结□□。","明朝江上馆，持被共君宿。"],"title":"送王木叔黄州教职"}
