{"author":"梅尧臣","id":57571,"strains":["仄仄仄○平，仄仄仄平平。","平平仄平平，平○仄平平。","仄仄仄仄仄，仄仄仄仄平。","平○仄仄平，仄平○平平。","平平仄仄仄，平平仄仄平。","仄平仄仄仄，平仄仄仄平。","仄○○平仄，仄仄平平平。","仄仄平仄平，平仄平平平。","仄仄仄平仄，平仄仄平平。","平平平○仄，仄平平仄平。","平平仄平平，平仄仄仄○。","仄平平仄平，仄平平仄平。","仄平平仄仄，仄仄仄平平。"],"paragraphs":["在昔汉中微，我祖入吴门。","公今领名都，千骑拥高轩。","与古异出处，素节古本原。","江观白马潮，水花长鲸奔。","山飘月桂子，天香一国繁。","壮奇已若此，纤侈尚亦存。","旧闻其风俗，色易而柔温。","太守朝驾车，闾巷焚兰荪。","太守暮还府，灯烛照旗旛。","清歌延冠盖，广湖浮酒樽。","成都与余杭，天下莫比论。","彼为公故乡，此为公偃藩。","吏民宜寡事，恺悌有谣言。"],"title":"送公仪龙图知杭州"}
