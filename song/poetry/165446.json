{"author":"艾性夫","id":165446,"strains":["仄仄平平仄仄平，仄平仄仄仄平平。","平平仄仄平平仄，仄平平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["叠翠峰前听踏歌，十年脚债又经过。","长因买砚迂途远，每为看山费日多。","别渚清流团宿鹭，小桥红影动秋荷。","新安夫子知何在，满目祠亭锁薜萝。"],"title":"古歙道中"}
