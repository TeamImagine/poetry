{"author":"魏野","id":188543,"strains":["平平平仄仄平平，仄仄平平仄平平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["行装堪入画何如，马更羸于到任初。","棠树喜抛州部籍，兰台宜掌国图书。","草芽绿未侵官道，柳眼青先近帝居。","愿共耀卿来旧地，飘缨拥旆过吾庐。"],"title":"送党宣员外赴阙兼呈刘小谏"}
