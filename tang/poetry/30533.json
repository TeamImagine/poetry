{"author":"罗邺","id":30533,"strains":["平仄仄平平，平○平仄○。","○平平仄仄，仄仄仄平○。","仄仄平平仄，平平仄仄平。","平平平仄仄，平仄仄○○。","仄仄平平仄，平平仄仄平。","仄平平仄仄，○仄仄平平。"],"paragraphs":["危阁压山冈，晴空疑鸟行。","胜搜花界尽，响益梵音长。","有月堪先到，无风亦自凉。","人烟纷绕绕，诸树共苍苍。","榻恋高楼语，瓯怜昼茗香。","此身闲未得，驱马入残阳。"],"title":"夏日题远公北阁"}
