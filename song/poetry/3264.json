{"author":"陈与义","id":3264,"strains":["平平平仄仄，平仄平平平。","平平仄平○，仄仄仄仄平。","○○平仄仄，仄仄平仄平。","平平平仄仄，仄仄平平平。","仄仄仄平仄，仄仄平仄平。","仄○仄仄平，仄仄平仄○。","仄平○平平，仄平○○平。","平平仄仄仄，仄仄平平平。","仄仄○仄平，平仄平仄平。","平平仄仄仄，仄仄仄仄平。"],"paragraphs":["焚香消午睡，开画逢秋山。","皇都马声中，有此四士闲。","离离南国树，闪闪湘水湾。","悠悠孤鸟去，澹澹晨辉还。","屐上十年蜡，未散腰脚顽。","不如一诣君，坐此岩石间。","远峰如修眉，近峰如堕鬟。","书生饱作祟，眼乱纷斓斑。","一笑遗世人，聊破千载颜。","诗成即画记，可益不可删。"],"title":"与伯顺饭于文纬大光出宋汉杰画秋山"}
