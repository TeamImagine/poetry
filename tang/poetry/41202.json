{"author":"贯休","id":41202,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["绵绵远念近来多，喜鹊随函到绿萝。","虽匪二贤曾入洛，忽惊六义减沈疴。","童扳邻杏隳墙瓦，燕啄花泥落砌莎。","好更因人寄消息，沃州归去已蹉跎。"],"title":"感怀寄卢给事二首 一"}
