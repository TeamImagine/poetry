{"author":"吕陶","id":186322,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一官一集古称贤，未似西征五十篇。","雅颂纯音流管磬，风骚余味到林泉。","光生晓岫刊岷石，价踊春溪费锦笺。","愧幸师门旧林教，得为家宝子孙传。"],"title":"题友人西行杂诗"}
