{"author":"韩琦","id":90973,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["家园休息敞虚堂，直造希夷境外乡。","无物不推山下胜，有花皆似洛中芳。","荷裁万扇悲长信，笋掷千簪醉孟尝。","子蔼令名居自足，主公襟韵日康强。"],"title":"题致政赵刚大卿宴息堂"}
