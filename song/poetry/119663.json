{"author":"林希逸","id":119663,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["诸祠谒后乡团拜，得健多惭造物怜。","老去一毫无杂念，闲来六度见新年。","饭蔬老幼呼同席，记礼儿孙讲半篇。","此事此朝为例卷，清贫聊且守家传。"],"title":"己巳元日二首  其一"}
