{"author":"史弥宁","id":109350,"strains":["仄平仄仄○平平，平平平平仄○平。","平仄平平仄平仄，平平○仄平平仄。","平○仄仄仄平平，平平平仄平平平。","平平○平平仄仄，平平仄仄平平平。","○○仄仄平平仄，仄仄平平平仄○。","仄平仄仄平仄平，○仄平平平仄仄。"],"paragraphs":["邵陵壁立三奇峰，温泉云山接长龙。","西北谽谺几崖谷，烟霏深琐文仙屋。","黄冠祷雨蹑瑶坛，锵然环珮松风寒。","阿香驱雷天地转，灵虬激水潇湘翻。","将迎鹤驭谁来往，恻恻勤民贤令长。","已欣一稔宽百忧，更读君诗毛骨爽。"],"title":"王令君惠示用少陵韵奉和"}
