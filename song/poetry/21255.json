{"author":"晁公溯","id":21255,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["蜀江楚硖郁巉岩，云雾中兼草木参。","飞鹘翻空投霁野，游鱼跳水乱澄潭。","朝廷共仰辰之北，羁旅长留斗以南。","更欲暇时求胜槩，每从邻叟恣穷探。"],"title":"蜀江"}
