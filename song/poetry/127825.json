{"author":"方岳","id":127825,"strains":["○平仄仄平平平，平仄仄仄平平平。","仄平仄平仄仄平，平平仄仄平仄平。","仄平○平仄平平，平平仄平平仄平。","平仄平仄○平○，仄平平平仄平平。","平平仄仄平仄○，平平仄仄平仄平。","平平平仄平平平，仄平仄仄仄仄平。","仄仄仄仄平平平，仄平仄仄平平平。","平仄仄仄平平仄，平仄平仄平仄平。","仄仄仄仄平平平，仄仄仄仄仄仄平。","平平仄仄平平平，仄平仄平仄仄平。"],"paragraphs":["长亭柳色鹅儿黄，花事欲动春风香。","佩觿径趋白玉堂，淋漓翰墨孤凤翔。","黑头相公紫微郎，金貂玉鱼垂两珰。","携立螭陛穿鹓行，至尊龙飞御明光。","催班赐见清跸长，天颜喜动𫄨绣裳。","宫花绫织云绵章，殿前拜舞籍奉常。","跨马入省翻缣缃，读书昼静珠琅琅。","风日不到蓬山傍，文字零落冰雪肠。","要令汗竹俱流芳，子岂不见晏与杨。","铜根铁干森秋霜，万牛挽之供栋梁。"],"title":"送童子卢观国试玉堂"}
