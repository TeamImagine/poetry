{"author":"刘禹锡","id":11146,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["可怜五马风流地，暂辍金貂侍从才。","阁上掩书刘向去，门前修刺孔融来。","崤陵路静寒无雨，洛水桥长昼起雷。","共羡府中棠棣好，先于城外百花开。"],"title":"同乐天送河南冯尹学士"}
