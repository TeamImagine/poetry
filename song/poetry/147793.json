{"author":"方回","id":147793,"strains":["平仄仄仄仄，仄仄仄仄平。","平平仄？仄，平仄平平平。","平仄平仄仄，平仄仄仄平。","仄仄平仄仄，平平仄平平。","仄仄仄仄平，仄仄平仄平。","平平仄仄仄，平○平？平。","平平仄仄仄，仄平平仄平。","仄平仄○仄，仄仄仄仄平。","仄○平○仄，仄仄平仄○。","平平仄仄仄，平○○平平。","仄仄仄仄仄，平平平仄○。","仄○仄平仄，平平平仄平。"],"paragraphs":["朝雨复暮雨，暑气日已微。","凉轩水□爽，幽坐延秋晖。","孤抱无一惬，前事有百非。","可读书本少，能言士尤稀。","积倦蠹帙翻，久辍犀柄挥。","吾儿忽具饮，山茹姜葖肥。","青甆古茗器，十觞联若飞。","此生老且死，所幸岁不饥。","似闻吴中潦，米价良足唏。","东游岂不快，何如且言归。","一醉未易得，家贫今典衣。","典衣亦常事，冥心甘息机。"],"title":"存心具饮"}
