{"author":"刘过","id":82677,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["十载长安五往来，立谈无语口慵开。","懒看龌龊随时士，谁是艰难济世才。","韦布岂无堪将相，庙堂未易贱蒿莱。","上书欲谒平章去，光范门前肯自媒。"],"title":"谒易司谏  其二"}
