{"author":"刘子翚","id":15742,"strains":["平平仄仄仄平平，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["蓬门久闭谢来车，畏暑尤便小阁虚。","青引嫩苔留鸟篆，绿垂残叶带虫书。","寒泉出井功何有，白羽邀凉计已疏。","忍待西风一萧飒，碧鲈银鲙意何如。"],"title":"和晁应之大暑书事"}
