{"author":"秦观","id":209840,"strains":["○仄平平仄平仄，平平仄仄平○仄。","仄平平仄仄平平，平仄平平平○仄。","平仄仄仄平仄仄，仄仄平平仄平仄。","平平平仄仄平平，平仄○○平仄仄。","平仄仄仄仄平仄，平仄平平仄平仄。","仄仄○平○仄○，仄平仄仄平平仄。"],"paragraphs":["鲜鲫经年渍醽醁，团脐紫蟹脂填腹。","后春莼茁滑于酥，先社姜芽肥胜肉。","凫卵累累何足道，饤饾盘餐亦时欲。","淮南风俗事瓶罂，方法相传为旨蓄。","鱼鱐蜃醢荐笾豆，山蔌溪毛例蒙录。","辄送行庖当击鲜，泽居备礼无麋鹿。"],"title":"寄莼姜法鱼糟蟹"}
