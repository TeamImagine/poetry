{"author":"陆游","id":36401,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["百顷菰蒲古泽中，老夫病起恰秋风。","流年不贷人皆老，造物无私我自穷。","市隐昔曾从啸父，山栖今欲效园公。","芳樽虽匪金丹术，槁面尊前也𫏐红。"],"title":"幽居三首  其二"}
