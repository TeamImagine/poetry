{"author":"岳珂","id":106038,"strains":["仄平仄仄仄○○，仄仄○平，平仄平平。","○○平平仄平仄平仄，仄仄仄仄平平○平。","仄仄仄平平平仄平，平平○仄仄○仄平平仄，仄○○平。","仄仄仄仄平○，仄仄仄仄仄仄平平。","仄平平平，仄平仄平，仄平仄平，仄平平平，平仄仄平平平平平。","仄仄○仄仄平平，平仄平平平平仄，仄平仄平○仄仄平平仄。","仄仄平平，平平平平。","仄仄平平，平平平平。"],"paragraphs":["士之以道义相从，岂计其功，而况乎公。","当其任䌷绎唐事之寄，所以极简编之从容。","亦既上成书于迩英，而公犹得以三百年之鉴，信其遗风。","则是一纪之淹，乃所以就百世之功。","石渠兰台，片言帝聪，考槃弗为，皦然初终，尤以见公之于元丰。","盖尽其魏阙之心，而裕陵之于温国，未尝不知其畎亩之忠也。","此帖之存，公心天通。","诋斥之诬，吁嗟麟穷。"],"title":"范正献书毕帖赞"}
