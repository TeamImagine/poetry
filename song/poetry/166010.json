{"author":"陆文圭","id":166010,"strains":["平平仄仄平仄仄，○仄平平○平仄。","平平仄仄平仄仄，仄仄平平○平仄。","仄平仄仄仄平平，○仄平平仄平仄。","平仄○○仄仄仄，仄平仄仄平平仄。","○平仄仄平仄仄，仄平○仄平平仄。","仄平平仄仄○平，仄仄○○平仄仄。"],"paragraphs":["南台御史忠贯日，当昼妖狐屏无迹。","端方自是廊庙器，错落天球间宏璧。","记曾缓带理江城，犹忆尊前坐谈客。","春树相思白日晚，月梁入梦青灯夕。","乘车戴笠高与下，倚楼看镜今非昔。","壮心无复夜闻鸡，莫比司空须恨赤。"],"title":"和曹士开侍御见寄韵"}
