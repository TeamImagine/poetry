{"author":"卢延让","id":35301,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["浮世浮华一断空，偶抛烦恼到莲宫。","高僧解语牙无水，老鹤能飞骨有风。","野色吟余生竹外，山阴坐久入池中。","禅师莫问求名苦，滋味过于食蓼虫。"],"title":"赠僧"}
