{"author":"曾丰","id":72226,"strains":["仄平仄仄平仄仄，仄平平平仄仄仄。","平平仄仄仄平平，仄仄○平平仄仄。","仄仄仄平仄平平，仄平仄仄仄仄平。","仄仄仄平○仄仄，仄平平仄仄平○。"],"paragraphs":["学探玉甃千仞井，笔扛龙文百斛鼎。","归根可以后冥茎，发刃难于先肯綮。","点铁要之便成金，即心是道道是心。","一案孔门重勘结，小圆为赐大为参。"],"title":"陈良臣之子正功肯学能文求余印可"}
