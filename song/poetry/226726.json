{"author":"谢逸","id":226726,"strains":["仄仄仄○仄，○仄平平平。","平平仄平平，仄仄平平平。","仄仄仄平○，仄仄平○仄。","平仄仄平仄，仄仄○平平。","平仄○平仄，仄仄○平平。","平平仄○仄，仄仄平仄平。","平平平平仄，平平仄平○。","平平仄平平，仄仄平平平。","仄平平仄仄，平平仄平○。","平平仄仄○，仄仄○平平。","平仄仄仄仄，平平平仄平。"],"paragraphs":["避暑访禅客，顷作城南遨。","秋风飒然来，草木鸣萧骚。","复起水东兴，两桨摇轻舫。","何处可盘礴，有寺临江皋。","门户颇幽邃，野径深蓬蒿。","升堂脱冠坐，洗盏倾浊醪。","初筵谈名理，清言洗尘劳。","徐徐杂诙谐，坦率真吾曹。","尚余清净业，诗成漫挥毫。","人生一瞬间，逝水行滔滔。","归与不秉烛，楼头霜月高。"],"title":"正觉寺"}
