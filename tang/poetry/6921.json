{"author":"卢纶","id":6921,"strains":["平仄仄平平，平平平仄平。","平平平仄仄，仄仄仄平平。","仄仄平○仄，平○仄仄平。","○平平仄仄，仄仄仄平平。","仄仄平○仄，○平仄仄平。","仄平平仄仄，平仄仄平平。"],"paragraphs":["城阙望烟霞，常悲仙路赊。","宁知樵子径，得到葛洪家。","犬吠松间月，人行洞里花。","留诗千岁鹤，送客五云车。","访世山空在，观棋日未斜。","不知尘俗士，谁解种胡麻。"],"title":"过楼观李尊师"}
