{"author":"陈造","id":58958,"strains":["仄平仄仄平平平，仄平○仄平平○。","平平仄○？平仄，仄仄平平○仄平。","平仄○仄平平仄，仄平平仄平○仄。","平平○仄平仄平，仄仄仄平平仄仄。","○仄仄仄仄仄○，平平仄仄○仄平。","仄平仄仄仄平仄，○平平仄平仄平。","仄平平平仄平仄，仄平仄○？平仄。","平仄平平仄平仄，○平○平仄平仄。","平平仄仄平平仄，仄仄仄仄平平仄。","平平仄仄平○平，仄平○仄○平仄。"],"paragraphs":["抱愁莫遣朱弦鸣，此声更与愁人听。","江边一闻琵琶语，月惨风凄如动情。","何况思妇伤幽独，少年多艺颜如玉。","江州司马廊庙人，暮上谏书朝放逐。","轻拢细撚忍泪弹，开樽侧耳思惘然。","一诗说尽两心事，遗音翻入歌舞筵。","此翁诗名自千古，诵诗亦叹琵琶女。","谁惜亭前泊舟客，颇为漂零动凄楚。","邻家故妓春风手，此曲每侑浇愁酒。","今宵月影祇三人，倚栏长啸空搔首。"],"title":"琵琶亭"}
