{"author":"陆龟蒙","id":28329,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["转缺霜轮上转迟，好风偏似送佳期。","帘斜树隔情无限，烛暗香残坐不辞。","最爱笙调闻北里，渐看星澹失南箕。","何人为校清凉力，未似初圆欲午时。"],"title":"中秋待月"}
