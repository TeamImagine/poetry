{"author":"虞俦","id":62124,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["黄堂通夕听檐声，去谒灵湫及未明。","画鹢破寒收宿霭，老龙擎日献新晴。","何须厌胜驱黄帽，况复精诚却卫兵。","尽道使君能抚字，归途争看古阳城。"],"title":"喜晴  其一"}
