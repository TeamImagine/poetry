{"author":"李咸用","id":29829,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["菊花山在碧江东，冷酒清吟兴莫穷。","四十三年秋里过，几多般事乱来空。","虽惊故国音书绝，犹喜新知语笑同。","竟日开门无客至，笛声迢逓夕阳中。"],"title":"庐陵九日"}
