{"author":"陆游","id":39623,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["老觉人间岁月遒，愔愔窗户一灯幽。","读书已废虚长夜，护塞无期负盛秋。","病齿何堪食粱肉，残躯惟念制衣裘。","重阳卧看登高侣，满地茱萸只自愁。"],"title":"秋夜"}
