{"author":"吴则礼","id":223763,"strains":["仄仄平平仄平仄，平平仄仄平平平。","平平平仄平平仄，仄仄平平平仄平。","○平仄○○仄仄，仄仄平平平仄平。","仄仄平○平仄仄，平平仄仄仄平○。"],"paragraphs":["十日天寒守圭窦，今朝对客何佳哉。","春催江上红梅发，雪唤淮南青子来。","从儿作相论句法，乞我浇馋持酒杯。","半世儒冠今种种，端须拽取鼻头回。"],"title":"客有自南徐来者云红梅已开作此"}
