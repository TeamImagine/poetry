{"author":"宋之问","id":23367,"strains":["平平平仄仄，仄仄仄平平。","平仄仄平仄，平平仄仄平。","平平仄仄仄，平仄仄平平。","仄仄平平仄，○平仄仄○。","仄平平仄仄，平仄仄平平。","仄仄平平仄，○平仄仄○。","平平平仄仄，平仄仄仄平。","仄○平平仄，○○仄仄平。","仄○○仄仄，仄仄仄平○。","仄仄平○仄，平平○仄平。","○○仄平仄，仄仄仄平平。"],"paragraphs":["维舟探静域，作礼事尊经。","投迹一萧散，为心自杳冥。","龛依大禹穴，楼倚少微星。","沓嶂围兰若，回溪抱竹庭。","觉花涂砌白，甘露洗山青。","雁塔鶱金地，虹桥转翠屏。","人天宵现景，神鬼昼潜形。","理胜常虚寂，缘空自感灵。","入禅从鸽遶，说法有龙听。","劫累终期灭，尘躬且未宁。","摇摇不安寐，待月咏岩扃。"],"title":"游云门寺"}
