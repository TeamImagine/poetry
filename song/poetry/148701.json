{"author":"方回","id":148701,"strains":["平平仄仄仄，仄平仄平平。","仄仄仄平仄，仄仄仄平平。","平仄仄仄仄，仄仄仄仄○。","平平仄平仄，仄仄平平平。","平平仄仄仄，仄仄平平平。","平仄仄仄仄，仄平平平平。","仄平仄○仄，仄仄○仄平。","平平仄○仄，仄平平仄平。","平平仄○平，仄平仄平平。","仄仄仄平仄，仄仄仄仄平。","仄仄平仄○，仄仄平仄平。","仄平仄平平，仄仄仄仄○。","平平仄平○，仄仄仄仄平。","平○仄平平，平仄仄仄平。","仄平仄仄平，平仄仄仄平。","仄○○仄仄，仄平仄○平。"],"paragraphs":["名都十万户，拥貂者为谁。","一二达官外，絮纩或无之。","南雪压瘴疠，此事不可迟。","𪧘人既云众，速霁斯为宜。","天公作恶剧，十日韬晴曦。","平地尺未已，塞门湮途岐。","少年未更事，骇谓如此奇。","危登或深泛，一酣倾百卮。","今年老更穷，客炉拥尪羸。","稍稍穴窗隙，缩首略一窥。","未卜麰麦王，但悯乌鸟饥。","大儿寄书来，土冻菜本萎。","归家煮荒荠，一饱亦肉糜。","宁当卧袁安，何用访戴逵。","答云有故人，贻我幼妇词。","未妨三十韵，一酬带间诗。"],"title":"景安录示旧雪诗拟简斋走笔赋所感奉谢"}
