{"author":"黄庭坚","id":206234,"strains":["仄平平平仄仄仄，仄仄○平○仄○。","仄平平平仄平仄，仄仄仄仄○仄平。","平平仄仄平仄仄，仄平仄仄平平○。","平平仄仄仄○仄，仄○平仄平平平。","平仄平平仄平仄，平平仄仄仄平平。","仄平仄平平平仄，仄仄平平平仄平。","仄平平平仄平仄，仄仄仄平平仄平。","平平平平仄平仄，仄仄平仄平平平。","仄平仄平○仄仄，平仄平平仄仄平。","仄○仄平平仄仄，仄仄仄仄平仄平。","仄仄○平平仄仄，平平仄仄仄平平。","仄平仄仄仄平仄，仄平仄仄○平平。","平平平仄仄○仄，仄仄平平平仄平。","仄仄平平○仄仄，仄仄仄仄平平平。"],"paragraphs":["漫郎江南酒隠处，古木参天应手栽。","石坳为尊酌花鸟，自许作鼎调盐梅。","平生四海苏太史，酒浇不下胸崔嵬。","黄州副使坐闲散，谏疏无路通银台。","鹦鹉洲前弄明月，江妃起舞袜生埃。","次山醉魂招仿佛，步入寒溪金碧堆。","洗湔尘痕饮嘉客，笑倚武昌江作罍。","谁知文章照今古，野老争席渔争隈。","邓公勒铭留刻画，刳剔银钩洗绿苔。","琢磨十年烟雨晦，摸索一读心眼开。","谪去长沙忧𫛳入，归来杞国痛天摧。","玉堂却对邓公直，北门唤仗听风雷。","山川悠远莫浪许，富贵峥嵘今鼎来。","万壑松声如在耳，意不及此文生哀。"],"title":"次韵子瞻武昌西山"}
