{"author":"韦骧","id":190684,"strains":["仄仄平平仄仄平，平平平仄仄平平。","仄平平仄平平仄，平仄仄平平仄平。","仄仄平平平仄仄，仄平仄仄平平平。","平平仄仄平平仄，平仄平平仄仄平。"],"paragraphs":["簿领羁拘日少休，江山清兴未能酬。","宓琴希弄缘谁咎，陶柳不栽还自谋。","谩道庸庸多后福，岂甘泛泛祗随流。","高轩一过尘襟爽，旋折堂萱记酒筹。"],"title":"和潘通甫颐斋书事"}
