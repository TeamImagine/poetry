{"author":"无名氏","id":172402,"strains":["仄仄仄平仄平仄，仄仄平平仄平仄。","仄仄○平仄仄平，仄平平仄仄○仄。","仄仄平，仄仄仄，○仄平平仄平仄。","仄平仄仄平仄仄，仄平仄仄平平仄。","平平仄仄○平平，仄平仄仄平平仄，仄仄平平平仄平。","平仄仄平仄○仄，仄平仄仄平平仄。","○仄平○仄仄平，仄仄平平仄平平。","仄平仄仄仄，○平仄平仄。","仄平○平仄平仄，仄仄平平平仄仄。","仄平平平仄，平平仄仄平。","仄仄仄平平仄仄，仄平○仄仄○平。","仄平平，仄平仄，仄仄平平○仄仄。","仄平平平仄仄平，仄平仄仄○○仄。","仄仄平平平仄平，平仄平平仄仄平。","仄平仄仄平平仄，平仄平平平仄平。","仄平平仄平平仄，仄平平平平平仄。","仄○平仄仄平仄，仄仄平平平仄仄。","平仄仄，仄仄平，○仄仄平平仄仄。","仄仄○平平仄仄，平平平仄○○仄。","○○仄，仄○平，仄仄平平仄仄平。"],"paragraphs":["有一老翁老无齿，处处无人问年纪。","白髪如丝向下垂，一双眸子碧如水。","不裹头，又不履，相识虽多少知己。","问翁毕竟何所止，笑言只在红尘里。","秋风猎猎行云飞，老人此意无人会，目注云归心自知。","黄口小儿莫相笑，老人旧日曾年少。","浪迹常如不系舟，地角天涯自知跳。","亦曾乐半夜，传筹醉朱阁。","美人如花弄弦索，只恨樽前明月落。","亦曾忧羁放，他乡迫暮秋。","故国日边无信息，断鸿空逐水长流。","或安贫，或安富，或爵通侯封万户。","一任秋霜换鬓毛，本来面目长如故。","水有蘋兮山有芝，人意虽存事已非。","有时却忆经游处，都似茫茫春梦归。","迩来尤解安贫贱，不为公卿强陪面。","皎如明月在秋水，动着依前还不见。","还不见，可奈何，空使远人增眷恋。","但只从他随物转，青楼黄阁长相见。","长相见，莫殷勤，却是翁家旧主人。"],"title":"老人行"}
