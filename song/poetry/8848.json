{"author":"张嵲","id":8848,"strains":["仄仄仄仄仄，平平平仄平。","○○仄平平，仄仄○平平。","平平平仄平，平平仄平平。","平仄仄仄仄，平仄平仄平。","仄平○仄○，平平仄平平。","仄仄仄平仄，平平平仄平。","平平平仄平，平仄平○平。","平平仄平仄，平仄仄平平。","仄平平仄平，仄仄○平平。","平平○平平，仄仄平平平。","仄仄平仄平，仄仄平平平。","仄平○○仄，仄仄仄平○。"],"paragraphs":["作客岁月久，新春生白须。","淹留竟何为，闭户犹翻书。","今朝天气佳，逍遥步城隅。","初旭野尚晦，青草含露濡。","好风如有期，微漪满平湖。","白日照原野，青山开画图。","晴林峰外稠，壊塔烟中孤。","山坳见修竹，游步得僧居。","地偏兰茝芳，气暖夭桃舒。","何年深宫姬，藁葬依浮图。","一往随化迁，岂复平阳车。","顾之三叹息，不饮定何如。"],"title":"与孙太冲游湖上寺"}
