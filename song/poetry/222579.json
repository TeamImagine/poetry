{"author":"毛滂","id":222579,"strains":["仄平仄平平仄仄，仄仄平平平仄仄。","仄○仄仄仄○平，平仄仄平仄○仄。","平平仄仄仄仄平，平仄仄平平仄仄。","仄平仄仄仄平平，平平仄仄平平仄。","○平仄仄仄平○，平平仄仄平平仄。","平平平仄仄仄平，平○平平平仄仄。","仄平○仄仄○仄，仄仄平平平仄仄。","仄平仄仄仄平平，平仄仄平○仄仄。","仄平仄平平仄平，仄仄平平平仄仄。","仄仄平平仄仄平，平○仄仄平○仄。","仄○仄仄仄仄平，平平仄仄平平仄。","平平仄仄仄平平，仄平仄仄平平仄。","仄平平仄仄仄平，仄仄仄○平仄仄。"],"paragraphs":["鄙夫十年江海客，岸草汀鸥随步屧。","稍收晚景付长竿，河伯供鱼慰弹铗。","烟云不锁北阙心，飞出乱山青万叠。","束书却入国东门，觚棱瑞日明书笈。","蹇驴破晓踏春泥，谁家暖气生牙颊。","门前宾客鄙可怜，纷如寒蚕饥望叶。","主人看屋客看地，士气萧条无一捻。","迩年恰得玉堂家，名在执鞭犹炜烨。","玉堂丈人廊庙资，宝帯垂鱼光遶胁。","棣萼青春自一门，璇题白日常三接。","侧闻好士礼作罗，纤鳞弱翮归渔猎。","蹉跎岁晚曳裾人，半雕鬓绿仍随牒。","涧溪幽菜傥可羞，试杂万钱聊一䇲。"],"title":"呈蔡内翰"}
