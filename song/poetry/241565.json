{"author":"周紫芝","id":241565,"strains":["仄平平平平，仄仄平○仄。","仄仄仄平平，平平仄平仄。","平平仄仄仄，仄仄平仄仄。","○○仄平平，平平仄平仄。","平平仄平平，○仄仄仄仄。","○○仄仄平，○仄平平仄。","平平仄仄仄，仄仄平平仄。","平仄平平平，仄仄仄平仄。"],"paragraphs":["晓来丰隆车，屡却羲和辙。","雪意满江天，云山绕宫阙。","冰花剪欲坠，乱絮飞复歇。","娉娉腊前梅，天寒亦高洁。","羞随小桃枝，献岁取俗悦。","应留玉树姿，相伴寒江雪。","含情若有待，此意何由说。","安得孤山图，画此两奇绝。"],"title":"腊月尾雪意甚浓欻复开霁"}
