{"author":"张九龄","id":23134,"strains":["平平仄平仄，仄仄仄平平。","平仄平平仄，平平平仄平。","仄仄仄○仄，○仄仄平平。","仄仄仄平仄，平平平仄平。","仄○○平仄，平平仄仄平。","平平仄平仄，仄仄仄平○。","平仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","平平仄○仄，平仄仄平平。","仄仄平○仄，平仄仄仄平。","仄平○仄仄，○仄仄平平。"],"paragraphs":["征骖入云壑，始忆步金门。","通籍微躯幸，归途明主恩。","匪唯徇行役，兼得慰晨昏。","是节暑云炽，纷吾心所尊。","海县且悠缅，山邮日骏奔。","徒知恶嚣事，未暇息阴论。","峣武经陈迹，衡湘指故园。","水闻南涧险，烟望北林繁。","远霭千岩合，幽声百籁喧。","阴泉夏犹冻，阳景昼方暾。","懿此高深极，徒令梦想存。","盛明期有报，长往复奚言。"],"title":"奉使自蓝田玉山南行"}
