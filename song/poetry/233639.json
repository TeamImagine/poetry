{"author":"李彭","id":233639,"strains":["仄平平○仄，仄仄仄平○。","仄平仄平平，○平○仄仄。","平○仄仄平，平平平仄仄。","平平仄仄仄，仄仄平仄○。","平仄仄平平，仄仄仄平仄。","平○仄平平，平仄仄仄仄。","平仄仄仄○，平仄仄平仄。","平平平仄仄，仄仄仄平仄。","仄平仄仄平，仄仄平○仄。"],"paragraphs":["曩时徐骑省，篆古逼秦相。","后来得仍孙，毫端溟渤壮。","能回顿挫姿，丹青生意匠。","余酣写便面，万里烟莽苍。","何许捕鱼郎，落日荡双桨。","无劳翦吴淞，安用买叠嶂。","真欲老是间，尘境孰非妄。","怜君俱入妙，简远复清旷。","定为造物嗔，觅句聊分谤。"],"title":"徐叔明校书篆笔奇古复善丹青为予作汉江暮霭扇材极妙力求鄙句作此以赠"}
