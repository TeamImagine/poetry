{"author":"梅尧臣","id":35662,"strains":["仄仄平仄仄，仄平仄平平。","仄○平平仄，仄仄平平平。","平仄平仄平，仄仄仄○平。","仄平仄仄仄，平仄仄仄平。","仄平仄○平，仄○仄○○。","平平仄仄仄，平仄仄仄平。"],"paragraphs":["耳熟滕阁美，未为豫章游。","近闻东湖上，可见西山头。","朝爱云气生，暮数鸟行幽。","主人趣向远，登览日不休。","父兄已三人，挂冠此迟留。","他年傥一往，风物咏可周。"],"title":"寄题洪州李氏涵虚阁"}
