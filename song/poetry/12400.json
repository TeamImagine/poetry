{"author":"曹勋","id":12400,"strains":["仄平仄平平平平，仄平平平仄平。","平○平平平平平，平平平平平平仄。","平平仄，仄平平○平，平仄仄仄仄仄。","平仄平平平○平平，平仄仄平平仄平。","平仄平平仄仄平，平仄仄仄平平平平平。"],"paragraphs":["铸神鼎兮荆之阳，鼎成兮宾帝乡。","君乘龙兮龙高翔，臣攀龙兮龙髯短。","龙髯短，接君之衣兮，臣不敢以手挽。","君弃臣兮臣将畴依，臣恸哭兮君不知。","君不知兮可奈何，风雨惨惨兮荆山之阿。"],"title":"攀龙引"}
