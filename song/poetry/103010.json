{"author":"魏了翁","id":103010,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["上有高峰树倚天，下临深涧水生烟。","陶镕泉石山中相，舒卷云霞地上仙。","松色呼儿开后槛，笋舆为客过前川。","不因同落天涯久，那得岩扉共此缘。"],"title":"李参政见招游龙鹤山归途有作  其一"}
