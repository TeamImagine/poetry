{"author":"韩驹","id":237131,"strains":["仄平平仄仄平平，仄仄平平仄仄平。","平仄仄平平仄仄，仄平平平仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["两都宾主尽雄名，我独何人共宴荣。","微服岂宜从刺史，瓦巾端为访先生。","山阴甚愧群贤集，蜀客初无一坐倾。","庾亮兴来殊不浅，临风数语逼人清。"],"title":"便衣访徐师川坐定陈莹中太守亦至余避入室已而同语良久戏呈师川"}
