{"author":"朱淑真","id":245810,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["声声喜报鹊温柔，忽接芳缄自便邮。","一尺溪藤摛锦带，数行香墨健银钩。","倾心吐尽重重恨，入眼翻成字字愁。","添得情怀无是处，非干病酒与悲秋。"],"title":"得家嫂书"}
