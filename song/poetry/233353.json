{"author":"李彭","id":233353,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。"],"paragraphs":["落絮霏霏搅客心，鸣鸠历历唤春阴。","未于莲社添宗炳，已向兰亭减道林。","远峤烟横钟磬晚，禅天目断薜萝深。","诗缘酒废苦无思，为子送将聊一吟。"],"title":"送果上人坐兜率夏"}
