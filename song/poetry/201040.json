{"author":"舒亶","id":201040,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["门前屏障绕潺湲，付与林僧夜定还。","松盖作云连十里，竹龙行雨出千山。","白公香火莲红后，谢氏池塘草碧间。","我亦凤凰台上客，图闲却笑未能闲。"],"title":"题云湖庆安院"}
