{"author":"陆游","id":33264,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄仄平。","仄平仄仄平平仄，仄仄平平仄仄平。"],"paragraphs":["荦确坡头笻竹枝，西临村路立多时。","卖蔬市近还家早，煮井人忙下麦迟。","病客情怀常怯酒，山城光景尽供诗。","晚来试问愁多少，只许高楼横笛吹。"],"title":"晚登横溪阁二首  其二"}
