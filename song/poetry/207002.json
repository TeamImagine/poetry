{"author":"黄庭坚","id":207002,"strains":["仄平平仄○，平仄平仄仄。","平平仄○平，○仄仄平仄。","平平仄平平，平仄仄平仄。","仄○仄仄平，平平仄平仄。","仄平仄○平，仄仄仄平仄。","○平仄仄仄，平仄仄平仄。","仄平仄仄仄，平仄仄平仄。"],"paragraphs":["鸟声春渐长，烟雨春薄暮。","风光不长妍，如客暂时寓。","芸芸物争时，天地有常度。","我行睹大河，黄流日东骛。","喟然欲乘桴，莽不见洲渚。","张侯但饮酒，无用恨羁旅。","十年富贵子，今作一丘土。"],"title":"次韵感春五首  其四"}
