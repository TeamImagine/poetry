{"author":"苏轼","id":195573,"strains":["仄仄平仄仄，仄平仄○平。","平平仄平平，仄仄平仄平。","仄仄○仄平，仄仄○平平。","平平仄平仄，平平仄平平。","仄仄仄平仄，平仄仄平平。","平仄仄仄仄，仄仄平仄○。"],"paragraphs":["酒尽君可起，我歌已三终。","由来竹林人，不数涛与戎。","有酒从孟公，慎勿从扬雄。","崎岖颂沙麓，尘埃污西风。","昔我未尝达，今者亦安穷。","穷达不到处，我在阿堵中。"],"title":"和陶拟古九首  其二"}
