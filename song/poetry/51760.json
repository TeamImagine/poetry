{"author":"喻良能","id":51760,"strains":["仄仄平平仄平仄，仄平平仄仄平平。","平平仄仄平仄仄，仄仄平平平仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["顷岁题名曲江院，及肩曾许亚宫墙。","胸中阔贮云梦泽，笔下浓薰班马香。","省直旧霑衾半白，除书行见纸新黄。","和篇如出少陵手，谁谓无心赋海棠。"],"title":"参议李郎中见和次韵奉酬"}
