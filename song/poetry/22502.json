{"author":"王十朋","id":22502,"strains":["仄仄仄平仄，平平仄平仄。","仄仄仄仄平，仄平平○仄。","平平平仄平，○仄平平仄。","平平平仄仄，仄仄仄○仄。","平仄仄仄平，平平仄○仄。"],"paragraphs":["客路厌繁暑，归怀惬新景。","枕冷梦自清，夜明窗更炯。","聊栖明月枝，胜逐西风梗。","支床甘自息，伏枥倦思骋。","惟有问目心，拳拳慕回请。"],"title":"和韩秋怀十一首  其六"}
