{"author":"叶适","id":78433,"strains":["仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["白头几度逢重九，方是今年种菊花。","衰病自怜何处看，馨香聊向小园夸。","讨论摇落生光怪，暖热风霜与丽华。","正好行吟君已去，别移秋色付谁家。"],"title":"菊花开送徐灵渊"}
