{"author":"方岳","id":127579,"strains":["平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["青山不似岁华老，白酒最于鸥鸟亲。","十事九休书作祟，百无一有砚生春。","贫中只是寻常日，醉里何知见在身。","却喜东风公道在，池塘吹绿涨痕新。"],"title":"岁朝"}
