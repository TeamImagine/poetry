{"author":"仇远","id":164205,"strains":["平仄平平平仄仄，平平平仄仄平平。","仄平仄仄平平仄，平仄平平仄仄平。","平仄平仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["浮玉乘壶香似桂，流金方絮滑如苔。","报投且致相思意，酬唱须寻应猝才。","君喜旌幢开使府，我贪花竹作春台。","明年准拟游招隠，莫放遮山绣幕来。"],"title":"润州许使君寄饷新酿以流金笺为贽且供诗藁"}
