{"author":"戴复古","id":93678,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["妙甚丹青手，能移造化功。","三川山水国，半幅画图中。","玉局人何在，铜梁路可通。","巽岩扛鼎笔，文与画争雄。"],"title":"王应求出示蜀中山水障气势甚雄伟李巽岩题其后论其画笔之源流二百余字"}
