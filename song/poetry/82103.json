{"author":"孙应时","id":82103,"strains":["平平仄平仄平平，平平仄仄平仄平。","平平平平仄平仄，○仄仄仄平平平。","仄平仄仄仄平平，平平仄平平仄平。","仄平仄仄仄仄仄，仄仄○平平仄平。","仄○平仄仄仄仄，仄平平仄○仄平。","平平○仄仄仄仄，仄平仄仄○平平。","仄平平仄仄平仄，仄仄仄仄平平平。","仄平仄仄平仄平，仄平仄仄平平平。","仄仄仄仄○○平，仄仄仄仄平仄平。","平平，仄仄仄仄平仄平。"],"paragraphs":["安康使君发成都，群公祖送车塞途。","秋风关山二千里，王命不得辞崎岖。","使君世族楚彭城，家今会稽之上虞。","我居咫尺不早识，万里相逢天一隅。","眼中豪杰未易得，使君人物当代无。","连年三取太守印，赫然帅钺兼兵符。","不忧无地起勋业，所要许国存规橅。","贵人例急歌舞娱，使君善爱千金躯。","国耻未雪长荷殳，一念勿忘先大夫。","呜呼，一念勿忘先大夫。"],"title":"送别宋金州"}
