{"author":"韦骧","id":190804,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄仄平。"],"paragraphs":["屹然榱桷傍云烟，榜揭堂名以二贤。","翰苑钜公存往躅，集仙肤使出新篇。","寒光共杳山椒月，幽韵相投陇下泉。","一等声辉惊海内，后先踪迹似忘年。"],"title":"和范子功学士留题二贤堂"}
