{"author":"周紫芝","id":241318,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["苏侯新拜外台官，目送扁舟杳霭间。","我亦漫同千里月，天教饱看七州山。","欲知此别无穷恨，政坐相逢一笑闲。","携酒却来湖上寺，不堪重对小孱颜。"],"title":"送苏元藻"}
