{"author":"赵时儋","id":154177,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["西浦风寒水自流，迢迢行李又归休。","今宵古寺吟边酒，明日长江客里舟。","溪路梅花催雪兴，旗亭竹色伴云愁。","还家更为明时出，莫向渔矶老钓钩。"],"title":"西禅饯董溪翁"}
