{"author":"薛季宣","id":62893,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一见春红意已舒，何须幻化入悬壶。","含芳镇日香千和，作态临风色万殊。","曲槛乍开金缕凤，清池斜照玉为凫。","洛阳拟问门园在，王后如今解接无。"],"title":"复和仲蟠二首  其二"}
