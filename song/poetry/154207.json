{"author":"董嗣杲","id":154207,"strains":["平平仄平仄，仄仄仄平仄。","平平○仄平，仄仄仄平仄。","平平平仄仄，仄○仄○仄。","仄仄平仄○，仄仄平平仄。","仄平仄平仄，平仄仄○仄。","平仄仄○○，平仄仄仄仄。","平平仄平仄，仄○仄平仄。","仄平仄仄平，仄仄平平仄。"],"paragraphs":["平生负奇崛，语出见肝膈。","栖栖离故巢，乃作富池客。","僧廊搘瘦竹，苦吟自相索。","不恨春雨横，但恨春懐窄。","百花艳阳吐，枝叶未鲜泽。","芳草极茸茸，迷尽旧辙迹。","浮云蔽江树，急浪涉津石。","掩窗引绿樽，暖此身寒瘠。"],"title":"客寄写兴"}
