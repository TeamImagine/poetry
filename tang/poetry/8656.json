{"author":"李夷简","id":8656,"strains":["○仄仄仄仄，○平仄平平。","平平仄平仄，平仄仄平平。","平仄○仄仄，平平○平平。","○平仄平仄，仄仄○平平。","仄仄平平仄，平平仄平平。","平平仄平○，仄仄○平平。","仄仄仄平仄，仄平仄平平。","平平仄仄仄，仄仄仄平平。","仄仄仄平仄，平平仄仄平。","平平平仄仄，平仄仄平平。","仄仄仄平仄，平平仄平平。","平平○仄仄，仄仄仄平平。"],"paragraphs":["胜赏不在远，怃然念玄搜。","兹亭有殊致，经始富人侯。","澄澹分沼沚，萦回间林丘。","荷香夺芳麝，石溜当鸣球。","抚俗来康济，经邦去咨谋。","宽明洽时论，惠爱闻甿讴。","代斵岂容易，守成获优游。","文翁旧学校，子产昔田畴。","琬琰富佳什，池台想旧游。","谁言矜改作，曾是日增修。","宪省忝陪属，岷峨嗣徽猷。","提携当有路，勿使滞刀州。"],"title":"西亭暇日书怀十二韵献上相公"}
