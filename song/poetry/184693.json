{"author":"范纯仁","id":184693,"strains":["仄仄平平仄仄平，平平仄仄平平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["使者观风过晚春，逢山应暂柅征轮。","云埋雪岭铺银界，日射金仙照碧津。","千里讴谣民足食，万家水竹地无尘。","未能结驷相从去，簿领空嗟绊此身。"],"title":"寄持正都官按部嘉眉"}
