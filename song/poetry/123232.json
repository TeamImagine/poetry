{"author":"吴潜","id":123232,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["莫嫌一点稚阳微，化育工夫自此推。","履袜已无亲可献，黍羔犹与俗相宜。","数千里外萦心事，四五更头欹枕时。","恳恳对天香一炷，定知人愿必天随。"],"title":"小至三诗呈景回制干并简同官  其二"}
