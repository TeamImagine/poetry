{"author":"姚合","id":19868,"strains":["平仄仄平平，平平○仄平。","平○仄仄仄，仄仄仄平○。","平仄仄○仄，平○仄仄平。","仄平○仄仄，○仄仄平平。","平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平○仄仄，平仄仄平平。"],"paragraphs":["卿仕在关东，林居思不穷。","朝衣挂壁上，厩马放田中。","隅坐唯禅子，随行只药童。","砌莎留宿露，庭竹出清风。","浓翠生苔点，辛香发桂丛。","莲池伊水入，石径远山通。","愚者心还静，高人迹自同。","无能相近住，终日羡邻翁。"],"title":"寄题尉迟少卿郊居"}
