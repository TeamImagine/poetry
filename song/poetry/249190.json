{"author":"曾几","id":249190,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["幕下官曹寄玉溪，溪边野老借光辉。","啮毡校尉冲寒去，扇枕郎君触热归。","大父正携灵寿杖，尊公更著老莱衣。","赠行未说功名事，此事如公世上稀。"],"title":"送苏伯益提干代还侍下"}
