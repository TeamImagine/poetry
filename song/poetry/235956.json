{"author":"李光","id":235956,"strains":["平平仄平平，平仄平仄仄。","平平仄○仄，平平仄平仄。","仄仄平平平，○○仄平仄。","仄○仄仄仄，平仄仄○仄。","平平仄仄○，平仄仄平仄。","平平仄平仄，仄仄仄平仄。","平平平仄仄，仄仄平○仄。","仄平平○○，○仄仄仄仄。","仄平仄平平，平仄仄平○。","仄仄仄仄平，平平仄○仄。","平平仄平平，仄仄平仄○。","仄仄平仄平，平仄平仄仄。","仄仄平平仄，平平仄平仄。","平平○平仄，平仄仄平仄。","仄平平平平，仄仄○仄仄。","仄平仄平平，平平仄平○。","平平仄平平，○仄仄仄仄。","平平仄仄仄，平仄仄平仄。","仄平○仄仄，仄仄平仄仄。","平平仄平平，仄仄仄平仄。"],"paragraphs":["山腰秘灵源，初出才一线。","方池湛空碧，奔驰忽萦转。","皎皎涵青蘋，累累涌珠串。","夜深耿落月，澄澈静如练。","呀然旧穴深，神物或时现。","邦人傥知敬，早岁起雷电。","琼山濒巨海，卤水充煎炼。","凛然居其间，正味独不变。","我来卜幽居，萧洒得奇观。","挹彼注两泉，渑淄忘分辨。","陶公岂虚言，掬饮逃祸难。","激齿冰雪寒，晨起频嗽咽。","入腹清而冽，丹田赖浇灌。","甘寒胜锺乳，精洁可羞荐。","静无蛙蜩喧，不受泥滓淀。","惠泉入权门，疲人走邮传。","贪泉亦强名，闻者自鄙贱。","瓶罂日夜汲，闾里悉周遍。","数椽如可老，一壑吾欲擅。","时时俯清泠，照见本来面。"],"title":"九月二日自公馆迁居双泉风物幽胜作双泉诗二十韵"}
