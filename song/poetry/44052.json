{"author":"范成大","id":44052,"strains":["仄仄平平仄仄平，仄平平仄仄仄平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["刮地晴飙退海痕，出门无扇可障尘。","麦枯瘠土何时雪，梅糁疏林昨夜春。","天镜风烟疑梦事，鬓霜时节尚官身。","裹章束带朝还暮，惭愧青鞋紫领巾。"],"title":"晚步北园"}
