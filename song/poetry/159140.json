{"author":"方凤","id":159140,"strains":["仄仄仄仄平○平，平平平仄平仄平。","？平仄平平仄仄，平仄平？仄平仄。","平○仄仄仄○○，仄平平仄平平平。","平平仄仄仄○仄，仄仄仄仄○平仄。","平○平仄○平平，平平仄仄平平平。","平平仄平仄○仄，平平○仄仄○仄。"],"paragraphs":["白日欲落何王宫，腥云颓树生烈风。","猕猱几年争聚族，饥蟒狞狰攫人肉。","熊豨肆毒夜横行，刺蛆刲血多飞鼪。","萤尻吐焰大如鹜，照见女鬼迎新故。","寒更鸱吻空哀哀，谁能化鹤还归来。","山都冶夷总难记，妖狐吹火月堕地。"],"title":"故宫怨"}
