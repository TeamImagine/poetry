{"author":"沈佺期","id":45015,"strains":["仄仄仄，仄仄平平平。","仄仄仄平平平仄，仄仄仄平平平。","仄仄仄仄仄仄，平仄平平平？。","仄仄仄平平仄，平平平平仄平。","仄平平仄仄仄，仄仄仄仄○平。","仄○○平平，仄仄平。","仄平○，仄○平。","仄仄仄平仄，仄仄仄平平平仄。","仄仄平仄仄仄，仄平仄仄。","平平仄仄，仄仄平仄。","仄平仄仄，仄仄○仄。","仄平仄仄○平，仄平平平仄仄平。"],"paragraphs":["岁七月，火伏而金生。","客有鼓琴于门者，奏霹雳之商声。","始戛羽以騞砉，终扣宫而砰駖。","电耀耀兮龙跃，雷阗阗兮雨冥。","气呜唅以会雅，态歘翕以横生。","有如驱千旗，制五兵。","截荒虺，斮长鲸。","孰与广陵比，意别鹤俦精而已。","俾我雄子魄动，毅夫髪立。","怀恩不浅，武义双辑。","视胡若芥，剪羯如拾。","岂徒慷慨中筵，备群娱之翕习哉。"],"title":"霹雳引"}
