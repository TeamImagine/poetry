{"author":"陈宓","id":97187,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["山斋尽日激清湍，未许人间俗客看。","捣药暇时来舞鹤，诵书声里答鸣鸾。","千年正统源流远，三圣遗书简牍残。","顾我何年陪讲席，未应剑水旧盟寒。"],"title":"和林堂长韵  其二"}
