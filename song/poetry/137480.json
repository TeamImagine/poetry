{"author":"家铉翁","id":137480,"strains":["平仄仄平平，平仄仄平仄。","平平仄平仄仄仄平平，平平仄平平仄○仄仄。","○平仄仄仄平仄，仄平仄平仄平仄。","平平平仄仄仄○，仄仄仄平仄平仄。","仄平○平仄仄○，平平仄仄平平仄。","仄平○平仄仄平，平仄仄平仄仄仄。","仄○平仄○仄○，仄仄平平仄平仄。","平平仄仄平○仄，平○仄平仄仄仄。","平平仄平仄仄平，○平平平仄平仄。","平仄仄仄平仄仄平○平，仄仄仄仄平平○。","仄仄平平仄仄仄仄仄，平仄平仄○仄仄○平。"],"paragraphs":["稽首古旃檀，曾共释迦语。","旃檀释迦面目本来同，真身幻身何事相尔汝。","如人对镜照形像，拱兮揖兮若宾主。","须臾人去镜亦空，尔影我形两无睹。","木人漂流宇宙间，神通妙用归何许。","万人从渠索释迦，求福有时与福遇。","佛如明月行太空，向曙俄然不知处。","痴人竞向波间觅，波间本非月所住。","真邪幻邪两忘言，如来无来亦无去。","君不见佛书九译来中原，妙处乃以无言传。","莫道旃檀有口不解说，非说之说三十二相全。"],"title":"为旃檀像赋"}
