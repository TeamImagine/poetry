{"author":"吴璋","id":77395,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄仄平平仄平。","仄仄平平仄平仄，仄平平仄仄平平。"],"paragraphs":["江天闲晚已斜阳，静掩柴门对草堂。","叶落转枝翻鹘影，星飞横水带萤光。","微风得隽驱残暑，新月出音生嫩凉。","坐觉秋容转清爽，一声渔笛在沧浪。"],"title":"环溪夜坐"}
