{"author":"梅尧臣","id":35574,"strains":["平○平仄仄，仄仄○仄平。","仄仄平仄仄，仄仄仄平平。","平平仄○仄，平仄仄仄○。","仄平平仄仄，仄仄仄仄平。","平平仄平仄，平仄仄平平。","平平○仄仄，仄仄仄仄平。","平平仄○仄，仄仄○仄平。","平平仄平仄，仄仄平平平。","仄仄平仄仄，平仄仄仄平。","仄仄仄平仄，○仄平仄平。"],"paragraphs":["尝观陈伯玉，感遇三十篇。","矫矫追古道，粲尔日星悬。","今公岂其后，佳咏久已传。","忆为童子日，早诵锦绣妍。","兹来预官属，而许玩奇编。","明珠三百琲，一一径寸圆。","他人握中有，未获毫发焉。","家贫敢怀宝，况近骊龙渊。","又畏风雨作，神物不得全。","再拜捧明月，长跪还席前。"],"title":"回陈郎中诗集"}
