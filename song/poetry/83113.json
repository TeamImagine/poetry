{"author":"敖陶孙","id":83113,"strains":["平平○仄○，○仄仄平平。","平仄平平仄，平平仄仄○。","仄平平仄仄，仄仄仄○平。","平仄平平仄，○平仄○平。","仄平平仄仄，○仄仄平○。","平仄平平仄，平平仄仄平。","仄平平仄仄，仄仄仄平平。","仄仄平平仄，平平○仄平。","平平平仄仄，仄仄仄○平。","平仄平平仄，平平仄仄平。"],"paragraphs":["千年观一如，三日客同居。","祇道清淮近，乌知浊世疏。","地穷初限橘，水富巧藏鱼。","排闼风烟入，观心视听虚。","饭香鸦闯户，茶熟水鸣除。","潮载支祁愤，天关禹贡书。","磬材征古在，石𫈵表凶余。","董杏通邻堵，秦瓜过满车。","游方孤雁去，问法翠屏舒。","何日荆溪道，诛蓬对结庐。"],"title":"赠玻璃僧慧观长老"}
