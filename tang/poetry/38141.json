{"author":"冯道之","id":38141,"strains":["仄平仄平仄，仄平平仄仄。","仄仄仄平○，平平平仄仄。","仄平平仄仄，仄仄平平仄。","仄仄平平平，平平仄平仄。","○平平仄仄，仄仄平平仄。","仄仄仄平平，平平仄平仄。"],"paragraphs":["草堂在岩下，卜居聊自适。","桂气满堦庭，松阴生枕席。","远瞻惟鸟度，旁信无人迹。","霭霭云生峰，潺潺水流石。","颇寻黄卷理，庶就丹砂益。","此即契吾生，何为苦尘役。"],"title":"山中作"}
