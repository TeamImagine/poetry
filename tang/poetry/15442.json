{"author":"白居易","id":15442,"strains":["平仄平平平，仄平平平仄。","平平仄仄平，仄仄○平仄。","仄平仄平仄，平仄○仄仄。","仄仄仄仄平，平仄平平仄。","○平仄平仄，仄仄平平仄。","平仄仄仄平，仄平○仄仄。"],"paragraphs":["潇洒城东楼，绕楼多修竹。","森然一万竿，白粉封青玉。","卷帘睡初觉，欹枕看未足。","影转色入楼，床席生浮绿。","空城绝宾客，向夕弥幽独。","楼上夜不归，此君留我宿。"],"title":"东楼竹"}
