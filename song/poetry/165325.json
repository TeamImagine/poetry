{"author":"艾性夫","id":165325,"strains":["平仄平平仄仄平，平平平仄平平平。","仄平仄仄平平仄，平仄仄平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["乌鬼淋漓受指呼，江鱼终日为人驱。","扼吭不及能言鸭，哇肉几同反哺乌。","暂满空喉如瘿大，竟无半尾塞肠枯。","少宽颈组方谋饱，水冷沙寒日已晡。"],"title":"观放鸬鹚"}
