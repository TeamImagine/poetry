{"author":"许棠","id":27574,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["蹉跎远入犬羊中，荏苒将成白首翁。","三楚田园归未得，五原岐路去无穷。","天垂大野雕盘草，月落孤城角啸风。","难问开元向前事，依稀犹认隗嚣宫。"],"title":"成纪书事二首 二"}
