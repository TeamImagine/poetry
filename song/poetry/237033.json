{"author":"韩驹","id":237033,"strains":["平平仄仄仄仄○，仄平○仄平平○。","平平仄仄仄仄平，仄平仄仄平平平。","平平仄仄平平平，仄○○仄仄仄平。","仄仄仄仄平仄平，仄平仄平仄平平。","仄仄平仄平平平，仄平仄仄仄仄平。","平仄平○平平平，仄仄平平仄平平。","○平仄仄平平平，仄平平平仄平平，仄平仄仄平平平。","平○仄仄平平平，仄平平仄仄仄平。","仄仄仄仄○平平，平平仄仄仄○平。","仄平平平平平平，仄仄平平○仄平。","仄平仄仄平平平，仄平仄平○平平。","平平仄仄仄仄平，仄平仄仄平平平。","仄平仄仄仄仄平，仄仄平仄平平平。"],"paragraphs":["华陀一卷世不留，玉函三十龙宫收。","奇方异诀上帝求，稚川肘后真悠悠。","东京仲景儒家流，韵疏思密岂自由。","妙技乃与俞跗侔，后来继之有髯邹。","二子天授非人谋，内经歳久误弗雠。","髯独覃思穷披搜，草木寒温脉沉浮。","如磁取铁无虚投，朅来游梁自高邮，翰林杂试推君优。","天廷锡带涂精镠，我穷羁旅古汴沟。","有妇抱病柴门幽，巫医百请不颔头。","卒然邀君为停辀，决去沉疴如决疣。","自言不取千金酬，只求一诗当琳璆。","高风绝艺两罕俦，我才不迨前人羞。","祝君尚壮勉勿休，自致名誉倾公侯。"],"title":"赠邹医"}
