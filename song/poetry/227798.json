{"author":"释德洪","id":227798,"strains":["仄平仄仄平平仄，仄仄平平仄平仄。","平平仄○仄平○，平仄平平○仄仄。","○仄平○仄仄平，○平仄仄○平仄。","平平仄仄仄平平，仄平○仄平○仄。","仄平仄仄平平仄，？？○平仄○仄。","仄平平仄○平○，仄仄仄平仄平仄。"],"paragraphs":["此来渐觉身无累，欲学灊溪讳名氏。","锺山万顷独经行，山日松风吹冻耳。","闻有僧从法窟来，当锋戏作横机试。","探怀示我妙伽陀，两翁回互偏中至。","乃知道德无贫贱，□□相求亦相契。","妙谈何日看挥斤，此老鼻端有余地。"],"title":"和灵源寄莹中"}
