{"author":"陈造","id":58773,"strains":["平仄○平仄，仄平平仄仄。","平仄仄仄平，仄仄仄仄仄。","平平仄平仄，仄仄仄仄仄。","仄平仄平○，仄仄仄平仄。","平平仄平平，平仄仄平仄。","平平仄仄仄，仄仄仄平仄。","仄○仄平平，平平仄平仄。","仄平平仄仄，仄仄○仄仄。","仄平平仄平，仄○平仄仄。","平仄平仄平，仄仄仄平仄。"],"paragraphs":["青女横侵鬓，讵堪连日饮。","黄媪不克家，倏伏半月枕。","阴阳有酣战，药剂阙上品。","卫生忘周防，内愧每流沈。","今朝步崇冈，晴日贷余凛。","江波縠动镜，岭雪印涂廪。","竹间小梅花，幽香到襟衽。","去春无几日，鸟哢如见谂。","酒瓢随短辕，旧盟聊复寝。","诗句酬物华，是口不容噤。"],"title":"病起闲步"}
