{"author":"元稹","id":14169,"strains":["平平仄平仄，平平仄平仄。","平仄平仄平，平平仄○仄。","仄仄平仄平，平平仄平仄。","仄仄仄仄平，平平仄平仄。","平平仄平仄，平仄平仄仄。","仄仄平仄平，仄仄平平仄。","○○平仄平，仄仄平平仄。","仄仄○仄平，平平仄平仄。"],"paragraphs":["阶蓂附瑶砌，藂兰偶芳藿。","高位良有依，幽姿亦相托。","鲍叔知我贫，烹葵不为薄。","半面契始终，千金比然诺。","人生系时命，安得无苦乐。","但感游子颜，又值余英落。","苍苍秦树云，去去缑山鹤。","日暮分手归，杨花满城郭。"],"title":"别李三"}
