{"author":"文彦博","id":68633,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["六六仙峰绕静居，俗尘至此暂消除。","西来未悟禅师意，北去还驰使者车。","五品封槐今尚在，九年面壁昔何如。","心知一宿犹难觉，花藏重寻贝叶书。"],"title":"宿少林寺"}
