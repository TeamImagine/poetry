{"author":"李彭","id":232208,"strains":["平仄仄○平○平，平仄平平平仄仄。","平平仄仄仄平○，平仄平○平平仄。","仄仄平平仄仄平，平平仄平平仄仄。","平平仄仄仄平平，仄仄平仄平平仄。","仄平仄仄仄仄平，仄仄仄仄平平仄。","平○平仄平平平，仄○平平平仄仄。"],"paragraphs":["晨起按行瓜芋区，园竖畦丁争殿最。","蹲鸱垅底未轮囷，蒲鸽藤间悬钩带。","锦里先生态度同，青门故侯风味在。","肥家敢望李衡奴，击彊安用任棠薤。","累人仅解口腹嘲，贳酒可免寻常债。","含毫初不为矜奇，遣兴聊须风雨快。"],"title":"晨起"}
