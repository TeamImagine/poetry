{"author":"朱熹","id":55851,"strains":["平平仄仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["陈场老子读书处，金榜山前石室中。","人去石存犹昨日，鶑啼花落几春风。","藏修洞口云空集，舒啸岩幽草自茸。","应喜斯文今不泯，紫阳秉笔纪前功。"],"title":"金榜山"}
