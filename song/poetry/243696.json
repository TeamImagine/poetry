{"author":"王从益","id":243696,"strains":["平仄仄○○，○○仄仄平。","仄平平仄仄，○仄仄平平。","仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["风驭去难留，将期汗漫游。","入辞丹陛晓，重卧赤城秋。","枕畔红霞合，门前瀑布流。","龙车款太帝，鹤信寄浮丘。","醉引青鸾曲，闲披白鹿裘。","夜来胡蝶梦，先已到瀛洲。"],"title":"送张无梦归天台"}
