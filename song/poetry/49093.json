{"author":"杨万里","id":49093,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百五佳辰匹似无，合教追节却离居。","万家寒食初归燕，一老春衫政蹇馿。","耄柳已僧何再发，孺槐才爪可迟蔬。","儿书早问归程日，不用嗔渠只笑渠。"],"title":"寒食日晨炊姜家林初程之次日也"}
