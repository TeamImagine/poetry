{"author":"谢逸","id":226587,"strains":["仄平仄仄平平平，仄仄平仄平平平。","仄平仄平平仄仄，平平仄仄平平平。","平平仄仄平○仄，仄○仄仄平平平。","仄平平仄仄仄仄，仄平平○平平平。","○平仄仄平平仄，○平仄仄平○平。","仄平平仄仄○仄，仄平仄仄○仄○。"],"paragraphs":["读书不作儒生酸，跃马西入金城关。","塞垣苦寒风气恶，归来面皱须眉斑。","先皇召见延和殿，议论慷慨天开颜。","谤书盈箧不复辩，脱身来看江南山。","长江滚滚蛟龙怒，扁舟此去何当还。","大梁城里定相见，玉川破屋应数间。"],"title":"送董元达"}
