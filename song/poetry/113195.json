{"author":"李觏","id":113195,"strains":["仄平仄平仄，平仄仄仄仄。","平平仄平平，仄仄○仄仄。","平仄平仄仄，仄仄○○仄。","平平仄○平，平仄平仄仄。","仄○平仄仄，仄平仄平仄。","仄仄平平平，○○平仄仄。","平平仄仄平，仄平○仄仄。","仄仄仄仄平，仄仄平平仄。","平平仄仄仄，仄平平仄仄。","仄仄仄仄平，仄仄○仄仄。","仄仄仄仄仄，平仄仄平仄。","平仄仄仄仄，仄仄○平仄。","仄仄仄平平，仄平仄仄仄。","仄平仄仄仄，仄仄仄仄仄。","平○仄仄○，平平仄平仄。","仄仄仄平仄，仄仄平平仄。","平平仄仄仄，平平仄平仄。","○仄平仄平，○仄仄仄仄。"],"paragraphs":["孔门有高弟，曾子以孝著。","求诸圣人言，尚曰参也鲁。","才敏谁不愿，顾恐难荷负。","苟无德将之，何益于父母。","昔如吴起者，善兵恶孙武。","啮臂游诸侯，亲丧哀不举。","杨彪有子修，器能颇可取。","一旦以罪诛，舐犊徒虚语。","吾生本薄祜，略无兄弟助。","及汝又一身，不绝如线缕。","祖母唯汝爱，无异所生乳。","宁止托祭祀，亦欲兴门户。","伎俩勿求名，适时乃有补。","计卢勿尚巧，合义乃可处。","持重尚寡过，摧刚庶无惧。","内以保家族，外以扬名誉。","高山在所仰，今人岂殊古。","参鲁为汝名，其字曰孝孺。"],"title":"名男曰参鲁以诗喻之"}
