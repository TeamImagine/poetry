{"author":"徐铉","id":37213,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["清时沦放在山州，邛竹纱巾处处游。","野日苍茫悲𫛳舍，水风阴湿弊貂裘。","鸡鸣候旦宁辞晦，松节凌霜几换秋。","两首新诗千里道，感君情分独知丘。"],"title":"和张先辈见寄二首 二"}
