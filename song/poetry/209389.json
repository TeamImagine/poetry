{"author":"刘弇","id":209389,"strains":["仄仄○平平，平平平平平。","仄平○平仄，平仄仄平平。","平仄平仄仄，仄平平仄平。","平平仄仄仄，仄仄○○○。","平平仄仄仄，仄仄平平平。","平平仄平仄，平仄仄平平。","仄仄平○平，仄仄平平○。","○仄平仄仄，仄仄平平平。","平平平仄仄，仄仄平仄平。","仄仄平仄仄，平平仄平平。","平仄平平平，仄仄仄平平。","平平仄仄仄，平仄平平平。"],"paragraphs":["不作钉根桑，翻为凌飙蓬。","五年三羁旅，羞哭畏途穷。","今者人事缚，宛然游羿弓。","谁尸造物柄，鼓我吹嘘中。","云航闹急桨，势夺编蒲风。","黄洲转头失，旋指墨潭东。","旅雁声其俦，四五翩书空。","暝色天水接，俯仰双青铜。","幽情随岸惬，眇与鱼鸟通。","酒力秋后叶，扶衰借霜红。","诗敌千蛇矛，稍取别愁攻。","男儿贵健决，吾岂专栖雄。"],"title":"发庐陵"}
