{"author":"王铚","id":14826,"strains":["仄平仄平仄，仄仄平平平。","仄平仄平仄，仄仄平仄平。","仄仄○仄仄，○仄○仄○。","平○仄仄仄，仄○平平平。","○平平平仄，仄仄平平平。","平平仄仄仄，○仄仄平平。","平仄仄仄仄，平平仄○平。","○○仄平仄，仄仄仄平平。","仄平平仄仄，仄仄平平平。","仄○仄平仄，仄仄○平平。","平平平平平，○仄平平平。","平平平平仄，仄仄仄平○。"],"paragraphs":["放舟弄清泚，始觉南风清。","白云认乡树，永念随父兄。","一梦三十载，将老犹远行。","聊将郑卫耳，一听新蝉鸣。","空怀烟霞想，下及飞鸿征。","多公久要谊，献纻复班荆。","茅屋照野水，寒窗抱深明。","相期脱羁网，岂肯缚簪婴。","此生才一戏，万物何营营。","我行别良友，执袂中心怦。","公来贻新诗，折柳何多情。","他时簪还盍，莫忘岁寒盟。"],"title":"和江子我见送诗"}
