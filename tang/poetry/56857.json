{"author":"韦应物","id":56857,"strains":["平仄平平仄，仄仄仄平平。","平仄平仄仄，○仄仄平平。","平仄平平仄，平仄仄仄平。","仄仄仄平仄，平仄仄平平。","平仄○仄仄，平平仄平平。","仄平仄平仄，仄仄仄平平。","平仄平平○，平仄仄仄平。","仄仄平平仄，平○仄平平。"],"paragraphs":["凌雾朝阊阖，落日返清川。","簪组方暂解，临水一翛然。","昆弟忻来集，童稚满眼前。","适意在无事，携手望秋田。","南岭横爽气，高林绕遥阡。","野庐不锄理，翳翳起荒烟。","名秩斯逾分，廉退愧不全。","已想平门路，晨骑复言旋。"],"title":"晚归沣川"}
