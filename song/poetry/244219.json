{"author":"胡宿","id":244219,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["故绛山川宰树存，屏星分守出宸恩。","官荣此去夸乡组，家法从来式里门。","别斝正怜黄菊绽，征鞍犹怯黑貂温。","守居旧号园池美，应伴山翁把翠樽。"],"title":"送薛监丞倅绛台"}
