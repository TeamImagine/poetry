{"author":"晁冲之","id":220468,"strains":["平平仄仄仄平平，平仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["春风踏月过章华，青鸟双邀阿母家。","系马柳低当户叶，迎人桃出隔墙花。","鬓深钗暖云侵脸，臂薄衫寒玉映纱。","莫作一生惆怅事，邻州不在海西涯。"],"title":"都下追感往昔因成二首  其二"}
