{"author":"苏辙","id":198741,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["上元车马正喧喧，老病无聊长掩门。","不着繁灯眩双目，独邀明月上前轩。","跏趺默坐闻三鼓，寂寞谁来共一樽。","已觉城中尘土臭，急将清雨洗乾坤。"],"title":"上元"}
