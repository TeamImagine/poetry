{"author":"陆游","id":41359,"strains":["仄仄仄仄仄，仄仄平仄平。","仄平仄仄○，仄仄平仄平。","平平仄仄平，仄仄仄仄○。","平平仄平平，仄仄平平平。","○仄仄仄○，仄仄平仄○。","○仄仄平仄，仄仄平仄平。"],"paragraphs":["一雨二十日，雨意殊未阑。","我庐大泽中，四顾烟水宽。","东家有小舟，借我不作难。","鸬鹚与䴔䴖，自是平生欢。","更作十日期，水浅生小滩。","相与极幽赏，勿待江月残。"],"title":"一雨二十日"}
