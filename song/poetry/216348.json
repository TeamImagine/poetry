{"author":"张耒","id":216348,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","平仄平平平仄仄，仄平平仄仄平平。","平平平仄平平仄，平仄平平平仄平。"],"paragraphs":["陋巷柴门揜寂寥，一窗风雨晚萧萧。","清秋渐冷尤宜懒，闲日苦长无处消。","乌几青筇扶病弱，素琴黄卷伴逍遥。","交朋南北音书隔，虽有芳樽谁可招。"],"title":"秋雨二首  其二"}
