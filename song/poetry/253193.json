{"author":"李弥逊","id":253193,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄仄平仄仄平。"],"paragraphs":["百念关身起猬毛，雨声偏近夜床髙。","正愁春事趁奔鹿，更觉归心折大刀。","拥鼻吟邉聊且遣，枕肱佳处亦时遭。","麹生怀抱肯倾倒，一酌忘忧赖尔曹。"],"title":"次韵似表弟春雨漫成"}
