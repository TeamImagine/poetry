{"author":"陆游","id":36790,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["柳弄春柔拂小潭，山横霁色卷浮岚。","飞扬旛脚掷东北，零落梅花余二三。","村店疏灯新卖酒，神祠叠鼓正祈蚕。","幽人睡起东园去，芹茁萱芽又满篮。"],"title":"早春新晴"}
