{"author":"廖刚","id":229698,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["豆蔻梢头春欲妍，历山高下覆祥烟。","祗今骐骥腾千里，当日麒麟下九天。","中渭早芬廷尉誉，集贤行峻曲江迁。","貂蝉奕世真余事，愿比灵椿赋大年。"],"title":"上提刑中散生日"}
