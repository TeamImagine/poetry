{"author":"孔平仲","id":204176,"strains":["平平仄○仄，仄仄平仄平。","仄仄仄平平，仄仄仄仄平。","平仄平平平，仄平仄仄平。","仄仄仄平平，平仄仄仄平。","平仄仄仄仄，平平平仄平。","仄仄仄仄平，平仄平平平。","仄仄平仄仄，○仄仄平平。","仄仄仄平平，平○○仄平。"],"paragraphs":["金杯十分酒，酌子消百忧。","石可补青天，弃与瓦砾侔。","丝可弦南风，织成绢素柔。","竹帛未书功，光景忽以遒。","匏系久不食，栖栖江上洲。","土鼓与蒉桴，为用先鸣球。","革带人所贱，犹列下邳侯。","木有栋梁材，终当回万牛。"],"title":"八音诗  其二"}
