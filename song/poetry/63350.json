{"author":"周孚","id":63350,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["南去关河雪正深，尚烦归雁与传音。","沄沄逝水经新岁，落落寒松只旧心。","别后渼陂谁与赋，老来梁父不须吟。","毁车杀马吾何敢，抱瓮相从老汉阴。"],"title":"次韵寄日新"}
