{"author":"苏辙","id":197398,"strains":["平平平仄仄，○仄仄○○。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","？平仄仄仄，仄仄仄平平。","仄仄仄平仄，平平仄仄平。","平平○仄仄，仄仄仄○平。","仄仄平平仄，平平仄仄○。","平平仄平仄，仄仄仄○○。","平仄○○仄，平平仄○平。","平平仄平仄，仄仄仄○平。","仄仄○平仄，仄平仄仄平。"],"paragraphs":["寻山非事役，行路不应难。","洛浦花初满，嵩高雪尚寒。","平林抽冻笋，奇艳变山丹。","节物朝朝好，肩舆步步安。","酴醾酿腊酒，苜蓿荐朝盘。","得意忘春晚，逢人语夜阑。","归休三黜柳，赋咏五噫鸾。","鹤老身仍健，鸿飞世共看。","云移忽千里，世路脱重滩。","西望应思蜀，东还定过韩。","平川涉清颍，绝顶上封坛。","出处看公意，令人欲弃官。"],"title":"次韵子瞻送范景仁游嵩洛"}
