{"author":"杨友夔","id":252821,"strains":["仄仄仄仄平，平平○仄○。","平平平○平，○仄仄仄平。","仄○平○平，仄仄平仄平。","仄仄仄仄仄，平平仄平平。","平平仄仄仄，仄仄仄仄○。","平平平仄仄，平仄仄仄平。","平仄平仄平，平平仄○平。"],"paragraphs":["落日满大江，孤舟犹独行。","蒹葭交相风，中有肃杀声。","适从城中来，始觉秋气清。","世路若迫隘，江湖自宽宏。","平生独往志，久与白鸟盟。","陈人多所阅，新事屡可惊。","惟有江上峰，残年眼中青。"],"title":"松江"}
