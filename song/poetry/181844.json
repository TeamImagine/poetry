{"author":"郑獬","id":181844,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。"],"paragraphs":["相逢渐向白头年，世路谙来尽付天。","六印虽多终是客，一壶才倒即为仙。","穿天入月捉诗句，捶鼓插旗飞酒船。","长愿醉眠浑不醒，虚名安用俗儿传。"],"title":"正夫饮遐举家留佳什仆酷爱其金斗玉泉之句辄次高韵"}
