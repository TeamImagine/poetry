{"author":"杨巨源","id":9710,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["凤城初日照红楼，禁寺公卿识惠休。","诗引棣华沾一雨，经分贝叶向双流。","孤猿学定前山夕，远雁伤离几地秋。","空性碧云无处所，约公曾许剡溪游。"],"title":"送定法师归蜀法师即红楼院供奉广宣上人兄弟"}
