{"author":"王庭珪","id":237943,"strains":["仄平○仄仄仄○，平仄仄平仄○平。","仄仄平仄○○○，仄平仄仄仄仄平。","仄○平平仄仄仄，○仄仄仄平○平。","平平仄仄平仄平，平平○仄仄○平。","仄仄仄平平仄仄，○仄仄仄仄○平。","仄○仄仄○仄仄，仄仄○平仄仄平。","仄平？平平仄平，平平仄仄平平平。","平仄仄仄仄平，仄平平仄平平平。","○平仄仄平平仄，仄仄平平仄仄平。"],"paragraphs":["老潘胶法秘不传，君独得之乃其天。","此法仿佛如参禅，忽然有省夜不眠。","又如神仙换骨法，应手不自知其然。","湖东大帅天下贤，词源如海笔如椽。","本是玉堂挥翰手，正要此物供磨研。","醉题李白三百首，扫尽将军九万笺。","老潘殁来知几年，声名始落潇湘川。","君不见吕洞宾，竹丝篮子乌纱巾。","长安市上无人识，唤作湖西卖墨人。"],"title":"戴国和得潘衡墨法于意言之外今携之湖湘必有识之者作诗以送之"}
