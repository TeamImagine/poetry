{"author":"释居简","id":91543,"strains":["平平仄平仄，平仄仄平仄。","平平仄平平，仄仄仄仄仄。","仄仄○仄仄，仄仄仄平仄。","平仄平平仄，平平○平○。","平平仄平仄，仄仄平仄仄。","仄仄平仄仄，平仄仄仄仄。","平平仄仄○，○仄仄仄仄。","平平仄平仄，平仄仄平○。","平平仄平仄，平仄仄平仄。","仄平平平仄，平仄平仄仄。","仄○仄平仄，仄仄仄仄仄。","仄仄○仄仄，平平仄○仄。","仄平仄○仄，仄仄仄仄仄。","仄仄平平仄，平平○○仄。","平平仄○仄，仄仄仄平仄。","平仄○仄仄，仄平仄○仄。","仄仄平平平，仄仄仄仄○。","平平仄平仄，仄仄仄○○。","平平仄平仄，仄仄平平仄。","平平仄平○，○平仄○仄。"],"paragraphs":["华风不常煖，华月岂常曜。","泠泠弗鸣条，冏冏自反照。","野马空眯目，爝火谩腾耀。","谁结萤囊口，寒原并秋烧。","谁枵土囊腹，夜壑哀万窍。","向迩虽暂热，凭力亦易悄。","悠然付静胜，了不直一笑。","山林隠君子，浮俗固殊调。","华风起蘋末，华月挂林表。","既安云霾妒，畴忍尘杂扰。","角叹一麟足，鹗洗百鸷少。","弱水三万里，蓬莱眼中小。","况夫左传癖，举世不足乐。","亦复烟霞痼，沉绵颇相肖。","云胡去留柄，坐困佞壬袅。","挥手从此别，掉头莫回眺。","爱惜双眉厖，脱略万事了。","龙翔解悬榻，雁宕拓吟徼。","摩挲送鸿目，掷弃连鳌钓。","云来寄心思，临风一长啸。"],"title":"复老归东嘉予亦治还蜀之装赋别湖上"}
