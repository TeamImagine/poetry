{"author":"王十朋","id":23126,"strains":["平平仄平仄仄仄，仄仄○平仄平仄。","平仄平平仄仄○，○○平○仄平仄。","平平仄仄○仄平，仄仄平平仄平仄。","仄平平平平仄仄，仄仄仄平○仄仄。","平平平仄平仄○，仄仄仄平平○仄。","仄平平仄仄平平，仄平仄平○仄仄。","仄平平平平平仄，仄平仄○平仄仄。","仄平平仄平平平，仄仄平平平仄仄。"],"paragraphs":["云山老人国大老，历代遗编饫探讨。","余事游神翰墨间，乘兴濡毫快挥扫。","严霜烈日如鲁公，抉石奔泉陋徐浩。","国朝君谟书第一，大字劣于行与草。","云山心画无不长，笔力纵时书更好。","我来求字盖求人，不为有官缘有道。","紫岩之铭云山笔，不欺室中双至宝。","玉箫峰下梅花溪，愿学云山归去早。"],"title":"不欺室三字参政张公书也笔力劲健如端人正士俨然人望而敬之因成古诗八韵"}
