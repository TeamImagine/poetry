{"author":"刘敞","id":174430,"strains":["平平仄平平，平仄平○平。","平平仄○仄，仄仄平平平。","平仄○仄仄，仄平平平平。","平平仄平平，仄仄平平平。","仄仄仄平平，仄仄仄仄平。","平平○平平，仄仄平○平。","平平仄○仄，仄○平平平。","仄平平平平，仄仄平平平。","仄仄○仄仄，仄平仄仄平。","平平平平仄，仄仄仄仄平。","仄仄平仄平，平○仄平平。","平平仄平仄，仄仄仄○平。","平仄平○○，○仄平仄平。","平仄平○仄，仄平仄平平。"],"paragraphs":["朝晖散浮阴，天气清且佳。","春城足行乐，况此公侯家。","珍馆深窈窕，茂林扬芬葩。","幽禽啭新声，宿草含芳芽。","览物曲池平，置酒白日斜。","因歌雍门诗，四座皆叹嗟。","平生布衣愿，不过东陵瓜。","致求多嬴余，竟是迷纷华。","一醉称日富，此风独可嘉。","安能拘浮俗，局若井底蛙。","客有章与何，高冠耀文緺。","方为二千石，会促别且赊。","他日还相思，当在天一涯。","欢极情难忘，愿君尽流霞。"],"title":"饮郇公园赠章湖州何汉州"}
