{"author":"郭祥正","id":192162,"strains":["仄仄平平仄，仄仄仄平平。","平仄仄○平，平平平仄平。","仄仄平仄仄，仄平仄平平。","仄仄仄平平，○仄仄平平。","平平仄○仄，平仄平○平。","○平平仄平，仄仄平平平。","仄平平仄仄，平仄平平平。","○平平仄○，平仄○平平。","平平仄仄仄，平平平仄平。","仄平平仄平，仄仄平平平。"],"paragraphs":["裂嶂飞寒涧，绝壁散明珠。","盘石偃中坞，修林阴翳敷。","世道纷莫救，逸人此提壶。","一酌寄乾坤，回首忘车书。","山花谩相笑，山鸟徒相呼。","更逢山月来，夜响真笙竽。","粹灵淘耳目，幽独宁贤愚。","留踪千载间，游子空踟蹰。","清风起木末，余凉生坐隅。","浩歌歌去来，逸韵凌遥虚。"],"title":"醉石"}
