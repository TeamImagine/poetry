{"author":"华岳","id":98999,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不学炎凉不自谋，动和权势作仇雠。","笔锋带怒摇山岳，剑气衔冤射斗牛。","龙虎榜中当擢第，麒麟阁上合封侯。","功名未入男儿手，谁肯甘为郡督邮。"],"title":"呈鄱阳赵及甫"}
