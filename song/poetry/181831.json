{"author":"郑獬","id":181831,"strains":["平仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄仄平仄，仄仄仄平仄仄平。"],"paragraphs":["青翰龙舟云外横，黄金殿阁镜中明。","波光柳色恰相似，酒味人心俱有情。","醉洒珠玑留满纸，晚骑鸾凤下层城。","游人应解笑狂客，隔水映花闻语声。"],"title":"吕稚卿唐彦范并赋游西池亦成菲句"}
