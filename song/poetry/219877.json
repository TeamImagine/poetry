{"author":"晁说之","id":219877,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["闻道江头柳色新，可怜不识洛阳尘。","景龙门外千锺酒，葆箓宫前万国人。","此日凄凉徒费泪，即时兴复愧遗民。","浮家逃死知何处，群寇频招未肯臣。"],"title":"次韵张姑丈感旧  其二"}
