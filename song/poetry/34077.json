{"author":"陆游","id":34077,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","平仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["满镜新霜老可惊，十年烟陇废春耕。","黄丝黑黍有归梦，白发苍颜无宦情。","浮世不堪供把玩，安心随处是修行。","尚嫌未到无为地，酷爱朝钟暮磬声。"],"title":"道院遣兴"}
