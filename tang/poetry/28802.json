{"author":"司空图","id":28802,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["重阳未到已登临，探得黄花且独斟。","客舍喜逢连日雨，家山似响隔河砧。","乱来已失耕桑计，病后休论济活心。","自贺逢时能自弃，归鞭唯拍马鞯吟。"],"title":"丁巳重阳"}
