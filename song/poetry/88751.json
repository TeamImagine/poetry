{"author":"徐侨","id":88751,"strains":["平平仄仄仄平○，仄仄○○仄仄平。","仄仄仄○平仄仄，仄平平仄仄平○。","平平平仄仄平○，仄仄平平仄仄平。","平仄平平仄平仄，仄平仄仄仄平平。","仄平平平仄平仄，仄仄平平仄仄平。","仄仄仄○平仄仄，仄平仄仄仄平平。"],"paragraphs":["穹窿奠计几层苍，缭遶难输九曲肠。","七曜运空机不断，百川流下碍无妨。","千林松柏独坚正，一草薰莸异臭香。","祥戾毛群若麟獍，爱憎羽族类鸮凰。","最宜春风与秋月，忽作冬雷或夏霜。","万变杂兴虽错糅，一元不动固安详。"],"title":"和邵康节苍苍吟"}
