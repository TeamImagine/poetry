{"author":"陈子昂","id":34490,"strains":["平平平仄仄，平仄仄○平。","仄仄平平仄，平平仄仄平。","平平○仄仄，平仄仄○○。","仄仄平平仄，平平仄仄平。","平平仄仄仄，仄仄仄平平。","仄仄○平仄，平平仄仄○。","○○○仄仄，仄仄仄平平。","仄仄平平仄，平平平仄平。","平仄平平仄，平平？仄平。","平平仄仄仄，○○仄平平。"],"paragraphs":["东岩初解缆，南浦遂离群。","出没同洲岛，沿洄异渚𣸣。","风烟犹可望，歌笑浩难闻。","路转青山合，峰回白日曛。","奔涛上漫漫，积水下沄沄。","倏忽犹疑及，差池复两分。","离离间远树，蔼蔼没遥氛。","地上巴陵道，星连牛斗文。","孤狖啼寒月，哀鸿叫断云。","仙舟不可见，摇思坐氛氲。"],"title":"入东阳峡与李明府舟前后不相及"}
