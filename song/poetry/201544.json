{"author":"彭汝砺","id":201544,"strains":["仄仄平平平仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["逸老初开池上亭，使君钟鼓乐新成。","宝林自有湖山助，定水何曾风浪生。","雨过淡云迷岛屿，日长幽鸟下檐楹。","扁舟远泛沧浪碧，可避时人笑独清。"],"title":"和马太守五首 澄心亭"}
