{"author":"陆游","id":37046,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["枉是儒冠遇太平，穷人那许共功名。","枯肠不饱三升稷，皓首犹亲二尺檠。","寓世已为当去客，爱书更付未来生。","夜阑抚几愁无奈，起视离离斗柄倾。"],"title":"春夜读书"}
