{"author":"白玉蟾","id":121117,"strains":["仄仄平平平仄仄，仄平平仄仄平平。","仄平仄仄平平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不叹劳生行路难，自怜云水许间关。","别来五载多怀感，待有尺书无往还。","微白一钩天外月，淡青数点海边山。","襟情欲向何人诉，与子篝灯到夜阑。"],"title":"赠樗野"}
