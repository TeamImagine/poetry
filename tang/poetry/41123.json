{"author":"贯休","id":41123,"strains":["仄仄平平仄仄平，仄平仄仄仄平平。","平平平仄平仄仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["否极方生社稷才，唯谭帝道鄙梯媒。","高吟千首精怪动，长啸一声天地开。","湖上独居多草木，山前频醉过风雷。","吾皇仄席求贤久，莫待征书两度来。"],"title":"赠锺陵陈处士"}
