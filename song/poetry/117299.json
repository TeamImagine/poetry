{"author":"释元肇","id":117299,"strains":["平仄平平仄仄平，平平仄仄仄平平。","平平仄仄平平仄，平仄仄平平仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["清简何曾五马荣，时艰念虑在生灵。","江如谢脁诗中静，山似岳阳楼上青。","戢戢鱼头曝冬日，翩翩鸦字出宸庭。","三吴父老遥相祝，几向天边望福星。"],"title":"寄江阴史君尹梅津"}
