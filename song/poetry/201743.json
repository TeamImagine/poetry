{"author":"彭汝砺","id":201743,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["江湖曲曲抱千峰，堂在山光水色中。","云薄祇疑蓬岛近，湖深遥觉海门通。","扁舟莼菜知无限，促席榴花定不空。","独倚栏干西北望，子牟此兴亦无穷。"],"title":"山堂"}
