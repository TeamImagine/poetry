{"author":"诸葛赓","id":243717,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["数亩池塘一小亭，从容书札户常扃。","闲开松菊花三径，时贮参苓酒一瓶。","望去春痕青到水，飞来凫羽白连汀。","是谁日落吹长啸，犹有行人不忍听。"],"title":"秋日得王介甫书"}
