{"author":"张耒","id":216319,"strains":["仄仄平平仄，平○仄仄平。","平平仄仄仄，平仄仄平平。","仄仄○平仄，平平○仄平。","仄平仄仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平○仄仄平。","平平平○仄，仄仄仄平平。","仄仄○平仄，平○平仄平。","仄平平仄仄，平仄仄○平。","仄仄仄○仄，平平仄仄平。","○平仄平仄，仄仄仄平平。","平仄平○仄，平平仄仄平。","仄○平仄仄，仄仄仄平平。","平仄平○仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平仄仄仄，○仄仄○平。","平仄平○仄，○平仄仄○。","平○○仄仄，平仄仄平平。"],"paragraphs":["岁暮淮阳客，贫闲两有余。","朝昏面壁坐，风雪闭门居。","老去深依佛，年衰更嗜书。","未能忘素业，聊用慰穷途。","下里皆平屋，开门即古墟。","鸡豚来近舍，舂汲赖邻夫。","雪压移来竹，霜萎自种蔬。","乌皮蒙燕几，褐帽裹僧颅。","肉似闻韶客，斋如持律徒。","女寒愁粉黛，男窘补衣裾。","已病药三暴，辞贫饭一盂。","长瓶卧墙角，短褐倒天吴。","宵寐衾铺铁，晨炊米数珠。","木镵随杜胫，葛制暖韩躯。","时命今如此，功名已矣乎。","谈愁风射马，拙待兔逢株。","久慕香城乐，深谙梦境虚。","谁怜九顿首，正有一长吁。","瞻望身空老，苍茫岁欲除。","何当闻妙诲，黥刖待完肤。"],"title":"岁暮即事寄子由先生"}
