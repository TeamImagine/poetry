{"author":"皮日休","id":27791,"strains":["仄仄仄仄仄，○仄○仄平。","○平仄平仄，平仄平仄平。","○仄○平仄，仄仄仄平平。","平平仄平仄，仄仄平○平。","仄○仄仄仄，仄仄仄平平。","平仄○仄仄，平仄仄○平。","仄仄仄平平，仄平平仄平。","仄仄平仄仄，平平仄平平。","仄仄仄仄平，○仄仄仄平。","平平仄平仄，仄仄平平○。","仄仄仄平仄，仄○平仄平。"],"paragraphs":["翠石数百步，如板漂不流。","空疑水妃意，浮出青玉洲。","中若莹龙剑，外唯叠蛇矛。","狂波忽然死，浩气清且浮。","似将翠黛色，抹破太湖秋。","安得三五夕，携酒櫂扁舟。","召取月夫人，啸歌于上头。","又恐霄景阔，虚皇拜仙侯。","欲建九锡碑，当立十二楼。","琼文忽然下，石板谁能留。","此事少知者，唯应波上鸥。"],"title":"太湖诗 石板"}
