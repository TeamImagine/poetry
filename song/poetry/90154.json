{"author":"张方平","id":90154,"strains":["仄仄仄平平仄平，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["二十四年流水东，早为名误逐飞蓬。","事随过鸟去无迹，愁似浊醪倾更浓。","好是把花歌北榭，更休提劔哭西风。","壮心郁郁身牢落，几见中林鹤发翁。"],"title":"辛未清明感事"}
