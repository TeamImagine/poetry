{"author":"苏过","id":230007,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["危构飞空旧奂轮，澄光爽气压城闉。","下临曲水山阴禊，不障西风庾亮尘。","谩拟江南入图画，只凭诗匠扫芜堙。","少陵有句真堪咏，翠竹江村月色新。"],"title":"次韵晁无斁与叶少蕴重开西湖唱酬之诗  其二"}
