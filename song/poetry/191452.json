{"author":"冯山","id":191452,"strains":["仄仄平平仄仄仄，仄平平仄仄平仄。","仄平仄仄平平仄，仄仄平平仄仄仄。","仄仄平平平仄仄，仄平平仄仄平平。","平平仄仄平平仄，仄仄平平仄仄仄。"],"paragraphs":["去就人兼众美难，侍郎高望肃衣冠。","每寻当世群公议，更在清流绝等看。","楚屈辞多谁谤国，汉疏名重只休官。","求仁已得无余憾，自向冥冥著羽翰。"],"title":"寄上范蜀公二首  其一"}
