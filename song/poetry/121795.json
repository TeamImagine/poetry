{"author":"白玉蟾","id":121795,"strains":["平平平仄平，平平平仄仄。","仄仄平仄平，仄平仄平仄。","平平仄○平，平平平仄仄。","平仄仄平平，仄仄仄平仄。","平平仄仄平，平仄平平仄。","○○仄平平，仄平平仄仄。","平平仄平仄，仄仄仄平仄。","仄平仄仄仄，仄仄平平仄。","平平仄仄平，平平仄○仄。","平仄仄平仄，平平仄○仄。","仄仄○平仄，平仄仄仄仄。","仄仄平仄平，平平仄平仄。","仄平仄仄仄，仄仄仄仄仄。","○仄仄仄仄，平平仄平仄。","仄仄○平仄，仄仄仄平仄。","仄仄○平平，仄平○仄仄。","仄仄仄仄平，仄仄仄平仄。","仄○平仄仄，仄仄平平仄。","平仄仄平仄，平仄平○仄。","仄仄仄平平，仄平平仄仄。","平仄○仄平，平平仄仄仄。"],"paragraphs":["霜风寒袭人，梅香清透骨。","莫色冥九峰，月华澹双阙。","青猿啸苍虬，红萤粘绿发。","滕六欲飞花，巽二急催雪。","炉烹兽炭红，帘卷鸳罗缬。","更烧古龙涎，满斟清凤血。","堆盘老榛栗，托契旧瓜葛。","笑挥白玉麈，共说丹砂诀。","飘飘志欲仙，酣酣耳正热。","松鹤警清露，烟麋卧苍樾。","一雁过天外，孤鹊遶木末。","隠约银汉星，微芒翠杉月。","烛花冻不泪，火柿拨欲灭。","回首顾壁影，开怀吐谈屑。","结习三生路，慷慨万人杰。","聚散如浮萍，死生犹幻沫。","万事一置之，四皓不渠劣。","夜深尸泣鬼，岁晚霜摩鹘。","泉涸水涯涘，云渺天空阔。","饿鼠啮枯藤，冻蝇栖琐闼。","觞咏兴未阑，烘堂各粲发。"],"title":"雪窗联句"}
