{"author":"苏辙","id":197200,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["一锁楼中暗度秋，微官黾勉未能休。","笑谈容我聊纾放，文字凭君便去留。","杯酒淋漓已非敌，清诗窈眇更难酬。","东归犹得联征骑，同上嵩高望九州。"],"title":"熙宁壬子八月于洛阳妙觉寺考试举人及还道出嵩少之间至许昌共得大小诗二十六首 和顿主簿起见赠二首 其二"}
