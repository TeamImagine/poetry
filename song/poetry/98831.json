{"author":"华岳","id":98831,"strains":["平仄仄平平○仄仄平仄，仄仄平平仄平仄。","仄仄仄○平仄平仄平平，仄仄平平平仄仄。","仄仄○仄仄仄平，仄平仄仄平平○。","平平仄平平仄仄，仄仄仄仄平平平。","仄仄仄，○平仄仄平平仄。","仄平平仄仄平平，平仄仄平平仄仄。","仄仄平，仄平仄仄平平平。","平平仄仄仄平仄，平仄平仄平平平。","平平平平仄仄仄，仄平仄仄平平仄。","平平仄仄○仄平，仄仄平平仄平仄。"],"paragraphs":["君不见樵人王翰画山水，一夜风雷揭窗纸。","又不见长沙洞清画龙蛇，满轴烟云翻撚指。","二子相去数百年，笔端妙意谁能传。","双溪道人何所授，一见笔法堪齐肩。","笔一淡，轻烟映出垂杨岸。","远山依约有还无，斜照不红秋水漫。","笔一浓，黑云万叠翻狂风。","江天日暮暗烟霭，天地星斗皆昏朦。","潇湘诗人不解语，被君吐作无声句。","何时觅取绡一缣，写我英姿伴烟雨。"],"title":"赠陈道人"}
