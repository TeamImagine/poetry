{"author":"周必大","id":50093,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄平平仄平仄，平平平仄仄平平。"],"paragraphs":["清明过后日初迟，春服成时瑟渐希。","浪蘂总随流水远，名花独待羽觞飞。","催开已奏清平调，唱彻犹须金缕衣。","活火新泉太清绝，何如沉醉咏而归。"],"title":"适蒙折简见约烹茶再次前韵"}
