{"author":"高斯得","id":128537,"strains":["平平仄平仄，平仄仄平平。","仄仄平平仄，平平仄仄平。","平○仄仄仄，平仄仄平平。","平仄平平仄，平平仄仄平。","平平平仄仄，平仄仄平平。","○仄平平仄，○平仄仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平仄仄平仄，仄仄仄平仄。","○仄仄○仄，仄平平仄平。"],"paragraphs":["山园有佳树，生处本同枝。","客土何年异，孤根两处移。","西栽种岭下，东植霅溪湄。","君壮方逢世，吾衰久忤时。","丘园甘寂寞，门户倚扶持。","乘障能名著，参筹婉画奇。","平生境虽顺，末路数终奇。","屡厄枭鸣暴，仍遭马踶危。","客魂翔寓里，旅榇出京师。","雁泽羁孤影，鸰原踯躅悲。","殚予暮光景，恤汝众孤婺。","临穴万行泪，九原知不知。"],"title":"挽亡弟豫九制参诗"}
