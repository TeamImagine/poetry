{"author":"皇甫曾","id":2289,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平○仄仄○平仄，仄仄平平仄仄平。","○仄平平仄平仄，仄○平仄仄平平。"],"paragraphs":["已见槿花朝委露，独悲孤鹤在人群。","真僧出世心无事，静夜名香手自焚。","窗临绝涧闻流水，客至孤峰扫白云。","更想清晨诵经处，独看松上雪纷纷。"],"title":"秋夕寄怀契上人"}
