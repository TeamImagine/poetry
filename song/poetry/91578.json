{"author":"释居简","id":91578,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["细把前朝圣政推，娄教龙首到黄扉。","自南渡后从头数，比旧京时过眼稀。","磊砢固当为世用，风云端不与人违。","采薇只在丁山下，亟伫青鸾入翠微。"],"title":"吴状元赴阙属陈兼佥催送行语"}
