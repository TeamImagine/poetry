{"author":"赵汝鐩","id":98026,"strains":["平平○仄仄，平仄平仄○。","平○仄平平，平仄仄平仄。","仄平平仄平，○仄仄平仄。","仄仄仄仄平，仄平仄平仄。","仄仄平仄平，平平仄仄仄。","仄○平仄平，仄仄仄平仄。","仄仄平仄仄，平○平平仄。","仄平仄仄仄，仄仄仄仄仄。","仄仄仄平平，○仄○○仄。"],"paragraphs":["书云犹七日，阴极刚未长。","风吹六花开，飞舞隘穹壤。","一阳方欲来，和气已摩荡。","着地寂不声，入林发余响。","与客同拥炉，寒威不到幌。","洗杓开蚁尊，下箸饫熊掌。","道旧惊物变，谈空湔尘想。","近诗稍阁笔，对此又技痒。","踏雪访梅花，更觉吟兴爽。"],"title":"十一月四日雪中小饮是月十日冬至"}
