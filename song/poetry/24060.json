{"author":"宋祁","id":24060,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["史藁虽残得自随，兵符未解定堪蚩。","淹留正似周南老，戏剧何争灞上儿。","铅笔用多毛秃落，鬓髯愁罢雪纷垂。","十年尚滞成书奏，可验相如属思迟。"],"title":"自讼  其一"}
