{"author":"李昴英","id":130017,"strains":["平仄平平平仄仄，平平平仄仄平平。","仄平仄仄仄仄仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["冲暑登高人所惮，云韩龙孟乐相从。","眼穷溟海九万里，身在蓬莱第一峰。","潮长屿低帆势急，山回路曲树阴重。","日斜移席临池饮，戏掬清泉解酒容。"],"title":"同刘朔斋游白云寺二首  其一"}
