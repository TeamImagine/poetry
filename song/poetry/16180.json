{"author":"仲并","id":16180,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["断机久已传家训，采藻端然继国风。","庭院炉烟春蔼蔼，门阑瑞气晓葱葱。","遐龄愿效三桃实，拜寿何辞百盏空。","自幸晚为门下士，余波应许丐奇穷。"],"title":"白氏夫人生日二首  其二"}
