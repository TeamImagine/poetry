{"author":"薛魁祥","id":162551,"strains":["平平仄仄平平平，平平仄仄○仄平。","仄平仄仄○○○，仄仄仄仄平平平。","平平仄平仄仄平，平平仄仄平平平。","平平平仄仄平平，平平仄仄平平平。","平平仄平平？平，○平平仄平平平。","平平平仄平平平，仄仄平平仄平平。","平平仄仄平平○，仄平平仄仄仄○。","仄仄平仄仄平平，仄仄○仄平平平。","平平仄仄仄平平，平平仄仄○平平。","仄平平平仄仄平平平，平仄仄平仄仄平仄○平平。"],"paragraphs":["霜风猎猎催寒冬，诸君马首将欲东。","出门浩气如长虹，举手欲挂扶桑弓。","君家渭阳盖世功，黄沙万里归兵戎。","牙旗金甲照天红，江南草木皆春风。","黄金筑台高巃嵷，三千珠履夸豪雄。","君今联辔登仙篷，绿水依依泛芙蓉。","貂蝉出自兜鍪中，猬锋螳斧一扫空。","我忝吴下旧阿蒙，铁砚磨尽平生工。","于山未见泰华峰，于人未见欧阳公。","借君谈天荐口为先容，他日四方上下追逐如云龙。"],"title":"诗一首"}
