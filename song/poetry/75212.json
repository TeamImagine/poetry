{"author":"赵蕃","id":75212,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄仄仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["山经立壁动危情，路入悬崖作峭行。","雨露正昏当昼黑，瀑泉倒泻助波惊。","万无一理可至寇，十有九家空避兵。","愧子远来端有意，更开诗箧对灯檠。"],"title":"次韵成父"}
