{"author":"徐玑","id":88921,"strains":["平仄平平仄，○平仄仄平。","○平平仄仄，仄仄仄○平。","仄仄平平仄，平平仄仄仄。","平平平仄仄，仄仄仄平平。","？仄平平仄，○平仄○○。","平平平仄仄，仄仄仄○平。","平仄○平仄，平平仄仄平。","平平平仄仄，平仄仄○平。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平○仄平平。","平仄○○仄，平平仄仄○。","平○平仄仄，仄仄仄平平。","平仄平平仄，平平仄仄平。","平平○仄仄，仄仄仄○平。","仄仄平平仄，平平仄平平。","平平平仄仄，平仄仄○平。","○仄平平仄，○○仄仄平。","平○仄平仄，仄仄○平平。"],"paragraphs":["胡虏无仁义，兴衰匪百年。","如何凭气力，久欲靖中边。","异类依天角，黄头住海{田耎}。","愚堪呼鹿豕，健每学鹰鹯。","猰狄时方惫，燕云耗颇传。","奸臣贪拓境，黠计落空拳。","毡毳分伊水，旌旗湿汴川。","鶑花春自老，风雨夜相连。","文物东南盛，舟车蜀广联。","规模垂翼翼，鼎石赖乾乾。","五福祥光近，千龄厚泽绵。","雨晴均化日，丰穰庆秋田。","禽兽闻相噬，干戈鬭欲缠。","瓜分争块壤，鼎沸逐埃涓。","亡北惟堪伺，良图盍自坚。","藩篱兼谨守，阃外勿轻捐。","晋赵非殊异，山河本浑全。","人心方激切，天道有回旋。","王佐存诸葛，中兴仰孝宣。","何当渭桥下，拱揖看骈阗。"],"title":"传胡报二十韵"}
