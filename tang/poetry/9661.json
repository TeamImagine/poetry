{"author":"羊士谔","id":9661,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["百雉层城上将坛，列营西照雪峰寒。","文章立事须铭鼎，谈笑论功耻据鞍。","草檄清油推健笔，曳裾黄阁耸危冠。","双金未比三千字，负弩空惭知者难。"],"title":"西川独孤侍御见寄七言四韵一首为郡翰墨都捐逮此酬答诚乖拙速"}
