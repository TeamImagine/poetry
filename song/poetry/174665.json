{"author":"刘敞","id":174665,"strains":["仄仄平仄仄，平仄○平○。","平平平平仄，○○平平平。","平平仄○仄，平平仄平平。","平仄平仄仄，平平仄○○。","仄仄平平平，仄○平仄平。","仄仄仄仄仄，平平仄仄○。","仄仄仄平仄，平○仄平平。","○平平平仄，○仄仄仄平。","○平仄平仄，仄○平平平。","仄仄○仄仄，平平平仄平。"],"paragraphs":["昔在西省直，常有中园思。","今来非吾室，犹称宣城诗。","芳郊后摇落，秋初尚华滋。","丹宝何纂纂，黄花复离离。","俯见渊鱼翔，仰观云鸟嬉。","物性附所适，吾生亦尔期。","置酒得同好，追胜不知疲。","和歌凉风起，看舞白日移。","兴言想丘壑，弱丧惭旌麾。","负郭如办此，怀金宁足为。"],"title":"九月三日游乐郊作五言赠同游"}
