{"author":"吴芾","id":18174,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄仄平仄仄平平。"],"paragraphs":["天公着意做元宵，陡使新春乐事饶。","已放金莲开陆地，更疑银阙下云霄。","坐中星斗浑相照，庭下琼瑰更乱飘。","佳客莫辞通夕醉，要令来岁记今朝。"],"title":"元宵雪作因成短句"}
