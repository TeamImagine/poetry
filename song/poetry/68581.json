{"author":"文彦博","id":68581,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["古鼎良金齐法精，未知何代勒功名。","更须梓匠为凫杓，堪与仙翁作酒枪。","涤濯尚应劳犊鼻，腥膻不复染羊羹。","水边林下风清处，长伴薰然醉玉倾。"],"title":"外计苏度支示古铜器形制甚雅辄书五十六字还之"}
