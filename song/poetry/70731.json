{"author":"袁说友","id":70731,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["造门剥啄笑谈余，过我频迂长者车。","八咏继吴推翰长，一封谕蜀属相如。","岷峨诗富追风雅，韶濩声谐复古初。","仰止骚坛方北面，不堪官事蠹书鱼。"],"title":"和闾丘资深转运判官送张同年韵"}
