{"author":"周紫芝","id":240597,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["洒天飞雪被长峦，落絮萦风醉后观。","塞上餐毡公独记，月中回棹我知寒。","已书上瑞归天阙，又挽丰年到笔端。","悬瓠功名知有意，微生底处更求安。"],"title":"次韵沈给事对雪长句二首  其一"}
