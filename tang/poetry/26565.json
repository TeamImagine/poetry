{"author":"刘沧","id":26565,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","仄仄平平平仄仄，平平平仄仄平平。","平平平仄平平仄，平仄平平平仄平。"],"paragraphs":["启户清风枕簟幽，虫丝吹落挂帘钩。","蝉吟高树雨初霁，人忆故乡山正秋。","浩渺蒹葭连夕照，萧疏杨柳隔沙洲。","空将方寸荷知己，身寄烟萝恩未酬。"],"title":"秋日山斋书怀"}
