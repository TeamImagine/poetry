{"author":"苏轼","id":194438,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["惊尘急雪满貂裘，泪洒东风别宛丘。","又向邯郸枕中见，却来云梦泽南州。","暌离动作三年计，牵挽当为十日留。","早晚青山映黄发，相看万事一时休。"],"title":"今年正月十四日与子由别于陈州五月子由复至齐安以诗迎之"}
