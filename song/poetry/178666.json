{"author":"赵瞻","id":178666,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["山势嵳峩接远峰，九皋鹤泪彻长空。","清音仿佛苍松外，疏影依稀皓月中。","石洞云封仙去后，桑田世换水流同。","登临厌听黄鹂语，弄巧绵蛮噪碧丛。"],"title":"鹤鸣古洞"}
