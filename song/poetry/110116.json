{"author":"刘克庄","id":110116,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["斯人古少况于今，每恨诸贤识未深。","朝给赙钱方掩骨，家无余帛可为衾。","向来夫子真知己，近世门生喜负心。","惟有天涯华发掾，独挥衰涕望山阴。"],"title":"梦丰宅之二首  其二"}
