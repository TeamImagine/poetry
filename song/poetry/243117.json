{"author":"李纲","id":243117,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["霁色初开雪未融，坐来风撼落长松。","林芿趫捷缘饥鼠，洞壑深沉蛰老龙。","致远未须金騕袅，凭髙且看玉芙蓉。","丰年最有田家乐，雪屋何妨入夜舂。"],"title":"善权即事十首  其九"}
