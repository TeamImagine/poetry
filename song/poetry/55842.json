{"author":"朱熹","id":55842,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["水绕荒村竹绕墙，俨然风景似柴桑。","车缫白雪丝盈轴，铚刈黄云稻满场。","几树斜晖枫叶赤，一篱疏雨菊花黄。","东邻画鼓西邻笛，共庆丰年乐有常。"],"title":"隆冈书院四景诗  其三"}
