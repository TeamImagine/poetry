{"author":"吴潜","id":123142,"strains":["平平仄仄仄平平，平仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["玄冥去岁失其官，今岁谁云补过难。","谢院撒盐飞琐琐，隋堤翦帛散戋戋。","檐储宿肉喧山鹊，路没遗踪走野豻。","管取明年书大有，饱抄云子饭加餐。"],"title":"喜雪二首  其二"}
