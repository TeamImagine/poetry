{"author":"冯山","id":191492,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["郡筵潇洒宴清流，疏懒相从伴奂游。","但喜狂歌犹应节，不知衰髪已伤秋。","多情共把金英看，厚赠惭无玉案酬。","未去且为诗酒会，萧萧休咏白蘋洲。"],"title":"重和四首  其二"}
