{"author":"李处权","id":8404,"strains":["仄平仄仄平，仄仄仄仄仄。","平平仄平仄，○仄平仄仄。","平仄仄平仄，仄仄平平仄。","○平仄○仄，仄仄○仄仄。","仄仄○平仄，仄仄平仄仄。","仄仄○仄平，仄仄○平仄。","平平仄○平，仄仄平平仄。","仄仄○仄平，○仄仄平○。","仄平平仄仄，仄仄平仄仄。","平平仄平仄，平仄仄仄仄。","仄仄仄仄平，平仄平○仄。","平平仄仄平，仄仄平平仄。","平平仄平平，仄仄平平仄。","仄仄仄平仄，仄仄平仄○。","平平仄○仄，仄仄平仄仄。","仄仄仄平○，平平仄平仄。","仄平仄仄○，仄仄仄平仄。","○平平仄平，仄仄仄平仄。","仄平仄平仄，仄平平仄仄。","○平仄平仄，○仄仄仄仄。","平平仄平平，仄仄仄平○。","仄平？仄仄，平平仄平仄。","平平仄平仄，仄仄仄○仄。","○仄仄平平，平平仄平仄。","仄平平平平，仄仄仄平仄。","平平仄仄仄，平仄平仄仄。","平平仄○仄，仄仄○平仄。","○仄平仄○，平平仄平仄。"],"paragraphs":["古云七尺躯，不及一尺面。","纷纷阅人久，过眼今乃见。","吾弟外门杰，籍甚东周彦。","澜翻倒三峡，浩博横万卷。","不减王夷甫，似是曹子建。","抱负三十年，始遇相君荐。","声名彻当宁，赐对金銮殿。","乃不留石渠，颇动荐绅叹。","大藩须按察，此事君亦漫。","遥知闭斋阁，幽讨在几案。","岁月局上消，山水琴中玩。","官池本不浑，慎勿惊鱼乱。","明年麦秋残，荔子承清宴。","即席洒椽笔，可酢风味献。","归来佐中与，密勿膺帝眷。","不忍话艰难，江淮尚酣战。","乃翁月旦评，饱学富文翰。","当年蒙赏音，好我置华馔。","侑觞出歌舞，色温微笑粲。","回头隔生死，拊事脸必泫。","而今百无堪，老大足忧患。","读书秪自误，株愚不知变。","平生一丘壑，竞此岂其慢。","正可卷而怀，安于素贫贱。","故乡无巢归，客子鬬身健。","功名要晚就，婚嫁须早办。","浮萍偶相值，怅此临岐饯。","更待南雁回，书来警衰愞。"],"title":"送范才元"}
