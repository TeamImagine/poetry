{"author":"李元操","id":45814,"strains":["平平仄平仄，仄仄仄平平。","仄仄平平仄，仄仄○平平。","仄平仄平仄，仄平平仄平。","仄仄平平仄，平○仄仄平。","平平仄平仄，平仄仄平平。","仄平仄仄仄，仄平仄仄平。","○仄平仄仄，平平平仄平。","平平○仄仄，仄仄仄平平。"],"paragraphs":["铜浑变秋节，玉律动年灰。","暧暧城霞旦，隐隐禁门开。","众灵凑仙府，百神朝帝台。","叶令双凫至，梁王驷马来。","戈鋋映林阙，歌管拂尘埃。","保章望瑞气，尚书免火灾。","冠冕多秀士，簪裾饶上才。","谁怜张仲蔚，日暮反蒿莱。"],"title":"和从叔禄愔元日早朝"}
