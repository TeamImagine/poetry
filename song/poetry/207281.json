{"author":"黄庭坚","id":207281,"strains":["平平仄平仄，仄仄仄平平。","仄仄仄○仄，○平平仄平。","仄仄仄仄平，平平仄平平。","○平平仄仄，仄仄仄平平。","仄○平仄平，平仄平仄平。","平平仄○仄，仄仄仄仄平。","仄仄仄平仄，平仄平仄平。","平○○仄仄，仄仄仄平平。","仄仄平平仄，平平平平平。","平平仄仄仄，仄仄仄平平。","平○平仄平，平仄○平○。","仄○仄平仄，平平仄仄平。","○平仄仄仄，平仄○平○。","平仄平○仄，仄仄平平平。","仄仄平仄平，仄平仄平平。","仄仄平平仄，平平仄平平。","平平仄仄仄，平仄平仄平。","？平仄仄仄，平平仄○平。","平平仄仄仄，平仄仄仄平。","？平仄仄仄，○仄平仄平。","仄○平仄平，平仄○仄平。","平仄仄平仄，仄仄仄仄平。","平平平平○，仄仄○仄○。","仄平平平仄，平平仄平平。","平仄仄仄仄，仄仄仄仄○。","仄平仄平平，仄仄平仄平。","○○平仄平，平仄平仄平。","仄仄仄仄仄，仄平平仄平。","仄仄○平仄，平平仄平平。","仄平仄○仄，仄仄平平平。"],"paragraphs":["春风倚樽俎，绿发少年时。","酒胆大如斗，当时淮海知。","醉眼槩九州，何尝识忧悲。","看云飞翰墨，秀句咏蛛丝。","乐如同队鱼，游泳清水湄。","波涛倏相失，岁月秣马驰。","客事走京洛，乡贡趋礼闱。","艰难思一臂，讲学抱群疑。","邂逅无因得，君居天南陲。","谁言井里坐，忽枉故人诗。","清如秋露蝉，高柳噫衰迟。","感叹各头白，民生竟自痴。","过门不我见，宁复论前期。","杯酒良难必，况望功名垂。","吉守乡丈人，政成犬生牦。","绿柳阴铃阁，红莲媚官池。","开轩纳日月，高会无吏讥。","琵琶二十四，明妆百骑随。","为公置乐饮，才可慰路岐。","矧公妙顾曲，调笑才不羁。","幕中佳少年，多欲从汝嬉。","人事喜乖牾，会莫把一卮。","朝云高唐观，客枕劳梦思。","主翁悲琴瑟，生憎见蛾眉。","君亦晚坎坷，有句怨弃遗。","夜光暗投人，所向蒙诋嗤。","相思秋日黄，西岭含半规。","老矣失少味，尚能诗酒为。","忽解扁舟下，何年复来兹。","寄声缓行李，激箭无由追。"],"title":"次韵周德夫经行不相见之诗"}
