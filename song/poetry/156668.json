{"author":"文天祥","id":156668,"strains":["仄仄平平仄仄平，平平平仄仄平平。","仄平平仄仄平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万里云山断客魂，浮云心事向谁言。","月侵乡梦夜推枕，风送牢愁昼掩门。","苏子窖中闲日月，石郎家里旧乾坤。","朝闻夕死吾何恨，坐把春秋子细论。"],"title":"感兴"}
