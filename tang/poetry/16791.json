{"author":"白居易","id":16791,"strains":["仄仄平平仄，○平仄仄平。","仄平平仄仄，仄仄仄平平。","仄仄平平○，平平仄仄平。","仄平平仄仄，平仄仄平平。","仄仄平平仄，平平仄仄○。","平○仄平仄，仄仄仄平平。","仄？平○仄，平平仄仄○。","仄平仄仄仄，平仄仄○平。","平仄平平仄，平平仄仄○。","○平仄平仄，仄仄仄平平。"],"paragraphs":["上苑风烟好，中桥道路平。","蹴球尘不起，泼火雨新晴。","宿醉头仍重，晨游眼乍明。","老慵虽省事，春诱尚多情。","遇客踟蹰立，寻花取次行。","连钱嚼金勒，凿落写银罂。","府酝伤教送，官娃岂要迎。","舞腰那及柳，歌舌不如莺。","乡国真堪恋，光阴可合轻。","三年遇寒食，尽在洛阳城。"],"title":"洛桥寒食日作十韵"}
