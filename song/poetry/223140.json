{"author":"李新","id":223140,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["年少文声许过秦，仕涂便失自由身。","初思鲈鲙翻归兴，不见仙槎却问津。","道德千言遥胄事，文章万丈当家春。","鱼从丙穴如收得，更与张华细辨鳞。"],"title":"答李丞用其韵  其二"}
