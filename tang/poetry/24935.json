{"author":"王铎","id":24935,"strains":["仄平平仄仄平平，平○平○○仄平。","仄仄仄○平仄仄，仄平○仄仄平平。","平○仄仄平平仄，平仄平○仄○平。","○仄平平平仄仄，仄○平仄仄平○。","○平仄○平平仄，仄仄平平仄仄平。","○仄○○平仄仄，仄平平仄仄平平。"],"paragraphs":["用军何事敢迁延，恩重才轻分使然。","黜诏已闻来阙下，檄书犹未遍军前。","腰间尽解苏秦印，波上虚迎范蠡船。","正会星辰扶北极，却驱戈甲镇南燕。","三尘上相逢明主，九合诸侯愧昔贤。","看却中兴扶大业，杀身无路好归田。"],"title":"罢都统守镇滑州作"}
