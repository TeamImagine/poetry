{"author":"陆游","id":34140,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["素衣已免染京尘，一笑江边整幅巾。","入港绿潮深蘸岸，披云白塔远招人。","功名姑付未来劫，诗酒何孤见在身。","会向桐江谋小筑，浮家从此往来频。"],"title":"萧山"}
