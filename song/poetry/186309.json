{"author":"吕陶","id":186309,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["法从深严宠禄荣，清标素节两难并。","有心报国虽谋国，无意求名又得名。","道服岂烦垂宝带，安居何用饰华缨。","秋风一夜乔林减，惟见松篁不变更。"],"title":"和周简州寄范蜀公三章  其三"}
