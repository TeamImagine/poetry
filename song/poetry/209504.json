{"author":"刘弇","id":209504,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["南来踽踽拜前尘，雅眷仍从辙鲋新。","四照色温初似玉，一时恩到总成春。","非如学者论糟粕，须信人间得凤麟。","况有珠玑长满把，冥搜终恐物华贫。"],"title":"上金陵黄尚书安中二首  其一"}
