{"author":"刘驾","id":26526,"strains":["平平仄平仄，仄仄平平仄。","平仄仄仄平，仄仄平○仄。","平平仄仄仄，仄仄仄○仄。","仄仄仄平○，仄○仄平仄。","平平平仄仄，平仄平○仄。","平仄仄○平，仄平平平○。"],"paragraphs":["青门有归路，坦坦高槐下。","贫贱自耻归，此地谁留我。","门开送客去，落日懒回马。","旅食帝城中，不如远游者。","舟成于陆地，风水终相假。","吾道谅如斯，立身无苟且。"],"title":"青门路"}
