{"author":"陈傅良","id":65760,"strains":["仄平○平仄，仄仄平仄○。","仄○平仄平，平仄○仄○。","平平仄仄平，○仄平仄平。","○平平仄仄，平仄平平平。","仄平仄平平，仄仄仄仄平。","仄平仄平仄，仄平仄○平。","仄○仄仄平，仄仄仄仄平。","○平仄平仄，仄仄仄仄平。","仄仄平平○，平平仄平平。","仄平平○○，仄仄平仄○。","○平平平平，仄○平平平。","平平平平○，平仄平平平。","仄平○仄仄，平仄平平○。","仄平平仄平，平平仄平平。"],"paragraphs":["鼓山闻天下，一见名不空。","自从周职方，闽在王会中。","登山亦几人，兴寄随所逢。","骑君常愒日，迁客多悲风。","剑川发瓯西，万阻与海通。","忽焉得平壤，北山矗其东。","我行未及巅，已见国势雄。","三韩到吴会，不可道里穷。","俯瞰南来帆，沄沄自朝宗。","曩时诸降王，各抚千里封。","相招神衔图，旅献东都宫。","东都今何如，胡马鸣蒿蓬。","一春长雨雾，明日归樊笼。","恣探泉石幽，篝灯道归筇。"],"title":"游鼓山"}
