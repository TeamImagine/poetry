{"author":"陈造","id":59288,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["倦驻频题醉后襟，离群自叹阙知音。","卜邻未暇论前约，著语聊须慰此心。","小挽归轩清夜饮，忆尝对卧白头吟。","中年畏别犹轻别，添我霜毛又几寻。"],"title":"次丁嘉会韵二首  其一"}
