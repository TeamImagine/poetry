{"author":"黎廷瑞","id":165766,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["五凤楼修谩赋空，不堪四壁老秋风。","黄金白璧相逢顷，文杏香茅一笑中。","子美堂资须录事，尧夫宅契出温公。","诸公更使风流尽，千载遥知意气同。"],"title":"余秋村创书院"}
