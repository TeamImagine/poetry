{"author":"王洋","id":251518,"strains":["仄仄平平仄仄平，仄平平仄仄平平。","仄平平仄仄平仄，平仄仄平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["行药萧晨放步迟，啸台秋色饱秋时。","乐天何意病为伴，樊素不收春自随。","旧雨故人频问疾，茅君使者净窥棋。","拂衣身健丹枫路，积压风光剩费诗。"],"title":"曾吉父出示和郑固道病中诗次韵"}
