{"author":"孔武仲","id":200510,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。"],"paragraphs":["张子胸中莹不疑，江湖边地总曾知。","波澜沃日漾舟起，霰雪埋空出塞时。","挂席何妨拾明月，据鞍仍解赋新诗。","悠然无复拘南北，阵马风樯取次宜。"],"title":"余尝谓北人不知江湖如南人不习边塞时张芸老在坐中因问"}
