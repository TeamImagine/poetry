{"author":"张埴","id":144200,"strains":["仄平仄仄仄仄平，仄平仄仄平平○。","平平仄仄仄平仄，仄仄仄仄平平平。","仄仄仄平仄仄仄，○平平仄平平仄。","平平仄○仄仄仄，平仄仄仄平平平。","平○仄仄平仄仄，仄仄仄仄仄平平。"],"paragraphs":["一池汉水秀可餐，十年借我江南看。","阴山夜半黑风起，此水与我心都寒。","可惜野狐不革面，当来栖凤俱生翰。","湖亭谢荷著句稳，霜月记忆浮杯宽。","端期岁晚同不朽，报答地主老郎官。"],"title":"西州访旧诸公皆沿檄去偕江一父过郎官湖赋此"}
