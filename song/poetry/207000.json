{"author":"黄庭坚","id":207000,"strains":["○平仄平○，平仄平○仄。","○仄平仄平，仄仄仄仄仄。","平仄仄仄○，仄平平平仄。","平平仄仄○，仄仄平平仄。","仄○平平仄，仄仄仄平仄。","平仄平平仄，平平平平仄。","仄○仄平平，平平仄○仄。"],"paragraphs":["张侯脱朝衣，儿褐多纯绿。","闻道无米舂，煮术学辟谷。","官吏但索钱，诏书哀惸独。","东方九尺长，不得侏儒禄。","屋中声鹅雁，日暮搅心曲。","穷巷无桃李，缊袍非春服。","我吟白驹诗，知君在空谷。"],"title":"次韵感春五首  其二"}
