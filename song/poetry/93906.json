{"author":"戴复古","id":93906,"strains":["平平平仄仄平平，平仄平平仄仄平。","仄仄平平仄平仄，仄平平仄仄平平。","仄平平仄仄平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["诸亭环立一湖湾，区界无多眼界宽。","苍石传为伪刘物，绿波曾浴葛仙丹。","两边堤树四时碧，一片冰壶六月寒。","咫尺云烟接沧海，须知此地有龙蟠。"],"title":"中秋李漕冰壶燕集"}
