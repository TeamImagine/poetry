{"author":"华岳","id":98939,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平平仄仄平平。"],"paragraphs":["达人安分乐平生，不与阴阳造化争。","汉节有人恭且止，楚盘无客遂当行。","荐公地栗三杯酒，分我天香一味羹。","大抵有施须有报，木桃琼玖愧诗评。"],"title":"呈陈平仲"}
