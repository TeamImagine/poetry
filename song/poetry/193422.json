{"author":"苏轼","id":193422,"strains":["平平仄仄平平仄，仄仄平平仄仄平。","仄平○仄仄○仄，仄仄○平平仄平。","平仄平平仄平仄，仄仄○平仄平仄。","平平仄仄○仄平，仄○平平平仄仄。"],"paragraphs":["江边石壁高无路，上有黄牛不服箱。","庙前行客拜且舞，击鼓吹箫屠白羊。","山下耕牛苦硗确，两角磨崖四蹄湿。","青刍半束长苦饥，仰看黄牛安可及。"],"title":"黄牛庙"}
