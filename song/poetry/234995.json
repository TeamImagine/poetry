{"author":"叶梦得","id":234995,"strains":["仄仄仄仄平，平○仄○平。","平平仄仄仄，平仄平仄平。","○仄平仄仄，仄平平仄○。","平平仄仄平，平仄仄仄平。","仄仄仄仄仄，仄平仄平○。","平平平仄平，仄仄○○平。","仄仄仄仄仄，仄平仄平仄。","平平仄平○，平仄仄仄平。","平平仄平仄，仄仄平仄平。","仄仄仄平仄，平平仄平平。"],"paragraphs":["意得不愿多，心闲本长虚。","超然适有契，天地良有余。","颇念彭泽老，所怀常晏如。","南窗仅几何，盘薄万古初。","束带悟已往，世纷便能疏。","悬知千载情，共有三间庐。","杜子老不遇，买田赋归欤。","西山郁攒空，江水绕故墟。","衡门闭松菊，亦有琴与书。","邂逅一杯酒，安知我非渠。"],"title":"杜坚大夫作南窗求诗为赋"}
