{"author":"度正","id":94509,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不及抠衣拜紫岩，尚能什袭宝书函。","扫除荆棘扶初日，投畀烟岚困老谗。","四海时无伸国论，百年人自仰台衔。","南轩衣钵今何似，见说诸孙也不凡。"],"title":"临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正岩字韵赋诗一章以言志正亦用岩字韵为赋三章以勉之云  其三"}
