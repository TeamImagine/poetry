{"author":"范纯仁","id":184652,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["至人修练久能成，此诰尝闻降帝庭。","宝墨森森耸鸾凤，训词一一在生灵。","既将道行蒙幽显，奚必仙踪到杳冥。","鹤驾云𫐌非我觌，祇期操履学真经。"],"title":"许真君天诰"}
