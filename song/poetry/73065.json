{"author":"程端蒙","id":73065,"strains":["仄仄平平仄仄平，平平平仄仄平平。","平平仄仄仄仄仄，仄仄仄平平仄平。","仄仄平平平仄仄，平平仄仄仄平仄。","平平仄仄平平仄，仄仄仄平仄仄平。"],"paragraphs":["此道从来信不疑，安行何处履危机。","无心更与世俯仰，有口不谈人是非。","悔吝愆尤须谨细，存亡得失要知几。","师门有意无人会，一饷忘言对落晖。"],"title":"省过"}
