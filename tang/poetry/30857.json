{"author":"罗隐","id":30857,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["紫髯桑盖此沈吟，很石犹存事可寻。","汉鼎未安聊把手，楚醪虽满肯同心。","英雄已往时难问，苔藓何知日渐深。","还有市鄽沽酒客，雀喧鸠聚话蹄涔。"],"title":"题润州妙善前石羊"}
