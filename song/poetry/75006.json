{"author":"赵蕃","id":75006,"strains":["仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平平仄仄平仄，仄仄仄平平仄平。","平仄平平平仄仄，仄平仄仄仄平平。"],"paragraphs":["举头易见天边日，属目难逢山下村。","行尽土麤仍石恶，望穷雨黑与云昏。","此身何可数兹役，薄宦有谁能见存。","章圣明朝还曲睹，信知缘契在空门。"],"title":"岭路恶甚问章圣寺盖欲投宿也书寄周袁州"}
