{"author":"李流谦","id":30976,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["戏论无涯与有涯，委心冲漠固清嘉。","衣裳草木元非织，窟宅云霞岂是家。","瞪视恐同高长史，神交宜伴老南华。","只应一念超尘劫，安用神浆夜绕牙。"],"title":"王正卿何道夫和嘉字韵诗至数十道夫赠予数篇晋卿亦赠一篇因次其韵凡六首  其四"}
