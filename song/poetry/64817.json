{"author":"章甫","id":64817,"strains":["仄平平仄仄平平，平仄仄平平仄○。","平仄平平平仄仄，○平仄仄仄平平。","平平平平仄平仄，仄仄平平仄平仄。","仄平仄仄仄平平，平仄平平平仄仄。","仄平○仄仄平平，平平仄仄平仄平。","仄平平仄○仄○，仄仄仄仄平平平。"],"paragraphs":["渚宫茅屋住经年，墙壁苦遭群鼠穿。","旋乞狸奴名去恶，中宵客枕得安眠。","携之俱东泛江水，餍饫鱼腥二千里。","半途忽作楚人弓，儿女怜渠今未已。","昨宵闻说二车家，花墩五子俱可夸。","此诗虽拙胜盐茶，不问白黑灰狸花。"],"title":"从贾倅乞猫"}
