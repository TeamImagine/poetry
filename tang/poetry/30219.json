{"author":"方干","id":30219,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。","平仄平平平仄仄，平平平仄仄平平。"],"paragraphs":["云霞水木共苍苍，元化分功秀一方。","百里湖波轻撼月，五更军角慢吹霜。","沙边贾客喧鱼市，岛上潜夫醉笋庄。","终岁逍遥仁术内，无名甘老买臣乡。"],"title":"越中言事二首 二"}
