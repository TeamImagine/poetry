{"author":"陈造","id":58955,"strains":["仄平○平仄仄平，仄平仄仄平平平。","平平仄○平仄平，仄平仄仄平平平。","平平仄仄仄仄平，平○仄平平仄平。","仄仄仄仄仄平平，平仄平仄仄仄平。","仄仄仄仄平仄平，仄平平仄平仄平。","仄仄仄仄仄○平，平平仄仄仄仄○。","平平仄仄仄仄平，平平仄仄仄仄○。","仄平仄仄平○○，仄仄平仄仄仄平。","平平仄仄平平平，仄仄仄仄平平平。","仄○仄仄平○平，○仄平仄平平平。"],"paragraphs":["此身漂然不系舟，吕梁滟滪皆安流。","江湖万顷浮一鸥，此心玩世常休休。","吴山楚水纪所由，湘累老枚宁匹俦。","琢句亦复忘晨羞，掏抉肝肾掉白头。","岁六十四方佐州，计原夫日无乃优。","客路日月迅且遒，朱颜壮志逝莫留。","吾聊尔尔赋远游，山川自可卷轴收。","老怀槁暴今膏油，访岘山石吊莫愁。","庸随大楚皆萍浮，顾我不乐夫何求。","缅思六客同献酬，如挹韩众追浮丘。"],"title":"赠送行六子  其二"}
