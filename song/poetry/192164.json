{"author":"郭祥正","id":192164,"strains":["平平仄平平，仄仄仄平仄。","平？仄平仄，仄仄仄仄仄。","平平平仄仄，平○仄仄仄。","平平仄平仄，○平仄仄仄。","平平平平仄，仄仄平平仄。","平仄○○平，仄仄仄平仄。","平平仄平仄，仄仄仄平○。","平平仄仄仄，平○仄平仄。","平平仄平平，仄仄仄○仄。","平平仄平仄，仄仄仄平仄。","平仄仄仄平，仄仄仄平○。","仄仄仄仄仄，仄仄仄平○。","○平仄平○，○平○平仄。","平平平仄仄，仄仄仄○仄。","平平仄平仄，平平仄平仄。"],"paragraphs":["孤亭压危峰，绝景入平眺。","双崕控巢水，禹力万古耀。","林倾乾象辟，涛淙地轴掉。","茅茨数椽屋，噫哉魏武庙。","心殊岐山伯，迹异甘棠召。","荒戍传遗灵，血食岂亡诮。","吞吴势虽壮，晋起国旋剽。","楼船战士去，沧浪尽鱼钓。","平时欲何为，览古谩长啸。","愁烟起孤壑，白鸟聚残照。","谁令五月来，不见万山烧。","又复想大雪，下上玉岩峤。","重游莫能期，将归且停趬。","诗辞捜亦苦，物状竟难肖。","终篇写亭壁，翻惭画师妙。"],"title":"濡须山头亭子"}
