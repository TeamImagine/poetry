{"author":"刘一止","id":237604,"strains":["平平仄平仄，平仄仄平仄。","平平仄平平，○仄○仄仄。","仄仄仄仄仄，平○平仄仄。","平仄○○平，仄仄平仄仄。","仄仄平仄仄，平仄仄仄仄。","平仄平仄平，平平仄仄仄。","仄平仄仄仄，仄仄仄仄仄。","仄仄仄？平，仄仄仄仄仄。","平平平仄仄，仄仄？平仄。","仄仄平平平，仄仄仄平仄。","仄平仄平仄，仄仄仄○仄。","仄平仄平平，仄仄平仄仄。"],"paragraphs":["夔龙在丘壑，神物发幽秘。","森然万琼瑰，参错分位置。","踞地猛兽伏，拏空孤鸟厉。","先后相长雄，突怒疑攫噬。","各以奇自列，宁谓我独嗜。","羊酪非不珍，莼羮有至味。","郑公信骨鲠，我但见妩媚。","种竹被崕峦，恶木不得地。","荃兰偏九畹，薉草惨无类。","造化初何心，被物自殊志。","那知此岩傍，阅世等如寄。","愿言赋丹青，远近同一视。"],"title":"访石林叶少蕴观文二首  其二"}
