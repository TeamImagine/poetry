{"author":"吕南公","id":208832,"strains":["仄仄平平仄仄平，平平平仄平平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["布褐毛冠七十秋，为谁浮泛为谁休。","但曾计日防三鬼，不惯携琴谒五侯。","诗卷在前聊养目，酒尊从此罢销忧。","七星杉下朝曦阁，香火应教弟子修。"],"title":"闻仙都李道士下世  其一"}
