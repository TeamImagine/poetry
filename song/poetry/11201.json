{"author":"朱翌","id":11201,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昔岁裁诗远送君，知君未可作闲人。","那知半纪重相见，全似当时只话贫。","推毂向来谁尽力，弹冠从此不谋身。","想当六月苕溪上，万顷荷花一幅巾。"],"title":"寄贺子忱"}
