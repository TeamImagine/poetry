{"author":"韦应物","id":56584,"strains":["仄仄○平仄仄平，平平平仄仄平平。","平仄平平仄平仄，仄平平仄仄平○。","平平仄仄○平仄，仄仄平平仄仄平。","平仄仄平平仄仄，○平仄仄仄平平。"],"paragraphs":["夹水苍山路向东，东南山豁大河通。","寒树依微远天外，夕阳明灭乱流中。","孤村几岁临伊岸，一雁初晴下朔风。","为报洛桥游宦侣，扁舟不系与心同。"],"title":"自巩洛舟行入黄河即事寄府县僚友"}
