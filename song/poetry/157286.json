{"author":"陈襄","id":157286,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["乞得湖山养病身，花时曾共忆行春。","嘤鸣幽鸟还迁木，觱沸清泉复采芹。","皂盖寻芳丘有李，彩楼观戏巷无人。","锦袍公子归何晚，独念沟中菜色民。"],"title":"和子瞻沿牒京口忆西湖寒食出游见寄二首  其一"}
