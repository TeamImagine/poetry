{"author":"岑参","id":57194,"strains":["仄仄平仄仄，平平仄平平。","仄仄平仄○，仄仄平仄平。","仄平仄仄仄，仄○○平平。","平平仄平平，○仄平仄平。","仄仄平仄仄，平平平平平。","仄仄平○○，仄○平仄平。","平平○仄仄，仄仄○平○。","平平平平平，仄仄平平平。","○仄仄仄仄，平仄仄仄平。","○仄平平平，平平仄○○。","仄平仄仄仄，仄仄仄平平。"],"paragraphs":["寺出飞鸟外，青峰戴朱楼。","搏壁跻半空，喜得登上头。","始知宇宙阔，下看三江流。","天晴见峨眉，如向波上浮。","迥旷烟景豁，阴森棕枏稠。","愿割区中缘，永从尘外游。","回风吹虎穴，片雨当龙湫。","僧房云蒙蒙，夏月寒飕飕。","回合俯近郭，寥落见远舟。","胜概无端倪，天宫可淹留。","一官讵足道，欲去令人愁。"],"title":"登嘉州凌云寺作"}
