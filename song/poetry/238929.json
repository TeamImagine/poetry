{"author":"孙觌","id":238929,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平仄平仄，平平仄仄仄仄平。"],"paragraphs":["小窗危坐若为情，曳杖穿云取次行。","萧寺试来携手处，阳关已作断肠声。","歌呼本自追曹相，恸哭那知见贾生。","坐上谁人最愁绝，江州司马泪纵横。"],"title":"嘉会饮饯爱姬大恸而别"}
