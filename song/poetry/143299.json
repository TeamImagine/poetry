{"author":"真山民","id":143299,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["路转峰回又一村，天寒大半掩柴门。","云融山脊岚生翠，水嚼沙洲树出根。","任拥重裘风亦冷，未投荒店月先昏。","今宵只傍梅花宿，赢得清芬入梦魂。"],"title":"朱溪涧"}
