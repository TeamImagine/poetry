{"author":"李郢","id":26896,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["旧历年光看卷尽，立春何用更相催。","江边野店寒无色，竹外孤村坐见梅。","山雪乍晴岚翠起，渔家向晚笛声哀。","南州近有秦中使，闻道胡兵索战来。"],"title":"立春一日江村偶兴"}
