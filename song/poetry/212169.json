{"author":"华镇","id":212169,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["隠操真全不待山，小斋新辟户常关。","窗延昼白明丹府，𬬻养春和润玉颜。","何必金丝喧晓夕，祇将槌拂伴虚闲。","人间兴味元恬淡，不见轮飞倦后还。"],"title":"赵防御新辟小斋诗以贻之"}
