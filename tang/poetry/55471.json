{"author":"孟浩然","id":55471,"strains":["仄平平仄仄，仄仄仄平平。","仄仄平○仄，平平仄仄平。","平平平仄仄，仄仄仄平平。","仄仄平平○，平平仄仄平。","仄平平仄仄，仄仄仄平平。","仄仄○平仄，○平仄仄平。"],"paragraphs":["岘山江岸曲，郢水郭门前。","自古登临处，非今独黯然。","亭楼明落照，井邑秀通川。","涧竹生幽兴，林风入管弦。","再飞鹏激水，一举鹤冲天。","伫立三荆使，看君驷马旋。"],"title":"岘山送萧员外之荆州"}
