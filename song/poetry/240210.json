{"author":"周紫芝","id":240210,"strains":["仄仄平平平仄平，平平平仄仄平平。","仄平仄仄仄平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["睡过花时无好怀，柴门谁闭复谁开。","拟从月夜放舟去，更趁东风携酒来。","须发且休论早白，悲欢正可付残杯。","君无旧雨仍今雨，相见应须日百回。"],"title":"次韵次卿携酒见过"}
