{"author":"胡曾","id":29886,"strains":["仄仄平平仄仄平，平平平仄仄仄仄。","平平仄仄平平仄，仄平平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["共说生前国步难，山川龙战血漫漫。","交锋魏帝旌旗退，委任君王社稷安。","庭际雨余春草长，庙前风起晚光残。","功勋碑碣今何在，不得当时一字看。"],"title":"题周瑜将军庙"}
