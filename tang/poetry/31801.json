{"author":"郑谷","id":31801,"strains":["仄仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄○平。","平平平仄仄，○仄仄平平。"],"paragraphs":["共待辉光夜，翻成黯澹秋。","正宜清路望，潜起滴堦愁。","棹倚袁宏渚，帘垂庾亮楼。","桂无香实落，兰有露花休。","玉漏添萧索，金尊阻献酬。","明年佳景在，相约向神州。"],"title":"荆渚八月十五夜值雨寄同年李屿"}
