{"author":"何耕","id":51027,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["隔溪苍翠各西东，架竹为梁路始通。","缺月罅林凝净绿，断霞明水抹残红。","芒鞋步步幽深处，藜杖声声屈曲中。","回首忽惊桥已远，泠然身御圃田风。"],"title":"浮翠桥"}
