{"author":"杜牧","id":21611,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["王屋山人有古文，欲攀青桂弄氛氲。","将携健笔干明主，莫向仙坛问白云。","驰逐宁教争处让，是非偏忌众人分。","交游话我凭君道，除却鲈鱼更不闻。"],"title":"卢秀才将出王屋高步名场江南相逢赠别"}
