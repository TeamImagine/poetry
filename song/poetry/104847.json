{"author":"陶梦桂","id":104847,"strains":["平平仄仄仄平平，仄仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["腾腾晓日夕还沉，浅浅秋江春又深。","消息既知由造化，忧愁那得到山林。","已吟有兴犹重和，未醉开樽任满斟。","浮利浮名都莫问，只将诗酒送光阴。"],"title":"良佐留别诗颇凄惋次韵叙闲居之乐以释之二首  其二"}
