{"author":"杜甫","id":2720,"strains":["平○平○仄，仄仄平○○。","○仄平仄平，仄仄○平平。","仄仄仄平仄，仄○仄仄平。","仄仄平仄平，仄平平仄平。","平平仄仄仄，仄仄仄仄平。","仄仄仄平平，仄平仄平平。"],"paragraphs":["朝行青泥上，暮在青泥中。","泥泞非一时，版筑劳人功。","不畏道途永，乃将汩没同。","白马为铁骊，小儿成老翁。","哀猿透却坠，死鹿力所穷。","寄语北来人，后来莫匆匆。"],"title":"泥功山"}
