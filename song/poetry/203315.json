{"author":"释道潜","id":203315,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["吴楚封疆一望间，时平无事可相关。","乐天标致元非俗，灵运襟怀本爱山。","蜡屐斜穿横岭上，角巾相对野僧闲。","扁舟却恨南来晚，胜事风流不预攀。"],"title":"次韵通守杨叔丰大夫游狼山  其二"}
