{"author":"蔡襄","id":135718,"strains":["平平仄仄平平仄，平平平平平仄仄。","平仄平平平仄平，仄平平仄平平仄。","平仄仄仄仄○仄，仄平○仄平平仄。","平平仄仄仄平○，仄仄平平仄平仄。","仄平仄仄仄仄平，仄仄平平仄○仄。","平平仄仄仄平仄，仄仄平平仄平仄。","仄平仄○仄平仄，平仄仄平平仄仄。","仄平仄仄仄仄仄，○仄平平○仄仄。"],"paragraphs":["青松苒苒门前道，根氐坚牢颜色好。","鸣籁萧森风雨生，紫鳞开动龙蛇老。","天若有意别留种，百年其下无纤草。","雷霆遶遶雪霜重，劲节支扶不颠倒。","野姿峭拔已背时，肯要藤花彊缠抱。","南方赤夏苦蒸湿，万木无声就僵槁。","忽经密荫少休息，肌骨便惊秋气早。","寄言匠者忽复顾，留作清凉除热恼。"],"title":"圣泉寺松径"}
