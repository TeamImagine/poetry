{"author":"萧立之","id":131901,"strains":["仄平平仄平仄平，仄平仄仄平○平。","平平仄仄仄仄平，平平平仄平平平。","平平仄平平平平，○仄仄仄仄仄平。","仄平仄仄○平平，仄仄仄仄平平平。","平平仄仄○平仄，仄仄仄仄○平平。","○平仄仄仄平仄，仄仄仄仄○平平。","平平仄仄仄仄仄，仄仄○仄仄仄平。","平平平仄仄平仄，仄仄仄仄仄平平。","平平仄仄平仄仄，仄仄仄仄平平平。","○平平平仄平○，仄仄仄仄平平平。","仄平平平仄仄仄，平平平仄平平平。","平平仄仄仄仄仄，平仄仄仄平平平。","○平仄仄○平平，仄仄仄平平仄平。"],"paragraphs":["溧阳寒尉饥欲啼，拥炉一席鹪鹩枝。","鸱夷取醉与唾宜，持书推户知为谁。","抽缄读书哦新诗，如渴得饮梦得归。","妓围婉转娇鶑词，也复感此山梁悲。","文禽只合长交颈，著语妩媚相携持。","当年饮啄擅山泽，十步百步相追随。","清波照影辄自爱，竟日堕此毕者机。","怜渠求牡著樊籞，辄赠可使炫朝飞。","于魔不忍仁者事，岂此玩物心冥迷。","三边风寒铁为衣，白日黯黯天无辉。","室家忧烦怨旷起，新婚之别归何时。","存心爱物一命耳，公渐柄用酬隆知。","苍芒独立将畴依，勿诿大家聋与痴。"],"title":"周府判送锦鸡陈广文古风见示次韵二十句"}
