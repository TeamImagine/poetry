{"author":"陈傅良","id":65901,"strains":["平平仄平○，仄平仄平平。","仄平平仄仄，○仄仄仄平。","平平仄平平，平仄仄仄平。","仄仄平仄仄，仄仄平平平。","仄平平仄○，平仄仄仄平。","仄仄仄仄○，平○仄平平。","仄平平平平，○平仄○平。","仄仄仄平仄，平仄平仄平。","平○仄仄○，仄仄平仄平。","○○仄平平，仄仄○仄平。","平平仄平仄，仄仄仄仄平。","仄平仄仄平，平平仄平平。"],"paragraphs":["江梅丈人行，岁寒固天姿。","蜡梅微着色，标致亦背时。","胡然此柔嘉，支本仅自持。","乃以平地尺，气与松篁夷。","粹然金玉相，承以翠羽仪。","独立万槁中，冰胶雪垂垂。","水仙谁强名，相宜未相知。","刻画近脂粉，而况山谷诗。","吾闻抱太和，未易形似窥。","当其自英华，造物且霁威。","平生恨刚褊，未老齿发衰。","掇花置胆瓶，吾今得吾师。"],"title":"水仙花"}
