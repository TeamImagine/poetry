{"author":"韩维","id":157841,"strains":["平仄平仄仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["柔橹咿哑画鹢东，翛然清兴不知穷。","新秋草树轻凉外，落日帆樯远思中。","人事感心怀素友，年华催鬓作衰翁。","江湖旧约今仍负，肠断从南万里风。"],"title":"之雍丘舟中奉寄少述处士明叔公缊"}
