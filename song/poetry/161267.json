{"author":"戴表元","id":161267,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["江南最好说苏州，傍得闲官也自由。","市舍酒香春四坐，湖田租熟雪千舟。","歌成烂熳乌丝写，意到萦纡画鹢游。","我亦少年心性在，经从准拟作遨头。"],"title":"张景忠学正之平江"}
