{"author":"黄公度","id":21431,"strains":["平平仄平仄，平平平仄平。","平平平平仄，仄仄平平平。","仄仄仄平仄，仄仄平平平。","平平仄○仄，仄仄仄平平。","平仄平仄平，仄仄平仄平。","仄仄平平平，平仄仄平平。"],"paragraphs":["皇天啬甘泽，为农生理休。","哀哉桑麻瘁，得意蓬蒿稠。","一夜溜檐雨，晓屋喧鸣鸠。","惊涛注空壑，秀色溢平畴。","田舍无宿储，及此宽百忧。","陌上谁家郎，惟恐阻春游。"],"title":"喜雨"}
