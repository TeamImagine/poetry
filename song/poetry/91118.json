{"author":"释居简","id":91118,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["白云起处感亲深，故倚西风动越吟。","送老有田非住计，欲飞无翼是归心。","强随邻里虽胡语，自教琵琶只汉音。","玉瘗遐荒元不死，夜干牛斗尚千寻。"],"title":"刘改之题王总干虏中怀亲帖拉朴翁与余同赋"}
