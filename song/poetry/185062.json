{"author":"沈遘","id":185062,"strains":["仄平仄平仄平平，平平仄仄平平○。","平平仄平仄平仄，平平平仄平平仄。","仄平○仄平仄平，平仄○仄仄平平。","平平仄仄仄仄仄，仄平仄仄仄仄平。","○平仄平平仄仄，○仄平平平仄仄。","仄平平仄平仄平，平仄仄平平平仄。","平平仄仄仄○平，○平仄仄平○平。","仄平平平○仄仄，仄仄？平仄○平。","平平平平仄平仄，仄平仄平平仄仄。","平平仄仄平○平，仄仄平平仄平仄。"],"paragraphs":["昔初送君向秦关，君时失意多悲叹。","今来送君复西去，君怀新命多欢语。","别君重见凡四年，颜色如故气轩轩。","文章学问益老富，卓然远致信可贤。","长安古都今大府，并护关西诸节度。","迩臣元老来后先，贤士大夫还而聚。","君持利器往从之，当能一发胸中奇。","莫嗟须臾廷下屈，我有镃基又乘时。","君家湘衡万余里，十年远游何所事。","高车驷马终当归，努力无为故人耻。"],"title":"七言送何中复赴高陵簿"}
