{"author":"卢僎","id":45201,"strains":["平仄平平仄，平平仄仄平。","平平平仄仄，○仄仄平○。","平仄平平仄，平平仄仄平。","平平平仄仄，○仄仄平平。","平仄平平仄，平平仄仄平。","平平平○仄，仄仄仄平○。","仄仄○平○，平平仄仄平。","平平平仄仄，仄仄仄平平。"],"paragraphs":["风后轩皇佐，云峰谢客居。","承恩来翠岭，缔赏出丹除。","飞盖松谿寂，清笳玉洞虚。","窥岩详雾豹，过水略泉鱼。","乡入无何有，时还上古初。","伊皋羞过狭，魏丙服麤疏。","白雪缘情降，青霞落卷舒。","多惭郎署在，辄继国风余。"],"title":"奉和李令扈从温泉宫赐游骊山韦侍郎别业"}
