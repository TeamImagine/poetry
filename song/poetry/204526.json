{"author":"黄裳","id":204526,"strains":["仄仄平平仄仄平，仄平平仄仄平平。","仄平仄仄仄平仄，平仄平平平仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["二十星霜一转头，坐间谁共昔年游。","是非扰扰梦还觉，荣谢纷纷春复秋。","樽俎且看图籍府，风云方命帝王州。","金莲花烛公归处，此更仙源最下流。"],"title":"次东阁内翰感旧之韵"}
