{"author":"吴芾","id":18298,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平平仄平。","仄仄仄仄平仄仄，仄平平仄仄平平。"],"paragraphs":["此生几度换炎凉，过了重阳又一阳。","无奈流年如转毂，得逢佳节且飞觞。","风前落帽从吹鬓，江上登台任断肠。","老去已忘荣与辱，只思归卧水云乡。"],"title":"重阳用去年韵  其二"}
