{"author":"刘挚","id":187191,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["一庭春桂与秋兰，元礼龙门笑闭关。","不以使台严陛级，盎然和气见声颜。","平生怀抱风尘外，终日图书几席间。","天下苍生瞻世德，东山宁许乞高闲。"],"title":"次韵谢师厚斋中有感"}
