{"author":"虞世南","id":1167,"strains":["仄仄仄平平，平平仄仄平。","平平平平仄，仄仄仄平平。","仄仄仄平仄，仄仄仄平○。","平平仄平仄，仄仄仄○平。","平平仄平仄，平仄仄○平。","平仄○平仄，平平仄仄平。","平平平仄仄，○平仄仄平。","平平仄仄○，平仄仄平平。"],"paragraphs":["爟火发金微，连营出武威。","孤城寒云起，绝阵虏尘飞。","侠客吸龙剑，恶少缦胡衣。","朝摩骨都垒，夜解谷蠡围。","萧关远无极，蒲海广难依。","沙磴离旌断，晴川候马归。","交河梁已毕，燕山斾欲飞。","方知万里相，侯服有光辉。"],"title":"相和歌辞 从军行二首 二"}
