{"author":"罗升","id":165062,"strains":["平平仄仄仄，仄仄仄仄平。","平平仄平仄，仄仄平仄平。","平平仄平仄，平仄仄仄○。","平平仄仄仄，平仄仄○平。","平平仄仄平，仄仄平仄平。","仄仄平仄仄，平平仄平平。","仄仄仄平仄，仄仄平平平。","平仄平仄仄，平平○平平。"],"paragraphs":["玄冥用事久，百卉不复余。","今晨转阳律，始见天地初。","黄花独何事，佳色炯自如。","渊明骨已朽，余子不称渠。","风霜不汝容，岁若驰故车。","独立良自苦，归根勿徐徐。","宝此后凋质，会见秋香舒。","吾亦焚笔砚，南山荷春鉏。"],"title":"至日见菊花盛开有感"}
