{"author":"于石","id":163731,"strains":["平平平仄仄仄平，平平平平仄仄平。","平仄平平○仄平，仄平仄仄平平平。","仄平○仄仄仄平，平平仄仄平仄平。","○平仄仄○平平，平平仄仄平平平。","仄平仄仄平仄平，仄平仄仄仄仄平。","平平仄仄平平平，仄平仄仄仄仄平。"],"paragraphs":["村南村北麦欲枯，桑麻阴阴满路隅。","炊黍田头行饷夫，餠炉未熟儿呱呱。","鸭头长袜短布襦，平生未识铅与朱。","弹筝不用如罗敷，怀金不愿逢秋胡。","眼前富贵何足娱，一身饱煖自有余。","茅檐笑语寒灯孤，夜舂晓织奉舅姑。"],"title":"田家妇"}
