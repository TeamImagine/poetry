{"author":"苏辙","id":197145,"strains":["仄○平仄平平○，仄平仄仄平平平。","仄平仄仄仄○仄，仄○仄仄○仄平。","仄平仄仄仄平仄，仄平平仄○○平。","平平平仄平仄仄，平平仄仄平仄平。","仄平仄仄仄○仄，仄仄仄仄仄平平。","平平仄仄仄平仄，仄仄仄仄○平平。","仄平仄平仄平仄，平仄平仄平平平。","仄平仄仄平仄仄，仄仄仄仄平平平。","平平仄仄仄平仄，仄仄仄仄平平平。","仄○仄仄平仄仄，仄仄仄仄平平平。"],"paragraphs":["石中枯木双扶疏，粲然脉理通肌肤。","剖开左右两相属，细看不见毫发殊。","老樗剥落但存骨，病松憔悴空留须。","丘陵迤逦山麓近，云烟澹{雨/对}风雨余。","我惊造物巧如此，刻画琐细供人须。","公家此类尚非一，客至不识空嗟吁。","案头紫云抱明月，床上寒木翻饥乌。","赋形简易神自足，鄙弃笔墨嗟勤劬。","天工此意与人竞，杂出变怪惊群愚。","世间浅拙无与敌，比拟赖有公新书。"],"title":"欧阳公所蓄石屏"}
