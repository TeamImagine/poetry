{"author":"刘禹锡","id":10816,"strains":["平平○平○，仄仄仄仄平。","平平平仄○，仄仄仄平平。","仄平仄平平，平仄仄○平。","平平仄平平，仄仄平平平。","○○仄仄仄，○仄平平平。","仄平平仄平，仄仄平平平。","仄平仄平仄，平仄○○平。","平平平仄仄，仄平○○○。"],"paragraphs":["风筝吟秋空，不肖指爪声。","高人灵府间，律吕伴咸英。","昔年与兄游，文似马长卿。","今来寄新诗，乃类陶渊明。","磨砻老益智，吟咏闲弥精。","岂非山水乡，荡漾神机清。","渚烟蕙兰动，溪雨虹蜺生。","冯君虚上舍，待余乘兴行。"],"title":"酬湖州崔郎中见寄"}
