{"author":"陆游","id":36782,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["水复山重客到稀，文房四士独相依。","黄金那得与齐价，白首自应同告归。","韫玉面凹观墨聚，浣花理腻觉豪飞。","兴阑却欲烧香睡，闲听松声昼掩扉。"],"title":"闲居无客所与度日笔砚纸墨而已戏作长句"}
