{"author":"陈与义","id":3206,"strains":["仄平平平平仄平，平平仄仄仄平平。","平平仄仄平仄仄，平仄仄仄平平平。","仄仄平平仄平仄，平平仄仄仄平平。","平平仄仄平仄仄，仄仄平平仄仄平。"],"paragraphs":["洛阳城边风起沙，征衫岁岁负年华。","归途忽践杨柳影，春事已到芜菁花。","道路无穷几倾毂，牛羊既饱各知家。","人生扰扰成底事，马上哦诗日又斜。"],"title":"归洛道中"}
