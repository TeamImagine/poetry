{"author":"陆游","id":37871,"strains":["平平平仄仄，平平○仄平。","平平平仄仄，平平平仄平。","○仄平仄仄，仄仄仄○○。","平平仄仄仄，仄仄仄仄平。","平仄仄仄平，平仄仄仄平。","仄仄○仄平，平仄平仄平。"],"paragraphs":["东家云出岫，西家笼半山。","西家泉落涧，东家鸣佩环。","相对篱数掩，各有茆三间。","芹羹与麦饭，日不废往还。","儿女若一家，鸡犬意自闲。","我亦思卜邻，余地君勿悭。"],"title":"东西家"}
