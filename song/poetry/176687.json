{"author":"司马光","id":176687,"strains":["平平○仄○，仄○仄平○。","仄仄平平仄，平平平○平。","仄平○仄仄，平仄仄平平。","平仄平平仄，平平仄仄平。","平平仄平仄，仄仄仄○○。","仄仄平平仄，平平仄仄平。"],"paragraphs":["何须亲始重，友分固非疏。","况复羁孤极，同经忧患余。","晚成应大器，先得类凡鱼。","游衍陪严忌，声华诵子虚。","蒲轮诏枚叔，驷马宠相如。","莫忘西都日，寒窗夜读书。"],"title":"赠外兄吴之才"}
