{"author":"张舜民","id":196299,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["初过湖南正惨凄，朔风边雪远相随。","林欺橘柚看零落，岸拆蒹葭倚倒垂。","可是辋川真入画，须教梁苑遍题诗。","莫言北客都无有，且与湘人当土宜。"],"title":"长沙遇雪赠何待制二首  其一"}
