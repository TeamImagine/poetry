{"author":"邵雍","id":124184,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["纷纷议论出多门，安得真儒号缙绅。","名教一宗长有主，中原万里岂无人。","皇王帝伯时虽异，礼乐诗书道自新。","观古事多今可见，不知何者谓经纶。"],"title":"偶书"}
