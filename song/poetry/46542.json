{"author":"梅尧臣","id":46542,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平○。","仄仄仄平仄，平○仄仄平。","仄○平仄仄，平仄仄平平。","○仄仄○仄，仄平平仄○。","平平仄平仄，仄仄仄平平。","仄仄○平仄，平平仄仄平。","平○平仄仄，平仄仄平平。","平仄平平○，平平仄仄平。","平仄平仄仄，仄仄仄平平。","仄仄平○仄，平平仄仄○。","平平仄仄仄，仄仄仄○平。","仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["殿幄陈金石，宫梧集凤凰。","侍臣严虎帐，法衮被龙章。","九谷初登稔，群黎共乐康。","宴盘犀作镇，舞缀锦成行。","玉椀盛冰滑，纱笼奏馔凉。","庑深容小语，槐密漏微阳。","庭立卫兼霍，坐尊萧与张。","清尘汲瑶井，泛宇蔼天香。","兽跃缘橦地，旗开踏鞠场。","楼传红帻唱，帘隠内家妆。","鸱攫曾无弹，蜂来悮有芳。","门傍铜铸马，帝所翠为觞。","万国趋王会，诸公佩水苍。","螭头左史笔，陛楯半更郎。","雅着明时乐，需言盛德光。","添花慕平一，赐菊异元常。","身已陪多士，心宁愧下乡。","薄才何所补，歌咏播殊疆。"],"title":"依韵和集英殿秋宴"}
