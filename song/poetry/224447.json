{"author":"洪朋","id":224447,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄仄仄仄，仄仄平平仄仄平。"],"paragraphs":["桃李无言摘未稀，可怜郁郁复菲菲。","湖边况是人皆去，花底由来我不违。","飞盖追随春已晚，题诗准拟日争晖。","古人秉烛岂不伟，莫待芳年寂寞归。"],"title":"次韵程正辅春日催诸公行乐之什  其二"}
