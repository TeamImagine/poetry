{"author":"丘葵","id":162336,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["自愧身无济世才，茅斋高卧白云隈。","堂堂玉立窗前竹，叠叠前铺砌上苔。","白鸟去边春日落，青山断处晚潮来。","逢人不必言时事，共把情怀对酒开。"],"title":"八十岁吟"}
