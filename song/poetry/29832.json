{"author":"赵崇森","id":29832,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["五月炎歊化作霖，分明滴滴是黄金。","田禾预卜六分熟，河水新添一尺深。","和气已能周禹甸，至诚端自感汤林。","此时此泽人知否，大慰饥民望岁心。"],"title":"久旱喜雨"}
