{"author":"刘攽","id":183727,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["酂侯常以俭为师，僻地依然草满蹊。","却指旧池曾浴凤，更攀乔树忆栖鸡。","清泉恶石皆吾有，樽酒囊书得自携。","谁道为郎多白首，已看霖雨出蟠泥。"],"title":"予所居本章丞相旧第他日友人杨彦文为余道丞相时事因作一篇予杨丞相以郎官始卜此宅不出都门二十余年遂至台衮故末句及之"}
