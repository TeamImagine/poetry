{"author":"蔡襄","id":135998,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄仄平仄仄，仄平平仄仄平平。"],"paragraphs":["山前雨气晓才收，水际风光翠欲流。","尽日旌旗停曲岸，满潭钲鼓竞飞舟。","浮来烟岛疑相就，引去山禽好自由。","归骑不令歌吹歇，万枝灯烛度花楼。"],"title":"寒食西湖"}
