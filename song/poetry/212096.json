{"author":"华镇","id":212096,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["与君身世本西东，一席虚斋邂逅同。","张尉宽衷无巧诋，陶唐遗俗有淳风。","座中未阁红瑶麈，门外还嘶白玉骢。","来岁金科新榜上，当看名字冠诸公。"],"title":"送史道源往宛丘"}
