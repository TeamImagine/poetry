{"author":"李若水","id":6948,"strains":["仄平仄仄○○平，仄仄仄仄○平平。","平平仄仄仄○仄，仄平仄平平仄○。","仄平平仄仄平仄，仄仄平平平○仄。","平○仄仄仄平平，平仄仄○平仄仄。","平平平○平仄平，仄仄仄仄平平平。","仄平平○仄平仄，平平仄仄○平平。","仄平平平○○仄，仄仄平平平仄仄。","仄仄仄平平仄平，○仄平平平○仄。"],"paragraphs":["爱君秀句轻封侯，恨不捧杖从君游。","高人岂合世间著，紫罗洞边能少留。","我今痴坐数椽底，饱阅炎凉祇如此。","何当一叶弄云涛，鸥鸟请盟波影里。","颜郎才思天下无，亦与我辈同朝晡。","故乡萧疏不堪说，秋风落日号群狐。","百年骎骎行且乐，不必华堂围绣幕。","烂醉出门霜月孤，荷锸休随任填壑。"],"title":"次颜博士游紫罗洞五首  其一"}
