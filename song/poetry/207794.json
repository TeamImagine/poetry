{"author":"黄庭坚","id":207794,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平仄仄仄仄平平。"],"paragraphs":["任君洒墨即成诗，万物生愁困品题。","清似钓船闻夜雨，壮如军垒动秋鼙。","寒花篱脚飘金钿，新月天涯挂玉篦。","更欲少留观落笔，须判一饮醉如泥。"],"title":"和答任仲微赠别"}
