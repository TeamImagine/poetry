{"author":"曾丰","id":72195,"strains":["仄仄仄平平仄仄，平平平仄平平仄。","平平平仄仄平○，仄仄仄○平仄仄。","平平仄仄平平平，平平仄仄仄仄平。","仄平○平仄仄仄，平仄平仄平平平。","○○仄仄平平仄，平平仄仄平平仄。","仄○平仄平仄平，仄仄平○仄平仄。","平平平仄仄平平，平○○仄平仄平。","仄平仄平仄仄仄，平仄平仄平平平。","仄平平仄仄平仄，仄平平仄仄仄仄。","仄平平仄平平平，○○仄仄仄平仄。","仄平仄仄仄平平，仄平仄仄平仄平。","○平仄仄仄平仄，仄仄平平仄○平。","仄仄仄平仄平仄，平平○仄仄平仄。","平仄仄○平仄平，平○仄仄平仄○。","仄平平仄仄仄平，○平仄仄平平平。","○平平仄平○平，仄仄仄平仄○○。"],"paragraphs":["雅性苦无他嗜好，山之佳处吾皆到。","江西山半入诗中，点检怪犹无阁皂。","吾家十世江西居，南来始得阁皂图。","垩文横斜水曲直，煤汁浓淡山荣枯。","燕闲指顾图之上，神游满意酬心赏。","已空沙界无大千，那信沧溟有方丈。","诗仙来往白云乡，惟沈廷瑞伊用昌。","画帘卷舒纳夜月，金鼎开阖吞朝阳。","两篇之外有余景，孟阳摹写得要领。","或云图是无声诗，犹将幻梦对泡影。","撙斋或是武夷曾，道人未必非老彭。","相逢恍惚似前世，一笑舂容话长生。","大道一成百无恐，仙家犹被死生动。","逃劫莫如徐佐卿，山行未免飞矢中。","道人词诎不敢争，殷勤约我游青城。","横江孤雁飞且鸣，便是道人出相迎。"],"title":"道人彭永年来番禺过访相约归日游阁皂"}
