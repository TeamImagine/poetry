{"author":"杜甫","id":2719,"strains":["平平仄○平，仄仄仄仄仄。","平平平仄平，仄仄仄仄仄。","平○仄仄仄，仄仄平仄○。","仄仄平仄平，平平仄平仄。","仄平仄仄仄，平仄平平仄。","仄仄平仄平，平○仄仄仄。","平平仄仄仄，仄仄平○仄。","仄仄仄仄平，平平仄○仄。"],"paragraphs":["连峰积长阴，白日递隐见。","飕飕林响交，惨惨石壮变。","山分积草岭，路异明水县。","旅泊吾道穷，衰年岁时倦。","卜居尚百里，休驾投诸彦。","邑有佳主人，情如已会面。","来书语绝妙，远客惊深眷。","食蕨不愿余，茅茨眼中见。"],"title":"积草岭"}
