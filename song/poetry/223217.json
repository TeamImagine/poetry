{"author":"李新","id":223217,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["闺门秀色擢冰清，行佩兰苕八十春。","传道先生为择配，起家著作不忧贫。","金花贴子分双轴，子舍登瀛有几人。","千仞龙华松竹域，妇姑虽死亦相亲。"],"title":"寿安夫人挽词"}
