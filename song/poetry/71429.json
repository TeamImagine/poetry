{"author":"蔡戡","id":71429,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["好风特特送征帆，百里俄惊指顾间。","薄暮暂留交石峡，迟明已到小孤山。","峰峦过目非吾有，鸥鹭无心似我闲。","幸得年丰归去好，长腰玉粒未应悭。"],"title":"夜宿交石峡凌晨舟行适遇便风俄顷至小孤山"}
