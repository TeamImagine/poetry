{"author":"石介","id":68324,"strains":["平平仄仄平平仄，平仄平平平仄平。","平仄仄平仄仄仄，平平仄仄仄平平。","仄平平仄平平仄，仄仄平平仄仄平。","平仄仄平仄平仄，仄平仄仄仄平平。"],"paragraphs":["三回到此寻逋客，杯案萧疏滋味长。","山饭半瓯橡子熟，春蔬一箸术苗香。","四时泉石应无夏，满谷云霞别是乡。","终待共君结邻里，竹边相并两间房。"],"title":"留题敏夫隠居"}
