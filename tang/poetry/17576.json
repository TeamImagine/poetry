{"author":"白居易","id":17576,"strains":["仄仄仄平平，平平平仄仄。","平平仄○○，仄平仄平仄。","○仄仄仄仄，仄仄仄平仄。","仄平平仄仄，平平仄平○。","仄平仄仄仄，仄仄平平仄。","仄平仄○平，仄仄仄仄仄。","仄平仄仄仄，○仄平平仄。","仄○平仄平，仄仄平平○。","？○仄平仄，仄仄○平仄。","平仄平仄平，仄平平仄仄。","平平仄仄仄，平仄○○仄。","平平仄仄平，仄仄○仄仄。","平平仄平仄，仄仄平平仄。","仄仄仄○平，仄仄平平仄。","仄平仄仄仄，仄仄平平仄。","平仄仄仄平，○平平仄仄。","仄仄○仄平，平平仄平仄。"],"paragraphs":["白日下骎骎，青天高浩浩。","人生在其中，适时即为好。","劳我以少壮，息我以衰老。","顺之多吉寿，违之或凶夭。","我初五十八，息老虽非早。","一闲十三年，所得亦不少。","况加禄仕后，衣食常温饱。","又从风疾来，女嫁男婚了。","胸中一无事，浩气凝襟抱。","飘若云信风，乐于鱼在藻。","桑榆坐已暮，钟漏行将晓。","皤然七十翁，亦足称寿考。","筋骸本非实，一束芭蕉草。","眷属偶相依，一夕同栖鸟。","去何有顾恋，住亦无忧恼。","生死尚复然，其余安足道。","是故临老心，冥然合玄造。"],"title":"逸老"}
