{"author":"陆游","id":41826,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。"],"paragraphs":["老子今朝不用扶，雨凉百病一时苏。","扇题杜牧故园赋，屏对王维初雪图。","把钓溪头蹋湍濑，煎茶林下置风炉。","个中莫谓无同赏，逋客能从折简呼。"],"title":"初夏杂兴六首  其一"}
