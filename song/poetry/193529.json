{"author":"苏轼","id":193529,"strains":["平平仄仄○，仄仄仄○仄。","平平仄平仄，仄仄仄○仄。","平平平仄仄，平仄○仄仄。","仄平仄仄○，仄○平仄仄。","仄平仄平仄，仄仄平平仄。","平仄仄仄平，平仄仄平○。","平平仄平仄，仄仄平仄○。","仄仄仄平平，仄仄平平○。"],"paragraphs":["农功各已收，岁事得相佐。","为欢恐无及，假物不论货。","山川随出产，贫富称小大。","寘盘巨鲤横，发笼双兔卧。","富人事华靡，彩绣光翻座。","贫者愧不能，微挚出舂磨。","官居故人少，里巷佳节过。","亦欲举乡风，独唱无人和。"],"title":"岁晚相与馈问为馈岁酒食相邀呼问别岁至除夜达旦不眠为守岁蜀之风俗如是余官于岐下岁暮思归而不可得故为此三诗以寄子由 馈岁"}
