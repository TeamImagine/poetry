{"author":"张孝祥","id":56171,"strains":["仄平平仄仄仄仄，仄仄平平仄平仄。","仄平平平仄仄仄，仄平平平仄平仄。","仄平仄仄仄平仄，仄平○平仄○仄。","仄仄平平平仄仄，仄平仄平平仄仄。","仄平○仄平仄○，仄平○仄平平平。","仄平仄仄仄仄仄，仄平仄仄○平平。"],"paragraphs":["老农歌舞手作拍，一雨纷纷稻花拆。","去年秋田旱政苦，史君随车有甘雨。","旁州不熟我州熟，至今中家有藏谷。","地碓舂秔珠满斛，老农左餐仍右粥。","史君行矣伊佐汤，缉熙和气无常旸。","岂徒一雨润九谷，要为万物除千殃。"],"title":"鄱阳史君王龟龄闵雨再赋一首"}
