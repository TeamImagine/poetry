{"author":"黎廷瑞","id":165793,"strains":["仄平仄平平，仄仄平平平。","仄仄○平平，平平仄平平。","○平仄平仄，仄仄平平平。","仄仄仄平仄，平平○○平。","平仄仄平仄，平○平平平。","平平平仄平，○平仄平平。","○平仄平仄，平仄平平平。","平○仄平仄，仄仄仄仄平。","○平仄仄仄，仄仄○平平。","平平仄平仄，平仄平平○。","○平○仄○，○仄平平○。","平平平平平，平仄平○平。"],"paragraphs":["弃家锦宫城，结屋庐山前。","退鹢空悠悠，冥鸿自翩翩。","吟章一倾盖，见赏朱丝弦。","及此再承晤，交情重缠绵。","冥赏富云壑，清听穷风泉。","携壶流雪台，吹笙落星船。","重阴閟华景，平陆成修川。","君应有先识，化鹤不待年。","重来访旧隠，满目空凄然。","琴书竟奚属，诗画知谁传。","拊怀重感叹，回首还延缘。","摇摇松梢云，疑是巢中仙。"],"title":"忆巢云居"}
