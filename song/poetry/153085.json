{"author":"俞德邻","id":153085,"strains":["○平仄平仄，仄仄平仄平。","仄仄仄仄仄，仄仄平平平。","仄平○仄仄，仄仄仄平平。","○平仄仄仄，仄仄○平平。","○平平仄仄，仄仄○仄平。"],"paragraphs":["三闾爱秋菊，浥露餐落英。","独醒鄙众醉，乃觉非人情。","楚亡如厦仆，一木那支倾。","离骚固愤切，聒聒如蛩鸣。","𫗦糟何必恶，一醉观我生。"],"title":"暇日饮酒辄用靖节先生韵积二十首  其七"}
