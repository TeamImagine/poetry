{"author":"陈藻","id":78980,"strains":["仄仄平平仄，平平仄仄平。","○○平○仄，平仄仄平○。","平平仄○仄，○仄仄仄平。","仄平平仄仄，平平平平平。","○平平仄仄，仄○平仄平。","仄平仄平○，仄仄仄○平。","仄仄○平仄，仄平平仄○。","仄平○仄仄，平仄平平平。","仄仄平仄仄，仄仄平仄平。","平平仄平仄，仄仄平平平。","仄仄仄仄仄，平平仄平平。"],"paragraphs":["老艾先生殁，骎骎四纪年。","衣冠常叹惜，文字合刊传。","东峦乃犹子，遗藁掇拾全。","网山虽上足，无刀堪雕镌。","从游今殆尽，录藏多散捐。","裔孙韪君应，发愤起收编。","甲集且流布，俸微艰得钱。","晚春题壁去，名姓辉蓝田。","制锦增廪给，乙丙寻踵前。","搜罗必盈十，但祝君高迁。","我老不可待，权舆已欣然。"],"title":"艾轩老先生文集刊传上以揄扬其问学下则得佛家以法布施之意前后数君子有是志而不果今日薄西山幸一见此喜成古风三篇以贺后来之有作者且述下悰云  其一"}
