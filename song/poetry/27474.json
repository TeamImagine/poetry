{"author":"王灼","id":27474,"strains":["平平平仄仄，仄仄平○平。","平仄平仄仄，仄平仄仄平。","仄仄仄平仄，仄平平平平。","仄○平平仄，仄平平仄平。","平仄仄仄仄，平仄仄仄平。","平平仄平仄，平仄仄平平。","平○仄○仄，平仄仄仄平。","仄仄平平仄，仄平仄仄平。","仄仄仄平仄，仄仄仄仄平。","仄仄平仄○，仄仄平平平。"],"paragraphs":["虚名强逐臭，小智矜藏钩。","蛮触蜗两角，古今貉一丘。","念昔齿方壮，抱愁山之幽。","誓从东南尉，策勋西北陬。","人事乃大谬，天命不少谋。","云梯乏仙骨，车辙半神州。","廉颇故思赵，韦孟欲徙邹。","锦水清堪濯，草堂靓可休。","傥有一区宅，不愿万户侯。","尚及公挂冠，共饱黄鸡秋。"],"title":"用旧韵送普守赴阙  其二"}
