{"author":"李复","id":212508,"strains":["平仄平○平，平平仄○平。","仄平仄平平，仄仄平平平。","平仄平平仄，仄仄平仄平。","○仄仄仄仄，平仄平仄○。","仄平○仄仄，仄○平平平。","平仄平平平，仄仄平平平。","平仄仄平仄，仄仄仄仄平。","平平平仄仄，平仄平平平。","平仄仄仄平，仄仄仄仄平。","○平平仄平，平○平仄平。"],"paragraphs":["溪水秋更清，天晴好行舟。","叩舷发吴歌，荡漾无时休。","朝戏朱坡下，暮宿青岭头。","胜事或有得，随意终日留。","往年思此乐，屡叹来无由。","今我方求田，意欲营东畴。","兹计傥能就，遂免卒岁忧。","身随鸥泛泛，心逐鱼悠悠。","南舍与北邻，杖策步可投。","更祈旸雨时，禾稌常有秋。"],"title":"泛舟潏水君俞用韩泛南溪韵作诗三首遂和  其二"}
