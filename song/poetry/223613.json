{"author":"吴则礼","id":223613,"strains":["平仄平仄平，仄平仄仄○。","○仄仄平仄，○平平仄平。","○平平平平，仄仄仄仄○。","平平仄平平，仄仄平仄平。","平仄仄平仄，平平仄平○。","仄仄平平平，仄仄仄仄○。","平仄平平仄，仄仄平平平。","仄平仄仄仄，仄平平仄平。","平平○平平，○平仄平平。","仄仄仄仄平，仄平平仄平。","平○仄仄○，仄○平仄平。","仄仄仄平仄，仄平仄仄○。"],"paragraphs":["阿堵安用多，十年著一冠。","且作楚州梦，从人憎鼻鼾。","柴桑闲居诗，读罢始永叹。","鸧鹒几时鸣，眷此春事阑。","何以韵今日，朱丝发清弹。","大部华严经，字字要饱观。","鞭笋真肥白，媚我晨炊盘。","小君孟德耀，老夫梁伯鸾。","端须如庞公，妻儿坐团栾。","好作竹漉篱，未忧终岁餐。","浓煎饭后茶，个中良可安。","宿昔逸群句，慰渠举似看。"],"title":"闲居"}
