{"author":"苏轼","id":194180,"strains":["仄仄仄仄平平平，平平仄仄○仄平。","仄○○仄仄○仄，仄仄仄仄○平平。","仄○仄仄仄平仄，仄仄仄仄平平平。","○平仄仄仄仄仄，仄平仄仄平仄平。","仄平仄仄仄仄仄，平仄仄仄○平平。","○平平平平仄仄，平平平仄平平平。","平平仄仄平仄仄，仄平仄仄仄仄平。","仄○平仄平仄仄，仄平仄仄仄仄仄。","仄平平仄仄仄仄，平平仄平仄仄平。","平仄仄仄平平仄，仄平仄仄○仄○。","平平仄仄平仄仄，仄仄仄○平仄平。","平平仄仄仄平仄，平平仄仄○平平。","仄平平仄仄仄仄，仄仄平仄仄仄平。","仄平仄仄仄仄○，平平仄平平仄平。"],"paragraphs":["忆昔射策干先皇，珠帘翠幄分两厢。","紫衣中使下传诏，跪奉冉冉闻天香。","仰观眩晃目生晕，但见晓色开扶桑。","迎阳晚出步就坐，绛纱玉斧光照廊。","野人不识日月角，仿佛尚记重瞳光。","三年归来真一梦，桥山松桧凄风霜。","天容玉色谁敢画，老师古寺昼闭房。","梦中神授心有得，觉来信手笔已忘。","幅巾常服俨不动，孤臣入门涕自滂。","元老侑坐须眉古，虎臣立侍冠剑长。","平生惯写龙凤质，肯顾草间猿与麞。","都人踏破铁门限，黄金白璧空堆床。","尔来摹写亦到我，谓是先帝白发郎。","不须览镜坐自了，明年乞身归故乡。"],"title":"赠写御容妙善师"}
