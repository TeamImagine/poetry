{"author":"张碧","id":18118,"strains":["○平仄仄平平仄，仄○平仄平○仄。","平平平仄仄平平，仄仄平平仄平仄。","仄仄仄○○平平，平平仄仄平仄平。","平平平仄仄平仄，仄平平仄平平平。","仄平○仄○平○，平平仄仄仄○○。","仄平平仄仄仄仄，平平平仄平平平。"],"paragraphs":["三秋倚练飞金盏，洞庭波定平如刬。","天高云卷绿罗低，一点君山碍人眼。","漫漫万顷铺琉璃，烟波阔远无鸟飞。","西南东北竞无际，直疑侵断青天涯。","屈原回日牵愁吟，龙宫感激致应沈。","贾生憔悴说不得，茫茫烟霭堆湖心。"],"title":"秋日登岳阳楼晴望"}
