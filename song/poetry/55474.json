{"author":"朱熹","id":55474,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["吾家从昔号清门，叔父于今道更尊。","客路艰难空自惜，遗经终始向谁论。","独寻云峤逢孤侄，共爱春江接故园。","细说刈葵休放手，此来真不为盘餐。"],"title":"送四十叔父"}
