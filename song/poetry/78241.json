{"author":"叶适","id":78241,"strains":["仄平○○平，平平仄仄仄。","仄平仄平仄，仄仄平○仄。","仄平○仄仄，平仄平平仄。","○平仄仄仄，仄平平仄仄。","平○仄平平，平○仄○仄。","仄○仄平仄，平仄平仄仄。","○平仄仄仄，仄仄○仄仄。","平平仄平仄，○仄平○仄。","平平仄仄平，仄仄平仄仄。","平平仄平仄，平仄仄平仄。","平平○仄平，仄仄平仄仄。"],"paragraphs":["一株当三春，名花不易得。","百年等寻丈，不博千乘国。","野人三十本，强卖青铜百。","应怜跗花具，苦为薪米迫。","移栽向明阳，妃媛俨行列。","土膏合根性，功用成宿昔。","除香出浅紫，泣露轻脉脉。","含愁欲谁诉，折去情更惜。","方求蔽芾阴，未受搔擢厄。","嗟余自羁旅，何以慰新客。","殷勤深夜来，少待山月白。"],"title":"新移瑞香旧曾作文忘之因今追忆云"}
