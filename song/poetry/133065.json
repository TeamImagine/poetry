{"author":"释斯植","id":133065,"strains":["仄平平仄仄，仄仄平○仄○仄。","平○仄仄平仄平，仄仄○○仄平仄。","平平仄仄平平平，平平平仄平平仄。","平平仄仄平仄○，平平仄仄平○平。","○平仄仄平平平，平仄仄平○仄平。","平平仄仄平○平，仄平仄仄○？平。"],"paragraphs":["自君之出矣，欲寄征衣泪如雨。","征衣未寄心已悲，一寸相思隔千里。","湘江水是巫山云，巫山云是湘江水。","湘江两岸芳草深，湘江日夜多行人。","行人去去天之涯，门对落花三两家。","家家有酒讴且歌，醉来月下弹琵琶。"],"title":"寄衣曲  其二"}
