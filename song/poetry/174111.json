{"author":"曾巩","id":174111,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["池上红深绿浅时，春风荡漾水逶迤。","南州鼓舞归慈惠，东观壶觞惜别离。","远岫烟云供醉眼，双溪鱼鸟付新诗。","陵阳岂是迟留地，趣驾追锋自有期。"],"title":"池上即席送况之赴宣城"}
