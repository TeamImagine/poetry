{"author":"白居易","id":14996,"strains":["平平仄平仄，○仄平仄平。","○仄仄平仄，平仄平○○。","○平仄平仄，平仄仄平平。","仄平仄仄仄，仄平仄仄平。","平平仄○仄，仄仄仄仄平。","平仄仄仄仄，平平平仄平。","仄平○平仄，平仄平仄平。","平仄仄○仄，平仄平平平。","平平仄仄仄，仄平仄平平。","仄仄平平仄，仄○○仄平。"],"paragraphs":["京师四方则，王化之本根。","长吏久于政，然后风教敦。","如何尹京者，迁次不逡巡。","请君屈指数，十年十五人。","科条日相矫，吏力亦已勤。","宽猛政不一，民心安得淳。","九州雍为首，群牧之所遵。","天下率如此，何以安吾民。","谁能变此法，待君赞弥纶。","慎择循良吏，令其长子孙。"],"title":"赠友五首 四"}
