{"author":"王十朋","id":22193,"strains":["仄仄仄平仄，平平平仄平。","○平仄仄平，平平仄平平。","仄平仄仄仄，平仄平仄平。","平仄仄仄○，仄平平仄平。","平仄仄平仄，仄○平仄平。","平平仄仄仄，仄○○仄平。","平○仄平○，仄仄平平平。","仄仄仄仄仄，平平仄○平。","仄仄仄平仄，仄仄○仄平。","仄平仄平平，仄仄平仄平。","仄仄平平平，平仄仄平平。","平平仄平仄，仄仄平仄仄。","○○仄平平，平仄仄平○。","仄平平仄○，仄仄仄平平。"],"paragraphs":["父子乃天性，钟情谁不然。","教之以义方，先贤有名言。","日严在所尚，私念宜舍旃。","君子不自教，遣随师友肩。","青紫乃余事，要当知圣贤。","居家务孝弟，立行防悔愆。","穷当慕颜回，达勿为公孙。","庶几幼所学，终身可行焉。","不见下邳丈，秀发从妙年。","束书入贤关，日与英隽联。","忽作何蕃归，甘旨奉晨昏。","丘园事高尚，腹笥常便便。","过庭有奇儿，诗礼得家传。","勉哉尊所闻，慎勿学乡原。"],"title":"次韵表叔余叔成示儿"}
