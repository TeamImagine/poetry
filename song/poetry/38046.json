{"author":"陆游","id":38046,"strains":["平仄仄平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["贫舍久疏罗酒浆，客来不复倒衣裳。","官情已尽诗情在，世味无余睡味长。","红练带飞穿柳去，锦熏笼暖扑帘香。","萧然自笑浑无事，渔唱声中又夕阳。"],"title":"客叩门多不能接往往独坐至晚戏作"}
