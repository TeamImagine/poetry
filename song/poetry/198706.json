{"author":"苏辙","id":198706,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["一旱经春草木焦，朱樱结子独盈条。","盘中宛转明珠滑，舌上逡巡绛雪消。","仰嗫佳人露犹湿，偷衔啼鸟语尤娇。","南方荔子争先后，羞见炎风六月烧。"],"title":"食樱笋二首  其一"}
