{"author":"黄滔","id":33706,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["树色川光入暮秋，使车西发不胜愁。","璧连标格惊分散，雪课篇章互唱酬。","魏阙别当飞羽翼，燕台独且占风流。","满园歌管凉宵月，此后相思几上楼。"],"title":"南海幕和段先辈送韦侍御赴阙"}
