{"author":"魏了翁","id":103609,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["夫人心事与天谋，钱镈功夫岁晚收。","秸鞠声中春满羽，毕逋枝里月横秋。","将雏欲上空回首，食蔗才甘不到头。","况是我翁方念母，两乡风雨一般愁。"],"title":"黄夫人之葬某新有丧不得为文以侑虞殡命儿冲代赋"}
