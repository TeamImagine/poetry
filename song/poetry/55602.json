{"author":"朱熹","id":55602,"strains":["平平仄○平，平仄仄○仄。","仄○平○仄，平仄平仄仄。","仄仄○仄○，仄仄仄平○。","○平仄平仄，仄仄仄平仄。","仄仄仄平平，○平仄平仄。","平平仄平仄，仄仄平仄仄。","仄○平平平，仄仄平仄仄。","平仄仄平平，仄仄平仄仄。","平平仄平仄，仄仄仄平仄。","仄仄仄平平，平○仄平仄。","仄平平仄平，平仄平仄仄。","仄仄平仄平，○平仄○仄。","仄平仄仄仄，仄仄平○仄。","平○仄仄平，○平仄平仄。"],"paragraphs":["神山九折溪，沿溯此中半。","水深波浪阔，浮绿春涣涣。","上有苍石屏，百仞耸雄观。","崭岩露垠堮，突兀倚霄汉。","浅麓下萦回，深林久丛灌。","胡然閟千载，逮此开一旦。","我乘新村船，辍棹青草岸。","榛莽喜诛鉏，面势穷考按。","居然一环堵，妙处岂轮奂。","左右矗奇峰，踌躇极佳玩。","是时芳节阑，红绿纷有烂。","好鸟时一鸣，王孙远相唤。","暂游意已惬，独往身犹绊。","珍重舍瑟人，重来足幽伴。"],"title":"行视武夷精舍作"}
