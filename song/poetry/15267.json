{"author":"刘子翚","id":15267,"strains":["仄仄平平仄仄平，平平仄平仄平平。","平平仄仄平平仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["得酒犹堪慰倦游，长亭直为故人留。","烟尘几处兵犹鬭，风雨一年春又休。","尚记虎头初掷笔，终怜猿臂未封侯。","离歌唱落榆关月，可是君心耐得愁。"],"title":"别安子允"}
