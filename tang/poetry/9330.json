{"author":"权德舆","id":9330,"strains":["仄仄平平平，仄平平平仄。","仄平仄平仄，平仄平仄仄。","平平○仄仄，仄仄仄平仄。","仄仄仄平平，仄平平仄仄。","○平○仄仄，仄仄仄平仄。","仄仄仄平○，平平仄平仄。","平平仄平仄，平仄仄平仄。","平仄平○○，平平○平仄。","平平仄平仄，仄仄仄仄仄。","○仄仄平○，平平仄平仄。","仄平仄○○，仄仄仄平仄。","仄仄平○平，仄仄平仄仄。","平○○仄仄，仄○平仄○。","○仄○仄○，平平仄平仄。"],"paragraphs":["晓出文昌宫，憩兹青莲宇。","洁斋奉明祀，凭览伤夐古。","秦为三月火，汉乃一抔土。","诈力自湮沦，霸仪终莽卤。","中南横峻极，积翠泄云雨。","首夏谅清和，芳阴接场圃。","仁祠閟严净，稽首洗灵府。","虚室僧正禅，危梁燕初乳。","通庄走声利，结驷乃旁午。","观化复何如，刳心信为愈。","盛时忽过量，弱质本无取。","静永环中枢，益愧腰下组。","尘劳期抖擞，陟降聊俯偻。","遗韵留壁间，凄然感东武。"],"title":"早夏青龙寺致斋凭眺感物因书十四韵"}
