{"author":"邵雍","id":124284,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平平仄，仄平平仄仄平平。"],"paragraphs":["遶栏种菊一齐芳，户牖轩窗总是香。","得意不能无兴咏，乐时况复遇丰穰。","深秋景物随宜好，向老筋骸粗且康。","饮罢何防更登眺，烂霞堆里有斜阳。"],"title":"秋暮西轩"}
