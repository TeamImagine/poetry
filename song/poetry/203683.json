{"author":"孔平仲","id":203683,"strains":["仄仄平仄仄平平，仄仄平平仄仄平。","平仄平○○仄仄，仄平仄仄仄○平。","仄平仄仄平平仄，仄仄平平仄○平。","仄仄仄平平仄仄，平平仄仄仄平平。"],"paragraphs":["漫漫湖水拍堤浮，欲到南亭泛小舟。","平日登临如别境，后来语笑尚中流。","采菱斫鲤皆新美，赌酒围棋自献酬。","对面火云高万丈，谁知此地有清秋。"],"title":"夏日游湖亭"}
