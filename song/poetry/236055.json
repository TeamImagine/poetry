{"author":"李光","id":236055,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["薄宦伶俜祗自伤，捧卮无复献华堂。","暗惊老去苍颜在，谁道阴铺白昼长。","天际云烟成五色，尧阶鸳鹭列千行。","悬知冻笔孤吟罢，徙倚南窗揖翠浪。"],"title":"奉和补之至日书怀"}
