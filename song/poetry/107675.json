{"author":"王迈","id":107675,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["亭俯清漪揖翠岑，好风吹面月盈襟。","濯缨孺子沧浪兴，抱膝高人梁父吟。","流转韶光兰满砌，婆娑秋景桂成林。","为君唤起栖梧凤，瑞旦来仪磬乐音。"],"title":"题惠安赖汝恭溪山风月亭"}
