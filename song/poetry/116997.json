{"author":"许棐","id":116997,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["弟判嘉兴蔼政声，兰坡兄又出专城。","如将天上一蟾影，分作人间两郡明。","江冷雪随帆幅去，路晴梅夹轿窗行。","开藩便拜归班诏，也与玉山添重名。"],"title":"送赵兰坡"}
