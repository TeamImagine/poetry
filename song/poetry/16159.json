{"author":"仲并","id":16159,"strains":["仄仄平平平仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["玉笋初辞鹓鹭群，一麾来此振余芬。","三槐事业他年看，五袴歌谣随处闻。","方丈可量闲日月，泰阶还赴旧风云。","年年东注松江绿，浑欲朝来寿使君。"],"title":"平江太守生辰二首  其二"}
