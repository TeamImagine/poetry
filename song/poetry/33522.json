{"author":"陆游","id":33522,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一抛蓑笠雪溪舟，八载梁州复益州。","才破繁华海棠梦，又惊揺落井梧秋。","晓班无复趋行殿，晚境惟思老寝丘。","病肺经旬疏酒盏，愁来惟是上南楼。"],"title":"悲秋"}
