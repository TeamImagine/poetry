{"author":"葛胜仲","id":230740,"strains":["平平仄仄平平仄，平仄平平平仄仄。","仄平仄平仄平平，仄平仄仄平平仄。","平平仄仄仄仄平，仄平仄仄平平平。","平平平仄平平仄，仄仄仄仄平平平。","仄○平○平仄仄，仄○平仄平平仄。","○平平仄○仄平，仄仄仄平平仄仄。"],"paragraphs":["渔舟一出桃源路，烟锁云埋迷旧处。","那知九龙有仙村，漫山灼灼花无数。","人言却老是此花，只今已似刘晨家。","微风披拂飞红雨，杲日照耀蒸红霞。","似闻花间新结宇，醉吟多是神仙侣。","更求人面相映红，我欲叩门求雪黍。"],"title":"寄题伸仲芳美亭"}
