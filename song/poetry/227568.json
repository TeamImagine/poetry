{"author":"唐庚","id":227568,"strains":["仄平仄仄平平平，仄仄仄仄平○平。","仄仄仄仄仄仄平，仄仄仄仄平仄平。","仄仄仄仄仄平平，平平仄仄○仄○。","仄平仄○仄平平，平○仄仄仄仄平。","仄平仄平仄平平，仄仄○平仄平平。","仄平仄平仄平平，仄平仄仄仄仄平。"],"paragraphs":["尉公不忝东州英，坐上拍满樽中盈。","令尹学道眼目明，作佛肯后灵运成。","户掾句法令人惊，登坛抗臂从我盟。","法曹静如不能鸣，胸中自有百万兵。","会稽少年富才情，墨竹中含楚辞声。","泮宫老人驾虚名，赋诗饮酒畏后生。"],"title":"会饮尉厅效八仙体"}
