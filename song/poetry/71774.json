{"author":"游九言","id":71774,"strains":["平平平仄平，平平仄平仄。","平仄仄○仄，仄仄平平仄。","平仄？仄仄，平平仄平仄。","平平仄平仄，仄仄平仄仄。","平平仄平平，○仄○平仄。","仄仄平平平，仄平平仄仄。"],"paragraphs":["鸦乌鸣屋山，平生不为恶。","乾鹊噪庭树，一世常牢落。","安有无妄福，凶灾或无作。","身贫乏名誉，屋漏无愧怍。","春风拂茅檐，听汝相嘲谑。","祸福心悠悠，曲肱常自乐。"],"title":"乌鹊"}
