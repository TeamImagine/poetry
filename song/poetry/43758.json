{"author":"范成大","id":43758,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["岭梅蜀柳笑人忙，岁岁椒盘各异方。","耳畔逢人无鲁语，鬓边随我是吴霜。","新年后饮屠苏酒，故事先然窣堵香。","石笋新街好行乐，与民同处且逢场。"],"title":"丙申元日安福寺礼塔"}
