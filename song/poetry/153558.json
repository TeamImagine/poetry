{"author":"刘辰翁","id":153558,"strains":["仄仄仄平平，平平仄仄平。","○平○仄仄，○仄仄○仄。","平仄仄○仄，平平仄仄○。","仄平平仄仄，平仄○○平。","○仄平○仄，○平仄仄○。","仄平○仄仄，平仄仄平平。"],"paragraphs":["又自欲昏黄，高高上夕阳。","殷勤如有意，迟暮起相望。","牛背笛三弄，桑榆锦一张。","向人添晼晚，容我更疏狂。","过雨天如改，穿花日尚长。","鲁阳三舍远，人世未须忙。"],"title":"秋景 夕阳如有意"}
