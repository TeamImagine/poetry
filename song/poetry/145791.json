{"author":"乐雷发","id":145791,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雨过池塘路未干，人家桑柘带春寒。","野巫竖石为神像，稚子搓泥作药丸。","柳下两姝争饷路，花边一犬吠征鞍。","行吟不得东溪听，借砚村庐自写看。"],"title":"常宁道中怀许介之"}
