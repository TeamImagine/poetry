{"author":"刘克庄","id":111793,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平仄仄平平平。"],"paragraphs":["潮人无计驻轩车，来扇仁风仅岁余。","棘院从今添立鹄，金堤亘古免为鱼。","真堪香火陪韩庙，谁采风谣继叶渠。","曾忝史官牛马走，不妨奋笔为公书。"],"title":"送金潮州三首  其二"}
