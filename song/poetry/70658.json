{"author":"袁说友","id":70658,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["使星两两照前山，笔下高吟万选钱。","绝景政须终日款，兹游真可以诗传。","深林遇雨排清昼，晚日迎风浸碧烟。","千载不浑亭下水，俯栏犹得继前贤。"],"title":"和应宪使游沧浪亭韵"}
