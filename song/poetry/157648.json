{"author":"韩维","id":157648,"strains":["平平平平仄，仄仄平平平。","平平仄平仄，平平○平平。","平仄仄仄仄，平仄○仄平。","○平仄○○，○仄平仄○。","仄平仄○仄，平仄平仄平。","仄平平○仄，○仄平○平。","仄仄平仄仄，仄仄平平平。","○仄仄平仄，仄仄平平○。","平○仄平仄，仄仄仄仄平。","平仄平仄仄，平平仄平平。","平仄仄仄平，平仄平平平。","平平仄平仄，仄仄○平平。","平仄仄平仄，平仄仄仄平。","仄○仄平仄，平仄平平平。","平平仄仄仄，仄仄仄仄平。","平仄平仄仄，平平仄平平。","平仄○仄仄，仄仄仄仄平。"],"paragraphs":["寻春之何所，乃在城东隅。","东隅信佳处，名园间精庐。","时属积雪霁，田壤坟以苏。","雍容二三骑，并辔徐厥驱。","仆童怪且议，寒野安所娱。","不知阳和气，泱漭于空虚。","仰视孤刹起，突兀疑神扶。","其下万华屋，碧瓦鱼鳞铺。","南行历亭馆，近接栋与栌。","阴草含碧色，阳条散红腴。","周览气象嘉，高步形踪舒。","提携上樽酒，馔不过鱼蔬。","为奉岂非薄，欢至自有余。","却思九衢上，车马何区区。","红尘塞两眼，势利各有趋。","虽欲求暇逸，何能幸须臾。","君勿轻此乐，此乐未易图。"],"title":"答和叔城东寻春"}
