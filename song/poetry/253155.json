{"author":"李弥逊","id":253155,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。","仄平仄仄仄平仄，仄仄平平平仄平。"],"paragraphs":["小隐精庐占一丘，趁行羁雁远相求。","豺狼当道谁青眼，兄弟他方俱白头。","问舍终同茅屋老，榰车聊共菊花秋。","碧云落日又分手，路细山长人更愁。"],"title":"至玉山谒尚书兄以九日复告别途中寄之"}
