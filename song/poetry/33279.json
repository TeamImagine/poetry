{"author":"陆游","id":33279,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["细细黄花落古槐，江皋不雨转轻雷。","长空鸟破苍烟去，落日人从绿野来。","散策意行寻水石，脱巾高卧避氛埃。","羁逰未羡端居乐，看月房湖又一回。"],"title":"暑行憩新都驿"}
