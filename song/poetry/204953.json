{"author":"黄裳","id":204953,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["数行空下侍臣班，十六回春一梦阑。","天意预形传国玺，人生难望返魂丹。","银河寂寂星垣暗，金阙冥冥羽卫寒。","月色满宫谁怅望，春来无处接回鸾。"],"title":"哲宗皇帝挽辞  其二"}
