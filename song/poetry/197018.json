{"author":"苏辙","id":197018,"strains":["平仄平平仄仄仄，平平仄仄仄平平。","平平平仄仄平仄，仄仄平平仄仄仄。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["寒食明朝一百五，谁家冉冉尚厨烟。","桃花开尽叶初绿，燕子飞来体自便。","爱客渐能陪痛饮，读书无思懒开编。","秦川雪尽南山出，思共肩舆看麦田。"],"title":"寒食前一日寄子瞻"}
