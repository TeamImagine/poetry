{"author":"蔡权","id":123088,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不寐中宵发叹歌，无闻见恶竟如何。","堪嗟岁月蹉跎久，却悔尘寰错误多。","事业分明卑管晏，源流直上接丘轲。","衰颜皓发雄心在，蓄艾从今起宿疴。"],"title":"夜叹"}
