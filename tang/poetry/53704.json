{"author":"王维","id":53704,"strains":["平平仄仄仄平平，仄仄平平仄仄平。","仄平仄仄○平仄，○仄平平仄仄平。","平仄平平○仄仄，平平平仄仄平平。","仄仄仄平平仄仄，仄平平仄仄平平。"],"paragraphs":["桃源一向绝风尘，柳市南头访隐沦。","到门不敢题凡鸟，看竹何须问主人。","城上青山如屋里，东家流水入西邻。","闭户著书多岁月，种松皆老作龙鳞。"],"title":"春日与裴迪过新昌里访吕逸人不遇"}
