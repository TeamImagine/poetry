{"author":"程公许","id":106657,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["志士伤心髀肉生，寒儒努力在青春。","课书恨失囊萤聚，览镜惊呼鬓雪新。","岁晚何妨勤秉烛，行迷犹可复通津。","余功剩暖丹炉火，莫待幽人唤孔宾。"],"title":"览镜鬓间两三点雪"}
