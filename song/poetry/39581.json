{"author":"陆游","id":39581,"strains":["仄○仄○仄，仄仄平平平。","平仄仄仄平，仄平仄平平。","平平仄仄仄，平仄平仄平。","仄仄仄仄平，仄仄平平平。","仄平仄平仄，平仄平仄平。","平平仄仄平，平平仄平平。"],"paragraphs":["我行剡中路，茆店连溪桥。","驴弱我亦饥，解鞍雨萧萧。","投床得小憩，炊黍烹药苗。","举手谢主人，去路盘山腰。","沃洲在何许，秋叶红未凋。","游僧不可逢，聊须问归樵。"],"title":"入秋游山赋诗略无阙日戏作五字七首识之以野店山桥送马蹄为韵  其四"}
