{"author":"陈藻","id":78762,"strains":["仄平平仄○，平仄仄平仄。","○仄仄平平，平平仄平仄。","平平平仄仄，仄仄平平仄。","平平平仄仄，仄仄平平仄。","仄仄平仄平，仄仄○平仄。","仄仄平仄平，○仄平平仄。","平平仄○仄，平平平仄仄。","仄仄仄平平，○仄平平仄。"],"paragraphs":["我来於潜县，知有老聃族。","王气歇唐家，孙支散幽谷。","居然多仕版，壁列登科录。","生儿皆可爱，大小芝兰馥。","大者初试归，两眼如明烛。","小者才读书，应对机锋速。","他乡客重午，菖蒲随饮俗。","老去卧家山，如梦开诗牍。"],"title":"壬戌重午于潜李氏作"}
