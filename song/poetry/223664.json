{"author":"吴则礼","id":223664,"strains":["平平仄仄仄仄仄，仄仄仄○仄仄平。","仄平仄平○仄仄，仄平仄平仄仄平。","平仄仄仄仄平仄，平仄仄平平仄平。","平平平仄平仄仄，平平○仄平○平。"],"paragraphs":["阿坰自说枣饮法，请我试吟枣饮诗。","手提北湖折脚鼎，北湖见之已解颐。","罂粟作腐杏成酪，来问白苏侬饱知。","他时携去寻衲子，通红更拨骐驎儿。"],"title":"坰请作枣饮诗"}
