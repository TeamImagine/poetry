{"author":"李廌","id":218905,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["绿芰红蕖照眼新，池塘风软起青蘋。","远山碧映重林暮，委径香传别洞春。","五月独为长道客，沧浪自有濯缨人。","谁知雅意在丘壑，惭对箕嵩愧路尘。"],"title":"过阎氏桥亭"}
