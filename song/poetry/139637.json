{"author":"陈著","id":139637,"strains":["平仄平平平，平仄平平仄。","仄仄平平平，平平仄平仄。","平平平平仄，平平仄平仄。","仄仄仄平平，仄仄平平仄。","平平仄平仄，仄仄○平仄。","平平仄仄平，平○仄平仄。","平○平仄仄，仄仄平平仄。","○平平仄平，仄仄平仄仄。"],"paragraphs":["危世无山林，颓俗无门户。","彼美诗书身，悠然自为趣。","扬扬飞霞珮，清风导前路。","借问欲何之，谓我稽山去。","秦风白云晓，禹穴苍烟暮。","平生礧磈怀，高吟吊千古。","兹行良不恶，欲赠无他语。","如逢梅市仙，试与谋出处。"],"title":"赠舒亦山入越"}
