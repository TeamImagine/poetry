{"author":"张友正","id":35841,"strains":["○○平仄仄，平仄仄平平。","仄仄平○○，平平仄仄平。","仄○平仄仄，平仄仄平平。","仄仄平平○，平平仄仄平。","○○平仄仄，仄仄仄平平。","仄仄平平仄，平平仄仄平。"],"paragraphs":["苍苍芳草色，含露对青春。","已赖阳和长，仍惭润泽频。","日临残未滴，风度欲成津。","蕙叶垂偏重，兰丛洗转新。","将行愁裛迳，欲采畏濡身。","独爱池塘畔，清华远袭人。"],"title":"春草凝露"}
