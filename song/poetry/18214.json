{"author":"吴芾","id":18214,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["经年不见梦魂飞，依旧仙装淡薄衣。","玉骨已无尘俗气，冰姿还耐雪霜威。","携壶正欲酬清赏，策杖何妨历翠微。","莫惜对花拼剧饮，看看风雨卷春归。"],"title":"观梅偶成二首  其二"}
