{"author":"虞俦","id":61948,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["壮观登临引兴长，黄花亭下未经霜。","江平雁到涵秋影，野旷鸦归带夕阳。","佳节欲酬须酩酊，今年在处说丰穰。","楚云不动淮山碧，且缓笙歌釂羽觞。"],"title":"吴守相邀壮观登高坐中出示佳篇因继韵以酬"}
