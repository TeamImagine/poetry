{"author":"鲍慎由","id":223923,"strains":["仄仄仄仄仄，仄平仄○平。","平平平仄平，仄仄平仄平。","仄平仄仄仄，仄平仄平平。","仄仄平仄平，平○仄平平。","平平仄平仄，仄仄○平平。","仄平仄平仄，平仄○平平。","仄仄平仄○，○仄仄仄平。","仄平仄仄仄，仄○平仄平。"],"paragraphs":["础润雨欲作，好风每相先。","萧萧清入帘，令我心洒然。","闭门倦永夏，枕书日昏眠。","快此风雨余，端如濯飞泉。","盆山有佳趣，草木更幽妍。","井华养文石，香篆横云烟。","俯仰方丈间，胜事亦可怜。","永怀触热子，我劳良独贤。"],"title":"雨余"}
