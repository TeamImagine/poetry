{"author":"余靖","id":24952,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄仄平。"],"paragraphs":["驱羸远远出严闉，云构祠宫绝世尘。","伴鹤不知龟甲子，𣃁山多见药君臣。","雨昏仙穴丹砂井，云映楼居玉洞人。","只待策勋书竹帛，抽簪来此卜比邻。"],"title":"游应圣宫"}
