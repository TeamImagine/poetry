{"author":"梅尧臣","id":57040,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄仄仄仄，仄仄平平平仄平。"],"paragraphs":["行到东溪看水时，坐临孤屿发船迟。","野凫眠岸有闲意，老树着花无丑枝。","短短蒲茸齐似翦，平平沙石浄于筛。","情虽不厌住不得，薄暮归来车马疲。"],"title":"东溪"}
