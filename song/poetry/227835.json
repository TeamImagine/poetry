{"author":"释德洪","id":227835,"strains":["平仄平平平，平平平仄仄。","仄仄仄平平，平○仄平仄。","平平平仄平，仄仄平平仄。","仄○仄仄○，平仄仄平○。","仄平平仄平，平平仄平仄。","仄平仄仄平，平仄平平仄。","○平仄仄平，○平○平仄。","仄平仄仄○，仄仄平平仄。"],"paragraphs":["杨柳风萧萧，芙蕖晴熳熳。","水阁试新凉，披衣快清旦。","幽居非养高，一榻聊医懒。","嘿观四大空，吾复有何患。","上人超诣姿，丛林得精拣。","勿嫌白兆村，真是人天眼。","穿云得得来，其他空非瞰。","遂为信宿留，与子同朝饭。"],"title":"三月喜超然至次前韵"}
