{"author":"羊士谔","id":9664,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["功名无力愧勤王，已近终南得草堂。","身外尽归天竺偈，腰间唯有会稽章。","何时腊酒逢山客，可惜梅枝亚石床。","岁晚我知仙客意，悬心应在白云乡。"],"title":"郡中言怀寄西川萧员外"}
