{"author":"虞俦","id":62091,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["间阔忻逢诸葛丰，不应阮籍哭途穷。","拟留重客倾家酿，更喜贤郎有父风。","诗思凭陵烟雨上，宦情抖擞簿书中。","击鲜下舍聊乘兴，未许黄堂舍盖公。"],"title":"述情"}
