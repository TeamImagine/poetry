{"author":"刘敞","id":175376,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","仄仄平平平平仄，平平平仄仄平平。","仄平平仄平平仄，仄仄平平仄仄平。"],"paragraphs":["半夜北风天反寒，倒衣惊问紫宸班。","云容不辨阴晴际，月色犹迷爽晦间。","独喜鸣鸡应钟漏，正怜残梦识江山。","濯缨簪笔初无补，空愧纷纷数往还。"],"title":"五月望日赴紫宸谒待旦假寐"}
