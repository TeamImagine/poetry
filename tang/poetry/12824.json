{"author":"卢照邻","id":12824,"strains":["○仄仄平○，仄仄仄平平。","○平平仄仄，仄仄仄平平。","平平○仄仄，平仄仄平平。","仄仄平平仄，○平平仄平。","平○仄平仄，仄仄仄平平。","仄仄平○仄，平平○仄平。","仄仄平平仄，○○仄平平。"],"paragraphs":["闻道上之回，诏跸下蓬莱。","中枢移北斗，左辖去南台。","黄山闻凤笛，清跸侍龙媒。","曳日朱旗卷，参云金障开。","朝参五城柳，夕宴柏梁杯。","汉畤光如月，秦祠听似雷。","寂寂芸香阁，离思独悠哉。"],"title":"赠许左丞从驾万年宫"}
