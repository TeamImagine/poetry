{"author":"李流谦","id":30675,"strains":["平平仄平仄平仄，平平○仄平○仄。","平平○仄平○平，平仄平平仄○○。","○平○○平平平，仄仄○仄○平平。","平平仄仄仄仄仄，仄平仄仄仄平平。"],"paragraphs":["刘郎爱花被花恼，玄都观里诗应好。","骚人从古多闲愁，仍是清樽破除了。","禁诗如禁秋虫鸣，止酒如止长淮倾。","人生贵在适意尔，孰知蜾蠃与螟蛉。"],"title":"晚春有感答才夫上巳之作二首  其二"}
