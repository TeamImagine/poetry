{"author":"苏籀","id":3877,"strains":["平平仄仄仄平平，平仄平平仄仄平。","仄仄平平平仄仄，仄平仄仄平平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["文章三昧亦无多，甄品难甘状杜何。","撚脱髭须徒自哂，可怜弹铗为谁歌。","腐陈点化为珍玩，翡翠鹪鹩入罻罗。","拟续兰台快哉赋，后来作者岂容过。"],"title":"洪子再示论诗之意答一首"}
