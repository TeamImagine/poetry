{"author":"廖行之","id":65597,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不用籯金侈厚藏，无烦农圃富耕桑。","一经父子韦编训，馀庆阶庭玉树芳。","道义固堪绵有后，功名浑把付诸郎。","他年窦桂诜诜报，当信于今种德香。"],"title":"挽黄承事三首  其二"}
