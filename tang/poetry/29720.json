{"author":"李咸用","id":29720,"strains":["平平平仄平平仄，平平仄仄平平仄。","仄平仄仄仄仄仄，仄仄仄平平仄仄。","平平平仄仄平平，仄仄平○平仄仄。","平平仄○平平仄，仄仄仄平平仄仄。","○仄平平仄仄平，仄仄平平平仄仄。","仄○平仄仄平平，平仄仄平平仄仄。"],"paragraphs":["麻姑山下逢真士，玄肤碧眼方瞳子。","自言混沌凿不死，大笑老彭非久视。","强争龙虎是狂人，不保元和虚叩齿。","桃花雨过春光腻，劝我一杯灵液味。","教我无为礼乐拘，利路名场多忌讳。","不如含德反婴儿，金玉满堂真可贵。"],"title":"临川逢陈百年"}
