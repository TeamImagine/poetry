{"author":"郑刚中","id":252385,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["菜畦深处短墙西，中有茅亭客未知。","天许病身全得懒，日烘春困恰如痴。","壁间花影帘休隔，案上书篇燕莫窥。","更语东风轻过竹，老夫假寐一些时。"],"title":"草亭假寐"}
