{"author":"释德洪","id":228375,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["春游每觉客愁消，最爱晴湖涨柳桥。","鸭绿皱寒初拍岸，鹅黄照影自垂条。","恼人风物今如许，着意春光已不撩。","但得与君同一醉，何辞日日作诗招。"],"title":"次韵信民教授谢无逸游南湖"}
