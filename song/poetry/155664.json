{"author":"吴龙翰","id":155664,"strains":["平平平平平，仄仄平平○。","平平仄○仄，平仄仄仄○。","平○○？仄，仄平平仄平。","平平仄平仄，仄仄平仄○。","仄仄仄仄○，仄仄平平平。","平仄仄平平，平仄平平平。","平平仄平平，仄仄平平平。","仄仄○仄平，仄仄平○平。","仄○平平平，仄○平仄平。","仄仄仄平仄，平仄仄仄平。","平○平仄仄，平仄仄平平。","仄平仄平平，仄平平仄平。","仄平平仄平，平平仄平平。","仄平平平平，仄平仄仄平。","平平仄仄仄，仄仄平○平。","仄平平仄○，平仄平平○。","平平仄平仄，平仄○仄平。","仄仄仄仄仄，平仄○仄平。","仄平仄平仄，仄仄平仄平。","仄平仄平仄，仄仄平仄平。","仄仄仄平仄，仄仄平平仄。","○仄平仄仄，仄○平仄平。","仄仄仄仄平，仄仄仄仄平。","仄仄平仄平，仄仄○平平。"],"paragraphs":["嵯峨灵金山，峭壁偕天长。","巑岏万苍翠，无复敢颉颃。","登临劳逺目，久羁尘俗缰。","天风送笻屐，此愿今一偿。","所喜侍老亲，赑屃升崇冈。","琪树蔼柔丝，瑶草超群芳。","松声入幽懐，妙乐非笙簧。","好鸟相劝酬，醉我林中觞。","我吟游仙诗，客和招隠章。","起舞沸懽笑，人影乱夕阳。","何妨阿堵女，山北敞虚堂。","石池閟甘泉，瓦炉腾妙香。","昔言山有灵，金灯夜呈祥。","信哉华严经，佛眉施白光。","澄公有妙力，一笑通禅房。","讵知山石间，而有金光藏。","崦嵫下朱景，山气相激扬。","若以色见佛，扵法参与商。","我生事迂阔，咄咄颠复狂。","读书猎千古，浩气凌八荒。","乃欲落须髪，掬水曹溪傍。","吹以无孔笛，倒骑牛一场。","手击混沌开，有此硬脊梁。","指点生死根，棒喝行诸方。"],"title":"灵金山观金灯"}
