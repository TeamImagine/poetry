{"author":"赵鼎臣","id":226922,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["陌上行人欲饮冰，常年四月未炎蒸。","热因常侍虽无据，尘类元规自可憎。","南亩望云心激烈，老巫当午气凭陵。","故应此旱由风伯，讼汝于天岂不能。"],"title":"悯旱"}
