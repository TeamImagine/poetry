{"author":"项安世","id":53500,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平平。"],"paragraphs":["觥船老去不能空，诗律衰来渐少功。","此夜轮边谁得句，一壶花下偶成中。","光分少皡金天露，气挟蓐收阊阖风。","只恐嫦娥须自悔，何如云里放朦胧。"],"title":"又月出次韵"}
