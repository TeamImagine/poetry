{"author":"傅察","id":254200,"strains":["平平仄仄平，仄仄仄平仄。","仄仄平仄平，平平仄平仄。","仄仄仄○平，平平平仄仄。","仄仄○平平，平平仄平仄。","平仄仄平平，平平○平仄。","平仄○○平，平平仄仄仄。","仄平○仄平，仄仄平仄仄。","仄仄仄平平，平平平仄仄。","○仄仄平平，仄平仄平仄。","平仄仄平平，平平仄平仄。","仄平○仄平，仄平平仄仄。","平平？仄平，仄仄仄仄○。","平仄仄平平，平平仄平仄。","仄○平仄平，仄仄平平仄。","平平仄平平，仄仄平仄仄。","仄○仄平平，○平○仄仄。","平平仄平平，仄仄○仄仄。","平平仄平平，仄仄平平仄。","仄平仄平平，仄仄平仄仄。","仄平仄仄平，仄平仄平仄。"],"paragraphs":["融融暑未阑，悄悄夜方午。","命驾聊叩门，寻幽得兹土。","俯瞩但苍茫，前瞻何卤莽。","万籁正虚无，群生各安堵。","蝉啸作笙箫，蛙鸣当锺鼓。","凫舄正参差，诙谐惧狎侮。","岂惟冠盖倾，已觉肝胆吐。","坐久隐奔雷，天邉垂密雨。","疏木列宾朋，众峰自臣主。","萤火落明星，炉烟袅青缕。","那能胜酒杯，所欣瞻德宇。","高歌屡激昻，失喜或俛偻。","萧飒濯尘襟，清虚湛灵府。","快如仙爪爬，洒若头风愈。","须臾出金盘，照曜开玉户。","映浪杂琼瑰，穿帘间璧组。","斯游岂前谋，后会难逆数。","欢余岸纶巾，语约挥松麈。","可能伴鸡栖，亦复随蝶栩。","广寒会可升，试为刷翎羽。"],"title":"夜登清微亭云阴掩翳东北有雨少顷月出皎然复次前韵"}
