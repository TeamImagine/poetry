{"author":"吕本中","id":246715,"strains":["仄仄仄平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["贼马纵横未说归，草间梁上借余威。","布帆此去应无恙，银碗从来亦解飞。","世事只堪开口笑，主人空有食言肥。","自惭学道工夫少，坐觉文书到眼稀。"],"title":"余避地逾岭寄书宜章孙氏贼去则尽失之感叹有作"}
