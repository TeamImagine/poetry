{"author":"华岳","id":98846,"strains":["平平仄○○，平平仄平仄。","平平仄仄平，仄仄仄平仄。","○平仄平平，平平仄平仄。","仄平仄仄平，平平仄平仄。","仄仄平仄平，仄仄仄仄仄。","平仄平仄仄，平仄仄平仄。","平平仄平○，平仄仄平仄。","平仄平平平，平平仄○仄。","平平○仄仄，仄仄仄平仄。","○仄仄平平，平仄平平仄。","仄平平仄仄，仄仄仄平仄。","平平○仄平，平平仄平仄。"],"paragraphs":["西风卷荷衣，披披不成幅。","清霜拆蕙囊，冽冽已成蓿。","如何独东篱，黄华笑寒菊。","物之有盛衰，循环若推毂。","世事良亦然，亦岂物所欲。","金钿镕落日，零露洒寒玉。","人皆惜芳菲，谁复念幽独。","惟有陶渊明，殷勤费培沃。","簪花从帽落，撚酒醉商陆。","从此擅秋芳，芙桂非同录。","问花何以报，剪首荐醽醁。","他时更粉躯，为公采明目。"],"title":"上詹仲通县尉  其二"}
