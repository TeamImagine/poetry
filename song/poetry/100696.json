{"author":"汪莘","id":100696,"strains":["平平○平平，？仄仄平仄。","仄平平仄平，平仄仄平仄。","○平○○平，仄仄仄平仄。","平仄平仄平，仄仄仄平仄。","平平○仄仄，平仄仄平仄。","平仄仄仄○，平○仄平仄。","平平仄仄仄，平仄仄平仄。","仄仄平仄○，仄仄仄○仄。"],"paragraphs":["黄鹂占高枝，蝴蝶恋芳草。","达人能岸春，儿女被春恼。","和风吹衣裳，白日照怀抱。","天地为我园，众目一何小。","东皇行仲月，南极现朱鸟。","虞帝被袗衣，周王在灵沼。","于飞既览德，于牣亦知道。","感此弥恨长，冉冉以空老。"],"title":"春怀  其二"}
