{"author":"陆游","id":42445,"strains":["仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["世俗元非不汝忘，汝归安取醉为乡。","药苗野蔌山家味，柏子松房道室香。","一卷隠书为日课，数声啼鸟谢年光。","客来莫笑茆茨陋，占尽炎天一味凉。"],"title":"独至遁庵避暑庵在大竹林中二首  其二"}
