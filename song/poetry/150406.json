{"author":"牟𪩘","id":150406,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["天目群仙帝所毗，别来引领但神驰。","分明输与芗山老，活脱吟成玉局诗。","论旧惊心几甲子，扶羸笑觅一筇枝。","如公再合幡然起，勿恋春先笋蕨肥。"],"title":"答朱芗林见寄"}
