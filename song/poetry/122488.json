{"author":"周弼","id":122488,"strains":["平平○仄平平仄，平平平仄平平仄。","仄○○○平仄平，仄仄平○仄平仄。","仄仄仄平平仄仄，平仄○平仄平仄。","仄仄平平仄仄平，平仄平平仄○仄。","平平○仄平平仄，仄仄平平仄平仄。","平平平平仄仄仄平平，仄仄平平仄平○。","平仄平平○仄平，○平平仄平平平。","仄平○仄平平仄，仄仄平平仄仄平。"],"paragraphs":["湘东王好开芳甸，亭台环绕朱栏遍。","就中应教谁最多，庾信江淹日欢宴。","七十里围高木栅，花柳烧残少颜色。","取次华林建邺边，奚不移归帝王宅。","曾经行处蘋芜漫，赖此名存悉歆羡。","安知飞来不是旧时鶑，舞去都非昔年燕。","风擘残桃过短墙，更无人管任斜阳。","惜春犹有伤心者，认作徐娘半面妆。"],"title":"湘东苑"}
