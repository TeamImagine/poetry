{"author":"方逢振","id":155255,"strains":["仄仄仄仄○，○仄仄仄仄。","仄平仄仄平，仄○仄仄仄。","○○平仄仄，仄平仄○仄。","平平平仄平，仄仄○仄仄。","仄仄仄○平，仄仄仄平仄。","仄仄平仄平，平仄仄平○。","平仄平仄平，平仄平平仄。","平平平平平，仄仄○仄仄。","○平○平平，仄仄仄○仄。","仄仄仄平仄，平○仄平仄。","平仄仄仄平，仄仄平仄仄。","仄平仄仄仄，仄仄仄仄仄。","平仄仄仄平，仄平仄平仄。"],"paragraphs":["伯玉不我过，过我必六月。","老天雨不梅，五行一乃绝。","亢离单用事，赤乌赤如血。","人寰何罪辜，几欲炮烙杀。","左手解衣襟，右手不停箑。","脱帽无奈何，而况可腰折。","西望禽鬼焦，东望金鱼涸。","前山牛眠洿，亦复如火发。","相携将安之，只合坐论说。","伯玉老先辈，家传洞林诀。","谈辩管郭雄，五鬼皆避易。","借君铁拄杖，蹴踏六月雪。","为我买雪山，斵冰作天穴。"],"title":"毛伯玉以六月廿七日来访是年天不雨梅亢热异常书数韵述怀且以赠之"}
