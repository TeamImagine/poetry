{"author":"戴表元","id":160973,"strains":["仄仄仄○平，仄平平仄平。","平平仄○仄，平平○○平。","仄平平仄平，仄仄仄○平。","平平仄平仄，仄仄○仄平。","○平平仄仄，平平仄平平。","仄仄仄仄仄，仄平仄○平。","仄仄仄平仄，仄仄仄仄平。","○平仄仄仄，仄仄○平平。"],"paragraphs":["老树老且枯，数柯枝缀之。","虫来食其叶，藤来缠其皮。","幸然根本坚，未至甚离披。","风霜既无损，雨露犹见私。","如何乌鸟辈，同巢自倾危。","鬭击翼似斧，啄伤嘴如锥。","树色岁时减，树力日夜衰。","回头试一顾，但可相扶持。"],"title":"老树"}
