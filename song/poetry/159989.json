{"author":"林景熙","id":159989,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["闲采秋荷自制衣，相逢旧雨语依依。","学穷科斗心空老，梦跨蟾蜍肉不飞。","几唤江帆和雁渡，长歌岩户见云归。","何须化鹤千年后，城郭人民半已非。"],"title":"答柴主簿二首  其二"}
