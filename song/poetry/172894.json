{"author":"许仕叔","id":172894,"strains":["平○仄仄平平平，仄○○平仄平平。","仄仄仄仄平平，平平平平。","仄平平仄仄仄仄，仄仄仄仄平○平。","仄仄平平仄仄平，仄平仄平仄仄平仄平仄仄平。","平仄仄平仄，平仄○仄平平○。","○平仄仄仄仄仄，平平平仄○平平。","仄仄平仄仄平仄，仄○仄仄平平平。","仄平仄平仄仄仄，○平平仄仄仄平。","仄仄仄仄平○仄，仄○○○仄平平。","平仄平平○仄仄，平仄仄仄仄平○。","仄平仄仄仄仄仄，平仄仄仄仄仄○。","仄平仄仄仄仄仄，○仄○仄平仄平。","平平仄仄平，仄仄平平平。","仄平仄平平，仄仄平仄平。","仄仄平仄平仄仄，仄仄平仄平○平。","平仄仄仄平平仄，仄仄平仄平平平。"],"paragraphs":["撑空叠石何嵯峨，世传其名曰堆婆。","乃在浙岭之巅，吴山之阿。","我来于此少憩息，借问父老元如何。","父老为言五代时，有婆姓方氏结茅岭巅两鬓皤。","为念往来渴，均施汤水无偏颇。","行人以此尽感激，婆言吾亦期无他。","早晚吾骨只堆此，愿将一石堆吾坡。","尔来迄今四百载，行人堆石不少差。","我亦拾石堆其冢，既行且叹复逶迤。","今冢之高过百尺，堆石亦已岂虚过。","乃知一饮一滴水，恩至久远不可磨。","古人一饮在必报，如此传说夫岂讹。","吁嗟俗世人，乃道无恩波。","反恩以为雠，此语愚已多。","我适来此秋向晚，满屦霜叶仍吟哦。","因笔记此堆婆石，慷慨为赋堆婆歌。"],"title":"堆婆石"}
