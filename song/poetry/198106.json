{"author":"苏辙","id":198106,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄仄仄仄仄平。","平仄仄平平仄仄，仄平仄仄仄平平。"],"paragraphs":["春初戎马掠河壖，属国仓皇不解鞍。","未免驱民馈边食，旋闻奉使辍郎官。","年高转觉精神胜，虑稳要令事业安。","持节近看葱岭雪，拥裘应惯雁门寒。"],"title":"送王宗望郎中赴河东漕"}
