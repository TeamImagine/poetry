{"author":"陈傅良","id":66044,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["麾节元戎祖席光，晚风吹雨借初凉。","师传问讯谁书院，石刻摩挲是道乡。","闻有先声来召驲，想无后会到流觞。","路朝正设横经席，册府重䌷辟蠹香。"],"title":"和沈帅持要张漕季长韵二首  其二"}
