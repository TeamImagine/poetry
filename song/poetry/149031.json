{"author":"方回","id":149031,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄仄平。"],"paragraphs":["才疏意广道难行，深入穷山隠姓名。","自分一瓢终陋巷，谁知五马昔专城。","去年是处兴兵甲，此老无人问死生。","忽忆杜微今七十，寄声聊见不忘情。"],"title":"寄赵宾旸二首  其二"}
