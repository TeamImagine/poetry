{"author":"胡寅","id":11885,"strains":["仄仄平平仄仄平，仄平平仄仄平仄。","平平仄仄平平仄，仄仄平平仄仄平。","仄仄平平平仄仄，平平仄仄仄平仄。","仄平仄仄平平仄，平仄平平仄仄平。"],"paragraphs":["揽辔丹青久更恬，挂冠高处静尤厌。","情田不是年年熟，世味安能种种廉。","虎鼠乘时争用舍，鸢鱼适意自飞潜。","也应及取仙舟下，同向南山看水帘。"],"title":"和孙奇父"}
