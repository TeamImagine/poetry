{"author":"陈舜俞","id":146623,"strains":["仄仄平平平仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["柳色阴阴平望桥，春流西受霅溪潮。","玉楼有月清光远，蘋渚生风丽思飘。","宁使簿书堆几案，已闻歌咏满渔樵。","酒船欲访乌程去，愁费金龟返画桡。"],"title":"过平望驿有怀湖州李使君二首  其一"}
