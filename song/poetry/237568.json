{"author":"刘一止","id":237568,"strains":["平○仄平仄，仄仄平○○。","仄○仄平平，仄仄平仄平。","仄仄仄仄仄，平仄仄平平。","仄○平平平，仄仄平○平。","平平平仄平，仄仄仄仄平。","仄仄平仄平，平仄仄仄○。","○仄仄○仄，仄仄仄○平。","仄平平○○，仄平仄平平。","仄平仄平平，仄仄仄仄平。","平平仄平平，平仄仄○平。","○○仄○○，仄仄仄仄平。","仄仄平仄仄，仄仄仄平○。","仄仄平仄平，仄平仄平平。"],"paragraphs":["西雍拜颜色，振鹭俱分行。","绣衣浙江滨，再上君子堂。","首尾二十载，持槖侍明光。","厌看南朝山，易绾吴兴章。","煌煌朱两轓，照我梓与桑。","怪我衫始青，怜我鬓已苍。","颇复见劳苦，感慨激中肠。","向来官如泥，葡萄换西凉。","剪翎但鸣悲，坐阅百鸟翔。","公为世良师，医国有禁方。","颇闻药笼中，臭味久已尝。","小草存远志，未用出声妨。","采掇公弗疑，结根稔风霜。"],"title":"送吴兴太守卢给事赴兵部侍郎召四首以邦家之光为韵  其四"}
