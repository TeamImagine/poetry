{"author":"陆游","id":41786,"strains":["平仄平平平仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["箕颍元非争夺场，潇湘自古水云乡。","采茶歌里春光老，煮茧香中夏景长。","敛版早知游宦恶，署门晚悟世情常。","茹芝却粒虽无术，散发犹当效楚狂。"],"title":"初夏喜事"}
