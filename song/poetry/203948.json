{"author":"孔平仲","id":203948,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["相邀盂饭与盘蔬，坐偶行从半岁余。","夜倚松窗咏风月，昼挥玉麈讲诗书。","论交切切初谋协，告别匆匆晚意疏。","须亮主人攀惜甚，挽回归袖欲投车。"],"title":"王秀才谋归作诗留之"}
