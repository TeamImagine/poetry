{"author":"文天祥","id":156017,"strains":["仄平仄平仄，平仄平仄仄。","平平仄仄平，平平平仄仄。","仄平仄仄平，仄仄○仄仄。","平仄○仄平，仄平仄平仄。","平平仄○仄，○平仄仄仄。","仄仄平仄仄，仄平平仄仄。","平平仄平平，仄平○仄仄。","仄○○平仄，仄仄仄仄仄。"],"paragraphs":["汝南市人眼，壶小天地大。","谁知卖药翁，壶宽天地隘。","李君血肉身，大化中一芥。","天度三百余，满腔粲蓍蔡。","仙翁以过谪，长房以术败。","造化多漏泄，鬼神争讶怪。","君归视斯壶，口匏深覆盖。","得钱且沽酒，日晚便罢卖。"],"title":"赠一壶天李日者"}
