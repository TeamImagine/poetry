{"author":"胡寅","id":12189,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["细雨斜风恼弄春，荒郊不见踏青人。","伤心湖外松楸域，吊影天涯露电身。","杨柳杏花何处好，石泉槐火一时新。","举杯幸有君相属，更待泥乾步屧匀。"],"title":"寒食日约蔡生以雨不至"}
