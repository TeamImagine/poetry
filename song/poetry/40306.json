{"author":"陆游","id":40306,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["山阴道上柳如丝，策蹇悠悠信所之。","曲水已过修禊集，余寒不减试灯时。","贫犹自力常谋醉，病不能闲日赋诗。","谁道茅檐苦幽独，一钩新月是相知。"],"title":"春晚自近村归"}
