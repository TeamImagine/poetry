{"author":"蔡襄","id":135740,"strains":["仄平平仄平，仄仄平○仄。","仄仄仄○仄，平仄仄仄仄。","○平仄仄平，平仄平○仄。","○平仄仄仄，仄仄平平○。","仄仄平平平，平平仄○仄。","○平仄平仄，平仄仄平仄。"],"paragraphs":["此泉何以珍，适与真茶遇。","在物两称绝，于予独得趣。","鲜香箸下云，甘滑杯中露。","当能变俗骨，岂特湔尘虑。","昼静清风生，飘萧入庭树。","中含古人意，来者庶冥悟。"],"title":"即惠山煮茶"}
