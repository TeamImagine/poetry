{"author":"孟郊","id":13107,"strains":["仄仄平仄仄，仄平平平平。","仄平○仄平，仄○平平平。","仄仄仄平仄，仄平仄仄平。","仄仄仄○平，仄仄仄仄平。","仄仄仄平仄，仄平○平平。","仄仄仄平仄，仄平平仄○。","平仄平仄平，平仄平仄平。","仄仄平平仄，仄平平仄平。","平平仄平仄，仄仄○平平。"],"paragraphs":["澹澹沧海气，结成黄香才。","幼龄思奋飞，弱冠游灵台。","一鹗顾乔木，众禽不敢猜。","一骥骋长衢，众兽不敢陪。","遂得会风雨，感通如云雷。","至矣小宗伯，确乎心不回。","能令幽静人，声实喧九垓。","却忆江南道，祖筵花里开。","春风不能别，别罢空徘徊。"],"title":"送黄构擢第后归江南"}
