{"author":"胡时中","id":196692,"strains":["仄仄仄仄平仄平，平平平仄仄平仄。","○平平平仄仄平，仄○仄平仄平仄。","○平平平仄仄○，平平平仄仄平平。","平平仄仄平平仄，仄仄平平仄仄平。"],"paragraphs":["忆昔父母康健时，清明携我上丘垅。","如今清明我独来，却将小儿拜先冢。","凝情东风泪满衣，江山虽是昔人非。","儿儿问我悲何事，此意他年汝自知。"],"title":"清明行"}
