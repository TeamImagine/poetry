{"author":"薛涛","id":39135,"strains":["仄平平仄仄平平，仄仄平平仄仄平。","平仄仄平仄仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["乱猿啼处访高唐，路入烟霞草木香。","山色未能忘宋玉，水声犹是哭襄王。","朝朝夜夜阳台下，为雨为云楚国亡。","惆怅庙前多少柳，春来空鬬画眉长。"],"title":"谒巫山庙"}
