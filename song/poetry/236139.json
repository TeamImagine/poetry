{"author":"李光","id":236139,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["晚雨冥蒙洗瘴尘，断云遮月尚鳞鳞。","影涵涨浦摇金镜，光动天街碾玉轮。","村市更无沽酒客，小楼时见卷帘人。","不须辛苦琼台上，展席移觞近水滨。"],"title":"八月十六夜江边对月"}
