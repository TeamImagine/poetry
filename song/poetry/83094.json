{"author":"敖陶孙","id":83094,"strains":["仄仄仄，○平平。","平平仄，○平平。","仄○仄仄○平平。","仄平平仄○平平，平○仄平平仄○○平。","平○仄仄平平平，平○仄平仄仄仄仄平平平。","平平仄平仄○仄，仄平平仄平平平。","平平仄仄○○平，仄平平仄平平平。","平平平○仄仄平，平平仄仄平○平。","平仄仄仄平平平，仄平仄平平平平。","仄○仄仄○平仄仄仄，平平仄平○仄仄。"],"paragraphs":["薄薄酒，胜斋蔬。","粗粗布，胜无襦。","丑妻恶妾胜鳏孤。","叱涂呵道驱高车，何如醉归连臂行相扶。","巍冠束带商唐虞，何如北窗散发拥腹千爬梳。","金樽瓦盆酒如一，食芹差可无雕胡。","名尧字孔相号呼，百年蝼蚁同丘墟。","朝为卿相暮匹夫，青黄蚤失沟中枯。","锥利未必贤椎愚，左圆右方徒区区。","不如浊酒三杯对丑妇，荆钗布裙相媚妩。"],"title":"续薄薄酒"}
