{"author":"白居易","id":17397,"strains":["平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["霜鬓莫欺今老矣，一杯莫笑便陶然。","陈郎中处为高户，裴使君前作少年。","顾我独狂多自哂，与君同病最相怜。","月终斋满谁开素，须拟奇章置一筵。"],"title":"戏赠梦得兼呈思黯"}
