{"author":"李白","id":55977,"strains":["仄仄平平仄，仄仄平仄仄。","平平仄平仄，仄仄平仄仄。","仄仄平平平，平平平平仄。","仄平仄平仄，仄仄平平仄。","○平仄○平，仄仄平仄仄。","仄平仄平仄，○仄仄平仄。","仄仄仄仄平，○平仄平仄。","平平平仄仄，平○平平仄。","平仄仄○○，仄平平平仄。","平平仄仄仄，仄仄平平仄。","仄○平平平，平仄仄仄仄。","仄平仄平仄，平仄平仄仄。","仄仄仄仄○，仄仄○○？。"],"paragraphs":["九日茱萸熟，插鬓伤早白。","登高望山海，满目悲古昔。","远访投沙人，因为逃名客。","故交竟谁在，独有崔亭伯。","重阳不相知，载酒任所适。","手持一枝菊，调笑二千石。","日暮岸帻归，传呼隘阡陌。","彤襜双白鹿，宾从何辉赫。","夫子在其间，遂成云霄隔。","良辰与美景，两地方虚掷。","晚从南峰归，萝月下水壁。","却登郡楼望，松色寒转碧。","咫尺不可亲，弃我如遗舃。"],"title":"宣州九日闻崔四侍御与宇文太守游敬亭余时登响山不同此赏醉后寄崔侍御二首 一"}
