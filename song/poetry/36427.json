{"author":"陆游","id":36427,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["南郑归来二十霜，背人岁月去堂堂。","破裘不补知寒早，倦枕无憀厌夜长。","年少若为评宿士，狂生曾是说高皇。","慨然此夕江湖梦，犹绕天山古战场。"],"title":"秋思六首  其一"}
