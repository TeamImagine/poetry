{"author":"牛希济","id":37490,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["满城文武欲朝天，不觉邻师犯塞烟。","唐主再悬新日月，蜀王难保旧山川。","非干将相扶持拙，自是君臣数尽年。","古往今来亦如此，几曾欢笑几潸然。"],"title":"奉诏赋蜀主降唐"}
