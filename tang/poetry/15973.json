{"author":"白居易","id":15973,"strains":["平平仄平仄，平仄仄平平。","○仄平平仄，平平仄仄○。","仄平平仄仄，平仄仄平○。","仄仄平平仄，平平仄仄平。","仄○○仄仄，平仄仄平平。","仄仄平平仄，平平仄仄平。"],"paragraphs":["霜红二林叶，风白九江波。","暝色投烟鸟，秋声带雨荷。","马闲无处出，门冷少人过。","卤莽还乡梦，依稀望阙歌。","共思除醉外，无计奈愁何。","试问陶家酒，新𥬠得几多。"],"title":"浔阳秋怀赠许明府"}
