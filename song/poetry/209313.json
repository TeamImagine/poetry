{"author":"刘弇","id":209313,"strains":["平平仄仄仄仄平，仄平仄仄仄○平。","仄平○仄仄平仄，仄仄仄仄平平○。","平平平平仄平仄，平仄仄仄平平平。","平平仄仄○平仄，仄○仄仄平平平。","仄平○平仄仄平仄仄，○仄平平仄仄平仄平平平。","○平仄○仄，仄仄平平平。","仄平平平仄平仄，仄仄平平仄平仄。","平平仄仄仄平○，仄仄仄平○仄仄。","仄平平○仄仄平，平平平仄平平平。","仄平仄仄仄平仄，仄仄○平仄平仄。","平○平仄平，仄仄平平仄。","平仄仄仄仄仄平，○仄仄仄仄平○仄平平○。"],"paragraphs":["吴牛喘月齿发颓，晚阴阁雨杂殷雷。","一番重酿熨人暑，径欲濯涧扪崔嵬。","潭潭招提此亭在，鸥鹭惯客无惊猜。","番君故国号潇洒，巨浸沃日西南来。","别为弥茫浩汗之沼沚，中有晶荧照耀金碧之楼台。","钱塘未应邈，北顾真悠哉。","饮牛之津斡星渚，一色蓝英玉奁贮。","连冈十里卧晴虹，近竹远松如抹堵。","就追神观所得多，清风为我生曾波。","有生吊暑乃天性，独快疏棂亦吾病。","无论承露盘，未议清凉境。","安得大地变广寒，相与一世振𫄨屏箑缨头冠。"],"title":"游浮洲寺寒林亭"}
