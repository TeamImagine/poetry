{"author":"赵蕃","id":75153,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平平仄，平平仄仄仄平平。","平平仄仄平平仄，仄仄平平平仄平。"],"paragraphs":["走马忆登江上台，闻知兴废使人哀。","遥怜冷澹黄花节，远对飘零白雁来。","念尔不堪怀为恶，思余应是首频回。","诗成寄与憨申诵，句累难教心孔开。"],"title":"九日寄和父弟"}
