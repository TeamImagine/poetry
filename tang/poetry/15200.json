{"author":"白居易","id":15200,"strains":["仄仄平仄仄，仄平○仄平。","仄○仄平仄，仄平平仄平。","仄平仄平平，仄仄仄平平。","平○仄仄仄，仄仄○仄平。","平○仄平仄，仄仄平平平。","仄平仄○仄，○仄仄平平。","仄仄平平仄，仄平○○○。"],"paragraphs":["日出眠未起，屋头闻早莺。","忽如上林晓，万年枝上鸣。","忆为近臣时，秉笔直承明。","春深视草暇，旦暮闻此声。","今闻在何处，寂莫浔阳城。","鸟声信如一，分别在人情。","不作天涯意，岂殊禁中听。"],"title":"闻早莺"}
