{"author":"梅尧臣","id":46533,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["西垣阁老号文雄，辞体能兼两汉风。","绛帐旧生虽授学，灞陵归将已无功。","校文岂论居三上，赋分由来本下中。","不恨早朝秋雨急，犹陪鸳鹭大明宫。"],"title":"依韵和胡舍人见唁"}
