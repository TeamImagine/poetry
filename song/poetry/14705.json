{"author":"方师尹","id":14705,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["鹤岭重登不作难，自缘萝月喜同攀。","胜游不减谢安石，佳士况逢元鲁山。","眼底更无尘事扰，窗开又得许时闲。","丁仙已有归来约，他日寻盟共往还。"],"title":"爽轩"}
