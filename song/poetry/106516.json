{"author":"程公许","id":106516,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉节何如素节高，归来喜气溢东皋。","存耕元自有余地，嘉植何曾生不毛。","采石勋名须世济，陵阳今昔几人豪。","含饴一笑春无价，授简梁园可惮劳。"],"title":"张伯修令君赋诗同韵称庆"}
