{"author":"陆游","id":39171,"strains":["仄仄仄仄○，平仄平仄仄。","仄平○仄仄，平仄仄平仄。","平平仄○仄，仄平仄平仄。","仄○仄平平，仄仄○平○。","平○平平平，平仄仄仄仄。","仄仄平仄平，平仄平仄仄。","仄○仄平平，○仄仄平○。","○○仄平仄，仄仄仄仄仄。","仄平仄平仄，仄仄仄平仄。","仄○仄○平，平平仄○仄。","仄仄仄平仄，仄仄○平仄。","仄仄仄仄平，仄仄仄平仄。","○○○仄仄，仄仄○仄仄。","平平平仄平，平仄仄仄仄。","仄平平仄○，仄仄平仄仄。","仄仄平平仄，仄仄仄○仄。","仄仄仄仄平，仄仄仄仄仄。","仄仄平平平，平仄仄仄仄。","仄○仄平平，○仄平仄仄。","仄仄仄仄平，平仄仄仄仄。","平平仄仄仄，仄仄仄平仄。","仄平平平平，仄仄平○仄。","○○仄仄仄，仄仄仄仄仄。","平仄仄平平，仄平仄平仄。","仄仄○平平，仄仄仄仄仄。","平○仄仄平，平仄平仄仄。"],"paragraphs":["我老汝远行，知汝非得已。","驾言当送汝，挥涕不能止。","人谁乐离别，坐贫至于此。","汝行犯胥涛，次第过彭蠡。","波横吞舟鱼，林啸独脚鬼。","野饭何店炊，孤櫂何岸檥。","判司比唐时，犹幸免笞棰。","庭参亦何辱，负职乃可耻。","汝为吉州吏，但饮吉州水。","一钱亦分明，谁能肆谗毁。","聚俸嫁阿惜，择士教元礼。","我食可自营，勿用念甘旨。","衣穿听露肘，履破从见指。","山门虽被嘲，归舍却睡美。","益公名位重，凛若乔岳峙。","汝以通家故，或许望燕几。","得见已足荣，切勿有所启。","又若杨诚斋，清介世莫比。","一闻俗人言，三日归洗耳。","汝但问起居，余事勿挂齿。","希周有世好，敬叔乃乡里。","岂惟能文辞，实亦坚操履。","相从勉讲学，事业在积累。","仁义本何常，蹈之则君子。","汝去三年归，我傥未即死。","江中有鲤鱼，频寄书一纸。"],"title":"送子龙赴吉州掾"}
