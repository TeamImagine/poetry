{"author":"苏辙","id":198203,"strains":["平平平仄仄平平，平仄平平仄仄平。","平仄仄平平仄仄，仄平平仄仄○○。","仄平仄仄平○仄，仄仄平平仄仄○。","仄仄仄平○仄仄，○平平仄仄平仄。"],"paragraphs":["西都风物汉唐余，天作溪山养退居。","盈尺好花扶几杖，拂天修竹倚庭除。","白头伴侣谁犹健，率意壶飧久已疏。","我欲试求三亩宅，从公它日赋归欤。"],"title":"送文太师致仕还洛三首  其三"}
