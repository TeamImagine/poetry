{"author":"王庭珪","id":238304,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["泮水桥边不记年，后来谁复敢争先。","襄阳耆旧今无在，江左风流寂不传。","穷巷闭门佳客至，新诗照壁夜光悬。","未应晚节嗟流滞，三子青袍慰眼前。"],"title":"次韵曾英发"}
