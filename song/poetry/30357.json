{"author":"李吕","id":30357,"strains":["仄仄平平平仄仄，仄平仄仄仄平平。","平平仄仄平平仄，仄仄仄平仄仄平。","仄仄平平平仄仄，平仄仄仄仄平平。","平平平仄平平仄，仄仄平平仄仄平。"],"paragraphs":["子舍分劳非获已，息肩养疾乐闲居。","家传道义频加意，俗爱便宜莫计渠。","要是人人躬孝悌，更令世世饱诗书。","从今光大成吾志，可免时称贱丈夫。"],"title":"癸丑七月十九日以老病分任诸子以家务因为诗以示戒"}
