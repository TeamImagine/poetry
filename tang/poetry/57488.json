{"author":"岑参","id":57488,"strains":["平仄平仄○，仄平平仄○。","平平仄平仄，平仄平平平。","平仄平仄仄，仄平平仄平。","仄平仄仄仄，平仄平平平。","仄仄仄仄仄，平平平仄平。","平平仄平仄，○仄仄平平。"],"paragraphs":["归去新战胜，盛名人共闻。","乡连渭川树，家近条山云。","夫子能好学，圣朝全用文。","弟兄负世誉，词赋超人群。","雨气醒别酒，城阴低暮曛。","遥知出关后，更有一终军。"],"title":"送薛播擢第归河东"}
