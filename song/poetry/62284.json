{"author":"虞俦","id":62284,"strains":["仄仄仄平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["一别十年难再逢，君今浙左我淮东。","功名老去终安在，出处年来恨不同。","已是死灰何足溺，祇应怪事更书空。","鸡虫得失无期了，莫为元规扇障风。"],"title":"和林正父见寄"}
