{"author":"白居易","id":14911,"strains":["仄平平仄仄，平仄○○平。","仄仄平平仄，○平仄仄平。","平仄平平平，平仄仄仄平。","仄○仄平平，○仄仄○平。","○仄仄○仄，平平仄平○。","平平平平仄，仄仄仄平平。","仄仄平仄○，仄仄平仄平。","仄仄平仄仄，仄平平仄○。","仄平仄仄平，仄仄平平平。","仄仄仄仄仄，仄仄仄平平。","平平平仄平，仄仄仄平平。","平平平平仄，仄仄平○○。","平仄平平平，平仄平仄平。","仄平仄仄平，平平平○平。","仄平仄仄平，平平仄○平。","平平平仄○，平仄○仄平。"],"paragraphs":["洛阳谁不死，戡死闻长安。","我是知戡者，闻之涕泫然。","戡佐山东军，非义不可干。","拂衣向西来，其道直如弦。","从事得如此，人人以为难。","人言明明代，合置在朝端。","或望居谏司，有事戡必言。","或望居宪府，有邪戡必弹。","惜哉两不谐，没齿为闲官。","竟不得一日，謇謇立君前。","形骸随众人，敛葬北邙山。","平生刚肠内，直气归其间。","贤者为生民，生死悬在天。","谓天不爱人，胡为生其贤。","谓天果爱民，胡为夺其年。","茫茫元化中，谁执如此权。"],"title":"哭孔戡"}
