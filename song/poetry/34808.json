{"author":"陆游","id":34808,"strains":["仄仄平平仄仄平，仄平仄仄仄平平。","仄平仄仄仄平仄，平仄仄平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["又报东皇促驾归，醉中阙赋送春诗。","佛缾是处见红药，僧榻有时闻子规。","野客款门聊倒屣，谿潭照影一轩眉。","年光佳处惟初夏，儿女纷纷讵得知。"],"title":"初夏山中"}
