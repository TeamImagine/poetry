{"author":"薛季宣","id":63145,"strains":["仄仄平，平○仄○。","仄仄仄仄，平平仄平。","平平仄仄，平仄○。","○平○仄平，仄仄仄平，仄平仄平平仄仄○。","平平平仄平，仄平仄仄仄平平平，平平平平。","仄平平仄仄平平，○平○平平，平平平平。","仄仄仄仄仄，平平仄平平仄。","仄仄仄○仄，平仄。","仄仄仄平仄仄仄，○仄。","平平平平，仄仄仄仄仄平平仄。","平仄仄仄仄平○仄，仄仄仄仄仄平平仄。","平平平平，○仄平仄仄平平仄。"],"paragraphs":["我欲仁，违离二亲。","自我不见，于今十春。","心虽不去，情不亲。","闻师教有年，子不曰夫，孝终立身而始事亲。","求仁斯得仁，事斯语足以穷吾年，归耕乎休。","历山之下有良田，参来其谁芸，归耕乎休。","以一贯道者，吾夫子之言也。","去不我留者，年也。","不可得而再事者，亲也。","归耕乎休，耒耜足以待丰年也。","禾黍足以奉吾亲也，乐道足以富吾仁也。","归耕乎休，如是夫岂食吾贫也。"],"title":"归耕操"}
