{"author":"杜甫","id":3456,"strains":["平仄○平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","仄平平仄仄，○？仄平平。","仄仄平平仄，平平仄仄平。","仄平仄仄仄，○○仄平平。"],"paragraphs":["苔径临江竹，茅檐覆地花。","别来频甲子，倏忽又春华。","倚杖看孤石，倾壶就浅沙。","远鸥浮水静，轻燕受风斜。","世路虽多梗，吾生亦有涯。","此身醒复醉，乘兴即为家。"],"title":"春归"}
