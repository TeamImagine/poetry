{"author":"邹浩","id":220719,"strains":["仄平仄仄仄，仄平平仄平。","平平仄仄仄，仄平仄平平。","仄仄仄仄仄，仄仄仄仄平。","仄平仄仄平，平仄平平平。","平平仄平平，仄仄仄平平。","仄仄仄○仄，仄仄平平平。","仄仄仄平○，仄平○仄平。","平平仄仄○，仄仄平仄平。","仄平平○平，仄仄仄平平。","平仄平仄仄，平○仄仄平。","平仄仄仄○，平平○仄平。","仄平平仄平，仄仄仄平平。"],"paragraphs":["我生不嗜酒，断来仍十年。","前年窜岭表，去年斥湖边。","欲以御瘴湿，乃复酒至前。","一杯复一杯，朝暮常醺然。","因之醉乡游，别是一山川。","日月不相促，万物同暄妍。","眼界绝尘污，耳根遗俗𫍽。","心平气自和，妙与天地全。","歠糟而𫗦醨，信以昔人贤。","琴外陶靖节，诗中李谪仙。","声利挽不回，昏昏长醉眠。","有师谁得之，我奉以周旋。"],"title":"醉饮"}
