{"author":"虞世南","id":12582,"strains":["平平○平仄，平仄仄平平。","仄平○仄仄，平平仄仄平。","仄仄平平仄，仄仄仄平平。","仄仄平平仄，平仄仄平平。","仄平平仄仄，平平仄仄平。","平平仄平仄，平仄仄平平。","平平仄平仄，仄仄仄○平。","仄仄平平仄，仄○平○仄。","仄平平仄仄，平平平仄仄。","平平仄仄仄平平，○平○仄仄平平。","○平仄仄仄，平仄仄平平。"],"paragraphs":["陈遵重交结，田蚡擅豪华。","曲台临上路，高轩抵狭斜。","赭汗千金马，绣轴五香车。","白鹤随飞盖，朱鹭入鸣笳。","夏莲开剑水，春桃发绶花。","高谈辩飞兔，摛藻握灵蛇。","逢恩出毛羽，失路委泥沙。","暧暧风烟晚，路长归骑远。","日斜青琐第，尘飞金谷苑。","危弦促柱奏巴渝，遗簪堕珥解罗襦。","如何守直道，翻使谷名愚。"],"title":"门有车马客"}
