{"author":"赵蕃","id":74935,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["归我山中未一年，两回题子送行篇。","况今客路飞红叶，不比春风啼杜鹃。","东阁翘材嗟久阔，长沙夜席已喧传。","子行历聘应兄问，并谢江东有二天。"],"title":"又成父弟往余干谒赵叔遂至池阳庐陵谒二周先生长句送行"}
