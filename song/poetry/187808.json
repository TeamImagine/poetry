{"author":"王令","id":187808,"strains":["平平平仄平，平仄仄平仄。","仄仄仄仄仄，○仄平仄仄。","仄平仄平平，仄仄仄平仄。","平平仄平平，仄仄平仄仄。","仄仄仄平仄，仄仄仄平仄。","平平○平平，仄仄仄平仄。","○○仄○仄，仄仄仄平仄。","仄平平仄○，仄仄仄平仄。","平平仄仄○，平仄仄○仄。","仄平平仄平，仄仄平仄仄。","平平仄平仄，平仄仄○○。"],"paragraphs":["寥萧枝上风，蜩蛰以秋告。","黯叆道旁树，荫绿凉可冒。","况承积阴余，急雨荡晴昊。","初凉逞新威，宿暑惩旧躁。","漫漫出门路，踽踽可谁造。","江声汹西奔，海远剧东到。","中间可行望，洗涤去尘抱。","况于林阜间，古屋架晴燥。","蚊虻稍敛收，轩户可淹傲。","惜乎余独游，不可携所好。","踟蹰𥩟归步，风作冷相劳。"],"title":"游江阴寿寜寺"}
