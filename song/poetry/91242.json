{"author":"释居简","id":91242,"strains":["平平仄仄平平仄，○仄仄平平仄仄。","平仄平○平仄仄，平仄仄平平仄仄。","平平仄仄仄平平，平○仄平平仄平。","平平平○仄仄仄，平仄○平○仄○。"],"paragraphs":["胡笳未奏边云悄，长啸一声山月小。","狂虏归思悲夜老，身未到家心已到。","山云不似塞云腥，云中倚阑时一声。","悠然清闻四十里，何独重围空万骑。"],"title":"啸云"}
