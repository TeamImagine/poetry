{"author":"宋祁","id":13702,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["四陵烟柏蔽团晖，晓束朝绅拜庙闱。","台下俗无西向射，寝中人护月游衣。","垂髯上汉龙难见，耘野连天鸟自飞。","酹毕驱车循故道，经时回望怅依依。"],"title":"谒四陵下宫"}
