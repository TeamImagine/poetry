{"author":"释祖钦","id":141366,"strains":["仄平仄仄仄平平，仄仄○平仄仄平。","平平仄仄仄平平，仄仄平○仄仄○。","○平平仄仄，平仄仄○平，平仄平平仄仄平。","平仄平平仄仄仄，平仄仄○平。"],"paragraphs":["等闲剔出影团团，一一如珠走玉盘。","风前灿灿宝光寒，落落谁从转处看。","当随机括动，休被眼睛瞒，鱼目光生也一般。","天上蟾蜍水底浴，明暗不相干。"],"title":"如珠上人"}
