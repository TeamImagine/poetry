{"author":"王尚恭","id":79987,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["窝名安乐已诙谐，更赋新诗讼所乖。","岂以达为贤事业，自知安是道梯阶。","权门富室先藏迹，好景良朋亦放怀。","应照先生纯粹处，肯挥妙墨记西斋。"],"title":"和"}
