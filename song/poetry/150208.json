{"author":"方回","id":150208,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["至和嘉祐政途开，老凤将雏出蜀来。","父子声名天宇小，弟兄笔阵海潮回。","岷峨一气锺三杰，杜富诸贤得异材。","二百年来拜遗像，堂堂直气尚崔嵬。"],"title":"谒东坡祠"}
