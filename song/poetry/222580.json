{"author":"毛滂","id":222580,"strains":["平平平仄平平平，平平仄仄仄仄平。","平平平仄仄平仄，仄平仄仄平仄平。","平平仄仄仄平仄，○仄平仄平平平。","平平仄○仄仄仄，仄平平仄平平平。","平平仄仄平仄仄，平仄仄仄○平平。","仄平平仄仄仄仄，平平？平仄仄平。","○平仄○仄仄仄，仄仄平仄○○平。","平平仄仄仄仄仄，仄平仄○平○平。","？平平仄仄仄仄，仄仄○○平平平。","仄平平仄仄平仄，仄仄仄仄平平平。","仄平仄○仄仄仄，仄仄平仄仄仄平。","平平仄仄仄仄仄，仄○仄仄仄仄平。","平仄○○仄仄仄，平仄○仄仄仄平。","平○仄○仄平仄，仄平仄仄平平平。"],"paragraphs":["千秋桥畔桑麻村，槐阴覆砌绿映门。","关门谁觅病居士，掩书不读愔不言。","明窗养石作幽伴，苍骨孤痩栖秋痕。","潇湘洞庭入眼界，念随鱼鸟芦花根。","端知此想无是处，聊遣幻变驱昏烦。","请言居士往少壮，烹羊炰羔酒拍盆。","离骚百过亦径醉，万事形影如空尊。","襄阳老孟识此意，数凭楚些招其魂。","只今流落口吻燥，病乃乘间排吾阍。","病多诸念反衰冷，念冷却觉丹田温。","此田不应供喜怒，外物稂莠那可存。","诛稂去莠要及早，俗虑可吐不可吞。","鸡犬相闻太古末，居士中有五亩园。","舒迟不称子男服，要须结佩纫芳荪。"],"title":"病中独坐"}
