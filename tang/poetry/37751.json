{"author":"刘兼","id":37751,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["载花乘酒上高山，四望秋空八极宽。","蜀国江山存不得，刘家豚犬取何难。","张仪旧壁苍苔厚，葛亮荒祠古木寒。","独对斜阳更惆怅，锦江东注似波澜。"],"title":"重阳感怀 二"}
