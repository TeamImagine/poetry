{"author":"陆游","id":34986,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄平平仄平仄，仄平平仄仄平平。","平平仄仄仄平仄，平仄平平仄仄平。"],"paragraphs":["木叶勾萌喜小春，鬓毛萧飒愧陈人。","今朝忽破簿书梦，此地暂还风月身。","闲岸纶巾照清浅，却扶藤杖上嶙峋。","人生要是便疏豁，金马银台莫问津。"],"title":"后园闲步"}
