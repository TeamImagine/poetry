{"author":"白居易","id":16606,"strains":["平平仄仄仄平平，仄仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["干时久与本心违，悟道深知前事非。","犹厌劳形辞郡印，那将趁伴着朝衣。","五千言里教知足，三百篇中劝式微。","少室云边伊水畔，比君校老合先归。"],"title":"留别微之"}
