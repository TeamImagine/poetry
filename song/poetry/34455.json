{"author":"陆游","id":34455,"strains":["平平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["秋来情味更堪论，身寄城南五亩园。","委辔看山无铁獭，拾樵煎茗有青猿。","陂塘夜雨添新涨，原野烟芜减旧痕。","岂是平生少亲友，略无人肯访孤村。"],"title":"秋思"}
