{"author":"李之仪","id":205320,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["阴重炉红欲雪天，氤氲香篆不藏烟。","南游步步如同历，西竺层层有旧缘。","未觉鸦声惊户外，似传梅信到窗前。","老来酒量无消息，负此佳时一慨然。"],"title":"次韵珪首座"}
