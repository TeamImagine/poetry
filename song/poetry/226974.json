{"author":"赵鼎臣","id":226974,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["清世谁人怨考槃，喜闻明诏竞弹冠。","文章得路呈身易，衡石当前下笔难。","尽拔灵珠沧海暗，独横长剑晓天寒。","知君故是抡才手，拟抱焦桐一问看。"],"title":"马宗玉教授自大名考进士归以诗赠之"}
