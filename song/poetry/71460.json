{"author":"蔡戡","id":71460,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平仄仄平。","平仄仄平平仄仄，平平仄仄仄平平。"],"paragraphs":["少年豪气已如虹，抵掌论兵一世雄。","智略独超伦辈上，功名只在笑谈中。","弄兵坐扫潢池盗，卖剑潜回渤海风。","恢复未酬人奄忽，佳城那忍葬滕公。"],"title":"钱大受挽诗  其一"}
