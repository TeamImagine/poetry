{"author":"李新","id":223055,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["荒溪屈曲中郎篆，白鹭参差玉笋班。","竿日已移三丈外，水云犹垛两山间。","石桥梅萼余香冷，茅店人家晚梦闲。","幸自归心过飞鸟，不须循指示刀环。"],"title":"晚过银山"}
