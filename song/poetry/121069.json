{"author":"白玉蟾","id":121069,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["契妙堂中静养神，神凝气聚一壶春。","青山绿水无非道，翠竹黄花有几人。","世外不知千百世，身中还更两三身。","一从契得虚无妙，明月清风是我邻。"],"title":"契妙"}
