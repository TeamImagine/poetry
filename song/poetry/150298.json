{"author":"牟𪩘","id":150298,"strains":["平平仄平仄仄仄，仄仄仄仄仄○仄。","仄平仄仄仄平平，仄仄平平仄平仄。","仄仄平平仄仄○，仄仄仄平平仄仄。","平平仄仄仄平仄，仄仄平平仄平仄。","仄○仄仄仄平平，仄仄平平仄平仄。","平平仄仄平平仄，仄平仄仄○仄仄。","平平仄仄仄平平，平平平仄仄平仄。","仄平○仄平？平，仄仄○平○仄仄。","平平仄仄仄仄○，○仄仄平平平仄。","仄平仄仄○平仄，○仄平○平仄仄。","仄仄平仄仄○仄，仄仄仄○平仄仄。","平平仄仄仄○仄，○仄仄平平仄仄。","平○仄仄仄仄仄，仄仄平平○仄仄。","仄○仄平仄平平，平仄平平仄平仄。","○平仄仄平仄平，平○仄仄○平仄。","仄平仄○仄平平，平○平仄平平仄。","平平仄仄平仄仄，仄平平平仄平仄。","仄平仄仄仄仄平，仄仄平○仄平仄。","仄仄平平○仄平，平平仄仄平○仄。","仄仄平○仄平○，平仄○平仄平仄。","平仄平平仄仄平，平平仄仄平○仄。","平平仄平仄仄平，平平平仄仄仄仄。","仄平仄仄平仄仄，仄仄平平仄平仄。","仄仄平平○仄仄，平平仄仄平仄仄。","仄平仄平平仄仄，仄平平仄平平仄。","仄平平仄平仄仄，仄仄仄仄平平仄。","○平仄仄仄平仄，○仄平○仄平仄。","○平仄仄仄仄仄，仄平平平仄平仄。","仄平仄仄平○仄，仄仄仄仄平仄仄。","仄平仄仄平○平，平平仄仄仄○仄。"],"paragraphs":["平生爱山苦趼足，况此对面美冠玉。","也曾杖屦极跻攀，稍度湾埼转虚曲。","径踏青螭脊上行，所历渐高山渐束。","红亭白塔出湖外，下瞰诸峰等臣仆。","祖禅晏坐服生狞，法席宏开俨清肃。","何人梵呗呼僧定，划然透户如击筑。","浮岚暖翠忽纷披，依依精舍傍修竹。","至今犹作咿唔声，饱食颇惭空洞腹。","崎岖竟日亦已劳，应接满前端为目。","道人对境了无羡，折脚铛中煨脱粟。","小立为尔起深悟，愿事扫除甘播掬。","峥嵘岁月苦难记，三寸穉杉俄立鹄。","山中老宿亦向尽，访旧无人空感触。","细评道人似豪家，台殿耽耽枕岩谷。","当时气象雄一方，谁教劫火烧糜竺。","十年旧观未全还，金钱奔走倾缁俗。","何山试问何所有，一溪清泠嗽寒绿。","入门使我意也消，不省人间有华辱。","殆是高人胜士徒，山灵笑许兹论笃。","旷荡幽深两俱胜，胡不重游勇奔鹿。","多病欢娱久去心，良辰美景宁相属。","昏昏午窗供坐凉，跳丸西走白日速。","夜来可奈风雨尽，尽力催花亦良酷。","痛杀新红三万片，园林惨淡余老木。","作诗遣愁愁未遣，那知翻作愁根窟。","古人真欲焚笔砚，苦语殆可书绅笏。","颇怜阮屐共嵇锻，更笑周妻与何肉。","留连一物即是碍，羡君开襟少嚬促。","爱诗乃复宜相似，句语卓荦光透幅。","倦还始觉心和平，人生有手莫操牍。"],"title":"和王寅甫御史游南山韵"}
