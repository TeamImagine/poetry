{"author":"刘攽","id":183893,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["复阁横云不易登，宫烟漠漠柳层层。","始知奇兽名天禄，遍见群书蠹羽陵。","此去杳冥无几许，向来游集类多能。","秋风撩乱吹蓬鬓，老愧诸公话得朋。"],"title":"同诸公登秘阁"}
