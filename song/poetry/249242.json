{"author":"曾几","id":249242,"strains":["仄仄平平仄仄平，仄平平仄仄平平。","仄平平仄平平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老境垂垂六十年，又将家上鐡头船。","客留阳羡只三月，归去玉溪无一钱。","观水观山都废食，听风听雨不妨眠。","从今布袜青鞋梦，不到张公即善权。"],"title":"发宜兴"}
