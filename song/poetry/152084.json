{"author":"方一夔","id":152084,"strains":["仄仄仄仄仄，仄仄○平仄。","平平○仄仄，仄仄平○仄。","仄仄平平平，仄仄平平仄。","平平仄仄仄，平平仄平仄。","仄○仄平平，仄仄平仄仄。","仄仄平仄平，平平仄仄仄。","仄平仄平仄，仄仄平○仄。","仄仄平○平，平仄平平仄。"],"paragraphs":["婉婉马上女，两颊莹寒玉。","弓弯敲镫踏，侧立纷相逐。","借问谁家儿，近出常山族。","儿家昔鼎贵，煌煌什朱毂。","父亲守常山，忽值胡马蹙。","起义功不成，巢倾卵亦覆。","妾身转流落，岁久无钱赎。","欲去无缘由，安得南飞鹄。"],"title":"感兴二十七首  其二"}
