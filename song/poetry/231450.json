{"author":"谢薖","id":231450,"strains":["平平仄平平仄平，仄平仄仄平仄平。","平平仄仄仄仄仄，○平仄仄平平平。","仄平平平○仄仄，仄○平仄○平平。","平○平平仄平仄，仄仄仄仄平仄平。","仄平仄仄仄仄仄，仄平平仄平平平。","？○○仄平仄仄，仄○平平○仄仄。","仄平平○○仄仄，仄平仄仄仄○○。"],"paragraphs":["虬髯少年龙鳯姿，手提一剑平九维。","瀛洲学士十八辈，如雕虎啸清风随。","到今丰姿传粉绘，皎如琪木参琼枝。","秦王功高盖天下，脱略世故容小疵。","数公不语意有在，敬宗流辈宁何知。","倘收王魏文学馆，事如辰嬴当早谏。","美哉贞观犹有恨，洗苏众像一长叹。"],"title":"十八学士写真图"}
