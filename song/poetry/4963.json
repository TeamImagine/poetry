{"author":"释正觉","id":4963,"strains":["平平平仄○平仄，仄仄平平平仄仄。","仄平仄仄仄平平，仄仄平平仄平仄。","仄平○仄仄○平，仄仄平平仄平仄。","仄仄平平平仄平，仄仄平○仄平仄。","平平仄平仄仄平，○○仄仄平平仄。","仄平平仄仄仄平，○仄平平仄仄仄。","仄仄平平平仄平，仄○仄仄平平仄。","○平仄平○仄平，仄平仄仄平平仄。","仄仄仄平平仄平，平仄平○平仄仄，仄仄仄平平仄仄。"],"paragraphs":["门门通彻长安道，信手拈来还恰好。","脚跟踏着赵州关，丈六金身一茎草。","我初相会个中人，法法圆通见怀抱。","杖屦追随来道场，不学痴禅事关扫。","青山白云一径通，行行鸟道谁寻讨。","宝峰师是马馰儿，相得而今恨不早。","吸尽西江居士庞，唤回竖指俱胝老。","泥牛力耕空劫春，木人捧出形山宝。","罢捋虎须归去来，荆棘林中任起倒，午日丽天光杲杲。"],"title":"超然居士得得问道于宝峰祥禅师且欲归歌长篇以谢予偕其行见挽以和渍笔说句继之"}
