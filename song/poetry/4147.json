{"author":"苏简","id":4147,"strains":["仄仄平仄仄，仄仄平平平。","仄仄仄仄平，仄仄○平平。","仄平○平仄，平仄平平○。","仄仄仄仄仄，平平平平平。","○平仄平仄，平仄仄仄平。","仄平平仄仄，平仄仄平○。","仄仄仄仄平，平平仄平平。","平平仄○仄，仄仄平平平。"],"paragraphs":["养拙何所诣，白昼门常关。","剥啄有好怀，绕郭横秋山。","佛庐占山麓，清净非人间。","曳杖得晤语，幽寻为怡颜。","三峰耸而秀，群𪩘抱以环。","寺同乔木古，僧与白云闲。","一鸟不复鸣，流泉自潺湲。","山林足胜践，世路羊肠艰。"],"title":"次韵张正民游智者寺"}
