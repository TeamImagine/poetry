{"author":"方干","id":30192,"strains":["仄仄平平平仄平，仄平平仄仄平平。","仄平平仄平平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["去去凌晨回见星，木兰舟稳画桡轻。","白波潭上鱼龙气，红树林中鸡犬声。","蜜炬烧残银汉昃，羽觞飞急玉山倾。","此时检点诸名士，却是渔翁无姓名。"],"title":"陪王大夫泛湖"}
