{"author":"程俱","id":235483,"strains":["平平仄仄平，仄仄平仄仄。","仄平仄仄仄，仄仄仄平仄。","平平仄平平，仄仄仄平仄。","平平仄平○，仄仄仄仄仄。","仄平仄平平，仄仄仄仄仄。","仄平平仄仄，平仄平平仄。","平平仄？仄，平仄仄平仄。","平平平仄○，仄仄仄仄仄。","仄平仄○平，仄仄仄平仄。"],"paragraphs":["名山昔远游，老罢无复睹。","永怀避世士，往往寄农圃。","移家白云根，及此未春雨。","桃梅足新栽，把玩喜欲舞。","可无紫琅玕，叶作翠鳯羽。","宠光松菊径，萧散烟霞聚。","雌雄比嶰谷，颜色盖南浦。","龙鞭虽未行，玉茁亦已吐。","咄嗟勿留情，万物乃吾府。"],"title":"和柳子厚诗十七首 野人致紫竹栽手植方丈后"}
