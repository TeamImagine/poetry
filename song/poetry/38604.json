{"author":"陆游","id":38604,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["天公元不吝光阴，付与书生遂本心。","老已为民犹学问，向虽作吏半山林。","百年断稿传三世，一日晴窗抵万金。","努力更思恢道术，酒杯虽把不须深。"],"title":"冬晴稍理旧学有感于怀"}
