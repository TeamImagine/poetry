{"author":"苏颂","id":179303,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["久从闲僻向沧池，忽见嘉宾喜可知。","触热正烦思美荫，卧疴方苦遘良师。","欲留尽兴时须饮，要取忘忧祗有棋。","二者已欣陪造适，解颐仍得鼎来诗。"],"title":"方公说通直见示与小子京和答棋诗四篇因次本韵继蒙宠惠前后凡十五篇牵强奉答  其三"}
