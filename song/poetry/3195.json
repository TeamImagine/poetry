{"author":"陈与义","id":3195,"strains":["仄平平平仄仄仄，仄仄平平平仄仄。","仄平仄仄仄○平，仄仄仄平平仄仄。","仄平仄平平仄平，仄仄仄仄平仄○。","○仄仄平平仄仄，平仄平仄平平平。"],"paragraphs":["古人争名翰墨薮，柿叶桑根俱不朽。","固知老褚下欧阳，控御管城须好手。","嫁非好时聊自强，幅则甚短惭甚长。","闻道蔡侯闲石臼，为借余力生银光。"],"title":"以纸托乐秀才捣治"}
