{"author":"程公许","id":106543,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["乞州如斗苦难谐，遣戍蓬婆也自佳。","严诏自天疑过误，虚心造物与安排。","轒辒犹未空三辅，鼙鼓何当静两淮。","经世无才羞汲引，寸丹咫尺是尧阶。"],"title":"甲午岁除即事二首初被聘召之命末章感遇述怀  其二"}
