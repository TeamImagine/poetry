{"author":"薛逢","id":24263,"strains":["平仄平平平仄平，平平仄仄仄平平。","平平平仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["炀帝都城春水边，笙歌夜上木兰船。","三千宫女自涂地，十万人家如洞天。","焰焰花枝官舍晚，重重云影寺墙连。","少年作尉须矜慎，莫向楼前坠马鞭。"],"title":"送沈单作尉江都"}
