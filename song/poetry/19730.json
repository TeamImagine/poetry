{"author":"史浩","id":19730,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["乞得闲身欲自由，便当寻壑更经丘。","力除骄志期争席，尽洗机心为狎鸥。","兵卫旌旗真冗长，门迎车马谩諠啾。","贤侯幸得同声臭，此礼从今合罢休。"],"title":"与谢守殿撰"}
