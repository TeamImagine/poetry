{"author":"陆游","id":34775,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["雨余未肯放朝暾，穿仗恭承圣主恩。","清跸传声徐御殿，紫衣引拜许龙门。","徘徊漫结尧阶恋，零落难招楚泽魂。","归去犹堪夸里巷，桐江新赐两朱轓。"],"title":"延和殿退朝口号二首、  其一"}
