{"author":"刘禹锡","id":11234,"strains":["平仄平平仄仄平，仄平平仄仄平平。","平平平仄仄平仄，平仄仄平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["何代提戈去不还，独留形影白云间。","肌肤销尽雪霜色，罗绮点成苔藓斑。","江燕不能传远信，野花空解妒愁颜。","近来岂少征人妇，笑采蘼芜上北山。"],"title":"望夫山"}
