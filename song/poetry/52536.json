{"author":"释宝昙","id":52536,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["邺下家声晚更高，南朝徐庾总儿曹。","向来霖雨无双手，多在秋风一二毛。","舌本旋浇甘露碗，词锋久淬䴙鹈膏。","已知造物叮咛意，鸣鹤如今在九皋。"],"title":"上刘左史二首  其一"}
