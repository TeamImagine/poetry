{"author":"苏辙","id":198626,"strains":["平平仄仄仄，仄仄○仄仄。","平平仄平仄，仄仄平仄仄。","平平仄平平，平仄仄平仄。","仄仄仄○平，平平平仄仄。","○平仄仄仄，○仄平仄仄。","仄平○平仄，仄仄平平仄。","仄仄平仄平，仄仄平仄仄。","仄平仄平仄，仄仄平仄仄。","○平仄仄仄，仄平平仄仄。","平仄仄仄平，仄平仄平仄。"],"paragraphs":["平生不喜饮，九日犹一酌。","今年失家酿，节到真寂寞。","床头泻余樽，畦菊吐微萼。","洗盏对妻孥，肴蔬随厚薄。","兴来欲径醉，量尽还自却。","傍人叹身健，省己知脾弱。","尚有姑射人，自守常绰约。","养生要慈俭，已老惭矍铄。","燕居渐忘我，杜门奚不乐。","风曲日已干，浊醪可徐作。"],"title":"九日家酿未熟"}
