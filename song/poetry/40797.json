{"author":"陆游","id":40797,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["渺渺烟波飞桨去，迢迢桑野策驴还。","寄怀楚水吴山外，得意唐诗晋帖间。","每惜好春如我老，谁能长日伴人闲。","世间自是无兼得，勋业元非造物悭。"],"title":"出游归鞍上口占"}
