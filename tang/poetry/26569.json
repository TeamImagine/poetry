{"author":"刘沧","id":26569,"strains":["仄平仄仄平平仄，仄仄仄平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["昔时霸业何萧索，古木唯多鸟雀声。","芳草自生宫殿处，牧童谁识帝王城。","残春杨柳长川迥，落日蒹葭远水平。","一望青山便惆怅，西陵无主月空明。"],"title":"邺都怀古"}
