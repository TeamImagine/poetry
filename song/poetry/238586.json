{"author":"王庭珪","id":238586,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东南作尉本神仙，化鹤家声亦宛然。","临欲骑鱼归海岛，犹能跃马拓弓弦。","花间载酒经旬日，陌上悲歌隔九泉。","尚有读书台下月，夜深还照碧池边。"],"title":"挽丁陶明县尉"}
