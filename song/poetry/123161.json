{"author":"吴潜","id":123161,"strains":["仄仄平平仄平平，平仄平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["雨缶云瓶剖阿香，弥漫何处辨玄苍。","衰翁憔悴忧三伏，古佛慈悲赐一凉。","但愿有缘乘款段，岂应无梦驾偏箱。","西风谷口秋田熟，休问奇章与赞皇。"],"title":"三用喜雨韵三首  其一"}
