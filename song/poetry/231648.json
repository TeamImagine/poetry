{"author":"谢薖","id":231648,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["得句可传千古意，搜奇攻苦百年身。","河梁赠别初无对，锦里吟春复有人。","我已汗颜惊手缩，君犹琼树赏朝新。","从今习气须磨尽，二字唯当悟客尘。"],"title":"用前韵和董彦速"}
