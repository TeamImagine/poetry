{"author":"李中","id":37025,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["十年孤迹寄侯门，入室升堂忝厚恩。","游遍春郊随茜斾，饮残秋月待金尊。","车鱼郑重知难报，吐握周旋不可论。","长恸裴回逝川上，白杨萧飒又黄昏。"],"title":"哭故主人陈太师"}
