{"author":"葛立方","id":17696,"strains":["平平仄仄平平平，平平仄仄平平平。","平平仄仄○○仄，平仄仄仄平○平。","平平仄仄仄仄仄，○仄仄○平仄平。","仄平仄仄仄仄仄，仄仄平平平仄平。"],"paragraphs":["冰壶彻骨无纤尘，新来结屋苕溪滨。","倾银注瓦叟泥饮，披锦裂绣天行春。","沙平印篆鸟浴羽，浪暖破绡鱼跃鳞。","一丘一壑志愿毕，肯待人招祁孔宾。"],"title":"春日移舟章园  其一"}
