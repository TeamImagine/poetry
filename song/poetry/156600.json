{"author":"文天祥","id":156600,"strains":["仄平○平平，仄仄平平平。","平平仄平仄，仄仄平仄平。","仄仄仄平平，平平仄平平。","仄平仄仄平，仄平仄平平。","平仄仄平仄，仄仄○平平。","平平仄仄平，平仄仄仄平。","仄仄仄仄平，仄平○仄平。","仄仄仄平仄，仄○仄仄平。","仄平仄平仄，仄平仄仄平。","平○仄仄仄，仄○仄○平。","仄平仄平仄，仄平平平平。","平仄仄○仄，平仄仄平平。","○○仄仄仄，平仄仄平平。","平平仄平仄，平仄平平仄。","平仄仄仄平，○仄仄平平。","平仄仄平平，平仄平仄平。","平仄○仄仄，平仄○平平。","○仄平仄仄，仄仄平平平。","仄平仄○仄，仄仄仄仄○。","仄仄仄平仄，仄仄平平○。","仄平仄仄仄，仄仄平平平。","平○仄仄平，仄○仄仄平。","平平仄平仄，仄仄平平平。","平平仄仄仄，仄平平仄平。","仄平仄仄仄，仄仄平仄平。","平平仄仄仄，平仄平仄平。","○仄仄仄仄，平平仄平平。","仄平仄仄○，仄仄平○平。","平平平仄平，仄仄○平平。","○平仄仄仄，○仄仄平平。"],"paragraphs":["北风吹黄花，落木寒萧飕。","哀哀我慈母，玉化炎海秋。","日月水东流，音容隔悠悠。","小祥哭下邳，大祥哭幽州。","今此复何夕，荏苒三星周。","嗟哉不肖孤，宗职旷不修。","昔母肉未寒，委身堕寇雠。","仰药早云遂，庶从地下游。","太阿落人手，死生不自由。","南冠坐绝域，大期落淹流。","白华下玄发，碧苏生缁裘。","心口自相语，形影旁无俦。","空庭鬼火閴，天黑对牢愁。","鱼轩在何处，魂魄今安否。","儿女各北归，坟墓委南陬。","寒食雨凄凄，盂饭谁与投。","荆棘缠蔓草，狐兔缘荒丘。","长夜良寂寞，与我同幽幽。","我心亦劳止，我命实不犹。","昨夕梦堂上，乐昔欢绸缪。","觉来尚恍惚，血涕连衾禂。","晨兴一瓣香，痛如螫在头。","吾家白云下，万里同关忧。","遥怜弟与妹，几筵罗庶羞。","既伤母在殡，又念兄在囚。","兄囚不足念，毋亦为母谋。","三圣去已远，穹垠莽洪流。","缅怀百世虑，白骨甘填沟。","冥冥先大夫，郁郁苍松楸。","防山迄合葬，瞑目复何求。"],"title":"先两国初忌"}
