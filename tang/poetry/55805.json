{"author":"李白","id":55805,"strains":["仄○仄仄平仄仄，仄平仄仄○平仄。","仄仄仄仄平平○，仄平仄平仄○平。","仄平平平仄平仄，仄○平平仄仄○。","平平平仄平仄○，○仄仄平仄仄平仄平。","○○平平仄平仄，平仄平仄平仄平。","仄平仄仄○仄仄，平平平平？平仄。","○○仄仄平仄平，仄平平平仄平仄。","仄平仄仄仄仄平，仄仄平仄平平平。","仄平仄平仄，平○平仄○。","平平平仄仄○仄，仄仄平平○仄平。","平平○○平仄仄，平平仄仄○平仄。","平○仄仄○平平，仄仄仄平仄平仄。","○○仄仄仄？平，○平仄仄平仄平。","平平仄平仄平仄，仄仄○仄平平平。","平平平仄平○○，仄平○仄仄仄平。","仄平平仄仄仄仄，仄仄○○○仄平。"],"paragraphs":["我吟谢朓诗上语，朔风飒飒吹飞雨。","谢朓已没青山空，后来继之有殷公。","粉图珍裘五云色，晔如晴天散彩虹。","文章彪炳光陆离，应是素娥玉女之所为。","轻如松花落金粉，浓似苔锦含碧滋。","远山积翠横海岛，残霞飞丹暎江草。","凝毫采掇花露容，几年功成夺天造。","故人赠我我不违，着令山水含清晖。","顿惊谢康乐，诗兴生我衣。","襟前林壑敛暝色，袖上云霞收夕霏。","群仙长叹惊此物，千厓万岭相萦郁。","身骑白鹿行飘飖，手翳紫芝笑披拂。","相如不足跨鹔鹴，王恭鹤氅安可方。","瑶台雪花数千点，片片吹落春风香。","为君持此凌苍苍，上朝三十六玉皇。","下窥夫子不可及，矫首相思空断肠。"],"title":"酬殷明佐见赠五云裘歌"}
