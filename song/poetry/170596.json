{"author":"奕载","id":170596,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["琉璃叶下剪梧桐，绿子青枝扫地空。","俗眼如何有青白，好风安得问雌雄。","物随尘境工荣悴，人触心兵战异同。","只可轻帆理归兴，暮云萧散大江东。"],"title":"大雄寺"}
