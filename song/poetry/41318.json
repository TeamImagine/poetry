{"author":"陆游","id":41318,"strains":["平仄仄平仄，平仄○平○。","平平仄仄平，仄仄仄平仄。","仄仄仄平平，仄仄仄仄仄。","仄仄仄平平，○仄仄仄仄。","平平仄仄仄，平仄○平仄。","仄平平平平，仄仄平仄仄。","仄仄仄仄仄，○平仄平仄。","仄仄○仄仄，仄仄平仄仄。","仄平仄平仄，仄仄平仄仄。","平仄○仄平，平仄仄仄仄。"],"paragraphs":["吾道运无积，何至堕畦畛。","酰鸡舞瓮天，乃复自拘窘。","外物岂移人，子顾不少忍。","鹤井与狐妖，正可付一哂。","繁华梦境闹，零乱空花𫕥。","可怜憨书生，尚学居易稹。","我昔亦未免，吟哦琢肝肾。","落笔过白雨，聚稿森束笋。","幸能悟差早，念念常自悯。","安得从硕儒，稽首谢不敏。"],"title":"偶观旧诗书叹"}
