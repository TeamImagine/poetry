{"author":"文同","id":168458,"strains":["仄平仄仄仄，仄仄平仄仄。","○仄仄仄仄，仄○平仄仄。","仄仄仄平仄，仄平仄平仄。","平平平仄仄，仄仄平仄仄。","仄平平仄仄，平仄○平仄。","仄仄平仄平，平○○仄仄。","仄仄仄平仄，平仄○平仄。","○○仄平仄，仄仄仄平仄。","仄○仄○仄，仄平平仄仄。","仄仄仄仄平，平平平仄仄。","○平○平仄，仄仄仄平仄。","平平平仄仄，平平平仄仄。","仄平仄平仄，仄仄平仄仄。","平仄仄仄平，仄仄○平仄。"],"paragraphs":["掷梭两手倦，踏𥬞双足趼。","三日不住织，一疋才可剪。","织处畏风日，剪时谨刀尺。","皆言边幅好，自爱经纬密。","昨朝持入库，何事监官怒。","大字雕印文，浓和油墨污。","父母抱归舍，抛向中门下。","相看各无语，泪迸若倾泻。","质钱解衣服，买丝添上轴。","不敢辄下机，连宵停火烛。","当须了租赋，岂暇恤襦袴。","前知寒切骨，甘心肩骭露。","里胥踞门限，叫骂嗔纳晚。","安得织妇心，变作监官眼。"],"title":"织妇怨"}
