{"author":"白居易","id":14947,"strains":["仄仄平仄○，仄平仄仄平。","仄平平仄仄，仄仄平仄○。","平仄仄○平，平仄仄○平。","仄平仄仄仄，平平平仄平。","仄平仄平平，仄仄仄仄平。","仄○仄仄仄，仄仄平仄平。","仄仄仄○仄，仄仄仄○平。","平仄仄仄仄，仄仄仄平平。","○平仄仄仄，仄仄平仄平。","仄仄仄仄平，平平仄○平。","仄平仄平平，○仄仄○平。","仄仄仄仄仄，平○平仄平。"],"paragraphs":["十月鹰出笼，草枯雉兔肥。","下韝随指顾，百掷无一遗。","鹰翅疾如风，鹰爪利如锥。","本为鸟所设，今为人所资。","孰能使之然，有术甚易知。","取其向背性，制在饥饱时。","不可使长饱，不可使长饥。","饥则力不足，饱则背人飞。","乘饥纵搏击，未饱须絷维。","所以爪翅功，而人坐收之。","圣明驭英雄，其术亦如斯。","鄙语不可弃，吾闻诸猎师。"],"title":"放鹰"}
