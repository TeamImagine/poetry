{"author":"毕仲游","id":208965,"strains":["平平仄平平仄仄，平仄平平○仄仄。","平平仄仄仄○平，仄仄仄平○仄仄。","仄平仄仄仄仄仄，仄仄平平仄平仄。","仄平○仄平○平，平仄○平仄○仄。","仄仄仄平平，仄仄平平仄。","仄仄平仄平，仄仄平仄仄。","仄平仄仄仄平仄，仄仄仄平平仄仄。","仄仄仄仄仄平平平平，仄仄仄仄仄平○平仄。","平平平仄仄平仄，仄仄平平○仄仄。","平平仄平○平仄，仄仄仄平平仄仄。","平仄仄仄仄仄平仄，仄仄仄平平仄仄。"],"paragraphs":["东州女儿年十七，身在风尘如在室。","红腮绿领巧相宜，露浥海棠娇滴沥。","态浓意远画不尽，对客无言却真实。","济阴县令为留连，樽俎相逢复相失。","我读古人书，又爱斯人美。","既未能忘情，亦未能忘礼。","以情败礼礼之贼，以礼约情情有止。","上不与汝碍崆峒之山，下不与汝隔沧浪之水。","无山无水有城市，咫尺青楼三万里。","东家酒香喷兰芷，对客醉歌而已矣。","君不见鲁国有男子，拒户不开宁老死。"],"title":"济阴"}
