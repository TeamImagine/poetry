{"author":"刘敞","id":174557,"strains":["仄仄仄平仄，平仄仄○平。","平平仄仄仄，仄仄○仄平。","仄仄平仄平，平平仄平平。","仄平平仄平，仄仄平仄平。","仄仄仄仄仄，平平仄平平。","仄平○○仄，仄○仄平平。","平仄仄仄仄，平平仄平平。","平平仄平仄，仄仄平○平。","平仄平仄平，平平○○平。","仄平仄仄仄，仄仄平平平。"],"paragraphs":["汝颍纪南国，星极丽中州。","多奇兆两汉，粹气兼九邱。","里巷含古风，文章耀前修。","上恩荣计偕，博选充诏求。","杂沓会骏骨，轩昂出骅骝。","日余瞢深识，有司属同忧。","攻玉固以石，妍媸岂云侔。","登龟但投饵，美恶非其俦。","堂上歌鹿鸣，樽前亲献酬。","有功幸九锡，与祭为诸侯。"],"title":"宴得解进士"}
