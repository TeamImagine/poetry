{"author":"陆游","id":38014,"strains":["平平仄平仄平仄，仄○平平仄平仄。","仄平仄仄仄平平，仄仄平仄○平仄。","○平仄仄平平平，○仄平平平仄仄。","仄○仄平平○仄，仄平仄仄仄仄仄。","平平○仄仄平仄，平○平平仄平仄。","仄仄仄平仄仄○，仄仄平平平平仄。","平平平仄平仄仄，仄仄平平平仄仄。","平平仄平平仄仄，仄仄○平仄平○。"],"paragraphs":["街南酒楼粲丹碧，万顷湖光照山色。","我来半醉蹑危梯，坐客惊顾闻飞屐。","长縚短帽黄𫄟裘，从一山童持药笈。","近传老仙尝过市，此翁或是那可识。","逡巡相语或稽首，争献名樽冀余沥。","我欲自言度不听，亦复轩然为专席。","高谈方纵惊四座，不觉邻鸡呼梦破。","人生自欺多类此，抚枕长谣识吾过。"],"title":"记戊午十一月二十四夜梦"}
