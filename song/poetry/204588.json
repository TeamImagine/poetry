{"author":"黄裳","id":204588,"strains":["○平平平仄仄平，平平○仄仄平平。","仄平仄仄仄平仄，仄仄仄平平仄平。","仄○平平平仄仄，仄平平仄仄平平。","仄平平仄仄○仄，平仄○○平仄平。"],"paragraphs":["长为双源梦旧游，西风吹动白蘋秋。","得君昨日数联景，写我此怀无限愁。","但看清虚堪寄足，岂须衰老始抽头。","小渔船上好相访，烟雨中乘丁字流。"],"title":"次大野双源水阁"}
