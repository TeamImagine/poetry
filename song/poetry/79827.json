{"author":"欧阳修","id":79827,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄仄平。"],"paragraphs":["经时移病久端居，玉署新秋独直庐。","夜静楼台落银汉，人闲铃索少文书。","江湖未去年华晚，灯火微凉暑雨初。","敢向圣朝辞宠禄，多惭禁御养慷疏。"],"title":"久在病告近方赴直偶成拙诗二首  其一"}
