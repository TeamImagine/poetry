{"author":"苏辙","id":197139,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["拥节西南未一年，凄凉道路泣东辕。","蜀都富乐真当惜，民事艰难谁复论。","白马何人趋远日，青刍盈束更无言。","异时归去逢遗老，空听咨嗟述旧恩。"],"title":"故成都尹陆介夫挽词"}
