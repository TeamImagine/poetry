{"author":"陶梦桂","id":104838,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["寺占吾乡好处山，半新半旧屋千间。","水中莲似尼清浄，雨后云如僧退闲。","石路教人修整过，芒鞋怕我往来艰。","夜深火炬浑无用，长是天教月送还。"],"title":"游永福寺二首  其二"}
