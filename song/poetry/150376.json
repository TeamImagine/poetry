{"author":"牟𪩘","id":150376,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["正思觅食绕诸村，咄咄今朝雪塞门。","屋角空囷饥雀噪，床头败絮冻鸱蹲。","分无醽醁能相熟，赖有符赀仅自存。","堪笑少陵穷不死，区区苦欲问黎元。"],"title":"再和  其二"}
