{"author":"罗升","id":165092,"strains":["○平仄平仄，仄仄仄仄仄。","平平仄平平，仄仄仄平仄。","平平仄平仄，仄仄○平仄。","仄仄平仄平，仄仄仄仄仄。","仄平仄平平，平仄仄平仄。","仄平○平仄，仄仄仄仄仄。","平平仄平平，仄仄仄平仄。","平平仄○仄，仄仄仄仄仄。","仄平○平仄，平仄仄仄仄。","仄○○平○，仄仄仄平仄。"],"paragraphs":["中宵雨声歇，好月满我屋。","开门四无人，老树立于独。","巡檐不成寐，送影过墙竹。","赏弄情未央，矮屋碍远目。","故山有层台，千里旷游瞩。","主人三年别，坐使万瓦覆。","鹏程本逍遥，蚁穴自羁束。","乾坤有兴废，岂必善者福。","是身且非我，而况土与木。","但听雍门弹，勿效孟尝哭。"],"title":"夜月怀超然故台"}
