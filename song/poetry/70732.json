{"author":"袁说友","id":70732,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["涛雷殷昼候前驱，驷马桥边使者车。","风约江声喧笑语，山迎雨脚傍阎闾。","城头北海倾樽后，马耳西风揽辔初。","关外秋来闻小熟，更将余瘵入呵嘘。"],"title":"和浦勉道转运判官巡行出关韵"}
