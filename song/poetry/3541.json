{"author":"陈与义","id":3541,"strains":["平仄仄平平，仄平平仄仄。","平仄仄仄平，平平平仄仄。","仄平仄仄仄，仄仄仄仄仄。","仄平仄仄仄，仄仄○○仄。","仄平仄仄仄，平平平仄仄。","仄仄仄仄平，○仄仄平仄。","平平仄平平，平仄平仄仄。","平平仄仄仄，仄○仄平仄。","仄○仄平仄，仄仄仄平仄。","仄仄仄平仄，平平仄平仄。","仄平仄○平，仄仄仄平仄。","仄仄仄平平，仄平平仄仄。"],"paragraphs":["清晓坐南轩，望山头屡侧。","居士亦岂痴，飞云方未息。","乐哉此远俗，乱世免怵迫。","那知百战祸，岂识三空厄。","闭门美享睡，开门瞻翠壁。","远客谢主人，分此一窗碧。","新晴鸟鸣檐，微暑风入席。","萧然此白首，岂更冒朝帻。","誓将老兹地，不复数晨夕。","但恨食无肉，臞仙出山泽。","蛰雷转空肠，吐句作圭璧。","一笑示邻家，向来无此客。"],"title":"开壁置窗命曰远轩  其二"}
