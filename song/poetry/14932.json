{"author":"王铚","id":14932,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["除日相思辄寄诗，流光不特我衰迟。","岁穷沧海波涛急，天冷空山鸟兽悲。","一气先观云暖处，百花犹避岁寒枝。","迎年送腊须臾梦，正似须弥不动时。"],"title":"除日得铜溪老人书"}
