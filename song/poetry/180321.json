{"author":"王安石","id":180321,"strains":["平仄仄平平，平仄仄仄平。","仄平平仄仄，平仄仄平平。","仄仄平平仄，平平仄平平。","平平仄仄仄，仄仄仄平平。"],"paragraphs":["萧瑟野衣巾，能忘至老贫。","避嚣依市井，蒙垢出埃尘。","接物工齐物，劳身耻为身。","伤心宿昔地，不复见斯人。"],"title":"京兆杜婴大醇能读书其言近庄其为人旷达而廉清自托于医无贵贱请之辄往卒也以诗二首伤之  其一"}
