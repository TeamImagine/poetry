{"author":"李正民","id":242265,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十日寒云不肯晴，黑貂裘敝客心惊。","旗亭雪湿难沽酒，炀灶烟消类戛羮。","学辩痴龙真末技，文摛彩鳯亦虚名。","山居自足三冬用，老大何嫌秉烛明。"],"title":"寄元叔  其三"}
