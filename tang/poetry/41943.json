{"author":"齐己","id":41943,"strains":["仄仄平平平仄仄，平平平仄平平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["闻在湓城多寄住，随时谈笑浑尘埃。","孤峰恐忆便归去，浮世要看还下来。","万顷野烟春雨断，九条寒浪晚窗开。","虎溪桥上龙潭寺，曾此相寻踏雪回。"],"title":"寄寻萍公"}
