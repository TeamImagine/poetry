{"author":"宋祁","id":24053,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["大旆前驱拂晋云，寒天迎望静无氛。","幄中旧借留侯箸，麾下今分邓禹军。","驰属櫜鞬随指顾，卖残刀剑事耕耘。","据鞍抒思真余力，又占风骚第一勋。"],"title":"祗答相国庞公将至并部马上垂寄"}
