{"author":"韩淲","id":86517,"strains":["仄○平仄○，平仄平平平。","平平仄仄○，仄仄仄仄平。","仄仄仄仄平，仄平仄平平。","仄仄平平平，○平仄平平。","平仄仄平仄，仄仄仄仄平。","仄平仄平平，仄平仄仄平。","仄仄平○平，仄平平仄平。"],"paragraphs":["雪中来雪观，谈妙非波旬。","山僧亦摄衣，两手揖座人。","似以眼谕心，谓言在兹辰。","况复章泉翁，苍华岸乌巾。","知我所居近，喜我与寺邻。","共翻瘦权诗，一条绮丽尘。","是事夫如何，岁寒梅自春。"],"title":"同昌甫坐雪观看权巽中诗因和其雪句"}
