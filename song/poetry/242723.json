{"author":"李纲","id":242723,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["悟道方知色即空，乐全深得种花功。","愿从真隐师为圃，敢意芳根与乐丛。","陶令欲归三径老，海神更借一帆风。","梁谿异日凭栏处，把酒看花定忆公。"],"title":"季明送南中花木"}
