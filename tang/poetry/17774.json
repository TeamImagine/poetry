{"author":"胡杲","id":17774,"strains":["平平平仄仄○平，仄仄平平仄仄平。","平仄仄平平仄○，仄平平仄仄平平。","平○仄仄平○仄，仄仄○平仄仄平。","仄仄仄平仄仄仄，平平平仄平平平。","平平仄仄○平仄，仄仄○○仄仄平。","平仄平平平仄仄，平平平仄仄平平。"],"paragraphs":["闲居同会在三春，大抵愚年最出群。","霜鬓不嫌杯酒兴，白头仍爱玉炉熏。","裴回玩柳心犹健，老大看花意却勤。","凿落满斟判酩酊，香囊高挂任氤氲。","搜神得句题红叶，望景长吟对白云。","今日交情何不替？齐年同事圣明君。"],"title":"七老会诗"}
