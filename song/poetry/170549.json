{"author":"潘诚","id":170549,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["睿泽覃来数百年，海山高处有祇园。","禅林自是三三界，尘世谁知十二门。","诗客迢迢寻义路，禅翁特特起谈轩。","香炉顶上垂东注，万派分明出一源。"],"title":"皇恩寺"}
