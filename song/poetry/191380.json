{"author":"冯山","id":191380,"strains":["平平仄平平仄仄，平仄仄仄平平平。","平平仄仄仄○仄，平仄○仄平平平。","○○仄仄仄平仄，仄仄仄仄平○平。","仄平仄仄平仄仄，仄仄○○平○平。","平○平○仄平仄，平仄平仄平平平。","平平仄平仄平仄，仄仄仄仄平○平。","仄平平○仄平仄，仄仄仄仄平平平。","平平平平平○仄，仄仄仄仄平平○。","○平仄仄平仄仄，仄仄仄仄平平平。","平平平仄仄平仄，仄仄仄仄仄平平。","仄平仄仄仄仄仄，仄仄平仄平○平。","仄平仄仄仄平仄，平平仄仄○平平。","仄平仄仄仄仄仄，仄仄平○○平平。","平平仄仄仄平仄，仄仄仄仄○平平。","平平仄仄仄○仄，平仄平仄平平平。","平平仄平仄平仄，平仄仄仄平平平。"],"paragraphs":["公南九亭名止止，亭不妄作名何为。","群公赋咏得深趣，清绝正与斯人宜。","铺张止义到无说，使我下笔先迟疑。","圣贤出处无定辙，俯仰轻重争毫厘。","云行非行止非止，由赐狂病渊骞痴。","公南少年负才术，试仕吐出胸中奇。","一言龃龉便投袂，自道岂欲求人知。","公卿文章强且起，举手谢绝无还期。","传家万卷书史乐，负郭五里松楸悲。","岷峨嘉景照研席，事搅辄醉醒仍诗。","有时日晏卧不动，郁郁经济埋如脾。","太师竹洞枕温落，龙图药圃临清伊。","二公止迹不止道，力与名教相扶持。","今君所处近伊洛，道在不必分高卑。","文章自可敌行事，荀孟皆我知为谁。","亭非俗亭止非止，人物不到西南欺。"],"title":"寄题宇文之邵公南止亭"}
