{"author":"华镇","id":212159,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["小山苍翠出江流，山上精庐望外幽。","午影楼台连北固，夜声钟磬到扬州。","客帆飞过朱栏角，沙鸟归栖碧瓦沟。","南去北来长扰扰，画桡何日暂迟留。"],"title":"舟中望金山寺"}
