{"author":"刘敞","id":174532,"strains":["平仄平仄平，○仄仄平平。","仄平仄仄仄，仄仄○仄平。","平仄平仄平，仄仄平平平。","仄仄仄平仄，平○平平○。","仄平平○仄，仄仄仄仄平。","平仄平平○，仄平平平平。","仄仄仄仄仄，仄平仄仄平。","平仄仄仄仄，仄○仄仄平。","平平仄平平，仄仄仄仄平。","平仄平仄○，仄平仄平平。"],"paragraphs":["淮海南国冲，冠盖结浮云。","面交固不数，白首犹若新。","之子天际来，各自东西人。","一语旦连夕，欢如平生亲。","岂伊名闻久，固以意气均。","驰骛诗书间，博哉醇乎醇。","我昔病俗学，莫明圣与仁。","常恐遂至地，岂期晚有邻。","君还觐清光，一二席上珍。","贤者任必重，勉旃觉斯民。"],"title":"赠陈襄秘丞自峡中召归"}
