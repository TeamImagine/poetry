{"author":"孙应时","id":82399,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["连阴漠漠锁春寒，闲检新年历日看。","节里人言太幽独，床头书喜报平安。","山林决计应宜早，藜苋谋生未苦难。","归对妻孥真大笑，鲇鱼元不解缘竿。"],"title":"又答韵"}
