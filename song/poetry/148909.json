{"author":"方回","id":148909,"strains":["仄平仄仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄仄平仄平仄，仄平平仄仄平平。"],"paragraphs":["槁梧策策晚风秋，始觉天边雨意休。","扫尽阴霾供一醉，豁开空阔慰双眸。","青铜未至无王老，红袖何嫌有莫愁。","我亦放颠插残菊，不羞衰老雪盈头。"],"title":"九月三十日汉臣置酒次日有诗次韵"}
