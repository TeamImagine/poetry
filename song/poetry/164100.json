{"author":"仇远","id":164100,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄平平平。"],"paragraphs":["坤宫半夜一声雷，蛰户花房晓已开。","野阔风高吹烛灭，电明雨急打窗来。","顿然草木精神别，自是寒暄气候催。","惟有石龟并木雁，守株不动任春回。"],"title":"惊蛰日雷"}
