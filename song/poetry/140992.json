{"author":"许月卿","id":140992,"strains":["仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["数行竹树鸣春雨，一簇人家带晓烟。","省事山丹自篱落，亲人海燕并庭檐。","楼高思远天无极，酒罢歌阑月正圆。","新茗一瓯香一篆，与君清坐看风帘。"],"title":"春日闲赋"}
