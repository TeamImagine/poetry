{"author":"黄庶","id":173623,"strains":["○平仄仄仄，平平仄平平。","仄仄仄仄平，仄仄○仄平。","平○平平仄，仄仄平仄平。","仄平平○仄，平仄平平平。","仄仄平○仄，平仄平仄平。","平平仄仄仄，仄仄平仄平。","仄仄仄仄仄，平仄仄仄平。","平平仄仄仄，仄仄平平平。"],"paragraphs":["长安雪一尺，朝扉失南山。","坐喜疾疫消，敢避衣褐单。","关中西征后，所向𫗴粥悭。","去年新钱敝，千里成雕残。","漫漫丰穰候，风俗开客颜。","秦人饱稼穑，共望仓廪宽。","幕府俸薄少，藜藿日满盘。","明年麦定好，慰喜聊加餐。"],"title":"喜雪"}
