{"author":"李觏","id":113434,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["褚冠斜顶对清秋，病骨支撑懒上楼。","辅世功夫何日是，少年滋味此生休。","山含红树随时老，天带黄昏一例愁。","自笑酒肠空半在，前村无处典鷞裘。"],"title":"秋怀"}
