{"author":"杨时","id":215205,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["山横杳霭有无中，叠观层台一梵宫。","万轴琅函方杜口，数声啼鸟正谈空。","溪云抱影侵行屐，香篆飞烟袭晚风。","薄宦羁人如接折，自惭来往苦匆匆。"],"title":"游光大寺示犀老"}
