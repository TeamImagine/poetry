{"author":"褚亮","id":12487,"strains":["平平仄仄仄，平仄仄平○。","仄仄平平仄，平平仄仄平。","平平平仄仄，仄仄仄平○。","仄仄平平仄，平平仄○○。","仄仄平平仄，平平○仄平。","平平○仄○，平仄仄平平。"],"paragraphs":["晴天度旅雁，斜影照残虹。","野净余烟尽，山明远色同。","沙平寒水落，叶脆晚枝空。","白简光朝幰，彤驺出禁中。","息驾游兰[坂]，雕文折桂丛。","无因轻羽扇，徒自仰仁风。"],"title":"和御史韦大夫喜霁之作"}
