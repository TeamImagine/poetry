{"author":"陆游","id":38997,"strains":["仄平平仄仄，仄仄○仄平。","平平仄仄○，仄仄仄仄平。","仄平仄○平，仄仄仄仄平。","仄仄平仄平，仄平仄平平。","平仄仄平仄，○平仄○平。","平平仄平仄，仄仄平仄平。","仄仄仄仄○，平仄平平平。","仄仄○平仄，仄○平仄平。","仄仄仄平仄，仄仄仄仄平。","仄○仄平仄，平仄仄平平。","仄仄平平仄，仄仄平仄平。","仄仄仄平平，仄仄仄仄平。"],"paragraphs":["弊庐虽陋甚，鄙性颇所宜。","欹倾十许间，草覆实半之。","碓声隔柴门，绩火出枳篱。","缚木为彘牢，附垣作鸡埘。","黄犊放林莽，苍鹅戏陂池。","佣耕食于我，客主同爨炊。","瓦盎设大杓，葅苋羹园葵。","一饱荷锄出，作劳非所辞。","上以奉租赋，下以及我私。","有钱即沽酒，阡陌恣游嬉。","亦有扶持者，婢跣奴髻椎。","欲画恨无人，后世考此诗。"],"title":"弊庐"}
