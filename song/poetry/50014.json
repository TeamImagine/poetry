{"author":"杨万里","id":50014,"strains":["平平仄仄○，平仄仄仄平。","○○仄仄平，仄仄仄仄平。","仄平平仄仄，仄仄仄仄平。","仄仄仄仄仄，平仄平仄平。","仄平仄○平，仄平仄○○。","平仄仄平仄，仄平○仄○。","仄仄仄平平，仄仄平仄平。","仄仄仄平平，仄仄平平平。","仄仄平平平，平仄仄仄平。","平仄平仄平，平平仄仄平。","仄仄仄仄平，仄平平仄平。","○平平仄仄，仄平仄仄○。"],"paragraphs":["平生万事轻，惟以酒自娱。","当其爱酒时，一日不可无。","老来因属疾，不饮五月余。","客饮我不羡，而况逢麹车。","见杯不思斟，见樽不思酤。","终日但清坐，此心长泊如。","只悟世人情，逐物非一途。","仕者嫮貂蝉，货者珍金珠。","赐泰嗤原贫，由勇诮孔迂。","何物真乐忧，何人定巧愚。","病后得反身，旷然同太虚。","其余君莫问，麹生尚可疏。"],"title":"病中止酒"}
