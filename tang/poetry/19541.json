{"author":"姚合","id":19541,"strains":["平仄仄○平，平平仄仄○。","仄平平仄仄，仄仄仄○平。","○仄○平仄，平平仄仄平。","仄平平仄仄，平仄仄平平。","平仄○平仄，平平仄仄平。","平平仄仄仄，仄仄仄平○。"],"paragraphs":["兰烛照重茵，飞杯复几分。","主人寒不寐，上客晓离群。","骑吏缘青壁，旌旗度白云。","剑铭生藓色，巴字叠冰文。","华省思仙侣，疲民爱使君。","泠泠唯自适，郡邸有谁闻。"],"title":"送崔玄亮赴果州冬夜宴韩卿宅"}
