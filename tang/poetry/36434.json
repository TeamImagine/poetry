{"author":"李建勋","id":36434,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["惜花无计又花残，独遶芳丛不忍看。","暖艳动随莺翅落，冷香愁杂燕泥干。","绿珠倚槛魂初散，巫峡归云梦又阑。","忍把一尊重命乐，送春招客亦何欢。"],"title":"落花"}
