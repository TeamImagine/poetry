{"author":"苏辙","id":198174,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["平世功名路甚夷，不劳谈说更骑危。","早年拭目看成赋，近日收心闻琢诗。","古锦屡开新得句，敝貂方竞苦寒时。","南还欲向春风饮，塞柳凋枯恐未知。"],"title":"奉使契丹二十八首 次莫州通判刘泾韵二首 其二"}
