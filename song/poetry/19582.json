{"author":"史浩","id":19582,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平平仄平。"],"paragraphs":["满架犹烦雪作英，年年向此眼偏明。","春迟故欲牡丹伴，韵胜还驰雅客名。","缥缈碧裳留夜月，娉婷玉面起朝酲。","却嫌梅蕊无才思，零落苍苔为笛声。"],"title":"次韵范经干昆季昌国杂咏 酴醾花"}
