{"author":"吴锡畴","id":140273,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，仄平仄仄平。","仄平平仄仄，平仄仄平平。"],"paragraphs":["我爱山居好，蔬畦间莳花。","笕泉归爨舍，篝火乞邻家。","茁嫩猫头笋，焙芳雀舌茶。","野人曾拜号，何用给黄麻。"],"title":"山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其二"}
