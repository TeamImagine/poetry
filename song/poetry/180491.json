{"author":"王安石","id":180491,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["门外鸣驺送响频，披衣强起赴鸡人。","火城夜暗云藏阙，玉座朝寒雪被宸。","邂逅欲成双白鬓，萧条难得两朱轮。","犹怜退食亲朋在，相与吟哦未厌贫。"],"title":"退朝"}
