{"author":"欧阳修","id":79361,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["解榻方欣待俊英，挂帆千里忽南征。","锦衣白日还家乐，鹤发高堂献寿荣。","残雪楚天寒料峭，春风淮水浪峥嵘。","知君归意先飞鸟，莫惜停舟酒屡倾。"],"title":"送杨先辈登第还家"}
