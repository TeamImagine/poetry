{"author":"梅尧臣","id":57721,"strains":["○平仄仄仄，仄仄仄○○。","仄仄平平仄，平平仄仄平。","平平平仄仄，平仄○平○。","仄仄○平仄，平平仄仄平。","平平仄平仄，平仄仄平○。","仄仄平平仄，○平仄仄○。"],"paragraphs":["重持使者节，北上太行行。","未注螭头笔，来赒塞下兵。","朱轓邦伯至，黄绶县官迎。","腊雪临关密，宵烽出堠明。","山川壮汾晋，戎马说幽并。","此地多才俊，其人不易轻。"],"title":"送李学士河东转运"}
