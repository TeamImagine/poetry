{"author":"姜特立","id":31787,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一去丹墀六换春，追寻旧事晃如新。","屡烦携酒来青邸，相伴同班上紫宸。","自分此生成死别，岂知今日更情亲。","飞腾已向风云会，得意应须记故人。"],"title":"诗送谯知合"}
