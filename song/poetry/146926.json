{"author":"陈荐","id":146926,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["九里山南楚汉争，风波翻覆走长鲸。","霸图欲断中宵失，帝业时来一战成。","懒渡沧江惭父老，更无勍敌压韩彭。","农人不识当时意，祗得春霖事耦耕。"],"title":"垓下"}
