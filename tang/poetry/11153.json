{"author":"刘禹锡","id":11153,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平仄仄，仄仄平平仄仄平。"],"paragraphs":["鼎食华轩到眼前，拂衣高谢岂徒然。","九霄路上辞朝客，四皓丛中作少年。","他日卧龙终得雨，今朝放鹤且冲天。","洛阳旧有衡茆在，亦拟抽身伴地仙。"],"title":"刑部白侍郎谢病长告改宾客分司以诗赠别"}
