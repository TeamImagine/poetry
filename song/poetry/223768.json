{"author":"吴则礼","id":223768,"strains":["平平仄仄仄平平，仄仄平平仄仄平。","仄仄仄平平仄仄，仄仄平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["床头白羽已相亲，茗椀才尝正焙新。","透出老禅三昧眼，唤醒逋客二毛身。","坐闻考考赴堂鼓，起觅垂垂洗钵人。","稍有黄鹂来举似，似怜老子独知真。"],"title":"携茶过智海"}
