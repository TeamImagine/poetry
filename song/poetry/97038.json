{"author":"陈宓","id":97038,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","平仄平仄平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["祷雨当年百丈峰，森森夹径耸修筇。","甘霖尚想四垂合，清境无因一到重。","仙伯遗纵参佛迹，王公新咏张军容。","索诗尚及疏庸令，筳寸何堪击钜锺。"],"title":"次林司户清水岩韵"}
