{"author":"李频","id":26685,"strains":["平平仄仄平平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["清时选地任贤明，从此观风辍尹京。","日月天中辞洛邑，云山江上领宣城。","万家闾井俱安寝，千里农桑竟起耕。","闻说圣朝同汉代，已愁征入拜公卿。"],"title":"宣州献从叔大夫"}
