{"author":"岳珂","id":105566,"strains":["平平仄仄仄仄仄，仄仄平平仄仄平。","仄仄平平仄平仄，仄平平仄仄平仄。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["天分三百六十度，巧历难窥本在奇。","万世机缄发龙卧，六军偏伍漫鱼丽。","常山变化徒言用，斜谷崎岖不遇时。","积石平沙人不识，尽从靺鞨说行师。"],"title":"观八阵图说  其二"}
