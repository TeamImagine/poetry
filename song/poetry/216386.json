{"author":"张耒","id":216386,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄仄平。"],"paragraphs":["苍鸠呼雨屋东啼，麦穗初长燕子飞。","竹里人家鸡犬静，水边官舍吏民稀。","溪声夜涨寒通枕，山色朝晴翠染衣。","赖有西邻好诗句，赓酬终日自忘机。"],"title":"屋东"}
