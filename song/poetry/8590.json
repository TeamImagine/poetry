{"author":"李处权","id":8590,"strains":["仄仄仄平平仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["海舶忽惊风打头，观澜又破一年秋。","若为尽作杯中物，安得飞来枕下流。","岂计双凫兼乘雁，谁分去马与来牛。","君王大业追神禹，前日黄龙已负舟。"],"title":"观潮二首  其二"}
