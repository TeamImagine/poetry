{"author":"赵崇嶓","id":125304,"strains":["仄仄平仄平，仄仄仄仄仄。","○仄○○平，平平仄平仄。","仄仄平平仄，仄仄平仄仄。","平平仄平仄，平仄仄仄仄。","仄平仄仄平，仄仄仄仄仄。","仄仄平平平，仄平仄○仄。","平平仄平平，仄仄仄○○。"],"paragraphs":["上有悬石崖，下有滑石道。","中有观空人，容颜半枯槁。","坐息穷年岁，抱此希世宝。","虽然欠奇俊，尘翳已一扫。","或云大道初，不剩亦不少。","用力勤修为，苦辛坐中老。","新州有樵人，此意极了了。"],"title":"用看云体"}
