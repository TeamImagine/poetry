{"author":"苏轼","id":193766,"strains":["仄平平仄平平仄，仄仄平平仄平仄。","仄○平仄仄○平，仄仄仄平○仄仄。","○平○仄仄仄仄，平平仄仄平平平。","平平平平平仄仄，仄仄仄仄○平平。","平平仄仄平平仄，仄仄平平仄平仄。","平平仄仄平仄平，仄仄平平○仄仄。","仄平○仄仄平平，仄仄平平仄仄○。","仄仄平平仄○仄，仄平○仄仄平平。","平平仄平仄仄仄，仄平平仄平仄仄。","仄平仄仄仄平平，平○仄仄○○○。"],"paragraphs":["道场山顶何山麓，上彻云峰下幽谷。","我从山水窟中来，尚爱此山看不足。","陂湖行尽白漫漫，青山忽作龙蛇盘。","山高无风松自响，误认石齿号惊湍。","山僧不放山泉出，屋底清池照瑶席。","阶前合抱香入云，月里仙人亲手植。","出山回望翠云鬟，碧瓦朱栏缥缈间。","白水田头问行路，小溪深处是何山。","高人读书夜达旦，至今山鹤鸣夜半。","我今废学不归山，山中对酒空三叹。"],"title":"游道场山何山"}
