{"author":"高似孙","id":83554,"strains":["仄仄仄平平平，仄平平平○仄。","仄仄仄平平仄，仄平平平平仄。","○仄平仄○仄仄平平，平仄平○平仄。","仄仄仄平仄仄，平仄平平仄仄。","平平平平平，仄平平平仄。","仄平平平平仄，仄平平平○仄。"],"paragraphs":["木蔌蔌兮皆冬，汛山林兮迎雪。","匠此妙兮磅礴，信天人兮豪杰。","当是时雁分黯淡之云，花弄扶疏之月。","酒涉隽兮少对，诗造微兮自悦。","天山兮谁饥，蔡州兮谁决。","眇斯人兮毋作，雪霏霏兮空洁。"],"title":"山中楚辞  其六"}
