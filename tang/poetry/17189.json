{"author":"白居易","id":17189,"strains":["平仄平平仄平仄，平平平仄仄平平。","仄平平仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["鸾凤翺翔在寥廓，貂蝉萧洒出埃尘。","致成尧舜升平代，收得夔龙强健身。","抛掷功名还史册，分张欢乐与交亲。","商山老皓虽休去，终是留侯门下人。"],"title":"奉和晋公侍中蒙除留守行及洛师感悦发中斐然成咏之作"}
