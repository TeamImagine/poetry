{"author":"陈造","id":59403,"strains":["平平仄仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["兼旬闭户耐寒威，起视晴空碧四围。","黄鸟啼边忽游子，白龙去后渐单衣。","年时尚记寻芳约，老境仍怜得醉希。","红影幽香虎丘路，杖藜携酒莫相违。"],"title":"约二同年游虎丘"}
