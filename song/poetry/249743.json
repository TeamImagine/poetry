{"author":"郭印","id":249743,"strains":["仄平仄仄平平仄，仄仄仄仄平平仄。","平○仄仄仄平平，平仄平平仄平仄。","平平○仄仄平平，平平仄仄平平仄。","平平仄仄仄平平，仄仄○○平仄仄。","仄○仄仄仄○平，平平仄仄平○仄。","仄平平平仄仄仄，仄仄平平仄平仄。","平平仄仄○平仄，平仄平平○仄仄。","平○仄仄○仄○，仄仄○平○仄仄。","平平平平仄仄仄，仄仄平平○平仄。","平平仄仄仄仄仄，仄仄平平平仄仄。"],"paragraphs":["忆初鼓箧虞庠日，识面乃喜文章伯。","游从不觉化芝兰，交契悬知定金石。","萧条离绪十秋风，天涯等是飘零客。","双鳞不到雁无来，月照庭空心若失。","岂期此地忽相逢，津津喜气眉间溢。","口谈诗书尚细事，满腹包罗济时术。","辕驹局促思千里，笯凤葳甤空六翮。","升沈世态且勿论，执手临风长太息。","君今清名塞宇宙，指日云霄看腾轶。","平居谠议或可施，肯效无功饕禄秩。"],"title":"故人蒲朝达沿檄道经广汉留连累日作诗为别"}
