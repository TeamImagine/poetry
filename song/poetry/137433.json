{"author":"冰壶","id":137433,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["东方正气毓元身，夙禀春阳泽物心。","应昴酂侯依汉日，骑箕傅说作商霖。","地隆鼎铉关三极，风动笙镛叶八音。","稽首君亲同介寿，郧山鄞水等高深。"],"title":"寿右丞相  其一"}
