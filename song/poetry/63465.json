{"author":"周孚","id":63465,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["箪瓢从古亦山雌，叹息渠侬定可师。","挽士真难九牛尾，酬君谁可五羊皮。","过逢政自艰难际，感慨俱非少壮时。","樗散郑虔官益冷，得钱沽酒不须疑。"],"title":"次韵侯彦康"}
