{"author":"朱松","id":10369,"strains":["平平仄平仄，仄仄平仄平。","仄○仄仄○，仄仄平仄平。","仄○仄平仄，仄仄平平平。","仄仄仄仄平，○仄仄仄平。","仄平仄仄仄，平平仄平平。","平平仄平仄，平仄仄平平。","平○平仄平，平仄平○平。","○仄平平平，仄平平仄平。"],"paragraphs":["人生本无事，况我麋鹿姿。","一堕世网中，永与林壑辞。","此行独何事，岂不为寒饥。","弱岁慕古人，颇觉世好卑。","那知齿发迈，终然此心违。","春风到山泽，鱼鸟亦知时。","吾行何日休，流目瞻长岐。","且用陶翁言，一觞聊可挥。"],"title":"效渊明"}
