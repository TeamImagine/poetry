{"author":"赵蕃","id":75166,"strains":["仄仄仄平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["籍甚所闻三桂堂，向来相与但南昌。","横经重识泮宫老，捧檄仍思幕府良。","日暮酒尊勤洒扫，竹边谈几爱苍凉。","梅江父子风流旧，今见君家鸿雁行。"],"title":"寄赠孙教授兄弟"}
