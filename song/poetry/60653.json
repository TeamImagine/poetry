{"author":"许及之","id":60653,"strains":["仄仄平平平，仄仄平平仄。","仄○平仄仄，仄仄平○仄。","平平仄平平，平平平仄仄。","○○仄平平，仄平仄平仄。","仄仄平平平，平平仄平仄。","平平仄平○，平平平仄仄。","仄平平仄平，○仄平平仄。","平平仄仄○，平仄平仄仄。","仄平○仄仄，仄仄仄仄仄。","仄○仄仄平，仄仄平○仄。","仄平平仄仄，仄仄平仄仄。","仄仄仄仄仄，平仄仄平仄。"],"paragraphs":["眷彼东篱花，忽作西灵塔。","又如船子泛，复似南屏阖。","园翁起童心，须弥欣芥纳。","分题要铿锵，饫秋振萧飒。","我合浮屠尖，工须画溪罨。","崚嶒玉崔嵬，团栾金匼匝。","俨然香色俱，间彼青黄杂。","天成具体相，人事因假合。","愿修衣裓供，用作布地蹋。","那将有漏身，久实无缝合。","转庵曾著语，竹院尝挂搭。","我有一句子，无问亦无答。"],"title":"园丁以菊为屏为船转庵竹院谛赏不足分题得塔字"}
