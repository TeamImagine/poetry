{"author":"王令","id":187772,"strains":["仄仄○平仄，平平平仄平。","平平仄平平，仄仄仄仄平。","仄平平仄平，仄仄仄平平。","平平○○平，仄仄平仄平。","仄仄仄平仄，平平仄平平。","仄仄仄仄平，○仄○平平。","平仄仄仄仄，仄平平仄平。","平平仄仄平，平平仄平平。","仄仄仄仄仄，平仄平仄平。","仄仄仄仄平，仄仄○平平。","平平仄平平，仄仄平平平。","平平仄仄平，平仄平仄平。"],"paragraphs":["槭槭庭前树，朝零非昔稠。","呦呦草虫鸣，暮急晓未休。","尔虽无不平，岂亦有哀忧。","胡为劳吟呻，与士伤感投。","壮士亦何者，哀哦与虫酬。","所抱不列陈，调苦难谣讴。","髙目有远见，直怀羞曲求。","蒿藜袭久安，功名忘前休。","日月忽未几，天地今复秋。","少壮负所怀，老大将安谋。","生无及人功，死骨埋泉羞。","胡为不奋飞，徒与寒饿仇。"],"title":"秋怀"}
