{"author":"沈遘","id":185169,"strains":["平平仄平仄，平仄平仄平。","平平○平仄，平仄仄仄平。","平平仄平仄，仄○○仄平。","平仄○平平，平仄仄仄平。","仄仄平平平，平仄平平平。","平平仄平仄，仄平仄仄○。","仄平仄平○，平○○平平。","平仄仄平仄，平平仄平平。","○平仄仄平，平平平仄○。","平平仄仄仄，仄仄平平平。","平平仄平平，仄仄平仄平。","仄平平仄仄，○仄仄仄平。","平平仄平仄，仄仄平平平。"],"paragraphs":["匈奴昔南牧，先帝躬濯征。","旌旗从天下，龙虎百万兵。","元臣坐帷幄，大将当鼓钲。","黄盖临城楼，城下万岁声。","卷起黄河波，飘入单于营。","单于胆先破，犬羊乱纵横。","大黄殪贤王，京观封鲵鲸。","甘雨洗原野，清风扫膻腥。","王师奏凯归，残胡稽颡盟。","于今五十载，北塞维蚕耕。","黎民亦何知，但见原庙成。","下臣方奉使，过谒慓若惊。","威神敢云测，尚冀通精诚。"],"title":"五言信武殿"}
