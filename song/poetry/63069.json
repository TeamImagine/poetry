{"author":"薛季宣","id":63069,"strains":["平平仄仄平平○，平平仄仄平平平。","平平仄平平仄仄，仄仄平仄○平平。","仄平仄仄平仄仄，仄仄平平仄平仄。","平平仄仄仄仄仄，仄仄仄平平仄仄。","仄○平仄平○○，仄○平仄平平平。","平仄平平仄仄○，仄仄仄平平仄仄。","仄○平仄仄平平，平平○仄○平○。","仄平仄仄仄平仄，仄平仄仄○平平。","仄平仄仄平仄仄，仄仄平平仄○仄。","平仄仄平平仄仄仄平平，○平平仄平仄平。"],"paragraphs":["袁山野火春风吹，惊飙万马争奔驰。","乌龟阪头蕃草木，化作灰烬张天飞。","武昌佐史皆好古，煮茗联镳访城府。","狂生此意复不浅，好事大家何尔汝。","鄂王城阙烟苍苍，鄂王宫殿波茫茫。","今古都卢一饷顷，不见古人虚引领。","亳殷丰镐已丘墟，蛮荆兴替将焉如。","死生建业信徒语，石盆古渡犹多鱼。","古人已去安足齿，近事纷纭尚如此。","君不见淮淝去岁是丰年，如今千里无舍烟。"],"title":"鄂城篇"}
