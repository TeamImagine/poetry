{"author":"李石","id":20441,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["进取虽狂我不狂，跨鳌今日郑公乡。","未偕西蜀三年计，来访东湖九月霜。","桃李山城漫红白，橘橙峡路看青黄。","修门万里逢严助，剩剖琅玕出锦囊。"],"title":"送王应祥"}
