{"author":"张玉娘","id":166532,"strains":["平仄○平仄，平平仄仄平。","仄仄平平仄，仄仄平平平。","仄仄○平仄，平平仄仄平。","○○平仄仄，平平平仄平。","仄平平仄○，仄仄○平平。","平○平仄仄，平仄仄平平。","平平仄平仄，仄平平仄○。"],"paragraphs":["为国劳戎事，迢迢出玉关。","虎帐春风远，铠甲清霜寒。","落雁行银箭，开弓响铁环。","三更豪鼓角，频催乡梦残。","勒兵严铁骑，破虏燕然山。","宵传前路捷，游马斩楼兰。","归书语孀妇，一宵私昵难。"],"title":"塞上曲"}
