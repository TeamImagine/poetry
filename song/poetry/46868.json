{"author":"梅尧臣","id":46868,"strains":["仄仄仄平仄，仄平平仄平。","○平仄仄仄，平仄仄平平。","仄仄平仄平，仄平○仄平。","仄仄仄仄○，仄仄平平平。","仄○○平仄，仄平平仄平。","仄平仄○平，仄平平仄平。","仄仄仄平仄，平仄仄仄○。","平平仄仄仄，平仄仄仄平。","平平仄仄仄，仄仄平仄平。","仄仄平仄仄，平仄○平○。","平仄仄平仄，仄仄仄平平。"],"paragraphs":["盗发广陵冢，及扉开石枢。","中环走彻道，高阔可通车。","五尺铜铸人，执兵冠服朱。","壁石刻位号，列侍幽宫隅。","殿将将军属，侍郎常侍俱。","启棺见其尸，鬓斑颜未渝。","白璧十双藉，云母一尺铺。","黄金塞耳鼻，千岁不腐枯。","生为贵与富，死与人未殊。","后世逢暴祸，虽久将焉如。","尧舜及周孔，岂不固形躯。"],"title":"闵冢"}
