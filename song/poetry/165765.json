{"author":"黎廷瑞","id":165765,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["折柳空惊岁月徂，寄梅欲忆雪霜余。","君看天上烟花绕，我伴山中木石俱。","婚媾骎骎难辨老，友朋往往不如初。","极思一见论心事，城府年来迹渐疏。"],"title":"梁必大归自燕山有诗问讯以诗答之"}
