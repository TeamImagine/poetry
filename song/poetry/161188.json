{"author":"戴表元","id":161188,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["五月钱塘风雨秋，怀人频倚面山楼。","云收树色遥成海，水学江声暗入沟。","一斗尽输无事饮，千金不买辟寒裘。","自怜寂寞无玄学，车马门前过似流。"],"title":"杭城风雨中简子昂"}
