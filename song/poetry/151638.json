{"author":"何梦桂","id":151638,"strains":["仄平仄仄○仄平，仄平仄仄○○○。","平平仄仄○仄仄，仄平仄仄平平○。","仄仄仄仄平仄仄，仄平平仄仄平平。","○平平平仄仄仄，仄仄平平仄平仄。","平平仄仄平平平，仄仄仄平平仄仄。","平平仄仄仄平平，仄仄仄平平仄仄。","平平仄仄仄仄平，仄仄平○仄平仄。","○平仄仄仄仄平，仄仄仄○仄仄平。","仄仄平平仄平仄，仄平仄仄平平平。"],"paragraphs":["祝融掷火驱六龙，火轮吐焰烧长空。","彤云挂树凝翠歇，九根灼烂红炉中。","黑菟喘啸风不起，紫蛟嗔卧潜幽宫。","燕然山高倚绝壁，下有凌阴厚千尺。","阿谁琢雪开琼花，贮向玉壶寒照骨。","层冰底下浴蚕虫，口吐茧丝成五色。","冰姿入火热不焦，那识人间烁金石。","苍生病暍死道途，左拥右扇唤不苏。","愿化冰蚕作冰茧，上天下地成冰壶。"],"title":"赠星学叶冰壶"}
