{"author":"王洋","id":251498,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["早岁希夷合道真，八年静默已全神。","收还赤子无为境，留得丹霄自在身。","独与老荘谈妙理，不分儒释是殊伦。","有时醉露真消息，流水桃花不误人。"],"title":"留赠太平刘道士"}
