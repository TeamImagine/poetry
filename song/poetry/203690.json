{"author":"孔平仲","id":203690,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["豁然披雾睹青霄，沛若为霖洒旱苗。","身逐归云朝傃洞，心随流水暮萦桥。","人情不用相轻重，物理从来互长消。","器业如公合廊庙，伫闻尺一有嘉招。"],"title":"再用霄字韵"}
