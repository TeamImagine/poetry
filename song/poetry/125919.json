{"author":"宋伯仁","id":125919,"strains":["仄仄平平仄仄平，仄平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["国老如公仅几人，岂宜长啸太湖滨。","畴咨宰相调元化，诏趣尚书侍紫宸。","欲振国威千载立，当从局面一番新。","先生莫作前时看，多少枯根望早春。"],"title":"贺凤山先生李文昌赴召"}
