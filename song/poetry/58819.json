{"author":"陈造","id":58819,"strains":["平仄平平仄，平仄仄仄仄。","平平仄仄平，仄仄平仄仄。","○仄平仄仄，仄○仄平仄。","仄仄○平仄，仄仄平仄○。","平平仄○仄，平仄仄○仄。","仄平平仄平，仄仄仄仄○。","平○仄○仄，仄仄仄平○。","仄仄平仄仄，仄仄仄○仄。","平仄○仄平，仄仄仄仄仄。","仄仄平仄平，仄仄○仄仄。"],"paragraphs":["平日屠门嚼，因病不敢纵。","园翁富薤畦，尚可羞此供。","长白连嫩叶，雅称盐酰共。","暖鬲号多益，断下仍百中。","医经备收录，诗老屡吟讽。","韭齑葵作葅，未觉取世重。","鸡壅谢称帝，杞菊第宾从。","佐我炊玉饱，食指免轻动。","归计三径成，少办百本种。","指日筋骨强，报汝当抱瓮。"],"title":"买薤"}
