{"author":"项安世","id":53937,"strains":["仄仄平仄平，平平仄平平。","○平仄仄仄，平仄仄平平。","仄○○平平，平平仄平平。","平平仄平平，仄仄平仄平。","仄○平仄仄，仄仄仄平平。","仄平平仄仄，仄仄○平平。","平平平仄仄，仄仄平平平。","平○仄平仄，仄仄仄平平。"],"paragraphs":["忆昔儿子时，仁公两朱轓。","吟篇与醉墨，零落遍湘沅。","少长听鸣驺，清霜粲华轩。","风流故多奇，欲说非一言。","但闻天下士，扰扰向龙门。","岂知千丈发，著此三家村。","周余乔木尽，始见邯郸孙。","兹行亦奇伟，可以诧仍昆。"],"title":"再过溧阳县见李侍御二首  其二"}
