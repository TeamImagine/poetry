{"author":"傅察","id":254196,"strains":["仄仄仄平仄，仄仄平仄平。","仄仄仄平平，平仄仄平平。","仄平平平仄，平平平仄平。","仄仄仄仄仄，仄○仄仄平。","○仄仄平仄，仄仄○仄平。","仄仄仄仄○，平○仄仄○。","平平仄仄仄，仄仄○平平。","仄平平仄仄，仄○○平平。","平平平仄仄，仄仄仄仄平。","平平平平仄，○仄仄仄平。","平仄仄仄仄，○○仄仄平。","仄仄仄仄仄，平仄○平○。","仄○仄仄平，平仄仄○平。","仄○平平仄，平平仄平○。","仄仄平○仄，平○仄仄平。","仄仄仄平仄，平仄○○平。","仄仄仄平○，平平平仄平。","仄平平仄仄，仄仄仄平○。"],"paragraphs":["昔我在淇水，二陆皆少年。","伯也气轩昻，丹鹤唳青田。","季方文章士，摛华桃李妍。","力学乃未已，有如火始然。","相见一倾盖，便诵胶漆坚。","笑语玉麈折，登临蜡屐穿。","时时出秀句，洒若沈疴痊。","尔来逾十岁，自当冠貂蝉。","胡为茅屋下，寂寞尚草玄。","方今明堂构，收拾栋与椽。","安得刷羽翮，吹嘘送上天。","此志傥不遂，何用空言传。","不如李翰林，沉醉自称仙。","不如陶彭泽，归来谢尘缘。","但解琴中趣，何妨瓮傍眠。","富贵草头露，名誉空中烟。","子意竟何如，余心方寂然。","愿求真实语，莫作猾头禅。"],"title":"同七兄寄二李"}
