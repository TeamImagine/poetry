{"author":"杨万里","id":45761,"strains":["平平仄仄平平平，仄平仄仄平平平。","平平平平仄仄平，仄仄○仄仄仄○。","平平平仄仄○仄，平仄平平仄平仄。","仄仄平○仄仄平，○○○仄平平仄。","仄平平平平仄平，平平仄平平仄平。","平平仄平仄仄平，仄仄仄仄平○平。","仄平仄仄平平仄，仄仄平平平仄仄。","仄平平仄仄平平，仄仄仄仄仄平仄。","平平平仄○平平，仄平仄仄仄仄仄。","平平仄仄平仄仄，仄仄仄仄平仄平。","仄平○平平○仄，平平仄仄平仄仄。","平平平平平仄平，平仄○○仄平仄。"],"paragraphs":["淮南使者郎官星，瑞光夜烛荆溪清。","平生庞公不入城，令我折却屐齿迎。","交游云散别如雨，同舍诸郎半为土。","二老还将两鬓霜，三更重对孤灯语。","向来南宫绫锦堆，南窗北窗桃李开。","先生诵诗舌起雷，一字不似人间来。","剡藤染出梅花赋，句似梅花花似句。","几年金钥秘银钩，玉{氏}不施恐飞去。","秋风呼酒荷边亭，主人自醉客自醒。","侬能痛饮渠不饮，饮与不饮俱忘形。","鬓今如霜心如水，功名一念扶不起。","侬归螺山渠惠山，来岁相思二千里。"],"title":"谢尤延之提举郎中自山间惠访长句"}
