{"author":"王山","id":220562,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["绛阙琳宫锁乱霞，长生未晓弃繁华。","断无方朔入间信，远阻麻姑洞里家。","历劫易翻沧海水，浓春难谢碧桃花。","紫台树稳瑶池阔，凤懒龙娇日又斜。"],"title":"梦中作"}
