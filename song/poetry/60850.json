{"author":"许及之","id":60850,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一夜炎歊破甑空，萧然秋思雨声中。","江湖两鬓惊飞叶，岁月一身俱转蓬。","我自由来为性癖，子今无乃坐诗穷。","男儿穷达终相似，却是难教凿枘同。"],"title":"次韵陈仲全秋怀"}
