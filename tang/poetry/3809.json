{"author":"杜甫","id":3809,"strains":["仄仄○平仄仄仄，平平仄平平仄平。","平平仄○仄仄○，平仄平平平仄平。","仄平平仄仄平仄，平仄仄平平仄平。","仄平平仄仄平仄，平仄○平○仄平。"],"paragraphs":["宓子弹琴邑宰日，终军弃𦈡英妙时。","承家节操尚不泯，为政风流今在兹。","可怜宾客尽倾盖，何处老翁来赋诗。","楚江巫峡半云雨，清簟疏帘看弈棋。"],"title":"七月一日题终明府水楼二首 二"}
