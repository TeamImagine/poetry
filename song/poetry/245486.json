{"author":"张纲","id":245486,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平平仄平平。","平平平仄平平仄，仄仄平平仄仄平。"],"paragraphs":["坦腹东床众莫奇，堂堂吾弟独君知。","交亲未及亲三岁，沦丧俄惊共一时。","琴在我方悲子敬，礼存谁为哭言思。","山阿幽室千年閟，挽语空吟靖节诗。"],"title":"陈叔美挽词"}
