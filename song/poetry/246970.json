{"author":"吕本中","id":246970,"strains":["平平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["纷纷车马闹如云，膏火煎熬祗自焚。","亦有故人来问疾，苦无佳思与论文。","江湖老矣频搔首，毛发翛然政似君。","他日卜邻犹有约，静中风景要平分。"],"title":"送向仲告往江西"}
