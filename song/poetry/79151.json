{"author":"欧阳修","id":79151,"strains":["仄仄仄○平，平平仄平仄。","平平仄平仄，仄仄平平仄。","仄仄平平平，平平仄平仄。","平平仄仄平，仄仄仄平仄。","仄仄仄○仄，平平平仄仄。","○平仄仄仄，仄仄○平○。","仄仄仄平平，平平平仄仄。","仄平○仄平，仄仄○平仄。","○○平仄仄，平仄平仄仄。","仄平平仄平，平仄仄仄○。","仄平仄平平，仄仄仄仄仄。","仄平平仄平，○仄仄仄仄。","平平仄○仄，仄仄○仄仄。","平平仄平平，仄仄平仄仄。","平平仄平仄，平仄平平仄。","仄仄平平平，平仄平仄○。","平平仄平仄，平○仄平仄。","仄仄仄○○，平平平仄仄。","仄平○仄平，平仄平平仄。","平平仄平仄，仄仄仄平仄。","平平平仄仄，仄仄○平○。","平平仄仄仄，仄仄平○仄。","平仄仄○平，平平仄平仄。"],"paragraphs":["岁律忽其周，阴风惨辽夐。","孤怀念时节，朽质惊衰病。","忆始来京师，街槐绿方映。","清霜一以零，众木少坚劲。","物理固如此，人生宁久盛。","当时不树立，后世犹讥评。","顾我实孤生，饥寒谈孔孟。","壮年犹勇为，刺口论时政。","中间蒙选擢，官实居谏诤。","岂知身愈危，惟恐职不称。","十年困风波，九死出槛阱。","再生君父恩，如报犬马性。","归来见亲识，握手相吊庆。","丹心皎虽存，白发生已迸。","惭无羽毛彩，来与鸾凰并。","铩翮追群翔，孤唳惊众听。","严严玉堂署，清禁肃而静。","职业愧论思，文章惭诰命。","厚颜难久居，归计无荒迳。","偷闲就朋友，笑语杂嘲咏。","欢情虽索寞，得酒犹豪横。","群居固可乐，宠禄尤难幸。","何日早收身，江湖一渔艇。"],"title":"述怀"}
