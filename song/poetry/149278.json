{"author":"方回","id":149278,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","平仄平平平仄仄，仄平仄仄仄平平。","仄平平仄平平仄，仄平平平仄仄平。"],"paragraphs":["邂逅相逢两秃翁，亥年巳月巳时同。","偶先一日敢争长，各及七旬俱固穷。","尘世谁能吟鬓白，少年莫笑醉颜红。","累朝南北兴亡事，合征公为太史公。"],"title":"真定路教授鹿泉李君丁亥五月十二日巳时生紫阳虚叟方回丁亥五月十一日巳时生相遇旅邸同登酒楼各出新诗遂成老友"}
