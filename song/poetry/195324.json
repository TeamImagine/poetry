{"author":"苏轼","id":195324,"strains":["仄仄平平仄仄平，平平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["代北寒虀𢭏韭萍，奇苞零落似晨星。","逢盐久已成枯腊，得蜜犹疑是薄刑。","欲就左慈求拄杖，便随李白跨沧溟。","攀条与立新名字，儿女称呼恐不经。"],"title":"次韵曾仲锡承议食蜜渍生荔支"}
