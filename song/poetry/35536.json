{"author":"梅尧臣","id":35536,"strains":["仄仄仄○仄，仄○平平仄。","仄仄仄仄平，仄平仄平仄。","平仄仄平平，仄仄仄平仄。","平○仄仄仄，○仄平仄仄。","仄平平平平，仄仄平仄仄。","○平仄仄平，仄仄平平仄。","平平平平仄，平仄仄仄仄。","平平仄仄仄，○仄平仄仄。","平平仄仄平，仄仄仄平仄。","仄平平平平，仄仄平仄仄。","平○仄平仄，平仄平平仄。","仄平仄平平，○仄平仄仄。","仄仄平仄平，平平仄平仄。","平平仄仄仄，仄仄仄仄仄。","仄仄平○平，仄平仄仄仄。","平仄仄仄平，仄平仄仄仄。","仄仄仄平平，仄仄仄仄仄。","仄仄仄平平，仄○平仄仄。","平仄仄○仄，仄仄仄仄仄。","仄仄仄平平，仄平平仄仄。"],"paragraphs":["上帝设号令，隠其南山下。","震发固有时，曷常事凭怒。","春以动含生，夏以奋风雨。","冬其息不用，藏在黄厚土。","我今来江南，岁历惟建午。","如何小雪前，向晓疑鸣釜。","蛟蛇龟虫厄，鳞裂口块吐。","虾蟆不食月，深窟僵两股。","天公岂物欺，若此汩时序。","或言非天公，实乃阴怪主。","尝观古祠画，牛首椎连鼓。","黑云杂狂飇，相与为肺腑。","是不由昊穹，安能顺寒暑。","吾因考厥事，复以验莽卤。","市井欺量衡，定知不活汝。","元恶逆大伦，勿加霹雳斧。","此岂曰无私，故予未所取。","必恐窃天威，似将文法侮。","焉顾五行错，讵畏万物睹。","欲扣九门陈，恨身无鸟羽。"],"title":"冬雷"}
