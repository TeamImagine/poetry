{"author":"韩驹","id":237379,"strains":["仄仄平平仄仄平，仄平平仄仄平平。","平平平仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["断堑疏篱一水滨，压枝冰雪眼中春。","悬知东阁一端兴，不减扬州千载人。","晚岁风霜从惨淡，寒梢气象自清真。","此来定做西湖梦，疏影横斜访旧邻。"],"title":"梅"}
