{"author":"韦骧","id":190336,"strains":["仄仄平平仄仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄仄仄仄仄平。"],"paragraphs":["病目私庐药足治，茫然盈月尚多眵。","易平本远风埃路，难愈应缘笋蕨时。","花入书编飞朴朴，星攒檐隙转累累。","古今是否消深虑，视少唯便默以思。"],"title":"病目未愈"}
