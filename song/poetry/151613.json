{"author":"何梦桂","id":151613,"strains":["○平平仄○，平仄平平仄。","平平平平平，仄平仄仄仄。","仄仄仄仄平，平仄平○仄。","○○仄平平，○平仄平仄。","平平○平平，平仄仄平仄。","仄平仄平平，仄仄仄仄仄。","平平仄仄仄，平仄平仄仄。","仄仄仄平仄，仄仄○仄仄。","平平平○仄，平平仄仄仄。","仄仄仄仄平，平○平仄仄。"],"paragraphs":["狙公穷四三，羸马疲钩百。","归来南山南，扫门谢俗客。","有客扣我扃，猿鹤惊褫魄。","行行杖青藜，吹烟照琴册。","双頄凝丹霞，秋水入瞳碧。","极谈造玄玄，对坐忘岸帻。","山巅有老杞，枯槁无液泽。","夜半出精怪，尚或闻犬咋。","祇今吾丧我，谁能逐辙迹。","一笑客出门，山空霜月白。"],"title":"饯于高士"}
