{"author":"宋庠","id":2239,"strains":["平平平平平，平仄仄平仄。","仄平仄○仄，○仄仄平仄。","平平仄仄仄，平仄仄平仄。","平仄仄仄平，平平仄平仄。","平仄仄○仄，○平仄仄仄。","仄○○仄仄，仄仄平仄仄。","平平平仄平，仄仄仄平仄。","平平仄平仄，仄仄平平仄。","仄仄平平平，平平仄平仄。","仄平平平平，平○仄平仄。"],"paragraphs":["孤城何巑岏，西北有层构。","我来一长眺，正迫岁阴候。","严风挫万物，霜雪复交寇。","冬日苦易颓，羲车剧驰骤。","宵月不相让，空弦映矢彀。","潦收陂面阔，木落山骨瘦。","生平丘壑心，顾慕独延脰。","箕峰紫氛结，颍濑琼波漱。","想像逃名夫，幽居翳仙窦。","愿言追遐踪，人间谢讥诟。"],"title":"岁晚许昌城隅登楼作"}
