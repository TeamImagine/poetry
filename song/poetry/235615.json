{"author":"程俱","id":235615,"strains":["○仄平仄仄平平，平仄平平仄仄○。","仄仄仄平平仄仄，仄平○仄仄平○。","仄平仄仄平平仄，○仄平平仄仄平。","仄仄平平平仄仄，○平平仄平平平。"],"paragraphs":["相望千古一涪翁，还向江湖四壁空。","病目自甘桃李后，野麋难着鳯麟中。","未成下泽还乡里，且寄穷阎蔽雨风。","举世知音常契阔，空悲沉抑为谁雄。"],"title":"次韵叶翰林见寄  其二"}
