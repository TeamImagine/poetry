{"author":"许浑","id":22078,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["卢橘花香拂钓矶，佳人犹舞越罗衣。","三洲水浅鱼来少，五岭山高雁到稀。","客路晚依红树宿，乡关朝望白云归。","交亲不念征南吏，昨夜风帆去似飞。"],"title":"别表兄军倅"}
