{"author":"释重显","id":222236,"strains":["仄平仄平仄平仄，仄仄仄平仄平仄。","平平平仄仄平平，○仄仄平平仄仄。","平平平仄平平平，仄平仄平平仄○。","仄○仄仄仄平仄，仄仄平平平仄平。","平平仄平平平仄，仄仄仄平仄仄仄。","平仄仄平平仄平，仄平仄○平平仄。","平仄仄仄平平仄，仄平仄平仄平仄。","平平仄仄平仄平，平仄平平仄平仄。"],"paragraphs":["古君子兮道诸己，道器用兮合天理。","同尘还若待时生，观象不知何处起。","荆丛丛袭莪丛丛，孝兮悌兮非沚中。","聚应落落滴仙露，散或泠泠扬士风。","风之上兮风之下，近一指兮远一马。","秋水澹交无限情，夜光照乘胡为者。","伊予匪谓存余力，咏高义兮困胸臆。","巴歌百字岩叶书，飞寄汪门旧知识。"],"title":"歌纪四明汪君信士"}
