{"author":"白居易","id":14982,"strains":["平仄仄平仄，平平仄平平。","仄仄仄仄仄，平平仄仄平。","平仄仄仄仄，○仄○平平。","平仄平平平，仄平仄平○。","○平平仄仄，仄仄平平平。","平平仄平仄，平平仄平平。"],"paragraphs":["春旦日初出，曈曈耀晨辉。","草木照未远，浮云已蔽之。","天地黯以晦，当午如昏时。","虽有东南风，力微不能吹。","中园何所有，满地青青葵。","阳光委云上，倾心欲何依。"],"title":"续古诗十首 十"}
