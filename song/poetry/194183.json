{"author":"苏轼","id":194183,"strains":["平平仄仄○仄仄，平平○仄○○仄。","○平仄仄仄仄平，仄仄平平仄平仄。","仄平平平仄仄仄，仄○仄仄平仄仄。","平平仄仄平平平，仄仄○平仄平仄。","仄平○○平仄仄，平平仄仄平平仄。","仄仄仄仄仄仄平，仄平平仄仄平仄。"],"paragraphs":["身闲曷不长闭口，天寒正好深藏手。","吟诗写字有底忙，未脱多生宿尘垢。","不蒙讥诃子厚疾，反更刻画无盐丑。","征西自有家鸡肥，太白应惊饭山瘦。","与君相从知几日，东风待得花开否。","拨弃万事勿复谈，百觚之后那辞酒。"],"title":"答孔周翰求书与诗"}
