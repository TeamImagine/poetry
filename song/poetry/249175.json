{"author":"曾几","id":249175,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["使君小队出田间，郤拥旌旗鼔吹还。","走送劳农诗俊逸，悬知领客事清闲。","坐曹已白儿时鬓，置酒聊朱病后颜。","无路从公上烟雨，梦魂长遶处州山。"],"title":"处守谢景思寄劝农诗次其韵"}
