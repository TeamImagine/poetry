{"author":"于石","id":163819,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["冰壶碾破一轮秋，杯吸长鲸笔挽牛。","大地山河明色界，九天宫阙耀琼楼。","香浮蟾桂今犹古，曲按霓裳乐易愁。","四海清光无不照，何须天柱一峰游。"],"title":"次韵中秋对月"}
