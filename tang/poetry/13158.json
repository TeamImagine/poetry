{"author":"孟郊","id":13158,"strains":["仄仄平仄○，平平仄仄平。","仄○仄平平，平仄○仄平。","平平仄○平，仄平平平平。","○○○仄平，仄仄仄仄○。","平仄仄平平，仄平仄○○。","仄仄仄仄○，仄○仄平平。","平平○○平，仄仄平平平。","仄仄○仄平，仄仄平仄平。","○○仄仄○，仄仄平仄平。"],"paragraphs":["飒飒微雨收，翻翻橡叶鸣。","月沈乱峰西，寥落三四星。","前溪忽调琴，隔林寒琤琤。","闻弹正弄声，不敢枕上听。","回烛整头簪，漱泉立中庭。","定步屐齿深，貌禅目冥冥。","微风吹衣襟，亦认宫征声。","学道三十年，未免忧死生。","闻弹一夜中，会尽天地情。"],"title":"听琴"}
