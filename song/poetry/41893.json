{"author":"陆游","id":41893,"strains":["平平仄仄仄平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["平生偶有爱山僻，垂老常无沽酒资。","破屋颓垣吾已矣，大冠长剑汝为谁。","邮亭历历关河远，鬓发萧萧岁月移。","残暑不禁随手过，东篱又近菊花时。"],"title":"初秋自述"}
