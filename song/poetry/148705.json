{"author":"方回","id":148705,"strains":["平平仄仄仄，仄仄仄仄仄。","仄仄仄平平，仄平仄仄仄。","仄平平平平，仄仄仄平仄。","仄仄仄仄平，仄仄仄仄仄。","仄仄平仄平，仄仄仄○仄。","仄平平仄仄，仄平仄平仄。","平○仄○平，仄仄仄仄仄。","仄平仄平仄，○仄平平仄。","○平仄仄仄，仄仄仄仄仄。","仄仄仄仄仄，仄仄仄平仄。","仄仄仄仄仄，仄仄仄平仄。","仄平仄仄仄，平仄仄仄仄。","平仄平仄平，仄仄平仄仄。","平○平平平，平仄○平仄。","仄仄仄○平，平仄仄仄平。","平平仄平仄，平仄仄○仄。","仄○仄仄仄，仄仄平平仄。","仄仄仄仄平，平平仄仄仄。","平仄仄仄仄，仄仄仄平仄。"],"paragraphs":["今年夏雨水，浙右岁事失。","五月客杭城，市民几不粒。","逮乎书云前，稍稍喜晴色。","转手又不然，一雪二十日。","岂止闾巷穷，大半缺衣食。","我穷尤自笑，亦尝二千石。","今如故将军，俗眼不见识。","下舟北关埭，泥水何狼籍。","离披一破伞，{捏扌=木}杌两败屐。","俗谚雨夹雪，未易得休息。","大雪复大雨，造物讵容诘。","柁师所见赁，修广仅数尺。","而我凡五人，卧处殊太窄。","初过皋亭山，垂近临平驿。","有酒二三壶，聊以慰仆厮。","吁嗟岁云暮，何苦事行役。","马援壮志已，阮籍穷途迫。","永夜不复眠，孤篷滴复滴。","天地岂不大，一叶寄兹夕。"],"title":"泊赤岸微晓"}
