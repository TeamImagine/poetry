{"author":"袁说友","id":70453,"strains":["平平仄仄平仄平，仄平仄仄○平○。","仄仄平仄平平平，仄平仄仄平平○。","平○平仄仄平仄，仄仄平平仄平仄。","仄平仄仄仄仄平，仄仄仄平○仄仄。","仄平平仄平平平，仄平平仄平仄平。","仄平仄仄○平仄，仄○仄仄平平平。"],"paragraphs":["平生一壑清濯裳，爱泉谨护如堤防。","酌饮爰至虾蟆涪，水经第四源流长。","天教神禹使壬甲，幻得蟾蜍半山压。","建瓴泻出沆瀣清，底事汗流犹背浃。","惠山车马松江舟，两泉寒冽天下求。","不知此水更奇品，世间实处多名浮。"],"title":"过虾蟆泉"}
