{"author":"晁说之","id":219671,"strains":["平平仄仄平仄仄，仄仄仄平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["君家父子真国器，弃逐那知上苑春。","岚障城中尤自乐，浦珍市里本来贫。","曾怜浊俗排阊阖，惭屈清江纵羽鳞。","我老相逢便相别，剧谈易象亦何因。"],"title":"再送先之"}
