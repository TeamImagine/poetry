{"author":"王十朋","id":22305,"strains":["平○平平仄仄仄，仄仄平平仄仄平。","平仄平平仄○仄，平平平仄仄○○。","平平仄仄○平仄，仄○仄仄仄○平。","仄平○仄○平仄，仄仄○平○仄仄，仄仄仄平仄平仄。","平平仄仄仄平平，仄○平仄平平仄。"],"paragraphs":["山行初逢建子月，始见寒梅第一枝。","遥想吾庐亦如此，谁能千里赠相思。","梅花发后思家切，竹间水际出横枝。","暗香踈影和新月，自是离情禁不得，触物那堪此时节。","春前腊后定归来，要看溪上千株雪。"],"title":"途中见早梅"}
