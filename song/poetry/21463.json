{"author":"黄公度","id":21463,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["一代衣冠霸业休，半山金碧梵宫留。","伤心废宅松榆老，满目寒塘菡萏秋。","马鬣未平余葬地，蛾眉不见但妆楼。","凭高欲问豪华事，耆旧无人僧白头。"],"title":"题凤凰寺"}
