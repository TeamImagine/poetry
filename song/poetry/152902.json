{"author":"汪梦斗","id":152902,"strains":["仄仄平平仄仄平，仄平仄仄仄平平。","仄平仄仄平平仄，仄仄仄仄平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["士节陵夷久可怜，谓宜作气一时伸。","恰求谔谔廷中辩，亦似厌厌泉下人。","身死首阳名不死，家贫陋巷道非贫。","世推五运今何运，归去何如老海滨。"],"title":"羁燕四十余日归兴殊切口占赋归  其三"}
