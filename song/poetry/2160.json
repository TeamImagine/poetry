{"author":"胡宿","id":2160,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["皋桥羁旅有梁鸿，洛下嘤嘤信未通。","金谷轻为年少客，沧浪翻作主人翁。","山川胜气生吟次，风月高情寄饮中。","身外不须论得丧，傥来轩冕古今同。"],"title":"寄子美学士"}
