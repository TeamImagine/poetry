{"author":"王柏","id":125029,"strains":["仄仄仄平仄，平平○仄平。","平仄仄平仄，平仄○平平。","仄平平仄仄，仄平平仄平。","平仄仄平仄，仄平平平平。","平仄仄平仄，○平平仄平。","○平仄仄○仄仄，仄仄○仄平仄○。","平仄平平平仄仄，平仄平仄○平平。","平仄平平仄仄仄，仄平平○平平平。","平平平仄仄平仄，仄仄仄平仄仄平。","仄○平仄平平平，仄仄平平仄仄平。"],"paragraphs":["我有一泓水，清明如鉴开。","妍丑自来往，曾不留纤埃。","静而涵万古，动时濡九垓。","人与我同得，是名为灵台。","胡乃忍芜秽，漂沦良可哀。","当知克己如汲井，汲去污浊清自回。","洙泗渊源初不息，河洛流派空争猜。","为学工夫孰大此，莫翻波浪惊儿孩。","昌黎修绠志徒苦，瘦岛辘轳用未该。","请观朱子方塘喻，要识源头活水来。"],"title":"汲斋吟"}
