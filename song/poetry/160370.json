{"author":"黄庚","id":160370,"strains":["平○仄平仄，仄仄平平平。","平平仄仄仄，仄仄○平平。","平平仄仄仄，平仄仄仄平。","平平仄仄？，仄仄平○平。","仄仄仄仄平，仄仄平○平。","平平仄平仄，仄仄平平平。","仄平仄仄仄，平仄○平平。"],"paragraphs":["徂徕有嘉木，薿薿高连天。","修柯濯雨露，沃叶藏云烟。","根蟠九地暖，声落四壁寒。","由来所养□，不与春相干。","岁久产茯苓，玉色腴且坚。","山人㔉为药，至味通灵仙。","愿言事服饵，身可三千年。"],"title":"拟古  其五"}
