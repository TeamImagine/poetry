{"author":"姚合","id":20028,"strains":["仄仄平平仄，平平仄仄平。","平平平仄仄，仄仄仄○○。","仄仄○平仄，平○仄○○。","平平○仄仄，仄仄仄平平。","○仄平平仄，平平仄仄○。","平○仄平仄，仄仄仄平平。"],"paragraphs":["欲识为诗苦，秋霜若在心。","神清方耿耿，气肃觉沈沈。","皓素中方委，严凝得更深。","依稀轻夕渚，髣髴在寒林。","思劲凄孤韵，声酸激冷吟。","还如饮冰士，励节望知音。"],"title":"心怀霜"}
