{"author":"李白","id":55880,"strains":["仄仄平仄平，平平平仄平。","平平平仄仄，仄仄仄○平。","○平仄○仄，？仄平平仄。","平仄仄○平，平平仄平仄。","仄平平仄仄，仄仄仄平平。","平平仄仄仄，平仄仄○平。","仄仄仄平仄，仄平仄仄平。","平平仄仄仄，平仄平平平。","仄仄仄平仄，平平平仄平。","仄仄仄平平，○平仄平仄。","平平仄仄平，○仄○平仄。","○仄平○仄，仄平○仄平。","平平仄○仄，仄仄仄平平。"],"paragraphs":["昔别黄鹤楼，蹉跎淮海秋。","俱飘零落叶，各散洞庭流。","中年不相见，蹭蹬游吴越。","何处我思君，天台绿萝月。","会稽风月好，却遶剡溪回。","云山海上出，人物镜中来。","一度浙江北，十年醉楚台。","荆门倒屈宋，梁苑倾邹枚。","苦笑我夸诞，知音安在哉。","大盗割鸿沟，如风扫秋叶。","吾非济代人，且隐屏风叠。","中夜天中望，忆君思见君。","明朝拂衣去，永与海鸥群。"],"title":"赠王判官时余归隐居庐山屏风叠"}
