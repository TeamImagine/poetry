{"author":"王维","id":45886,"strains":["仄平平仄仄，仄仄平平○。","○仄仄平平，平○仄仄平。","仄○平平仄，仄仄平平平。","仄仄仄平仄，平平○仄平。","平平仄仄仄，平仄仄平平。","仄仄仄平仄，仄仄平仄平。","○平平仄○，平仄○○平。"],"paragraphs":["晚知清净理，日与人群疏。","将候远山僧，先期埽弊庐。","果从云峰里，顾我蓬蒿居。","藉草饭松屑，焚香看道书。","然灯昼欲尽，鸣磬夜方初。","一悟寂为乐，此日闲有余。","思归何必深，身世犹空虚。"],"title":"饭覆釜山僧"}
