{"author":"赵抃","id":101679,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["里人迎候巷居稀，未老先休世所奇。","两颊朱颜公退速，满头霜鬓我归迟。","优游岂顾千钟禄，收拾如终一局棋。","饮食节调资寿祉，愿同山下有雷颐。"],"title":"次韵张侨庆毛维瞻得谢"}
