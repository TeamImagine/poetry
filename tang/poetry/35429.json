{"author":"曹松","id":35429,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["忆归休上越王台，归思临高不易裁。","为客正当无雁处，故园谁道有书来。","城头早角吹霜尽，郭里残潮荡月回。","心似百花开未得，年年争发被春催。"],"title":"南海旅次"}
