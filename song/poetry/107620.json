{"author":"王迈","id":107620,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["历晋更唐岁月多，玩珠龙尚枕山阿。","绝怜蓬阁题元祐，敢拟兰亭记永和。","秦望数尖衔夕照，镜湖一线暗烟莎。","登临未尽匆匆去，奈此千岩万壑何。"],"title":"蓬莱阁"}
