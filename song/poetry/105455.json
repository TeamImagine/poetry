{"author":"岳珂","id":105455,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["半生共饮西江水，草木由来臭味同。","交臂便同鸿燕社，论心不隔马牛风。","君方鸣珮趋双阙，我自烧车延五穷。","景倩仙尘凝望处，为言驿骑莫匆匆。"],"title":"饯孟运判寺簿赴京三首  其三"}
