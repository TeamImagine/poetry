{"author":"杨万里","id":48091,"strains":["仄平平仄仄平仄，○平平平仄○仄。","○平平仄平仄○，平仄○平平仄仄。","平仄平○平，平仄仄○平。","平仄平仄仄，仄仄平仄平。","平平仄仄○仄仄，仄仄仄平平仄仄。","仄仄○平仄仄平，仄仄仄平仄平仄。","平平仄平仄○平，仄仄仄仄仄仄平。","平平仄仄平仄仄，平平仄仄平平平。","○平平平仄仄仄，仄仄○平平仄仄。","？平平仄仄仄○，仄平仄仄仄平平。","平平○平仄○仄，仄仄○平仄仄平。","仄平○平平仄仄平仄，仄仄仄平仄平仄。","仄平平仄仄仄平，平○仄仄○仄平。"],"paragraphs":["遂初欣遇两诗伯，临川先生一禅客。","三人情好元不疏，祇是相逢逢不得。","渠有贞观碑，侬有永和词。","真赝争到底，未说妍与蚩。","珊瑚击得如粉碎，赵璧博城翻手悔。","不似三家鬭断碑，夜半战酣莫先退。","皇朝爱碑首欧阳，集古万卷六一堂。","玄珪漆玉堆墨宝，黟霜黑水涂缁裳。","临川无端汲古手，席卷欧家都奄有。","岣山科斗不要论，峄山野火不经焚。","尤家沈家喙如铁，未放临川第一勋。","不知临川何许得尤物，集古序篇出真笔。","遂初心妒口不言，君看跋语犹怅然。"],"title":"跋王顺伯所藏欧公集古录序真迹"}
