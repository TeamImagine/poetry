{"author":"罗与之","id":132792,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，平仄平平平仄平。","平仄仄平平仄仄，仄平仄仄仄平平。"],"paragraphs":["人间笑口信难开，十事常嗟九不谐。","忙里始知闲气味，老来方见少情怀。","清商憭栗岁无几，玄发萧疏生有涯。","谁谓伯伦闻见灭，却甘曲糵自沉埋。"],"title":"被酒"}
