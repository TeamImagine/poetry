{"author":"李纲","id":243070,"strains":["平仄仄平平仄仄，仄仄平平平仄仄。","仄仄平平平仄平，仄仄仄平平仄仄。","仄平平仄仄平平，仄仄平○○仄仄。","仄平平仄仄平平，仄仄平平仄平仄。","平平仄仄仄仄平，仄仄○仄平平仄。","平平平仄仄仄平，仄○平平○○仄。","平平仄仄仄平平，仄仄平平仄平仄。","仄○平仄仄平平，○仄平平仄平仄。","平平仄仄仄平平，仄仄平○平仄仄。","仄平仄仄平平仄，仄仄平○仄平仄。","平平○仄平仄平，平仄仄平平仄仄。","平平平仄仄仄平，仄仄平○平仄仄。","仄○○仄○平平，仄仄仄平仄仄仄。","平平仄仄仄平平，仄仄平平平仄○。","仄○仄仄仄平○，仄○平平仄平仄。"],"paragraphs":["残腊苦寒情味恶，万里风云欣雪作。","夜积端愁坤轴倾，晓望却惊天界扩。","玉龙鳞甲卧群山，水海波澜凝巨壑。","谢家儿女自多才，笑咏飞花度罗幕。","金炉未觉兽炭温，锦帐犹讶貂裘薄。","书生饥甚况复寒，坐听朱弦折临狱。","松孤竹老念山林，甲冷戈寒悯沙漠。","岂思龙尾贺千官，且叠琴心舞双鹤。","瑶林玉树粲回环，勿谓轩庭全冷落。","拥门但作袁安卧，命驾谁思子猷乐。","溪山如画真自知，金玉满堂端不博。","烦公携具款我门，注目遥空登晚阁。","冻吟犹作号寒声，此病欲医那有药。","公家故自富香醪，我亦安能辞巨杓。","醉看万事雪销凝，妙观圆成不须学。"],"title":"次韵顾子美提举许雪中见过之作"}
