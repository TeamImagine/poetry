{"author":"袁说友","id":70439,"strains":["仄平仄仄○平平，仄仄仄仄平平○。","仄仄平平仄仄仄，仄仄○仄平仄平。","平○仄仄平仄平，○○仄仄平仄平。","仄平仄仄仄平仄，仄仄○仄仄平平。","平平仄仄仄平平，平平仄仄平平平。","仄仄仄仄仄平仄，仄平仄仄平平平。","平平○仄仄平仄，仄仄仄仄平平平。","平仄○仄平平仄，平平仄仄平平仄。","平平○仄仄○平，仄仄仄平平仄仄。"],"paragraphs":["我生纪历三逢申，久矣只影谁为亲。","恋彼溪山意已在，举目更友君子人。","言论道德归大醇，葑菲下采颜色温。","买羊一见慰饥渴，载酒三就忘辛勤。","今朝好语几盈门，排攒炫晃惊童孙。","字向纸上欲翻舞，句生妙处增清新。","推窗更沃嗫嚅口，便觉四体陶然春。","嗟予从此毋多作，君方袖手韬奇略。","诗坛行即拜将军，莫谓小儿多浅薄。"],"title":"和王使君惠诗酒韵"}
