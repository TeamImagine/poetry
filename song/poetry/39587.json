{"author":"陆游","id":39587,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["青藜杖出氛埃外，白版扉开水竹边。","造物与闲仍与健，乡人知老不知年。","斋居每袖持螯手，妄想宁流见麹涎。","昨夜小庭风露冷，菊花消息已先传。"],"title":"村居四首  其三"}
