{"author":"郭祥正","id":192201,"strains":["平仄仄平仄，平平仄平平。","平仄平仄仄，仄平平仄平。","○平平平仄，仄仄平仄平。","平平仄平仄，仄仄仄平平。","平平平仄平，仄仄○○平。","仄平仄仄平，平平平平平。","仄仄仄仄仄，仄仄平○平。","仄平仄仄仄，○仄平平平。"],"paragraphs":["羁客厌卑湿，登轩喜高明。","红日檐下度，白云窗半生。","并吞山川秀，映带楼殿平。","舟航济吴楚，笑语落蓬瀛。","春风时一来，百鸟相和鸣。","隔墙酒可沽，千金为君倾。","既绝世上趣，雅遂林中情。","勿云暮霭合，更望孤蟾升。"],"title":"同留二君仪登高明轩"}
