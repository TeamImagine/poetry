{"author":"韩淲","id":87484,"strains":["平平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["违离伯氏五年矣，又得春风一纸书。","老去光阴非旧比，闲中滋味是真如。","鸣琴且喜身无恙，著句遥知兴有余。","梦遶齐山堤上路，万花飞树绿扶疏。"],"title":"次韵贵池兄见寄"}
