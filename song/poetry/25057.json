{"author":"王十朋","id":25057,"strains":["仄平平仄仄平平，仄仄仄平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["姓名端合上麒麟，当世那知相是真。","遗冢尚余封马鬣，孤忠曾记犯龙鳞。","三巴流落知音士，九日追陪避世人。","精爽不迷祠宇复，俨然唐室旧冠巾。"],"title":"次韵陈贺州题姜秦二公祠 姜丞相"}
