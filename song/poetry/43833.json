{"author":"范成大","id":43833,"strains":["○平平仄平，仄仄平平仄。","平平仄仄平，仄仄平仄仄。","平平仄仄仄，仄仄○平仄。","平平仄平平，仄仄平平仄。","平平平仄平，平平仄平○。","平平仄仄仄，仄仄仄平仄。","仄平仄平仄，○仄平平仄。","平平平平仄，平仄仄平仄。"],"paragraphs":["闲随渠水来，偶到湖光里。","仍呼水月舟，径度云锦地。","谁云不解饮，我已荷香醉。","湖阴玉婵娟，夐立红妆外。","何须东阁梅，悠然自诗思。","惊风入午暑，水竹有秋意。","采菱不盈掬，兴与莼鲈会。","遥知新津宿，魂梦亦清丽。"],"title":"蜀州西湖"}
