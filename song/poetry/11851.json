{"author":"胡寅","id":11851,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["何人蹙缩九疑山，叠映公家几砚间。","欲识神鱼閟凝湛，试看云气出孱颜。","新蒲已结根千岁，旧藓犹窥晕一斑。","举饷敢辞归载重，要将奇绝寄幽闲。"],"title":"谢人惠舂陵石山"}
