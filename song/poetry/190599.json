{"author":"韦骧","id":190599,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["二月春寒倍觉深，双扉昼锁柏庭阴。","修途远至劳虽甚，雅谊相亲喜不任。","穷核须繄颛用智，哀矜当亦共存心。","累囚未引犹纾暇，浊酒那辞细细斟。"],"title":"赣州鞫劾呈同事邓宰德夫"}
