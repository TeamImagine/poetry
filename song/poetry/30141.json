{"author":"崔敦礼","id":30141,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["薰风卷旆趣归程，十万儿啼满路声。","别恨江枫烟雨暝，愁云沙草晓波平。","毁鞭莫遂留行意，开宴聊伸恋德情。","从此吴人颂遗爱，棠阴千里日敷荣。"],"title":"平江府饯丘知府致语口号"}
