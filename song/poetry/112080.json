{"author":"田锡","id":112080,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["春日闲销一局棋，春愁还得数篇诗。","高吟大醉何人问，英略雄图久已知。","破产虽无容足所，丈夫岂合以家为。","时来富贵终须有，懒学梁鸿赋五噫。"],"title":"寄蒲城宋白小著"}
