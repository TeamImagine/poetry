{"author":"释居简","id":91384,"strains":["平仄平平仄仄平，平平平仄仄平平。","仄平仄仄平○仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄○仄。"],"paragraphs":["门外青山自作双，檐前松韵泻秋江。","半规皎皎暾重雾，一点晶晶洞八窗。","用晦不曾欺暗室，凿邻何必借残釭。","俭存元祐规模小，曾著光明两胜幢。"],"title":"西菩中晖堂乃参寥辨才所居"}
