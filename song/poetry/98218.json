{"author":"赵汝鐩","id":98218,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["才听今春第一啼，如何便道不如归。","声穿窗隙惊闺梦，血溜花梢溅客衣。","叫断寸肠谁接续，懒随群翼恋芳菲。","田园荒尽腰犹折，我亦因君觉昨非。"],"title":"杜鹃"}
