{"author":"汪藻","id":236684,"strains":["平平仄仄平平平，平平仄仄平平平。","平平仄仄○○平，仄平平仄平平平。","平平仄仄○平○，仄平平仄○仄平。","平平仄仄仄仄平，仄平仄仄仄○平。","平平仄仄仄平平，仄仄仄仄平平平。","仄平仄仄平仄平，仄平平仄平○平。","平平平仄○仄○，仄仄仄仄平平平。"],"paragraphs":["霜飚落木潇湘秋，黄芦飒飒秋江头。","渔翁短棹摇轻舟，夕阳斜照寒波流。","篷蓑箬笠兴夷犹，得鱼沽酒更劝酬。","生涯一叶水上浮，市朝利病不相谋。","青山绿水得鱼游，此乐未必饶公侯。","画图忽见清两眸，恍疑身在沧浪洲。","年来萍梗叹滞留，拟欲与子为朋俦。"],"title":"观秋江捕鱼图"}
