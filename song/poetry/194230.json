{"author":"苏轼","id":194230,"strains":["仄平平仄平仄平，平平仄仄仄平平。","○平仄仄仄仄平，仄平仄仄仄平平。","平平仄○平平仄，仄平仄仄平平仄。","仄平仄仄仄平平，仄仄仄平平仄仄。","平平仄仄仄仄平，仄平仄仄○平○。","仄平仄仄平仄仄，○○平仄仄平平。","平仄平平仄仄○，平仄平平仄平仄。","仄○平仄仄平平，仄仄平平仄○仄。","平平仄○仄平平，仄平仄平平仄平。","仄○仄仄平仄仄，平平仄仄平平平。","平平仄仄仄平仄，仄仄○○仄○仄。","平○仄仄仄平平，仄平仄仄平○仄。"],"paragraphs":["夜光明月非所投，逢年遇合百无忧。","将军百战竟不侯，伯郎一斗得凉州。","翘关负重君无力，十年不入纷华域。","故人坐上见君文，谓是古人吁莫测。","新诗说尽万物情，硬黄小字临黄庭。","故人已去君未到，空吟河畔草青青。","谁谓他乡各异县，天遣君来破吾愿。","一闻君语识君心，短李髯孙眼中见。","江湖放浪久全真，忽然一鸣惊倒人。","纵横所值无不可，知君不怕新书新。","千金敝帚那堪换，我亦淹留岂长算。","山中既未决同归，我聊尔耳君其漫。"],"title":"次韵秦观秀才见赠秦与孙莘老李公择甚熟将入京应举"}
