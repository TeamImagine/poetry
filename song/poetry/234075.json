{"author":"张扩","id":234075,"strains":["仄仄平平仄平仄，平仄仄平平仄仄。","仄平仄仄平平平，仄仄平平仄○仄。","平平仄仄平平平，仄仄仄仄○平平。","仄平仄仄仄平仄，仄仄仄仄平平平。","仄平平仄仄平仄，平仄○○仄平仄。","仄平○仄仄平平，仄仄○平平仄仄。"],"paragraphs":["霸上真人赤龙子，西灭彊秦东破楚。","一时佐命皆人豪，崛起屠沽拔行伍。","番君旧德江湖情，不用智勇收功名。","抑然退让古君子，坐视几俎登韩彭。","汉家南面属同姓，公亦疏封奉朝请。","至今遗爱祀乡人，不独当年书甲令。"],"title":"题长沙王祠"}
