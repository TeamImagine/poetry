{"author":"杨万里","id":48074,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["厌直含香与握兰，一麾江海溯冰滩。","括苍山水名天下，工部风烟入笔端。","新国小迟怀印绶，故园暂许理渔竿。","即看治行闻天听，紫诏征还集孔鸾。"],"title":"送喻叔奇工部知处州"}
