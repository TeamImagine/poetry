{"author":"释延寿","id":100,"strains":["平平仄仄仄平平，仄仄平平仄仄平。","仄仄平平平仄仄，平平仄仄平平平。","平平仄仄平平仄，平仄平平仄仄平。","仄仄仄平平仄仄，平平平仄仄仄平。"],"paragraphs":["青山一坐万缘休，努力应须与古俦。","散诞襟怀因绝趣，消疏活计为无求。","花明小砌和春月，松暗前轩带雨秋。","景像自开还自合，怡然何必更忘忧。"],"title":"山居诗  其一九"}
