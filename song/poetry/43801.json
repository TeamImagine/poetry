{"author":"范成大","id":43801,"strains":["平平平平仄仄平，○平平仄仄平○。","平平仄仄平平仄，仄仄○平仄仄○。","平仄平平平仄仄，平平仄仄仄○平。","○○仄仄○○仄，仄仄平平仄仄○。"],"paragraphs":["梅坞桃蹊斫竹初，三旬高卧信音疏。","春虽与病无交涉，雨莫将花便破除。","祗合蘧蘧随梦去，何须咄咄向空书。","颇闻蜀锦犹相待，去岁今朝已雪如。"],"title":"病中闻西园新花已茂及竹迳皆成而海棠亦未过"}
