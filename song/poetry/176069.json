{"author":"王珪","id":176069,"strains":["平平仄仄平平仄，仄仄平平仄仄仄。","平仄平平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["春风又侍瑶池宴，帝子初临黼座傍。","花覆衣冠多喜气，云扶宫殿满荣光。","仙人来献重轮曲，丞相仍裁湛露章。","身老太平殊未报，年年更得奉君觞。"],"title":"依韵和蔡相公侍燕集英殿诗"}
