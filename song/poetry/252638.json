{"author":"洪皓","id":252638,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["马鞍山会异龙山，暮节登髙作等闲。","不逐游人存静观，唯依达士叩元关。","箭穿化鹤君何在，书寄宾鸿使未还。","引领庭闱方寸乱，倚松对菊涕潸潸。"],"title":"重九"}
