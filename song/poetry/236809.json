{"author":"汪藻","id":236809,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["相从常恨十年迟，握手匆匆每自疑。","风艇烟帆还此日，隙烟篱井定何时。","试看子学犹难售，须信吾穷未易医。","千里同风杜夫子，可能时寄弹丸诗。"],"title":"送廷藻兼呈楚州通守杜丈"}
