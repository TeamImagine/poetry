{"author":"杨万里","id":48859,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["大士多时不入城，入城犹未炷炉熏。","忽吹淮水千峰雨，不费锺山半朵云。","桑叶秧苗俱起舞，葵花萱草亦欢欣。","尚书款送公归去，留下丰年二十分。"],"title":"贺建康帅余处恭迎宝公祷雨随应"}
