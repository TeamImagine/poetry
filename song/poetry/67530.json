{"author":"楼钥","id":67530,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["大老今居东海滨，燕居晚岁更申申。","外生但喜长依教，一笑相从莫问贫。","闲里只将诗作活，酒边犹有笔如神。","乞言授几俱休论，且作羲皇以上人。"],"title":"次韵十诗 燕居"}
