{"author":"徐鹿卿","id":117657,"strains":["○平仄仄平仄平，平平仄仄仄仄平。","平平仄平仄平仄，平仄仄仄平平○。","平平仄○○平平，平仄仄仄仄○平。","○平仄仄仄平仄，平平仄仄仄仄平。","平平平仄仄仄仄，平平平仄仄平平。","仄○仄仄仄仄仄，平平仄仄平平平。","平平平平○平仄，平仄仄仄○平平。","仄平仄仄仄平仄，平平平仄仄仄平。"],"paragraphs":["长江酿碧山滴蓝，书堂枕北户启南。","无人与言略为二，邀月对影聊成三。","澄清万虑了无摅，鱼猎百氏几如贪。","观兰玩石亦何好，平生嗜好有所耽。","沉烟纷郁醒宿醉，松风清越供幽谈。","反观静照默有契，森然众理俱包涵。","羁穷纷纷叹荼苦，真味往往如饴甘。","客来问讯主人处，春风轩下榻睡酣。"],"title":"独坐"}
