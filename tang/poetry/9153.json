{"author":"权德舆","id":9153,"strains":["仄平仄平仄，仄仄平仄平。","仄平平仄平，仄仄平仄平。","仄○平仄仄，仄平○○平。","仄平平仄平，平仄平仄平。","平仄○仄仄，平平平仄平。","平平仄仄仄，仄○平仄平。"],"paragraphs":["万方庆嘉节，宴喜皇泽均。","晓开蓂叶初，景丽星鸟春。","藻思贞百度，着明并三辰。","物情舒在阳，时令弘至仁。","衢酒和乐被，薰弦声曲新。","赓歌武弁侧，永荷玄化醇。"],"title":"奉和圣制中和节赐百官宴集因示后怀"}
