{"author":"孔武仲","id":200348,"strains":["平仄平平仄仄平，平平仄仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曾历光黄岭百寻，悲伤仆马在岖嵚。","却思前日山行苦，未比今朝车辙深。","恐转春风成猛雨，喜逢寒色阁轻阴。","荒陂杳杳无人语，坐拥华貂只苦吟。"],"title":"淮西道中"}
