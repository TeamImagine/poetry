{"author":"刘敞","id":174531,"strains":["仄平仄平平，○仄仄仄○。","仄仄仄○○，仄仄平仄平。","仄平仄平仄，仄仄仄平仄。","仄仄仄平仄，平仄仄○仄。","平仄仄仄平，平平仄平○。","仄平仄平平，○仄平仄平。","平仄仄平仄，仄仄平平平。","平平仄仄仄，平仄平仄平。","平○仄○仄，平仄平仄仄。","○平仄仄仄，仄仄平○仄。"],"paragraphs":["与君一城居，其实跬步间。","慊慊不相从，十日俄忽然。","一城岂为远，十日岂为短。","客子局人事，心与迹相反。","而况各异乡，茫茫隔山陂。","岁时若奔车，过去谁复推。","伊昔厌幽独，愿子东西邻。","虽邻尚不觌，何似南北人。","人间实如此，千别能一会。","兴来即上马，埽塌聊相对。"],"title":"简深甫"}
