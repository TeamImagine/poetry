{"author":"方回","id":148551,"strains":["仄仄平仄平仄平，平仄仄仄仄平平。","仄仄仄仄○仄仄，仄仄仄平平仄平。","仄平平仄○仄仄，仄仄仄平仄平仄。","仄仄平平平仄仄，平仄？平平仄仄。","仄平仄仄仄仄○，仄仄平平平仄仄。"],"paragraphs":["忆昔壬午杭火时，焚户四万七千奇。","焮死暍死横道路，所幸米平民不饥。","火灾而止犹自可，大雨水灾甚于火。","海化桑田田复海，龙妒倮虫规作醢。","定嗔网罟欲取偿，稍借人充鱼鳖馁。"],"title":"续苦雨行二首  其二"}
