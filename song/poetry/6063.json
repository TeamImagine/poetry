{"author":"林季仲","id":6063,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["腊前墙角见梅花，雪后墙头见月华。","满引浊醪无一事，尽收好处入吾家。","结庐君待归安固，抱瓮侬今老永嘉。","莫道青山便遮断，春风浩荡没津涯。"],"title":"次韵希父见寄二首  其二"}
