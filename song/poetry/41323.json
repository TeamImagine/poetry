{"author":"陆游","id":41323,"strains":["仄平平仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["断编残稿本徒劳，横得虚名亦已叨。","不识狐书那是博，尚分鹤料敢言高。","巢山且欲营丹灶，跨海何当看雪涛。","与世不谐终自许，笑人苦劝学𫗦糟。"],"title":"闲中偶咏二首  其一"}
