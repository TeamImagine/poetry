{"author":"陈造","id":59721,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["笔阵平时枉计功，钝锤那办突铦锋。","灞桥雪里嗟良苦，饭颗山头记昔逢。","斲句自知穷有相，从人财博缪为恭。","彭郎小隠刘郎宅，抖擞尘襟听所从。"],"title":"次韵刘常甫见赠二首  其二"}
