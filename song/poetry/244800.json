{"author":"李纲","id":244800,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老病维摩卧七闽，欲邀瓶锡伴闲身。","愧无拂石眠云分，来作轻裘缓带人。","小队入山风袅袅，飞泉出寺石磷磷。","烦师更举西来意，一点阳和万物春。"],"title":"道庐陵游青原山谒保宁宗老一首"}
