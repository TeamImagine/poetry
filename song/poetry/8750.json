{"author":"张嵲","id":8750,"strains":["仄平仄平仄，仄仄仄平平。","平平平仄仄，仄仄仄仄○。","平平仄平仄，仄仄平仄平。","○仄平仄仄，平○○仄平。","平平仄仄平，仄仄平平平。","仄平仄○仄，仄仄○仄平。","仄仄仄仄平，平平仄仄平。","仄平仄平仄，平仄平平○。","平平仄仄平，平平仄仄平。","平平○仄仄，平○平仄平。","平平仄仄仄，仄仄仄○平。"],"paragraphs":["脱巾造朝市，委辔即田庐。","虽云怀素尚，出处亦自如。","吾宗信端谅，宪宪为世儒。","顷以才令选，来司中秘书。","光荣耀士林，侧伫翔天衢。","一朝拂衣去，意与张邴俱。","出饯北郭门，踟蹰立路隅。","雨余夏郊绿，时觉晴云驱。","专城秩匪卑，还家意复舒。","谁云离念恶，兹行翻足娱。","徒伤万里客，送别在三吴。"],"title":"送张养正"}
