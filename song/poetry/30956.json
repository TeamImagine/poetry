{"author":"李流谦","id":30956,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["寸梗悠悠寄一城，主人留客亦多情。","目穷断雁投空影，耳著清江彻晓声。","浊酒半樽心易醉，远书一字眼偏明。","无家更甚无鱼苦，付与先生好细评。"],"title":"次韵程进孺书怀"}
