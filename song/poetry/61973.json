{"author":"虞俦","id":61973,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["惭愧田家趁好晴，鸦鸦两岸水车鸣。","畦丁露宿腰镰健，馌妇泥行脚板轻。","作苦仅能供伏腊，有年何处不升平。","只愁官里催租动，里正敲门沸似羹。"],"title":"乌程宰十三日往龙洞祷晴归言见田家两岸车水其声如雷兼刈获甚忙若得旬日晴则农事济矣因作田家叹一首"}
