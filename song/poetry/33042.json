{"author":"陆游","id":33042,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平仄仄，平仄平平仄仄平。"],"paragraphs":["久客红尘不自怜，眼明初见广寒仙。","只饶篱菊同时出，尚占江梅一著先。","重露湿香幽径晓，斜阳烘蕊小窗妍。","何人更与蒸况水，金鸭华灯恼醉眠。"],"title":"嘉阳绝无木犀偶得一枝戏作"}
