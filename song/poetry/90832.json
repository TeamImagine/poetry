{"author":"韩琦","id":90832,"strains":["仄平平仄仄平平，仄仄仄平平仄平。","平仄平平仄仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["我从团柏历山岐，秀绝唯于熊耳知。","芳草经年被重席，轻云无日展时旗。","羊头有黍名终俗，壶口称关类亦卑。","何似半天留鹤驭，此来凭轼与仙期。"],"title":"过涉县熊耳山"}
