{"author":"刘辰翁","id":153396,"strains":["仄仄平平平仄仄，仄平平仄仄平平。","平平仄仄仄平仄，平仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["举目看来皆画屏，只因阑槛接苍冥。","江湖二水一般白，吴越两山相对青。","云北云南何处没，潮生潮落几时停。","西偏不被斜阳碍，直见家山与洞庭。"],"title":"咏西湖伟观楼"}
