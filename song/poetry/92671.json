{"author":"王休","id":92671,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["排险凌空入磴斜，参差金碧倚烟霞。","一山门里分三刹，万柳湖边带几家。","世上无人吞栗棘，国中有佛吐莲花。","凭栏凝望遥天表，数点青山似乱鸦。"],"title":"游普济寺"}
