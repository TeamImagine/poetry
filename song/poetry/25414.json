{"author":"曾协","id":25414,"strains":["仄仄平平平○仄，仄仄○平仄平仄。","平仄仄仄仄仄平，仄仄○○平仄仄。","○○○仄仄平平，仄仄平平平仄仄。","仄平○仄仄平○，仄仄平平仄○仄。","仄平平仄○平平，仄仄平平仄平仄。","平平○平仄○平，仄仄仄仄平平仄。","仄平仄仄平仄平，平仄○平仄平仄。","仄○仄仄仄平平，平平平仄平平仄。","仄平仄平仄仄平，仄仄平平仄平仄。","平平○平仄仄○，仄仄仄仄平平○。","仄平○仄仄○仄，仄仄仄平平仄仄。"],"paragraphs":["尚记东郊千顷白，夜不闻声晓盈尺。","飘洒速若赴敌兵，密阵横空谁督责。","且从膏泽落田畴，不厌寒威凌枕席。","朅来重见冻云凝，似欲飞花袭遗迹。","起寻藜杖行东皋，麦陇芊芊净摇碧。","平生殷雷转空肠，此日准拟千仓积。","老农甚喜天破悭，尊酒相携慰疲剧。","土膏渗漉入锄犂，丁宁孙子耕须力。","劝农使君软语多，莫待官侬费鞭策。","人言回天古所难，坐变乐岁须臾间。","丈夫行志自其所，会作一朝黄鹄举。"],"title":"次韵翁士秀雪再作"}
