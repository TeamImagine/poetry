{"author":"赵汝腾","id":130150,"strains":["平仄仄平平仄平，平平仄平平仄仄。","仄平仄仄仄平仄，平仄平平平仄○。","平平○平平仄仄，仄○平平平仄仄。","仄平仄平平仄仄，仄仄平平平仄仄。","○平仄仄仄仄平，平平仄仄平平平。","平平○仄仄平仄，平仄仄仄平平平。","仄○仄仄平平仄，平平仄仄平平平。","仄平仄○平平仄，平平仄仄平平仄。","仄仄平平仄平仄，仄仄平平○平仄。"],"paragraphs":["畴昔与公同奉常，余为藉田公社令。","是时朔祭拜卿少，余已颜衰公秀莹。","斋房并公挥麈尾，议论风生真𫄥𫄥。","蜀珍数人皆在坐，尽说功名须逊子。","回头一梦十五春，公为使者余廛民。","薰风荷畔绿樽设，丹荔粲粲莲房新。","语间切切忧民瘼，阴功亟欲苏全闽。","出经入传知言要，湘西绝学今谁绍。","我老西河欠鞭策，此事须公正英妙。"],"title":"谢胡珵使招饮"}
