{"author":"赵抃","id":101466,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["区区宦况远南州，长得归鸿与寄愁。","已胜折腰嗟五斗，岂辞衔尾运千舟。","冰含白玉期无累，路迫青云愧可求。","家有旧埙流韵远，勉将文藻赞宸猷。"],"title":"和三兄得书喜授掌庾"}
