{"author":"范镗","id":205125,"strains":["仄仄○平平仄平，仄○仄仄平平平。","仄仄平仄平○平，仄仄仄仄平平○。","仄○仄仄仄平平，平仄平仄平平平。","仄平平仄仄平平，平平仄仄平平平。"],"paragraphs":["玉削苍峦千碧虚，洞中杳杳真人居。","绰约冰采颜如珠，一念不起终无如。","我缘朴陋厌纷挐，心与幽致烦簪裾。","九阳丹就括灵枢，飘然再访聊踟蹰。"],"title":"碧落洞"}
