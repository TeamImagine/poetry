{"author":"史浩","id":19904,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["春融绿野日迟迟，五马相从燕喜时。","湿翠峰前挥玉麈，香梅影底引瑶卮。","适闻圣主询黄发，将趣文翁上赤墀。","且趁好天同一醉，陶陶莫问夜何其。"],"title":"宴明守林郎中致语口号"}
