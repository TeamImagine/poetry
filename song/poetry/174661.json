{"author":"刘敞","id":174661,"strains":["平平仄仄仄，平仄仄仄○。","仄仄○平仄，仄平平仄平。","平仄仄平仄，仄仄○仄平。","仄○仄○仄，平仄平○平。","仄仄仄仄仄，仄平平仄平。","仄平仄仄○，平仄○○平。","仄平平平平，仄仄仄仄平。","仄仄仄仄仄，平平仄仄○。"],"paragraphs":["功名世所济，时节不可迟。","夙昔闻斯语，至今良独疑。","筋力与时背，进取将愿违。","譬如宝燕石，无用于重赀。","不恨岁月晚，畏为豪俊嗤。","见君复感叹，吾道其如台。","古之英贤人，隐显亦不齐。","出处各努力，悠悠慰我思。"],"title":"送王国卿"}
