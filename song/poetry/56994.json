{"author":"张栻","id":56994,"strains":["仄平平平平，仄仄平平仄。","仄○仄平平，仄仄仄平仄。","平平仄平仄，仄仄仄平仄。","平平平仄仄，仄仄平仄仄。","仄仄平○平，平仄仄平仄。","○平仄○平，平平○仄仄。","仄平仄仄仄，仄仄平仄仄。","平仄仄平平，平仄仄平仄。","平平仄○仄，平平平仄仄。","仄仄仄平○，仄仄仄仄仄。","仄平平平平，平仄仄○仄。","仄平仄平平，平仄仄○仄。","○平平平平，○仄○○仄。","平仄平仄平，仄仄平平仄。","平仄仄平平，仄平平仄仄。","平平仄平仄，仄仄平○仄。","平平仄仄平，仄仄平平仄。","仄平仄平仄，平平仄平仄。","平平仄平平，仄仄平仄仄。","仄平○仄○，平仄仄○仄。","仄仄平仄平，平○平仄仄。"],"paragraphs":["我登姑苏台，笑指前溪水。","水从具区来，古色映清泚。","明朝泛舟去，两岸杂蘋芷。","萦纡知几曲，举目皆可喜。","稻熟千顷黄，秋入四山紫。","疏钟度横塘，青帘穿野市。","忽惊秀气逼，突兀平地起。","飞阁出林颠，穹石满山趾。","褰裳上深径，鸣蝉声聒耳。","木罅露遐观，欲进足屡止。","梵宫开何年，金碧焕相倚。","上方纳湖光，千里净如砥。","中峰何亭亭，正尔当燕几。","沙阔鸥鹭微，水落鱼龙徙。","云遶阖闾邦，草迷于越垒。","琴台俯香径，不念前王侈。","兹山自古今，讵此能为疻。","老松独坚卧，根株互盘峙。","颓然阅沧波，爱此青未已。","我来三日留，幽事付行李。","领略宁有穷，登临聊可纪。"],"title":"游灵岩"}
