{"author":"王绩","id":48023,"strains":["平？仄○平，仄仄仄平平。","平平平仄仄，仄○仄仄○。","平平平仄仄，仄仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平平仄平。","平平平仄仄，仄仄仄平○。","仄仄平平○，平仄仄平○。"],"paragraphs":["天巡总禁营，诘旦拥戈城。","旗常纷出没，彀骑郁纵横。","围尘千里暗，猎火四山明。","兽竭郊原迥，禽殚灌莽平。","割鲜同饮至，振旅以休兵。","动作威容备，周旋军令成。","金铙清御道，玉鼓节神行。","别有磻溪叟，无日战逢迎。"],"title":"驾过观猎"}
