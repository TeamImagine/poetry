{"author":"陈著","id":139462,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄仄平仄，仄仄平平平仄平。"],"paragraphs":["古调难逢锺子期，近交祇数巳公诗。","家风自别闲相似，心事无涯话有时。","草木味中犹着我，荆榛丛里更同谁。","衰年如许会能几，俯仰悠悠云水知。"],"title":"次韵少野"}
