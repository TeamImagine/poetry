{"author":"许月卿","id":141039,"strains":["仄仄平平平仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["祖菊园翁孙菊存，君家菊谱傲兰孙。","天随天问非他族，秋意秋怀自一门。","白送遶篱从谷谷，黄飘流地彼村村。","花应自贺三生遇，亲见渊明无此孙。"],"title":"赋廷玉菊存堂"}
