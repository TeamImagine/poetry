{"author":"韩元吉","id":29489,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["翰墨英名多士先，经纶长策万方传。","久知燕许文章大，要自皋夔事业贤。","曲水兰亭修竹外，都门祖帐百花前。","去天尺五调元旧，肯使邦人借一年。"],"title":"送汤丞相帅会稽  其二"}
