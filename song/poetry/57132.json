{"author":"梅尧臣","id":57132,"strains":["○平平○仄仄仄，平仄仄仄仄仄平。","仄仄仄仄○平仄，仄仄仄仄平○平。","仄平仄仄仄平仄，○仄仄○平仄平。","仄平○仄仄仄仄，仄平仄仄平平平。","仄平平仄仄○仄，仄仄仄仄平○平。","仄○仄仄仄平仄，仄仄平仄平平平。","仄平仄仄仄平仄，仄仄平仄平平平。","仄平仄仄仄仄仄，仄仄仄仄平平平。","仄平仄仄仄仄仄，平平仄仄平平平。","平平○仄平仄○，平仄○仄平平？平。","平平仄平○仄仄，仄仄仄仄仄仄平。","仄平仄仄仄平仄，仄平平仄○○平。"],"paragraphs":["长风沙浪屋许大，罗刹石齿水下排。","历此二险过湓浦，始见瀑布悬苍崖。","系舟上岸入松径，三日踏穿新蜡鞋。","路盘深谷出岭望，后山日照前山霾。","偶逢风雨恐衣湿，侧倚石胁人相乖。","雨收不觉在高处，却见童仆提携偕。","水声不绝鸟声好，药草香气侵人怀。","老僧避俗去足跣，野客就涧开门{门为}。","树岩隠映见寺刹，层层杳杳跻云阶。","坞田将获乌雀横，秋果正熟猴猿{齿来}。","东林淡齑应似旧，唯此足以待尔侪。","子心洒落撇然往，我方尘垢难磨揩。"],"title":"送方进士游庐山"}
