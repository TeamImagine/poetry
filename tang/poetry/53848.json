{"author":"丘为","id":53848,"strains":["仄平仄平仄，仄仄仄平平。","○○平平仄，仄仄平仄平。","平平仄平仄，仄仄仄平平。","仄仄○仄仄，○仄平仄平。","平仄仄平仄，仄仄仄平平。","仄仄平平仄，平平仄仄平。"],"paragraphs":["漾舟汉江上，挂席候风生。","临泛何容与，爱此江水清。","芦洲隐遥嶂，露日隐孤城。","自顾疏野性，难忘鸥鸟情。","聊复与时顾，暂欲解尘缨。","跋涉非吾愿，虚怀浩已盈。"],"title":"渡汉江"}
