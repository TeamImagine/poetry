{"author":"朱熹","id":55444,"strains":["平平平仄○，仄仄平平平。","平平平仄仄，平平仄○○。","平平平平平，仄仄平平○。","仄仄平仄仄，仄○平仄平。","平仄仄平平，平平仄○仄。","平平平仄仄，仄○平仄○。","仄平平平平，仄○平平平。","○○仄平仄，○仄仄仄平。","平仄○仄○，平平仄？平。","仄仄仄平仄，仄仄平平平。","仄平仄平○，仄仄平平平。","仄仄平仄仄，仄仄平平○。","平平仄平○，仄仄平平平。","仄仄仄平仄，平平？平平。","仄○平仄平，仄仄平仄平。","○平仄○仄，平平仄平○。"],"paragraphs":["登车闽岭徼，息驾康山阳。","康山高不极，连峰郁苍苍。","金轮西嵯峨，五老东昂藏。","想象仙圣集，似闻笙鹤翔。","林谷下凄迷，云关杳相望。","千岩虽竞秀，二胜终莫量。","仰瞻银河翻，俯看交龙骧。","长吟谪仙句，和以玉局章。","畴昔劳梦思，兹今幸徜徉。","尚恨忝符竹，未惬栖云房。","已寻两峰间，结屋依阳冈。","上有飞瀑驶，下有清流长。","循名协心期，吊古增悲凉。","壮齿乏奇节，颓年矧昏荒。","誓将尘土踪，暂寄云水乡。","封章傥从欲，归哉澡沧浪。"],"title":"屡游庐阜欲赋一篇而不能就六月中休董役卧龙偶成此诗"}
