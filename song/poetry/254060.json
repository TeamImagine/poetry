{"author":"释宗杲","id":254060,"strains":["仄平仄平仄，仄仄平仄仄。","○平仄仄平，仄仄仄仄仄。","平仄仄平○，仄仄仄平仄。","仄仄仄○仄，平仄○○仄。","仄平平仄○，平平仄仄仄。","○仄平平○，仄仄平仄仄。","平○仄仄平，平仄仄仄仄。"],"paragraphs":["咄哉灭胡种，面目真可恶。","过桥便拆桥，得路便塞路。","虽欲彊柔和，毕竟触人怒。","万事类如此，谁敢相亲附。","乞儿囊本空，常夸敌国富。","闻说阎罗王，未免生怕怖。","休更放大言，嫌佛不肯做。"],"title":"禅人求赞  其一"}
