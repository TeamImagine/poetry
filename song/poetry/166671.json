{"author":"陈纪","id":166671,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["摩室兴居问亦详，祗言永诀语琅琅。","情知竖子膏肓病，谩试庸医补泻方。","华屋邱山真俛仰，长瓶短管付凄凉。","平生曾赏穷吟者，莫讶衔哀入些章。"],"title":"挽赵秋晓  其二"}
