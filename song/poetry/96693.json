{"author":"陈宓","id":96693,"strains":["仄仄仄平仄平仄，平平仄仄○平平。","平○仄仄仄仄仄，仄仄仄仄○平平。","仄仄平平平仄仄，仄平仄仄仄平平。","平○仄平仄仄仄，平平平○平平平。"],"paragraphs":["坐见漫山有生意，因知此日更年华。","风和已作二月景，日煖欲破三春花。","菜撷青青山店圃，酒沽薄薄野人家。","吾行有涯我独喜，杯盘虽菲君无嗟。"],"title":"南剑道中示友人"}
