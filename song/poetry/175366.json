{"author":"刘敞","id":175366,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["至日应添一线长，汉仪忆奉万年觞。","鸣珂列炬随丞相，长剑高冠满未央。","法从此时瞻玉座，侍臣独许近清光。","輶轩今出荒山外，厌见尘沙万里黄。"],"title":"至日早起"}
