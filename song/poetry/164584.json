{"author":"白珽","id":164584,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄仄平平仄平。","平仄仄平仄仄仄，仄平平仄仄平平。"],"paragraphs":["南荒九死幸生还，种树书成手自删。","赤壁梦难同楚颂，洞庭乐不减商山。","人生堕地少如意，老子对天无愧颜。","千古菟裘有遗恨，断珪残璧自人间。"],"title":"题苏东坡书楚颂并菩萨蛮满庭芳词卷后"}
