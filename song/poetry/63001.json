{"author":"薛季宣","id":63001,"strains":["平平仄仄仄平平，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["三春首出众芳菲，笑倚东风蹙翠眉。","洛浦未翔要玉佩，汤泉新浴曳袿衣。","无双可奈倾城恨，第一何堪代命为。","桑柘不花花乍可，清霜谁是不空枝。"],"title":"牡丹"}
