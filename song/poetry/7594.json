{"author":"王之道","id":7594,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["日月漂流一鸟过，别来心迹病维摩。","是非孰辨聊分谤，诞信相讥要止讹。","揺落独怜松不改，澄清尝见海无波。","句中有眼劳开警，更问诸人会得么。"],"title":"和天宁因上人次韵"}
