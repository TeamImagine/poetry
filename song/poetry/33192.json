{"author":"陆游","id":33192,"strains":["平平平平○，平平○仄仄。","仄平平仄仄，仄仄平仄仄。","○○平仄仄，仄仄仄平仄。","仄平平平○，仄仄仄仄仄。","平平仄平平，平仄平仄仄。","平○○仄仄，平仄仄平仄。"],"paragraphs":["西山云千重，东园泥一尺。","可怜墙下路，十日无履迹。","空庭桐叶尽，古甃土花碧。","坐怀江湖间，病雁湿羽翮。","寒窗向人青，衰发垂领白。","孤吟更不寐，聊伴候虫啧。"],"title":"秋雨"}
