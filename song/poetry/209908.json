{"author":"秦观","id":209908,"strains":["平仄平平仄仄平，仄仄平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["萧瑟通池閟茂林，岸傍无复属车音。","涵春似恨隋家远，涨晓疑连蜀井深。","鬭草事空烟冉冉，司花人远树阴阴。","劳生俛仰成陈迹，纵有遗声可用寻。"],"title":"广陵五题 次韵子由题九曲池"}
