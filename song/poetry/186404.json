{"author":"吕陶","id":186404,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["斋馆深沈旧苑开，尝从祀事偶参陪。","故人已步青云去，倦客还寻紫陌来。","清景暂将尘虑涤，流年长恨物华催。","唱酬不讲诗情懒，独对风光彊剪裁。"],"title":"致斋北园因记旧游书呈经甫"}
