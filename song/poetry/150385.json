{"author":"牟𪩘","id":150385,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["想见新年试笔时，风流应不减丘迟。","归来燕子元相识，落尽桃花若未知。","何事兰亭修禊乐，便怀墨客感秋悲。","湖山胜践无由共，禅榻茶烟老鬓丝。"],"title":"和徐容斋正旦"}
