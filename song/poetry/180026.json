{"author":"王安石","id":180026,"strains":["仄仄仄平仄，仄平仄平平。","仄平平○○，仄仄平仄平。","仄仄仄平仄，○平仄平平。","○仄仄仄平，○○仄平平。","仄仄仄○仄，仄仄平平平。","平平○仄平，仄仄○仄平。"],"paragraphs":["我欲往沧海，客来自河源。","手探囊中胶，救此千载浑。","我语客徒尔，当还治昆仑。","叹息谢不能，相看涕翻盆。","客止我且往，濯发扶桑根。","春风吹我舟，万里空目存。"],"title":"我欲往沧海"}
