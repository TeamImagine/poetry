{"author":"沈佺期","id":45100,"strains":["仄仄平平仄，○平仄○平。","平平仄仄仄，平仄仄平平。","仄仄平平仄，平平仄仄○。","平平仄仄仄，仄仄仄平平。","仄仄○平仄，平平仄仄平。","平平仄仄○，平仄仄平平。"],"paragraphs":["九日陪天仗，三秋幸禁林。","霜威变绿树，云气落青岑。","水殿黄花合，山亭绛叶深。","朱旗夹小径，宝马驻清浔。","苑吏收寒果，饔人膳野禽。","承欢不觉暝，遥响素秋砧。"],"title":"白莲花亭侍宴应制"}
