{"author":"方回","id":148860,"strains":["仄仄仄仄仄，平平仄平平。","仄仄仄平仄，○仄仄仄○。","平○仄仄仄，平仄平平平。","仄平仄仄仄，仄仄平平平。","平仄平平仄，仄仄○平平。","仄仄○平仄，平仄○平平。","平平○仄仄，仄平仄仄○。","平仄仄仄仄，仄平仄平平。"],"paragraphs":["治郡愧坐啸，归田服躬耕。","始觉少年误，浪作万里行。","书传极古汲，词艺争先鸣。","岂知老欲死，一事终无成。","之子初游远，物务思经营。","北望中原阔，东视长江倾。","金陵冠盖地，岂无倒屣迎。","心赏少不至，谨无负平生。"],"title":"次韵送胡教谕炳文如金陵二首  其二"}
