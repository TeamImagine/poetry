{"author":"苏辙","id":198173,"strains":["仄仄仄平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄平平平仄平。"],"paragraphs":["北国亦知岐有夷，何尝烽火报惊危。","拥旜绝漠闻嘉语，缓带临边出好诗。","约我一樽迎嗣岁，待君三馆已多时。","从今无事唯须饮，文字声名人自知。"],"title":"奉使契丹二十八首 次莫州通判刘泾韵二首 其一"}
