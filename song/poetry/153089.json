{"author":"俞德邻","id":153089,"strains":["仄平平仄○，仄平仄仄仄。","仄仄仄仄平，仄仄仄仄仄。","仄平仄平平，平仄平仄仄。","平平○仄仄，平仄○仄仄。","仄仄仄仄平，仄平仄平仄。","平平平仄平，平仄仄仄仄。"],"paragraphs":["昔为饥所驱，束书涉远道。","俯仰四九年，少壮忽已老。","引杯沃衰颜，杯尽颜复槁。","人生如电露，安得长美好。","所以彼至人，达生以为宝。","形全精不亏，高蹈八极表。"],"title":"暇日饮酒辄用靖节先生韵积二十首  其一一"}
