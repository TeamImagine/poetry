{"author":"舒岳祥","id":143904,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["绝怜幽谷此相亲，屋角来禽作小春。","梅笑故知情熟客，犬迎不是眼生人。","青灯知子别来意，乌几扶吾病后身。","莫怪柴门长日掩，俗交正复厌频频。"],"title":"正仲次帅初前韵见示数日相访再次韵酬之"}
