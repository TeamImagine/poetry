{"author":"张潮","id":45527,"strains":["仄仄○平仄，平平仄平仄。","仄仄○平平，平平仄平仄。","仄仄平平○，○平仄平平。","仄仄平平仄，仄平仄平仄。","仄平平○平，仄仄○仄平。","平平仄仄仄，仄仄仄平平。","仄仄平平仄，○○平平仄。","仄仄仄平平，○平仄平仄。","仄仄平○平，平○仄平○。","仄仄平平仄，仄平仄仄平。","仄○平平平，平○平仄平。","平平仄仄仄，仄仄仄○○。","仄平仄仄平，平仄平平平。","仄仄平平仄，平仄仄平平。"],"paragraphs":["忆昔深闺里，烟尘不曾识。","嫁与长干人，沙头候风色。","五月南风兴，思君下巴陵。","八月西风起，想君发[扬]子。","去来悲如何，见少离别多。","湘潭几日到，妾梦越风波。","昨夜狂风度，吹折江头树。","淼淼暗无边，行人在何处。","北客真三公，朱衣满江中。","薄暮来投宿，数朝不肯东。","好乘浮云骢，佳期兰渚东。","鸳鸯绿浦上，翡翠锦屏中。","自怜十五余，颜色桃花红。","那作商人妇，愁水复愁风。"],"title":"长干行"}
