{"author":"白居易","id":16175,"strains":["仄仄仄○仄，仄○平仄平。","平平○仄仄，平仄仄平平。","仄仄平平仄，○○仄仄○。","仄○平仄仄，仄仄仄○平。","仄仄平平仄，○平仄平平。","平平平仄仄，仄仄仄平平。","仄仄平平仄，平平仄仄平。","平平○仄仄，仄仄仄○平。","仄仄平平仄，仄平仄仄平。","平平仄平仄，仄仄仄平平。","仄仄平平仄，平○仄仄平。","平平平仄仄，仄仄仄？平。","仄仄○平仄，平平仄○平。","○平平仄仄，○仄仄平○。","仄仄○平仄，？平仄仄平。","仄○平○仄，仄仄仄平平。"],"paragraphs":["罢草紫泥诏，起吟红药诗。","词头封送后，花口拆开时。","坐对钩帘久，行观步履迟。","两三丛烂熳，十二叶参差。","背日房微敛，当阶朵旋欹。","钗葶抽碧股，粉蘂扑黄丝。","动荡情无限，低斜力不支。","周回看未足，比谕语难为。","句漏丹砂里，僬侥火焰旗。","彤云賸根蒂，绛帻欠缨緌。","况有晴风度，仍兼宿露垂。","疑香薰罨画，似泪著胭脂。","有意留连我，无言怨思谁。","应愁明日落，如恨隔年期。","菡萏泥连萼，玫瑰刺绕枝。","等量无胜者，唯眼与心知。"],"title":"草词毕遇芍药初开因咏小谢红药当阶翻诗以为一句未尽其状偶成十六韵"}
