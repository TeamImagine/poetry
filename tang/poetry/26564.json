{"author":"刘沧","id":26564,"strains":["仄仄平平仄仄平，平平平仄仄平平。","平平平仄仄平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["独泛扁舟映绿杨，嘉陵江水色苍苍。","行看芳草故乡远，坐对落花春日长。","曲岸危樯移渡影，暮天栖鸟入山光。","今来谁识东归意，把酒闲吟思洛阳。"],"title":"春日游嘉陵江"}
