{"author":"晁补之","id":214677,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["摇轩柳态未应还，正在凭高望远间。","一夜春风吹北渚，清晨佳气满南山。","动头乐事从今数，信手诗章莫放闲。","但惜濉阳蔡公子，鶑花烂漫向京关。"],"title":"立春日呈通守资中通直"}
