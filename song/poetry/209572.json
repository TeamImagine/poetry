{"author":"刘弇","id":209572,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["奔走文场十载劳，归来三径满蓬蒿。","麟穷西狩人谁念，龙卧南阳节自高。","贫里田园居四壁，吟中风月笔千毫。","早知今日诗书误，悔不当初学六韬。"],"title":"赠柳秀才三首  其二"}
