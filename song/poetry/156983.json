{"author":"金似孙","id":156983,"strains":["仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["手种盆兰香满庭，闲来趣味独幽深。","敢夸双萼锺奇气，祇恨孤根出晚林。","长倩生男不得力，滕公有女谩萦心。","援琴欲和春风曲，却对骚魂费苦吟。"],"title":"双头兰和吴应奉韵"}
