{"author":"陆游","id":42062,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["问天乞得不赀身，常作东阡北陌人。","买酒不浇胸礌磈，忧时空觉胆轮囷。","寓居尚复能栽竹，羁宦悬知正忆莼。","那似石帆山下客，钓船载月泊烟津。"],"title":"舟中夜赋"}
