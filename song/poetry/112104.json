{"author":"田锡","id":112104,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["飘零踪迹尚堪悲，唯向三贤最受知。","少俊有名输贾谊，宦游多难比张仪。","诗中老格何人爱，酒后佯狂识者嗤。","北省郎官应见诮，明时犹尚进身迟。"],"title":"寄梁周翰补阙徽之宋白二拾遗"}
