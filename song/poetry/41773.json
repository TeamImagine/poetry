{"author":"陆游","id":41773,"strains":["仄○仄仄平，平仄仄平仄。","平平仄平平，平仄仄平仄。","仄仄平仄○，平仄仄○仄。","仄○仄平仄，仄仄仄仄仄。","平平仄仄平，○仄仄仄仄。","仄平平仄平，平仄○平仄。"],"paragraphs":["质衣葺北斋，欹坏略撑拄。","窗扉则虚名，聊足度寒暑。","独学无与论，推核实劳苦。","审观古人意，十亦得四五。","无功与子光，相可岂待语。","一床宽有余，高卧听檐雨。"],"title":"北斋"}
