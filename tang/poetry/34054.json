{"author":"苏颋","id":34054,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["主第山门起灞川，宸游风景入初年。","凤皇楼下交天仗，乌鹊桥头敞御筵。","往往花间逢彩石，时时竹里见红泉。","今朝扈跸平阳馆，不羡乘槎云汉边。"],"title":"奉和初春幸太平公主南庄应制"}
