{"author":"张耒","id":217795,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["卧闻飞雨响高堂，已觉翛翛短幌凉。","悔祸毕方收烈焰，知时田祖放新秧。","箪瓢幸免迁三径，谷麦行看粜万箱。","欲过东坡泥没脚，春余烟柳正苍苍。"],"title":"喜雨赠潘邠老昆仲"}
