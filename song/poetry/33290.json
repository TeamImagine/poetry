{"author":"陆游","id":33290,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["借得茅斋近筰桥，羁怀病思两无聊。","春从豆蔲梢头老，日向樗蒱齿上消。","丛竹晓兼风力横，高梧夜挟雨声骄。","书生莫倚身常健，未画凌烟鬓已凋。"],"title":"寓舍书怀"}
