{"author":"华岳","id":99028,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平平仄，平平平仄仄平仄。","平平仄仄平平仄，仄仄平平仄仄平。"],"paragraphs":["暮宿东溪一草堂，倦和衣屦卧胡床。","梦随鸾去辽天阔，夜到鸡鸣刬地长。","早起不须禽为唤，多忧谁谓草能忘。","清闲却愧毛南仲，醉卧西窗一枕凉。"],"title":"呈毛南仲"}
