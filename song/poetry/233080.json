{"author":"范仲淹","id":233080,"strains":["平仄平平仄，平平仄仄平。","平○○平仄，平仄仄平平。","仄仄平○○，平平仄仄平。","○平仄仄仄，仄平仄平平。","仄仄平平仄，○○仄仄平。","○平仄仄仄，○仄仄平平。"],"paragraphs":["秋汉寥寥迥，雄心肯木栖。","人间正揺落，天外绝攀跻。","月兔精应丧，阳乌影欲齐。","长河匹练小，太华一拳低。","下眄群毛遁，横过百鸟睽。","乘风俊未巳，空阔玉关西。"],"title":"雕鹗在秋天"}
