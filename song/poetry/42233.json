{"author":"陆游","id":42233,"strains":["仄平仄平仄，仄仄平平平。","仄仄平仄仄，平仄平平平。","仄仄仄仄平，仄平平平平。","平平仄仄仄，仄仄平平平。","仄仄仄平仄，平仄○平○。","○平仄仄仄，○平平平平。","平仄仄仄仄，平仄平平平。","○仄仄仄仄，仄平平仄平。"],"paragraphs":["我生寓诗酒，本以全吾真。","酒既工作病，诗亦能穷人。","每欲两忘之，永为耕樵民。","周旋日已久，弃去终无因。","齿发益衰谢，肝胆犹轮囷。","吟哦撼四壁，嵬峨颓乌巾。","江上处处好，风月年年新。","正尔岂不乐，浩歌终此身。"],"title":"诗酒"}
