{"author":"韩维","id":168060,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["庙廊接武窥风范，藩翰交符识典刑。","即听攀辕倾里巷，少回征辔燕家亭。","池边密叶听鶑语，庭下残花坠鹤翎。","不必阳关动离思，西湖柳色正青青。"],"title":"送安厚卿"}
