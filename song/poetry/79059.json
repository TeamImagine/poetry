{"author":"欧阳修","id":79059,"strains":["仄○仄仄仄，仄仄平平平。","平○仄平仄，仄仄平平平。","仄平○平仄，仄仄平仄平。","仄仄仄仄仄，平平仄平平。","仄仄仄仄平，仄仄○平平。","平平平平仄，仄仄平平平。","仄○仄仄仄，平平仄平平。","仄平仄○○，仄仄平平平。","平仄○仄仄，平仄○平仄。","仄平仄○仄，仄仄平○平。","平平仄仄平，仄仄○平平。","仄仄仄仄仄，仄平仄平平。"],"paragraphs":["黍离不复雅，孔子修春秋。","扶王贬吴楚，大法加诸侯。","妄儒泥于鲁，甚者云黜周。","大旨既已矣，安能讨源流。","遂令学者迷，异说相交钩。","黎生西南秀，挟策来东游。","有司不见采，春霜滑归辀。","自云喜三传，力欲探微幽。","凡学患不彊，苟至将焉庾。","圣言简且直，慎勿迂其求。","经通道自明，下笔如戈矛。","一改不足衄，后功掩前羞。"],"title":"送黎生下第还蜀"}
