{"author":"黄庭坚","id":206894,"strains":["仄平仄仄仄，平仄平仄○。","○平平平仄仄仄，平仄仄仄平平平。","平平平平仄○仄，平平仄平○仄仄。","平平仄平○仄仄，平平仄平平仄仄。","平平平平仄仄仄，平平仄平仄仄仄。","平平平仄仄仄平，平仄平仄平○仄。","平平○仄仄仄平，仄○仄平仄平仄。","平仄仄仄平仄○仄？平，仄平仄仄平仄平。","仄○仄平仄○仄，仄仄仄平平仄○。","平平仄仄仄仄仄，平仄仄仄平平仄平仄。","仄仄平平平仄○，仄仄仄仄○平平。","仄平平仄平平仄，仄平平平仄平平。","平平仄仄平平仄，仄仄仄仄平平平。","仄仄仄平仄，仄平仄平仄。","仄仄平平仄仄平，仄平仄平仄○仄。","○○平仄仄仄平，仄平平仄仄平平。","平平平平仄仄仄，平仄仄仄平仄平。"],"paragraphs":["我为北海饮，君作东武吟。","看君平生用意处，萧洒定自知人心。","南阳城边雪三日，愁阴不能分皂白。","摧轮踠蹄泥数尺，城门昼开眠贾客。","移人僵尸在旦夕，谁能忍饥待食麦。","身忧天下自有人，寒士何者愁填臆。","民生正自不愿材，可乘以车可鞭策。","君不见海南水沈紫栴檀，碎身百炼金博山。","岂如不蒙斧斤赏，老大绝崖霜雪间。","投身有用祸所集，何况四达之衢井先汲。","昨日青童天上回，手捧玉帝除书来。","一番通籍清都阙，百身书名赤城台。","飞升度世无虚日，怪我短褐趋尘埃。","顾谓彼童子，此何预人事。","但对清樽即眼开，一杯引人著胜地。","传闻官酒亦自清，径须沽取续吾瓶。","南山朝来似有意，今夜傥放春月明。"],"title":"对酒歌答谢公静"}
