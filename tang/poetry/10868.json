{"author":"刘禹锡","id":10868,"strains":["○平平仄平平平，平仄仄平平仄平。","仄平○○○仄仄，仄仄仄仄平平平。","平平仄仄平仄仄，平平仄○仄平仄。","平平平仄平仄○，仄仄○○平平平。","平平○仄○仄仄，仄仄○仄○平平。","仄○平平仄平仄，仄仄平平○○仄。","平平仄平仄平仄，仄仄平仄平平仄。","平平仄仄仄平平，仄仄仄仄○平平。","仄○仄平仄仄仄，仄仄仄仄平平平。","○仄○平仄平仄，平仄平平仄平仄。","仄平平仄仄平平，平平仄仄平平平。","平平仄仄平仄仄，仄仄平平仄平仄。","仄○平仄仄平平，仄仄平平平仄仄。","仄仄平平仄仄平，仄平平仄仄平平。","仄平仄○仄平仄，仄仄平平仄仄○。"],"paragraphs":["长沙男子东林师，闲读艺经工弈棋。","有时凝思如入定，暗覆一局谁能知。","今年访予来小桂，方袍袖中贮新势。","山人无事秋日长，白昼懵懵眠匡床。","因君临局看鬬智，不觉迟景沈西墙。","自从仙人遇樵子，直到开元王长史。","前身后身付余习，百变千化无穷已。","初疑磊落曙天星，次见搏击三秋兵。","雁行布陈众未晓，虎穴得子人皆惊。","行尽三湘不逢敌，终日饶人损机格。","自言台阁有知音，悠然远起西游心。","商山夏木阴寂寂，好处俳徊驻飞锡。","忽思争道画平沙，独笑无言心有适。","蔼蔼京城在九天，贵游豪士足华筵。","此时一行出人意，赌取声名不要钱。"],"title":"观棋歌送儇师西游"}
