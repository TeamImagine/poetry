{"author":"章孝标","id":20248,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["平明小猎出中军，异国名香满袖薰。","画榼倒悬鹦鹉觜，花衫对舞凤凰文。","手抬白马嘶春雪，臂竦青骹入暮云。","落日胡姬楼上饮，风吹箫管满楼闻。"],"title":"少年行"}
