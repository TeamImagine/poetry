{"author":"彭汝砺","id":201673,"strains":["平平仄仄平平仄，仄仄仄平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["千夫拱默看文阵，百战纵横及醉乡。","齐晋亦当忧鲁弱，韩吴终是怯秦强。","威容敌国矜豪迈，气压羸兵急遁藏。","他日相期坐帷幄，为君穷力破戎羌。"],"title":"累承见酬因谢之"}
