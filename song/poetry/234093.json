{"author":"张扩","id":234093,"strains":["平平仄仄○平仄，仄仄○平平○仄。","平平仄仄仄平平，仄仄○平○平仄。","○平仄仄仄仄仄，○仄平平仄平仄。","平平仄仄仄仄○，○仄仄平平仄仄。","平○仄仄平仄平，仄仄平平○平仄。","平平○仄仄仄平，仄仄平平平仄仄。"],"paragraphs":["诗坛乳臭妨贤路，寄食将军惭漂絮。","君今自筑五言城，坐遣降俘叹来暮。","从来白俗不入眼，并案闺房累蛮素。","连篇赠我刹那顷，更陋建安夸七步。","珍藏敢比飞鸟章，字脱无人正讹误。","为君传写不得辞，政恐终随靁电去。"],"title":"景蕃复和再次韵"}
