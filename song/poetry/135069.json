{"author":"邵雍","id":135069,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["老去无成鬓已斑，纵心年几合清闲。","如何得意云山外，更欲游心诗酒间。","大字写诗酬素志，小杯斟酒发酡颜。","春雷惊起千年蛰，笔下苍龙自往还。"],"title":"老去吟"}
