{"author":"郭祥正","id":192061,"strains":["平平仄平仄，仄仄仄平平。","○平仄仄仄，○平仄平平。","平平仄平平，仄平○仄平。","平平仄平仄，平仄○平平。","仄平仄平仄，仄仄平仄平。","仄仄仄平仄，平平仄平平。"],"paragraphs":["终朝荡双桨，夜泊碧芦洲。","重城已在望，闻公晏层楼。","华灯灿繁星，浩歌正忘忧。","宾朋集珠履，佳节临千秋。","愿言刷微羽，一饮清冷流。","举目送高凤，箫韶洗民愁。"],"title":"舟次白鹭洲再寄安中尚书用李白寄杨江宁韵  其二"}
