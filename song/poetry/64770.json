{"author":"章甫","id":64770,"strains":["仄仄○平平仄平，仄平仄平平仄平。","仄平仄仄平平平，仄○○仄平仄平。","平平平平仄仄仄，仄仄平平仄平仄。","平平平仄仄○仄，仄平○仄平平仄。","仄平仄仄仄仄平，平平仄仄平○平。","平平平平仄平平，平平平平平仄平。"],"paragraphs":["万籁从风俱发声，唯松得之尤善鸣。","五声不乱无亏成，膝横三尺秋月明。","君家江南一茆屋，直干森森伴幽独。","人言丝竹不如肉，曲肱听度无弦曲。","故山偃盖未十围，猿惊鹤怨吾当归。","聊凭东风寄君诗，风鸣松鸣吾不知。"],"title":"临江何氏结亭松间名曰弹秋因王通一来乞诗"}
