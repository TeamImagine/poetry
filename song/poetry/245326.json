{"author":"张纲","id":245326,"strains":["平仄平平仄仄平，仄平平仄仄平平。","仄平仄仄仄平仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["穷巷归来已白头，结茅何必榜休休。","好山当户碧云晚，明月满谿寒苇秋。","诗社纵添新句法，醉乡难觅旧交游。","平生幸自无机械，一棹夷由去狎鸥。"],"title":"归乡"}
