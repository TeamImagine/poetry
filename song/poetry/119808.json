{"author":"林希逸","id":119808,"strains":["仄仄平平仄，平○仄仄平。","平平○仄仄，○仄仄平平。","仄仄平平仄，○平仄仄平。","平平仄平仄，仄仄仄平平。","○仄平平仄，平平仄仄平。","仄平平仄仄，平仄仄平平。"],"paragraphs":["笔落冰人语，霜凝照夜姿。","平心长似水，观政可于池。","即彼挼蓝处，看渠据案时。","清能见肝胆，烛可但须眉。","泥浊廉何有，泉贪饮自知。","笑他浑数尺，谁道是吾师。"],"title":"池水观为政"}
