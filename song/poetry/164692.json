{"author":"谢翱","id":164692,"strains":["仄平仄平平平仄，仄○平平仄○仄。","仄平？平仄仄平，平平○仄仄平仄。","平平仄仄仄仄仄，平仄○平○仄仄。","仄○仄平平仄平，仄仄平平○仄仄。","○平仄平平仄平，仄仄○平平仄仄。","仄平平仄仄仄仄，○仄○平仄平仄。"],"paragraphs":["赤城后门桃花尾，湿浸蘼芜洗苍耳。","小支菩提海上来，天风吹下谷帘水。","斜珠界左转复右，华盖县肝三叶紫。","内间肉芝承乳流，鬼母仙姝临洗胃。","苍龟守关朝太微，色阻谗神诬奏事。","海桑男子在谪籍，驱鹿行车闰年至。"],"title":"飞仙引游沃州水帘谷作"}
