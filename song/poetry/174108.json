{"author":"曾巩","id":174108,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["九衢仙仗豫游归，宝烛星繁换夕晖。","传盏未斜清禁月，散花还拂侍臣衣。","天香暗度金虬暖，宫扇双开彩凤飞。","法曲世人听未足，却迎朱辇下端闱。"],"title":"和史馆相公上元观灯"}
