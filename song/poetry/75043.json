{"author":"赵蕃","id":75043,"strains":["仄平平仄仄平平，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["地炉穷日坐寒灰，顾与狸奴争席隈。","砚少磨研尘满面，笔疏驱使腐生莓。","殷勤不记玄圭觅，邂逅欣同赐璧来。","药裹关心废诗久，恐因诗械却为灾。"],"title":"谢李正之惠潘墨"}
