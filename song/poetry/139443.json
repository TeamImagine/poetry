{"author":"陈著","id":139443,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老惫无如汗枕何，起看玉宇泻银河。","残山賸水凄凉甚，明月清风感怆多。","无计闭门遮外事，真成开眼梦南柯。","坐来不觉东方白，又是余生一夜过。"],"title":"留西山"}
