{"author":"王炎","id":69921,"strains":["平仄平平平仄仄，仄仄平○平仄仄。","仄平平仄平平○，平平仄仄仄平仄。","○仄平平仄○平，仄○平平○仄仄。","仄仄仄平平仄○，仄仄平平仄平仄。","仄仄平平仄仄平，仄仄仄○平仄仄。","仄仄平○仄仄平，平仄平平仄平仄。","仄平平仄仄仄平，仄仄仄平○仄仄。","仄平○仄仄平平，仄仄平平仄平仄。"],"paragraphs":["菖叶青青初出水，布谷声中耕事起。","去年蝗旱伤农收，今年日望岁丰美。","闻道郊原麦浪平，但虑飞蝗遗孽耳。","甚欲往来阡陌间，稍与田家共忧喜。","老大心情畏忌多，揽辔未行还自止。","假日公庭吏牍稀，祇可清谈共挥麈。","小园春色亦自都，醉日杏桃娇欲语。","举杯相属谢东风，莫待枝头落红雨。"],"title":"招魏倅项教授小饮"}
