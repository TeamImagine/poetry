{"author":"韩驹","id":237253,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["缓寻翠竹白沙游，更挽藤梢上上头。","岂有危巢与栖鹘，亦无陈迹但飞鸥。","经营二顷将归老，眷恋群山为少留。","百日使君何足道，空余诗句在江楼。"],"title":"登赤壁矶"}
