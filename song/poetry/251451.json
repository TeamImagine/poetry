{"author":"王洋","id":251451,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["斡地排天力有余，倚空金榜称华胥。","快兼长史三杯酒，优重中郎六体书。","字向云门增瑞彩，思从天陛听传胪。","集贤学士相惊顾，应道挥毫古不如。"],"title":"得周朋诗云方为秘府书石渠二字作诗美之"}
