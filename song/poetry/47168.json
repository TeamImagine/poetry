{"author":"杨万里","id":47168,"strains":["平平平○仄仄平，仄平仄仄仄平平。","仄平平仄平平仄，仄仄平平○仄仄。","平平仄仄平仄平，平平仄仄仄平平。","平平仄平仄平仄，仄平仄平仄平平。","仄平平平平仄仄，仄平仄仄平平仄。","○平仄仄平仄平，仄仄平仄平平仄平仄。"],"paragraphs":["书生都将命乞书，愿身化作蠹书鱼。","蠹鱼生得针来大，日啖银钩三万个。","书生一腹无十围，经炊史酌不曾饥。","君家一编本黄石，积书至今与山齐。","玉川搜肠才一半，邺侯插架端无羡。","如何万卷楼上人，却去黄鹤楼前作宾赞。"],"title":"寄题邵武张汉杰运干万卷楼"}
