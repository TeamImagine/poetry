{"author":"释正觉","id":4509,"strains":["仄平平仄仄○平，○仄平平仄○平。","仄平仄仄仄平仄，平仄仄平仄仄平。","仄仄仄○，平平仄平。","仄平仄仄平仄平仄仄，仄仄仄平平仄平仄平。","仄平仄，仄平平，仄平平仄仄○○。","仄○平仄平平○，仄仄平平仄仄平。"],"paragraphs":["两堂云水尽分拏，王老师能验正邪。","利刀斩断具亡像，千古令人爱作家。","此道未丧，知音可嘉。","凿山透海兮唯尊大禹，炼石补天兮独贤女娲。","赵州老，有生涯，草鞋头戴较些些。","异中来也还明鉴，只个真金不混沙。"],"title":"颂古一百则  其九"}
