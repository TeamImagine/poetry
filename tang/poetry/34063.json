{"author":"苏颋","id":34063,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["直省清华接建章，向来无事日犹长。","花间燕子栖𫛛鹊，竹下鹓雏绕凤皇。","内史通宵承紫诰，中人落晚爱红妆。","别离不惯无穷忆，莫误卿卿学太常。"],"title":"春晚紫微省直寄内"}
