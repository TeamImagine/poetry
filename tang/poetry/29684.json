{"author":"李咸用","id":29684,"strains":["平平仄仄平平平，平平仄仄平○平。","仄平平仄平仄平，平平○仄平平平。","仄平仄仄平仄平，仄平仄仄平平○。","仄平仄○平平平，平平仄仄平○○。","平仄平平○平平，○平仄仄平仄○。","平平平仄平仄平，仄平平仄平○平。","平平平仄平○平，平平平仄○○○。"],"paragraphs":["花骢躞蹀游龙骄，连连宝节挥长鞘。","凤雏麟子皆至交，春风相逐垂杨桥。","捻笙软玉开素苞，画楼闪闪红裙摇。","碧蹄偃蹇连金镳，狂情十里飞相烧。","西母青禽轻飘飘，分环破璧来往劳。","黄金千镒新一宵，少年心事风中毛。","明朝何处逢娇饶，门前桃树空夭夭。"],"title":"轻薄怨"}
