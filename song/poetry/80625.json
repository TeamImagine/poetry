{"author":"黄干","id":80625,"strains":["仄平平平平，仄仄平仄○。","平平仄仄仄，仄仄仄仄○。","仄仄平平平，仄仄平平平。","平仄平○平，仄仄○○平。","仄○仄平平，仄仄平平平。","仄平仄仄○，仄仄平仄平。","仄仄仄平平，平仄仄仄○。","平平平平仄，○仄平仄平。","平平仄○仄，仄仄平仄平。","仄仄仄仄仄，仄仄平仄平。","平仄仄仄平，○仄仄仄平。","仄仄仄仄平，仄仄平平平。","仄仄仄平平，仄仄平仄平。"],"paragraphs":["北山何嗟峨，猛虎之所藏。","咆哮一震怒，百兽不敢当。","有竹山之阿，挺挺青琳琅。","威凤鸣且栖，众鸟空回皇。","彼{鼠留}独何为，莫夜争跳踉。","钻山窟穴深，啮竹根本伤。","鼠腹涨彭亨，鸱怒独奋张。","谁知樵苏辈，叹彼枝叶黄。","锄耰𢭏其室，束缚登我堂。","遂令婉娈者，污此牙颊刚。","才质既不同，分守合有常。","曷不效尔曹，窃食仍循墙。","直节永萧森，庇此千仞冈。"],"title":"食竹{鼠留}"}
