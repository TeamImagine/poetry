{"author":"徐鹿卿","id":117623,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄仄平。","平平仄仄平平仄，平仄平平仄仄平。"],"paragraphs":["瑞世词章响佩琚，过人学力更充余。","盘空紫气难藏剑，照坐青藜趣校书。","已脱尘埃辞矮屋，还将清泚映污渠。","云霄此去功名逼，诗酒生涯莫作疏。"],"title":"和南康赵簿赠诗"}
