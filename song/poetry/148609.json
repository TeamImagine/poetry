{"author":"方回","id":148609,"strains":["仄○平仄平，仄仄平仄平。","仄平仄平仄，平仄○仄平。","平平○仄仄，仄○平平○。","平平仄仄仄，平仄平仄平。","仄仄仄仄仄，平仄○○平。","仄仄仄平仄，平仄平○○。","仄平仄仄仄，仄平平仄平。"],"paragraphs":["有兴云不亡，谓昼无夜时。","达人悟兹理，何用浪自悲。","姬周过八百，再传嬴秦萎。","彭殇共一尽，修短何议为。","屋角鸭脚树，开户闲观之。","昨者见生叶，丹实今离离。","老夫欲不饮，奈何霜鬓催。"],"title":"醉吟五首  其三"}
