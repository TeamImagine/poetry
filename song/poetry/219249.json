{"author":"晁说之","id":219249,"strains":["平平仄仄仄仄仄，仄仄平平平仄仄。","仄○平○平平平，平平仄平平仄仄。","仄平仄仄仄仄仄，仄仄平仄平仄仄。","平平平平平仄平，仄平○仄平平○。","平仄仄平平平平，仄仄平仄仄平仄。"],"paragraphs":["周郎既老曲不顾，自作吴音歌白苎。","二三名胜能知音，伧翁得之嗟已暮。","玩之在手一载读，愈见佳处心愈妒。","君乎喑休无复鸣，我宜如许他宜虑。","乡曲豫章皆奇才，直上千尺已摧去。"],"title":"谢周同年通叟诗卷"}
