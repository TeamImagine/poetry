{"author":"杜甫","id":2767,"strains":["仄仄平平平，平平仄平仄。","平平仄仄仄，平仄平平仄。","仄平平平仄，仄仄仄仄仄。","○平仄仄平，平仄平仄仄。","平仄平○仄，○平仄平仄。","平仄仄平平，平仄仄平仄。","平仄仄仄仄，仄仄仄平仄。","平平仄仄仄，仄○平仄仄。","仄仄平仄平，平○平平仄。","仄仄仄平平，平平平仄仄。","仄平平仄仄，仄仄平仄仄。","平平仄平仄，仄仄○仄仄。","仄仄仄平平，○平仄平○。","平平仄仄仄，仄仄平仄仄。","仄平○平仄，仄仄平仄仄。","仄仄平仄○，平平仄平仄。"],"paragraphs":["步屧随春风，邨邨自花柳。","田翁逼社日，邀我尝春酒。","酒酣夸新尹，畜眼未见有。","回头指大男，渠是弓弩手。","名在飞骑籍，长番岁时久。","前日放营农，辛苦救衰朽。","差料死则已，誓不举家走。","今年大作社，拾遗能住否。","叫妇开大缾，盆中为吾取。","感此气扬扬，须知风化首。","语多虽杂乱，说尹终在口。","朝来偶然出，自卯将及酉。","久客惜人情，如何拒邻叟。","高声索果栗，欲起时被肘。","指挥过无礼，未觉邨野丑。","月出遮我留，仍嗔问升斗。"],"title":"遭田父泥饮美严中丞"}
