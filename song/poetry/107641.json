{"author":"王迈","id":107641,"strains":["平仄平平仄仄平，平平仄仄仄平平。","仄平仄仄平平仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["天上仪邻懒趁班，愁云苦雨暗湖山。","绝怜黑黍纷披穗，空有决明鲜好颜。","忧国寸心增感慨，趋时俗驾倦追攀。","幕中幸自文书省，诗债无缘久不还。"],"title":"和京教李景平  其三"}
