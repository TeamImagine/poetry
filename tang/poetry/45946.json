{"author":"王维","id":45946,"strains":["平仄平平平平仄，平仄平平仄仄仄。","仄仄○平仄仄仄，仄仄仄，仄○平。","平仄仄平平仄平，仄平○仄仄○平。","平平○仄平仄○，平仄仄平仄○平。","仄仄仄平仄仄，仄平○平仄平。","仄仄仄平○○，○仄仄平平平。","平仄平平平平仄，仄○平平仄平平。"],"paragraphs":["天路来兮双黄鹄，云上飞兮水上宿。","抚翼和鸣整羽族，不得已，忽分飞。","家在玉京朝紫微，主人临水送将归。","悲笳嘹唳垂舞衣，宾欲散兮复相依。","几往返兮极浦，尚裴回兮落晖。","岸上火兮相迎，将夜入兮边城。","鞍马归兮佳人散，怅离忧兮独含情。"],"title":"双黄鹄歌送别"}
