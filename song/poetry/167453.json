{"author":"陈深","id":167453,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["床头曾不置黄金，野褐纶巾善陆沉。","七十康强疑有道，一毫荣辱不惊心。","草根露冷沾芒屦，柏子烟清暖布衾。","时启青囊看山水，行歌行入白云深。"],"title":"赠周山人  其一"}
