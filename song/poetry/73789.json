{"author":"赵蕃","id":73789,"strains":["仄仄仄平平仄仄，仄平仄仄仄平平。","仄平○○平仄仄，仄仄仄○平仄平。","○仄仄平仄平仄，仄仄仄仄平仄平。","○平○○仄平仄，平平仄仄平仄平。"],"paragraphs":["忆昨寄声因鲍子，阙然已复四终星。","向来相期台阁者，薄宦乃淹松竹厅。","颇愿近诗见新述，旧好尚意能忘形。","临风三叹不知罢，梅花落尽兰未馨。"],"title":"寄新喻丞章季亨"}
