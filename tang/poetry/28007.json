{"author":"皮日休","id":28007,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["名卿风度足杓斜，一舸闲寻二许家。","天影晓通金井水，山灵深护玉门沙。","空坛礼后销香母，阴洞缘时触乳花。","尽待于公作廷尉，不须从此便餐霞。"],"title":"送董少卿游茅山"}
