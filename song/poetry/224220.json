{"author":"徐鹗","id":224220,"strains":["平平仄仄仄仄平，仄仄仄仄仄平平。","平○仄仄仄仄仄，平平仄仄平平平。","仄平仄仄仄平仄，仄仄平仄○平○。","仄仄平○仄仄仄，平平仄仄平平平。","仄平仄仄平仄仄，平平仄仄平平平。","仄平平○平平仄，仄平仄仄○平平。"],"paragraphs":["先生晦迹谷水东，志趣不与晋贤同。","遥听鹤唳笑二陆，巢倾穴碎非为工。","浩然养素远声利，脱去羁束离樊笼。","醉隠亭中二十载，桃红李白摇春风。","感时啸咏聊自适，谁知富贵为穷通。","羡君高操超流俗，直疑变化称朱公。"],"title":"朱氏天和堂"}
