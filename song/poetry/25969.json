{"author":"释印肃","id":25969,"strains":["○平平仄○，仄仄○平○。","平仄仄平平，仄平平仄仄。","仄仄仄仄平，仄平平仄仄。","仄仄仄仄平，平仄平仄仄。","仄仄平仄平，仄仄平平○。","仄仄平仄平，仄平平仄仄。","仄平仄仄仄，平仄平平○。","仄仄仄平平，平仄○仄仄。","仄○○平○，仄仄仄平仄。","平仄仄仄平，仄仄仄平○。","仄平○仄○，平仄仄平仄。","平仄仄平平，仄仄平平仄。","仄○仄平平，仄○平仄仄。"],"paragraphs":["离诸名色相，实见如来藏。","能转语成经，本心非榜样。","说有即是无，说无无伎俩。","不会自转经，依语成妄想。","梦里推木轮，信施谁酬偿。","不出牛马羊，入他阑圈养。","一文四个字，还足连他丧。","悟者发真机，迷者堕铁网。","佛教空无相，妙契合无上。","天鼓解说经，忏悔罪无量。","有无空不空，真实不虚诳。","圆信六神通，不刻天龙像。","只么转心经，个中谁拟向。"],"title":"偈颂三十首  其二七"}
