{"author":"宋无","id":167355,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["罢直奚官雪满腮，少年曾扈上之回。","金砧戍削蹄多裂，玉秣辛酸齿半摧。","苜蓿地闲春草遍，葡萄宫废野花开。","病嘶破枥秋风夜，犹忆先朝较猎来。"],"title":"旧内臣家老马"}
