{"author":"张说","id":34786,"strains":["仄平○平仄，平仄仄平平。","仄仄平平仄，平平仄仄○。","平平平仄仄，平仄仄平平。","仄仄平○仄，平平仄仄平。","平平平仄仄，平仄仄平平。","仄仄平平仄，○平仄仄平。","仄平仄平仄，仄○仄平平。"],"paragraphs":["尔家叹穷鸟，吾族赋归田。","莫道荣枯异，同嗟世网牵。","黄陵浮汨渚，青草会湘川。","去国逾三岁，兹山老二年。","寒鸮鸣舍下，昏虎卧篱前。","客泪堪斑竹，离亭欲赠荃。","放言久无次，触兴感成篇。"],"title":"伯奴边见归田赋因投赵侍御"}
