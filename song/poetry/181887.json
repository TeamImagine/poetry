{"author":"郑獬","id":181887,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["榜帖初传见姓名，喜来把读绕栏行。","长风又送二龙去，明月已看双桂生。","群玉聚来俱是宝，真金链出始为精。","虽知自是文章得，须待秦台宝鉴明。"],"title":"张李二君获荐喜而成篇兼简岑令蒋掾"}
