{"author":"阳枋","id":109656,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["满耳声称蓦浣沙，萍根云叶际天涯。","襟扃喷扑芝兰气，韵味清修诗礼家。","賸把香编消岁月，点无浮叶靓春华。","西归人问簪朋得，将作东南第一夸。"],"title":"别宇文丈"}
