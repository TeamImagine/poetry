{"author":"王十朋","id":23587,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["乌鹊枝头竟日喧，皇恩应许返丘园。","荒芜赋就同元亮，欢喜诗成异审言。","定有好音来象阙，愧无遗爱在夔门。","寄书预报梅溪弟，洒扫吾庐办酒尊。"],"title":"连日鹊喜东归之祥也诗寄二弟"}
