{"author":"释行海","id":145946,"strains":["仄仄仄平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["白日闭门亦懒开，门前日日起尘埃。","人无旧分言难托，道有同心信不来。","黄菊一篱秋冷淡，碧云千里暮徘徊。","去年忆得寒江畔，君上孤舟我独回。"],"title":"天竺有怀"}
