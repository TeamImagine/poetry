{"author":"苏轼","id":194901,"strains":["平平仄仄仄○平，平仄仄仄○平平。","平平仄仄平○平，仄仄仄平仄仄平。","仄平平平仄平平，仄平平平仄仄平。","平平仄仄平平平，仄仄仄仄平仄平。","仄平仄平○平平，仄平平平仄○平。","平平平平仄平？，平平仄仄仄平平。","仄平平平仄平平，仄平仄仄平平平。","仄平○平平平平，平平仄仄仄仄平。","平平○○仄平平，平平平平仄平平，仄仄○平○仄平。"],"paragraphs":["君年二十美且都，初得恶疾堕眉须。","红颜白发惊妻孥，览镜自嫌欲弃躯。","结茅穷山啖松腴，路逢逃秦博士卢。","方瞳照野清而癯，再拜未起烦一呼。","觉知此身了非吾，炯然莲花出泥涂。","随师东游渡潍邞，山头见我两轮朱。","岂知仙人混屠沽，尔来八十胸垂胡。","上山如飞嗔人扶，东归有约不敢渝。","新年当参老仙儒，秋风西来下双凫，得枣如瓜分我无。"],"title":"送乔仝寄贺君六首  其一"}
