{"author":"彭龟年","id":71850,"strains":["仄平平平平，仄平仄仄仄。","仄平仄仄仄，平仄仄仄仄。","平平仄○○，平仄仄○仄。","仄○仄平平，仄仄仄平仄。","仄仄仄仄平，仄○仄仄仄。","仄○仄平平，仄仄仄平仄。","仄仄平仄平，仄仄仄仄仄。","仄○仄平平，仄仄仄仄仄。","仄平平仄平，平仄仄○仄。","仄平平仄仄，仄仄仄仄仄。","平平平仄平，仄仄仄仄仄。","平平仄平平，平仄仄平仄。","仄○○平平，仄仄仄○仄。","仄平仄○○，仄仄仄仄仄。"],"paragraphs":["惠山滋华池，玉山润百卉。","二贤竞出守，山水亦自慰。","人生别离难，朋旧走相谓。","克期会南湖，肯托简书畏。","敬酌万石君，欲叹不敢忾。","愿如玉山高，物物饱生气。","又酌双井公，一举大白既。","愿如惠山清，滴滴濯腑胃。","择侯须择贤，无乃拔其汇。","帝城人欲入，竞进去乃贵。","谁无蝼蚁心，早去亦有味。","朝家急贤秋，人物欠经纬。","想当分符时，欲遣意犹未。","幸无疾其驱，有诏傥可暨。"],"title":"同陈秘监诸丈送黄商伯守常州石叔访守上饶会于艮山门张园以人生五马贵莫受二毛侵分韵得贵字"}
