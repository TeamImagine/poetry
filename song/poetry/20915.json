{"author":"晁公溯","id":20915,"strains":["仄平仄仄仄，○仄仄平平。","平平平平仄，○仄平平平。","仄仄仄仄仄，仄平仄平平。","平○平仄平，平仄仄仄平。","仄○○仄平，仄仄仄仄平。","仄平平平平，仄仄仄仄平。","仄仄仄仄平，仄○仄平平。","仄平仄平平，平平仄仄平。","仄仄仄仄平，仄仄平仄○。","平○仄仄平，仄仄○平平。"],"paragraphs":["俶装理蜀柁，长啸下吴天。","摩挲乌牛石，三系春江船。","结绶昨去国，力田未逢年。","初看飞舄来，皆谓令尹贤。","再看泥轼归，日谒刺史前。","抱才宜为邦，郁抑顾莫宣。","遇合会有时，此行定腾骞。","圣人坐斋居，群公拱御筵。","召见渤海龚，拜谢胪句传。","归乘厩吏车，五马应翩翩。"],"title":"送汤子才如吴下"}
