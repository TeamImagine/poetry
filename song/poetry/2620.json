{"author":"宋庠","id":2620,"strains":["平仄○平仄，平平仄仄平。","仄平平仄仄，平仄仄平○。","平仄平平仄，平平仄仄○。","仄平平仄仄，平平仄○平。","仄仄○平仄，平平仄仄平。","仄平平仄仄，平仄仄平平。"],"paragraphs":["双树遗真宇，青鸳切紫氛。","路盘千岭出，钟逼九天闻。","林影随崖断，泉声遇石分。","晓风先得日，春崦易藏云。","佛果当轩落，仙苗护砌薰。","客尘聊自拂，稽首贝多文。"],"title":"登龟山上方寺"}
