{"author":"陈著","id":139200,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["渊明欲学醉阳城，种秫无田漫着情。","渴枕误成颓玉梦，空槽宁有滴珠声。","去寻云岛人非俗，吟到雪溪诗转清。","邻瓮夜赊聊送似，知君已洗大苏觥。"],"title":"嵊县次韵答过客常德尉觅酒"}
