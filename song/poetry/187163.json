{"author":"刘挚","id":187163,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["蒹葭曾愧倚瑶琼，京兆经年共左厅。","屡喜足音临病几，独何才力致虚囹。","闽山近部荣乡绣，越客何人识使星。","随看锋车下江海，归来人物重朝廷。"],"title":"送许敏修使二浙二首  其二"}
