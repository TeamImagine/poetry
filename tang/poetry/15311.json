{"author":"白居易","id":15311,"strains":["○○仄平仄，仄仄平平仄。","平仄平仄平，○平仄平仄。","平平仄平仄，仄仄平平仄。","平仄仄○平，平平仄平仄。","平平仄平仄，仄仄平○仄。","仄仄仄平平，平平仄平仄。"],"paragraphs":["离离暑云散，袅袅凉风起。","池上秋又来，荷花半成子。","朱颜易销歇，白日无穷已。","人寿不如山，年光忽于水。","青芜与红蓼，岁岁秋相似。","去岁此悲秋，今秋复来此。"],"title":"早秋曲江感怀"}
