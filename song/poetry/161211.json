{"author":"戴表元","id":161211,"strains":["仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["乃翁治狱多阴德，之子论文有古风。","尊俎祗容吾党共，衣冠能得几家同。","书林有业何妨隠，徭籍无名莫怨穷。","百岁相期今夕意，赖君咳唾起诸童。"],"title":"春夜喜陈汝晦见过"}
