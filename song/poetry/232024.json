{"author":"李彭","id":232024,"strains":["平平平仄平，平○仄平仄。","平平仄仄平，仄仄平仄仄。","仄平仄平平，○仄平仄仄。","平平○平仄，仄仄平平仄。","平平仄平○，平平平仄仄。","平平仄仄平，平平仄○仄。"],"paragraphs":["呼船凌曙江，江空渺黄雾。","冥冥蜀魄啼，啧啧寒雀哺。","道人大梁来，折简须晤语。","为回缘云策，小缓攀天路。","元因会心期，非关排俗驭。","青灯耿夜窗，高谈杂疏雨。"],"title":"将游云居中途得佛鉴师到日涉简径归"}
