{"author":"王迈","id":107729,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["发今如此不重青，醉后长歌折槛行。","老去一寒甘忍死，古来几士得全名。","稻畦蔬圃闲中乐，药禁薇阶膜外荣。","所见略同君与我，不妨官小得人轻。"],"title":"用韵简黄元辅二首  其二"}
