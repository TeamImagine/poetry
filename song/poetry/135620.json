{"author":"张伯玉","id":135620,"strains":["平仄○仄平，仄平仄平仄。","平仄○仄○，仄仄○平仄。","○平仄仄○，平仄仄平仄。","仄仄仄○平，仄平仄平仄。","仄仄平平平，平平仄平仄。","仄平仄平仄，平仄仄平仄。","平平平仄仄，平仄平仄○。","仄仄仄仄平，仄仄平仄仄。","○平仄平仄，仄仄○仄仄。","仄仄平平平，仄仄平平仄。"],"paragraphs":["前岁过此州，手持七闽节。","虽远更惮劳，揽辔迟明发。","回瞻七里滩，何日榜舟歇。","幸得满三年，解符下瓯粤。","却到新安江，依然旧澄澈。","敛巾照江水，无白可添发。","州人多故吏，罗立皆磬折。","问我此去心，复有何施设。","兴言顾诸老，谢尔相慰说。","此度归来心，可共严陵说。"],"title":"至睦州泊新安江口"}
