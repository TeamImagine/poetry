{"author":"邹浩","id":220588,"strains":["仄平仄平平，平平仄平平。","平仄平仄仄，平平平仄平。","平仄仄平仄，平仄平平平。","仄仄仄○仄，仄仄平○平。","？平仄仄仄，仄仄平仄平。","仄平平平○，平仄仄仄平。","平平仄平仄，平仄仄仄平。","仄仄平仄仄，平仄平仄平。","平平仄平仄，仄仄平平平。","○平仄○平，仄平平平平。"],"paragraphs":["豫章控江南，山高水沄沄。","锺此千里秀，君家贤弟昆。","文采映诸父，鸾凤争腾骞。","伯氏晚相遇，许我游其藩。","聪明置不用，道术臻忘言。","妥然稠人中，容貌白玉温。","求之古君子，端若李仲元。","一尉聊尔耳，谁识君所存。","霜风惨黄叶，雪雨埋朝暾。","柴车竟行哉，我心忧聋昏。"],"title":"送黄元明赴梁县尉"}
