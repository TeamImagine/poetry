{"author":"王灼","id":27450,"strains":["仄仄平平平，仄仄平平平。","仄平仄仄平，○仄仄平平。","平平仄○平，平仄仄仄平。","仄仄平仄仄，平仄仄平平。","平平平仄仄，平平仄平平。","仄仄仄平仄，平仄仄平平。","仄仄平仄仄，仄仄仄○平。","仄平仄○仄，仄○平平平。","仄仄仄平平，○平仄平○。"],"paragraphs":["晓发云灵山，午憩灵泉山。","两山信有灵，相对各开颜。","阿师达磨孙，文字昔所删。","戏出香积供，怜我半生孱。","时维春物老，余花见班班。","杜宇闹蒙密，胡蝶舞清闲。","大似师说法，奥路辟重关。","市区巧攘夺，日中谁先还。","请以一枝筇，从师两山间。"],"title":"游灵泉呈性老"}
