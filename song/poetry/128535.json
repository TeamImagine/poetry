{"author":"高斯得","id":128535,"strains":["仄仄平平仄，平平○仄平。","仄平平平仄，平仄仄平平。","仄仄平平○，○○仄仄平。","仄平仄仄仄，仄仄仄平○。","仄仄平○仄，平平仄仄平。","仄平平仄仄，平仄仄平平。","○仄平平仄，平平仄仄平。","平平平仄仄，仄仄仄平平。","平仄平○仄，平平仄仄○。","平仄平仄仄，平仄仄平平。"],"paragraphs":["昔纂宁宗纪，名臣叹寂寥。","钜奸方枋国，多士谩盈朝。","快读黄公传，如闻舜代韶。","尽言醒众聩，独立耸清标。","辨枉全张猛，持身简竖刁。","要途方凛凛，归梦已摇摇。","疏广还家勇，羲之入海遥。","寒花矜晚节，老桧傲霜朝。","迁史虽犹缺，邕碑亦孔昭。","咨予无健笔，魂去若为招。"],"title":"读天台侍郎黄公神道碑"}
