{"author":"梅尧臣","id":46224,"strains":["平平仄仄仄，仄仄平平平。","平平仄仄仄，仄仄仄○○。","仄○仄仄平，仄○仄仄平。","平平仄仄平，仄仄仄仄○。","○平仄仄仄，○仄平仄仄。","仄平仄仄仄，平仄仄仄○。","○仄平仄○，仄仄○平平。","平平平仄仄，仄仄仄平平。"],"paragraphs":["佳人种碧草，所爱凌风霜。","佳人昔已殁，草色尚苍苍。","陆行载以车，水行载以航。","于今五六年，与我道路长。","思人不忍弃，期植寒冢傍。","我嗟复北去，安得毕此丧。","留植精舍中，远挈防根伤。","他时京岘下，不比野蒿黄。"],"title":"寄麦门冬于符公院"}
