{"author":"吴芾","id":18331,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["奉祠命下大明宫，尽室欢呼笑语同。","但欲从容全晚节，敢言高尚激贪风。","醉乡有约谁陪我，诗社无人赖有公。","从此故山添胜事，未饶弘景相山中。"],"title":"拙者得归子仪喜而作诗见寄因次韵"}
