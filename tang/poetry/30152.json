{"author":"方干","id":30152,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["虽云圣代识贤明，自是山河应数生。","大雅篇章无弟子，高门世业有公卿。","入楼早月中秋色，遶郭寒潮半夜声。","白屋青云至悬阔，愚儒肝胆若为倾。"],"title":"寄杭州于郎中"}
