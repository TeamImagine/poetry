{"author":"陆游","id":33497,"strains":["仄仄仄平平仄仄，仄平仄仄仄平平。","平平平仄仄仄仄，平仄平平平仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["剡曲故庐归未得，𫏐从地主借茅茨。","桃花春水梦不到，菰菜秋风心自知。","彊健犹穿几两屐，荣华正似一絇丝。","此心炯炯无人会，烟雨苍茫独立时。"],"title":"幽居二首  其二"}
