{"author":"王迈","id":107426,"strains":["仄平平平平，平仄平仄仄。","仄○仄平平，仄仄平平仄。","平仄○○平，平平仄平仄。","仄平平仄平，平仄平仄仄。","仄仄平平平，平仄平仄仄。","平平仄仄平，○仄仄平仄。","仄○仄○平，仄仄平平仄。","仄仄平仄平，平平仄平仄。","○平仄平平，平仄仄平仄。","平仄仄仄平，平平平仄仄。","仄仄仄仄平，平仄平仄仄。","平平平平平，平平仄平仄。","仄平平仄○，仄仄平平仄。","平仄仄平平，平平平仄仄。","仄平平平仄，仄仄平平仄。","仄平仄平仄，仄仄仄平仄。","仄平平仄平，仄仄平平仄。","仄仄仄平平，平仄仄平仄。","仄○仄仄平，平仄平平仄。","平平仄仄平，平仄仄仄仄。","平仄仄仄平，仄仄仄平仄。","平平仄仄平，仄仄平平仄。","仄仄平平平，仄平仄平仄。","平平仄仄仄，仄仄仄○仄。","仄仄仄平平，仄仄平仄仄。","平○仄仄平，仄仄平平仄。","平平平仄平，仄仄仄平仄。","仄平仄平平，平平仄平仄。","平仄平平平，仄仄平平仄。","仄平仄仄平，仄仄仄平仄。"],"paragraphs":["可怜何岩民，何罪遭此劫。","寇攘发他邦，警报经旬浃。","官府过张皇，民居少宁贴。","昨方科箭翎，今又催甲叶。","厚敛招提金，名色何所挟。","昌言募土兵，相与守城堞。","绣衣意其欺，急下征兵帖。","束手无一人，差官许专辄。","县官至何岩，丁壮被威胁。","黔首畏墨黥，依违谋未协。","口或出怨咨，心实先震慑。","官兵胡为来，纷然肆渔猎。","室庐罹毁烧，老稚残锋铗。","山径至通逵，舆尸交积叠。","敢枭平人首，伪奏谯门捷。","杀民汝何勇，杀贼汝何怯。","此乡风俗淳，武断无豪侠。","目不识戈矛，家尽事耕馌。","岂应有叛谋，谁子为荆聂。","黄巾纵挺威，吾地足未涉。","官吏大不仁，使尔血先喋。","千家聚落蕃，几代农桑业。","一望成邱墟，独非我臣妾。","安知此怪事，不入贼间谍。","设或𢭏吾虚，小垒真岌嶪。","舟中敌国多，况望蒸徒楫。","书生忧世心，夜半不交睫。","作诗吊冤民，诗成泪盈颊。","翻恨天门高，不与阎闾接。","丈夫贵敢言，女子乃呫嗫。"],"title":"吊何岩"}
