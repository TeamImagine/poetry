{"author":"董嗣杲","id":154636,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["莫问南漪与玉壶，杜鹃还更试花无。","坡仙一顾吟空老，地主频更景不殊。","船出断桥春溆逺，钟传萧寺晚楼孤。","山明水秀轩扉敞，落日渔歌过里湖。"],"title":"玉壶园"}
