{"author":"梅尧臣","id":35534,"strains":["仄仄○仄平，平平平仄仄。","仄○平仄平，仄仄平平仄。","平平平仄平，仄仄○平仄。","○仄仄○○，平平○仄仄。","平仄仄仄平，仄仄平平仄。","仄仄平仄平，平平仄平仄。"],"paragraphs":["始至荷芰生，田田湖上密。","复当花竞时，艳色凌朝日。","今来莲已枯，碧水堕秋实。","更待雪中过，群峰应互出。","樽有绿蚁醅，俎有赪壶橘。","可以持蟹螯，逍遥此居室。"],"title":"凝碧堂"}
