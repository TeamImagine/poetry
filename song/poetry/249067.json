{"author":"曾几","id":249067,"strains":["仄仄仄平仄，仄平平仄平。","仄平平仄仄，仄平仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["行到竹穷处，有亭佳可游。","境因吾子胜，客为此君留。","娟净经时雨，萧梢六月秋。","岂无他草树，泾渭不同流。"],"title":"逮子作亭于官舍明清堂后种竹殆千竿余名其亭以留客取老杜竹深留客处之句因题二小诗云  其一"}
