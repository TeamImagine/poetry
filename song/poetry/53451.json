{"author":"项安世","id":53451,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["交情久处临分苦，别意深时著语难。","志士自期须皓首，故人相劝只加餐。","乾坤老大千年在，云海扶摇一息看。","防有能言如子者，解将佳话倚危栏。"],"title":"送胡仲方二首  其二"}
