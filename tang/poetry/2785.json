{"author":"杜甫","id":2785,"strains":["仄○平仄平，仄仄仄平平。","平平平平仄，仄仄仄平平。","仄仄仄仄平，仄仄仄仄平。","仄平仄平仄，仄仄仄仄平。","平平平仄仄，平仄仄仄平。","平平平仄平，平仄仄仄平。","仄○平仄仄，仄仄仄平平。","仄平仄仄仄，仄仄平平平。","仄仄仄仄平，仄平仄平平。","平仄仄平仄，仄仄仄○平。"],"paragraphs":["拾遗平昔居，大屋尚修椽。","悠扬荒山日，惨淡故园烟。","位下曷足伤，所贵者圣贤。","有才继骚雅，哲匠不比肩。","公生扬马后，名与日月悬。","同游英俊人，多秉辅佐权。","彦昭超玉价，郭振起通泉。","到今素壁滑，洒翰银钩连。","盛事会一时，此堂岂千年。","终古立忠义，感遇有遗编。"],"title":"陈拾遗故宅"}
