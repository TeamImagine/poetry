{"author":"罗升","id":165087,"strains":["仄平平仄○，平平仄平平。","平平仄平仄，仄仄平仄平。","仄平仄○仄，仄仄仄仄○。","仄○平仄○，平仄仄仄平。","平平仄仄仄，平平仄平平。","平○平仄仄，仄仄平仄平。","○平○○仄，仄仄○平平。","平平仄仄仄，平仄仄仄平。"],"paragraphs":["闭门秋气深，霜虫伴书帷。","高轩御风至，我屋还有奇。","十年几离合，往梦不可思。","岂期丘壑间，谈此五日诗。","肝肠洗旧染，刀圭得新医。","人间公等在，不必吾道衰。","如何更轻别，莫计重逢时。","霜余出硕果，持用慰渴饥。"],"title":"赠别詹厚斋"}
