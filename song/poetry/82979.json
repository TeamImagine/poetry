{"author":"刘过","id":82979,"strains":["平平仄仄仄平平，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["江淮冠盖闹如林，求一己知何处寻。","风月欲谈嫌许事，山川不险似人心。","使君德量如天远，举子科名自陆沉。","秋气未悲先泪下，黄花虽好不曾簪。"],"title":"再游仪真呈张使君"}
