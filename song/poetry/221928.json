{"author":"杨偕","id":221928,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["偃息铃斋度岁华，著书人圣笑聱牙。","斯文自信惊天地，吾道谁知系国家。","独爱杉篁寒不变，更怜江海阔无涯。","因思朝市争名地，何似优游刺史衙。"],"title":"郡舍偶书"}
