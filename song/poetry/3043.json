{"author":"傅察","id":3043,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄平平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["移种疑从紫府仙，世间凡草护芊眠。","味高石蜜甘居下，效捷灵芝愧在前。","玉{革夸}并标官焙印，月团犹带御炉烟。","年来海宇皆知愧，却笑神农未解煎。"],"title":"次韵烹茶四首  其一"}
