{"author":"赵蕃","id":74853,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["一代诗盟孰主张，试探源委见深长。","家声甫里归严濑，句法茶山出豫章。","千里寸心长炯炯，十年两鬓漫苍苍。","扁舟纵欲乘风去，可不一登君子堂。"],"title":"呈陆严州二首  其一"}
