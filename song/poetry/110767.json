{"author":"刘克庄","id":110767,"strains":["平仄平平仄仄平，仄平平仄仄平平。","仄平平仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄仄平仄仄平。"],"paragraphs":["曾向明时雪李邕，又闻名在聘贤中。","忆言鸱吻施茅屋，忍见龟趺立柏宫。","杯酒昔常陪贺老，只鸡终待哭乔公。","情知客泪先难制，邻笛那堪咽晚风。"],"title":"过章戴二首  其二"}
