{"author":"卢照邻","id":12763,"strains":["仄仄平平平，仄平平平平。","仄仄仄平○，仄仄○○平。","仄仄仄仄仄，平仄仄平平。","平仄仄仄○，○平平仄平。","平平仄仄仄，仄仄○仄平。","平平○平仄，平平仄○平。","仄仄仄仄平，仄仄仄仄平。","○平仄仄仄，仄仄平平平。","平仄仄仄平，仄仄平仄平。","平仄平仄仄，平平仄○平。","仄平仄仄仄，平仄仄仄平。"],"paragraphs":["昔有平陵男，姓朱名阿游。","直发上冲冠，壮气横三秋。","愿得斩马剑，先断佞臣头。","天子玉槛折，将军丹血流。","捐生不肯拜，视死其若休。","归来教乡里，童蒙远相求。","弟子数百人，散在十二州。","三公不敢吏，五鹿何能酬。","名与日月悬，义与天壤俦。","何必疲执戟，区区在封侯。","伟哉旷达士，知命固不忧。"],"title":"咏史四首 四"}
