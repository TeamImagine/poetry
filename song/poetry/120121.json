{"author":"严粲","id":120121,"strains":["？平仄仄○平平，平平仄仄○平平。","平平平平平仄○平平，平平仄仄平平平。","仄平仄平平仄仄仄仄，仄平平仄平仄○。","平平仄仄平平仄，仄仄平仄平平平。","平仄平平仄仄仄，平平平仄平平平。","仄平仄仄平仄仄，仄仄仄仄平仄平。","平平仄仄平仄平平，仄仄平仄平平平○。","仄仄○仄仄○仄，仄仄仄平平仄仄。","平平仄仄○平平，仄平仄仄○平平，仄仄仄仄平平平。","仄平？仄平平平，仄仄仄仄平仄平。","平平仄仄仄仄平平平，仄平平仄○平平。"],"paragraphs":["琵琶古怨犹凄清，何年一抹横烟汀。","人言随波高下如浮萍，神鳌背负能亭亭。","不知水仙宫殿碧皎洁，玉弦遥映云锦屏。","胡沙万里音尘绝，独与鹦鹉愁青冥。","天际归舟认髣髴，江头寒月伤伶仃。","悄然夜久天籁起，往往恍惚游百灵。","秋风袅袅兮水泠泠，俗耳筝笛兮谁能听。","我眼如耳耳如鼻，妙处不言心独醒。","钧天住奏三千龄，石锺水乐遗林坰，岂有宝器终飘零。","一朝詄荡开天扃，帝命下取呵六丁。","陶梭共起变化随雷霆，古余山色空青青。"],"title":"琵琶洲"}
