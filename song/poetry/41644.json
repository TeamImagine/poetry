{"author":"陆游","id":41644,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["地炉久厌拨寒灰，一笑真成病眼开。","不恨城笳催日落，且欣巷柳报春回。","蹇馿破帽人人看，南陌东阡处处来。","闻道禹祠游渐盛，也谋随例一持杯。"],"title":"早春出游"}
