{"author":"周弼","id":122581,"strains":["仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["自谓别离难会面，如何此地又相寻。","往来云物他乡意，轻薄风尘久客心。","夜雨泥涂三里郭，夕阳烟火数家林。","送君好去加餐饭，莫听哀猿彻晓吟。"],"title":"送迁客"}
