{"author":"张耒","id":216110,"strains":["仄平仄平仄仄仄，仄平仄仄平平仄。","平○仄仄仄平仄，平仄平平仄平仄。","平平仄平平仄平，仄平○仄平仄平。","仄平仄仄仄仄仄，仄仄仄仄平平平。","仄平平仄平仄仄，仄平仄仄平平平。","平平仄平平○仄，平仄平仄平平平。","○○平仄仄仄仄，仄仄平○○平平。","○平仄○仄仄仄，平○仄仄○仄仄。","平平仄仄平仄仄，平仄平仄平仄仄。","平平仄仄仄仄平，仄仄平平仄○仄。","平平仄仄仄平仄，仄仄平平平仄仄。"],"paragraphs":["物之有知者恃息，物之有息知为贼。","天长地久载元气，天地无心故无极。","君知一身谁主持，六尘缘影工伎儿。","发生变幻不暂止，令汝鼻息无停时。","喘呼呀呷生至死，去今已远何由归。","真人嗒然吾丧我，能使炎火为寒灰。","中空无宰气不使，内自升降如灵龟。","深之又深乃至踵，根深蒂固凝不动。","超然内外无死地，梨枣华实龙虎用。","真人示我尺素书，万卷丹经不劳诵。","他年绿发对铜狄，却视吾斋真作梦。"],"title":"踵息斋"}
