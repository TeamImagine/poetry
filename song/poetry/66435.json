{"author":"楼钥","id":66435,"strains":["仄仄仄仄○，仄仄仄平仄。","仄仄仄平平，仄仄○仄仄。","仄仄仄○○，仄仄平○仄。","平○平平平，平仄○仄仄。","平仄仄仄平，仄平仄仄仄。","平○仄仄平，仄仄○仄仄。","○仄仄平仄，仄仄仄仄仄。","仄○仄平仄，仄仄平仄仄。","仄仄仄平平，平平平仄仄。","仄仄仄平平，平平平仄仄。","仄○平仄仄，平仄仄平仄。","平仄○仄仄，平仄仄平仄。"],"paragraphs":["一虎弭耳行，一虎立而顾。","猛鸷乃天资，亦尔相媚妩。","媚妩尚眈眈，况复逢其怒。","吾闻宣城包，今古称独步。","投老笔愈精，利牙爪可怖。","方其欲画时，闭户张绢素。","磨墨备丹彩，饮酒至斗许。","解衣恣盘礴，手足平地踞。","顾眄或腾拏，窥之真是虎。","捉笔一挥成，神全威不露。","此其真是欤，为我振蓬户。","藜藿将不采，何止詟狐兔。"],"title":"题家藏二画 二虎"}
