{"author":"洪咨夔","id":99388,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万绿团阴町疃场，倚凉弦诵玉琅琅。","溪山涵毓中和气，草木薰蒸正大香。","陋巷颜渊何所乐，舞雩曾点若为狂。","懦夫百世闻风起，此去濂溪更有庄。"],"title":"白鹿书院"}
