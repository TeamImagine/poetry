{"author":"苏颋","id":34080,"strains":["仄仄平○仄，平平平仄平。","仄平平仄仄，仄仄仄○平。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄仄，平○仄○平。","仄仄平○仄，平○平仄平。","平平仄平仄，仄仄仄平○。","仄仄平平仄，○平仄仄○。","仄平平仄仄，平仄仄平平。","仄○平平仄，平平仄仄平。","平平仄平○，？平仄平平。"],"paragraphs":["帝迹奚其远，皇符之所崇。","敬时尧务作，尽力禹称功。","赫赫惟元后，经营自左冯。","变芜秔稻实，流恶水泉通。","国阜犹前豹，人疲讵昔熊。","黄图巡沃野，清吹入离宫。","是阅京坻富，仍观都邑雄。","凭轩一何绮，积溜写晴空。","礼节家安外，和平俗在中。","见龙垂渭北，辞雁指河东。","睿思方居镐，宸游若饮丰。","宁夸子云从，秪为猎扶风。"],"title":"奉和圣制至长春宫登楼望稼穑之作"}
