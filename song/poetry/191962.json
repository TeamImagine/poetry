{"author":"郭祥正","id":191962,"strains":["仄仄平平仄○仄，仄仄平平○仄仄。","仄仄平平平仄平，仄仄○○○仄仄。","○仄平平平仄平，仄平平仄仄平平。","仄仄○○仄平仄，平仄平仄仄平仄。","仄仄平平仄仄平，仄仄平平仄平仄。","仄平仄仄仄○平，仄仄平平仄平仄。"],"paragraphs":["往岁遭风洞庭浦，悔不携锄从老圃。","昨日金城逢故人，万丈虹蜺思一吐。","更在芙蓉池上游，桂枝为檝木兰舟。","舞妓相将櫂歌去，疑是西施浣纱处。","皓腕翩翻雪藕丝，婉若游龙或惊鹜。","愿公对客少留连，早晚沙堤问归路。"],"title":"次韵和元舆待制后浦宴集三首  其一"}
