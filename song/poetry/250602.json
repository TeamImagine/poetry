{"author":"沈与求","id":250602,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄平平仄平仄，平平仄仄仄平平。","平平仄仄平仄仄，平仄平平仄仄平。"],"paragraphs":["岁晚嘉蔬已向萎，独余芦菔老霜畦。","收随芧栗供山谷，赠比蘋蘩撷涧溪。","葅乱金钗入珍馔，羹融玉糁脱污泥。","程春定觉人彊饭，功校蹲鸱自不齐。"],"title":"次律兄以芦菔见饷并有诗次其韵"}
