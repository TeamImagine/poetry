{"author":"彭汝砺","id":201810,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["滂沱自足慰民忧，更洗瓯闽四五州。","风入远林惊海坼，水吞平陆看川流。","禾麻嶷嶷私时泽，鱼鸟欣欣惬所求。","凉簟饱眠吾亦乐，静窥槐叶拟开秋。"],"title":"持正率和中丞诸公喜雨诗二首用前韵"}
