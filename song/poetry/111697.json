{"author":"刘克庄","id":111697,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["君去闽山亦动容，即今岁俭更民穷。","有豺当道凭谁问，无凤鸣阳恐国空。","莫放钦夫归岳下，岂容子骏久京东。","传闻玉座筹边急，颇牧何妨在禁中。"],"title":"送胡叔献被召二首  其一"}
