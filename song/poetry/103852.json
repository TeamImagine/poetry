{"author":"吴泳","id":103852,"strains":["平仄仄平平仄仄仄○○，○平仄仄平仄平。","仄仄仄平平仄平仄仄仄，平平仄○仄平仄。","仄平平仄仄仄仄平仄，仄仄平平仄○仄。","平平平仄仄仄平，仄仄平平仄平仄。","平平平，平○平，平平仄仄○仄平。","仄平仄仄仄仄仄，平仄平仄平仄平平平。","平平平仄平平仄，仄仄○平仄○仄。","平平仄平仄仄平，仄仄○平平仄仄。","仄仄仄，仄仄平，平仄仄仄，平平仄平。","○○平仄仄平仄，平仄仄仄平仄平。","平平平仄仄仄仄，平仄平仄平平平。","平平仄平仄○仄，平仄仄仄仄仄仄仄平○平。","仄平平平平，仄仄平○仄。","○平仄仄仄仄平，仄仄平平仄平仄。","仄平○仄，平平○平，○仄仄仄平仄○。","平平仄仄仄平仄，仄仄仄仄平平平。","○平平○仄○仄，仄仄○平仄平仄。","仄平仄○平仄仄平仄，平仄○平○平仄仄仄。","仄平平仄○，仄仄仄仄平。","仄仄仄仄仄，○仄仄仄平。","○平？平平平仄，仄仄仄仄仄仄○。","平平仄平仄，仄仄仄仄平。","仄平仄仄仄平仄，仄平仄仄仄仄仄○平。","仄○平平仄，平平仄仄平。","平平○，仄仄仄，平平仄平，○平平仄。","仄○仄仄仄平平，平仄平平仄平仄。","平平仄仄○仄平，平○○仄平平平，仄平平平仄平平。"],"paragraphs":["君不见尧时伯禹作司空，应龙尾画江道通。","又不见秦时李冰作太守，犀牛厌胜水晶走。","蜀江开凿四万八千载，二后英灵俨如在。","虽然陵谷有变迁，水向东流不曾改。","西岷山，南溷崖，神营化造如划开。","蜀人好怪漫弗省，龙岂能智犀岂能禳菑。","年来江塞崖据险，水束三川激如箭。","阳侯吸哦佛不灵，黑蛎磨牙蚖吐焰。","五月尾，六月头，瓜蔓水退，矾山水流。","中间青沫最湍驶，风雨瞬息能湛舟。","鲛人渊客弗敢睨，而况商妇能无愁。","怀哉古人智如此，胡不铲尽白险直使平如洲。","使家河源来，弭节青衣国。","横槎展拓万里天，力浚江南障江北。","百夫荷锸，千夫荷锄，号召海若同凿疏。","经营不越四弦望，白练剪出澄江图。","轻轺晨兴亦劳苦，绣烂衣明湿烟雨。","不惟佛滩之耻可湔雪，名与离堆传之万万古。","乃知天地间，靡事不可为。","若鸟兽草木，驱虎豹象犀。","藏冰肦冰凌人掌，出火内火烜氏司。","吾身代天事，到手那得辞。","决川道海亦常理，灶门老婢不惯骇且疑。","好将新江水，都为一洗之。","浮云空，宝鉴浄，公之寿兮，如江之永。","不妨桂棹木兰船，陶写流光入觞咏。","花泉有客空抱弦，曾拊三叠逢胎仙，寄诗孤云断鸿边。"],"title":"新江行寿张宪亨泉"}
