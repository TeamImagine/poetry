{"author":"曹元发","id":139962,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄仄平仄仄，仄平平仄仄平平。"],"paragraphs":["乾坤满眼尽琪林，擎玉诗传魏国心。","写琰已增天府重，掌冰匪愧地官任。","三千界内清无际，数十年来瑞独今。","喜雪未几还喜雨，老农歌舞爱春阴。"],"title":"和太师平章贾魏公咸淳庚午冬大雪遗安抚潜侍郎"}
