{"author":"张蕴","id":133381,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["接武容台彼一时，溪乡重幸得追随。","鸥前心事沧浪影，梅下吟情汗漫期。","感慨中年无近别，徘徊明月有相思。","殷勤劝醉阳关晓，受尽耶歈只自知。"],"title":"送晏桂山赴高沙郡  其二"}
