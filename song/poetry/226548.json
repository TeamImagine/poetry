{"author":"谢逸","id":226548,"strains":["平仄平仄仄，仄仄○平平。","○○平平○，平平平仄○。","平平仄平平，仄○仄仄平。","○○仄仄平，仄仄仄仄平。","平平○仄仄，平平仄平平。","仄仄平仄平，平平平仄平。","仄平仄仄仄，平平平○平。","仄仄平仄平，仄平平仄平。"],"paragraphs":["汪子躯干小，劲气横秋霜。","累累诸儒中，轩然无老苍。","平生读书功，短檠照夜窗。","相从近两年，觉我旧学荒。","为言将远适，随兄泛潇湘。","欲濯尘土心，胸怀吞九江。","愿言勉此志，无为忧患伤。","待得秋雁飞，寄书来草堂。"],"title":"送汪叔野  其一"}
