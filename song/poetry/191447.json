{"author":"冯山","id":191447,"strains":["平○平仄仄平平，平仄○平仄仄○。","仄仄平平平仄仄，平平平仄仄○平。","平仄○仄平平仄，○仄平平仄仄平。","仄仄平○平仄仄，平平平仄仄○平。","平平仄仄平平仄，平仄○平仄仄○。","平仄仄平平仄仄，平平○仄仄平平。","平平仄仄平○仄，仄仄平平仄仄○。","平仄仄平平仄仄，仄○平○仄○平。"],"paragraphs":["曾留先帝紫宸班，高议雍容数刻间。","使节光华金口赐，乡枌歌舞绣衣还。","𬬻锤应手皆良法，斤斧投虚辄大奸。","坐席贤劳殊未暖，归轺严召遽难攀。","豪曹自是青云器，骐骥应无白日闲。","苏孺故人聊养拙，君公行部每开颜。","新知邂逅情犹在，远别逡巡涕欲潸。","人事去来宁可问，试看庄叟道中环。"],"title":"送宋构成之运判赴阙"}
