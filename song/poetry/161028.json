{"author":"戴表元","id":161028,"strains":["仄平○平○仄仄，仄平○平仄仄仄。","平平平仄仄○平，仄仄平平仄平仄。","仄平平○仄○平，仄仄平平平仄○。","平平仄仄平仄仄，平平平仄仄○平。","平平仄仄平平仄，平平仄仄平平仄。","仄平仄仄仄平平，仄仄平平仄仄仄。","平平平仄仄平平，仄○仄仄平平平。","平平平平仄平仄，仄仄○仄平平平。","平仄平平仄○仄，平平仄仄平平仄。","仄仄平平平仄平，仄平平仄平平仄。","平平平仄仄仄平，仄平○仄平平平。","平平仄仄仄仄仄，仄仄仄仄平平平。","仄平平平仄平仄，平平平平平仄仄。","○平仄仄仄仄仄，仄平○平○仄仄。"],"paragraphs":["与君相逢难草草，与君相逢苦不早。","人生何处小泥涂，此日飘零武林道。","武林城中马如云，闭屋狂歌人不闻。","狂歌自笑君亦笑，依然狂绝不如君。","君歌岂是真狂者，青衫少日春潇洒。","至今俊笔五花纹，最惜青眸十步下。","虚名何用等灰尘，不如世上蓬蒿人。","黄金偏趋不贫室，白发难老无愁身。","风雨无情亦如此，凄凄但聒穷人耳。","不见朱楼高到天，凤箫龙管连朝起。","连朝笙管可奈何，我歌且止须君歌。","青天白雪望不极，坐见绿水生层波。","我生胡为被狂恼，江头鱼肥新酒好。","从今作乐拼醉倒，与君相逢难草草。"],"title":"招子昂饮歌"}
