{"author":"魏野","id":188282,"strains":["平平平仄仄平平，仄仄平平仄仄平。","平仄仄平平仄仄，平仄仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["还如裴度镇河东，百万军民畏爱中。","锺鼓久喧刁斗静，旌幢一指雁门空。","潇湘故友参时务，燕赵佳人接土风。","密地再归知不出，莫将竹马约童蒙。"],"title":"和并州刘密学见寄"}
