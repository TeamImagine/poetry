{"author":"袁说友","id":70676,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["浓云障日卧前山，已觉林深寸步难。","风雨于人本无意，筋骸如我不禁寒。","小窗饱听喧江浪，萧寺时惊落岸滩。","慨念兴亡千古事，夜阑相对说江干。"],"title":"被旨往许浦阅兵风雨中舟过梅里"}
