{"author":"谭用之","id":211,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["莫学区区老一经，夷门关吏旧书生。","晋朝灭后无中散，韩国亡来绝上卿。","龙变洞中千谷冷，剑横天外八风清。","好携长策干时去，免逐渔樵度太平。"],"title":"约张处士游梁"}
