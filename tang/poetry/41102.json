{"author":"贯休","id":41102,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["政化由来通上灵，丰年祥瑞满窗明。","气严坐久灯凝焰，片大更深屋作声。","飘掩烟霞何处去，欹斜杉竹向帘倾。","雪林中客虽无事，还有新诗半夜成。"],"title":"对雪寄新定冯使君二首 二"}
