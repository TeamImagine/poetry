{"author":"程俱","id":235351,"strains":["○平仄仄平仄平，仄仄仄仄平○平。","仄平仄仄仄平仄，仄平仄平○仄平。","平平○平仄平平，平平仄平仄平平。","平平仄仄平仄仄，仄仄仄仄平○平。","仄平仄仄仄仄仄，仄平○仄○平平。","仄平仄平仄平○，仄仄平仄平○平。","仄平仄平平仄○，仄仄仄平平仄平。","仄平平平仄平○，平平○平平仄平。","平平平平仄仄平，平○仄平平仄○。"],"paragraphs":["空山月出栖鸟惊，溅溅暗溜山间鸣。","桂阴羃历夜香冷，有人步虚闻紫青。","翩然骑麟下青冥，君非远游定方平。","云𫐌冉冉风袂举，左右玉立花娉婷。","手摩我顶一笑粲，别来弹指三千龄。","至言不烦去畦町，齿下端有真长生。","忽然纵身浮太廷，却笑炼砂飞八琼。","采芝方壶濯南溟，秦姬吹箫缑氏笙。","茫茫齐州九窖尘，人间可哀胡不闻。"],"title":"送江仲嘉褒东还家山方将从赤松子游为作仙游之诗以相步虚云"}
