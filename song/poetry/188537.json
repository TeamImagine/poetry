{"author":"魏野","id":188537,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["履历三朝五十春，坐棠难见辍元臣。","分茅已是无双将，折桂兼为第一人。","郡邑暂时劳抚恤，华夷克日望陶钧。","下车未暇求民瘼，先向东郊访隠沦。"],"title":"上知府大同王太尉"}
