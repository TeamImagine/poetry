{"author":"释惟凤","id":211093,"strains":["平平仄仄仄，平仄仄平○。","仄仄仄仄平，平平仄平平。","平仄平平仄，仄仄平仄平。","○仄仄仄○，仄仄平平平。","仄仄平○仄，平平仄仄平。","仄平平仄○，平平仄仄○。","仄仄平平仄，平平仄平平。","平平平仄平，平平平仄平。"],"paragraphs":["东西望朔漠，姑射独崔嵬。","一片两片云，终南太华来。","根绕黄河曲，影落清渭隈。","深涧饮渴虹，邃洞生秋雷。","古径穷难尽，晴岚拨不开。","海鹏飞上迟，边风劲触回。","傲隐非他古，依灵有奇才。","曾生心若何，猿声终夜哀。"],"title":"姑射山诗题曾山人壁"}
