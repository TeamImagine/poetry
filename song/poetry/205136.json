{"author":"梅灏","id":205136,"strains":["仄平仄仄仄平平，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["水无浊浪地无尘，渺渺江湖天与邻。","占得沧波输钓叟，吟穷清景属诗人。","阴晴隠见山千叠，上下澄明月一轮。","欲画为图随处看，风光变态状难真。"],"title":"吴江太湖笠泽虹桥"}
