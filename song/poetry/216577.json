{"author":"张耒","id":216577,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["少年词笔动时人，末俗文章久失真。","独爱诗篇超物象，祇应山水与精神。","清溪水拱荒凉宅，幽谷花开寂寞春。","天上玉楼终恍惚，人间遗事已埃尘。"],"title":"岁暮福昌怀古四首 李贺宅"}
