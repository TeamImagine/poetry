{"author":"方回","id":149618,"strains":["仄平仄仄仄平平，平平仄仄仄仄平。","平平平仄平仄仄，平平仄平平仄○。","○仄仄仄平，仄仄仄平平仄仄。","○仄仄仄仄，仄仄平仄平平仄。","仄平平仄平，仄仄仄平○。","平仄平平平仄仄，仄仄仄平平仄平。","仄仄平平平仄平，平平仄仄○平平。","仄仄平平仄仄仄，仄仄平平仄仄平。","仄平平仄平平仄，仄仄○平平仄○。","仄仄○仄仄仄仄，平平平仄平平仄。","仄平仄平仄仄平，平平仄仄平平○。","仄仄仄？仄平平，○平仄仄仄平平仄平，仄仄平平仄仄平。","仄平平平仄仄仄仄仄○仄，仄仄仄仄○平平仄○。"],"paragraphs":["往年一上岳阳楼，西风倏忽四十秋。","诗牌高挂诗两首，他人有诗谁敢留。","其一孟浩然，解道气吞云梦泽。","其二杜子美，解道吴楚东南坼。","浩然诗不多，句句尽堪传。","天下诗人推老杜，老杜又专推浩然。","我亦尝遨江汉边，梅花腊月犹年年。","一句新诗学不得，谩饱槎头缩项鳊。","雪天谁写诗穷状，冻合吟肩神气王。","短褐长夜死不朽，貂蝉何必凌烟上。","偶随故人直玉堂，龙鳞不顾婴君王。","李太白、贺知章，三郎不识放归云水乡，子美先生饿欲僵。","浩然先生不直内厩一疋马，可是蜀栈骑馿山路长。"],"title":"孟浩然雪馿图"}
