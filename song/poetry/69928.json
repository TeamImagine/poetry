{"author":"王炎","id":69928,"strains":["平仄仄平仄，平平○仄平。","仄仄仄仄平，平○仄平○。","仄仄仄仄仄，仄平○仄平。","仄仄平仄仄，平仄平平○。","仄仄○○仄，仄平仄平平。","仄平仄平平，平平平○平。"],"paragraphs":["羸老畏风湿，河鱼将奈何。","玉友岂不佳，终难护天和。","数息谩吐纳，炼形空按摩。","自笑来日短，残漏鸣铜荷。","吏事如衣垢，濯之费挼挲。","养疴谅非宜，山林归兴多。"],"title":"苦脾泄在告因饮白酒一杯小愈魏倅有诗已而病复作因次韵见意"}
