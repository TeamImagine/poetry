{"author":"邵雍","id":124012,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["山有乔峰水有涛，未能容屐岂容舠。","非无仁智斯为乐，少有登临不惮劳。","言味止知甘脍炙，语真谁是识琼瑶。","自惭不尽人才处，长恨今人论太高。"],"title":"登山临水吟"}
