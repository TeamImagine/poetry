{"author":"李縠","id":28744,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["岂有头风笔下痊，浪成蛮语向初筵。","兰亭旧趾虽曾见，柯笛遗音更不传。","照曜文星吴分野，留连花月晋名贤。","相逢只恨相知晚，一曲骊歌又几年。"],"title":"浙东罢府西归酬别张广文皮先辈陆秀才"}
