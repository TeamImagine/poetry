{"author":"杨亿","id":210383,"strains":["仄平平仄○平平，平仄平○仄仄平。","平仄仄○平仄仄，仄○平仄仄平○。","仄平仄仄平平仄，仄仄平平仄仄○。","仄仄仄平平仄仄，平平平仄仄平平。","仄○仄仄平○仄，仄仄平平○仄平。","平仄平平仄平仄，仄平平○仄平平。"],"paragraphs":["几年华省冠名曹，归棹夤缘入海涛。","才奉色难馨夕膳，便将心计析秋毫。","政成婺女生祠在，地近明光伏奏劳。","夜直乍谙绫被暖，晨趋频见露盘高。","共期昼日承三接，莫许秋风长二毛。","为郡今来最卑屑，劝君休更梦悬刀。"],"title":"闻道卿途中授计司判官"}
