{"author":"陈东","id":250293,"strains":["平平仄仄仄平平，仄仄平平平仄平。","平仄平平平仄仄，仄平平仄仄平平。","平平平仄平平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["依依客馆夜燃膏，子夜羁愁无处逃。","闲炷炉香听夜雨，快斟杯酒读离骚。","休惊时节云何速，独吊古人殊不遭。","一阵晓寒催画角，朝来爽气碧山高。"],"title":"秋夜独坐有感一章奉呈师说令尹奉议光明主簿虞章"}
