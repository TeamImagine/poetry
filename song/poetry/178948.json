{"author":"王陶","id":178948,"strains":["平仄仄仄平仄仄平仄仄，平仄平平仄○仄。","○平仄仄仄平平，仄仄仄○平仄仄。","仄平仄仄平仄仄，仄仄仄平平仄仄。","平仄平平仄仄平，仄仄○平仄仄平。","平平平仄仄○仄，仄仄○平平仄○。","仄○仄仄仄仄平，○仄○仄○平平。","平平仄平仄平仄，○平仄平仄平仄。","平○仄仄仄平平，仄仄仄○仄平仄。","平○仄平仄仄平，平平○仄仄仄○。","仄仄平仄平平仄，平仄仄平○仄平。","仄○平平仄仄仄，仄平仄○平平仄。","平○仄仄○平平，平仄仄平仄○仄。","平仄平平仄仄仄，仄○仄仄平○仄。"],"paragraphs":["君不见镇戎德顺弓箭手，耕种官田自防守。","相团置堡御蕃军，下视贼庭殊不有。","杀羊取骨燃艾炙，试卜赋兵知拾寇。","都校招呼入堡居，堡外重围百里余。","墙低城小不难破，贼箭如棚城上过。","堡中不及数十人，且斗且骂且欣欣。","登陴斫门谓平取，应弦死伤已无数。","窗间定箭射酋豪，一箭已闻哭声举。","争将锦囊裹贼尸，鸣金收众唯恐迟。","不唯城堡依然固，吾众不伤毫与厘。","自从干戈动四鄙，覆军杀将曾无耻。","朝廷未省遗边功，何事此勋不闻记。","安得天兵百万众，尽如此辈坚且勇。"],"title":"有窦复者世居镇戎能道边事"}
