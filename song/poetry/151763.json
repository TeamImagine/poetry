{"author":"何梦桂","id":151763,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["富贵男儿昼锦衣，天涯漂泊众心违。","人情钩饵惊鱼去，世界瓶罗碍雀飞。","隠去甘从山鬼唤，狎游宁堕海翁机。","草堂犹在终归去，只恐风尘白发微。"],"title":"汾阳诸公招徐祥叔归代之答谢  其一"}
