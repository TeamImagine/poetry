{"author":"李龏","id":120323,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["云揭繁阴雨乍收，吴王故国悄如秋。","春光物态千年在，草色人心一样愁。","香径有时迷野蝶，帆泾无处觅沙鸥。","桃花欲谢清明近，两鬓霜丝感昔游。"],"title":"吴下春阴"}
