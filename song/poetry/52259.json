{"author":"郑昺","id":52259,"strains":["平平仄仄仄仄平，○平仄仄○平平。","仄平平仄仄○仄，仄仄仄仄平平平。","仄仄仄仄仄仄平，仄仄平仄○仄平。","仄平仄平仄○○，○平平仄○仄平。","仄平仄仄仄仄平，仄平仄平仄仄平。","仄平○平平平仄，仄平仄仄平仄平。","仄仄仄平平仄平，仄仄平仄仄仄平。","仄平仄仄仄仄仄，平平平仄仄仄平。","仄○○仄平平平，仄仄仄○○○平。","○○仄仄仄仄仄，仄仄仄仄仄平平。","○平仄仄仄○仄，仄平仄仄○平平。","仄仄仄平平平平，仄○平平仄平平。","仄平平平仄仄仄，平○仄仄平仄平。","平平仄平仄仄平，○仄仄仄仄仄平。","平平仄仄仄平仄，平○仄仄仄平平。","平平仄仄仄平仄，○○仄仄平平平。","平平仄仄仄平仄，仄仄○仄平平平。"],"paragraphs":["阎公十八学士图，当时妙笔分锱铢。","惜哉名姓不题别，但可以意推形模。","十二匹马一匹馿，五士无马应直庐。","五鞍施狨乃禁从，长孙房杜王魏徒。","一人醉起小史扶，一人欠伸若挽弧。","一人观鹅凭栏立，一人运笔无乃虞。","树下乐工鸣瑟竽，八士环列按四隅。","笑谈散漫若饮彻，盘盂杯勺一物无。","坐中题笔清而癯，似是率更闲论书。","其中一著道士服，又一道士倚枯株。","三人傍树各相语，一人系带行徐徐。","后有一人丰而胡，独吟芭蕉立踟蹰。","一时登瀛客若是，贞观治效真不诬。","书林我曾昔曳裾，三局腕脱几百儒。","雄文大笔亦何有，餐钱但日靡公厨。","邦家治乱一无补，正论出口遭非辜。","时危玉石一焚扫，览画思古为嗟吁。"],"title":"题阎立本十八学士图"}
