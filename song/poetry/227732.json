{"author":"释德洪","id":227732,"strains":["仄平○仄平仄仄，仄平仄○平○仄。","仄仄平平平仄平，仄平仄仄平平仄。","仄平平仄○仄平，○平平仄平平仄。","平平仄仄平仄仄，平仄平○仄平仄。","○仄平○仄仄平，仄仄平平仄平仄。"],"paragraphs":["乃翁纯孝曾种玉，一双秀干森如束。","忆昨同舟游邺都，鬓须尚带庐山绿。","只今追想如梦魂，更堪哦子阳关曲。","霜蹄暂蹶堪一笑，连璧终当照金屋。","且醉山中浩荡春，锦绣谁同赏云谷。"],"title":"次韵性之送其伯氏西上"}
