{"author":"陆游","id":34506,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["传杯谁与豁幽悰，霜晚黄花未满丛。","过雁一声寒霭外，短篱数掩夕阳中。","易虽病里犹能读，诗到愁边始欲工。","惟有功名真已矣，懒将华发对青铜。"],"title":"山园晚兴"}
