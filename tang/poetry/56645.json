{"author":"韦应物","id":56645,"strains":["○○仄仄仄，仄仄仄平平。","仄仄平平仄，平仄仄○平。","平仄平平仄，平仄仄平平。","平平仄仄平，平仄仄仄○。","仄平平仄平，平○○仄○。","仄平仄仄仄，平平○仄平。","仄○平仄○，仄仄平仄平。","仄平平仄仄，平平平仄平。","仄○仄平仄，平○平仄平。"],"paragraphs":["相闻二十载，不得展平生。","一夕南宫遇，聊用写中情。","端服光朝次，群烈慕英声。","归来坐粉闱，挥笔乃纵横。","始陪文翰游，欢燕难久幷。","予因谬忝出，君为沈疾婴。","别离寒暑过，荏苒春草生。","故园兹日隔，新禽池上鸣。","郡中永无事，归思徒自盈。"],"title":"寄职方刘郎中"}
