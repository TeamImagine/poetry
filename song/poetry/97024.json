{"author":"陈宓","id":97024,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄仄平仄仄，仄平平仄仄平平。"],"paragraphs":["宾僚满座昔难知，尽是才当汉石渠。","讼牒已资贤共次，茶瓯聊复话公余。","千村早见刀为犊，比屋仍看经荷锄。","疏拙却便明月夜，小窗松竹谩观书。"],"title":"县治登梁和寄居余叔济韵  其二"}
