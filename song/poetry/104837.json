{"author":"陶梦桂","id":104837,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["二十余年不入山，重来疑是梦魂间。","薰炉已冷灯犹在，经卷才收磬自闲。","寂寂禅关人罕到，茫茫人世事多艰。","朅来细说无生话，稳坐蒲团不忍还。"],"title":"游永福寺二首  其一"}
