{"author":"卢仝","id":13785,"strains":["仄平仄平仄平平平平平，仄仄仄平平平平。","平仄平平平，仄仄平仄平平○。","仄平仄仄平平仄仄平，仄仄平仄○平平。","仄仄平○平平平仄平仄仄，平平平仄○○平仄平平平。","平平？平仄平平，平平仄仄。","仄仄仄平仄，仄仄平仄平仄仄。","平仄平平平仄平仄仄仄平，○仄仄仄○平。","仄○仄平仄平？平平仄平，仄仄仄仄仄仄仄仄平平平。","平仄平仄平平平平，仄仄平平平平仄平平。"],"paragraphs":["玉川子沿孟冬之寒流兮，辍櫂上登生生亭。","夫子何之兮，面逐云没兮南行。","百川注海而心不写兮，落日千里凝寒精。","予日衰期人生之世斯已矣，爰为今日犹犹岐路之心生。","悲夫！南国风涛，鱼龙畜伏。","予小子戆朴，必不能济夫子欲。","嗟自惭承夫子而不失予兮，传古道甚分明。","予且广孤目遐赍于天壤兮，庶得外尽万物变化之幽情。","然后惭愧而来归兮，大息吾躬于夫子之亭。"],"title":"孟夫子生生亭赋"}
