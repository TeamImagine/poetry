{"author":"慕容彦逢","id":225696,"strains":["平仄仄平仄平平仄平仄，平平仄仄平平仄。","仄仄平平仄仄○，仄仄○平平仄仄。","仄仄仄平平○仄仄平平，平仄平平仄平仄。","平平仄仄平仄平，仄仄平平平仄仄。","仄仄平平仄仄平，○仄○平平仄仄。","○平平平仄平仄，平仄平平仄平仄。","仄平平仄○仄平，仄仄仄○平仄仄。","平平仄仄仄平平，仄仄○平仄○仄。","平平仄仄仄仄仄，仄仄平平仄平仄。","平平仄仄仄仄平，仄仄仄平仄平仄。","平仄○平平仄平，仄仄平平仄平仄。","平○○仄仄平平，平平仄仄平平仄。","仄平仄仄仄仄平，仄仄仄平○仄仄。","仄平仄平仄平仄，仄仄仄平○仄仄。","平平仄仄平仄平，仄仄平平平仄仄。"],"paragraphs":["公不见金谷楼台插寥廓，珠玑映出琉璃薄。","满甑青螺甲第空，富贵回头惊旅泊。","又不见渊明三径似元卿，蓝缕茅檐仅容著。","心知侈汰非远谋，寄傲南窗安所托。","二子薰莸古至今，遗臭传芬皆自作。","中郎天机湛秋水，涵泳源流漱芳酌。","小斋容膝思易安，顾盼俗缘嗟自缚。","琴书对眼助清闲，杖履从人笑疏略。","红尘一点不到处，只许炉香度帷箔。","吁嗟淡静世所艰，此味要之属丘壑。","能以膏粱甘寂寥，道德高风信玄邈。","真长标置自非凡，区区乃念东山乐。","见嗤逸少固所宜，讵识此生如寄壳。","会须掩关友松菊，俗子扣门从剥啄。","挥残麈尾虽可佳，弄绝韦编良不恶。"],"title":"和岑运使题赵吏部容膝斋诗"}
