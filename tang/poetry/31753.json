{"author":"郑谷","id":31753,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["锦帐名郎重锦科，清宵寓直纵吟哦。","冰含玉镜春寒在，粉傅仙闱月色多。","视草即应归属望，握兰知道暂经过。","流莺百啭和残漏，犹把芳樽藉露莎。"],"title":"春夕伴同年礼部赵员外省直"}
