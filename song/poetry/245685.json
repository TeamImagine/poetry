{"author":"朱淑真","id":245685,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["缭绕晴空似雪飞，悠扬不肯著尘泥。","花边娇软黏蜂翅，陌上轻狂趁马蹄。","贴水化萍随浪远，弄风无影度墙低。","成团作阵愁春去，故把东君归路迷。"],"title":"柳絮"}
