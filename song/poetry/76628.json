{"author":"赵蕃","id":76628,"strains":["仄仄平○仄，○平平仄平。","平平仄仄仄，仄仄仄平平。","平仄平平仄，平平仄仄平。","仄平平仄仄，仄仄仄○平。","○仄平平仄，平平仄仄平。","平平仄平仄，仄仄仄平○。","平仄平平仄，平平仄平平。","平平仄平仄，平○仄平平。","平仄○平仄，平平仄仄平。","平平仄平仄，仄仄仄平平。"],"paragraphs":["邂逅高标识，漂流仁里依。","君为鄂渚去，我亦鼎州归。","风月情何已，江湖便苦稀。","政嗟书莫数，忽喜麈重挥。","论事多惊俗，谈诗每造微。","方能以文会，遽复揽征衣。","常伯麒麟像，词垣鸑群飞。","官今况京秩，名且达天扉。","天马当云路，沙鸥合钓矶。","无庸问车笠，要不负羁鞿。"],"title":"送张王臣"}
