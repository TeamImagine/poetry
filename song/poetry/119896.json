{"author":"林希逸","id":119896,"strains":["仄仄平平平仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["定是仙从天目来，少曾吟咏到襄淮。","才名词伯班常伯，学问平斋授恕斋。","华盖谩云邻翰苑，衮衣不许上瑶阶。","海山纵好归何处，叹惜人间事好乖。"],"title":"恕斋洪尚书挽诗  其一"}
