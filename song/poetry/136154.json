{"author":"吴势卿","id":136154,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["昨陪骏马骤芳尘，怪得梅花喜色新。","恰则祝尧开瑞节，居然生甫已今辰。","冰壶缓度壶天日，翠玉交辉玉树人。","天下至荣公占尽，彩衣皂盖更青春。"],"title":"寿刘监丞  其一"}
