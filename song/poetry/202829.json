{"author":"释道潜","id":202829,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["遶舍苍烟晚更凝，隔帘新月未多明。","栖乌著树无余噪，老桧吟风有细声。","客散愈怜真境好，定回犹觉幻身轻。","可堪俗子能知味，此语聊传北郭生。"],"title":"寄蔡彦规主簿"}
