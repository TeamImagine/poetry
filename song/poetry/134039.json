{"author":"释文珦","id":134039,"strains":["仄仄仄平仄，○平平平平。","仄仄平仄仄，平仄平平平。","平平仄仄仄，仄仄仄仄平。","仄仄仄仄仄，仄仄仄仄○。","平仄仄平仄，仄平仄平平。","平仄仄仄仄，仄平仄○平。","○仄仄仄仄，平平仄平平。","仄仄仄仄○，仄仄○平平。","仄仄○平平，仄仄仄平平。"],"paragraphs":["所画者谁子，将非高阳儿。","满腹常贮酒，何异于鸱夷。","陶陶以自乐，礼法不可縻。","酿酒用老瓦，漉酒脱接{罒离}。","宁复问升斗，岂尝辨醇醨。","终日但兀兀，一卮掌中持。","颇谓有妙理，非人所能知。","饮罢忘百虑，袒跣行斜晖。","大笑沈湘人，独醒亦奚为。"],"title":"题醉翁图"}
