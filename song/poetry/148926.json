{"author":"方回","id":148926,"strains":["平平平仄平，仄平平仄仄。","仄平平平平，平仄仄仄仄。","仄平仄仄平，仄仄平平仄。","平平仄平仄，平平仄平仄。","仄仄平平平，仄仄仄平○。"],"paragraphs":["平生天外心，异乎诸子者。","着鞭无前途，焉用取竹马。","乍争祖逖先，肯出桓温下。","黄钟晚遭毁，轰雷釜鸣瓦。","细玩郊沙爻，可不举需疋。"],"title":"以采菊东篱下悠然见南山为韵赋十首  其五"}
