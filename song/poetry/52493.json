{"author":"释宝昙","id":52493,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["新诗老去合名家，犹喜春风在鬓华。","恨彻斯文无雪处，竟将好语向谁夸。","自知人物随时尽，独倚栏干到日斜。","问讯故人今健否，东篱明日又黄花。"],"title":"和张功父寄陆务观郎中"}
