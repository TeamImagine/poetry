{"author":"姚勉","id":140606,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["睎颜欲进圣门科，何意嫦娥剪绿罗。","拾紫不知如芥易，一红也觉占春多。","兴贤借此双旌重，得士欢于五袴歌。","九万扶摇风力健，稳吹槎驭上天河。"],"title":"和郡侯劝驾韵  其二"}
