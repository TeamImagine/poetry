{"author":"刘一止","id":237595,"strains":["平平平○○，仄仄仄仄平。","仄仄仄仄平，仄平平○平。","平平仄仄仄，○仄仄仄○。","仄仄仄仄平，仄仄平仄平。","平平○平仄，仄仄仄仄平。","仄仄仄仄平，平平仄平○。","平○仄平平，仄仄仄仄平。","仄仄仄仄平，平平仄仄平。"],"paragraphs":["东峰高如屏，月出久未知。","竹影忽上窗，淡台时参差。","幽人坐数息，瞑久息愈迟。","举目月在窗，便觉心境移。","平生浪纷扰，自省黠半痴。","岁晚得此身，终焉以为期。","山中有寒暄，我不记四时。","乐此见有初，非关未忘诗。"],"title":"月出一首"}
