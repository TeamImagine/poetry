{"author":"宋祁","id":13792,"strains":["仄仄平平仄仄平，仄平平仄仄平仄。","仄平仄仄平平仄，仄仄平平仄仄平。","仄仄仄平平仄仄，平平仄仄平平平。","平平平仄平平仄，仄仄平平仄仄平。"],"paragraphs":["一雨初回逗晚凉，近郊连帟俨相望。","乞浆易醉墦间客，就养初闲灶下郎。","暖吹未休缘迥野，低烟不散为垂杨。","家家钟鼓争行乐，肯信龙蛇是怨章。"],"title":"寒食野外书所见"}
