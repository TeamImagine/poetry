{"author":"邹浩","id":222268,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["人生游艺亦多端，莫若医书可纵观。","曾向千金深有得，孰云三界果无安。","忘怀已自袪灾瘴，寄语尤知笃岁寒。","敢不拜嘉勤辅助，保全归去奉亲欢。"],"title":"读袁柬之书"}
