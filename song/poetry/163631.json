{"author":"熊禾","id":163631,"strains":["仄仄平平仄平仄，仄平仄仄仄平平。","仄平仄仄仄平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["试问山中亦何好，见山便自喜居山。","不堪造物半生役，枉使男儿百岁闲。","天柱沈冥阴雨外，幔亭缥渺彩云间。","苍生辛苦何终极，控鹤仙人去不还。"],"title":"入武夷山二首  其二"}
