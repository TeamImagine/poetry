{"author":"杨亿","id":210586,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["外台论荐达乘舆，花县弦歌制锦初。","气直公车曾谏猎，政清官舍旧悬鱼。","二林重结遗民社，五柳闲寻靖节居。","好继谪仙留绝唱，云屏九叠倚晴虚。"],"title":"黄旦宰江州德化县"}
