{"author":"梁颢","id":189150,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["恳辞浮宦振家声，悬忆高堂指去程。","选籍便通闺籍美，彩衣兼映锦衣荣。","推恩半俸供甘旨，守道全家试满盈。","我恨无亲可归养，与君言别若为情。"],"title":"赠淳于公归养"}
