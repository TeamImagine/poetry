{"author":"杨万里","id":45337,"strains":["平平平平平仄仄，仄仄仄平仄○仄。","平平仄仄仄平平，仄仄平平仄平仄。","平平仄仄仄平平，○仄仄仄仄平○。","平平仄仄仄平仄，仄平仄仄仄平平。","平平仄仄○平仄，仄平仄仄平平仄。","仄平仄仄仄平平，○仄平平仄平仄。"],"paragraphs":["茅檐无声风不起，误喜夜来雨应止。","开门送眼忽心惊，失却前山万堆翠。","江南只说浙西山，更令著雪与人看。","诸峰尽处一峰出，凛然玉立最高寒。","溪声细伴吟声苦，客心冷趁波心去。","掉头得句恐天嗔，且唤征夫问前路。"],"title":"夜宿杨溪晓起见雪"}
