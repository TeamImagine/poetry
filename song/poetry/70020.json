{"author":"王炎","id":70020,"strains":["平平平仄仄仄平，仄仄仄平平仄仄。","仄平平仄仄平平，仄仄平平平仄仄。","仄平平平仄仄仄，仄仄平平平仄仄。","○平平仄仄仄仄，平仄仄平？仄仄。","平平平平○平仄，仄仄平平平仄仄。","仄平平仄仄仄○，○○平平○○仄。","平○仄仄○仄○，仄平仄仄仄仄仄。","仄○平仄仄平○，仄仄平平平仄仄。"],"paragraphs":["平生言语苦不工，甲乙未能成类稿。","曩时陶谢以诗鸣，竭力追随终莫到。","上人词锋极痛快，睥睨千人军可扫。","长须惊喜见此客，无怪绕枝鳱鹊噪。","师言能诗且工画，笔仗须先知嫩老。","复言能画亦饱参，亹亹玄谈听更好。","吾闻法海深又深，性珠可得不可讨。","若除诗画与谈禅，未审云何真悟道。"],"title":"用元韵答清老  其三"}
