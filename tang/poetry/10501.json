{"author":"欧阳詹","id":10501,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平平仄，平仄仄仄仄平平。"],"paragraphs":["江皋昨夜雨收梅，寂寂衡门与钓台。","西岛落花随水至，前山飞鸟出云来。","观风驷马能言驻，行县双旌许𫏐回。","岂不偶然聊为竹，空令石迳扫莓苔。"],"title":"薛舍人使君观察韩判官侍御许雨晴到所居既霁先呈即事"}
