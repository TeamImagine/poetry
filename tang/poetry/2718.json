{"author":"杜甫","id":2718,"strains":["平平平仄平，仄仄○仄平。","仄仄仄○仄，仄平平仄平。","平平平平仄，平仄仄仄平。","○平仄平仄，仄平仄○○。","仄仄仄平仄，平平仄平平。","平平仄仄仄，仄仄仄平平。","仄平仄仄仄，平仄平平平。","仄平平平○，仄仄平○平。"],"paragraphs":["熊罴哮我东，虎豹号我西。","我后鬼长啸，我前狨又啼。","天寒昏无日，山远道路迷。","驱车石龛下，仲冬见虹蜺。","伐竹者谁子，悲歌上云梯。","为官采美箭，五岁供梁齐。","苦云直簳尽，无以充提携。","奈何渔阳骑，飒飒惊烝黎。"],"title":"石龛"}
