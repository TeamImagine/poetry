{"author":"李流谦","id":30543,"strains":["平平平平平，仄平仄平仄。","平平平仄仄，仄仄仄仄仄。","平平平仄平，仄仄仄平仄。","仄仄仄○平，平平仄平仄。","仄平仄仄仄，仄仄仄仄仄。","平平仄平平，仄仄仄平仄。","平平仄仄仄，平仄仄仄仄。","仄平仄平仄，平仄仄仄仄。","○○仄平平，仄○仄平仄。","○平仄平仄，仄仄○仄仄。","仄仄平○仄，仄仄仄仄仄。","仄○仄平仄，仄仄仄平仄。","平○仄平仄，仄仄平平仄。","平平仄仄平，仄平平仄仄。","仄平平○○，仄平平仄仄。","仄平平仄平，仄仄○平仄。"],"paragraphs":["谁浇无边春，酿成此天色。","文章祇引睡，茗椀不着力。","虽无田父邀，欲到野人宅。","日萼鬭深妍，风条舞柔碧。","数峰极蕴藉，未到辄目逆。","人心有同然，一样寄岑寂。","茅茨破不补，吾意嘿有适。","置樽小轩户，云气手阖辟。","苍苍万檀栾，晚吹自萧瑟。","穿荒取微迳，便旷从短策。","忽与幽兴会，照我两尺璧。","白虹润山木，取友固多益。","谈深近迂怪，理奥烦探索。","鲸杯不足吞，马肝无用食。","玉虬蟠蜿蜒，万鳞寒缩涩。","饯春春未阑，尚及三之一。"],"title":"清明日同宋才夫王子友游秦氏园分韵得一字"}
