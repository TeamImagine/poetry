{"author":"刘攽","id":183731,"strains":["仄仄仄平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平平仄，仄平平仄仄平平。","仄平仄仄平平仄，平仄平平仄仄平。"],"paragraphs":["一叟汲泉摇辘轳，老妻分水亦携锄。","青青宿草知春入，浥浥苍苔过雨初。","劳力不应嗤强勉，养生何必待赢余。","白头当作于陵子，身教儿孙种树书。"],"title":"观灌园偶书"}
