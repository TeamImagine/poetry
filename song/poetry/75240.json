{"author":"赵蕃","id":75240,"strains":["仄仄平平仄仄平，平平仄仄仄平平。","平平仄仄平平仄，平仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["去岁修途度此晨，今年抱疾更漳滨。","官壶可醉难多致，城菊未开空屡巡。","忆我有诗朝在手，思君何处暮伤神。","遥知置酒登高者，回首西南只两人。"],"title":"九日次韵斯远去年是日同成父登半山亭见怀之什寄斯远兼示成父"}
