{"author":"陈造","id":59469,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["客来一笑同乡味，便粉秋菰刷藕泥。","糟浥子姜仍旧法，笼缄干笋俨新题。","白鱼紫蟹空濡沫，窘兔惊麋想砀迷。","自揣臞儒合蔬粝，放麑终恐愧巴西。"],"title":"对客再次韵"}
