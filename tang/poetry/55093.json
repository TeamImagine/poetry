{"author":"刘长卿","id":55093,"strains":["○平仄平仄，仄仄平平○。","平仄平仄仄，仄平仄平平。","仄○仄仄仄，仄仄平平平。","平平仄仄平平仄，仄仄平平仄平仄。","仄○平仄仄平平，平仄○○仄○仄。"],"paragraphs":["扁舟傍归路，日暮潇湘深。","湘水清见底，楚云淡无心。","片帆落桂渚，独夜依枫林。","枫林月出猿声苦，桂渚天寒桂花吐。","此中无处不堪愁，江客相看泪如雨。"],"title":"入桂渚次砂牛石穴"}
