{"author":"邓深","id":27689,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["池塘水落倒枯荷，橘绿橙黄晚菊多。","日暖怀沙鳖衷甲，霜清奔火蟹横戈。","如今时节从来好，得醉工夫似旧么。","傥有征鸿过巫峡，待凭诗句问如何。"],"title":"晚秋怀社中诸子"}
