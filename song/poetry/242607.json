{"author":"李纲","id":242607,"strains":["平平○仄平，仄仄平仄仄。","仄平仄○仄，平仄仄平仄。","平平仄○○，○仄仄平仄。","仄平平仄○，仄仄仄平仄。","仄仄○○平，仄仄仄仄仄。","仄平仄平平，仄仄仄仄仄。","平平仄仄仄，平仄仄平仄。","仄仄平仄仄，平平仄平仄。","平平仄仄○，仄仄仄仄仄。","仄仄仄仄平，仄仄平仄仄。","仄○仄仄平，平仄仄平仄。","仄平○仄仄，仄仄仄平仄。","平平仄仄平，仄仄仄平仄。","平平平仄仄，平仄仄○仄。","仄平平仄仄，平仄平○仄。","仄仄仄平平，平平仄平仄。"],"paragraphs":["青松更雪霜，始见枝干老。","挺然节操士，安用致身早。","吾衰习禅观，颇觉得无恼。","每于文字间，未免尚穷讨。","遇物空吟哦，愧乏句语好。","有时肆狂言，自哂太草草。","儒生舍翰墨，无与寄幽抱。","富贵非所愿，神仙渺云岛。","宁知万卷中，养此一气浩。","子若汗血驹，振辔千里道。","我如铩翮鸿，毛羽半摧槁。","适然相值遇，岂异宛丘翿。","新诗迭唱酬，险韵类虚𢭏。","文章虽末技，尘语贵除扫。","勉哉扛鼎力，回此狂澜倒。","此外复何为，穷通付旻昊。"],"title":"再用陈园韵示邓志宏"}
