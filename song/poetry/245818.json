{"author":"朱淑真","id":245818,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["春园得对赏芳菲，步草黏鞋絮点衣。","万木初阴莺百转，千花乍拆蝶双飞。","牵情自觉诗毫健，痛饮惟优酒力微。","穷日追欢欢不足，恨无为计锁斜晖。"],"title":"春园小宴"}
