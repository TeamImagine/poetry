{"author":"陈造","id":59059,"strains":["平仄仄仄平平平，仄平仄仄○平平。","平平仄平仄平仄，仄平仄仄○仄○。","仄平仄仄平仄仄，仄平平平仄○仄。","平平仄平平仄仄，仄平○平仄平仄。","平平仄仄仄仄平，○仄仄平仄平仄。","平平仄仄平平仄，平平仄平仄平仄。","仄仄仄仄平○仄，仄仄仄平平仄仄。","仄仄仄仄仄○平，平仄平仄平仄仄。","平平仄仄仄仄仄，○仄平平仄平仄。","仄仄仄仄○仄仄，○仄仄平平仄仄。"],"paragraphs":["妖魃肆虐挻余灾，麦田未麦空黄埃。","饥民忍饥守乡土，倚公力挽和气回。","梵筵告旱初拜手，补陀仙人已回首。","杨枝一麾神受职，雪龙占先效奔走。","飞翔作意擅晓昏，膏润趁时救枯朽。","人名此雪宗丞雪，祈禳取携屈伸肘。","德政可但人间最，大士与徒龙与友。","闵雨竞喜雪应祈，今段尤拜天赐厚。","归前帝席指日冀，更遣奇祥福诸后。","太岁在戌如在酉，看取乞浆还得酒。"],"title":"陈伯固使君祷雨得雪为作"}
