{"author":"韦应物","id":56561,"strains":["仄仄平平平，平平平○仄。","平仄仄平平，平平平仄仄。","仄平平仄仄，仄仄平平仄。","仄仄仄平平，○平○仄仄。","平平仄平仄，平平仄平仄。","仄仄平仄平，仄平仄平○。"],"paragraphs":["杲杲朝阳时，悠悠清陂望。","嘉树始氤氲，春游方浩荡。","况逢文翰侣，爱此孤舟漾。","绿野际遥波，横云分叠嶂。","公堂日为倦，幽襟自兹旷。","有酒今满盈，愿君尽弘量。"],"title":"扈亭西陂燕赏"}
