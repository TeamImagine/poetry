{"author":"方岳","id":127372,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["长松落落雪霜姿，欲往从之我所思。","剥啄始知摩诘病，推敲谁话贾僧诗。","可羞吾事蚊{亡/虫}等，坐失先生鸡黍期。","细雨断云秋晚路，此情犹有菊花知。"],"title":"吕宗卿以病谢客明日约饭则予行矣诗以代简"}
