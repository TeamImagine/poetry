{"author":"王洋","id":251611,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["官栖枳棘莫消魂，身托丝萝在德门。","三后姻聫门户重，贰卿阅阀德名尊。","伤心结蚁灵轜远，保室鸣鸠道化存。","为问如何慰冥漠，饱闻中外有兰孙。"],"title":"挽黄夫人"}
