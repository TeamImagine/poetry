{"author":"李曾伯","id":129417,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平平仄平。"],"paragraphs":["三数年来已倦游，祗缘心迹不相谋。","深知我类虞翻相，莫怪人惊雍齿侯。","江国旧怀诗一解，吴乡新思酒双投。","一番公案重拈出，挑却行包归去休。"],"title":"维扬再赠林相士用前韵"}
