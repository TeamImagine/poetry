{"author":"吕定","id":77602,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三尺龙泉事远游，越王台上望南州。","一天雨过千山晓，万里风来五月秋。","江郭楼台蛮客市，海门烟日蜑家舟。","临戎不有安边策，应愧常何荐马周。"],"title":"登广城楼"}
