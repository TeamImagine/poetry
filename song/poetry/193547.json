{"author":"苏轼","id":193547,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["龛灯明灭欲三更，敧枕无人梦自惊。","深谷留风终夜响，乱山衔月半床明。","故人渐远无消息，古寺空来看姓名。","欲向磻溪问姜叟，仆夫屡报斗杓倾。"],"title":"七月二十四日以久不雨出祷磻溪是日宿虢县二十五日晚自虢县渡渭宿于僧舍曾阁阁故曾氏所建也夜久不寐见壁间有前县令赵荐留名有怀其人"}
