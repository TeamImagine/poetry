{"author":"华岳","id":99011,"strains":["仄仄平平仄仄平，平平仄仄仄平平。","仄平平仄平平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄仄平仄仄平。"],"paragraphs":["十载无人问益之，谁于欬唾觅珠玑。","两三千里家何在，三十六峰人未归。","将谓抱薪能救燎，果然画餠不充饥。","东川恐遇连荣祖，一笑不须论是非。"],"title":"思故人"}
