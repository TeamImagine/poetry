{"author":"杨杰","id":186602,"strains":["仄仄仄平平，仄仄仄平仄。","平仄平平平，平平仄仄仄。","仄○仄平仄，仄仄仄平仄。","仄平仄平仄，仄仄仄平仄。","平平平仄仄，仄平平仄仄。","仄仄仄仄仄，○仄仄仄仄。","仄平仄仄平，○仄仄仄仄。","仄仄平平平，平平仄平仄。","平仄仄平仄，平○平平仄。","○仄仄平仄，平仄仄平仄。","仄仄仄平平，平平仄平仄。","平仄仄平仄，仄平平仄仄。","平仄仄平○，仄平仄○仄。","仄平仄平平，仄仄平平仄。","仄平仄平平，平仄仄平○。","○平仄平仄，仄仄仄平仄。"],"paragraphs":["小隐隐山林，大隐隐城郭。","城郭多纷嚣，山林苦淡漠。","不如隐于酒，适意自斟酌。","屈原不能饮，独醒较清浊。","杨雄虽愿隐，载醪无适莫。","吏部瓮下卧，其隐可愧怍。","翰林市上眠，其隐太落拓。","孰若畸翁园，醺酣得天乐。","风暖鳯凰集，霜重梧桐落。","长啸待明月，明月出林薄。","倚杖傲浮云，浮云度寥廓。","虽近市朝路，不为名利缚。","知我尚幽胜，赋诗豫期约。","愿言醉乡游，一驾东飞鹤。","上池沃瑶浆，冲气溢金杓。","当知隐君子，志不在糟粕。"],"title":"酒隐园"}
