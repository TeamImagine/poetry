{"author":"许及之","id":60959,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["蓬莱云色正飞浮，猛乞分符向玉州。","抵鹊信嫌三献辱，如虹肯要万金酬。","勋名不朽山为砺，轩冕随缘芥作舟。","却憾渥漥求汗血，不如天厩出骅骝。"],"title":"送黄元章秘书还余杭待次荆门"}
