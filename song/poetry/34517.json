{"author":"陆游","id":34517,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["偶傍枫林结数椽，东归也复度流年。","汀洲雁下依残水，墟里人行破夕烟。","十月风霜欺客枕，五更鼓角满江天。","散关清渭应如昨，回首功名一怆然。"],"title":"幽居感怀"}
