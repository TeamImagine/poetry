{"author":"许棠","id":27578,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["多朝轩冕冠乾坤，四海皆推圣最尊。","楚玉已曾分卞玉，膺门依旧是龙门。","筵开乐振高云动，城掩鼙收落日昏。","尝念苍生如赤子，九州无处不沾恩。"],"title":"讲德陈情上淮南李仆射八首 二"}
