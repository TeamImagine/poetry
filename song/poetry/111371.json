{"author":"刘克庄","id":111371,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["令君抱送当秋晚，手种寒葩占断清。","伯始厚颜贪饮水，灵均满腹饱餐英。","要须晚节分香臭，宁与朝华角悴荣。","父老方夸琴调古，未应高兴慕渊明。"],"title":"题罗亨祖丛菊隠居"}
