{"author":"王洋","id":251265,"strains":["仄平平仄平仄平，平平仄仄平平平。","平平平平平仄仄，仄仄仄仄平平平。","平平平仄仄平仄，仄仄仄平平仄仄。","平○仄仄仄仄平，仄仄仄平平○仄。","仄○仄仄平仄平，仄平平○平仄平。","仄平○仄平○仄，仄○平仄平平仄。"],"paragraphs":["少常仙伯词翰光，天鹅绶带连天香。","崆峒之人瞻北斗，假面不敢呈西凉。","浮名于我亦何有，不爱热官能炙手。","诗参祖律品度髙，饮遇故人情分久。","梦中不踏肥马尘，觉来惊看琼树新。","只愁三叠诗更好，有如恩爱成烦恼。"],"title":"陈长卿侍郎以玉友末利见饷幷示长言已酬再示一篇再此次韵"}
