{"author":"韦应物","id":56841,"strains":["仄仄仄平仄，平仄仄平平。","○仄平平仄，仄仄仄平平。","平平仄平仄，○平平仄平。","仄仄平平仄，平仄仄平平。","平平仄平仄，平仄仄平平。","平平仄仄平，平○平仄平。"],"paragraphs":["晦赏念前岁，京国结良俦。","骑出宣平里，饮对曲池流。","今朝隔天末，空园伤独游。","雨歇林光变，塘绿鸟声幽。","凋甿积逋税，华鬓集新秋。","谁言恋虎符，终当还旧丘。"],"title":"月晦忆去年与亲友曲水游䜩"}
