{"author":"皇甫曾","id":2291,"strains":["仄平○○仄，平仄仄平平。","仄仄平○仄，平平仄仄平。","仄平平仄仄，仄仄仄平平。","○仄平平仄，平平仄仄○。","仄平平仄仄，仄仄仄○平。","○仄平平仄，○平○仄平。"],"paragraphs":["律仪传教诱，僧腊老烟霄。","树色依禅诵，泉声入寂寥。","宝龛经末劫，画壁见南朝。","深竹风开合，寒潭月动摇。","息心归静理，爱道坐中宵。","更欲寻真去，乘船过海潮。"],"title":"赠鉴上人"}
