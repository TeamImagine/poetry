{"author":"刘商","id":8450,"strains":["平平仄平仄平仄，平平仄平平仄仄。","平仄平平平仄平，平平仄仄平平仄。","仄平平仄仄平仄，仄仄平平平仄仄。","仄仄平平仄仄平，平平仄仄平平仄。"],"paragraphs":["归来故乡见亲族，田园半芜春草绿。","明烛重燃煨烬灰，寒泉更洗沈泥玉。","载持巾栉礼仪好，一弄丝桐生死足。","出入关山十二年，哀情尽在胡笳曲。"],"title":"胡笳十八拍 第十八拍"}
