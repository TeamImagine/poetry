{"author":"罗隐","id":31006,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["破暗长明世代深，烟和香气两沈沈。","不知初点何人在，秪见当年火至今。","晓似红莲开沼面，夜如寒月镇潭心。","孤光自有龙神护，雀戏蛾飞不敢侵。"],"title":"长明灯"}
