{"author":"韩琮","id":25379,"strains":["平仄平平仄，平平仄仄平。","仄平平仄○，○仄仄平○。","仄仄○平仄，平平仄仄平。","仄○○仄仄，平仄仄平平。","仄仄○平仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","平○平平○，平平仄仄平。","平○平仄仄，平○仄平○。","平仄○平○，平平仄仄平。","仄○仄平仄，平仄仄平平。"],"paragraphs":["官信安仁拙，书非叔夜慵。","谬驰骢马传，难附鲤鱼封。","万里劳何补，千年运忝逢。","不量横草力，虚慕入云踪。","洁水空澄鉴，持铅亦砺锋。","月寒深夜桂，霜凛近秋松。","宪摘无逃魏，冤申得梦冯。","问狸将挟虎，歼虿敢虞蜂。","商吹移砧调，春华改镜容。","归期方畹积，愁思暮山重。","仙鼠犹惊燕，莎鸡欲变蛩。","唯应碧湘浦，云落及芙蓉。"],"title":"秋晚信州推院亲友或责无书即事寄答"}
