{"author":"杨万里","id":49440,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["瑶霜珠露两相鲜，玉宇金钲万里宽。","欲作一晴多少日，早知祗费数朝寒。","暴禾场里鸡豚乐，试笔窗前纸墨干。","儿女莫餐新淅饭，打头荷甔且输官。"],"title":"新晴"}
