{"author":"陆游","id":34374,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["小雨初收景气和，青苔狼藉落梅多。","曲肱野店睡斜日，濯足溪桥鸣细波。","久厌俗情生眼白，近承天诏赐颜酡。","骑鲸未返蓬壶去，此路犹须几浩歌。"],"title":"蛾眉村旅舍作"}
