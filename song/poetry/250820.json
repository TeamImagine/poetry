{"author":"刘才邵","id":250820,"strains":["平仄平平仄平仄，平平仄仄平平仄。","平平仄仄仄仄仄，仄平平仄平平仄。","平平仄仄平平平，○仄仄平○仄○。","仄平平仄仄平平，仄仄○平平仄仄。","平平仄仄仄平仄，○平仄仄平平仄。","仄平仄平仄仄平，仄仄平平仄○仄。","平平仄仄仄平平，仄仄平平仄○仄。"],"paragraphs":["修竹幽兰伴高卧，新诗不待江山左。","开缄快读耳目醒，睡魔奔迸愁城破。","悬知大手千人英，且拟二招吟只些。","暂时虽现宰官身，百事疏慵无所作。","郊居未敢厌岑寂，且烹杞菊充朝饿。","劝兄不须梦惠连，鄙句安能婉如佐。","冰壶玉椀幸无瑕，莫使游尘得轻涴。"],"title":"次韵王民瞻赠觉梵二首  其二"}
