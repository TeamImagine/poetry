{"author":"刘挚","id":187116,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平仄仄平。","仄仄平平仄平仄，平平平仄仄平平。"],"paragraphs":["山头云木郁青苍，山下江流净鉴光。","亭阁瞰临惭旧句，岩溪开筑想前良。","心甘水石忘羁宦，耳冷弦歌叹土乡。","寂寞先生与丛竹，相看孤节几秋霜。"],"title":"次韵陈秀才胄游石鼓山书院"}
