{"author":"于石","id":163776,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平平仄平。","平仄平平仄平仄，平平平仄仄平平。"],"paragraphs":["群蜂割据作生涯，户牖新开蜜酿花。","汉世侯王自分国，秦民父子各当家。","尊卑两尽君臣义，朝夕争趋南北衙。","因感途人本兄弟，无知微物亦何嗟。"],"title":"分蜂"}
