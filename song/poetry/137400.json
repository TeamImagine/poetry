{"author":"孙子秀","id":137400,"strains":["仄平仄平平仄仄，仄平仄仄平平仄。","平平仄仄仄仄○，平○仄仄仄平仄。","仄平仄仄○仄平，平仄平平仄平仄。","仄平平仄仄平○，仄平仄仄仄平仄。","仄平平○仄仄平，仄仄仄平平仄仄。","平平仄仄仄仄平，仄仄平平仄平仄。"],"paragraphs":["四明洞天居第九，巨灵擘石开窗牖。","扪萝陟𪩘不惮劳，同行况遇忘年友。","老苔护石苍虎闲，飞瀑悬岩玉龙吼。","豁然人与境俱胜，醉歌拍缶忘升斗。","固知壶中别有天，未必醉翁真在酒。","徘徊步月澹忘归，世事浮云竟何有。"],"title":"游丹山"}
