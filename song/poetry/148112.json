{"author":"方回","id":148112,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平仄仄仄仄平平。","仄平平仄平平仄，仄仄平平仄仄平。"],"paragraphs":["瞻紫阳山日仰高，此翁暮景亦云劳。","一爻变卦逢初遁，万古哀心寄续骚。","倬彼大贤犹蠖屈，矧予小技仅蝉号。","竹林书在吾能读，不厌千周更百遭。"],"title":"次韵谢胡子游学正二首  其一"}
