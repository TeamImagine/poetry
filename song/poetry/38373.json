{"author":"陆游","id":38373,"strains":["仄仄平平仄仄平，平平平仄仄平平。","仄仄仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雪鬓萧然两颊红，人间随处见神通。","半醒半醉常终日，非士非农一老翁。","枥骥虽存千里志，云鹏已息九天风。","巉巉骨法吾能相，难著凌烟剑佩中。"],"title":"题传神"}
