{"author":"王昌龄","id":54352,"strains":["平仄平仄○，仄平仄平仄。","平○仄平仄，平仄仄平仄。","仄平平仄平，仄仄平仄仄。","仄仄平仄仄，平仄平平○。","仄平平仄平，平仄仄○仄。","仄平平平仄，平仄仄平○。","平平仄平平，仄仄平仄仄。"],"paragraphs":["林卧情每闲，独游景常晏。","时从灞陵下，垂钓往南涧。","手携双鲤鱼，目送千里雁。","悟彼飞有适，知此罹忧患。","放之清冷泉，因得省疏慢。","永怀青岑客，回首白云间。","神超物无违，岂系名与宦。"],"title":"独游"}
