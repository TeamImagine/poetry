{"author":"司马光","id":176481,"strains":["○仄平○仄，仄仄平平平。","平仄仄平仄，平仄平平平。","平平仄仄平，仄仄仄仄平。","仄○仄仄○，仄○平平○。","仄平平仄平，仄仄仄仄平。","仄仄仄平平，仄仄平平平。","仄仄仄仄平，平仄平平平。","仄○仄平仄，仄仄平○平。","平仄仄仄仄，平仄平仄○。","仄○平平平，仄仄平平平。","仄仄○平平，仄仄○仄平。","仄仄仄仄仄，平仄仄仄平。","平仄仄○仄，仄仄○？平。","仄○平平仄，仄仄平平平。","○仄仄平仄，平仄○平平。"],"paragraphs":["长夏金正伏，火意尤骄盈。","夫子寓官舍，无术逃烦蒸。","轩窗豁四开，灭去壁上灯。","纻衣不可亲，羽扇安能胜。","濯泉泉已温，抚簟簟可憎。","万叶悄无风，但有飞蚊鸣。","六府燥不濡，喉舌烟尘生。","摄衣起徐步，四顾天正晴。","云汉浅欲涸，箕毕徒纵横。","忽思终南巅，秀出秦云青。","上有长松林，蔽日深杳冥。","下有万仞壑，含蓄太古冰。","安得蹑轻屐，杖策缘峥嵘。","挂冠芙蓉阙，结屋高崖棱。","回视万锺禄，飘撇如飞蝇。"],"title":"和江邻几六月十一日省宿书事"}
