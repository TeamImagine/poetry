{"author":"陈昉","id":108960,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["兰麝香消委废宫，纷纷漠漠夕阳中。","长门梦断金闺月，南国歌残玉树风。","流水池塘春色去，绿阴庭院彩云空。","西园半醉休回首，烟草凄凄雨正红。"],"title":"落花"}
