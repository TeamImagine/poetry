{"author":"孙应时","id":82344,"strains":["平仄平平仄，平平仄仄平。","平平平○仄，平仄仄○平。","仄仄平○仄，平平仄仄平。","平平仄平仄，仄仄仄平平。","仄仄○平仄，平○仄○平。","平平平仄仄，平仄仄平平。","仄仄○平仄，平平仄仄平。","平平仄平仄，仄仄仄○○。","仄仄○平仄，平平仄仄平。","平○○仄仄，平仄仄平平。","仄仄平平仄，平平仄仄平。","平平平仄仄，平仄仄平○。","平仄平平仄，平平仄仄○。","平平仄平仄，仄仄仄平平。","平○平平仄，平平仄仄平。","平平平仄仄，仄仄仄平仄。","平仄平平仄，平平○仄平。","平平仄平仄，仄仄仄平○。"],"paragraphs":["元祐人何负，黄郎昔此居。","江山愁思里，风景醉吟余。","问俗夸遗事，开荒想旧庐。","岩姿自奇怪，谷响故清虚。","鸟语传沽酒，猿吟忆荷锄。","文章喧宇宙，谈笑狎樵渔。","小德长携杖，元明阙寄书。","生涯竟流落，谤誉久乘除。","士固难逃世，天宁独困渠。","朝廷重日月，河雒痛丘墟。","事往真云已，神游信所于。","溪名虽发越，林影尚萧疏。","佳致归商略，成规易补苴。","春堤要杨柳，夏渚待芙蕖。","名胜新开府，风流得贰车。","追游方自此，雅尚不愁予。","天际归舟远，江干掺袂初。","明年记狂客，万里报何如。"],"title":"陪戎州范守阎倅饮涪翁溪纪事"}
