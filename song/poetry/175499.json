{"author":"刘敞","id":175499,"strains":["平仄平平仄，平平仄仄平。","平平○仄仄，○仄仄平平。","○仄平平仄，○○仄○平。","仄平平仄仄，平仄仄平平。","平仄平平仄，平平仄仄平。","○平仄平仄，仄仄仄平平。"],"paragraphs":["灵液涵秋色，仙花露夕香。","交阴分擢秀，并蒂烂齐芳。","回复天锺气，深沈地献祥。","宝灯辉四照，文羽势双翔。","飞盖宸游密，披图秘牒光。","重华与同本，并此祝无疆。"],"title":"观后苑瑞莲"}
