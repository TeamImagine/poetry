{"author":"太宗皇帝","id":27,"strains":["仄仄平平仄，仄仄平平平。","平平○仄仄，平仄仄平平。","平平平仄仄，仄仄仄平平。","平平仄仄仄，平平仄仄平。","仄仄平仄仄，平平仄仄平。","仄平平仄仄，平平仄仄平。","○仄平平仄，平平仄仄○。","平平仄仄仄，仄仄仄平平。","平平平仄仄，仄仄○平平。"],"paragraphs":["烈烈寒风起，惨惨飞云浮。","霜浓凝广隰，冰厚结清流。","金鞍移上苑，玉勒骋平畴。","旌旗四望合，罝罗一面求。","楚踣争兕殪，秦亡角鹿愁。","兽忙投密树，鸿惊起砾洲。","骑敛原尘静，戈回岭日收。","心非洛汭逸，意在渭滨游。","禽荒非所乐，抚辔更招忧。"],"title":"冬狩"}
