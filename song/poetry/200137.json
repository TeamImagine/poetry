{"author":"刘筠","id":200137,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["汉典久传祠太乙，竺坟亦说会夫人。","蟾蜍吐耀祥轮满，菡萏凝华宝檠新。","风转相竽来帝乐，香焚夹道杂车尘。","承平多庆群欢洽，益见严宸奉紫旻。"],"title":"上元日"}
