{"author":"苏轼","id":193651,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄仄平。","仄平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["山鸦噪处古灵湫，乱沫浮涎绕客舟。","未暇燃犀照奇鬼，欲将烧燕出潜虬。","使君惜别催歌管，村巷惊呼聚玃猴。","此地他年颂遗爱，观鱼并记老庄周。"],"title":"寿州李定少卿出饯城东龙潭上"}
