{"author":"范纯仁","id":184867,"strains":["平平仄仄仄平平，仄仄平平仄仄平。","仄平仄平平仄仄，仄仄平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["忠臣守正不谋身，处己虽危道益尊。","直为冕旒宣圣训，岂唯囹圄被宽恩。","阴功自可资耆寿，馀庆犹当见子孙。","徒有爱贤无所达，行将归老愧难论。"],"title":"昔帅环庆为部将所讼冯君学士被制鞠狱而获平反今相遇于洛"}
