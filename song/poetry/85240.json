{"author":"裘万顷","id":85240,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["一春留滞在京华，午日依前未到家。","细葛香罗素无望，黄尘乌帽亦堪嗟。","争舟野渡人如簇，立马邮亭日欲斜。","遥想埙箎献亲寿，彩衣罗拜酌流霞。"],"title":"端午上饶道中"}
