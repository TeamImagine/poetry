{"author":"李彭","id":232097,"strains":["仄平平平平，仄仄仄平仄。","○平仄仄仄，仄仄○仄仄。","仄仄仄平平，平平平仄仄。","平平○仄仄，○仄仄仄仄。","仄仄平○○，平平平仄仄。","仄仄○平○，仄平平仄仄。"],"paragraphs":["校雠淇园姿，劲特傲霜雹。","论交不满眼，入社难凑泊。","赖有此檀栾，嫣然时解箨。","风枝兼雨叶，调度固不恶。","结实何离离，开花纷莫莫。","鳯鸟当来过，岁华今异昨。"],"title":"净芗亭"}
