{"author":"吴季野","id":57999,"strains":["平平仄平○，平仄平平平。","仄仄平仄仄，仄平○平平。","○仄仄平平，平平平仄平。","○平仄仄仄，平仄仄平○。","平仄仄仄仄，仄仄○○平。","仄○○平平，仄仄平平平。","仄仄平仄仄，平仄仄仄○。","平平仄平仄，平仄○○平。"],"paragraphs":["宣城百山间，文脊尤奇峰。","拔出飞鸟上，画图难为容。","闻昔有幽人，扪萝追赤松。","遗形此石室，孤坐鹿裘重。","人去邈不返，洞壑空藏龙。","侧行苍崖烟，俯仰求灵踪。","逝者追可得，甘弃万户封。","安能久尘土，倾倒相迎逢。"],"title":"游山门寺望文脊山"}
