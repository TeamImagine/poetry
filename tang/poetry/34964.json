{"author":"吴少微","id":34964,"strains":["平仄仄仄仄，平仄仄仄平。","仄仄平仄仄，○平仄仄平。","仄平平平仄，仄仄○平平。","仄仄○仄仄，平平仄仄平。","平仄仄平仄，仄平仄平平。","平仄仄○仄，平平仄○平。","仄平平平仄，○仄○仄平。","仄○仄平仄，平平仄仄平。","仄平仄仄仄，平？仄平平。","仄仄平平仄，平平仄仄平。"],"paragraphs":["吾友适不死，於戏社稷臣。","直禄非造利，长怀大庇人。","乃通承明籍，遘此敦牂春。","药厉其可畏，皇穹故匪仁。","畴昔与夫子，孰云异天伦。","同病一相失，茫茫不重陈。","子之文章在，其殆尼父新。","鼓兴斡河岳，贞词毒鬼神。","可悲不可朽，车輤没荒榛。","圣主贤为宝，吁兹大国贫。"],"title":"哭富嘉谟"}
