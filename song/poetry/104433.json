{"author":"吕午","id":104433,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄仄平平仄平。","仄仄平平仄平仄，仄平平仄仄平平。"],"paragraphs":["当年唯说岳家军，纪律森严孰与邻。","师过村村皆按堵，功成处处可镌珉。","威名千古更无敌，词翰数行俱绝尘。","拟取中原报明主，亦劳余刃到黄巾。"],"title":"和岳王庙壁上韵"}
