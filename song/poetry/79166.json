{"author":"欧阳修","id":79166,"strains":["○○平○仄，平仄仄平平。","仄仄平仄仄，仄平平○平。","仄仄仄平仄，仄平○仄平。","平平仄平仄，仄仄平平平。","平平仄平平，仄仄仄仄平。","平平平仄仄，仄仄平仄平。","仄○仄平仄，平仄平仄平。","平仄仄平仄，平平仄平平。","仄仄仄平仄，仄○仄平平。","平仄仄平仄，仄仄平平平。","仄平仄平平，平仄仄平平。","仄仄平仄仄，○平平仄平。","平平○仄平仄仄平平平。","仄仄仄○仄，平平仄平平。","平平仄仄仄，仄仄仄仄平。","仄仄平仄仄，仄平仄平平。","仄仄仄平仄，仄○平仄平。","平平仄仄平，平仄仄○平。"],"paragraphs":["累累盘中蛤，来自海之涯。","坐客初未识，食之先叹嗟。","五代昔乖隔，九州如剖瓜。","东南限淮海，邈不通夷华。","于时北州人，饮食陋莫加。","鸡豚为异味，贵贱无等差。","自从圣人出，天下为一家。","南产错交广，西珍富卭巴。","水载每连舳，陆输动盈车。","谿潜细毛发，海怪雄须牙。","岂惟贵公侯，闾巷饱鱼虾。","此蛤今始至，其来何晚邪。","螯蛾闻二名久见南人夸。","璀璨壳如玉，斑斓点生花。","含浆不肯吐，得火遽已呀。","共食惟恐后，急先屡成哗。","但喜美无厌，岂思来甚遐。","多惭海上翁，辛苦斵泥沙。"],"title":"初食车螯"}
