{"author":"方回","id":149682,"strains":["○平平仄仄，仄仄仄○平。","仄仄平平仄，○平仄仄平。","平平平仄仄，仄仄仄平平。","平仄平仄仄，平平○仄平。","仄平○仄○，平仄仄平平。","仄仄平○仄，平平仄仄平。","平平○仄仄，仄仄仄平平。","平仄平平仄，平○仄仄平。","仄平平仄仄，平仄仄平平。","仄仄平○仄，平平仄○平。","仄○平仄仄，仄仄仄平平。","平仄平平仄，平平仄仄平。"],"paragraphs":["浪多年二十，是事弗如之。","老我初登第，闻君早解诗。","风霜悬齿颊，锦绣簇肝脾。","才是通漫刺，谁非献屈卮。","贵人遗世患，寒士扼时危。","道泰官犹冷，身穷气未衰。","虽无间屋妾，已有肯堂儿。","村拟茅斋卜，山将画卷随。","贺成良匪易，裒益复奚疑。","岁稔田收倍，秋凉渚泛宜。","定应争倒屣，不惜共捐赀。","千斛归舟驶，梁文想预为。"],"title":"送仇仁近持山村图求屋赀"}
