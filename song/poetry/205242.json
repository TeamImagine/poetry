{"author":"李之仪","id":205242,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["倦途回首已无牛，独向田间涉早秋。","倚仗固知同失马，攀援犹恐昧操舟。","渐逢陌上相推醉，尚有空中未下鸥。","可是道边无葬地，肯将身世曲如钩。"],"title":"又次子椿同君俞三诗  其一"}
