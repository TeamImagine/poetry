{"author":"董嗣杲","id":154824,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忍见柔枝缀彩英，愁围未解又清明。","茸茸叠萼萦春梦，袅袅长条系别情。","有样谩传居士制，无香徒滓海仙名。","文臣服色开时验，次第妖娆织不成。"],"title":"锦带花"}
