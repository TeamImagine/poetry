{"author":"韩驹","id":237151,"strains":["仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["定林何有惟修竹，急唤清樽趁午阴。","曲槛以南青嶂合，高堂其上白云深。","人犹未识官曹意，风自能披我辈襟。","是夜琴弹醉翁操，笑呼明月作知音。"],"title":"游定林寺"}
