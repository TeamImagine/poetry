{"author":"白居易","id":15471,"strains":["平平平仄仄，仄仄平仄平。","仄仄仄平仄，平平平仄平。","仄仄○仄仄，仄仄平平平。","平平仄仄仄，仄仄仄平平。","仄仄仄仄仄，仄平平仄平。","平平仄仄仄，仄仄○平平。","平仄平○仄，平平○仄平。"],"paragraphs":["商州南十里，有水名寿泉。","涌出石崖下，流经山店前。","忆昔相送日，我去君言还。","寒波与老泪，此地共潺湲。","一去历万里，再来经六年。","形容已变改，处所犹依然。","他日君过此，殷勤吟此篇。"],"title":"重过寿泉忆与杨九别时因题店壁"}
