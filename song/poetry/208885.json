{"author":"曾肇","id":208885,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["宦路崎岖寄此身，羡君筑室离嚣尘。","能将孝谨传家法，何用声名动世人。","桑落百壶宁惜醉，竹竿千亩不忧贫。","求田更欲依丘垅，来往他时愿卜邻。"],"title":"族兄山庄"}
