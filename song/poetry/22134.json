{"author":"王十朋","id":22134,"strains":["仄仄平仄仄仄平，平平平仄仄平平。","平平仄仄平仄仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蚤岁声蜚舍法中，漕台前日始收功。","辛勤半世虀盐学，慷慨平生畎亩忠。","作佛肯居灵运后，登仙更与阮郎同。","琼林宴罢游天禄，太一然藜定照公。"],"title":"送刘政孙"}
