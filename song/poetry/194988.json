{"author":"苏轼","id":194988,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["我老诗坛仆鼓旗，借君佳句发良时。","但空贺监杯中物，莫示孙郎帐下儿。","夜烛催诗金烬落，秋芳压帽露华滋。","故应好语如爬痒，有味难名只自知。"],"title":"次韵答刘景文左藏"}
