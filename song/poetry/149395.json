{"author":"方回","id":149395,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平仄仄平。"],"paragraphs":["草木归根白露零，寒蛬欲蛰动酸吟。","每惊世事如翻手，难保人生不负心。","旷野嗟嗟三献玉，权门诩诩四知金。","旧来梁上称君子，犹自潜形伺夜深。"],"title":"闲书二首  其二"}
