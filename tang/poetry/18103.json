{"author":"长孙佐辅","id":18103,"strains":["○平仄平仄，仄仄平平○。","平平仄平○，仄仄○平平。","仄○仄仄平，仄仄平仄平。","平仄仄仄仄，平平平仄平。","仄平仄仄平，仄仄○仄平。","平平平仄○，仄仄平平平。","平仄仄○仄，仄仄○平平。"],"paragraphs":["看书爱幽寂，结宇青冥间。","飞泉引风听，古桂和云攀。","地深草木稠，境静鱼鸟闲。","阴气晚出谷，朝光先照山。","有时独杖藜，入夜犹启关。","星昏归鸟过，火出樵童还。","神体自和适，不是离人寰。"],"title":"山居"}
