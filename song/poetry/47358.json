{"author":"杨万里","id":47358,"strains":["仄平平平平，平仄仄仄仄。","平平仄平仄，○仄○仄仄。","平平仄平仄，仄仄仄平仄。","平平平平平，仄仄仄仄仄。","？平平仄平，仄仄仄仄仄。","平平仄仄仄，平仄○平仄。","平平○仄平，○平仄仄仄。","仄平仄平仄，仄仄仄仄仄。","仄平仄○平，仄仄○仄仄。","仄平仄平仄，仄仄仄平仄。","平平平仄仄，仄仄仄平仄。"],"paragraphs":["荔支园园花，寒食日日雨。","先生老多病，颇已疏绿醑。","儿童喜时节，笑语治樽俎。","南烹俱前陈，北果亦草具。","蝤蛑方绝甘，笋蕨未作苦。","先生欲独醒，儿意难多拒。","初心且一杯，三杯亦漫许。","醒时本强饮，醉后忽快举。","一杯至三杯，一二三四五。","偶然问儿辈，卒爵是何处。","儿言翁但醉，已忘酒巡数。"],"title":"寒食对酒"}
