{"author":"韦骧","id":190663,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄仄平仄仄平。","平仄平平平仄仄，仄平平仄仄平平。"],"paragraphs":["岁华垂改月犹圆，寒夜长思一欿然。","从政谩图行幼学，济民何术御凶年。","消忧姑酌贤人酒，托德唯瞻刺史天。","安得居诸如过隙，早看麰麦被原田。"],"title":"寄孙叔康"}
