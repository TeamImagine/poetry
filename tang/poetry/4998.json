{"author":"独孤及","id":4998,"strains":["平平仄仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["郎官作掾心非好，儒服临戎政已闻。","说剑尝宗漆园吏，戒严应笑棘门军。","遥知抵掌论皇道，时复吟诗向白云。","百越待君言即叙，相思不敢怆离群。"],"title":"得柳员外书封寄近诗书中兼报新主行营兵马因代书戏答"}
