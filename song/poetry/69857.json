{"author":"王炎","id":69857,"strains":["平○仄仄平平仄，仄仄平平仄平仄。","仄平仄仄仄平平，仄仄平平○平仄。","平仄仄平平仄平，仄仄○平平仄仄。","平平仄仄平仄○，平仄仄平平仄平。","仄○仄仄仄平仄，仄仄仄仄仄仄平。","平仄平平平○仄，仄仄平平平仄仄。"],"paragraphs":["休将世事关身事，自数颓龄尚余几。","那堪老赋悼亡诗，不见蛾眉瓠犀齿。","熏染可无知见香，澡雪正须功德水。","风波跌足今惮行，林下独居心迹清。","冷看世态有翻覆，蚌则欲雨鹬欲晴。","何似消摇常燕坐，雪白莲花生烈火。"],"title":"用元韵答秀叔  其一"}
