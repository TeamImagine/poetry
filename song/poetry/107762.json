{"author":"王迈","id":107762,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["曾见端平进士评，邱君磊落榜中英。","忘形尔汝同年集，驰志伊吾即日行。","举子能谈真将略，元戎夸得好门生。","可怜书剑浑无用，才力如何与命争。"],"title":"挽邱制干二首  其二"}
