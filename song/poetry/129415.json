{"author":"李曾伯","id":129415,"strains":["仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平平平平仄仄平。"],"paragraphs":["忆昨相从戎马间，屡披锦诰慰苍颜。","烟尘历遍疆陲役，风雪同谙道路艰。","子负此名心已白，我成何事鬓徒斑。","一杯握手无它祝，归为移文问北山。"],"title":"送郭靖父还金陵  其二"}
