{"author":"强至","id":182755,"strains":["仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平平仄平平仄仄，平平仄仄仄平平。"],"paragraphs":["上年慈母怀乡泪，愁杀啼鹃耳畔飞。","归计任荒扬子宅，喜情自入老莱衣。","秣陵五马开樽待，荆渚双鱼荐馔肥。","能为圣朝全孝理，贤声行色两光辉。"],"title":"送彭景行寺丞侍养得请归荆南别业"}
