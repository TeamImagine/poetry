{"author":"黄庭坚","id":207895,"strains":["仄仄平平仄仄平，仄平平仄仄平平。","仄平平仄仄平仄，仄仄仄平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["颍上相逢杏始青，尔来瓜垄有新耕。","四时为岁已中半，万物得秋将老成。","日永清风摇麈尾，夜阑飞雹落棋枰。","两厅未觉过从数，政以顽疏累友生。"],"title":"呈马粹老范德孺"}
