{"author":"陆游","id":36547,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["芳树参差叶已成，园林随处听莺声。","游人正乐还兴叹，造物无心却有情。","糁径落红犹可藉，涨溪分绿已堪耕。","兰亭禹庙年年好，剩伴乡邻醉太平。"],"title":"春晴出游"}
