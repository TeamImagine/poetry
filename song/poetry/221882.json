{"author":"钱惟济","id":221882,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["枢府多年识相毫，又飞镮锡出神皋。","霞标起处瞻鸳刹，风信平时过鹭涛。","月露空蒙迷桧檝，天香芬郁湿兰袍。","道猷法窟从兹始，应叹吾生空二毛。"],"title":"送从进长老归天台"}
