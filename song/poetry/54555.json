{"author":"朱熹","id":54555,"strains":["平平仄平平，仄仄平平平。","平平仄仄仄，平仄仄仄平。","平仄仄平平，仄仄○平平。","○平仄○仄，仄仄仄平平。","仄仄仄平平，仄仄仄仄平。","平平平平平，仄仄平平平。","平平仄平仄，仄仄平平平。","平平仄平平，仄仄平○平。","仄仄仄平平，仄仄○平平。","仄平平仄平，平○仄平平。"],"paragraphs":["高楼一何高，俯瞰穷山河。","秋风一夕至，憔悴已复多。","寒暑递推迁，岁月如颓波。","离骚感迟暮，惜誓闵蹉跎。","放意极欢虞，咄此可奈何。","邯郸多名姬，素艳凌朝华。","妖歌掩齐右，缓舞倾阳阿。","徘徊起梁尘，綷縩纷衣罗。","丽服秉奇芬，顾我长咨嗟。","愿生乔木阴，寅缘若丝萝。"],"title":"拟古八首  其六"}
