{"author":"王维","id":45871,"strains":["平平仄平仄，仄仄平平仄。","平仄仄平平，平平仄平仄。","平平平平平，平仄仄平仄。","仄平仄平仄，仄仄平平仄。","○○平平○，仄仄仄平仄。","平仄仄平平，平仄平仄仄。"],"paragraphs":["郊居杜陵下，永日同携手。","仁里霭川阳，平原见峰首。","园庐鸣春鸠，林薄媚新柳。","上卿始登席，故老前为寿。","临当游南陂，约略执杯酒。","归欤绌微官，惆怅心自咎。"],"title":"晦日游大理韦卿城南别业四声依次用各六韵 二"}
