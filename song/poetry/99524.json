{"author":"洪咨夔","id":99524,"strains":["仄平仄平仄，○仄仄仄平。","仄仄○平平，仄仄平○平。","仄平仄○仄，平平平平平。","仄仄平平仄，平平仄平平。","仄平平平仄，仄○平平平。","仄仄仄平平，仄仄仄仄平。","仄仄平平仄，仄平仄○平。","○平仄平仄，仄仄仄仄平。","平平平仄仄，仄仄平平平。","平平仄平仄，仄仄仄仄平。","仄仄仄○仄，平平仄○○。","○平仄○仄，平仄仄仄平。","平平仄仄仄，仄仄仄仄平。","○仄仄仄仄，仄平仄平平。","仄仄平仄仄，仄仄平○平。"],"paragraphs":["紫岩护川陕，号令贼胆寒。","客有屏山刘，万甲胸中蟠。","石湖牧参井，遨头黄金鞍。","亦有山阴陆，春风迸诗肝。","主翁西清老，羽扇元戎坛。","莫府若而人，眼底缺未完。","顾予书生耳，外强苦中干。","从军十年事，未有半策干。","征笳芦叶脆，戍角梅花残。","凄凉郾城月，想像李与韩。","独鹤发深省，连鸡激长叹。","中原气犹怆，眉作醉里攒。","君诗远寄似，语出秀可餐。","论事极痛快，得之梦魂安。","御蜀知有法，水曲鸣和鸾。"],"title":"度剑有日高永康以诗送行次韵"}
