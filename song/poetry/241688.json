{"author":"周紫芝","id":241688,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["相国风流元有种，徐卿裙屐固应稀。","青衫好着君犹未，黄髪无多我合归。","清梦晓听湖上雨，暮年犹借水边扉。","南来未是安巢鸟，拟趁西风着处飞。"],"title":"仆归自武林蒙舒元相徐美祖诸君皆惠诗乍归老倦未苏姑以二诗为报聊以塞后时之责耳  其二"}
