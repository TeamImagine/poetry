{"author":"陈藻","id":78686,"strains":["仄平平仄○平仄，仄仄平○○仄仄。","仄平仄仄仄平平，仄仄平平平仄仄。","平平仄平仄仄平，仄仄平平平仄平。","平平仄仄平仄仄，仄仄○平○仄平。","平仄平平仄仄平，平平仄仄仄平平。","平平仄仄仄平仄，仄仄平○仄仄○。","仄○平平仄仄平，仄平仄仄平仄平。","平平平平平仄仄平仄，仄仄仄平平仄○。","仄仄平平仄○○，○仄平仄平仄平，平平仄仄仄仄平。","平平仄○仄○仄，平仄平平仄仄○。"],"paragraphs":["故人身死妻贫病，买药无钱留性命。","半箪赤饭一盂蔬，对不能餐双泪迸。","阿官卖田妾未归，税在夫家田卖谁。","乡胥改割全隠匿，妾典衣裳空被追。","零落生涯种片园，朝朝夜夜盗开门。","邻翁苦妾妾租客，客也无输叫妾论。","那更双棺四缶灰，伐山博米图葬埋。","呜呼豪强欺妾夺山去，不许盐丁燃妾柴。","十岁孤儿出县庭，空手携状投杳冥，黄堂走罢走使𫐌。","文书送县已三月，依旧含冤说我听。"],"title":"贫妇行"}
