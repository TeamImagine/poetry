{"author":"钱起","id":4352,"strains":["平平平○仄，仄仄仄平平。","仄仄平平仄，平平仄仄平。","平平仄仄仄，仄仄仄平○。","仄仄仄平仄，平平平仄平。","仄平平仄仄，平仄仄平○。","平仄平平仄，平○仄仄平。"],"paragraphs":["交情频更好，子有古人风。","晤语清霜里，平生苦节同。","心惟二仲合，室乃一瓢空。","落叶寄秋菊，愁云低夜鸿。","薄寒灯影外，残漏雨声中。","明发南昌去，回看御史骢。"],"title":"宿毕侍御宅"}
