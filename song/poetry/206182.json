{"author":"黄庭坚","id":206182,"strains":["仄仄仄仄仄，平○平平平。","仄平平平仄，○仄平仄平。","平仄○平平，仄仄平仄平。","仄平平仄仄，仄仄仄平平。","仄仄平平仄，平平仄平平。","○仄仄平仄，○仄平仄平。","平平仄仄仄，平仄仄平平。","仄仄仄仄平，仄○仄平平。","仄平平平平，仄平仄平平。","平○平平仄，仄仄○平平。"],"paragraphs":["远志作小草，蛙衣生陵屯。","但为居移气，其实何足言。","名下难为人，丑好随手翻。","百年炊未熟，一垤蚁追奔。","夏日蓬山永，戎葵茂墙藩。","王子吐佳句，如茧丝出盆。","风姿极洒落，云气画罍樽。","属有补衮章，自当宠频烦。","鄙夫无他能，上车问寒温。","惟思穷山去，抱犊长儿孙。"],"title":"次韵子瞻赠王定国"}
