{"author":"陆九龄","id":56903,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["自从相见白云间，离别尝多会聚难。","两度逢迎当汝水，数年隔阔是曹山。","客来濯足旁僧怪，病不烹茶侍者闲。","不是故人寻旧隠，只应终日闭禅关。"],"title":"与僧净璋"}
