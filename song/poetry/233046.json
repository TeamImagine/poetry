{"author":"范仲淹","id":233046,"strains":["○平平仄仄，仄仄仄平○。","仄平仄平平，○平○仄平。","平平仄仄仄，平仄平仄平。","○仄仄仄仄，仄平仄平平。","平平○仄平，仄仄平平平。","仄仄仄仄仄，平仄平平平。","平平仄仄平，平仄平平平。","仄仄仄平仄，平○○仄平。","仄仄仄仄平，仄○○平平。","平仄仄仄仄，仄仄平平平。"],"paragraphs":["长江天下险，涉者利名驱。","二公访贫交，过之如坦途。","风波岂不恶，忠信天所扶。","相见乃大笑，命歌倒金壶。","同年三百人，大半功名呼。","没者草自绿，存者颜无朱。","功名若在天，何必心区区。","莫竞贵高路，休防谗疾夫。","孔子作旅人，孟轲号迂儒。","吾辈不饮酒，笑杀高阳徒。"],"title":"滕子京魏介之二同年相访丹阳郡"}
