{"author":"崔湜","id":23424,"strains":["仄仄平平仄仄○，平平仄仄仄○平。","平平仄仄平平仄，平仄○平平仄○。","○仄平平仄仄仄，平○仄仄仄平平。","仄仄平平平仄仄，仄○仄仄仄平平。"],"paragraphs":["澹荡春光满晓空，逍遥御辇入离宫。","山河眺望云天外，台榭参差烟雾中。","庭际花飞锦绣合，枝间鸟啭管弦同。","即此欢娱齐镐宴，唯应率舞乐薰风。"],"title":"奉和春日幸望春宫"}
