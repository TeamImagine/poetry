{"author":"孔平仲","id":204126,"strains":["仄平平仄平仄平，平仄平仄平仄平。","平平仄仄平仄仄，仄仄平平平仄平。","仄○平平平仄仄，仄仄仄仄平平平。","平○仄仄○仄仄，仄仄仄仄○仄仄。","平○仄○仄平仄，平平平仄仄仄平。","仄平仄平平仄仄，仄仄○○平仄平。","仄○平仄平仄仄，平仄平平平○○。","平平平平○仄仄，仄仄平平平仄平。"],"paragraphs":["绮罗敷色新出机，嵩洛神秀锺妙词。","关西子弟多习武，博学能文君最奇。","目中无双成器早，少小玉立谁瑕疵。","天王母后亲选擢，抱道韫德将发施。","朝中议论太真朴，湖南威凤翅小垂。","屈申后先皆有数，此理昭昭君自知。","芰荷堆绿珠露冷，兰杜秋香风正吹。","征鸿南飞燕北去，晚去潇湘君未归。"],"title":"承芸叟寄示新词一篇以此寄谢扬子云书亦有色乎此亦书之色也"}
