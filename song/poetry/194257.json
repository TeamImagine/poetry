{"author":"苏轼","id":194257,"strains":["仄平○平仄仄仄，平平仄仄平○仄。","仄○平仄仄平平，○仄平平平仄仄。","平平仄仄平平仄，仄仄平平仄平仄。","仄平平仄仄平平，仄仄仄平平仄仄。","仄平仄仄平仄仄，平○○○平仄仄。","平平平平仄仄平，平平仄仄平平仄。","平平仄仄○仄仄，平平仄仄平平仄。","平平仄仄仄平平，平仄○○仄平仄。","仄平○平仄仄仄，仄仄平平仄平仄。","平平仄仄仄平平，仄仄平平平仄仄。","平平仄仄仄平仄，仄仄平平仄平仄。","仄平○仄平仄平，仄仄平平仄平仄。"],"paragraphs":["去年重阳不可说，南城夜半千沤发。","水穿城下作雷鸣，泥满城头飞雨滑。","黄花白酒无人问，日暮归来洗靴袜。","岂知还复有今年，把盏对花容一呷。","莫嫌酒薄红粉陋，终胜泥中千柄锸。","黄楼新成壁未干，清河已落霜初杀。","朝来白雾如细雨，南山不见千寻刹。","楼前便作海茫茫，楼下空闻橹鸦轧。","薄寒中人老可畏，热酒浇肠气先压。","烟消日出见渔村，远水鳞鳞山𫜰𫜰。","诗人猛士杂龙虎，楚舞吴歌乱鹅鸭。","一杯相属君勿辞，此景何殊泛清霅。"],"title":"九日黄楼作"}
