{"author":"宋祁","id":24113,"strains":["仄仄○平仄，平平仄仄平。","仄平平仄仄，平仄仄平平。","平仄平平仄，平○仄仄平。","仄平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄平。","仄平平仄仄，平仄○平平。"],"paragraphs":["汉史传循吏，唐家秩省郎。","海禽惊庙乐，池鹜费君粱。","巾秃聊蓬首，帷闲即偃床。","案杯过永昼，寺鼓报残阳。","束帙云签冷，窥园李树僵。","后车常击毂，猥酒不空肠。","未易矜刀笔，徒烦裹服章。","岁周无吏最，天极正包荒。"],"title":"岁周移书课版"}
