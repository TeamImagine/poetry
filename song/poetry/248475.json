{"author":"赵鼎","id":248475,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄仄平平仄平。","仄仄平平平仄仄，平平平仄仄平平。"],"paragraphs":["飘零泽国几春风，又触惊涛泛短蓬。","四海未知栖息地，百年半在别离中。","功名元与世缘薄，兵火向来吾道穷。","独倚危楼凄望眼，青山无数浙江东。"],"title":"趋三衢别故人时车驾幸杭州  其二"}
