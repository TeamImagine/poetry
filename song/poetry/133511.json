{"author":"张志道","id":133511,"strains":["○平仄仄仄○平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄○平平仄仄，平平？仄仄平仄。"],"paragraphs":["荷花桂子不胜悲，江介繁华异昔时。","天目山来孤凤歇，海门潮去六龙移。","贾充误国终无策，庾信哀时尚有词。","莫向中原夸绝景，西湖□恨是西施。"],"title":"西湖怀古"}
