{"author":"黄文雷","id":144439,"strains":["仄平平仄○，仄仄仄仄平。","平平仄仄平，仄仄○仄平。","平平仄仄平仄平，仄○仄仄平平平。","仄平平仄○仄仄，仄仄仄仄○○平。","仄仄仄○仄仄仄，仄？仄仄平平平。","平○○平平仄平，○仄仄仄平平平。","平平仄平仄仄仄，仄平仄仄平平平。","平平仄仄○仄仄，仄仄仄仄○平平。","平平平仄仄平仄，仄仄仄仄平平平。","仄平平○平，仄平平平○。","○仄平仄仄平仄，仄平仄仄仄仄平。","平平仄仄平仄平，仄仄平平○仄平。"],"paragraphs":["大哉天地间，品类不可齐。","谁为好事人，貌此县度西。","松花琐碎沙草肥，是间可牧羊千蹄。","可怜群鹿正走险，或尔剥割衣其皮。","啜湩树桦尚有理，穴{宁页}插齿吁何为。","吾闻中原全盛时，重译解辫朝京师。","怀方象胥饬乃事，幻人诡伎何能奇。","煌煌烈祖鉴古作，玉斧画地分华夷。","羌浑何者宅荥洛，蠕蠕异类方纷披。","或为盘瓠孙，或为天狼妻。","冠带之国尽狐兔，玉门万里那得知。","还君此画双涕洟，愿赋周官王会诗。"],"title":"西域图"}
