{"author":"李彭","id":233371,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["都司宁拂御炉香，严谴归来鬓未霜。","麟阁他年看赫弈，兽樽今日久凄凉。","楚氛闻说行将弭，汉道真成喜再昌。","莫作湘累吟泽畔，锋车促召据南床。"],"title":"得了翁书"}
