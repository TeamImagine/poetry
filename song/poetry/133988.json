{"author":"释文珦","id":133988,"strains":["仄平仄平仄，仄仄平仄平。","平平仄平平，仄仄平仄平。","仄平仄○仄，平平平仄○。","平平平仄平，仄仄平仄平。","仄平仄仄仄，平平平仄平。","○平平仄平，仄仄平仄平。","平平仄仄平，仄仄仄○平。","○○仄○仄，仄仄平平平。","○平仄仄平，仄仄平平○。","平仄平平平，平○仄○○。","仄仄平○仄，平平仄平平。","○○平仄平，仄仄仄平平。"],"paragraphs":["桧龙奋头角，百兽毋敢狞。","居然护祇园，老鬽魂魄惊。","本根既深固，樛枝任纵横。","秋城风雨痴，或跃常夜鸣。","夜鸣不自已，江头云雾生。","乘云何所之，变化朝帝京。","归来气尚豪，撼动老禅兄。","空庭俨相对，健骨殊凄清。","中林万古松，或可为同盟。","蒲柳先秋凋，襟期信难并。","异质诚正直，扶持乃神明。","更看霜雪繁，黛色挺孤擎。"],"title":"赓赵别驾天宁古桧韵"}
