{"author":"王柏","id":123934,"strains":["平○仄仄仄平平，仄仄○平仄仄○。","仄○平仄○平仄，平平仄仄平平平。","仄仄平平仄仄○，仄仄○○平平平。","仄仄仄平平仄仄，○平仄仄仄平平。"],"paragraphs":["秋深万物尽归根，五谷从来不解分。","以长而食了无事，南山有种何曾勤。","遁泽真情在句中，薄俗三叹曹刘风。","识得异形同一气，应无管蔡怨周公。"],"title":"和遁泽惠豆粟韵  其二"}
