{"author":"刘禹锡","id":11160,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。","仄仄平平仄平仄，平平平仄仄平平。"],"paragraphs":["吟君新什慰蹉跎，屈指同登耳顺科。","邓禹功成三纪事，孔融书就八年多。","已经将相谁能尔，抛却丞郎争奈何。","独恨长洲数千里，且随鱼鸟泛烟波。"],"title":"和乐天耳顺吟兼寄敦诗"}
