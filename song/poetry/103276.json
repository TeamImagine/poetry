{"author":"魏了翁","id":103276,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["眼明织翠剪新诗，勉我当今尚可为。","知觉斯民知觉我，溺饥天下溺饥谁。","志亨不管身穷达，谊正宁论效疾迟。","倒尽玉瓶谈未了，沙头忍泪与君辞。"],"title":"即席和丁夔帅送行诗韵  其二"}
