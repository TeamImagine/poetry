{"author":"陆游","id":34345,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["青海天山战未鏖，即今尘暗旧戎袍。","风高乍觉弓声劲，霜冷初增酒兴豪。","未办大名垂宇宙，空成恸哭向蓬蒿。","灞亭老将归常夜，无奈人间儿女曹。"],"title":"野饮夜归戏作"}
