{"author":"沈佺期","id":45128,"strains":["仄平平仄仄，平仄仄平平。","仄仄○平仄，○平仄仄平。","仄平平仄仄，平仄仄平平。","仄仄○平仄，平仄仄仄○。","仄平平仄仄，仄○仄○平。","仄仄平平仄，平平仄仄○。","仄○平仄仄，平仄仄平平。","平仄平平仄，○平仄仄○。","仄平平仄仄，平仄仄○○。","平仄平平仄，平平仄○平。"],"paragraphs":["我来交趾郡，南与贯胸连。","四气分寒少，三光置日偏。","尉佗曾驭国，翁仲久游泉。","邑屋遗甿在，鱼盐旧产传。","越人遥捧翟，汉将下看鸢。","北斗崇山挂，南风涨海牵。","别离频破月，容鬓骤催年。","昆弟推由命，妻孥割付缘。","梦来魂尚扰，愁委疾空缠。","虚道崩城泪，明心不应天。"],"title":"度安海入龙编"}
