{"author":"杨乘","id":21065,"strains":["仄仄平平平仄平，仄平平仄仄平平。","平平仄仄仄平仄，仄仄平仄仄仄平。","平仄仄平平仄仄，仄平仄仄仄平平。","平平平仄仄平仄，仄仄平平平仄平。"],"paragraphs":["十万人家天堑东，管弦台榭满春风。","名归范蠡五湖上，国破西施一笑中。","香径自生兰叶小，响廊深映月华空。","尊前多暇但怀古，尽日愁吟谁与同。"],"title":"吴中书事"}
