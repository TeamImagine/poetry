{"author":"王安石","id":180598,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平仄仄，仄仄平平平仄平。","平仄仄平平仄仄，平平平仄仄平平。"],"paragraphs":["黄田港北水如天，万里风樯看贾船。","海外珠犀常入市，人间鱼蟹不论钱。","高亭笑语如昨日，末路尘沙非少年。","强乞一官终未得，祇君同病肯相怜。"],"title":"予求守江阴未得酬昌叔忆江阴见及之作"}
