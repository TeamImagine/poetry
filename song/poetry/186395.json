{"author":"吕陶","id":186395,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄仄仄，平仄仄平仄仄平。"],"paragraphs":["晚际闲将景物看，郡人休笑苦凭阑。","远山露色知晨霁，素月笼光报夜寒。","野烧顺风穿绝顶，渔舟随浪转长滩。","故乡回首七百里，归去不辞行路难。"],"title":"清风阁晚景"}
