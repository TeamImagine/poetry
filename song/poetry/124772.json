{"author":"邵雍","id":124772,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["六人相聚会时康，着甚来由不放狂。","遍地园林同己有，满天风月助诗忙。","文章高摘汉唐艳，骚雅浓薰李杜香。","水际竹边闲适处，更无尘事只清凉。"],"title":"依韵和王安之少卿六老诗仍见率成七  其四"}
