{"author":"黄履","id":185013,"strains":["平平仄仄平平平，○平仄仄○○○。","仄平平仄仄平仄，平仄平平平仄平。","平○仄仄仄平仄，○○仄仄平仄平。","仄○仄仄仄平仄，仄仄仄平平仄平。","仄仄○平仄仄仄，平平仄仄平平○。","仄○仄仄仄平仄，仄仄平○平仄平。","平平平仄仄平仄，仄仄平平○仄仄。","仄平仄平平仄仄，仄仄仄仄平平平。","○平○仄○仄仄，平○平仄○平平。","仄平仄仄仄平仄，平仄平○○平平。","平平仄仄仄平仄，○仄仄仄平仄平。","仄平平仄仄平仄，○○仄仄平平平。","仄平平仄仄平仄，平仄仄平平仄平。","仄平仄仄平仄仄，平仄平平平仄○。","平平平仄仄平仄，仄仄平○平平平。","平平平仄仄平仄，仄仄仄平平仄平。","仄平仄仄仄仄仄，平仄平仄平平平。","平平平仄仄平仄，仄平仄仄平平平。","平平仄仄仄○仄，○仄仄平○仄平。","平平仄仄仄平仄，平仄仄仄平平平。","仄平平仄仄○○，仄平仄仄平平平。","○平○仄仄○仄，仄平平仄平○平。"],"paragraphs":["龙盘虎踞争岧峣，长干窣堵当中标。","几年遐想入清梦，秋杪登攀英气飘。","因思此塔屡成坏，相传起自阿育朝。","宿缘土面获今报，八万四千成一朝。","列在中华十有九，惟兹末后名方昭。","自从五凤例遭毁，下逮咸和才可条。","牛停金像既希有，水泛铜趺如默要。","太元末年刘慧达，四顾异气山之椒。","三函中出三舍利，圆正光洁如琼瑶。","数层宝势仅增立，梁诏方且铺根苗。","陈亡火烈复堙坠，兴废岂亦随所招。","伟哉天命集真主，汤霓武旆澄氛妖。","六幽葵藿向尧日，千仞凤凰仪舜韶。","太宗继志符节合，章圣游文金石调。","诗书仁义溢庠序，佛老余教通逍遥。","祥符庚戌感光瑞，累岁九成凌紫霄。","迄今八十有二载，香火瞻奉倾𫠜髫。","群公偕我蹑危级，放身物外情何超。","心闲不逐去帆动，量廓那知空界辽。","奇峰万点逼冬瘦，江水九道来迢迢。","共欣华旦此缘胜，大千永峙为津桥。","兴余更就竹闲饮，妙音盈耳成长谣。"],"title":"二十七日登长干塔"}
