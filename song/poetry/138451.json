{"author":"王义山","id":138451,"strains":["仄仄平平仄仄平，仄平仄仄仄平平。","平平仄平平平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一木难支大厦倾，阖门拼却赴波鲸。","归来止为寻坟陇，隠去不教知姓名。","賸有诗篇传不朽，相从野老话生平。","翩翩只鹤扶云去，群玉峰头籍大清。"],"title":"挽竹芗龚侍郎  其二"}
