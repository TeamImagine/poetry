{"author":"陆龟蒙","id":28445,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["何事神超入杳冥，不骑孤鹤上三清。","多应白简迎将去，即是朱陵炼更生。","药奠肯同椒醑味，云谣空替薤歌声。","武皇徒有飘飘思，谁问山中宰相名。"],"title":"和袭美伤开元观顾道士"}
