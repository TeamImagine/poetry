{"author":"程洵","id":64068,"strains":["平仄仄平仄，平平平仄平。","仄○平仄仄，平仄○○仄。","平仄仄仄仄，仄平仄平平。","仄平平仄平，仄仄平仄平。","平仄仄仄仄，仄仄仄仄平。","平平仄仄仄，仄仄仄仄平。","平平仄平仄，平仄平平平。","仄仄仄平平，平平仄平○。","平平仄平仄，仄仄平平平。","平○平仄○，平仄平仄平。","○平仄平仄，平仄○平平。","仄平平仄○，平仄平仄平。","平仄仄平仄，仄○平仄平。","平平平平仄，平仄仄仄平。","平平仄仄仄，平平仄平平。"],"paragraphs":["天地有常运，成功须四时。","敛藏苟不至，生养犹浪施。","而况结夏屋，岂伊一人为。","向非来者贤，俯仰成弃基。","余氏本望族，旧业祖所贻。","流光被累叶，衍也复嗣之。","华堂小荒茀，新筑俄翚飞。","老木傲风烟，修篁拂云霓。","连峰累奇石，一镜开清池。","窗闲编简横，门外尘鞅希。","封胡几男子，晨夕相追随。","步趋朱与张，谈笑书与诗。","宁复绮纨习，所期君子归。","青桐韩家树，丹桂窦氏枝。","它年定俪美，吾言岂君欺。"],"title":"余季行肯堂"}
