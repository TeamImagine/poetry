{"author":"郑谷","id":31724,"strains":["平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["归去宜春春水深，麦秋梅雨过湘阴。","乡园几度经狂寇，桑柘谁家有旧林。","结绶位卑甘晚达，登龙心在且高吟。","灞陵桥上杨花里，酒满芳樽泪满襟。"],"title":"作尉鄠郊送进士潘为下第南归"}
