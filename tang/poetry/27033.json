{"author":"曹邺","id":27033,"strains":["仄仄平仄平，○平仄平平。","仄平仄平○，仄仄仄仄平。","仄仄平平平，平○仄仄平。","平平仄平○，仄平仄仄平。","平平平仄平，仄仄平仄○。","仄平平仄仄，仄仄平仄平。","仄仄平平仄，平平仄○平。"],"paragraphs":["宠极多妒容，乘车上金阶。","歘然赵飞燕，不语到日西。","手把菖蒲花，君王唤不来。","常嫌鬓蝉重，乞人白玉钗。","君心无定波，咫尺流不回。","后宫门不掩，每夜黄鸟啼。","买得千金赋，花颜已如灰。"],"title":"代班姬"}
