{"author":"陆游","id":42420,"strains":["仄仄平平仄仄平，仄平平仄仄平平。","平平平仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["白首归来老故园，索居情味更堪论。","关河悠邈梦魂到，亲旧凋零书札存。","身病自怜诗思退，家贫客笑酒醅浑。","昏昏只欲投床睡，儿劝孙扶强出门。"],"title":"白首"}
