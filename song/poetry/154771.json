{"author":"董嗣杲","id":154771,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["珠团绿锦趁晴摊，凉荫龟鱼六月寒。","背日开花非芡比，荒年收实当蔬餐。","一方锦里消清暑，五瓣阑干俯碧澜。","漠漠水天谁唱晚，苕溪翠展夕阳残。"],"title":"菱花"}
