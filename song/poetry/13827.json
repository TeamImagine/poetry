{"author":"宋祁","id":13827,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["绿发如云艾绶青，弦歌百里久沈英。","琴台滞讼投刀释，月观雕章梦草成。","紫芋蹲鸱编富籍，飞觞浮蚁析朝酲。","何当入会甘泉计，玉树扶疏倚太清。"],"title":"寄赠高知县"}
