{"author":"洪咨夔","id":99607,"strains":["平平仄仄仄，平仄仄仄平。","仄○仄仄○，平平仄平平。","仄平仄平仄，○平仄平平。","平平仄仄仄，仄仄平○平。","仄仄仄○仄，仄仄平仄平。","仄平仄仄仄，仄仄仄仄平。","○仄仄平仄，平仄平仄平。","仄仄仄平平，平仄平平平。","平平平仄平，平仄仄仄平。"],"paragraphs":["清晨薄采采，风露拍满篝。","汉中信可王，新都亦宜侯。","瓮菹氏诸葛，笼炊字元修。","骈头束翠凤，碎甲屠苍虬。","下箸万钱直，轑釜千户谋。","暑寒久不厌，暮蚤急易求。","相与共甘苦，倾盖成白头。","厚味五兵媒，文字荤膻仇。","移文东郭生，毋作肉食羞。"],"title":"食菜"}
