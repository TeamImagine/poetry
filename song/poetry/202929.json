{"author":"释道潜","id":202929,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["尝闻锺鼓过蓬莱，席上无非八斗才。","刻烛挥毫公屡胜，投壶饮釂客先颓。","老元格调真难继，短李风流不易陪。","鉴水稽山行乐处，后车长是载邹枚。"],"title":"程公辟给事罢会稽道过钱塘因以诗见赠  其一"}
