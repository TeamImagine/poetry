{"author":"王安礼","id":191595,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["箫鼓纷纷载酒醪，送行汾水觉秋高。","吏民遮道瞻思切，车马还朝气势豪。","圣主询谟忘旰昃，明庭收选尽英髦。","看君才业何人似，哿矣趋荣勿告劳。"],"title":"送卢大雅赴阙"}
