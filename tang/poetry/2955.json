{"author":"杜甫","id":2955,"strains":["仄平○平平，仄仄平仄仄。","仄○平仄仄，仄仄平仄仄。","仄平平平仄，平仄平仄仄。","仄仄仄平○，仄仄平平仄。","平平平仄○，仄仄仄平仄。","仄平平平平，仄仄仄平仄。","仄平仄仄平，仄仄平仄仄。","○平平平仄，平仄仄平仄。","平平平仄仄，平仄仄○仄。","平平仄平平，仄仄仄平仄。"],"paragraphs":["午辞空灵岑，夕得花石戍。","岸疏开辟水，木杂今古树。","地蒸南风盛，春热西日暮。","四序本平分，气候何回互。","茫茫天造间，理乱岂恒数。","系舟盘藤轮，策杖古樵路。","罢人不在村，野圃泉自注。","柴扉虽芜没，农器尚牢固。","山东残逆气，吴楚守王度。","谁能扣君门，下令减征赋。"],"title":"宿花石戍"}
