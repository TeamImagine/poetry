{"author":"杨巨源","id":1540,"strains":["仄仄仄平仄，平平平仄平。","仄○平仄仄，○仄平平平。","仄平仄仄仄，平平平仄平。","平平仄平仄，仄仄仄平平。","平平仄平平，平仄仄平平。","平○○平仄，平仄仄平平。","平平仄平仄，仄仄○仄平。"],"paragraphs":["海鹤一为别，高程方杳然。","影摇江海路，思结潇湘天。","皎然仰白日，真姿栖紫烟。","含情九霄际，顾侣五云前。","遐心属清都，凄响激朱弦。","超摇间云雨，迢遰各山川。","东南信多水，会合当有年。"],"title":"琴曲歌辞 别鹤"}
