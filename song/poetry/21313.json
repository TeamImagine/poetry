{"author":"晁公溯","id":21313,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["渺渺无风浪自平，顺流乘晓放舟行。","汀蘋不与春同老，池草能随梦复生。","山色向人元不改，年华转景未须惊。","故人相会无多日，有酒何妨为我倾。"],"title":"四月一日舟中"}
