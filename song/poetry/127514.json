{"author":"方岳","id":127514,"strains":["平仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["生计萧条老杜陵，秋风检点又东屯。","碧云句好山围屋，黄叶村深僧扣门。","雨滑且留煨芋栗，夜长聊欲话田园。","棹歌笑指风僧耳，已喜闻思断一根。"],"title":"是夕雨再用韵"}
