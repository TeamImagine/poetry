{"author":"范纯仁","id":184865,"strains":["仄平仄仄仄平仄，仄仄平平仄仄平。","平仄平平仄仄仄，平平仄仄平平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["宦游离索每相望，弟妹俱来喜莫量。","言笑从容忘世味，盘筵简率任家常。","清朝幸免鸰原急，白首欣逢雁序长。","安得身闲归里社，一尊共醉乐时康。"],"title":"喜弟妹相聚"}
