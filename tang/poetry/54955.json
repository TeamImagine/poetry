{"author":"刘长卿","id":54955,"strains":["平平仄平仄，平仄仄平仄。","仄仄平平平，平○平仄仄。","平平平仄仄，平仄仄平仄。","平仄平○○，仄平平仄仄。","平平平仄仄，仄仄仄平仄。","仄仄平仄平，平平平平仄。","平○仄平仄，平仄平仄仄。","仄仄平仄○，平平仄平仄。","仄平仄仄仄，仄仄仄仄○。","○仄平平平，平平仄平仄。","仄平○仄仄，平平平平仄。","仄仄平仄平，平平仄平仄。"],"paragraphs":["青林虎丘寺，林际翠微路。","仰见山僧来，遥从飞鸟处。","兹峰沦宝玉，千载唯丘墓。","埋剑人空传，凿山龙已去。","扪萝披翳荟，路转夕阳遽。","虎啸崖谷寒，猿鸣杉松暮。","裴回北楼上，江海穷一顾。","日映千里帆，鸦归万家树。","𫏐因惬所适，果得损外虑。","庭暗栖闲云，檐香滴甘露。","久迷空寂理，多为繁华故。","永欲投死生，余生岂能误。"],"title":"题虎丘寺"}
