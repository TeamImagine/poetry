{"author":"卢纶","id":6964,"strains":["平平平仄平平仄，仄仄平○仄平仄。","仄平仄仄平仄平，仄仄平平平仄○。","○平仄仄仄平仄，仄仄○平平仄平。","平平仄仄仄平仄，平仄平平仄平仄。","平○仄仄平仄平，仄仄平平仄平仄。","仄平平仄平平仄，仄仄平平仄平仄。","平平仄仄平仄平，仄仄平平仄○仄。","仄仄仄仄○，仄仄仄仄平。","○平仄仄平平仄，仄仄平平平仄平。","○平仄○平仄仄，仄仄平平仄平仄。","平仄平平平仄平，平平仄仄平平仄。","平仄仄仄平平○仄平○，仄仄○平仄仄平。","○平○仄仄平仄，仄仄平平平仄平。"],"paragraphs":["生涯何事多羁束，赖此登临畅心目。","郭南郭北无数山，万井逶迤流水间。","弹琴对酒不知暮，岸帻题诗身自闲。","风声肃肃雁飞绝，云色茫茫欲成雪。","遥思海客天外归，坐想征人两头别。","世情多以风尘隔，泣尽无因画筹策。","谁知白首窗下人，不接朱门坐中客。","贱亦不足叹，贵亦不足陈。","长卿未遇杨朱泣，蔡泽无媒原宪贫。","如今万乘方用武，国命天威借貔虎。","穷达皆为身外名，公侯可废刀头取。","君不见汉家边将在边庭，白羽三千出井陉。","当风看猎拥珠翠，岂在终年穷一经。"],"title":"冬日登城楼有怀因赠程腾"}
