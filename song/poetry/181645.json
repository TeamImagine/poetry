{"author":"郑獬","id":181645,"strains":["仄仄仄平仄，平平仄平平。","仄平仄平仄，平仄仄平平。","仄仄仄仄仄，平仄平○○。","平○○仄平，仄仄平平平。","平平仄仄仄，仄仄○平平。","仄仄平仄仄，仄仄平平平。","平仄仄平仄，仄仄仄○平。","仄○仄仄平，仄平仄仄平。"],"paragraphs":["落日在高木，辉辉淡秋容。","白云起天镜，飞去忽无踪。","雨藓烂漫紫，幽径谁相从。","孤虑如有根，纠结生心胸。","良时忽已晚，撇耳过晨钟。","事业余濩落，抚己真何庸。","投箸不能食，却立倚长松。","酒敲百万兵，此忧不可攻。"],"title":"感秋六首  其一"}
