{"author":"胡寅","id":11635,"strains":["仄平○仄仄，平仄仄平仄。","仄仄平仄平，仄仄平仄仄。","仄仄○仄平，仄仄仄仄仄。","仄仄仄仄平，平仄仄○仄。","仄平仄仄仄，仄仄仄仄仄。","仄仄仄仄仄，仄仄仄仄仄。","仄仄仄仄○，仄仄仄仄仄。","平○○平仄，平仄○仄仄。","平平平○平，仄仄○○仄。","仄仄仄平平，仄平仄平仄。","仄平平平仄，仄仄仄仄仄。","平平仄平平，○仄平仄仄。","平平仄仄仄，仄仄仄仄仄。","平平仄平仄，仄仄仄平仄。"],"paragraphs":["昨朝观抵戏，千步广场对。","甲也乌获徒，顾步熊虎态。","乙也乘势来，踯躅进复退。","或有败甲心，弦矢立其背。","甲初奋左臂，一箭奋者废。","甲复举右股，再射举者坠。","坐令乙取胜，或乃一笑快。","因思中山赵，秦睨犹拾块。","何为廉将军，耻与相如会。","不念国之存，以吾两人在。","一朝私仇破，两虎共穴内。","他年蔺公薨，颇老仍见代。","坑兵四十万，大福遂不再。","依然卞庄子，拱手视成败。"],"title":"寄张赵二相三首  其二"}
