{"author":"赵希逢","id":130578,"strains":["仄平平仄仄平平，仄平平平仄仄平。","仄仄平平平平仄，仄平平仄仄平平。","平平仄仄仄平仄，平仄平平仄仄平。","平仄仄平仄仄仄，平平仄仄仄平平。"],"paragraphs":["谢他逋客请回车，曳钩清溪尽可渔。","一饱何思更何虑，四时无欠亦无余。","鸥闲与我两相似，鸠拙于人百不如。","金马玉堂梦难到，凄凉分已爱吾庐。"],"title":"和幽居  其四"}
