{"author":"司马光","id":176451,"strains":["仄平仄仄仄，仄仄平平平。","平平仄仄仄，仄仄平平平。","平仄仄仄平，仄仄平○平。","仄平仄平仄，平○平仄平。","平平仄仄仄，平仄仄平平。","仄仄仄仄仄，平仄平平平。","平平平平平，仄仄平仄平。","平平仄仄○，平○○平平。","平平仄平平，仄仄平平平。","○平仄仄平，仄仄平仄平。","仄仄仄○○，仄○平仄○。","平仄仄平平，仄平平仄○。"],"paragraphs":["稚金避老火，暑势尤骄盈。","朱光烁厚地，万叶焦无声。","夫子久倦游，得郡为亲荣。","束装待驺吏，归期殊未成。","埃沙塞广陌，蓬藋拥前楹。","出处两不惬，孤坐心烦萦。","何时惊飚来，扫荡天地清。","郊墟草树疏，千骑从双旌。","飘飖若神仙，皂盖西南征。","离群讵几时，岂不怀友生。","有意肯相过，不妨巾屦并。","官舍稍虚凉，愧无殽酒迎。"],"title":"奉同何济川迎吏未至秋暑方剧呈同舍"}
