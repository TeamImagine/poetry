{"author":"葛胜仲","id":230852,"strains":["平仄平平仄仄平，平平平仄仄平平。","平平仄仄平平仄，平仄仄平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["千里昆仑一月风，乘流初不恨途穷。","南陔就养晨昏乐，东榻忘怀笑语同。","牛酒故应推汴上，鲈莼那复念吴中。","明朝系缆襄陵驿，试上高原望郁葱。"],"title":"将至襄陵二首  其二"}
