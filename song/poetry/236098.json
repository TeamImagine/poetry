{"author":"李光","id":236098,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["不用移文托北山，须公一出济时艰。","飞凫自欲朝天阙，老骥终思入帝闲。","直使奸谀俱落胆，要令凋瘵变驩颜。","中兴事业须耆杰，炯炯何妨两鬓斑。"],"title":"干誉舍人将赴召前一日录示左丞公昔年见寄佳什辄用韵奉送  其一"}
