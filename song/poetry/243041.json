{"author":"李纲","id":243041,"strains":["仄仄仄仄平平平，仄平仄○平仄○。","仄平仄仄平仄仄，平仄仄仄平平平。","平平仄仄仄仄仄，平仄平平平仄仄。","仄平仄仄仄平○，仄仄平平○仄仄。","平平仄仄仄仄平，仄仄平平仄仄平。","仄平平仄平仄仄，○仄仄平平仄平。","平平仄仄○平仄，○仄平平平仄仄。","平仄仄平○仄平，仄仄平平仄平仄。"],"paragraphs":["远涉异域求金仙，岂知不离方寸间。","此门悟入真捷径，安用困苦栖穷山。","凭君试灼一炷艾，能已千疴宁四大。","病根若悟本来空，是则名为观自在。","平生见尽学道人，舍妄求真不识真。","指端明月休错认，衣里宝珠元不贫。","巍巍荡荡如山阜，长与君俱君见否。","仁者自生分别心，断际何尝有前后。"],"title":"往复诗多用佛语再次前韵示仲辅"}
