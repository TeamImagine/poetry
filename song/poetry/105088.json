{"author":"杜范","id":105088,"strains":["平○仄平仄，仄平平平平。","仄仄平仄仄，平仄仄仄平。","平平仄平平，仄仄平平平。","仄平仄平仄，仄仄平仄平。","仄仄平仄仄，仄仄平平平。","平平仄平仄，○仄仄仄平。","平平仄平○，平仄仄仄平。","仄仄○平仄，平仄仄仄平。","平平仄平仄，仄仄仄仄平。","仄平仄仄平，仄仄平仄平。","仄仄平平平，仄仄平仄平。","仄仄○仄平，仄仄平平平。","仄○○仄仄，仄仄平平平。","仄仄平仄仄，仄仄平仄平。"],"paragraphs":["凄其望云汉，旱饥何频年。","去岁秋后雨，沟壑仅少年。","春耕问菑畬，馌妇多嘉言。","夏耘喜优渥，驿驿生翠烟。","不雨宁几日，已复忧亏愆。","伤弓慨心事，过计乃不然。","风雷变俄顷，肤寸速九天。","夜坐听倾倒，朝起望渺绵。","时哉此甘霔，不后亦不先。","我无负郭资，墨突非所怜。","但愿时丰登，有粟均里廛。","岁晚称寿觞，一笑生春妍。","彼苍其或者，副此心拳拳。","拜赐盈百室，敬诵良耜篇。"],"title":"喜雨"}
