{"author":"刘辰翁","id":153457,"strains":["仄仄平平仄，平平仄仄平。","仄平○仄仄，○仄仄○平。","仄仄平平仄，平○仄仄平。","仄平平仄仄，○仄仄平平。","仄仄○平仄，平平仄仄平。","平平平仄仄，○仄仄平平。"],"paragraphs":["乱向残年定，东风息战尘。","太平如可待，相见贺从新。","自笑屠苏我，谁吹画角秦。","几人天宝旧，重赏后元春。","卖钏犹堪醉，簪花不恨贫。","渊明今甲子，犹是晋时人。"],"title":"春景 新年贺太平 其一"}
