{"author":"林逋","id":199826,"strains":["平平仄仄平平仄，仄仄平平仄仄平。","平仄仄平平仄仄，平平平仄平平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["遗编坐罢披三豕，小轴行当倦伍禽。","廉肆有征常遇困，刀圭无状为攻深。","长卿痟渴应难奈，玄晏清羸已不禁。","约缚隠囊聊阁膝，忘怀未得是微吟。"],"title":"病中  其二"}
