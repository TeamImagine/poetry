{"author":"李彭","id":233363,"strains":["平仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄平平平仄，仄仄平平仄仄平。"],"paragraphs":["心远由来地自偏，有琴何必问无弦。","新醪清浊动秋兴，老树扶疏可昼眠。","失学已从儿辈懒，哦诗常苦后生传。","此腰倔强应难折，尚愧颜公二万钱。"],"title":"怡颜堂"}
