{"author":"陆游","id":41070,"strains":["仄平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄仄平仄仄平。","仄仄平平平仄仄，平平仄仄仄平平。"],"paragraphs":["枳篱数掩闭柴扉，臼碓声中烟火微。","雪暗杜陵无雁下，云迷辽海有人归。","耕畴且复偿初愿，官路那知脱骇机。","更有冬来欢喜事，芋魁豆两不胜肥。"],"title":"自法云回过鲁墟故居"}
