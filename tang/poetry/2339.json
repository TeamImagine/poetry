{"author":"高适","id":2339,"strains":["仄仄平仄平，平平仄平仄。","仄平平平○，仄仄平仄仄。","仄仄仄平○，平平平仄平。","平平仄仄仄，仄仄平平平。","○平仄平○，仄仄平平仄。","仄仄平仄平，平平仄○仄。","平平仄平仄，仄仄平仄仄。","仄仄平仄平，平平仄平仄。"],"paragraphs":["舍下蛩乱鸣，居然自萧索。","缅怀高秋兴，忽枉清夜作。","感物我心劳，凉风惊二毛。","池枯菡萏死，月出梧桐高。","如何异乡县，复得交才彦。","汨没嗟后时，蹉跎耻相见。","箕山别来久，魏阙谁不恋。","独有江海心，悠悠未尝倦。"],"title":"酬岑二十主簿秋夜见赠之作"}
