{"author":"许景衡","id":230284,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十载江湖早得名，未饶淮海独孙登。","挥毫落纸才无敌，倾盖论交喜不胜。","休问喧哗多燕雀，须知变化有鲲鹏。","青云步步前头去，却莫低飞似我能。"],"title":"和董适道"}
