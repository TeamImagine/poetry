{"author":"周紫芝","id":240065,"strains":["平平仄仄平平平，○平仄仄平仄平。","仄平平仄仄平仄，仄平仄○平平平。","仄平○仄平仄仄，○平平○仄平仄。","平○仄仄仄○○，仄仄仄平○仄仄。","仄平仄仄平平平，仄仄平平○仄平。","○平仄仄平平平，○平仄仄平仄平，仄平平仄仄○平。"],"paragraphs":["天门玉钥双龙开，霓旌羽盖天上来。","管弦嘈杂入霄汉，美人侍燕黄金台。","羽觞行酒欢未足，燕姬成行列红玉。","梁王半醉起更衣，夜按玉箫亲度曲。","曲终举袂俱争妍，拜舞樽前称万年。","三山玉女朝群仙，当时弄玉飞上天，至今台下草如烟。"],"title":"吹台曲"}
