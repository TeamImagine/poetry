{"author":"刘黻","id":142116,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["讣落乡山各泪倾，世间难泯是贤名。","一生官正为州掾，到死人称似砥平。","夜烛已残宾馆寂，晓梅空点墨池清。","祗应养得丹砂熟，却向金华洞里行。"],"title":"挽杨砥轩录参"}
