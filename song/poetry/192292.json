{"author":"郭祥正","id":192292,"strains":["仄仄仄平仄，仄平平仄仄。","仄○仄仄平，平仄平仄仄。","平平仄平仄，仄仄平仄仄。","平平平仄仄，平平平仄仄。","仄仄平仄平，仄仄○平仄。","平平平仄仄，仄仄仄○仄。","仄仄仄平仄，仄平仄平仄。","仄仄仄○平，仄平仄平仄。"],"paragraphs":["未老已先佚，构堂名佚老。","与其宠辱惊，何似归未早。","渊明乃吾祖，此道能自保。","归来无一事，时时为酒恼。","纸帐春气融，不寐听春鸟。","关关枝上语，报我竹间晓。","我醉未能起，尔音一何好。","却笑世间人，忘忧种萱草。"],"title":"寄题九江陶子骏佚老堂"}
