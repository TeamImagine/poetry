{"author":"释文珦","id":134128,"strains":["仄平平仄仄，平平○仄仄。","仄仄仄平仄，平平平仄仄。","仄平平仄仄，仄平平仄仄。","平平○仄平，平平仄平仄。","平平仄平平，仄仄平仄仄。","仄仄平仄○，○平仄平仄。"],"paragraphs":["世情多反复，衰荣难预卜。","本是昔时笑，翻成今日哭。","故乡无旧业，客身同草木。","纷纷轻薄儿，谁能顾幽独。","虽无禄资身，喜有山在目。","得失何足论，长歌倚修竹。"],"title":"世情"}
