{"author":"何梦桂","id":151589,"strains":["○平仄仄仄，平仄平平平。","仄平仄平仄，平仄仄仄平。","平平平仄仄，仄○仄平平。","仄平平仄仄，平仄仄仄平。","仄仄仄仄仄，仄仄平平平。","仄仄平仄平，○仄仄仄○。","仄仄仄仄平，仄平○仄平。"],"paragraphs":["封狼藐万里，风雪饶阴山。","地荒走蛇豕，俘絷去不还。","高门谁氏子，受驱牧猳犍。","去时纨袴敝，毡毳不蔽寒。","夜夜望北斗，不逐南箕旋。","父母生我初，拊我掌股间。","岂意越在兹，抚身空自怜。"],"title":"拟古五首  其四"}
