{"author":"齐己","id":41785,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["因缘刘表驻经行，又听西风堕叶声。","鹤发不堪言此世，峨嵋空约在他生。","已从禅祖参真性，敢向诗家认好名。","深愧故人怜潦倒，每传仙语下南荆。"],"title":"酬蜀国欧阳学士"}
