{"author":"许及之","id":60649,"strains":["仄仄平仄平，仄仄仄仄平。","平平平仄仄，仄仄○平平。","仄平平平仄，仄○仄平平。","仄○仄平仄，○仄○平平。","平平平仄仄，仄○平平○。","平仄○仄平，仄仄平仄平。","仄仄平仄仄，平○仄○平。","平平○平仄，仄仄平平平。","○平仄平仄，仄仄○平○。","平仄平平平，仄仄仄仄平。","平○仄平仄，仄仄平平○。","仄仄平仄仄，平仄平仄平。","平仄平仄仄，○平仄○平。","平平平仄仄，仄仄○仄平。","仄仄仄仄平，仄仄平仄平。","平仄○仄平，○仄平仄平。","仄平仄平平，○仄平仄平。","？仄○平仄，平仄○平平。","仄仄○平仄，仄仄平仄平。","平平平平仄，仄仄平平平。","仄平仄仄仄，平仄○○平。","仄平仄○平，仄○平平平。","仄平仄○仄，平平平仄平。","仄○○平仄，平平仄平平。","平○仄平仄，仄仄平平平。","仄平平仄仄，仄仄○平平。"],"paragraphs":["忆昨同舍时，爱子志尚坚。","研穷非口耳，点勘分乌焉。","读声锵金石，笔思涌漪涟。","合并几寒暑，分散如云烟。","家虽才咫尺，见且无夤缘。","甥馆闻徙居，我屋欣接椽。","乃以随吏鞅，而叹抱遗编。","嗟哉燕鸿隔，漫尔夔蚿怜。","三年阅黄榜，万选遗青钱。","祇擅文场声，不上吏部铨。","儒冠未为误，洛诵方流传。","夏果烦送似，唐律仍灿然。","为墨贻古作，如珠出深渊。","书生均老丑，嗜好相后先。","亦有大禹圭，未许蒲氏贤。","何惜遗久交，相得真忘年。","久知铁为研，更以心自鞭。","矧古传毛颖，端合遗陈玄。","落笔看余万，斗酒须十千。","虽无兰亭茧，愿助韦郎笺。","古今一俛仰，人墨相磨研。","有无要相通，唱和聊成篇。","我今辟三径，门开西一偏。","已过中秋月，皆为晚凉天。","何妨对花下，取笑同樽前。","第惭葵卫足，欲愈犹联拳。"],"title":"次韵廖端叟求墨"}
