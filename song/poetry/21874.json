{"author":"员兴宗","id":21874,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["海上三神绝地维，巨鳌移著剑峰西。","山高自昔翔鸾凤，人杰于今拔象犀。","梦说已知箕尾近，生申还与岳嵩齐。","他年要作封留地，便觉峨眉气象低。"],"title":"寿虞丞相  其三"}
