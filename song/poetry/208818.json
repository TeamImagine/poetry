{"author":"吕南公","id":208818,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["浮桁门外树如城，归路迢迢梦易惊。","嗟我衰迟从旅食，感君存问有诗情。","牡丹不在儒宫种，杜宇偏当静夜鸣。","劳费主公怜苦淡，驼蹄时劝一杯羹。"],"title":"再和  其一"}
