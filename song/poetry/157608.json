{"author":"韩维","id":157608,"strains":["仄平仄○仄，平仄仄仄平。","仄仄仄仄平，平仄仄平平。","平平仄仄仄，仄仄平平平。","仄平仄仄仄，仄仄平平平。","平平仄仄仄，平仄平平平。","平平平仄平，仄仄仄平平。","仄平仄平仄，仄仄仄○平。","平仄○平仄，仄○平平平。"],"paragraphs":["圣朝用中典，前代所未侔。","一罚有失平，天子以为忧。","祥刑慎处纠，辍子蓬莱丘。","御前赐印纸，尽部东南州。","才豪勇自放，霜隼凌高秋。","清风翩两旗，八月下吴舟。","勉哉树休问，考绩待其尤。","毋忘临觞赠，义重闺台游。"],"title":"席上探得游字饯两浙提刑张吉老"}
