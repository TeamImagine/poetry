{"author":"刘子寰","id":116655,"strains":["平平仄仄仄○平，仄平仄仄平○○。","仄平仄仄平仄仄，仄仄仄仄平平平。","仄平平仄仄平仄，平仄仄仄平平平。","平仄仄仄平仄平仄平仄，平平平平仄平平。","仄仄仄平平仄仄仄仄仄，仄仄仄○○平平。","平仄仄仄仄平仄，平仄仄仄○仄仄。","平平仄仄仄平仄，仄仄平仄平平平。","仄平平仄仄平仄，○平仄仄平平平。"],"paragraphs":["钦州五月土如炊，满山杜若芳菲菲。","素英绿叶纷可喜，劲烈不避炎歊威。","采之盈掬荐蔬食，臧获失笑庖人讥。","君不见屈平夕餐赋秋菊，魂兮无南盍来归。","又不见坡公服食得枲耳，扣角自叹从前非。","伊予假禄二千石，穷比二子犹庶几。","餐花嚼蘂有真乐，一饱何必谋甘肥。","尚余升合渍生蜜，从他薏苡生珠玑。"],"title":"杜若"}
