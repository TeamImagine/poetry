{"author":"黄庭坚","id":206187,"strains":["平○○仄仄，平仄仄仄平。","仄仄○平仄，仄平仄仄仄。","○平仄平仄，仄仄○仄平。","平○仄平平，平平仄平平。","仄仄平平仄，仄○仄仄平。","仄仄平仄平，仄平仄仄○。","仄平平仄仄，平仄仄平平。","仄仄仄仄仄，仄平○○平。","仄平仄仄仄，平平仄平平。","平平仄○仄，仄仄仄平平。","仄仄仄仄仄，仄平仄平平。","平平仄仄仄，仄仄仄仄平。","仄仄○仄仄，平平仄平平。","平○仄仄仄，平仄平○平。","平○仄仄○，○仄仄平平。"],"paragraphs":["维王调玉烛，时夏雨我田。","壁挂苍龙骨，溜渠故溅溅。","三推劝根本，百谷收皂坚。","官司极斋明，崇丘见升烟。","系马西门柳，忆听去夏蝉。","剥芡珠走盘，钓鱼柳贯鲜。","扫堂延枕簟，公子气翩翩。","自尔欲继往，阻心如壅泉。","紫微乐暇日，披襟咏风涟。","红妆倚荷盖，水镜写明蠲。","美物亦有实，剪房助加笾。","珠宫紫贝阙，足此水府仙。","郁郁冠盖宅，追奔易雕年。","能从物外赏，真是区中贤。","仍闻载后乘，笼烛照婵娟。"],"title":"次韵曾子开舍人游藉田载荷花归"}
