{"author":"熊禾","id":163601,"strains":["仄平平仄平，仄平仄平仄。","仄平仄平仄，仄仄○仄仄。","仄平仄平仄，平仄平仄仄。","平平仄平○，仄平仄平○。","平平仄仄仄，○仄平仄仄。","仄平仄仄仄，仄仄○仄○。","仄○平平仄，仄平仄平仄。","仄平平仄平，平平仄○仄。","仄平仄○平，仄仄仄平平。","平平○仄仄，平○仄○仄。","○平仄平平，仄仄仄○仄。","仄仄仄仄平，○○平平仄。","仄仄仄仄○，仄○平仄仄。","仄仄仄平仄，？仄仄平仄。","仄仄平仄平，仄平○平仄。","○平平仄平，平仄仄平仄。","仄平平仄平，平平○平仄。","平仄仄仄平，平平平平仄。"],"paragraphs":["每惟斯道南，七闽小邹鲁。","考亭四书学，日月行万古。","我生亦何幸，私淑欣有遇。","南来证文献，令人动遐虑。","斯文欠统一，正学真一缕。","莆阳礼义国，敛衽殷黼冔。","缅思东湖集，复斋接前绪。","至今耆俊多，渊源此其祖。","德闳有闻孙，邂逅快披皋。","儒先教化地，师传盛称誉。","教成畀邻邦，祖训有遗矩。","岂但美彼芹，更思甘棠树。","一邑召可行，尽分皆有补。","十室有忠信，矧此万家聚。","派近源可寻，我来重瞻溯。","当年弦诵声，溪水自东注。","典刑前辈人，溪山正堪数。","安得杖屦陪，安溪溪头路。"],"title":"赠陈教谕"}
