{"author":"胡仲参","id":136940,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["窗烛销残转寂寥，柴门无复野僧敲。","偶来枕上吟诗就，记向心头欠笔抄。","鸣竹数声疑雪片，寻梅清梦到山坳。","世情云雨多翻覆，谁是江湖耐久交。"],"title":"和性之见寄韵"}
