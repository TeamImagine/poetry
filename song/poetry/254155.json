{"author":"李俦","id":254155,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["声名凛凛动寰区，忠义存心老不渝。","奋不顾生惟尽节，虞无遗策悉嘉谟。","独提南服三千旅，首冒重围万死涂。","时事已更身已逝，惟将阴德付鹓雏。"],"title":"张叔夜挽诗二首  其一"}
