{"author":"梅尧臣","id":57180,"strains":["仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。","平平仄仄仄平仄，仄仄平平仄仄平。"],"paragraphs":["自古江南风俗美，喜君高趣慕先贤。","药无远近宁论报，家有图书不计钱。","已住秦淮借风月，遍寻吴国旧山川。","尘缨我系未能解，每一来过驻画船。"],"title":"赠江宁王高士"}
