{"author":"李光","id":236151,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["牢落双泉一病翁，十年忧患扫还空。","荷稀竹密宜秋雨，户窄檐低耐飓风。","尽日抄书北窗下，有时闲步小桥东。","谁知万水千山外，亦与乡居兴味同。"],"title":"秋日题池南壁间"}
