{"author":"释居简","id":91690,"strains":["仄平仄平仄，平仄仄平仄。","仄平仄仄仄，仄仄仄平仄。","仄平仄仄平平仄，○仄○平仄平仄。","仄平仄仄仄平平，仄仄仄仄平仄平。","平平平仄仄仄平，仄仄平仄平仄平。","平平仄平平仄仄，仄仄仄平○仄仄。","仄仄仄平平仄仄，仄仄平○仄平仄。","仄仄仄仄仄仄○，平平仄仄仄仄仄。","仄平仄仄○平仄，仄仄平平平仄仄。","仄仄平平仄仄平，平平仄仄○○仄。"],"paragraphs":["闯檐起渊潜，涛怒欲翻壁。","两雄竞厥壮，跼领勇舒脊。","令人未见神先悸，如见当年李生醉。","醉乡汗漫渺无津，墨蜚素壁风蜚腥。","骧云掀雾妙入神，不特神妙尤夺真。","乡来识真人已朽，所见不知如此否。","或谓此儿鳞介胄，幻作人间写生手。","坐令五月六月间，商羊起舞旱魃走。","客窗夜老闻天籁，逸响琅然风雨晦。","晓入西游柱史家，因知壁有蜿蜒沕。"],"title":"毗陵三题  其一"}
