{"author":"陆文圭","id":166150,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["荷亭避暑约传杯，醉引清风入手来。","象鼻形弯通曲柄，鸭头色重泼新醅。","中擎玉液休倾满，半卷青心莫展开。","春酒一江能吸尽，始知李白是仙才。"],"title":"洛中郑悫三伏之际率宾僚避暑于使君林取大莲叶盛酒以簪刺叶令与柄通屈茎轮囷如象鼻焉传吸之名碧筒杯故坡诗云碧碗犹作象鼻弯白酒时带莲心苦丙寅五月宜兴州赏诚以此为题为赋十一首  其五"}
