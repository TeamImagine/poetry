{"author":"赵蕃","id":76323,"strains":["仄平仄仄平，仄平仄平仄。","平平仄平仄，○仄平仄仄。","平平平○仄，平平仄仄平。","平平仄仄○，仄仄○平平。","○平仄平仄，仄仄平平○。","仄平仄仄平，仄仄仄仄仄。","平仄平平仄，平平仄平仄。","仄仄仄平平，平平仄○○。"],"paragraphs":["远山未释云，近山复垂雨。","清风飒然下，吹落何处所。","虽为湘中客，湘西不屡来。","晨舟冒雨过，晚櫂乘风回。","看山亦何有，要落渔樵叟。","我虽甚爱之，可暂不可久。","吾弟之于画，逍遥殆能事。","好作渡湘图，他时寄离思。"],"title":"同见可过书院"}
