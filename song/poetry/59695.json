{"author":"陈造","id":59695,"strains":["平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["传闻载酒西郊晓，迎候前旌拥老农。","贤守承宣先劝课，太平风俗见声容。","官堤烟树纡红缬，沙岸风蒲袅紫茸。","想憩凝香倒囊锦，银钩侧理叠千重。"],"title":"次韵张守劝农二首  其一"}
