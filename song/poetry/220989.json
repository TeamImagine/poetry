{"author":"邹浩","id":220989,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，平仄平平平仄平。","平仄平平仄仄仄，仄平平仄仄平平。"],"paragraphs":["儒冠染尽马蹄尘，又见年光冉冉新。","寄我一枝无驿使，赖君佳句有阳春。","雪边孤韵谢安石，风际幽香韩得真。","何日相携拂衣去，澹烟微月楚江滨。"],"title":"次韵马叔宝忆梅"}
