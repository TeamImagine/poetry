{"author":"赵蕃","id":74803,"strains":["平平仄仄平平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["成都旧日扬雄宅，今在清江鸥鹭洲。","颇念书题成间阔，忽逢翰墨见风流。","芗林草木年仍故，此老诗篇晚更遒。","官事安能久羁我，何时载子以扁舟。"],"title":"周愚卿出示杨谨仲墨帖"}
