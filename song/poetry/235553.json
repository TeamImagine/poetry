{"author":"程俱","id":235553,"strains":["○平仄平平，○仄仄平仄。","○平○仄仄，仄仄仄平仄。","○平仄○仄，仄仄平仄仄。","仄仄仄平○，○平平仄仄。","平平仄平○，仄仄○仄仄。","仄平平仄平，仄仄仄平仄。","仄平平仄仄，仄仄仄○仄。","仄○仄平平，仄仄仄平仄。","○○仄平平，仄仄○仄仄。","仄仄○平平，仄仄仄平仄。"],"paragraphs":["空华信无根，遗迹故非足。","如公三万卷，碨磊贮心曲。","中虚自昭旷，不必岩电目。","纳芥本无难，胶弦端可续。","亡书共推张，断简当问束。","笑谈针左盲，指顾命骚仆。","岂知穷巷士，眼暗髪将秃。","短檠黮无光，默坐守幽独。","正当黜聪明，岂复分句读。","便便了无庸，但有孝先腹。"],"title":"次韵和颍昌叶翰林 目病废读书"}
