{"author":"释宝昙","id":52332,"strains":["平平平仄平仄仄，平平平平仄仄平。","平平仄○平仄仄，平仄仄仄平平平。","平平仄仄仄平仄，平平仄平○仄平。","仄平仄仄仄仄仄，○平平仄平平平。","平平仄仄仄平仄，仄仄仄仄平平平。","平平平平仄平仄，○仄仄仄平平平。","平平仄平仄仄仄，仄仄仄仄○平平。","仄平仄仄仄平仄，平平平平平仄平。","平平仄仄平仄仄，仄仄仄仄平○平。","仄平平仄仄仄仄，仄仄○仄平平平。"],"paragraphs":["西湖湖水清可{奭斗}，孤山山人瘦有余。","梅花五更清夜梦，周易一卷前身书。","经年竹户与僧语，僧房绕湖三百区。","客来放鹤未忍去，更为修竹聊须臾。","衡山道士古须发，苦语不似公肤腴。","芙蓉为裳月为佩，荷芰结屋游龙车。","朝驰八纮莫四极，上挈太古中唐虞。","子房自是赤松后，渊明初无彭泽趋。","平生自谓公不死，意不一见成空虚。","买舟今夕定不寐，直恐长啸来清都。"],"title":"访孤山林和靖梅坞陈迹"}
