{"author":"苏辙","id":196989,"strains":["平仄仄仄仄，平仄仄○平。","仄平○仄平，平仄仄仄平。","仄○仄平仄，○仄平仄平。","仄平仄平仄，平仄平平平。","○仄仄仄平，仄仄仄○平。","平平仄平仄，○仄仄仄平。","平仄平平仄，仄仄平仄平。","○○仄平仄，平仄仄○平。"],"paragraphs":["春气入楚泽，原上草犹枯。","北风吹栗林，梅蕊飒已无。","我行亦何事，驱马无疾徐。","楚人信稀少，田亩任蓁芜。","空有道路人，扰扰不留车。","悲伤彼何懒，叹息此亦愚。","今我何为尔，岂亦愚者徒。","行行楚山晓，霜露满陂湖。"],"title":"浰阳早发"}
