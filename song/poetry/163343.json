{"author":"汪元量","id":163343,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["西兴渡口乱啼鸦，锦缆牵江目力赊。","六馆衣冠沦道路，三宫珠玉走风砂。","山川不尽心难老，岁月忧煎髪渐华。","行到湘南归不得，倚门应是望天涯。"],"title":"唐律寄呈父凤山提举  其一"}
