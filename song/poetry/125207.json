{"author":"王柏","id":125207,"strains":["平平平平平○仄平，平平平平平○平平。","平仄仄平平平仄平平，仄仄仄仄平仄○平○。","仄仄平平○平仄仄平，平平仄仄平仄仄仄。","平平仄仄平平仄○○，平平○平平平仄平。","平仄平平平平平仄平，仄平平平平仄○平。","仄仄平○平仄平仄，平平平平平○平平。","仄仄平平平仄平平，平仄仄仄平平平平。","仄○平仄平○平平，平平平仄平平平平。","平平平仄平仄平平。"],"paragraphs":["群山峨峨兮屏下环，锺为人英兮司贤关。","风雅解颐兮簪佩珊珊，有女颖悟兮拱听帷间。","识性情之正兮妇德闲，鸡鸣警戒兮夜漫漫。","冰清玉润兮卿月相传，夫君骑鲸兮今几年。","纲纪绳绳兮闺门肃然，乐山堂兮花木正妍。","蕙槁兰萎兮弃钗钿，凄凄东坞兮藏风烟。","画翣流云兮去翩翩，飞絮寂寞兮随珠𫐌。","忍看双璧兮沈黄泉，龟趺螭首兮何时镌。","山灵呵护兮祚绵绵。"],"title":"陈卿内邵氏挽词"}
