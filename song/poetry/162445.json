{"author":"丘葵","id":162445,"strains":["平平平仄仄平平，仄仄平平仄仄平。","仄仄平仄平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["衡茅萧索泣寒虫，独自吟诗句未工。","败叶能令沟水黑，乱云不放夕阳红。","半生辛苦空儒服，一岁蹉跎又朔风。","不意穷乡有奇事，暮年得拜鹿门翁。"],"title":"寓浯江识老魏秀才  其一"}
