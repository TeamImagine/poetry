{"author":"艾性夫","id":165279,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谁撤天门虎豹扃，群妖食日上青冥。","一眉不及黄昏月，万目惊看白昼星。","绝响无人槌败鼓，洗光何地激沧溟。","仰天凝注需阳复，寂历西风老泪零。"],"title":"日食"}
