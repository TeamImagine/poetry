{"author":"林表民","id":107358,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，平仄仄平平仄平。","平仄仄平平仄仄，平平平仄仄平平。"],"paragraphs":["一檐寒雨滴愁声，赢得松斋睡思清。","急景不知年又谢，壮心空怅事无成。","温存冻壁火初举，陵轹破窗风自鸣。","多谢故交相慰藉，浪捐珠璧使人惊。"],"title":"次韵沈兴之税院岁暮即事二首  其一"}
