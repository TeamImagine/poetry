{"author":"萧立之","id":132217,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["湖边四面小云楼，城上三更漏鼓秋。","月淡无痕诗共好，官清有味境能幽。","人间路绝蓬瀛近，木末天低宇宙浮。","唤醒尘劳椀中茗，西风黄叶正飕飕。"],"title":"次滕倅夜登楼韵"}
