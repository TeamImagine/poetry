{"author":"李咸用","id":29870,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["岩风爱日泪阑干，去住情途各万端。","世乱敢言离别易，时清犹道路行难。","舟维晚雨湘川暗，袖拂晴岚岘首寒。","见说满朝亲友在，肯教憔悴出长安。"],"title":"送河南韦主簿归京"}
