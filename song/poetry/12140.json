{"author":"胡寅","id":12140,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄平仄，平仄平平平仄平。","仄仄平平平仄仄，仄平平仄仄平平。"],"paragraphs":["不虞集霰与飞霜，可但寒梅度暗香。","翠碧重敷秋后叶，玉明争绚晓来妆。","应怜高架袅清艳，谁道疏条无妙芳。","折向清尊沾賸馥，与君冬日对春阳。"],"title":"十二月酴醾盛开"}
