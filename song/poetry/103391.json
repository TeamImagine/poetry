{"author":"魏了翁","id":103391,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天马流行泽上坤，玉龙飞洒水边村。","扶持农扈培邦本，排荡阴机立岁元。","遍地诗材供墨客，通宵酒令属侯门。","却怜赤子无衣褐，仰面苍苍叹少恩。"],"title":"次韵黄判官喜雪"}
