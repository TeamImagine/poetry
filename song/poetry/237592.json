{"author":"刘一止","id":237592,"strains":["平○仄仄仄，仄仄平仄平。","平○平仄○，平平仄平平。","仄仄○仄仄，仄仄平平平。","仄仄仄平平，仄仄仄仄平。","仄仄平平仄，仄仄平仄平。","仄平○仄平，○仄仄仄平。","平平仄平平，○仄仄仄平。","平平仄平仄，仄仄仄仄○。","平仄仄仄○，仄○平仄平。","平平平平仄，平仄仄仄平。","平平仄○仄，仄平仄平平。","仄仄仄仄平，平仄平仄平。"],"paragraphs":["朝行转木末，暮返循水涯。","生长山水间，途穷自知归。","万绪更扰扰，众目何睽睽。","有若脱{革卮}牛，邂逅得此时。","坐念卢夫子，与世真背驰。","读书如董生，三载圃不窥。","清诗见真情，观者岂得疵。","春风入闾巷，烂熳百草菲。","摩腹忽起行，菜茹伤蕨薇。","平生经纶学，无术取世资。","贫交可相觅，叩门两无疑。","富贵不汝求，吾至君勿挥。"],"title":"次韵郑维心贻卢叔才一首"}
