{"author":"梅尧臣","id":46572,"strains":["仄平平平平，仄○平平仄。","仄○仄○仄，平仄平仄仄。","仄平仄仄仄，仄仄仄仄仄。","平平仄仄平，仄○平仄仄。","平平仄○仄，仄仄仄平○。","仄仄仄平仄，平平平仄仄。","仄平仄平平，○仄仄仄仄。","仄仄仄平仄，平平平仄仄。","平平仄平平，平仄仄平仄。","仄仄○仄平，平平平仄仄。"],"paragraphs":["大梁城西隅，竞传师商庙。","二坟在其傍，枯棘谁往吊。","予尝发梦寐，事已验曩少。","时逾二十春，偶过非素料。","江韩寔并驾，寂默苦同调。","下马共罗拜，惊愚真可笑。","致恭古贤人，且异媚近要。","在昔魏公子，夷门尊隠燿。","终知养松筠，曾不类蒿藋。","我辈颇识公，虚名何所钓。"],"title":"正月二十四日同江邻几韩持国过师商庙"}
