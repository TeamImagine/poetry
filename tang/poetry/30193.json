{"author":"方干","id":30193,"strains":["平仄平平仄平平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["高节何曾似任官，药苗香洁备常餐。","一分酒户添犹得，五字诗名隐即难。","笑我无媒生鹤髪，知君有意忆渔竿。","明年莫便还家去，镜里云山且共看。"],"title":"赠会稽张少府"}
