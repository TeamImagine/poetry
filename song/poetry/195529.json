{"author":"苏轼","id":195529,"strains":["平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["林行婆家初闭户，翟夫子舍尚留关。","连娟缺月黄昏后，缥缈新居紫翠间。","系闷岂无罗带水，割愁还有剑铓山。","中原北望无归日，邻火村舂自往还。"],"title":"白鹤峰新居欲成夜过西邻翟秀才二首  其一"}
