{"author":"宋祁","id":24065,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["阴霞袭晓混层晖，雨势连天泱泱垂。","泼火正投寒食日，催耕并及杏花时。","波生客浦扬舲远，润逼宵挝作掺迟。","把酒命宾聊一笑，吾农喜罢及吾私。"],"title":"喜雨"}
