{"author":"周麟之","id":28793,"strains":["平仄仄仄仄仄仄○仄平，仄平仄仄平平平。","仄平平平仄平仄，仄仄仄仄平平平。","○平仄仄平平仄，仄仄仄平平仄○。","仄平平仄仄平平，仄仄仄平平仄仄。","仄平仄仄○平平，仄平仄仄平仄平。","仄平○仄仄平仄，仄仄平仄平仄平。","仄平仄仄平平仄，仄仄平平仄平仄。","平平○仄平平○，仄仄平平○仄仄。","仄平仄仄○平平，平○平仄平平○。","仄平仄仄平仄仄，仄平仄仄平○○。","平○仄仄平平仄，○仄○平仄仄仄。","仄平仄仄仄○○，仄仄平平仄平仄。","仄仄仄仄平仄平，仄仄平仄平平平。","仄○仄仄仄○仄，仄仄仄仄○○平。"],"paragraphs":["君不见汉业已定犹勒兵，白登坐困师无名。","席门先生计无误，黠虏不得窥平城。","论功自合班人杰，盖世拔山威尽折。","漫夸勋业是韩彭，我出六奇秦项灭。","后来汉道如衰周，德尊一代陈太丘。","二方相继厉名节，不顾羔雁真善谋。","雪霜贸贸年芳改，凛凛松筠见风采。","豺狼当路狐狸号，独有孤鸿横四海。","至今逸韵传清商，云和之瑟弦高张。","耳孙磊落天下士，大才有出皆其长。","胸中万卷饶丘壑，鲜取遗音叩寂寞。","一朝解组又弹冠，出处无心付天乐。","我辈等是风月人，昔也同闬今为邻。","不妨对语味如蜡，扰扰万事从横陈。"],"title":"和陈大监"}
