{"author":"陈造","id":58748,"strains":["仄平仄仄○，仄仄仄仄平。","平平平平仄，平仄仄仄平。","平仄仄仄仄，平仄平仄平。","仄仄仄仄仄，平平仄仄平。","仄仄仄仄仄，平平仄仄平。","平○○平平，仄仄仄平平。"],"paragraphs":["枉寻固已污，索价则已欺。","人生功名念，舒卷自一时。","荣辱取所适，穷达非敢知。","及物傥在道，卑官亦可为。","咄咄厌矮屋，心无一日嬉。","还应乘田翁，笑汝太矜持。"],"title":"感事十诗上李侍郎  其九"}
