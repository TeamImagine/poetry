{"author":"陈造","id":58523,"strains":["平平仄○平，仄仄平平平。","仄仄仄平仄，平平平仄平。","仄仄平仄平，仄平仄仄平。","仄仄仄仄仄，平平○平平。","平平仄仄平，平平○平○。","平仄平平平，仄仄平仄平。","平平仄仄仄，仄仄平平平。","平平仄仄仄，仄平仄仄○。"],"paragraphs":["公朝不遗才，荡荡天门开。","杂遝尽奇士，腾凌舒壮怀。","有客寻遂初，与时自作乖。","脱粟傲肉食，官居当岩栖。","东州拜玺书，西州迎芝泥。","夫也商声讴，满屋金石谐。","诗书孰践履，簿领甘沉迷。","平生独往愿，万牛挽莫回。"],"title":"和陶渊明二十首  其九"}
