{"author":"释德洪","id":228279,"strains":["平仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平仄仄仄平。"],"paragraphs":["何处高人云路迷，相逢忽荐目前机。","偶逢菜叶随流水，知有茅茨在翠微。","琐碎夜谈皆可听，烟霏秋岭欲同归。","翛然又向诸方去，无数山供玉麈挥。"],"title":"送轸上人之匡山"}
