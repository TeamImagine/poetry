{"author":"曹勋","id":12954,"strains":["平平仄仄仄平平，仄仄平平仄仄平。","仄仄平平平仄仄，平平仄仄平平平。","平平仄仄仄仄仄，仄仄平平平仄平。","仄仄平平仄平仄，仄平平仄仄平平。"],"paragraphs":["山中小筑枕溪流，却踏红尘笑拙谋。","鬓点吴霜今已老，儿皆楚语祇堪愁。","猿惊鹤怨事偶尔，燕语鶑啼春罢休。","每与儿曹话归计，一帘清梦绕沧洲。"],"title":"思归天台"}
