{"author":"陆游","id":39923,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄平，平平仄仄仄平仄。"],"paragraphs":["清和巷陌单衣后，绿润轩窗午饷余。","曲曲素屏围倦枕，斜斜筠架阁残书。","松阴坐石闲看鹤，山寺寻僧晚跨驴。","此段家风君试看，京尘扑帽独何欤。"],"title":"书适"}
