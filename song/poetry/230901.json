{"author":"葛胜仲","id":230901,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["解组归来遁里门，庆源贻后继臧孙。","幽寻此日扶鸠杖，荣遇当年驾鹿轓。","高义共夸贤者出，廉风端遣薄夫敦。","紫坛熙事专优老，盼篚行看下九阍。"],"title":"次韵正臣朝议见寄二首  其一"}
