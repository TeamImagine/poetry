{"author":"周紫芝","id":241339,"strains":["平平仄平仄，仄○平仄○。","仄○仄平平，仄仄○平平。","平平仄仄仄，平仄仄平平。","仄○仄○平，平仄仄仄平。","平平○平平，仄仄平仄平。","仄仄仄平仄，仄仄平○平。","○平仄平仄，仄仄仄仄平。","仄平仄仄平，○○仄平平。","仄平○平仄，平平仄平平。","平仄仄仄仄，平仄平仄平。","仄仄仄○平，○○仄平平。","平平平平平，仄仄仄仄平。"],"paragraphs":["山云未成雨，敛藏方寸间。","会当不崇朝，一雨膏人寰。","人言隐雾豹，依约在南山。","试从管中窥，何止见一斑。","人生患无才，富贵天岂悭。","二士伟人物，万里来间关。","行陈治安策，遂拜咫尺颜。","岂容十里湖，长吟对烟鬟。","愿君如鸾鹄，摩霄共追攀。","云出豹亦变，何止铜与纶。","举首望长途，分当落榛菅。","鹏飞君方高，鸟倦我亦还。"],"title":"蔚斋"}
