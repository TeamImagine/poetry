{"author":"李纲","id":243156,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平仄仄平。"],"paragraphs":["福地禅林海内无，盛衰亦与世缘俱。","祗应泉石不知老，长伴烟云得自娱。","种杏仙家今寂寞，献花衲子亦干枯。","我生颇恨来游晚，也胜不来空看图。"],"title":"客言庐山往年之盛今不逮远矣戏成此诗"}
