{"author":"陈文蔚","id":83271,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["台高无奈月明何，岂惮攀缘上岌峩。","万壑秋声归草木，百年乡思动关河。","遥知素影千家共，不独秋光此地多。","中夜酒酣狂欲舞，停杯且复听吴歌。"],"title":"又和欧阳国瑞韵"}
