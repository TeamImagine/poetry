{"author":"梅尧臣","id":57783,"strains":["仄平仄平仄，○○○平平。","仄平平平平，仄仄仄仄平。","仄仄○○仄，平○仄仄平。","仄仄仄仄仄，平平仄平平。","平仄○仄平，仄仄仄仄平。","仄平平平平，仄○平仄○。","仄仄仄平仄，仄仄平平平。","仄平平仄平，平仄○仄平。","平平平仄平，仄仄仄仄○。","仄○平○仄，平○仄仄平。","仄仄仄○○，平仄仄仄平。","仄平仄○平，○仄平平平。","仄平平平仄，平仄平平平。","平平仄平仄，平平仄平平。","○平平○○，仄仄平仄平。","仄仄○平平，仄仄仄仄平。","仄仄仄仄仄，仄仄仄仄平。","平平仄仄仄，仄仄平仄平。","仄平仄平平，平仄仄○平。"],"paragraphs":["世人作肥字，正如论馒头。","厚皮虽然佳，俗物已可羞。","字法叹中绝，今将五十秋。","近日稍稍贵，追踪慕前流。","曾未三数人，得与古昔俦。","古人皆能书，独其贤者留。","后世不推此，但务于书求。","不知前日工，随纸泯已休。","颜书苟不佳，世岂不宝收。","设如杨凝式，言且直节修。","又若李廷中，清慎实罕侔。","乃知爱其书，兼取为人优。","岂书能存久，贤哲人焉廋。","非贤必能此，惟贤乃为尤。","其余皆泯泯，死去同马牛。","大尹欧阳公，昨日喜疾瘳。","信笔写此语，谓可忘病忧。","黄昏走小校，寄我东郭陬。","缀之辄成篇，联以助吟讴。"],"title":"韵语答永叔内翰"}
