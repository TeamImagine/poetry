{"author":"吕本中","id":246467,"strains":["仄平平仄仄平仄，仄平仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["净名居士黙无语，翰林子卿虚见寻。","半世泥涂催老大，中年诗律费光阴。","江湖每有同归志，酒炙初无独饱心。","三尺枯桐取煨烬，断弦遗谱有知音。"],"title":"曹南寄亲旧"}
