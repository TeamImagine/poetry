{"author":"周紫芝","id":241112,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["十里春波翠染衣，小寻鱼鸟共追随。","船头风急何妨醉，湖上山多尽入诗。","藜杖偶来飞絮里，芦鞭犹忆看花时。","两公人物如连璧，同上金銮亦未迟。"],"title":"次韵张元明同边郎中游西湖二君讲同年之好有此游"}
