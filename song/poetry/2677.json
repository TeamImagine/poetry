{"author":"宋庠","id":2677,"strains":["仄平平仄仄平平，仄平平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["问君何事拙谋身，竹坞溪斋养钝人。","白鹭仪形闲照水，野鶑言语乱嘲春。","半生已悔婴朝绂，万境方将付客尘。","自笑经旬无宴具，对花孤坐咽琼津。"],"title":"溪斋春日"}
