{"author":"刘弇","id":209288,"strains":["平平仄平平，○仄仄平仄。","仄○平平平，仄仄仄仄仄。","平○○平平，平平仄平仄。","仄仄仄平平，仄仄仄平仄。","○○仄○平，仄仄仄平仄。"],"paragraphs":["纷纷束书儿，穿穴蠹栖桂。","及当千人军，往往出下计。","谁如冠军豪，飘扬选锋锐。","刺手拔鲸牙，洒落见孤诣。","更看抉重关，喜色动春袂。"],"title":"送方绚解元赴试南宫用桂林一枝荆山片玉为韵八首  其一"}
