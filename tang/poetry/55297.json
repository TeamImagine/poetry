{"author":"孟浩然","id":55297,"strains":["平平仄仄平，平仄仄平平。","仄仄平仄仄，平平平仄平。","仄○平平仄，平仄平平平。","仄平○仄仄，仄仄平平平。","平平仄平仄，平仄仄平仄。","仄仄平○平，平平仄平仄。","仄仄平仄仄，○平仄○仄。","仄仄仄平平，○仄仄仄仄。","仄平仄平仄，仄仄○仄仄。","仄仄仄平平，平平仄平仄。","仄平平仄仄，平仄仄平仄。","仄仄平平仄，平○仄平仄。","平平平平平，○仄仄平仄。"],"paragraphs":["春余草木繁，耕种满田园。","酌酒聊自劝，农夫安与言。","忽闻荆山子，时出桃花源。","采樵过北谷，卖药来西村。","村烟日云夕，榛路有归客。","杖策前相逢，依然是畴昔。","邂逅欢觏止，殷勤叙离隔。","谓予搏扶桑，轻举振六翮。","奈何偶昌运，独见遗草泽。","既笑接舆狂，仍怜孔丘厄。","物情趋势利，吾道贵闲寂。","偃息西山下，门庭罕人迹。","何时还清溪，从尔炼丹液。"],"title":"山中逢道士云公"}
