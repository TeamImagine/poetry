{"author":"李频","id":26675,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["圣代为儒可致身，谁知又别五陵春。","青门独出空归鸟，紫陌相逢尽醉人。","江岛去寻垂钓远，塞山来见举头频。","且须共漉边城酒，何必陶家有白纶。"],"title":"和友人下第北游感怀"}
