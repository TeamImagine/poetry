{"author":"周文璞","id":94846,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["当年准拟作家林，溪墅楼居意已深。","隠者自应寻别业，凤兮何肯负初心。","参差一段囊中玉，激烈三更月下吟。","若不速来相就饮，定应从此失知音。"],"title":"过凤山有感二首  其一"}
