{"author":"苏轼","id":195652,"strains":["仄仄仄仄仄，平平仄平平。","平平仄平仄，仄仄仄仄平。","平平平仄平，平仄仄仄平。","仄平平仄仄，仄仄平平平。","仄平仄仄仄，平仄仄仄平。","平平○仄仄，仄仄○平平。","仄仄仄平平，仄仄平平平。","仄仄仄平仄，仄平平仄平。","仄平仄仄仄，仄仄平平平。","平平○平平，仄仄仄仄平。","平平仄仄平，仄仄仄仄平。","○平平仄○，平仄平仄平。"],"paragraphs":["粲粲五色羽，炎方凤之徒。","青黄缟玄服，翼卫两绂朱。","仁心知闵农，常告雨霁符。","我穷惟四壁，破屋无瞻乌。","惠然此粲者，来集竹与梧。","锵鸣如玉佩，意欲相嬉娱。","寂寞两黎生，食菜真臞儒。","小圃散春物，野桃陈雪肤。","举杯得一笑，见此红鸾雏。","高情如飞仙，未易握粟呼。","胡为去复来，眷眷岂属吾。","回翔天壤间，何必怀此都。"],"title":"五色雀"}
