{"author":"陈造","id":59701,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["赵侯才望屹撑空，肯我过从笑语同。","妙论全胜十年读，清篇分饷一襟风。","珷玞可用酬昆璞，涎颡何曾梦锦蒙。","莫把诗声陵此老，迟君谒帝画平戎。"],"title":"次韵赵夷仲  其一"}
