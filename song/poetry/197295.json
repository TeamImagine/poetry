{"author":"苏辙","id":197295,"strains":["平平平平平平仄，仄平仄平仄平仄。","平○仄仄仄○平，仄仄仄平○仄仄。","仄○平仄○仄平，仄○仄仄平平平。","仄平仄仄仄平仄，仄仄○仄○平平。","仄平平平仄平仄，仄仄仄平○仄仄。","平平仄仄仄平平，仄平○平○仄仄。","仄平仄仄○平平，○平仄仄平仄平。","平平仄平仄平仄，仄平仄仄平仄平。","○○仄平○平仄，仄○平仄平平仄。","仄平仄仄仄平平，仄平○仄平平仄。"],"paragraphs":["东方书生多愚鲁，闭门诵书口生土。","窗中白首抱遗编，自信此书传父祖。","辟雍新说从上公，册除仆射酬元功。","太常弟子不知数，日夜吟讽如寒虫。","四方窥觇不能得，一卷百金犹复惜。","康成颖达弃尘灰，老聃瞿昙更出入。","旧书句句传先师，中途欲弃还自疑。","东邻小儿识机会，半年外舍无不知。","乘轻策肥正年少，齿疏唇腐真堪笑。","是非得失付它年，眼前且买先腾踔。"],"title":"东方书生行"}
