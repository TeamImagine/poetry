{"author":"吴则礼","id":223777,"strains":["仄仄仄平仄，平平平仄○。","平平仄仄仄，仄仄○平平。","仄仄仄平仄，仄平平仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，平仄仄平平。","？？仄平仄，○○平仄○。","平平平仄仄，仄仄仄平平。","仄仄平平仄，平平仄仄○。","平平仄仄仄，仄仄仄平平。"],"paragraphs":["跛跛鬓毛短，娟娟春日长。","繁花丽泽国，叠鼓掺渔阳。","唤婢理双𪨗，遣儿谋一觞。","惟知作寒食，那复问殊方。","石鼎官芽滑，铜盆井水凉。","有时拈拄杖，随意坐胡床。","涏涏定巢尾，咬咬求友吭。","篮舆元落眼，豆饭或撑肠。","楚柁连江色，淮天著雁行。","关侬五斗粟，老子复游梁。"],"title":"简王长元次元时复欲入都"}
