{"author":"俞德邻","id":153131,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["门掩青苔砚掩尘，曲肱隠几自观身。","已怜白发无公道，独喜清风似故人。","跃马卧龙俱寂寞，盟鸥狎鹭莫逡巡。","东屯涧水通畦稻，植杖看耘意更真。"],"title":"曲肱"}
