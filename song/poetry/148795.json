{"author":"方回","id":148795,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["数步朱塘路匪赊，晦翁亭创自端嘉。","遥闻古屋环修竹，拟汲寒泉荐苦茶。","万镒黄金何足宝，四枝丹桂有余花。","诸孙风骨今犹别，师友渊源自一家。"],"title":"次韵滕君宾日"}
