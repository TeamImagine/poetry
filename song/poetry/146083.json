{"author":"蔡襄","id":146083,"strains":["平仄平平平仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["何事高堂秋思生，野芦寒雁画工精。","风前挺立孤根老，云外相从去意轻。","不似丹青能借色，若逢霜月定闻声。","研桑心术都无取，回望江乡计未成。"],"title":"和杨龙图芦雁屏"}
