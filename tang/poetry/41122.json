{"author":"贯休","id":41122,"strains":["仄仄平平平仄平，仄平平仄仄平平。","平平平仄仄平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["鹤骨松筋风貌殊，不言名姓绝荣枯。","寻常藜杖九衢里，莫是商山一皓无。","身带烟霞游汗漫，药兼神鬼在葫芦。","只应张果支公辈，时复相逢醉海隅。"],"title":"遇道者"}
