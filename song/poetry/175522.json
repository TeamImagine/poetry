{"author":"刘敞","id":175522,"strains":["仄仄平平仄，平仄仄仄平。","平平平仄仄，仄仄仄平平。","平仄○平仄，平平仄仄○。","仄平平○仄，仄仄仄平平。","仄仄平平仄，○平仄仄平。","仄平○仄仄，○仄仄平平。"],"paragraphs":["备物崇宾飨，斯盐肖虎形。","熬波烦巧匠，象武示君灵。","天产参多品，秋严耸外庭。","炳文随镂刻，毅气得仪型。","服孟非同趣，昭文亦异经。","碎身如见取，调鼎荐芳馨。"],"title":"形盐象虎"}
