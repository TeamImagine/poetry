{"author":"苏籀","id":4086,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["披文不释遗编慕，耽禄终惭远贿称。","劫劫抗尘非胜趣，寥寥出世有真乘。","转头值寓无穷极，措足虚邪粗可胜。","管晏空忧觉先物，未须薄薛与卑滕。"],"title":"公退三首  其一"}
