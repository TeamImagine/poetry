{"author":"吕本中","id":247127,"strains":["平平仄○平，○仄仄平平。","平平仄仄平，仄仄平仄○。","○平仄平仄，仄仄平平平。","平平仄○仄，仄仄仄平平。","平平仄仄仄，平仄仄仄○。","平平平仄平，仄仄仄平平。","○仄平平仄，仄仄平平平。","平仄仄仄平，仄平平仄平。","平平仄平仄，平平平仄平。","平仄仄仄平，仄平平仄平。","仄平平仄仄，仄仄仄平○。"],"paragraphs":["胡尘犯中原，冠盖走东南。","同时辟地人，十不存二三。","相逢各衰病，岂复能清谈。","君今尚行役，未暇脱征衫。","声名自宿昔，文字性所眈。","谁能随少年，下笔令人惭。","并海虽名郡，嗜爱殊酸咸。","君但抚罢民，未须严辔衔。","开堂宴宾客，清诗消半酣。","时寄荔子来，尚能怜我馋。","自余君不问，只向鼻端参。"],"title":"送范才元"}
