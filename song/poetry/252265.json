{"author":"郑刚中","id":252265,"strains":["平平仄平平，仄仄仄平仄。","仄仄平平平，仄仄平仄仄。","仄○平仄仄，平仄仄平仄。","仄平平仄仄，仄仄仄平仄。","仄仄仄○仄，平仄仄○仄。","平平仄○仄，仄仄？平仄。","平○仄仄仄，仄○仄平仄。"],"paragraphs":["山岚变浓云，地气泄冬热。","急雨春风颠，十日声不绝。","舍中流水入，墙外古沟咽。","块然檐下雀，状若木鸡拙。","我亦类禅定，痴坐万虑歇。","厨兵忽相报，谓已糁藜蕨。","随缘就一饱，再看柏香热。"],"title":"久雨  其一"}
