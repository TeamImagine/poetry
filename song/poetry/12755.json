{"author":"曹勋","id":12755,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平仄仄仄平。","平仄平平平仄仄，平平仄仄仄平平。"],"paragraphs":["堪舆亨会接洪基，郁郁葱葱动紫微。","理契弈秋专国手，德兼周武一戎衣。","恩言下浃皆中道，帝意终潜复九围。","升济群生归大业，同心亿万仰天威。"],"title":"癸巳圣节二首  其一"}
