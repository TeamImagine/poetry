{"author":"林景熙","id":160065,"strains":["○平仄平仄，平平仄平○。","仄仄平平仄，平仄○仄平。","仄平平仄平，○平仄平平。","平平○仄仄，仄仄平○平。","仄平仄平仄，仄平仄平平。","仄平仄仄仄，仄仄平平平。","仄平仄仄仄，仄仄平○平。","仄平平仄仄，仄仄平平平。"],"paragraphs":["闻君有奇气，千岩在胸中。","岁晚携甘旨，归以献乃翁。","乃翁松柏姿，深村侣樵农。","风尘了不识，七十颜如童。","举桉各华发，抱孙戏花丛。","境闲意易足，食淡神常丰。","乃知世网外，宇宙皆空同。","仰山千岁酒，彩袖围春风。"],"title":"送喻舜举归寿乃翁七十"}
