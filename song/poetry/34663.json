{"author":"陆游","id":34663,"strains":["仄平仄仄平仄平，平平仄平仄○平。","平○仄平仄仄仄，仄仄仄仄○平平。","仄平仄仄平仄仄，平仄平平平仄平。","平平○仄○平仄，平仄仄仄○○平。"],"paragraphs":["寺门压石危欲崩，槎牙老松挂苍藤。","风传上方出定磬，雨暗古殿长明灯。","宿林野鹘惊复起，争栗山童呼不譍。","谿南闻道更幽绝，明日裂布缝行縢。"],"title":"山寺"}
