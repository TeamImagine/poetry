{"author":"范镇","id":113044,"strains":["平仄平平仄仄平，仄平平仄仄平平。","平平仄仄仄平仄，平仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["常望乡山忆翠微，此来时节更春晖。","林间怨鹤久招隐，花外啼鹃仍劝归。","云似随人飞缥缥，雨如先道洒霏霏。","回思仕宦平生事，六十三年始悟非。"],"title":"奉和冯允南二首  其二"}
