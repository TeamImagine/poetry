{"author":"袁说友","id":70667,"strains":["仄仄平仄仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["绝景都忘峡路长，江风时送野花香。","峰排玉帐腰凝雪，泉溜珠帘乳滴房。","后日奇山犹续续，而今伟观已堂堂。","雄篇曲尽形容妙，满袖珠玑到旅囊。"],"title":"和赵周锡制干峡中韵四首  其四"}
