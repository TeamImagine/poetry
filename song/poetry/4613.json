{"author":"释正觉","id":4613,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄仄仄仄仄平平。","平平仄仄平平仄，仄仄平平平仄平。"],"paragraphs":["万里西来坐少林，灯灯相续至如今。","泥牛鬬里同归海，玉线联时妙契针。","未坠绵绵吾祖绪，不忘切切老婆心。","风前一弄无弦曲，会有丛林人赏音。"],"title":"偈颂二百零五首  其一二"}
