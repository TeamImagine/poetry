{"author":"方回","id":148542,"strains":["仄平平仄仄仄仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。","仄仄平仄仄平仄，仄平平仄仄平平。"],"paragraphs":["我生之日忆我父，痛甚少游眠古藤。","忍见金汤今堕甑，劣容诗礼尚传灯。","策名作郡了无益，罔利肥家终不能。","决定归欤守先墓，种瓜聊得似东陵。"],"title":"丁亥生日纪事五首  其三"}
