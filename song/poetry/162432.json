{"author":"丘葵","id":162432,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江湖漫浪两狂生，别后相思月一庭。","期子未来灯是伴，逐贫不去笔无灵。","诗书东阁头空白，势利迷人眼孰青。","安得世无黄口辈，遍游天下作蜻蜓。"],"title":"次吴文之韵"}
