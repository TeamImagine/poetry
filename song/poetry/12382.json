{"author":"曹勋","id":12382,"strains":["仄仄平平平，平平仄平仄。","平平平仄平，仄仄平平仄。","平仄平平平，仄仄平平仄。","仄平仄平平，○平仄平仄。","平仄仄平平，仄仄平平仄。","○仄平平平，仄仄平平仄。","平仄仄平平，仄仄平仄仄。","仄仄平平平，仄平平平仄。","○仄平平○，仄平平仄仄。","平平仄平平，仄仄平平仄。","仄○平○平，平平仄仄仄。","仄仄平平平，平仄仄平仄。","平平仄仄仄，○平○仄仄。","仄仄平平○，仄仄平平仄。","平平平仄仄平平，仄○○仄平平仄。"],"paragraphs":["梦入蓬莱宫，岧嶤耸朱阁。","灵风翔紫烟，霭郁生罗幕。","鸾凤栖瑶林，咀嚼瑶华萼。","老龙戏沧洲，喷涛荡鳞角。","朱户翳霄晖，翠殿开晴廓。","中有神仙人，缓步锵金铎。","颜貌盛芙蓉，举止何绰约。","引我丹霞房，玉浆金罍酌。","更赐琅玕膏，笑谈同饮啄。","仙童供蟠桃，盛以朱云络。","坐看移三山，惊波沸五岳。","下顾尘埃徒，奔走赴陵壑。","真人执我手，殷勤相付托。","若到红尘中，莫染红尘浊。","他年须是早归来，奉迎当遣辽东鹤。"],"title":"梦仙谣"}
