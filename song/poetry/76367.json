{"author":"赵蕃","id":76367,"strains":["仄平仄平平，平平平平仄。","仄○○平平，仄仄平仄仄。","平平仄平仄，仄仄平仄仄。","平平平平仄，仄平○平仄。","平平仄平仄，仄仄平仄○。","平平仄仄仄，仄仄仄仄仄。","平平仄平仄，仄仄仄仄仄。","仄仄平仄平，仄仄平仄仄。"],"paragraphs":["苦寒不成眠，哀哉何时旦。","拥衣听鸡鸣，有类巢木鹳。","窗明若仿佛，自起寻宿炭。","残炉星销尽，束缊分邻爨。","频年惯羁旅，未省今日叹。","为生乃至是，可复一笑粲。","阴风忽悲吼，出户雪欲乱。","所恨梅未开，不得争璀璨。"],"title":"晨起雪作"}
