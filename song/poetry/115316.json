{"author":"刘克庄","id":115316,"strains":["仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不但持荷班法从，兼闻视草属鸿儒。","迩英两讲烦箴砭，文德三麻待播敷。","即日载赓虞帝作，几时重入洛英图。","诸公若问樗庵叟，岁晚偏盲又夹扶。"],"title":"喜洪君畴除工侍内制  其二"}
