{"author":"李弥逊","id":252999,"strains":["平平仄平仄平○，○平仄仄仄仄平。","平平○仄仄平仄，仄仄○仄平平平。","○○平平仄平仄，仄仄仄仄平平平。","平○仄仄仄平仄，仄仄仄仄平平平。","仄平仄仄仄仄仄，○仄仄仄平平平。","仄仄平仄仄仄仄，仄仄仄仄平平平。"],"paragraphs":["平生爱山老山间，行山怕尽去复还。","兹游深入众山囿，一日看尽平生山。","颇闻黄山最奇秀，紫翠六六堆孱颜。","端如啖蔗及佳境，快意不复嘲天悭。","我生目力固有限，应接不暇愁跻扳。","要令胸次洞表里，扫尽礧块罗烟鬟。"],"title":"将至徽川道中作"}
