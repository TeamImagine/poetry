{"author":"刘一止","id":237640,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["清晓传呼振戟衣，泮林云日炫旌旗。","风尘贴妥投戈后，色笑雍容劝学时。","先世流芳今有继，圣衷图旧正畴咨。","王褒愿草得贤颂，可但中和宣布诗。"],"title":"谢会稽守翟内相临学行乡饮酒之礼"}
