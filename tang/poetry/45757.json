{"author":"卢象","id":45757,"strains":["平平仄平仄，仄仄平平平。","仄仄仄平仄，仄平平○平。","平平平仄仄，平○平○○。","○仄平仄仄，○平○仄○。","平平仄平仄，仄仄仄平平。","平平仄○仄，仄○平仄平。","平平平平仄，仄仄仄平平。","仄仄仄平仄，○平平仄平。"],"paragraphs":["鸡鸣出东邑，马倦登南峦。","落日见桑柘，翳然丘中寒。","邻家多旧识，投暝来相看。","且问春税苦，兼陈行路难。","园场近阴壑，草木易凋残。","峰晴雪犹积，涧深冰已团。","浮名知何用，岁晏不成欢。","置酒共君饮，当歌聊自宽。"],"title":"乡试后自巩还田家因谢邻友见过之作"}
