{"author":"张耒","id":217392,"strains":["平平仄平平，仄平仄平仄。","仄平○○仄，仄仄平仄仄。","仄平平平仄，仄仄平仄仄。","平平仄○○，仄仄仄仄仄。","平平○平仄，平仄仄平○。","平平仄仄仄，平仄仄平仄。","平○平平仄，仄仄仄○仄。","平平仄仄平，○仄平平仄。"],"paragraphs":["穷秋惨无姿，向荣尽枯槁。","可怜中庭菊，灼灼颜色好。","岂无风霜苦，所守良自保。","清商振驱除，尔独傲百草。","煌煌中央色，严丽谢浮姣。","山家有薄酒，为尔数倾倒。","尝闻仙人术，采饵庶难老。","呼童扫药斋，迟尔寒英𢭏。"],"title":"庭菊"}
