{"author":"元稹","id":14715,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["仙都难画亦难书，暂合登临不合居。","绕郭烟岚新雨后，满山楼阁上灯初。","人声晓动千门辟，湖色宵涵万象虚。","为问西州罗刹岸，涛头冲突近何如。"],"title":"重夸州宅旦暮景色兼酬前篇末句"}
