{"author":"胡宿","id":36102,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["津亭欲阕戒棠舟，五两风来不暂留。","西北浮云连魏阙，东南初日满秦楼。","层城渺渺人伤别，芳草萋萋客倦游。","平乐旧欢收不得，更凭飞梦到瀛洲。"],"title":"津亭"}
