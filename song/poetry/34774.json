{"author":"陆游","id":34774,"strains":["仄仄平平仄仄平，平仄仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["世味年来薄似纱，谁令骑马客京华。","小楼一夜听春雨，深巷明朝卖杏花。","矮纸斜行闲作草，晴窗细乳戏分茶。","素衣莫起风尘叹，犹及清明可到家。"],"title":"临安春雨初霁"}
