{"author":"吴龙翰","id":155802,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["两翼才干壳已离，便升乔木最髙枝。","银床落叶秋风里，金掌盘敧晓露时。","断续翻成无调曲，悲凉做出苦吟诗。","前身应是夷齐辈，髙卧西山自忍饥。"],"title":"座中咏蝉分韵得饥字"}
