{"author":"释道璨","id":144943,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["一曲清溪十二阑，分明常在画中安。","千年药灶和云暖，五色丹光彻夜寒。","魂梦不来怀好友，山居能久是苍官。","葛翁颜色红如染，不信桃花树上看。"],"title":"和谢君泽题弋阳桃花寺并吊郑盘翁"}
