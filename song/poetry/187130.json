{"author":"刘挚","id":187130,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平仄仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["西城十里入溪林，顿觉尘埃脱醉襟。","浅渚败荷萦白晓，淡云疏木抱清阴。","陶潜但有思归赋，韩愈殊无善吏心。","遗照主人应念我，试将秋思写瑶琴。"],"title":"谒金銮莹襌师"}
