{"author":"陆游","id":38494,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["金铺一闭几春风，咫尺心知万里同。","麝枕何曾禳梦恶，玉壶空解贮啼红。","画愁延寿丹青误，赋欠相如笔墨工。","一事目前差自慰，月明还似未央中。"],"title":"读香奁集诗戏效其体"}
