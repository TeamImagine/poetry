{"author":"方岳","id":127778,"strains":["平仄平平仄平仄，仄仄仄平平仄仄。","平○平仄○仄平，平○仄平○仄仄。","仄平仄仄仄仄平，仄平平仄平平平。","仄平仄仄仄仄仄，平平平仄平平平。","仄仄平平仄○仄，仄仄○平仄平仄。","平仄仄○○仄仄平仄平，仄平平仄平平平。"],"paragraphs":["芒砀真人赤龙子，一剑入关秦鹿死。","黥王菹醢过故乡，仍冠竹皮相尔汝。","故人父老喜欲狂，至尊含笑袍花光。","酒酣击筑自起舞，歌声悲壮云飞扬。","此意今人弃如土，岂但当时沐猴楚。","君不见相如草檄西入秦，蜀山憔悴生烟尘。"],"title":"题高皇过沛图"}
