{"author":"释宝昙","id":52504,"strains":["仄平仄平平，仄仄平平平。","平平仄仄仄，仄仄平平平。","平仄仄平仄，平○平仄平。","平平仄仄仄，平仄平仄平。","仄○仄仄平，平○仄仄平。","仄平○仄仄，仄○平仄平。","平仄仄仄平，仄仄○仄平。","平平仄平仄，仄平平仄平。","平平仄平仄，平○平平○。","仄平仄平仄，平仄平仄平。","仄○○仄○，仄平仄平平。"],"paragraphs":["万家即吾庐，一室诚吾身。","窗明古肺腑，壁立真天人。","心语驷奔轶，风行牛鬭嗔。","吾今亦忘我，何者为一尘。","起看屋角悬，聊当座右箴。","我初衣坏絮，疾驱荆棘林。","针孔与线蹊，老眼亲补纫。","而今著襦袴，左书而右琴。","吾儿亦温饱，鞭棰亡呻吟。","唯余故时习，诗病山水淫。","会当更祓除，两楠共森森。"],"title":"赋杨知县道夫四知堂"}
