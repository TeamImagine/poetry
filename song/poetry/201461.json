{"author":"彭汝砺","id":201461,"strains":["仄仄平平仄仄平，平平仄仄仄平平。","平平仄仄仄仄仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["太学声名二十年，词场少以一当千。","王良仅可使执辔，祖逖岂容争着鞭。","文字莫愁蒙醤瓿，功名欲看勒燕然。","故人相见如相问，为说萧条雪满颠。"],"title":"送叶亨仲"}
