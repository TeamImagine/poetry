{"author":"张耒","id":215898,"strains":["仄仄仄仄仄，平仄平平○。","○平仄仄仄，仄平平仄平。","平平仄平○，仄仄○仄平。","仄平仄仄仄，仄仄○仄平。","仄仄仄仄平，仄平平仄平。","平仄平仄仄，平仄平仄平。","平平仄仄平，仄仄平平平。","平平平仄仄，仄仄平仄○。","平仄仄仄仄，○仄仄平平。","仄平○仄仄，平仄仄平平。"],"paragraphs":["昔记古甲子，商灭而周兴。","如何雨此日，乃为霪雨征。","阴阳久乖张，此事颇有凭。","岂天悔牧野，洗此漂杵腥。","旧雨水未干，洞房苔欲青。","新雨虽霡霡，欺我墙善崩。","虚堂就夕眠，永夜楸桐声。","萧然秋气至，岂觉巾屦轻。","怜我老病者，三伏困薰蒸。","得凉且饱饭，何暇念秋成。"],"title":"寓陈杂诗十首  其二"}
