{"author":"陆游","id":38276,"strains":["仄仄平平平仄平，平平平仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["满握珠玑何自来，晴窗初喜拆书开。","信哉天下有奇作，久矣名家多异才。","隔阔经年如许进，超腾它日若为陪。","山阴道上霜天好，安得相从赋早梅。"],"title":"寄溧阳周丞文璞周寄诗卷殊可喜"}
