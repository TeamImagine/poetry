{"author":"吕同老","id":165606,"strains":["仄仄仄平仄，仄仄平仄平。","仄仄仄平仄，仄仄平○平。","平平仄平平，平仄仄仄平。","平平平平平，仄仄仄仄平。","仄平仄平平，平仄○平平。","平平仄仄平，平平仄○○。","仄平仄平仄，平仄仄平平。","仄平平仄○，仄仄○仄平。","仄平仄平仄，平仄○平平。","平仄仄仄平，仄平仄○○。"],"paragraphs":["靡靡市廛尽，杳杳泉石闲。","灌木蔽榛莽，爽籁弥空山。","飞甍纳余辉，丹雘粲以繁。","巍然青莲宫，俯此碧玉阑。","化人淡无为，趺坐观尘寰。","支郎杳不逢，玄蝉噪其间。","昔贤憩游地，眢井潜龙蟠。","咏歌之所传，百世犹不刊。","我生悦超旷，危磴重跻攀。","归隠谅未能，溯风发长叹。"],"title":"龙泉寺纳凉"}
