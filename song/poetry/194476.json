{"author":"苏轼","id":194476,"strains":["平仄平平平仄仄，平平仄仄平平仄。","仄平平仄仄平平，仄仄仄○○仄仄。","仄平平仄仄平平，仄仄○平仄仄平。","平仄平平平仄仄，仄○平仄仄平平。"],"paragraphs":["霜叶萧萧鸣屋角，黄昏陡觉罗衾薄。","夜风摇动镇帷犀，酒醒梦回闻雪落。","起来呵手画双鸦，醉脸轻匀衬眼霞。","真态生香谁画得，玉如纤手嗅梅花。"],"title":"四时词四首  其四"}
