{"author":"王安石","id":180648,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["故人为县楚江边，海角犹闻政事传。","万井已安如赤子，一麾今去上青天。","应开醉眼酴醿下，莫起归心杜宇前。","报主代亲俱有地，几人忠孝似君全。"],"title":"送经臣富顺寺丞"}
