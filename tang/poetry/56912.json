{"author":"韦应物","id":56912,"strains":["仄平仄平平，○仄仄平仄。","平平平○仄，平仄平平仄。","仄平仄平仄，仄仄平仄仄。","平仄仄平平，平平平仄仄。","○平仄○仄，仄仄平仄仄。","平仄仄平平，○平仄仄仄。","○仄平仄平，○平仄平仄。","仄仄仄平平，平○平仄仄。"],"paragraphs":["凿山导伊流，中断若天辟。","都门遥相望，佳气生朝夕。","素怀出尘意，适有携手客。","精舍遶层阿，千龛邻峭壁。","缘云路犹缅，憩涧钟已寂。","花树发烟华，淙流散石脉。","长啸招远风，临潭漱金碧。","日落望都城，人间何役役。"],"title":"龙门游眺"}
