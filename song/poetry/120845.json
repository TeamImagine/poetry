{"author":"毛珝","id":120845,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["梅有清香竹有阴，数椽于此寄幽深。","旧看归雁抛孤旅，新听啼螀悔苦吟。","几卷书皆先世迹，一张琴是古人心。","柴门未必无知己，何必江湖在远寻。"],"title":"数椽"}
