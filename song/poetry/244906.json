{"author":"李纲","id":244906,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["屏迹山林养病身，数迂旌旆访幽人。","追酬雅韵篇章富，共醉芳醪意气亲。","顾我老为沧海客，羡公去作紫霄宾。","经纶蚤动中兴业，亦欲归居浙水滨。"],"title":"送张子固大资政赴召命二首  其二"}
