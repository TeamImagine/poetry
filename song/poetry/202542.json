{"author":"陆佃","id":202542,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["却笑元宵是夜游，金针穿石彩丝柔。","萱堂帐幄闲仍出，幕府文书了即休。","顾我宝珠连合浦，爱君仙果满瀛洲。","谁知并辔聊同俗，拜后如今有鲁侯。"],"title":"依韵和毅夫即事五首  其二"}
