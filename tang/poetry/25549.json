{"author":"李群玉","id":25549,"strains":["仄仄平平仄，○平仄仄平。","仄○平仄仄，平仄仄平平。","平仄仄平仄，平平仄仄平。","平平○仄仄，平仄仄平平。","仄仄平○仄，平平仄仄平。","○平○仄仄，仄仄仄平平。","仄仄平平仄，平平仄仄○。","平平平仄仄，仄仄仄平平。"],"paragraphs":["静养千年寿，重泉自隐居。","不应随跛鳖，宁肯滞凡鱼。","灵腹唯玄露，芳巢必翠蕖。","扬花输蚌蛤，犇月恨蟾蜍。","曳尾辞泥后，支床得水初。","冠山期不小，铸印事宁虚。","有志酬毛宝，无心畏豫且。","他时清洛汭，会荐帝尧书。"],"title":"龟"}
