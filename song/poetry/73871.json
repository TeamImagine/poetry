{"author":"赵蕃","id":73871,"strains":["平仄平平平仄仄，仄仄仄平平仄仄。","平平仄仄仄平平，○仄仄平平仄仄。","仄平仄仄平仄平，平平平仄平○仄。","仄平○仄仄仄仄，仄平○仄平平平。","平平仄○仄仄仄，仄平仄仄仄仄仄。","仄平仄仄仄仄平，仄仄仄平平仄仄。","仄平平仄平仄平，仄仄仄仄平平平。","仄平平仄仄○仄，仄平仄仄平平平。"],"paragraphs":["春欲耕时天不雨，小雪不能濡旱土。","辛勤仅得遍鉏耰，浸种可怜沟脉缕。","忽然一雨催插秧，东阡西陌青相望。","谓兹劳逸足报补，岂知亢旱愁秋阳。","高田已分卤莽取，下田庶几十八九。","柰何雨势反作淫，令我痛心仍疾首。","我曹饥馁无足悲，不死会值丰登时。","所嗟官吏不相察，借租日日来符移。"],"title":"田家叹"}
