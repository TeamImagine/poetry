{"author":"赵抃","id":101571,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平仄仄仄平。","仄仄仄平平仄仄，平平仄仄仄平平。"],"paragraphs":["东南再守二年间，徙蜀何须问险艰。","入觐已违龙尾道，出麾还过鹿头关。","与民共约三春乐，顾我都忘两鬓斑。","岁满乞骸何处好，仙棋一局烂柯山。"],"title":"过左绵偶成"}
