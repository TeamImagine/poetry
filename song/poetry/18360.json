{"author":"吴芾","id":18360,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["应喜衰翁得挂冠，裁成妙语鼎来颁。","清如水上看修竹，秀似云中见远山。","已播政声来阙下，更传诗句满人间。","祇疑自此飞腾去，未许归来伴我闲。"],"title":"和陈泽民见寄  其二"}
