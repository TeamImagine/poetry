{"author":"汪藻","id":236666,"strains":["平仄仄平仄，平平仄平平。","平平仄平仄，仄仄仄仄平。","仄仄仄仄仄，○○仄○平。","○平平平仄，仄仄平仄平。","仄仄仄仄仄，平平仄平平。","平仄仄平仄，○平仄平平。","平仄仄仄仄，仄仄平平平。","平平仄平仄，仄仄仄仄○。","平仄仄仄仄，仄仄○平平。","平平仄仄仄，平仄平仄平。","仄仄平仄仄，平平仄平平。","？仄仄仄仄，仄平平仄平。","○平仄仄仄，仄仄○平平。"],"paragraphs":["佳蕈出何许，南山白云根。","畦丁入云采，遍以脱叶翻。","戢戢寸玉嫩，累累万钉繁。","中涵烟霞气，外绝沙土痕。","下箸极隽永，加餐亦平温。","伊昔贵公子，鲜肥厌羔豚。","争啖肉菌美，共品天花尊。","居然此珍产，以远莫见论。","生令五鼎味，但饱三家村。","伊余少所嗜，头白归故园。","日获甘脆享，人言老饕存。","栮脯固已陋，竹枯何足言。","从今大嚼处，不复思屠门。"],"title":"食十月蕈"}
