{"author":"杨亿","id":210745,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["梦兰前事悔成占，却羡归飞拂画檐。","锦瑟惊弦愁别鹤，星机促杼怨新缣。","舞腰罢试收纨袖，博齿慵开委玉奁。","几夕离魂自无寐，楚天云断见凉蟾。"],"title":"代意二首  其一"}
