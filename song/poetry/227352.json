{"author":"唐庚","id":227352,"strains":["平仄平仄○，○仄平仄平。","平平平仄仄，仄平仄○○。","平仄仄仄平，平仄○平仄。","仄仄仄平平，平平仄平仄。","仄平○○平，仄○仄平平。","仄仄仄○仄，仄○○仄平。","仄平平仄○，仄仄仄仄仄。","平仄平平平，平仄仄平仄。","仄平仄仄仄，仄平平仄平。","平平仄平平，仄平○仄平。"],"paragraphs":["黄犊鸣水中，相顾皆愕然。","探之无所得，有蛙仅如钱。","持问旁舍翁，云此号圆蛤。","夏潦涨沟渠，喧呼自酬答。","卒然闻其声，谓当可専车。","既见一拊掌，寸莛量有余。","物生元气中，小大各异趣。","蛙质黄牛鸣，持此欲谁附。","我居固已陋，尔鸣良亦村。","绵蛮啭黄鹂，我今思故园。"],"title":"圆蛤"}
