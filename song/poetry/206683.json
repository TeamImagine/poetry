{"author":"黄庭坚","id":206683,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["有人夜半持山去，顿觉浮岚暖翠空。","试问安排华屋处，何如零落乱云中。","能回赵璧人安在，已入南柯梦不通。","赖有霜钟难席卷，袖椎来听响玲珑。"],"title":"追和东坡壶中九华"}
