{"author":"彭汝砺","id":201835,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["断编尘简即吾师，万里徘徊得路迟。","览照忽惊颜色古，临空叹息羽毛衰。","迂愚未尽田瞿学，庸贱空收鲍叔知。","安有微波增海曲，愿因穷腊看松枝。"],"title":"断编"}
