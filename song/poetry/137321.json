{"author":"柴望","id":137321,"strains":["平平仄仄仄平平，平仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["溪流回合逗方池，轩槛前临面翠微。","紫陌红尘行不顾，白云青嶂坐忘归。","方荣即隠谁能继，未老休官世所稀。","我昔凌云登阁会，主翁留饮见蟾晖。"],"title":"白云庄四首 懒归阁"}
