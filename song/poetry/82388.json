{"author":"孙应时","id":82388,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["五更风雨洗骄阳，满耳秋声撼我床。","梦里忽知身化羽，觉来新免汗翻浆。","可怜团扇辞人去，便有寒虫语夜长。","老大幸谙时节惯，可能随世作炎凉。"],"title":"九月二十七日夜大风雨顿凉偶作"}
