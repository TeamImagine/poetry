{"author":"宋无","id":167348,"strains":["仄仄平平平仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["别墅清深无俗人，蛛丝窗户网游尘。","绿阴镂日新欢夏，红雨鏖花故恼春。","病去情怀逢酒恶，困来天气与茶亲。","壁间乌帽长闲却，肯学陶家戴漉巾。"],"title":"初夏别业"}
