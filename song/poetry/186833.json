{"author":"杨齐","id":186833,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一片春阴一倍寒，万家春色寂无烟。","冷催杜宇朝相唤，寒逼嫦娥夜不圆。","添得僧家浇药水，负他公子赏花天。","东君欲助之推怨，泪湿垂杨恨不眠。"],"title":"寒食雨"}
