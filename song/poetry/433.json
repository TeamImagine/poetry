{"author":"徐铉","id":433,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["石渠册府神仙署，当用明朝第一人。","腰下别悬新印绶，堂中皆是故交亲。","龙池树色供清景，浴殿香风接近邻。","从此翻飞应更远，遍寻三十六天春。"],"title":"和集贤锺郎中"}
