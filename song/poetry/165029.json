{"author":"罗升","id":165029,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["福星又见出虚危，螺浦千山亦展眉。","八邑命悬循吏传，万家春在道州诗。","旌旗已变河阳色，布粟犹怜蔡土饥。","只恐九天归诏急，去思还似凤洲时。"],"title":"代前清江守滕大著赠李吉州"}
