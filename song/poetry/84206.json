{"author":"任希夷","id":84206,"strains":["仄平平平平○平，平平仄仄平仄平。","平平仄仄仄平仄，平仄仄仄平平平。","仄平仄仄仄仄○，仄仄仄○仄平仄。","平平平仄平平平，平平仄仄平平仄。","仄○仄平平仄平，仄仄仄仄○平平。","仄平仄仄平平仄，仄平○仄平仄平。","平平平平仄平仄，仄仄平平仄平仄。","仄平平仄仄平平，○仄平平○平仄。","○平仄○○仄平，平平仄仄平平平。","平平平平○平仄，平平平仄平平平。","○仄平平仄平仄，平仄平平平仄仄。","仄仄○○平仄○，仄仄平平平○仄。"],"paragraphs":["九江渊轮彭蠡东，江𣸣上下悬石锺。","洪炉大冶见奇怪，千仞硉矹云涛冲。","旁罗簨虡万石从，侧立跂行势飞动。","螭蟠蛇结增层崖，神剜鬼划森幽洞。","有如万钧陈未央，猛兽怒翅将腾骧。","岂同九耳丰山上，欲鸣犹待天雨霜。","南音函胡北清越，未许人人尽幽绝。","小声镗鞳大噌{口宏}，留与坡仙泛明月。","长风巨浪相吐吞，金镛自奏天然声。","非雷非霆中清浊，龙渊蛟窟惊铿鍧。","献子歌锺景无射，千载寥寥声寂寂。","此石长留天地间，海若冯夷能拊击。"],"title":"宝锺院"}
