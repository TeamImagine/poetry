{"author":"楼钥","id":66474,"strains":["平平平仄平平平，仄仄仄平仄仄仄。","平平仄仄仄平仄，仄仄仄仄平仄平。","平平仄仄仄平仄，仄仄仄仄○○○。","仄仄仄平仄平平，仄仄仄仄○平平。","仄仄平仄仄平仄，仄仄○仄平平平。","平平平平仄平仄，仄仄仄○平平平。","仄平○仄仄平仄，仄仄仄仄平○平。","平平仄平仄仄仄，平○平仄平仄平。","平平仄仄平仄仄，仄仄仄仄仄仄平。","仄仄仄平平仄仄，平平仄平仄仄平。","仄○仄平仄仄仄，平仄仄仄仄○平。","仄平平仄平平平，仄仄平平平仄平。"],"paragraphs":["宜人初谓宜于人，菜肚老人竟不振。","承天院记顾何罪，一斥致死南海滨。","贤哉别驾眷迁客，不恤罪罟深相亲。","衮衮不容处城闉，夜遣二子从夫君。","一日携纸丐奇画，引笔行墨生烟云。","南方无书可寻阅，默写此传终全文。","补亡三箧比安世，偶熟此卷非张巡。","岩岩汝南范孟博，清裁千载无比伦。","坡翁侍母曾启问，百谪九死气自伸。","别驾去官公亦已，身虽既衰笔有神。","我闻此书久欲见，摹本尚尔况其真。","辍公清俸登坚珉，可立懦夫羞佞臣。"],"title":"跋余子寿所藏山谷书范孟博传"}
