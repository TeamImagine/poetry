{"author":"郭印","id":250097,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["绝胜寻常三五盈，魄成金气自然清。","烟云敛迹秋空阔，星斗沉光夜色明。","璧堕江心随浪涌，镜飞天面逐人行。","四方万里同清赏，大地今成白玉京。"],"title":"中秋佳月怀杜安行冯当可二首  其二"}
