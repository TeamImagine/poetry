{"author":"汪莘","id":100687,"strains":["仄平仄平仄，仄平仄仄仄。","○仄平平仄仄仄，○仄仄仄平○仄。","仄仄平平平平平，平平平仄仄○平。","平平仄仄平仄仄，仄仄仄仄平平平。","平仄仄平仄平仄，仄仄平平仄○仄。","平平平仄仄平平，仄平平仄○平仄。","仄平仄仄仄平平仄平，仄仄仄平○仄平。","平仄仄平仄仄仄，仄仄仄仄○平平。","平平○平仄平仄，平仄仄仄仄仄仄。","平仄○平仄仄平平平，仄平？平仄平仄。","平平仄仄仄平平，仄仄仄仄仄平平。","仄仄仄仄平仄平，平仄仄仄平平平。","仄仄仄○仄仄仄，仄平仄仄平平平。","仄平平平平仄平，仄平平仄仄○平，仄仄仄平仄仄○。"],"paragraphs":["柳塘有狂士，酒阑好击鼓。","殷出黄金骨里泪，掺出白玉心中苦。","此苦知为何人家，寒宵心事乱如麻。","岑牟肯戴红槿帽，蹀足不数渔阳檛。","翻手作春杏开早，覆手秋风叶如扫。","开元天子是天工，那知尘起长安道。","我今击鼓一声高彻天，击鼓二声深彻泉。","天上拂开白日路，地锁掣断如飞烟。","豺狼闻之脑门裂，狐鼠粉碎臭满穴。","惟有苍鳞火鬣双虬龙，𥬞云揈雷雨骚屑。","青天洗出古时青，日月洗出古时明。","百谷草木催发生，鸾凤亦作箫韶鸣。","走上半空望五岳，插天截海蟠金城。","我皇无为人自宁，此时方表鼓中声，写作柳塘击鼓行。"],"title":"击鼓行"}
