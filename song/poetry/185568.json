{"author":"徐积","id":185568,"strains":["平平仄仄平仄平，平平平仄○○平。","仄平仄仄平平平，○平仄仄平平○。","平○仄仄仄平平，平平平仄平平平。","平平仄仄平仄平，平平平仄平平平。","○平仄仄平平○，平平仄仄平平平。","平平平平平仄平，仄平仄仄平平平。"],"paragraphs":["关西不雨凡几城，孜孜谁独劳其情。","镇潼太守真贤明，驱车远有金沙行。","春空破碧幢高旌，东风环珮锵瑶琼。","溪翁不钓童不耕，隆隆千里讴歌声。","从容祷罢残霞横，莲花顶上微云生。","云兮云兮云莫停，霈然一洒尘埃清。"],"title":"金沙行"}
