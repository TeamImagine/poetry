{"author":"杨万里","id":49034,"strains":["平平仄仄平平平，仄仄仄仄○平平。","仄仄平○仄平仄，○平仄仄平仄平。","平仄仄平仄仄仄，仄平平平仄仄仄。","平平仄仄仄仄○，仄仄平○○仄仄。","仄平仄仄○平平，仄平仄仄仄仄平。","平平○仄仄仄平，仄仄平平仄仄平。","仄平平仄仄平仄，仄平平平仄平仄。","仄○平平仄仄平，○平仄平平仄仄。","平平仄仄仄平仄，仄仄仄平仄平仄。"],"paragraphs":["天孙懒困抛云机，却倩月姊看残丝。","玉兔偷将乞风伯，和机失却天未知。","风伯得丝那解织，未尝躬桑那解惜。","掀髯一笑戏一吹，散入寒空收不得。","晓来翠岭莹无痕，片云忽裂落岭根。","须臾吹作万缕银，乃是天丝不是云。","远山成练不曾卷，近林成纱未经翦。","坐看斜飞拂面来，分明是丝寻不见。","元来着面化成水，是水是丝问谁子。"],"title":"天丝行"}
