{"author":"朱庆馀","id":20916,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["玉关西路出临洮，风卷边沙入马毛。","寺寺院中无竹树，家家壁上有弓刀。","惟怜战士垂金甲，不尚游人着白袍。","日暮独吟秋色里，平原一望戍楼高。"],"title":"自萧关望临洮"}
