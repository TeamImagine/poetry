{"author":"释居简","id":91542,"strains":["平仄平平平，平仄仄仄平。","平平仄平仄，仄仄仄仄○。","仄○仄仄○，仄仄平仄平。","仄仄平仄仄，○仄平平平。","仄平平仄平，○仄平平平。","仄仄平仄平，仄仄仄仄平。","平平仄平仄，仄仄平平平。","平平仄仄仄，仄仄平？平。"],"paragraphs":["香国开楼居，桃李合戍边。","移根赏奇怪，屡舞却锦缠。","静闻竺友吟，粲若春雪妍。","暗馥腾鹤膝，苍藓腥蜗涎。","既明红紫伦，更秉薰莸权。","垅树寒自零，苑柳暖自眠。","逶蛇木兰后，揖逊凌波前。","凌波不忍去，步月时蹁跹。"],"title":"续赋祥鉴义梅花"}
