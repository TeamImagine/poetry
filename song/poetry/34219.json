{"author":"陆游","id":34219,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["鉏犂满野及冬耕，时听儿童叱犊声。","逐客固宜安散地，闲民何幸乐升平。","雪花漫漫荞将熟，绿叶离离荠可烹。","饭饱身闲书有课，西窗来趁夕阳明。"],"title":"初冬"}
