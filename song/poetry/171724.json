{"author":"无名氏","id":171724,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["富贵须论命有无，谋身只是半行书。","饥肠不羡千锺粟，广厦何如一亩居。","世路茫茫终偃蹇，生涯处处是赢余。","萧条此道谁为助，掩卷时过长者居。"],"title":"和别驾萧世范赠玉岩诗四首  其四"}
