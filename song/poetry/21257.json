{"author":"晁公溯","id":21257,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄平仄平平。"],"paragraphs":["春来江上解霜严，群柏周庐笋出檐。","突兀狸头蒙紫箨，参差龙甲长苍髯。","闲思井臼高人宅，懒傍车舆刺史幨。","留滞殊方忧𫛳入，今年试为发书占。"],"title":"江上春事"}
