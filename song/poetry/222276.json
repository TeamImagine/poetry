{"author":"邹浩","id":222276,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["群芳移自岭南州，要使儿童慎厥修。","看取逐时花烂熳，即知当日罪拘留。","黄茅瘴里诚难脱，紫极光中偶见收。","汝辈但将吾作鉴，勿愁忠孝不优游。"],"title":"鉴华亭"}
