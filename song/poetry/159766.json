{"author":"郑思肖","id":159766,"strains":["仄仄平平平，平仄仄平仄。","仄仄平仄平，平平仄平仄。","仄○平平平，平仄仄平仄。","仄平仄仄仄，平仄平平○。","平平仄仄仄，平仄仄平仄。","仄○○平平，平仄○平仄。","仄仄仄平平，仄仄仄仄仄。","平仄仄仄平，仄仄仄平仄。","平仄仄仄仄，仄○○仄仄。","仄仄仄仄平，仄仄仄○仄。"],"paragraphs":["我本渔樵徒，山水足嘉遁。","昔也为凤凰，今焉乃驽钝。","反思生为人，虚食国家饭。","讵甘死贼手，拑口违公论。","孤忠破众逆，弥久气弥健。","决当乘良机，为国行天宪。","勇往直无前，一举四海劝。","谈笑解倒悬，尽释下民怨。","生或不就绪，死当偿夙愿。","罔使竟食言，劫劫抱长恨。"],"title":"十一砺四首  其二"}
