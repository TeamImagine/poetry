{"author":"杨时","id":215129,"strains":["平仄仄仄仄平平仄○仄，平平仄平平仄仄。","仄平平○仄平仄，仄仄平平仄○仄。","仄仄仄仄平○平仄平仄，仄仄平平仄平仄。","平平仄仄仄仄仄，○平平○仄平仄。","平平仄仄平仄平，仄平○仄平平平。","平○平仄仄平仄，平仄仄仄平○平。","平仄平平仄平仄，仄仄○平仄平仄。","平平平仄仄平平，平仄仄○平仄仄。","平平仄仄平仄○，平平平平平仄○。","仄平平仄仄○仄，平平仄仄仄平平。","平平仄仄仄平仄，平○仄仄○平仄。","○○仄仄仄平平，仄仄平平○仄仄。"],"paragraphs":["君不见庆历承平道如砥，驰车八荒同一轨。","虏人鸱张怒螳臂，百万云屯若封豕。","又不见朔方横流涨天起，腐麦蛾飞木生耳。","扶携道路杂老幼，操瓢沟中半为鬼。","关河日夜刁斗惊，嫚书乘驷来渝平。","兵间持节得英杰，谈笑坐使羁长缨。","青社环城万区屋，发廪分曹具𫗴粥。","饥羸枯颊陡生光，丛冢不闻新鬼哭。","臧孙有后天匪亲，闾门容车何足论。","朅来濉上见犹子，雄姿宛有典型存。","骅骝已渡渥洼水，朝燕暮越应千里。","行看玉勒驾銮舆，濯足瑶池从此始。"],"title":"送富朝奉还阙"}
