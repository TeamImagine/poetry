{"author":"李曾伯","id":129713,"strains":["仄仄平平仄仄平，仄平仄仄仄平平。","平平仄仄仄平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["子在衡州我桂州，两州相望共承流。","天回北斗又华旦，人立东风正黑头。","新岁五更三节序，老夫六十二春秋。","何时共对屠苏饮，应念孤云为倚楼。"],"title":"己未元日寄子"}
