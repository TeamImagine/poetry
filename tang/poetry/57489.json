{"author":"岑参","id":57489,"strains":["平平仄仄仄，○仄平平平。","平仄仄平仄，平平○仄平。","仄平仄仄仄，仄仄○平平。","仄仄仄平○，仄平平仄平。","平平仄仄仄，仄仄平平平。","仄仄平仄仄，仄平○仄平。"],"paragraphs":["明时不爱璧，浪迹东南游。","何必世人识，知君轻五侯。","采兰度汉水，问绢过荆州。","异国有归兴，去乡无客愁。","天寒楚塞雨，月净襄阳秋。","坐见吾道远，令人看白头。"],"title":"送陶铣弃举荆南觐省"}
