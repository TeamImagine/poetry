{"author":"虞俦","id":62092,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["魏紫姚黄次第荣，政须亲戚话真情。","楼台是处增诗兴，罗绮丛中放酒行。","下榻能留黄叔度，高斋端有谢宣城。","却怜老令卑栖甚，目送归鸿意自倾。"],"title":"真情"}
