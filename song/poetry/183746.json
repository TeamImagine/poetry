{"author":"刘攽","id":183746,"strains":["仄仄仄平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["困学那知三代英，定交良愧十年兄。","断鸿陈迹悲朝露，乔木孤飞念友生。","樽酒相逢开口笑，风波远别使人惊。","海边春色青青柳，泪落阳关最后声。"],"title":"酬潘及甫同年秘丞"}
