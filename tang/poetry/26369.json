{"author":"温庭筠","id":26369,"strains":["仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","平平仄平○，平仄仄平平。","仄仄平平○，○○仄仄平。","平平○仄仄，○仄仄平平。"],"paragraphs":["迥野韶光早，晴川柳满堤。","拂尘生嫩绿，披雪见柔荑。","碧玉牙犹短，黄金缕未齐。","腰肢弄寒吹，眉意入春闺。","预恐狂夫折，迎牵逸客迷。","新莺将出谷，应借一枝栖。"],"title":"原隰荑绿柳"}
