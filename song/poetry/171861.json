{"author":"董天吉","id":171861,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["画戟凝香礼数殊，敢勤屣履下庸愚。","有时小队寻花柳，也枉前茅到竹梧。","对客每曾蒙齿录，问年直恐混泥涂。","使君早晚朝天阙，还念沧江钓叟无。"],"title":"送任浙东廉使  其二"}
