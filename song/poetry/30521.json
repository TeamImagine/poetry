{"author":"李流谦","id":30521,"strains":["仄仄○平平，仄仄仄○仄。","仄仄仄○仄，○仄平平仄。","仄平仄平平，仄仄仄仄仄。","仄○仄平仄，仄仄仄仄仄。","平平○仄仄，仄仄仄平仄。","仄平仄平○，平平仄平仄。","仄○仄仄仄，仄仄○仄仄。","仄仄仄平仄，仄仄仄仄仄。","平平仄平仄，平仄仄平仄。","仄平仄平平，仄仄仄仄仄。","○○仄平仄，○平仄平仄。","仄平仄仄仄，仄仄仄平仄。"],"paragraphs":["性懒如嵇康，不沐已三岁。","虮虱擅封域，污垢为之地。","譬之大诸侯，父死辄子继。","纳污固云久，用钺岂得已。","朝来汤沐具，缟素雪危涕。","决河卷尘泥，崩风刮氛翳。","弛担坐茂树，未足当快意。","晚日沥余润，寸栉导积气。","蓬根入风露，浮爽到肝肺。","却忧见斑毛，引镜不敢对。","弹冠一趺坐，茹连岂吾事。","置之勿复道，我醉欲眠尔。"],"title":"浴罢"}
