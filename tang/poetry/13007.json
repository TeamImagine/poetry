{"author":"孟郊","id":13007,"strains":["平○仄平仄，平仄○仄平。","仄平仄平仄，平平仄○○。","仄仄仄平仄，仄仄平○○。","平平平仄仄，平仄仄仄平。","仄平○仄○，○平仄仄平。","仄仄○仄仄，平平仄平平。","仄仄仄平仄，仄仄仄平○。","平○平仄仄，仄平平仄平。"],"paragraphs":["南中少平地，山水重叠生。","别泉万余曲，迷舟独难行。","四际乱峰合，一眺千虑幷。","潺湲冬夏冷，光彩昼夜明。","赏心难久胜，离肠忽自惊。","古木摇霁色，高风动秋声。","饮尔一樽酒，慰我百忧轻。","嘉期何处定，此晨堪寄情。"],"title":"分水岭别夜示从弟寂"}
