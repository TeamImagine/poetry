{"author":"裴度","id":9893,"strains":["仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["满城驰逐皆求马，古寺闲行独与君。","代步本惭非逸足，缘情何幸枉高文。","若逢佳丽从将换，莫共驽骀角出群。","飞控着鞭能顾我，当时王粲亦从军。"],"title":"酬张秘书因寄马赠诗"}
