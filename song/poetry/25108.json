{"author":"王十朋","id":25108,"strains":["平仄仄平仄，平仄平平平。","仄平仄○仄，仄仄平○平。","平仄仄仄仄，平平仄平平。","仄仄仄仄仄，仄○平仄平。","平平仄平仄，平仄仄平○。","仄平平平平，仄仄仄仄平。","仄仄仄平平，平平仄○平。","平平平仄平，仄仄○平平。","仄仄仄平平，仄仄平平平。","仄○仄平平，平○平仄平。","仄仄平平○，平平平仄平。","平平仄仄仄，平仄平平平。","仄仄平平平，平平仄平○。","仄平仄仄平，平仄平平平。"],"paragraphs":["荧惑照南纪，千里生尘埃。","守臣失其职，闵雨肠空摧。","奔走佞佛老，吁嗟祷风雷。","烁石势愈炽，望霓心可哀。","民情有愁恨，天意那能回。","缅怀端明公，岂薄德与才。","乞雨问山神，胡为亦迟徊。","邻邦贤使君，道妙藏灵台。","不待雨催诗，却以诗篇催。","伫听泻糟床，遥期衔贺杯。","政理阴阳和，诚加金石开。","余波必及我，飘洒桐城隈。","两郡桐青青，年丰廪崔嵬。","普天望作霖，公盍归乎来。"],"title":"次韵何兴化德扬闵雨"}
