{"author":"冯山","id":191483,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["年少才华自不群，果然飞步出儒绅。","汉廷大对无双手，蜀学巍科第四人。","暂屈鹓鸾栖枳棘，行看雕鹗离风尘。","东川佳气因相待，共作荣归昼锦春。"],"title":"寄新先辈蹇颀子长书记"}
