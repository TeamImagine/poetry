{"author":"邹浩","id":222298,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄平平仄平仄，平平平仄仄平平。"],"paragraphs":["人生相得贵知心，况复鸰原有断金。","但使连墙非异趣，何须会面乃同襟。","药囊警动苍生念，茗椀招回梁甫吟。","早晚鲈鱼促归去，为君聊驻马骎骎。"],"title":"圣钦"}
