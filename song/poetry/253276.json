{"author":"李弥逊","id":253276,"strains":["仄平平仄平仄平，仄○○仄平平○。","平○仄仄仄平○，仄仄仄平平仄平。","仄平仄仄平平仄，仄仄仄○平平平。","○平仄仄平平仄，仄仄仄仄平平平。"],"paragraphs":["北窗欹卧风引裾，静看燕雀沿阶除。","攀缘已断螘旋磨，结习尚存鱼蠧书。","一区未办扬雄宅，驷马不过渊明庐。","苍松翠竹湖邉趣，至乐岂在真知鱼。"],"title":"再用硕夫韵  其二"}
