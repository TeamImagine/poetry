{"author":"苏轼","id":193897,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["藤梢橘刺元无路，竹杖棕鞋不用扶。","风自远来闻笑语，水分流处见江湖。","回观佛国青螺髻，踏遍仙人碧玉壶。","野客归时山月上，棠梨叶战暝禽呼。"],"title":"宝山新开径"}
