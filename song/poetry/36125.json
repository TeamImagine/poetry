{"author":"陆游","id":36125,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["霁色澄鲜已断梅，江郊隠隠尚轻雷。","层峦正对孤城落，健席遥看大艑来。","幼妇髻鬟簪早稻，近村坊店卖新醅。","吾行在处皆诗本，锦段虽残试剪裁。"],"title":"梅雨初晴迓客东郊"}
