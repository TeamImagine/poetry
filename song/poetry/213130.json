{"author":"贺铸","id":213130,"strains":["仄仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["客宦逢迎泗上州，酒筹诗卷慰淹留。","九层灯火偃王塔，四面溪山彭祖楼。","此去君辞栖棘地，年来吾有负薪忧。","终期一过河阳县，相对春风话旧游。"],"title":"送彭城周主簿建中移黄县令"}
