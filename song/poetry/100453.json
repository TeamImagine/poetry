{"author":"郑清之","id":100453,"strains":["平平仄平仄，仄仄平仄仄。","仄仄平仄平，仄仄平平仄。","仄平○仄平，仄平平仄仄。","仄仄平平平，平仄平仄仄。","平平仄平○，仄平平？仄。","仄平仄平仄，平平平仄仄。","平平仄仄仄，○仄平平仄。","仄平仄平仄，仄仄平平仄。","仄仄仄平平，仄仄平平仄。","平平平仄仄，平仄仄平仄。","仄仄平仄平，仄仄仄仄仄。","平平平仄仄，○仄平平仄。","平平仄仄仄，平仄平仄仄。","平平○平○，仄仄平仄仄。","平○仄平平，仄仄平○仄。","平仄○○平，仄平平○仄。","平平仄仄仄，仄仄○平仄。","平仄仄○平，仄平平平仄。","平○仄○仄，仄○平仄仄。","平仄平仄平，仄平仄平仄。","平平○仄仄，○仄○仄仄。","平平平仄平，仄平平仄仄。"],"paragraphs":["无诗不言酒，作赋真诳腹。","未破公子悭，况与佳人目。","壮心思击壶，圣杯赓啄木。","袖想胡旋双，妆记摇手独。","宾筵乏酬献，醴齐催泲漉。","祢衡办挝鼓，元崇方病足。","曾无列屋粉，空韵梳鬟绿。","百篇摘仙咏，十轴蒙溪读。","有美建安璩，竞爽淇园竹。","芒端寒燠转，胸次古今沃。","卧瓮嗤舍郎，祭酒可令仆。","时陈南北洗，颇醉东西玉。","虽微酝五斗，端有才一斛。","诗坛长齐盟，笔阵严总督。","方将喝银云，未肯平封麹。","宫宴看传柑，帝歌须和菊。","牛心固异撰，犊鼻且同俗。","尊酒日相逢，我歌君为属。","欢期践三五，酿顷亏十六。","酣畅嗟阮修，饮狂谢裴叔。","漥尊留古制，长勺分鲁族。","居然同老襟，浅斟醽水醁。"],"title":"谢葺芷和韵"}
