{"author":"骆宾王","id":34256,"strains":["仄仄平○○，仄仄仄○○。","平仄平仄仄，平平○仄平。","○平○仄○，平仄仄平平。","仄○平仄仄，平仄仄平平。","仄平平仄仄，平仄平○平。","平平仄平仄，平仄仄平平。","仄平平仄仄，平仄仄平平。"],"paragraphs":["伏枕忧思深，拥膝独长吟。","烹鲤无尺素，筌鱼劳寸心。","疏麻空有折，芳桂湛无斟。","广庭含夕气，闲宇澹虚阴。","织虫垂夜砌，惊鸟栖暝林。","驩娱百年促，羁病一生侵。","讵堪孤月夜，流水入鸣琴。"],"title":"夏日夜忆张二"}
