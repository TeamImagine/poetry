{"author":"韩琮","id":25376,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["阴云拂地散丝轻，长得为霖济物名。","夜浦涨归天堑阔，春风洒入御沟平。","轩车几处归频湿，罗绮何人去欲生。","不及流他荷叶上，似珠无数转分明。"],"title":"雨"}
