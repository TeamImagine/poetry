{"author":"章康","id":95014,"strains":["平平仄○仄，平仄平仄仄。","仄仄仄仄仄，仄平仄平仄。","仄仄平平平，平平仄平仄。","平仄仄仄平，平仄仄平仄。","平仄平平平，仄仄仄平仄。","○平仄平平，仄仄仄仄仄。","平平仄平仄，平平仄平仄。","平○仄平仄，仄仄仄仄仄。","平平○仄平，平仄仄平仄。","仄平仄平平，仄仄仄仄仄。","仄平仄仄平，仄仄仄平仄。","平平仄平仄，仄平仄平仄。","平平仄平○，平平平仄仄。","仄平○平○，仄仄仄平仄。"],"paragraphs":["名山久相望，今日为著屐。","到寺第一义，古松互蟠屈。","一一龙蛇形，风雷气萧瑟。","缨络桧两株，皆数百年物。","灯耿青荧荧，像设暗金碧。","空廊极徘徊，老屋共崪兀。","僧房小槃礴，西原访泉石。","于其最幽绝，似可便筑室。","因而思古人，多有爱山癖。","要之亦何为，一赏事已毕。","上方不及登，尚或俟他日。","无非会心处，妙同箭锋直。","山灵谓何如，移文兹不必。","作诗留山中，并可告来辙。"],"title":"游龙山"}
