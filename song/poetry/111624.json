{"author":"刘克庄","id":111624,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄仄平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["忆骑竹马已情亲，何况而今雪鬓新。","早日无金能结客，暮年有腻解污人。","忝三品料余宜斥，厌五侯鲭子不贫。","已向榕阴添钓石，傥来溪上伴垂纶。"],"title":"寄方时父"}
