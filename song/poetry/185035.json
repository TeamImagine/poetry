{"author":"余京","id":185035,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["越守新除汉夕郎，剸繁从古籍才良。","一麾偃息专方面，千骑雍容过故乡。","近侍暂虚青琐闼，还朝行捧紫泥章。","邦人喜庆今何幸，复见前龚与后黄。"],"title":"送程给事知越州"}
