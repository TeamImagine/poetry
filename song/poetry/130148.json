{"author":"赵汝腾","id":130148,"strains":["平平仄平平，仄仄平○平。","仄仄平仄仄，仄仄仄仄○。","仄平仄仄仄，仄仄仄仄平。","平平仄仄仄，平仄平平平。","仄仄仄仄仄，仄仄○平平。","平平○仄平，仄平仄平平。"],"paragraphs":["儿时摘青梅，叶底寻弹丸。","所恨襟袖窄，不惮颊舌穿。","我年不自觉，以我齿尚完。","尝新试一荐，喉棘眉先攒。","岂味不悦口，岂老难强餐。","人生煎百忧，算梅未为酸。"],"title":"食梅"}
