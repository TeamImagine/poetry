{"author":"梅尧臣","id":35581,"strains":["仄平平仄仄，仄仄平仄平。","仄平平平仄，仄平平仄○。","仄仄仄平仄，平平仄仄平。","仄仄平仄仄，平平仄平平。","仄仄仄仄○，平平平仄平。","仄平仄平仄，○仄平仄○。"],"paragraphs":["夙怀高世趣，固足林壑情。","欲游名山遍，遂为庐岳行。","又访远公迹，东林气象清。","瀑布秋影落，香炉晓烟生。","洗荡万古虑，薰蒸千载名。","我今滞孤宦，空羡瓶锡轻。"],"title":"说上人游庐山"}
