{"author":"刘克庄","id":115145,"strains":["平平平仄平平仄，仄仄平平仄仄平。","平仄平平平仄仄，平平仄仄仄仄平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["禁中宣召佯狂李，度外搜罗不第蕡。","先帝英明亲擢汝，孤臣老死敢忘君。","坏麻讵忍加城罪，庭著居常读轼文。","纵使天光留只眼，此生无复望尧云。"],"title":"读大行皇帝遗诏感恩哀恸六首  其四"}
