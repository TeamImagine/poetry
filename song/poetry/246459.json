{"author":"吕本中","id":246459,"strains":["平仄仄仄仄，仄平○仄平。","平平仄仄仄，○仄仄○平。","仄仄○平仄，平平仄仄○。","○平仄仄仄，仄仄仄平平。","○仄平平仄，平○仄仄平。","○平仄平仄，仄仄仄○平。","仄仄平平仄，平平仄仄○。","平平仄仄仄，仄仄仄仄平。","平仄平○仄，○平平仄平。","仄平○仄仄，○仄仄平平。","仄仄平平○，平平仄仄平。","平平仄平仄，平仄仄平平。"],"paragraphs":["春色不自惜，落花如许愁。","晴天一望远，漕水十分流。","每遶长堤去，频因好句留。","相随觅季主，不必贷河侯。","论极文章秘，居兼竹石幽。","和风落香烬，晚日泛茶瓯。","壮节知无用，诸儒误见收。","江山亦在眼，岁月忽忘忧。","南郭今丧我，长卿仍倦游。","漫成长韵律，胜与小蛮讴。","簿领憎频过，尘埃懒再谋。","何须五湖口，风雨转船头。"],"title":"曹南过五丈河堤入城访颜岐夷仲清谈久之乃归"}
