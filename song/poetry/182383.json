{"author":"强至","id":182383,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一束衣冠四十春，公今收得自由身。","朱颜出仕看同辈，白发归荣有几人。","何处觅金分素里，只闻行路羡清尘。","扁舟急解随河缆，犹恐京埃污葛巾。"],"title":"送朱郎中得谢归淮南二首  其一"}
