{"author":"李白","id":56207,"strains":["平平平仄平，仄仄仄○仄。","平平平○仄，仄仄仄平仄。","平平仄○平，仄仄平平仄。","仄平仄仄仄，平○○平平。","○平平仄仄，仄仄平平○。","仄仄仄仄平，仄○仄仄平。","平平？仄仄，仄仄○平平。","仄仄平○仄，平仄仄仄平。","仄仄仄平平，仄平仄平平。","平平○平仄，仄仄平○平。","仄平平平平，平仄仄平仄。","平平平仄仄，平仄○仄仄。","平平仄平平，仄仄仄○仄。","平仄平仄仄，仄仄平仄平。","平平仄平平，仄仄仄○平。","平平仄仄仄，仄仄平平○。","仄仄平仄平，仄平○○○。"],"paragraphs":["渊明归去来，不与世相逐。","为无杯中物，遂偶本州牧。","因招白衣人，笑酌黄花菊。","我来不得意，虚过重阳时。","题舆何俊发，遂结城南期。","筑土按响山，俯临宛水湄。","胡人叫玉笛，越女弹霜丝。","自作英王胄，斯乐不可窥。","赤鲤涌琴高，白龟道冯夷。","灵仙如仿佛，奠酹遥相知。","古来登高人，今复几人在。","沧洲违宿诺，明日犹可待。","连山似惊波，合沓出溟海。","扬袂挥四座，酩酊安所知。","齐歌送清扬，起舞乱参差。","宾随落叶散，帽逐秋风吹。","别后登此台，愿言长相思。"],"title":"九日登山"}
