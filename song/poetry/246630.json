{"author":"吕本中","id":246630,"strains":["仄仄仄○平，仄仄平○平。","平平仄○仄，仄仄平平平。","平平仄平平，仄仄仄仄平。","仄○平平仄，仄仄○○平。","平平仄平仄，仄仄平平平。","仄平○仄平，仄平○仄平。"],"paragraphs":["客舍冷如浆，客梦甘如饴。","初无远行念，况有徂年悲。","平生好交游，大半走路岐。","不如亭前月，所到长相随。","何时脱身去，共采西山芝。","有儿当似公，尚能传我诗。"],"title":"怀卫道中寄京师诸友三首  其一"}
