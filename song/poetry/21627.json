{"author":"黄公度","id":21627,"strains":["仄平仄仄仄平平，平仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["稻粱未饱且纷纷，鸿鹄低徊鸡鹜群。","万里归心闽峤月，十年旅梦瘴溪云。","邻谙好事频赊酒，家不全贫肯卖文。","未用天涯叹离索，一尊满意说桑枌。"],"title":"西园招陈彦招同饮"}
