{"author":"虞俦","id":61768,"strains":["○○仄仄平平仄，仄仄平平仄仄仄。","仄平平平仄平仄，仄仄平平仄仄仄。","仄○仄○仄仄仄，平平仄仄平○仄。","仄仄平○平仄仄，仄仄○仄平平仄。","平平仄仄仄平平，仄平平平平平仄。","平平平仄○平平，仄仄平平平仄仄。","○平平平仄仄平，仄平○仄平平仄。","平平平仄平仄平，平平仄仄平平仄。","平仄仄仄仄仄平，仄平仄平○仄仄。","○平仄仄仄平平，仄○平平平仄仄。","平平○仄仄仄仄，仄仄平○○仄仄。","○○仄仄仄○平，仄仄平○平仄仄。","仄平仄仄○平○，仄仄仄平仄平仄。","平平○仄仄平仄，仄平仄仄平平仄。","仄仄平平仄仄平，仄仄平平平仄仄。","仄○○仄仄平仄，仄仄仄平○仄仄。","平平平仄仄○平，仄仄仄平平仄仄。","平○仄仄仄仄仄，平仄仄平平仄仄。","仄○仄仄仄平仄，仄仄平平平仄仄。","平平仄仄仄平平，仄仄○○平仄仄。","仄平平仄仄平平，仄仄平平平仄仄。","仄平平仄仄平○，仄仄仄平平仄仄。","仄平○仄仄平平，仄平仄仄平○仄。","仄平仄仄仄平仄，平仄仄○平仄仄。","仄平仄仄仄平平，仄仄仄平平仄仄。"],"paragraphs":["庭空吏散无公事，一枕清风供午睡。","列仙之陬渺何许，化蝶翩翩可坐致。","梦中意行不识路，神前那有车乘坠。","立壁延缘萝蔓绿，滑径行视莓苔翠。","南游忽到九疑峰，竹痕斑斑湘娥泪。","箫韶声断苍梧云，石上虚余千古意。","回镳斜经少昊墟，阆风县圃穷幽邃。","昆仑铜柱高隠天，河流九曲东南被。","高掌远跖得我惊，二华巨灵留赑屃。","三丘却转问勾芒，首冠连鳌谁所置。","蓬莱浪自弱水隔，俛仰之间兴已寄。","传闻有枣大如瓜，一笑安期方指示。","恶风骤起吹船回，未悟此身在平地。","冬冬衙鼓忽惊觉，起来恰见群儿戏。","叠石亭前作假山，列嶂层峰生诡异。","有如中怒互拏攫，或似画眉相妩媚。","神獒狮子岂其朋，伏虎卧驼非若类。","珠屏九折地不惜，西柱一峰天所弃。","眼中乍见已堪赏，梦里曾游俱可志。","连筒灌水瀑泉飞，薄岸临坻盘石岿。","瓦盘拳石养菖蒲，小有仇池今见二。","乃知仙境只人间，跬步不移千里至。","向来封国在槐枝，我今此梦真相似。","要知万事孰非梦，何物世间能久嗜。","有人夜半欲移舟，读我此诗宁不愧。"],"title":"次韵汉老弟假山"}
