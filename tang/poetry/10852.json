{"author":"刘禹锡","id":10852,"strains":["仄平平仄平平平，平○仄仄○平平。","平仄仄○平仄仄，○仄平平仄平仄。","平平仄仄平仄平，平平平平○平仄。","平平平仄○○平，○平仄仄○仄平。","仄平仄仄仄平仄，平仄○平仄平仄。","平平仄仄仄平平，仄平仄仄平平平。","平平仄仄平平○，仄仄平平○仄○。","仄平平仄平平仄，平平平○仄平仄。","○仄○平仄仄平，平平仄○平平仄。","平平仄仄仄平平，仄平仄仄○平平。","平平平仄仄平仄，仄仄平平平仄平。"],"paragraphs":["晓星寥落春云低，初闻百舌间关啼。","花树满空迷处所，摇动繁英坠红雨。","笙簧百啭音韵多，黄鹂吞声燕无语。","东方朝日迟迟升，迎风弄景如自矜。","数声不尽又飞去，何许相逢绿杨路。","绵蛮宛转似娱人，一心百舌何纷纷。","酡颜侠少停歌听，坠珥妖姬和睡闻。","可怜光景何时尽，谁能低回避鹰隼。","廷尉张罗自不关，潘郎挟弹无情损。","天生羽族尔何微，舌端万变乘春晖。","南方朱鸟一朝见，索漠无言蒿下飞。"],"title":"百舌吟"}
