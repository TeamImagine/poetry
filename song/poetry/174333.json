{"author":"刘敞","id":174333,"strains":["平平仄平仄，仄仄平平平。","仄平平平仄，○仄平仄平。","平仄○仄仄，平平平平平。","仄平仄仄仄，平仄仄平平。","○仄○仄平，仄平平平仄。","平平仄平平，平仄平仄平。","仄仄仄○仄，仄仄平仄平。","仄仄平平仄，仄平仄平○。","仄仄仄仄仄，仄平仄平平。","平平仄平仄，仄仄平○○。","仄平仄平仄，仄仄平仄平。","？仄仄仄仄，仄平仄仄○。","平仄仄平平，仄平○平平。","仄平仄平仄，○仄○○平。","平仄平平平，○○仄平平。","仄平仄仄仄，仄仄仄○平。","仄平平平仄，仄仄仄仄平。","○仄○平平，仄仄平平○。"],"paragraphs":["秋霖恣淫溢，后土无时干。","忽惊浮云尽，更觉天宇寛。","凉月如白璧，飞来青冥端。","众星稍灭没，惊鹊自盘桓。","兴发思远游，惜无凌风翰。","聊寻故人家，呼酒浇肺肝。","适与二三子，四座俱解鞍。","意合心同赏，百觞不辞难。","玩古验汉魏，舞姝试邯郸。","诙谐杂谣语，大笑倾衣冠。","足为一时乐，未悟清夜阑。","毎至绝倒处，恨君不获观。","明发得新诗，照人莹琅玕。","又知共兹玩，正若相从欢。","君本青云人，淹留尚郎官。","旷怀不自屑，遇景宴且般。","古来悲秋士，局促宋与潘。","相望如辕驹，岂足为君叹。"],"title":"和阎都官九月十三日夜对月是夕某与子华圣俞如晦会饮君谟所"}
