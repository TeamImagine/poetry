{"author":"杨万里","id":48202,"strains":["平平平平平仄仄，仄仄平平仄平仄。","○平○仄仄平平，平仄仄平○平仄。","仄○仄仄仄仄平，○仄仄平平仄平。","○仄仄平平○仄，○仄仄仄平平平。","仄平仄平○仄仄，仄仄○平仄平仄。","平平仄仄仄仄平，仄仄平○仄仄平。"],"paragraphs":["书台城西幽绝处，古木排霄草荒路。","空斋深夜四无人，维予二人听春雨。","我如病鹤子茁兰，长幼不同同少年。","闻子诵书金应玉，看子落笔山飞泉。","别来几何如昨日，我老过前子非昔。","来年裹砚试集英，侧耳胪传第一声。"],"title":"己酉上元后赠刘子才"}
