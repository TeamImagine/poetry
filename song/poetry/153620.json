{"author":"周密","id":153620,"strains":["仄仄平平平，仄仄平平平。","平平仄平仄，仄仄○仄平。","平平仄平仄，仄仄平平平。","仄平平仄仄，平仄平平○。","平平仄平仄，仄○平平平。","仄仄仄仄仄，仄仄平平平。","平平仄仄仄，平仄仄仄平。","仄仄仄仄仄，仄仄仄仄平。","平仄仄仄平，仄仄平平平。","平仄仄仄平，仄仄○平平。","平平仄平仄，平仄平平○。"],"paragraphs":["竹树环幽栖，积翠何森森。","鸣禽不知数，日夕传好音。","居然谢嚣{土盍}，宛若居山林。","哢清孤枕晓，声碎花房深。","笙竽杂天籁，鼓吹无哇淫。","物我自两忘，彼此无机心。","髽奴不解事，探鷇稍见侵。","忽动择木志，一去不可寻。","鸥鸟骇海翁，智莫欺鱼禽。","何以慰寂寥，静对空愔愔。","风篁落纤月，谁伴清宵吟。"],"title":"怀鸣禽"}
