{"author":"舒岳祥","id":144183,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["两两三三溪上童，口吹麦叶送迎翁。","花间缓步阴阴日，柳畔闲行款款风。","山鸟何愁头也白，野棠无愧面能红。","太平五十年前过，烦恼今知万境空。"],"title":"新脱船场提调之役柳堤闲步"}
