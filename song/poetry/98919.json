{"author":"华岳","id":98919,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，平仄平平仄仄平。","平仄仄平平仄仄，仄平平仄仄平平。"],"paragraphs":["阴晴未判落梅天，柳巷无人絮扑毡。","涤器倒囊寻市酝，唤船挑网得溪鲜。","鸟声呼梦客千里，山色撩人句一联。","遐想故人应念我，马蹄何处夕阳边。"],"title":"初夏即事"}
