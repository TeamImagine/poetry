{"author":"葛胜仲","id":230739,"strains":["仄平仄仄仄仄仄，仄仄仄仄平平仄。","平平仄仄仄平平，仄仄仄平平仄仄。","○平仄仄仄平仄，平仄平仄平仄仄。","平仄仄○平仄仄，平平仄仄平平仄。","仄平仄仄仄平平，仄仄平○平仄仄。","仄平仄仄平仄平，仄仄平平平仄仄。","仄仄平平○仄平，仄仄仄平仄○仄。"],"paragraphs":["一真那有黑白业，佛槖枉用为书箧。","人人反照自图成，说甚一花开五叶。","了无结习便超脱，因有罣碍生怖慑。","山鬼窟中求活计，玄关欲透知何劫。","匝天遍地自心源，若解承当真要捷。","树林水鸟皆法音，露柱幡竿光炜烨。","世上盲聋喑哑人，试问道师作么接。"],"title":"依韵和兴之侄"}
