{"author":"释宝昙","id":52361,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["不许屏间著妓围，却容半坐对斜晖。","官余战马浑无用，雨扼边云故一挥。","诗入邛崃应更险，身如杜宇肯忘归。","殷勤沥酒苍波外，罢点驼酥斫蟹肥。"],"title":"次韵李太博书羽扇亭二首  其一"}
