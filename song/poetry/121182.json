{"author":"白玉蟾","id":121182,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["白帝如今已有权，骄阳退壁渐凉天。","兑支一霎风来享，供送三更月与眠。","山水秋来浑是画，宾朋酒后总成仙。","暗蛩弹镊知何处，远树长川忽眇绵。"],"title":"早秋诸友真率相聚"}
