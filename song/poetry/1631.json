{"author":"宋太宗","id":1631,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["非来非去亦非忙，所是凡为自短长。","专志比徒归一等，谁知礼度畏三光。","相传祇要达真境，勿说辛勤却易伤。","授得道心皆语默，四时八节顺阴阳。"],"title":"逍遥咏  其一五"}
