{"author":"宋之问","id":23344,"strains":["仄仄○○仄，平平仄仄平。","仄平平仄仄，仄仄仄平○。","平仄平平仄，平平仄仄平。","仄平平仄仄，平仄仄平平。","仄仄○○仄，平平平仄平。","平平仄平仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["御路回中岳，天营接下都。","百灵无后至，万国竞前驱。","文卫严清跸，幽仙读宝符。","贝花明汉果，芝草入尧厨。","济济衣冠会，喧喧夷夏俱。","宗禋仰神理，刊木望川途。","抚己贫非病，时来本不愚。","愿陪丹凤辇，率舞白云衢。"],"title":"扈从登封告成颂应制"}
