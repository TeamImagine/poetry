{"author":"释道潜","id":202843,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["当时楼阙已桑麻，陈迹何须置齿牙。","宛转颓城围绿野，嵚崟孤塔背明霞。","山云度晚飞琼叶，海月生秋堕桂花。","圆峤方壶同笑语，终宵疑在水仙家。"],"title":"次韵姜伯辉朝奉宿九曲池"}
