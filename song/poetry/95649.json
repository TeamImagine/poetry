{"author":"苏泂","id":95649,"strains":["平平仄仄仄，○仄仄○平。","平平仄平仄，仄仄平仄平。","仄仄仄平仄，仄○仄仄平。","仄平平平仄，○仄仄平平。","○平仄仄平，仄仄仄○平。","平平仄○仄，仄仄仄平平。","平平仄平仄，仄仄○仄平。","仄平仄平平，仄仄平平平。","仄平仄平平，仄仄仄平平。","仄平○仄仄，仄仄仄平平。","平仄平平仄，仄○平仄平。","平平仄平仄，仄仄仄○平。","仄平仄平仄，仄仄平仄平。","仄仄平仄仄，平仄平○平。"],"paragraphs":["春风散百物，和暖气难清。","晨衾四肢倦，欲起还不能。","展转卧成晏，起听百鸟鸣。","幸然无公事，且复寡经营。","妻儿悄不喧，日午闭柴荆。","羹鱼就鲜买，软饭熟香粳。","虽然愧兹食，赖尔王化成。","出门步原田，最爱莓苔青。","半生果何为，悔不学躬耕。","把锄如把笔，冀获尚何曾。","还复茅檐下，所思良友朋。","青云固云乐，倚伏谅难明。","那无托衰懒，缅想川上情。","物我均所役，聊复安其生。"],"title":"春日起晚"}
