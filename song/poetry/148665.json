{"author":"方回","id":148665,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["万宇横陈碧瓦齐，浓岚淡霭总诗题。","隔江烟树窗中细，过海风樯槛外低。","琴仅可弦星半缺，壁应欲画雪新泥。","南华卧读两三卷，犹喜晴檐日未西。"],"title":"留题槃隠高士王子由书斋"}
