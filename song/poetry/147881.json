{"author":"方回","id":147881,"strains":["仄仄仄平仄仄仄，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。","平平平仄平平仄，仄仄仄平仄仄平。"],"paragraphs":["九十日春已十日，清晨闲步小园中。","池痕欲涨去年水，柳色渐回东畔风。","砥道歌游全似梦，专槃生化本无穷。","阴晴寒暖频占相，世事唯宜岁事丰。"],"title":"次韵刘元𪸩元日"}
