{"author":"洪适","id":28702,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["六幕纷纷启瑞篇，非烟深处下芝𫐌。","穆王扰扰不谋治，武帝区区空学仙。","今代一人真间世，昔时五老与疑年。","欢呼亦有南山颂，谁解吹嘘上九天。"],"title":"王母队祝圣致语口号"}
