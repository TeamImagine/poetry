{"author":"陆游","id":34910,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平仄仄平。","仄仄仄平平平仄，仄平平仄仄平平。","仄平平仄平平仄，仄仄平平仄仄平。"],"paragraphs":["但苦奇寒恼病翁，岂知上瑞报年丰。","一庭不扫待新月，万壑尽平号断鸿。","茧纸欲书先研冻，羽觞才举已尊空。","若耶溪上梅千树，欠我今年系短篷。"],"title":"雪"}
