{"author":"方回","id":148962,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["谁遣青天变漏天，人闲无复有平田。","女娲炼石端何物，子产禜龙未必然。","死徙衔冤终不雪，生存忍饿更堪怜。","腐儒自笑穷今极，旬月曾无一醉眠。"],"title":"六月十七日十八日大雨闻贼欲降"}
