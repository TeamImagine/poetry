{"author":"沈遘","id":185189,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["使节葳蕤出汉宫，我方受瑞守江东。","解还印绶甘元礼，霁去威严幸弱翁。","金珮并辞丹屏下，画舲相接汴波中。","过江弩矢应交路，敛避须如御史骢。"],"title":"赠李审言"}
