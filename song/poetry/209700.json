{"author":"刘弇","id":209700,"strains":["仄仄平平平仄平，仄平仄仄仄平仄。","仄平仄仄平平仄，仄仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["从古无双江夏黄，此身亲簉玉宸傍。","暂闲十载陶钧手，犹胜一时鹓鹭行。","况复唐虞新日月，不妨伊傅好舟航。","愿酬千里邦人祝，直筑沙堤到大梁。"],"title":"知府黄龙图生辰五首  其四"}
