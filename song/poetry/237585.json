{"author":"刘一止","id":237585,"strains":["平平仄仄仄平仄，仄仄平平仄○仄。","仄平仄平平仄平，仄仄平平平仄仄。","平平平仄仄平仄，○仄平平仄平仄。","平平○仄仄○平，仄仄平平平仄仄。","平平仄平平仄仄，仄仄平平仄平仄。","仄仄仄仄仄平平，仄仄平○仄平仄。","平仄平平平仄仄，仄仄平平仄○仄。","仄平仄仄仄仄仄，仄仄平平仄平仄。","平仄仄仄平平仄仄仄平，仄仄仄仄仄仄仄。"],"paragraphs":["精金不受钏钗辱，瑞草何曾取膏腹。","乳花粥西名已非，荐以羊肪何太俗。","山林钟鼎异天性，难遣华腴偶穷独。","森森正味苦且严，玉质无瑕谁敢戮。","君家馔林多错本，读罢流涎诳枯吻。","故令茗碗变腥膻，远想黄封雪花酝。","呼酪为奴逢彼怒，自惜争雄巧相污。","我宁不饮信我说，独喜君诗有神助。","君不见穆家兄弟故可人，概以骨鲠恐异趣。"],"title":"允迪以羊膏瀹茗饮吕景实景实有诗叹赏仆意未然辄次原韵"}
