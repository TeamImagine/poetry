{"author":"薛能","id":25030,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["身起中宵骨亦惊，一分年少已无成。","松吹竹簟朝眠冷，雨湿蔬飡宿疾生。","僮汲野泉兼土味，马磨霜树作秋声。","相知莫话诗心苦，未似前贤取得名。"],"title":"秋日将离滑台酬所知二首 一"}
