{"author":"吴芾","id":18146,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["良田方苦莠骄骄，甘雨如何閟九霄。","贤守治声喧道路，圣君德泽播黎苗。","宁容赤地炎威炽，果见青天旱气消。","昨夜东皋已霑足，康衢满耳沸歌谣。"],"title":"和闾丘省干喜雨韵  其一"}
