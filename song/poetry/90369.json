{"author":"苏舜钦","id":90369,"strains":["平平仄仄仄，仄仄平平平。","○平仄仄仄，平平○平平。","仄仄仄仄平，仄平仄○平。","仄仄平平平，平平仄平平。","仄平仄仄仄，仄仄平仄平。","平平仄○平，仄仄仄仄平。"],"paragraphs":["隆冬雪跨月，度日关门庐。","乘昏气惨烈，悲风吹江湖。","白鹄翅翼伤，塌然困泥涂。","不入鸧鹒群，哀鸣忆云衢。","夕饥乏粒食，浩荡天地俱。","何时辟重阴，得见白日舒。"],"title":"遣闷"}
