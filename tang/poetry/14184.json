{"author":"元稹","id":14184,"strains":["仄平○仄仄，仄仄仄仄平。","平平平仄仄，○○平仄平。","平平平仄仄，仄仄仄平平。","平仄平仄仄，仄仄仄平平。","仄平平仄平，平仄仄仄平。","平○仄仄仄，平仄○○平。","平平仄仄仄，仄仄仄○平。","○仄平仄仄，仄平平仄平。","仄平平仄○，仄仄仄仄平。","平仄仄平仄，仄仄仄仄平。","平平仄仄仄，仄仄仄平平。","仄平平仄仄，仄平平仄○。"],"paragraphs":["我年三十二，鬓有八九丝。","非无官次第，其如身早衰。","今人夸贵富，肉食与妖姬。","而我俱不乐，贵富亦何为。","况逢多士朝，贤俊若布棋。","班行次第立，朱紫相参差。","谟猷密勿进，羽檄纵横驰。","监察官甚小，发言无所裨。","小官仍不了，谴夺亦已随。","时或不之弃，得不自弃之。","陶君喜不遇，顾我复何疑。","潜书周隐士，白云今有期。"],"title":"寄隐客"}
