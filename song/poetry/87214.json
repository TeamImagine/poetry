{"author":"韩淲","id":87214,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["林深自爱玉溪滨，肯问囊空甑有尘。","但扫轩窗置书册，时将樽俎醉诗人。","幽寻灵运登山屐，静寄渊明漉酒巾。","南渡百年青社远，如君终不负闲身。"],"title":"贫乐轩"}
