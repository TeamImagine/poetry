{"author":"陆游","id":37949,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄仄平。","仄平平仄平平仄，仄仄平平仄仄平。"],"paragraphs":["香碗蒲团又一新，天将闲处著闲身。","东窗换纸明初日，南圃移花及小春。","妇女晨炊动井臼，儿童夜诵聒比邻。","早知闾巷无穷乐，悔不终身一幅巾。"],"title":"闲居初冬作"}
