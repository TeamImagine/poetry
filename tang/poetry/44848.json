{"author":"冯延巳","id":44848,"strains":["平仄平平平仄仄，仄仄平平，平仄平平仄。","仄仄平平平仄仄，仄平仄仄平平仄。","平仄平平平仄仄，平仄平平，平仄平平仄。","仄仄仄平平仄仄，平平平仄平平仄。"],"paragraphs":["谁道闲情抛弃久，每到春来，惆怅还依旧。","日日花前常病酒，不辞镜里朱颜瘦。","河畔青芜堤上柳，为问新愁，何事年年有。","独立小楼风满袖，平林新月人归后。"],"title":"蝶恋花 六"}
