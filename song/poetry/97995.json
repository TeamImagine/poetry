{"author":"赵汝鐩","id":97995,"strains":["平仄平平仄，仄仄仄平仄。","仄仄仄仄平，仄仄平仄仄。","平平仄○仄，平仄平平仄。","仄平仄平仄，平平平仄仄。","仄仄平平仄，平平仄平仄。","○仄平平平，仄仄仄平仄。","平平仄仄仄，平平平仄仄。","平平平平仄，平平仄平仄。","平○仄仄仄，平仄仄仄仄。","平仄仄平仄，仄仄仄平仄。","仄仄○仄平，平平仄平仄。","平平平仄仄，仄○仄平仄。","平平仄仄仄，平仄仄平仄。","仄仄平仄平，仄仄仄平仄。","平○仄仄平，仄仄仄平仄。"],"paragraphs":["明镜明于月，白发白于雪。","月照雪转添，使我心断绝。","连年事行役，曾不须臾歇。","陟冈脚双茧，凌湖舟一叶。","五觌君山面，洪涛涨天阔。","重倚南楼栏，远雁逐云灭。","西风落破帽，龙山酬九节。","摇鞭荆门去，蒙泉弄清洁。","游观固不恶，奔走计则拙。","眠指几千里，意者遂休辙。","困翮堕渚宫，因循入羁绁。","天涯寒苦早，袖穿手龟裂。","村沽酒力薄，连釂耳方热。","矫首飞白云，杳杳望吴越。","儒冠信误身，铸尽六州铁。"],"title":"荆渚书怀"}
