{"author":"张栻","id":58109,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["泽国今年秋气蚤，湖亭清晚独裴徊。","翩翻荷盖随风舞，萧瑟松声带雨来。","静处岂云身计得，吟边但觉岁华催。","悠悠远思凭谁写，多病新来罢酒杯。"],"title":"早秋湖亭"}
