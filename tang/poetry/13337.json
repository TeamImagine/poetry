{"author":"张籍","id":13337,"strains":["平平仄平平，仄仄○平平。","平仄仄○仄，平平平仄平。","仄仄平○平，仄平平仄平。","平平仄平仄，仄仄平仄○。","仄平仄○平，平仄仄仄平。","仄平仄平平，仄仄仄仄平。","平仄平平平，仄仄○平平。","平平仄平平，平仄平仄○。","仄仄仄平平，仄○平仄平。","仄平平平○，平仄○平平。"],"paragraphs":["悠悠旱天云，不远如飞尘。","贤达失其所，沉飘同众人。","擢秀登王畿，出为良使宾。","名高满朝野，幼贱谁不闻。","一朝遇谗邪，流窜八九春。","诏书近迁移，组绶未及身。","冬井无寒冰，玉润难为焚。","虚怀日迢遥，荣辱常保纯。","我念出游时，勿吟康乐文。","愿言灵溪期，聊欲相依因。"],"title":"献从兄"}
