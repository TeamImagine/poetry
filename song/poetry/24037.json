{"author":"宋祁","id":24037,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["恳辞金殿得班春，藁箧相从素濑滨。","坐阁仍题修史笔，去乡犹是受经人。","浮云富贵心知厌，淡水交游老更新。","三叹来章深意在，肯容冠绶久生尘。"],"title":"祗答提举观文丁右丞"}
