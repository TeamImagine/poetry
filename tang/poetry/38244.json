{"author":"汤洙","id":38244,"strains":["仄仄平平仄，平平仄仄平。","平○平仄仄，平仄仄平平。","仄仄○平仄，○○仄仄○。","仄○平仄仄，仄仄仄平平。","仄仄平平仄，平平仄仄平。","平平○仄仄，平仄仄○平。"],"paragraphs":["谢客常游处，层峦枕碧溪。","经过殊俗境，登陟象云梯。","步步劳山屐，行行蹑涧霓。","迥临天路广，俯眺夕阳低。","赏咏情弥惬，风尘事已暌。","前修如可慕，投足固思齐。"],"title":"登云梯"}
