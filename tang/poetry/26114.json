{"author":"温庭筠","id":26114,"strains":["仄平○仄平平仄，平仄平平仄平仄。","仄平平○仄平平，仄○平平○仄仄。","平仄仄○平仄平，平平仄仄平平○。","仄平平仄平仄仄，仄仄仄平平仄平。","平平仄平平平仄，仄仄○平仄平仄。","仄仄○平仄仄平，仄平○仄平平仄。","平平仄仄平平仄，仄仄○平仄平仄。","仄○平平仄仄平，○○仄仄平平仄。","仄仄平平平○平，平平仄仄平仄平。","仄平平仄○平仄，仄仄仄平平仄平。"],"paragraphs":["蜡烟如纛新蟾满，门外平沙草芽短。","黑头丞相九天归，夜听飞琼吹朔管。","情远气调兰蕙薰，天香瑞彩含絪缊。","皓然纤指都揭血，日暖碧霄无片云。","含商咀征双幽咽，软縠疏罗共萧屑。","不尽长圆叠翠愁，柳风吹破澄潭月。","鸣梭淅沥金丝蘂，恨语殷勤陇头水。","汉将营前万里沙，更深一一霜鸿起。","十二楼前花正繁，交枝簇蒂连壁门。","景阳宫女正愁绝，莫使此声催断魂。"],"title":"觱篥歌"}
