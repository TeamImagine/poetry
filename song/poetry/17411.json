{"author":"曾惇","id":17411,"strains":["仄仄平平平仄平，平平仄仄仄平平。","平平仄仄平仄仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["奉诏东郊宣主恩，如云和气蔼生春。","仙舟偶共元礼载，宫舍仍依王翰邻。","忽有清诗惊老眼，惭无惠化及斯人。","半生不分微官缚，早晚故溪归钓纶。"],"title":"次韵景伯宠示劝农新什"}
