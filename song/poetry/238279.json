{"author":"王庭珪","id":238279,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["天涯流落与谁同，雅什重闻正始风。","文阵向来无敌手，诗坛今孰敢论功。","郢中遗唱人难和，冀北成群马遂空。","接屋同邻江上寺，过从犹幸不匆匆。"],"title":"雪中访胡次鱼因览新诗次其韵"}
