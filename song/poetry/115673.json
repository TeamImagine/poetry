{"author":"刘克庄","id":115673,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["慧灯溥照人幽隠，心秤能权物重轻。","士子比之常相国，吏民道是蔡端明。","来时稻蟹非常熟，去日琴龟作伴行。","安得四方皆结辈，苍黔开眼看升平。"],"title":"送吴时父侍郎二首  其一"}
