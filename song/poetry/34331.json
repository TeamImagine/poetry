{"author":"陆游","id":34331,"strains":["平平仄○仄，仄仄平仄仄。","平平平仄仄，仄仄仄平仄。","平平仄平平，平仄仄平仄。","平平平仄仄，平仄仄仄仄。","平平仄平平，平仄○○仄。","○平仄平仄，仄仄平仄仄。","○平仄平平，仄仄○仄仄。","平平仄○平，仄仄仄平仄。"],"paragraphs":["平生乐行役，不耐常闭户。","今朝新雨霁，一笑整巾屦。","青猿导幽蹊，春草伴微步。","虽云尊酒薄，蔬果亦略具。","辛夷发高枝，杨柳吹堕絮。","行歌不知远，落日呼野渡。","横林已栖鸦，浅水犹立鹭。","归来意颇豪，古锦有新句。"],"title":"春游"}
