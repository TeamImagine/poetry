{"author":"王溥","id":809,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["衡阳归雁别重湖，衔到同人一纸书。","忽见姓名双泪落，不知消息十年余。","彩衣我已登黄阁，白社君犹葺旧居。","南望荆门千里外，暮云重叠满晴虚。"],"title":"寄邓洵美"}
