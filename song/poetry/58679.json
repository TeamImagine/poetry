{"author":"陈造","id":58679,"strains":["仄○仄平平，○仄○仄仄。","仄平仄仄仄，仄仄仄○仄。","平平○仄仄，平仄仄○仄。","仄平仄平仄，仄仄平仄仄。","仄仄平平平，仄仄平仄仄。","平仄仄平仄，仄平○平仄。","仄平平平○，仄仄仄平仄。","○仄平仄仄，仄仄仄平仄。","平○仄仄仄，仄仄平仄仄。","仄平仄仄平，仄仄仄○仄。"],"paragraphs":["客行固厪身，留滞如捩翼。","及兹祖礼竟，蓐食理帆席。","风停浪未蛰，天曙月正白。","版矶汇湍杀，荻港烟树碧。","杖策丁家洲，徙倚容少息。","无酒问山店，忆鲈听村笛。","鸟乌啼松行，雁鸨下沙碛。","回柁投曲澳，又寄糁潭夕。","情疏或易合，不作淮楚隔。","累然槁项翁，软语慰行役。"],"title":"繁昌早发"}
