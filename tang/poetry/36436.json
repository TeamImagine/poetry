{"author":"李建勋","id":36436,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["谁道江南要雪难，半春犹得倚楼看。","却遮迟日偷莺暖，密洒西风借鹤寒。","散漫不容梨艳去，轻明应笑玉华干。","和来琼什虽无敌，且是侬家比兴残。"],"title":"重戏和春雪寄沈员外"}
