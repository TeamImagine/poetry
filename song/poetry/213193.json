{"author":"贺铸","id":213193,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["咄嗟世与我相疏，岁月推排负壮图。","狂客大难兼外监，方回小得胜常奴。","胸中累块亦何有，鬲上督邮非所须。","径买一舟归自好，五云溪接当家湖。"],"title":"和钱德循书怀"}
