{"author":"周紫芝","id":240729,"strains":["仄仄平平仄平仄，平平仄仄○仄仄。","平平平仄仄仄平，仄仄仄平平仄仄。","仄平○平平仄平，○○仄○○仄仄。","平平○仄仄仄○，○仄平○仄平仄。","平平仄仄仄仄平，平仄仄平平仄仄。","平平○仄仄平平，仄仄○平仄平仄。","仄平平仄仄仄平，○○平○○仄仄。"],"paragraphs":["昔岁金胡始南渡，官军夜遁如脱兔。","孤城何啻累卵危，贼至不殊群蚁附。","夜提王师来解围，燕中老将如猛虎。","平明横槊属两鞬，疋马驰从贼营去。","峥嵘但见虏可擒，仓卒不知身已仆。","平生三箭得天山，白骨看成一丘土。","马前班剑不动尘，犹胜车中三日妇。"],"title":"刘公祠"}
