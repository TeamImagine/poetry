{"author":"释文珦","id":134902,"strains":["平○仄平仄，仄仄仄平平。","仄仄仄仄○，仄平仄仄平。","平平仄○仄，平平仄平平。","平平仄○平，平平平○平。","平平仄平仄，平平平仄平。","仄仄仄○平，平平仄○平。","平仄平仄仄，仄仄平平平。","平仄平仄平，平仄仄仄平。","平○平仄○，仄平平仄平。","○仄仄仄平，仄平平仄平。","仄仄平仄平，仄仄平平平。","仄平仄平仄，仄平平仄平。","仄平仄○仄，仄平仄○○。","平仄仄平○，平平仄平○。"],"paragraphs":["尝闻郭文举，雅志在山林。","内以道自胜，不为外物淫。","人皆恋妻子，先生独幽寻。","人皆厌轻肥，先生无衣衾。","人皆觊荣达，先生甘陆沉。","世道既难言，先生示如喑。","怀宝终不售，熟识先生心。","身与豺虎邻，豺虎不敢侵。","温峤何所闻，比公于展禽。","更历数百年，尚为人所钦。","或以神事公，置庙青山岑。","岁时致牲醴，谅非公所歆。","我来吊遗像，顾瞻一长吟。","公傥察余衷，泠然御风临。"],"title":"重题郭文庙"}
