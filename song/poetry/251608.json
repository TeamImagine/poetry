{"author":"王洋","id":251608,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["清怀凛凛古人风，尚忆当年语意同。","开口剑锋初论事，归林弱羽已伤弓。","累朝因革襟怀内，四海悲欢指顾中。","寂寞门阑感恩客，曾将顽质谢磨砻。"],"title":"哭宋文渊  其一"}
