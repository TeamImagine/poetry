{"author":"韩琮","id":25378,"strains":["仄仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄仄平仄仄，平仄仄平平。","平仄○平仄，平○仄仄平。","仄平○仄仄，仄仄仄平平。"],"paragraphs":["紫袖长衫色，银蝉半臂花。","带装盘水玉，鞍绣坐云霞。","别殿承恩泽，飞龙赐渥洼。","控罗青袅辔，镂象碧熏葩。","意气倾歌舞，阑珊走钿车。","袖障云缥缈，钗转凤欹斜。","珠卷迎归箔，雕笼晃醉纱。","唯无难夜日，不得似仙家。"],"title":"公子行"}
