{"author":"许月卿","id":140942,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["陈陈史传勘玄幽，一笑谁能问慎由。","往往东南旗运盛，亭亭西北盖云浮。","琼楼玉宇无身翼，弱水蓬莱有艾舟。","圣主攘夷修政事，可能吊伐至枋头。"],"title":"允杰侄以诗来卒章和予生孙次韵一百首今存四  其一"}
