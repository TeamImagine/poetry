{"author":"释正觉","id":5364,"strains":["仄仄平平，仄仄仄平。","仄仄仄平仄，平○平仄平。","平平平仄仄，平仄仄平○。","仄仄平平仄仄仄，平平仄仄平平平。","仄平仄仄○○仄，仄仄仄仄平平平。"],"paragraphs":["四大无埃，五蕴外来。","智慧尚归父，因缘初不媒。","西山寒月下，东海夜潮回。","一一根尘妙触事，千千手眼随宜开。","众生世界了如幻，影像那涴吾灵台。"],"title":"禅人并化主写真求赞  其一○六"}
