{"author":"陆游","id":33302,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["眼涩朦胧不自支，欠伸常恨到床迟。","庭花著雨晴方见，野客敲门去始知。","灰冷香烟无复在，汤成茶椀径须持。","颓然却自嫌疏放，旋了生涯一首诗。"],"title":"午寝"}
