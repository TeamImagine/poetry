{"author":"李石","id":20303,"strains":["平平平仄仄，仄仄仄仄平。","仄平平仄平，仄仄平仄平。","仄仄○平仄，仄仄平仄平。","平平仄仄仄，仄仄仄仄○。","平平平仄仄，平仄平平平。","仄平仄仄○，平仄平平平。","平仄平仄仄，仄仄仄仄○。","○平平平平，仄仄平仄平。","平平仄仄仄，仄仄平平平。"],"paragraphs":["春秋书不雨，十日九日干。","向来陈菊根，半扫黄叶残。","施施苍松独，耿耿秋竹单。","仙官转物手，半亩不作难。","芟篱扶弱干，团翠蒙朱栏。","一株万宝钉，风露鸣珊珊。","儿辈凡眼窄，诧作举首看。","折君清霜枝，照我秋水寒。","年饥学辟谷，准拟充朝餐。"],"title":"觅德醇菊花"}
