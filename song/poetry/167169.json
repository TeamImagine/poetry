{"author":"宋无","id":167169,"strains":["○仄○○仄，平平仄仄平。","平○仄平○，仄仄仄平平。","平仄平平仄，平平仄仄平。","平平平仄仄，仄仄仄平平。","平仄平○仄，平平仄仄平。","平平平仄仄，仄仄仄平平。","仄仄平平仄，平○仄仄平。","○平平仄仄，平仄○平○。","仄仄平平仄，平平仄仄平。","平仄仄平仄，仄仄○○平。"],"paragraphs":["中国衣冠尽，孤臣蹈海回。","秦思鲁连操，汉忆贾生才。","天远文星隠，江平画鹢摧。","人寻芳草去，雁到故乡来。","山色催行櫂，波声送客杯。","身还苏武节，梦泣李陵台。","水落蛟龙缩，城空鼓角哀。","苍梧云浩荡，黄屋浪崔嵬。","夜雨江蓠湿，春风杜若开。","祇令少微动，慎莫应三台。"],"title":"送邓侍郎归江西"}
