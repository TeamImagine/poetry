{"author":"张纲","id":245380,"strains":["仄平仄仄平平平，仄平○平○平○。","仄平仄仄仄○仄，平仄仄仄平仄平。","仄仄平平仄平仄，平仄仄仄平仄平。","平平○仄平仄仄，平仄仄仄仄平平。","仄平平仄仄平仄，平仄仄平○仄平。","平仄平平仄○○，仄○仄仄○平平。","仄平仄仄仄仄仄，仄仄○平平仄平。","平○平仄仄平仄，仄仄仄仄平平平。"],"paragraphs":["朔风卷地寒云繁，忽惊空花堕檐间。","远山历乱眼中失，飞鸟灭没天际还。","缅想端门万官贺，云陛俨列鸣珮环。","丰年献瑞天一笑，声动四海具欢颜。","李侯人物妙天下，何独卧穷看屋山。","胸次冰壶自深莹，管中雾豹难窥斑。","异时富贵恐不免，讵忍空歌梁甫艰。","君看鸿鹄有髙志，一举九万谁能攀。"],"title":"次韵彦达对雪有感"}
