{"author":"韩琮","id":25375,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["桃时杏日不争浓，叶帐阴成始放红。","晓艳远分金掌露，暮香深惹玉堂风。","名移兰杜千年后，贵擅笙歌百醉中。","如梦如仙忽零落，暮霞何处绿屏空。"],"title":"牡丹"}
