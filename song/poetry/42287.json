{"author":"陆游","id":42287,"strains":["仄仄仄平平○平，仄平仄平平○平。","平平仄仄仄平○，○仄○平平仄平。","仄仄仄仄仄仄平，仄仄仄仄仄仄平。","平平仄平平○仄，平○仄仄○平平。","仄仄仄平平仄仄，○仄仄平平仄仄。","仄平仄仄仄仄平，仄仄平○○平仄。","平平仄仄○仄平，○仄平仄○平○。","平平仄仄仄○仄，仄平仄仄平○平。"],"paragraphs":["百事不能能荷锄，不锄菜畦锄芋区。","身存那用十年相，陂坏且为凶岁储。","百事不学学作诗，不作白纻作竹枝。","黄陵庙前风浪恶，青衣渡口行人悲。","老病闭门常愦愦，芋不复锄诗亦废。","客来剥啄唤不譍，一味人间占闲退。","今朝一日三倒床，叹息春昼如年长。","摩挲困睫喜汤熟，小瓶自拆山茶香。"],"title":"睡起遣怀"}
