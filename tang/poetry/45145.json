{"author":"赵冬曦","id":45145,"strains":["平仄平平平，○平仄平仄。","仄平仄平仄，平仄仄平仄。","平仄平平平，平平仄平仄。","仄平○仄仄，仄仄平平仄。","平○平平平，平仄仄平仄。","平平仄仄仄，平仄平平仄。","平仄平平平，○仄仄平仄。","平平平仄仄，仄仄平平仄。","仄仄平平平，平平平仄仄。","仄平仄平仄，仄仄○仄仄。"],"paragraphs":["方曙跻南楼，凭轩肆遐瞩。","物华荡暄气，春景媚晴旭。","川霁湘山孤，林芳楚郊缛。","列岩重叠翠，远岸逶迤绿。","风帆摩天垠，鱼艇散弯曲。","鸿归鹤舞送，猿叫莺声续。","群动皆熙熙，噫予独羁束。","常钦才子意，忌𫛳伤踡跼。","雅尚骚人文，怀沙何迫促。","未知二贤意，去矣从所欲。"],"title":"奉和张燕公早霁南楼"}
