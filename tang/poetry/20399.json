{"author":"顾非熊","id":20399,"strains":["平仄平平仄，平平仄仄平。","平平平仄仄，平仄仄平○。","仄仄平平仄，○平仄仄平。","仄平平仄仄，仄仄仄○平。","仄仄平○仄，平平仄仄平。","仄平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["淮上前朝寺，因公始建亭。","虽无山可望，多有鹤堪听。","引客闲垂钓，看僧静灌瓶。","带潮秋见月，隔竹晓闻经。","水汽侵衣冷，蘋风入座馨。","路逢沙獭上，船值海人停。","砧杵鸣孤戍，乌鸢下远汀。","连波芳草阔，极目暮天青。","创置嗟心匠，幽栖得地形。","常来劝农事，赖此近郊坰。"],"title":"题永福寺临淮亭"}
