{"author":"李纲","id":242685,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["华藏初游愿力坚，宝罏已现佛陀前。","神通何似维摩诘，熏习聊同白乐天。","沈水香焚烟缕细，卷云花透月轮圆。","愧烦远示将何用，聊伴虚堂晏坐禅。"],"title":"吴亲寄甆枕香罏颇佳以诗答之 甆罏"}
