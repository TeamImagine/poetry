{"author":"史浩","id":19728,"strains":["仄平平仄仄仄平，平平平仄○平平。","平○仄仄平平仄，仄仄平平仄仄○。","仄仄平平平仄仄，○○平仄仄平○。","平平仄仄平平仄，仄仄○平仄仄平。"],"paragraphs":["舜承尧治焕有章，祥开东壁正腾光。","天临广内朝班肃，宴款仙山午漏长。","已庆车书同薄海，行看琛贽尽名王。","由来服远先文德，不待将军出定襄。"],"title":"恭和圣制秋日秘阁观图书宴群臣诗"}
