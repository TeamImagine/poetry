{"author":"孟郊","id":13074,"strains":["仄仄仄仄仄，平仄仄仄平。","仄仄仄仄平，仄仄平仄○。","仄仄平平平，平平平平平。","平仄仄仄平，仄平仄仄平。","仄仄平仄平，仄仄平仄○。","仄平平仄仄，仄仄平平平。","仄平仄仄平，仄仄平仄平。","平平平仄仄，仄仄平平平。","平仄仄平○，仄平仄平○。","平平平仄平，平仄仄○平。","平平仄仄平，平平○仄平。","仄平平○平，平仄平仄平。","平平平仄平，平仄仄平平。","仄仄平仄仄，仄平平○平。","仄仄仄仄仄，○○仄仄平。","仄○仄仄○，平仄仄平平。","仄平平仄平，仄仄仄平平。"],"paragraphs":["楚屈入水死，诗孟踏雪僵。","直气茍有存，死亦何所妨。","日劈高查牙，清棱含冰浆。","前古后古冰，与山气势强。","闪怪千石形，异状安可量。","有时春镜破，百道声飞扬。","潜仙不足言，朗客无隐肠。","为君倾海宇，日夕多文章。","天下岂无缘，此山雪昂藏。","烦君前致词，哀我老更狂。","狂歌不及狂，歌声缘凤皇。","凤兮何当来，消我孤直疮。","君文真凤声，宣隘满铿锵。","洛友零落尽，逮兹悲重伤。","独自奋异骨，将骑白角翔。","再三劝莫行，寒气有刀枪。","仰惭君子多，慎勿作芬芳。"],"title":"答卢仝"}
