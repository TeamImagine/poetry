{"author":"史尧弼","id":51297,"strains":["仄仄平仄仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["拂袖归与喜欲奔，回瞻不觉鼻含辛。","有情犹作迟迟去，何事空余咄咄频。","颍水旧来堪洗耳，西风当日苦多尘。","人间触处皆宜隠，不必桃源始问津。"],"title":"离临安道中有作"}
