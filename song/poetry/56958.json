{"author":"张栻","id":56958,"strains":["平平仄仄仄，仄仄仄仄仄。","仄平平平平，○平平仄仄。","仄平仄仄平，平仄平平仄。","平平○仄○，仄○仄平仄。","平平仄仄仄，平平仄仄仄。","平平仄仄平，仄平仄平仄。","仄仄平○平，仄仄仄仄仄。","平仄平仄平，仄仄仄平仄。","仄平仄仄仄，仄仄仄仄仄。","仄仄仄仄平，○平平仄仄。"],"paragraphs":["人言底柱险，袖手不敢迩。","孰知人心危，毫厘千万里。","有来事物繁，酬酢无披靡。","虽云应不难，要且辨真伪。","良知本易直，天机验所起。","涵濡自日新，日新乃无蔽。","圣学非空言，要领故在此。","吾子端发源，所进渺涯涘。","我虽念不敏，讵敢忘所止。","后会傥有时，深功同举似。"],"title":"送张深道二首  其二"}
