{"author":"陆游","id":34060,"strains":["仄平仄仄仄平仄，仄仄仄平平仄平。","平仄平平平仄仄，仄平平仄仄平平。","仄平平仄平平仄，平仄平平平仄平。","仄仄平平平仄仄，仄平仄仄仄平平。"],"paragraphs":["湿萤相逐照高栋，又见一年风露秋。","流落江湖常踽踽，扫平河洛转悠悠。","簿书终日了官事，尊酒何时寛客愁。","拟倩天风吹梦去，浩歌起舞散花楼。"],"title":"初秋"}
