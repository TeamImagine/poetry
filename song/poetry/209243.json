{"author":"范正民","id":209243,"strains":["仄平仄仄仄，平平平仄○。","平平仄仄仄，仄平平仄平。","仄仄平平仄，平平仄仄平。","仄仄平仄仄，仄仄平仄平。","仄仄平仄仄，○○平仄平。","仄平仄○平，平仄仄○平。"],"paragraphs":["汉陵玉匣尽，秦山银海空。","干戈百世后，独完先圣宫。","树有千年色，门无数仞崇。","盛德包覆载，遂顺因所宗。","坐若颜闵后，颇闻邹鲁风。","抚膺感遗言，零落涕沾胸。"],"title":"孔林"}
