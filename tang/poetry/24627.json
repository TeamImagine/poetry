{"author":"姚鹄","id":24627,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["三边近日往来通，尽是将军镇抚功。","兵统万人为上将，威加千里慑西戎。","清笳遶塞吹寒月，红斾当山肃晓风。","却恨北荒霑雨露，无因扫尽虏庭空。"],"title":"赠边将"}
