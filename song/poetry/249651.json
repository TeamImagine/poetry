{"author":"郭印","id":249651,"strains":["平平仄仄仄，平仄平平平。","平仄仄平平，平仄仄○平。","平仄仄仄仄，仄仄仄平平。","仄平仄平仄，仄平仄平○。","平○仄仄仄，平仄仄仄○。","仄仄仄仄仄，仄仄○平○。","○仄仄仄仄，仄平平平平。","平平仄平仄，平仄平仄平。","仄平○○○，平仄？平平。","○平仄仄仄，平仄平仄平。","○○平仄仄，平仄平仄平。","仄○仄仄仄，仄仄平平平。","仄仄平平仄，仄○仄仄平。","平平仄平平，仄○仄仄平。","仄平仄平仄，平仄仄平平。","仄仄仄平仄，仄平仄仄平。"],"paragraphs":["阴阳有定数，天地无全功。","偏雨或偏旸，消息岂难穷。","今夏孟仲雨，季月暑隆隆。","赫曦不停轨，火云日燔空。","晨兴迨晚暮，危坐沸鼎中。","一夕四五起，倦鸟思逃笼。","扇手腕几脱，所招皆温风。","年来复何罪，遭此炉炭烘。","迅雷空殷殷，微雨秪蒙蒙。","燋燃到草木，禾稻忧不丰。","颇闻炎瘴地，威势增祝融。","又闻大热狱，食饮浑洋铜。","法法惟心造，报应万不同。","吾家有云溪，竹间二水通。","入门爽毛骨，清绝广寒宫。","插羽欲飞去，免为旱魃攻。"],"title":"恭南酷热"}
