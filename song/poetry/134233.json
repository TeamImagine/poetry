{"author":"释文珦","id":134233,"strains":["仄仄平○仄平仄，仄仄○平○平仄。","平平平仄仄平平，仄平平平仄平仄。","仄仄仄平平仄○，平平仄仄平仄平。","仄平平平仄仄仄，仄仄平仄平○平。","平平平仄仄平仄，仄仄平平仄平仄。","仄仄平平仄仄平，仄平仄仄平平仄。","平平仄仄○仄平，○仄仄仄平平平。","仄平平仄仄仄○，平仄平平平仄平。"],"paragraphs":["我爱岩间古樗栎，蔽日参云过千尺。","樵苏来往作阴凉，不为风霜变颜色。","匠氏入林持斧斤，材无大小皆选抡。","豫章楩楠岂复有，独以无用全其身。","山僧因得养生理，故以岩樗自为比。","只把樛枝庇本根，肯夸美干招残毁。","幽人志士当勿疑，听我朗诵岩樗诗。","纵为梁栋或易挠，岩下清风无尽时。"],"title":"为修樗作歌"}
