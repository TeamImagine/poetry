{"author":"苏过","id":229805,"strains":["仄平仄平平，平仄仄仄○。","仄○仄仄仄，平平仄○平。","平平仄仄平，仄仄仄平平。","平平仄平平，平仄○仄○。","仄仄仄平平，仄仄仄平平。","仄平仄仄平，仄仄平平平。","平平平平平，平平平平平。","仄仄仄仄仄，仄仄○平平。","仄仄仄仄仄，平仄平○平。","仄平仄平平，仄仄仄仄平。","○仄仄仄仄，平仄仄仄平。","平平○○○，平仄仄平平。"],"paragraphs":["二豪以诗鸣，优劣孰敢分。","纵横阅万卷，何忧备三邻。","终年发揣摩，秀句吐阳春。","谁云不菑畬，安取三百囷。","汝颍素多奇，世不乏孙陈。","著书效潜夫，奏赋嗤陵云。","哀时无祁奚，丹书谁为焚。","傥令试一割，晋盗当奔秦。","德业閟不耀，天欲昌其身。","定交乃余求，不贵白发新。","从此杖屦数，为子扫榻尘。","高谈看亹亹，挥麈落纷纷。"],"title":"次韵岑彦高史强本春日书怀二首  其一"}
