{"author":"苏轼","id":194632,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["余杭门外叶飞秋，尚记居人挽去舟。","一别临平山上塔，五年云梦泽南州。","凄凉楚些缘吾发，邂逅秦淮为子留。","寄谢西湖旧风月，故应时许梦中游。"],"title":"次韵杭人裴维甫"}
