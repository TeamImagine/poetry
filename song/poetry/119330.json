{"author":"林希逸","id":119330,"strains":["平平仄仄仄平平，平仄平平仄仄平。","仄仄平平仄仄仄，仄平平仄仄平平。","仄平平仄平平仄，平仄仄平仄仄平。","仄仄仄平平仄仄，平平平仄仄平平。"],"paragraphs":["狨鞍更合破花鞯，挥手归寻种玉田。","琢句工如贾岛佛，引杯豪似翰林仙。","作蝇头字无虚日，辞豹尾班不待年。","活底寿星公即是，轻安尤胜古希前。"],"title":"和鞯字谢后村和篇  其一"}
