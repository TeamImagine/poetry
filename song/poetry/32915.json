{"author":"陆游","id":32915,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["云栈屏山阅月游，马蹄初喜蹋梁州。","地连秦雍川原壮，水下荆杨日夜流。","遗虏孱孱寜远略，孤臣耿耿独私忧。","良时恐作他年恨，大散关头又一秋。"],"title":"归次汉中境上"}
