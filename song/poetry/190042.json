{"author":"曹辅","id":190042,"strains":["平平平平仄仄仄，仄仄平平仄平仄。","平平仄仄仄仄○，仄仄平平仄平仄。","仄平仄仄仄○仄，平仄○平仄○仄。","○平仄仄仄平平，平仄平平○仄仄。","平平仄仄仄平平，仄仄平○平平仄。","仄平仄仄平仄仄，平仄平平平仄仄。","平仄○平仄仄平，平仄平平仄○仄。","仄平仄○仄○平，仄仄平平仄平仄。"],"paragraphs":["天兵连营十万釜，烈烈威声震西土。","昆仑月窟扫欲空，岂止斯民被时雨。","贺兰狡兔遁三穴，黄口娇雏永离乳。","临机一失挫铦锋，谁愿忠言如药苦。","吾乡蔡子喜谈兵，早岁曾过阿戎语。","逸才自擅鹦鹉赋，高韵仍为鸜鹆舞。","方略应须敌万夫，徒击韩嫣笑当户。","政宜弱冠请长缨，系取单于置高俎。"],"title":"次韵答天启"}
