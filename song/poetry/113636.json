{"author":"程师孟","id":113636,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["告老清朝分自安，从今荣悴不相关。","有愁方见田家乐，无事才知钓叟闲。","世故要看终始后，人生未免是非间。","妇坟更在公茔侧，一舸夷犹遂往还。"],"title":"入涌泉道中  其七"}
