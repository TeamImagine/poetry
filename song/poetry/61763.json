{"author":"虞俦","id":61763,"strains":["平仄仄平平仄仄，平仄仄平平仄仄。","仄平仄○仄平平，仄仄平平仄○仄。","仄平仄仄平平平，仄平仄仄○仄平。","平平仄平仄○仄，仄仄仄平平仄平。"],"paragraphs":["云气四蒸雷蓄怒，山雨一来风借助。","抱头乳燕窜低檐，噤口黄鹂在深树。","竹围万槊齐惊呼，老松不动如亚夫。","何人笔端带三昧，画作竹堂风雨图。"],"title":"食后过竹堂风雨遽作赋所见"}
