{"author":"杜牧","id":21482,"strains":["平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾向蓬莱宫里行，北轩阑槛最留情。","孤高堪弄桓伊笛，缥缈宜闻子晋笙。","天接海门秋水色，烟笼隋苑暮钟声。","他年会著荷衣去，不向山僧说姓名。"],"title":"寄题甘露寺北轩"}
