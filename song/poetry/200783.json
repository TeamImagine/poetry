{"author":"范祖禹","id":200783,"strains":["平○平平仄，平平仄○平。","平平仄平仄，平仄仄平平。","仄仄平平仄，平平仄仄平。","○平平仄仄，仄仄仄平平。","平仄○平仄，平平仄仄平。","平平平仄仄，仄仄仄平平。","仄仄○平仄，平平仄仄平。","○平仄仄仄，仄仄仄平平。","仄仄平平仄，平平仄仄平。","平平仄平仄，平仄仄平平。","平仄平平仄，平平仄仄平。","平平○仄仄，仄仄○平平。","平仄○平仄，平平仄仄平。","平仄仄平仄，仄仄仄平平。","仄仄平平仄，平平仄仄平。","仄平平仄仄，平仄仄平○。","仄仄○平仄，平平仄仄平。","平平仄平仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["天监仁皇德，惟时岳降神。","英姿备文武，贤业富经纶。","梦赉求岩野，于畋载渭濵。","三朝瞻上宰，四海入洪钧。","谟烈重光启，枢衡万化新。","珪璋扶日月，剑履上星辰。","述职分东陕，宣威震北垠。","长城万里远，奠枕四夷宾。","自昔登储后，惟公秉国均。","川河赖舟檝，霜雪见松筠。","阊阖朝黄道，云龙对紫宸。","忠勲藏庙祏，异礼冠臣邻。","风雨王城会，烟花洛苑春。","麾幢近泉石，衮绣出埃尘。","照社祥光盛，充闾庆旦臻。","御𬬻熏黼黻，天厩辍骐驎。","帝念深元老，邦基属柄臣。","公虽慕前哲，天欲觉斯民。","左右萧何手，安危晋国身。","济时归寿域，遐筭等灵椿。"],"title":"文潞公生日"}
