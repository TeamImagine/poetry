{"author":"方回","id":148540,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["千世谋生百念捐，穷空肯复受人怜。","九还未悟长生诀，七袠初开本命年。","寡欲自来甘淡薄，忘机时或放狂颠。","归舟已办赍粮绝，犹欲经营买鹤钱。"],"title":"丁亥生日纪事五首  其一"}
