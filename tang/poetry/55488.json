{"author":"孟浩然","id":55488,"strains":["○仄仄平仄，平平仄仄平。","仄平平仄仄，○仄仄平平。","仄仄○○仄，平平○仄平。","仄平○仄仄，○仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平○仄，平平仄仄平。","平平仄仄仄，平仄仄平平。"],"paragraphs":["摇艇候明发，花源弄晚春。","在山怀绮季，临汉忆荀陈。","上巳期三月，浮杯兴十旬。","坐歌空有待，行乐恨无邻。","日晚兰亭北，烟开曲水滨。","浴蚕逢姹女，采艾值幽人。","石壁堪题序，沙场好解绅。","群公望不至，虚掷此芳晨。"],"title":"上巳日涧南园期王山人陈七诸公不至"}
