{"author":"李之仪","id":205640,"strains":["仄平平仄仄，仄仄平仄仄。","○○仄仄平，仄仄○○仄。","平平○平平，平仄平仄仄。","仄仄仄平平，平平仄平仄。","仄平仄平平，○仄○仄仄。","○平仄仄仄，仄仄仄仄仄。"],"paragraphs":["古人偏爱竹，种不虚一席。","相将共忘年，敢惮培且植。","君家占何方，容易来秀色。","薙草出明轩，翛然耸修碧。","剪梢畏风摧，留叶期凤食。","从兹两茧足，闭户忘所适。"],"title":"比部文承制移竹赠初秀才尧民有诗因次其韵  其一"}
