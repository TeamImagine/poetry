{"author":"韩翃","id":4902,"strains":["○仄仄平平，平平○仄平。","平平○仄仄，平仄仄○平。","○仄○平仄，○平平仄平。","平平平仄仄，仄仄仄○平。","仄仄○平仄，平平仄仄平。","仄平平仄仄，仄仄仄平○。","仄仄平平○，平平仄仄○。","平平仄仄仄，仄仄仄○平。","仄仄平○仄，平平仄○平。","平○平仄仄，仄仄仄平平。","平仄平平仄，平○○仄平。","平平仄平仄，平仄仄平平。"],"paragraphs":["三十事诸侯，贤豪冠北州。","桃花迎骏马，苏合染轻裘。","观妓将军第，题诗关尹楼。","青林朝送客，绿屿晚回舟。","好栗分通子，名香赠莫愁。","洗杯新酒熟，把烛故人留。","百雉归云过，千峰宿雨收。","蒹葭露下晚，菡萏水中秋。","忆昨陪行乐，常时接献酬。","佳期虽雾散，惠问亦川流。","开卷酲堪解，含毫思苦抽。","无因达情意，西望日悠悠。"],"title":"寄赠虢州张参军"}
