{"author":"张嵲","id":9045,"strains":["平平平仄仄平平，仄仄平平仄仄平。","仄仄平平平平仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["西风揺落叶声悲，避乱荒山万绪迷。","一室漂揺任寒雨，百年昏晓信鸣鸡。","清霜已染千枫树，杀气应随万马蹄。","黄屋秋来定何许，孤臣安敢恨羁栖。"],"title":"雨中感怀"}
