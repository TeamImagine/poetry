{"author":"梅尧臣","id":35670,"strains":["○平平仄仄，仄仄仄平○。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。","平仄平平仄，○平仄仄平。"],"paragraphs":["将郊先奉册，拜立未央庭。","天表君心孝，人惊晓雪零。","冕旒纷点缀，剑佩湿晶荧。","曲盖曾无用，群臣敢自宁。","𬬻烟静斋幄，井气冻宫缾。","明日来坛下，中宵已见星。"],"title":"亲郊前三日大庆殿雪中皇帝率群臣发章圣五后册"}
