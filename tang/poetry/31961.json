{"author":"韩偓","id":31961,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["莫道秋来芳意违，宫娃犹似妒蛾眉。","幸当玉辇经过处，不怕金风浩荡时。","草色长承垂地叶，日华先动映楼枝。","涧松亦有凌云分，争似移根太液池。"],"title":"宫柳"}
