{"author":"张孝祥","id":56228,"strains":["仄仄仄平仄，○平仄平平。","平平仄平平，仄仄平平平。","仄仄平平仄，仄○平仄仄。","平平仄仄平，仄仄平仄平。","仄平○○○，仄仄平仄○。","仄仄平○平，仄仄平平平。","仄平仄仄仄，平仄平仄平。","仄仄仄平平，仄仄平仄平。","仄平仄平仄，平仄平平平。","○平仄仄仄，仄仄平平平。","仄仄平平平，仄平仄平平。","仄仄平仄仄，仄仄平平平。","仄平仄仄仄，○平仄○○。"],"paragraphs":["积雨已连月，长沙尚春寒。","今朝定何朝，唤客来江干。","问讯湘西寺，雾重江漫漫。","聊须万斛舟，渡此千尺湍。","老松如相迎，翠落头上冠。","却望城中花，宝髻垂珠鬘。","劝农有故事，般乐非所安。","薄晚会春园，老稚随马鞍。","彘肩侑尊酒，呼唤来同盘。","从容及鄙事，尔汝开心肝。","我是耕田夫，偶然此为官。","饱不知稼穑，愧汝催租瘢。","愿言各努力，长年好相看。"],"title":"劝农以湘波不动楚山碧花压阑干春昼长为韵得干字"}
