{"author":"唐庚","id":227417,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["杨梅溪上柳初黄，荆竹冈头日正长。","独木小舟轻似纸，一尊促席稳于床。","树从坡去无人识，水出山来带药香。","应有居民解秦语，为言昭代好还乡。"],"title":"乙未正月丁丒与舍弟棹小舟穷西溪至愁绝处度不可进乃归溪侧有两榕甚奇清阴可庇数十榻水东老人尝饮酒其下云"}
