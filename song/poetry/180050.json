{"author":"王安石","id":180050,"strains":["仄仄仄仄仄，仄平平仄平。","平平仄○仄，平仄仄○○。","仄仄仄仄仄，平平平仄平。","仄仄仄平平，平平仄○平。","平仄平仄平，仄平○平○。","仄仄平仄平，平平平仄平。"],"paragraphs":["少食苦不足，一官聊自谋。","为生晚更拙，怀禄尚迟留。","黾勉讵有补，强颜包众羞。","谓我古人风，知君以相优。","君实高世才，主恩正绸缪。","哿矣哀此民，华簪宁易投。"],"title":"答扬州刘原甫"}
