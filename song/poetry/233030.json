{"author":"范仲淹","id":233030,"strains":["平○仄仄平平平，平平仄仄平○平。","仄平仄仄平平平，仄仄仄仄平平○。","仄平平平仄平仄，仄○○平仄○仄。","平平仄仄仄仄平，仄仄平平仄平仄。","仄平仄，平平平，平平平仄平平平。","仄平平，仄平仄，仄平平平○仄仄，仄平仄仄平平仄。","仄平平仄仄平平，仄○平平仄平仄。","仄平仄仄平仄平，仄仄平平仄平仄。","平仄仄仄平平平，平平○仄仄平平。","平平仄○仄平仄，仄仄平平仄平仄。","仄平仄平平○○，○仄仄仄平仄平。","○平平仄仄仄仄，仄○仄仄平仄平。","仄平○仄○仄平，平仄仄平平平平。"],"paragraphs":["银潢耿耿霜棱棱，西轩月色寒如冰。","上人一叩朱丝绳，万籁不起秋光凝。","伏羲归天忽千古，我闻遗音泪如雨。","嗟嗟不及郑卫儿，北里南邻竞歌舞。","竞歌舞，何时休，师襄堂上心悠悠。","击浮金，戛鸣玉，老龙秋啼苍海底，幼猿暮啸寒山曲。","陇头琴瑟咽流泉，洞庭萧萧落寒木。","此声感物何太灵，十二衔珠下仙鹄。","为予再奏南风诗，神人和畅舜无为。","为余试弹广陵散，鬼物悲哀晋方乱。","乃知圣人情虑深，将治四海先治琴。","兴亡哀乐不我遁，坐中可见天下心。","感公遗我正始音，何以报之千黄金。"],"title":"听真上人琴歌"}
