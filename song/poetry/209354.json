{"author":"刘弇","id":209354,"strains":["平平○平平，仄仄平○平。","平平平平仄，仄仄平仄平。","○仄○仄平，仄仄仄平平。","仄仄平平平，平仄仄仄平。","平平平仄平，○平仄平平。","仄仄平仄仄，仄仄仄平平。","○仄平仄平，仄仄仄仄平。","仄○平○仄，○平仄平平。","仄仄仄平平，○○仄平平。","仄仄仄仄平，平平仄○平。","仄仄仄仄○，平平仄平平。"],"paragraphs":["蓬莱三神山，夜梦游其藩。","岧峣黄金阙，白玉罗九阍。","正见王子乔，卧把肘书翻。","顾谓方瞳人，持我谒羡门。","挥觞清露滋，行庖屑玙璠。","一酌祛滞念，再酌洗冥昏。","三酌陵紫烟，列宿已可扪。","下观人间世，参差舞丘樊。","有客抚云璈，长离眇飞翻。","送我若有情，徂镳俨长鲲。","怅望不得留，东窗已朝暾。"],"title":"感寓二十首  其六"}
