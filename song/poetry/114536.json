{"author":"刘克庄","id":114536,"strains":["仄平仄仄仄仄平，仄仄仄仄平仄平。","仄仄○仄仄○仄，仄仄平平平○○。","平平仄仄平仄仄，仄平仄平平仄平。","仄平仄仄仄平仄，○仄平仄仄平仄。","仄平仄仄仄仄○，仄○平仄仄平仄。","平平仄仄平仄平仄平，仄平平仄平平平。"],"paragraphs":["二人共读道旁碑，一敏一钝天赋之。","敏者过目跃骑去，钝者停鞭方凝思。","哀哉德祖丹颈祸，伏于伯喈黄绢辞。","古人服善有公是，回也知十赐知二。","圣师笑曰女弗如，未闻端木惎颜氏。","呜呼向使颜氏逢若人，未知何地堪容身。"],"title":"题读碑图"}
