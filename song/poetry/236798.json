{"author":"汪藻","id":236798,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["但知琼树鬭清新，不道三彭捷有神。","处仲未闻开阁事，维摩空对问禅人。","封侯燕颔何妨瘦，伐性蛾眉却怕颦。","从此空花扫除尽，定须嚼蜡向横陈。"],"title":"嘲人买妾而病二首  其一"}
