{"author":"袁枢","id":56110,"strains":["平平仄仄仄仄○，仄○平仄平平平。","平平平仄仄平仄，平仄仄平平仄平。","○平平仄仄平仄，仄仄○平平仄平。","平○仄平仄仄仄，仄仄平仄平平平。","平平平仄平仄仄，平仄仄平○仄平。","○平仄仄平仄平，仄平平○平仄平。","平平平○平仄仄，平仄仄仄平平平。","平平平平仄○仄，平仄仄平平仄平。","平平仄平仄平仄，仄仄仄仄平平平。","平○平仄仄仄仄，平仄平仄平○平。"],"paragraphs":["丹砂九转世莫传，羽衣婀娜飞朝天。","凄然风露洗尘世，星斗一天随转旋。","空余丹鼎在岩际，夜夜虹光腾霁烟。","天遗紫阳弭绛节，点石成玉公须专。","朝来金锁开洞府，丹火已灰当复然。","离龙坎虎玄又玄，不须人间询谪仙。","黄熊跑号青兕舞，争欲舐鼎严笞鞭。","岩头风高卷衣袂，嘶断玉龙云满川。","怡然上池漱琼液，鼓枻下濯丹溪泉。","云间双鹤傥未下，招隠为我歌长篇。"],"title":"寄朱晦翁山中丹砂"}
