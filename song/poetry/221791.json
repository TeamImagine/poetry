{"author":"杜衍","id":221791,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平仄仄平。"],"paragraphs":["从政区区到白头，一生宁肯顾恩仇。","双凫乘雁常深愧，野马黄牛亦过忧。","岂是林泉堪佚老，只缘蒲柳不禁秋。","始终幸会承平日，乐圣唯能击壤讴。"],"title":"林下书怀"}
