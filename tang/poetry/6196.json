{"author":"戎昱","id":6196,"strains":["仄仄平平平仄平，仄平平仄仄○平。","仄平仄仄平平仄，平仄平平仄仄平。","平平仄仄○平仄，仄仄○○仄仄平。","仄仄仄平○仄仄，平平平仄仄平平。"],"paragraphs":["独掩衡门秋景闲，洛阳才子访柴关。","莫嫌浊酒君须醉，虽是贫家菊也斑。","同人愿得长携手，久客深思一破颜。","却笑孟嘉吹帽落，登高何必上龙山。"],"title":"九日贾明府见访"}
