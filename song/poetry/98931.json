{"author":"华岳","id":98931,"strains":["仄平平仄仄平平，仄仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["我生胸次不尘埃，不学儿曹刚自媒。","诗料虽凭风月制，宦途还听鬼神开。","十年教养猷初壮，半世功名念已灰。","安得金銮有清问，贾生何事未归来。"],"title":"述怀"}
