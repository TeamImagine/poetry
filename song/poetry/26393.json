{"author":"释印肃","id":26393,"strains":["平○仄，仄平仄仄平平仄。","仄仄平平○仄平，仄平仄平仄仄仄。","仄平平，仄仄仄，平仄平平平仄仄。","平平平仄仄仄平，仄仄平平仄平仄。"],"paragraphs":["禺中巳，报君学道无门户。","佛语诸经标此心，此心现时寂灭度。","本无迷，曷有悟，真我非身谁作做。","贪嗔痴爱属众生，达者无非涅槃路。"],"title":"十二时歌  其四"}
