{"author":"鱼玄机","id":39248,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["茫茫九陌无知己，暮去朝来典绣衣。","宝匣镜昏蝉鬓乱，博山炉暖麝烟微。","多情公子春留句，少思文君昼掩扉。","莫惜羊车频列载，柳丝梅绽正芳菲。"],"title":"和人"}
