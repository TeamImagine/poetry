{"author":"王炎","id":69833,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["自从就食寄他州，不到乡关近十秋。","文采谁能如象齿，交游今乃见龙头。","携诗过我情何厚，落笔惊人语不休。","雪月赋成凌二谢，高怀肯述畔牢愁。"],"title":"汪秘校携诗并雪月二赋相访次其韵"}
