{"author":"施枢","id":131784,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["腊里霏微未许多，春来舞片却交叉。","混成天地皆同色，点染园林尽着花。","岸迹云凝迷去鹭，屋头烟煖见饥鸦。","东风毕竟能融化，不放寒澌冰柳芽。"],"title":"春雪"}
