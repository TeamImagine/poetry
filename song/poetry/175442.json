{"author":"刘敞","id":175442,"strains":["平仄平平平仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["南极阳生天地新，高楼气色已含春。","得无鸿雁翻归翼，应有龙蛇动蛰鳞。","亦复书云占楚歳，不辞为寿引湘醇。","甘泉从祀虽能赋，怅望钩陈拥北辰。"],"title":"至日登楼"}
