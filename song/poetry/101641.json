{"author":"赵抃","id":101641,"strains":["平平仄仄平平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["中怀和气祗如春，对酒赓歌莫厌频。","半载昔同参国论，十年今长类天伦。","不辞命驾逾千里，应念同心有二人。","珍重宗盟恩意厚，岁寒终始见松筠。"],"title":"少师自南都见访为诗以谢"}
