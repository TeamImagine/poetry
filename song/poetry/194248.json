{"author":"苏轼","id":194248,"strains":["○平仄平仄，仄仄仄平平。","平仄仄平平，仄仄仄平○。","平平仄○仄，仄仄○平平。","仄仄平仄仄，仄仄平平○。","仄仄○○仄，平仄仄○○。","平平仄○平，○仄仄平平。","仄仄仄仄平，仄○○平平。","仄仄仄仄平，仄平平仄平。","平平平仄平，平仄仄仄平。","平平仄仄仄，仄仄○○平。"],"paragraphs":["殷勤去年月，潋滟古城东。","憔悴去年人，卧病破窗中。","徘徊巧相觅，窈窕穿房栊。","月岂知我病，但见歌楼空。","抚枕三叹息，扶杖起相从。","天风不相哀，吹我落琼宫。","白露入肺肝，夜吟如秋虫。","坐令太白豪，化为东野穷。","余年知几何，佳月岂屡逢。","寒鱼亦不睡，竟夕相𪡋喁。"],"title":"中秋月寄子由三首  其一"}
