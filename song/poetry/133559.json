{"author":"卫宗武","id":133559,"strains":["平平平仄仄，仄仄仄仄平。","仄仄平仄仄，平平仄平平。","平平仄平仄，平仄平平平。","仄仄仄平○，仄仄仄仄平。","仄平仄仄仄，仄平仄仄平。","仄仄平仄平，平○平平平。"],"paragraphs":["熙阳薰盖壤，丽景日以新。","娅姹花媚昼，嚘嘤鸟鸣晨。","纷华易消歇，非久沦沙尘。","举世竞芳菲，湎若嗜饮醇。","岂知有至味，澹然哜道真。","试问金谷夫，何如箪瓢人。"],"title":"次韵春  其二"}
