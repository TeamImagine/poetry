{"author":"葛胜仲","id":230633,"strains":["平仄仄仄平，仄仄平仄仄。","平平仄平仄，仄仄仄○仄。","平平仄平平，仄仄仄平平。","仄仄仄平平，平平平仄仄。","平平平仄平，仄仄平仄仄。","仄仄仄平平，仄仄仄○仄。","平○仄仄仄，仄仄平仄仄。","仄仄平仄平，平平仄平仄。"],"paragraphs":["豺虎纵郁攸，此寺神独赦。","楼台倚山腹，碧瓦粲相射。","奔崖插云霄，缩地见衡华。","竹翠染僧裾，泉声喧佛舍。","峰峦佳有余，顾揖真不暇。","我欲陟山椒，嶝崄未应怕。","摩娑旧圣石，政恐嫌俗驾。","感慨明义师，徘徊一悲咤。"],"title":"壬辰次灵峰山百福院"}
