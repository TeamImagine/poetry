{"author":"温庭筠","id":26127,"strains":["仄仄仄平平仄平，平平平仄仄平平。","平平平仄仄○仄，平仄仄○平仄平。","平平仄平仄平仄，平平仄仄平平仄。","仄仄平○仄仄平，仄平平仄平平仄。","仄平○仄平仄平，仄平仄仄平○平。","平平仄仄仄平仄，平仄仄平平仄平。","平平仄仄平○仄，仄○平平仄平仄。","平平仄仄平仄平，仄仄平平○仄仄。"],"paragraphs":["格格水禽飞带波，孤光斜起夕阳多。","湖西山浅似相笑，菱刺惹衣攒黛蛾。","青丝系船向江木，兰芽出土吴江曲。","水极晴摇泛滟红，草平春染烟绵绿。","玉鞭骑马杨叛儿，刻金作凤光参差。","丁丁暖漏滴花影，催入景阳人不知。","弯堤弱柳遥相瞩，雀扇团圆掩香玉。","莲塘艇子归不归，柳暗桑秾闻布谷。"],"title":"晚归曲"}
