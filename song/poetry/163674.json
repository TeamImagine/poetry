{"author":"于石","id":163674,"strains":["平平仄平仄，仄仄平平仄。","仄仄仄平仄，平仄仄平仄。","平平○平平，仄仄平平仄。","平仄仄平仄，仄仄平平仄。","平平○仄仄，平仄仄仄仄。","仄仄仄平平，仄仄平仄仄。","○○平仄○，仄仄平平仄。","平平平仄平，仄仄平平○。","平平仄仄平，仄平平仄仄。"],"paragraphs":["渊明令彭泽，自谓归来好。","外物一无累，刚被菊花恼。","东篱兴悠然，一醉舒怀抱。","陶没已千载，爱菊人何少。","谁能轻富贵，高蹈一世表。","种菊学渊明，此意何矫矫。","栽培春雨中，不待秋风老。","南山无古今，世事何时了。","先生笑不言，杜门方却扫。"],"title":"次韵秉国种菊"}
