{"author":"韩溉","id":37907,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雪尽青门弄影微，暖风迟日早莺归。","如凭细叶留春色，须把长条系落晖。","彭泽有情还郁郁，隋堤无主自依依。","世间惹恨偏饶此，可是行人折赠稀。"],"title":"柳"}
