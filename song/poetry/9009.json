{"author":"张嵲","id":9009,"strains":["平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["林壑盘纡松径深，华台暇日暂登临。","云开楚岫千重出，日落苍梧万里阴。","贾傅文章仍自昔，武王城郭已非今。","伤时访古堪流涕，徙倚聊为泽畔吟。"],"title":"游岳麓寺三首  其三"}
