{"name":"崔觐","id":3262,"desc":"觐，梁州城固人。为儒不乐仕进，以耕稼为业。老而无子，乃以田宅家财分给奴婢。夫妻遂隐于城固南山，林泉相对，以啸咏自娱。山南西道节度使郑馀庆高其行，辟为节度参谋，累邀方至府第。大和八年，左补阙王直方因召见，荐觐有高行，诏以起居郎征之，觐辞疾不起。卒于山。诗三首又十句。（《全唐诗》无崔觐诗，传据《旧唐书》卷一九二《隐逸传》）"}
