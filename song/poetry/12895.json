{"author":"曹勋","id":12895,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平仄仄，平仄仄仄平仄平。","仄仄平平平仄仄，平平仄仄仄平平。"],"paragraphs":["怪来六幕了无风，虚室光摇表里同。","端木已飞花委积，老蟾应借色朦胧。","忍寒须放儿辈喜，清赏莫令樽酒空。","想得明朝呼舞处，森严冠珮大廷中。"],"title":"和曾守祈雪二首  其一"}
