{"author":"孟郊","id":11912,"strains":["仄平仄○仄，仄仄平仄平。","平平○○○，平仄平平平。","平仄仄平仄，仄平仄平平。","仄平平仄平，仄仄平仄平。","平仄仄仄平，平平仄仄平。","仄仄仄仄仄，仄仄平平平。","○仄仄平仄，仄仄平仄平。","○仄仄仄仄，平仄平平平。","平仄仄仄平，仄仄平平○。","平仄仄平平，仄仄平仄平。","平平仄平仄，仄仄平平平。"],"paragraphs":["忽然太行雪，昨夜飞入来。","崚嶒堕庭中，严白何皑皑。","奴婢晓开户，四肢冻徘徊。","咽言词不成，告诉情状摧。","官给未入门，家人尽以灰。","意劝莫笑雪，笑雪贫为灾。","将暖此残疾，典卖争致杯。","教令再举手，夸曜余生才。","强起吐巧词，委曲多新裁。","为尔作非夫，忍耻轰暍雷。","书之与君子，庶免生嫌猜。"],"title":"雪"}
