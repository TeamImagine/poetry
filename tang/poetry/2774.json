{"author":"杜甫","id":2774,"strains":["仄仄仄○平，平平仄仄平。","平平仄仄仄，平仄仄仄平。","仄平○平平，平仄仄平平。","仄平仄仄仄，仄仄仄平平。","仄平平平仄，仄仄仄仄平。","平平仄仄○，仄仄仄○平。"],"paragraphs":["赤骥顿长缨，非无万里姿。","悲鸣泪至地，为问驭者谁。","凤凰从东来，何意复高飞。","竹花不结实，念子忍朝饥。","古时君臣合，可以物理推。","贤人识定分，进退固其宜。"],"title":"述古三首 一"}
