{"author":"韩愈","id":10285,"strains":["仄仄仄平，仄仄仄平。","仄平仄平，平仄平○。","仄仄仄仄，仄○○平。","仄平仄平，仄平平平。","平平平平，平仄仄仄。","平仄仄仄，仄仄仄仄。","仄平平仄，仄平仄○。","仄平仄仄，仄仄○仄。","仄平平平，仄平平平。","平仄平平，仄仄仄平。","○平仄平，平仄○平。","平平仄平，仄平仄平。","平平仄○，仄仄仄仄。","仄平平仄，仄平平仄。","仄仄平平，仄平仄平。","平仄平平，仄仄平仄。","仄仄平平，○仄平仄。","平仄平○，○仄仄仄。","平○平平，平仄仄仄。","平仄平平，仄仄仄仄。","仄平仄仄，○仄仄仄。","平仄平平，平仄平仄。","平仄平仄，平平平仄。","仄仄仄平，平仄仄仄。","平仄？仄，仄平仄平。","平仄○平，仄平仄平。","平仄仄○，仄平仄平。"],"paragraphs":["帝奠九{土廛}，有叶有年。","有荒不条，河岱之间。","及我宪考，一收正之。","视邦选侯，以公来尸。","公来尸之，人始未信。","公不饮食，以训以徇。","孰饥无食，孰呻孰叹。","孰冤不问，不得分愿。","孰为邦蟊，节根之螟。","羊很狼贪，以口覆城。","吹之喣之，摩手拊之。","箴之石之，膊而磔之。","凡公四封，既富以彊。","谓公吾父，孰违公令。","可以师征，不宁守邦。","公作谿堂，播播流水。","浅有蒲莲，深有葭苇。","公以宾燕，其鼓骇骇。","公燕谿堂，宾校醉饱。","流有跳鱼，岸有集鸟。","既歌以舞，其鼓考考。","公在谿堂，公御琴瑟。","公暨宾赞，稽经诹律。","施用不差，人用不屈。","谿有薲苽，有龟有鱼。","公在中流，右诗左书。","无我斁遗，此邦是庥。"],"title":"郓州谿堂诗"}
