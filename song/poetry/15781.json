{"author":"陈棠","id":15781,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["黄合雍容静塞尘，凌烟功就便抽身。","三年暂别长安日，五亩来追独乐春。","槐鼎政须还国老，谿山聊且慰骚人。","似闻天语传中使，行告廷臣设九宾。"],"title":"建炎丞相成国吕忠穆公退老堂  其一"}
