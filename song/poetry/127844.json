{"author":"方岳","id":127844,"strains":["平仄仄，平仄仄，仄仄平平○仄仄。","平平平仄仄平平，仄仄仄平○○仄。","平平仄平仄仄平，平仄平平仄○仄。","仄平仄平仄仄平，平平仄平仄平仄，仄仄平平仄○仄。","平平平，仄○○，平平平仄仄仄平。","仄平仄平平仄仄，仄平仄仄○平○。","仄平仄仄平仄仄，平平仄○仄平仄，平仄平平仄○仄。","平仄仄平仄仄平平仄仄，仄仄平平仄平仄。","平仄平仄平仄平，仄仄仄仄○仄仄。","平仄仄平，仄仄仄仄。","仄仄○○，仄平平仄。","仄平仄仄平仄平，仄仄仄平平仄仄。","仄平○仄仄仄平，平平仄仄平平平。","仄平仄仄仄仄仄，平平平仄平○平。","平仄仄平仄平，平仄仄平仄仄。","仄平仄仄仄仄平，平仄仄平平仄仄。","平仄仄平平仄仄，仄仄仄平平仄仄。","平平仄仄仄仄○，仄仄平平平仄仄。"],"paragraphs":["吾醉矣，吾醉矣，醉语虽强难举似。","何年开辟有乾坤，日月左旋如磨螘。","尊卢赫胥一聚尘，梼杌春秋几张纸。","道家者流李老君，儒家者流孔夫子，等一浮名世间耳。","烟霏霏，冢累累，青山良是白骨非。","欲呼古人呼不醒，待呼得醒将何如。","世情冷暖翻覆手，人生短长屈伸肘，安用黄金印如斗。","君不见颜子白头才十九，要与彭铿骨同朽。","天地荒老生古愁，所不负予如此酒。","千古在前，万古在后。","着我中间，渺然何有。","亦知本是麋鹿群，那解作人牛马走。","白鱼如玉紫蟹肥，秋风欲老芦花飞。","酒酣月落喝便住，螭虬蟠攫霜毫挥。","吾妇曰君醉耶，吾侄曰非醉也。","谓吾醉者固不然，非醉亦非知我者。","花影满身扶不起，此纸不知何等语。","明朝勿与醒者传，笑倒渠侬吾醉矣。"],"title":"月下大醉星侄作墨索书迅笔题为醉矣行"}
