{"author":"王灼","id":27412,"strains":["仄仄仄平平○仄，仄仄平仄平平仄。","仄平仄仄平仄平，仄仄○平仄平仄。","平平仄仄仄仄平，平○仄仄仄○平。","仄平仄仄平平仄，平平仄仄平平○。","仄仄平平平仄仄，仄○仄仄平平仄。","平平仄仄平仄平，仄仄平平平仄仄。","平平仄仄仄平○，仄仄平平平仄平。","平仄仄仄○平平平仄仄，仄平仄仄平平平。"],"paragraphs":["陇种健儿须如棘，幼事秦府持鞭靮。","战尘扑面心已灰，径上三峰弄泉石。","乾坤变化五百年，人间未识地行仙。","布裘落魄荆州市，丹经秘法为君传。","散尽千金何所有，腹中气作蛟龙吼。","功成直欲凌紫虚，尚爱岷峨山下酒。","年来我亦厌樊笼，乞取微言为指踪。","君不见叶县双凫缑岭鹤，古来度世多吾宗。"],"title":"赠王先生"}
