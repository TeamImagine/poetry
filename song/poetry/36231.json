{"author":"陆游","id":36231,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["信史新修稿满床，牙籖黄帊带芸香。","中人驰赐初宣旨，丞相传呼早出堂。","皇祖圣谟高万古，诸贤直笔擅三长。","孤臣曾趣龙墀对，白首为郎只自伤。"],"title":"史院书事"}
