{"author":"伍乔","id":36586,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["几日区区在远程，晚烟林径喜相迎。","姿容虽有尘中色，巾屦犹多岳上清。","野石静排为坐榻，溪茶深煮当飞觥。","留连话与方经宿，又欲携书别我行。"],"title":"林居喜崔三博远至"}
