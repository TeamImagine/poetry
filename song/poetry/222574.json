{"author":"毛滂","id":222574,"strains":["平平仄仄仄仄仄，仄仄平平平仄仄。","平平仄仄仄平仄，仄仄仄平○仄仄。","仄平仄仄仄仄平，仄平○○平仄仄。","平平仄○平仄仄，仄仄平平仄平仄。","平平平仄仄仄平，平仄仄仄○仄仄。","仄○平仄仄仄平，仄平仄仄平平仄。","仄平平平仄仄平，平仄平仄平○仄。","○平仄仄仄平仄，平仄○平平仄仄。","仄平平仄仄○○，仄仄○仄平○仄。","平○仄仄仄仄平，仄仄仄平平仄仄。","平平平仄平仄仄，仄仄平平仄平仄。","仄平平平仄仄仄，仄仄平平仄○仄。","仄平平仄仄仄平，仄○平平○平仄。"],"paragraphs":["城南病客食不足，日与天随争把菊。","饥肠昨作细泉响，岂识韭虀并豆粥。","五州自有定远侯，虎头燕颔飞食肉。","门前麹封何足道，酒出兵厨泻春瀑。","康成温伟秀两眉，何啻五斛当一斛。","席中珍句出半酣，但惊墨迳通群玉。","不知清风静扫脾，徒见秋电寒摇目。","相君脱粟好名尔，何用留侯归辟谷。","我今枯槁固其分，尚有闲气蟠空腹。","侯当下士屈体貎，屡唤不来仍不逐。","羊臑鱼尾痴不食，却觅山僧煮寒蔌。","敢烦庞生要栗里，欲谢杨公向疏属。","午庵聊拂偃月床，卧听春飇过修竹。"],"title":"孙使君见招以不茹荤得醉因过南禅老饭小休庵中作此诗寄之"}
