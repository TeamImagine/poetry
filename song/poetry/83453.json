{"author":"陈文蔚","id":83453,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄平平平。","仄平仄仄平平仄，仄仄平平仄仄平。"],"paragraphs":["且喜花时雨不妨，凭阑闲与细平章。","一池交映月添白，六出同妍雪逊香。","素有书痴缘病懒，不知诗兴为渠忙。","道人雅好惟清供，却恐花神索酒觞。"],"title":"赋萧爽薝卜戏岩叟"}
