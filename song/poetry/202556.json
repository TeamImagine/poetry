{"author":"陆佃","id":202556,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["报君平日愿输肝，常笑飞蝗累李瞒。","一雨固宜知上德，是花犹可尽君欢。","孤根自识恩波煖，老健谁争气候寒。","从此忧民免髭白，却疑甘泽是金丹。"],"title":"和毅夫病目三首  其三"}
