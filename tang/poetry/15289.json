{"author":"白居易","id":15289,"strains":["仄仄仄仄仄，平仄仄平平。","仄平仄平仄，仄仄平平○。","平平仄○仄，仄仄○平平。","平仄仄平仄，仄○平仄平。","仄平仄仄平，平仄平○平。","仄仄平仄仄，仄仄仄仄平。","平平仄仄○，仄仄平○平。","仄仄仄仄仄，仄仄平仄○。","仄仄仄平平，仄仄平仄平。","平平平仄仄，仄仄○○平。","平仄仄仄仄，仄仄仄仄平。","○仄仄○仄，平仄平仄平。","平平仄仄平，仄○平平平。","仄仄仄仄仄，仄仄平仄平。","○仄平仄仄，○平平仄平。"],"paragraphs":["夜镜隐白发，朝酒发红颜。","可怜假年少，自笑须臾间。","朱砂贱如土，不解烧为丹。","玄鬓化为雪，未闻休得官。","咄哉个丈夫，心性何堕顽。","但遇诗与酒，便忘寝与餐。","高声发一吟，似得诗中仙。","引满饮一盏，尽忘身外缘。","昔有醉先生，席地而幕天。","于今居处在，许我当中眠。","眠罢又一酌，酌罢又一篇。","回面顾妻子，生计方落然。","诚知此事非，又过知非年。","岂不欲自改，改即心不安。","且向安处去，其余皆老闲。"],"title":"自咏"}
