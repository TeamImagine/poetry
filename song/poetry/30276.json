{"author":"李吕","id":30276,"strains":["平仄仄平仄仄仄，平平平平仄仄仄。","平平仄仄平仄平，仄仄仄仄平平平。","平○仄○仄仄仄，平平平○平仄仄。","平平仄仄○仄平，仄平○平平仄平。","平平仄○仄○仄，仄仄平平○仄仄。","平仄仄平平仄仄平，○平仄仄平○平。"],"paragraphs":["沧海有船不可渡，痴人求仙死不悟。","儿郎断乳能几时，忍令万里投蛟螭。","儿牵母衣抱父泣，文书催行星火急。","楼船一去更不归，至今思家朝夜啼。","人生不禁别离苦，但得生存犹一处。","君不见咸阳百万家，长城白骨埋泥沙。"],"title":"沧海行"}
