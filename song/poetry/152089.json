{"author":"方一夔","id":152089,"strains":["平仄平平平，平平仄仄仄。","仄平平平仄，仄仄仄○仄。","平平仄平仄，平仄仄仄仄。","仄仄○平平，平仄平仄仄。","仄平仄平平，仄仄仄平仄。","平仄仄平仄，仄仄仄仄仄。","仄仄平平平，平仄○仄仄。","平仄平仄平，平平仄平仄。"],"paragraphs":["松柏生高冈，藤萝托臭味。","结交青云上，缓急不相弃。","生平尚然诺，仿佛杜穉季。","出入王侯门，平地生翼翅。","两都尚勋阶，五管盛声利。","朝挟尺书去，满纸一署字。","赠我千黄金，挥斥犹涕泪。","儿女怜贱贫，谁知丈夫志。"],"title":"感兴二十七首  其七"}
