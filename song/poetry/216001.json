{"author":"张耒","id":216001,"strains":["仄仄○仄平，仄平平平○。","平平仄平仄，仄仄平仄平。","仄平平平平，平仄平仄○。","仄仄○仄仄，平平仄○平。","平平仄仄平，○仄平仄○。","仄仄仄平平，平平平仄平。","平平仄平仄，仄仄仄平平。","仄平平仄仄，仄仄仄平○。"],"paragraphs":["自古衣食勤，物生无时闲。","春耕望时雨，厚土常苦干。","举头呼天公，天远安得闻。","幸此中夜雨，潇潇洒中田。","天人两异情，相值良独难。","水旱与丰年，由来皆偶然。","愚夫苦多怨，智士即而安。","我歌宁独此，万事一嗟叹。"],"title":"感事二首  其二"}
