{"author":"许及之","id":60705,"strains":["仄仄平平平仄仄，仄仄平平平仄仄。","仄平平仄仄平平，仄仄平平仄○仄。","仄平仄仄仄平平，仄仄平平仄平仄。","仄平○仄平仄平，仄仄平○平仄仄。","仄平仄仄仄○仄，仄仄平平○仄仄。","平平平仄仄平仄，仄仄仄平平仄仄。","平平仄仄仄仄仄，平仄平平仄平仄。","平平仄仄仄平平，○仄○○仄○仄。"],"paragraphs":["一夜酸风惊拉槁，雪压茅檐欹欲倒。","孰知寒谷自能春，鬭坼琼枝故相恼。","两年旧隠住容成，耐冷冲寒起常早。","透窗疏影眠未佳，拥被孤吟诗易好。","别来问讯迥相忘，养就苔文从不埽。","诗人云远岁云暮，自插一枝怜鬓老。","孤山在望不可到，惆怅余香委芳草。","谁邀配食水仙人，长笛横吹倚苍昊。"],"title":"次转庵寄用坡公赋梅韵"}
