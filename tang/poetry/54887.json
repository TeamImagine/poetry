{"author":"刘长卿","id":54887,"strains":["平平平平仄，仄仄仄○平。","仄仄仄平仄，平平平仄平。","仄平仄仄仄，仄仄仄平平。","○仄平仄仄，平平平仄平。","平平仄平仄，仄仄平平平。","仄平仄○仄，平○○仄平。"],"paragraphs":["萧条金陵郭，旧是帝王州。","日暮望乡处，云边江树秋。","楚云不可托，楚水只堪愁。","行客千万里，沧波朝暮流。","迢迢洛阳梦，独卧清川楼。","异乡共如此，孤帆难久游。"],"title":"金陵西泊舟临江楼"}
