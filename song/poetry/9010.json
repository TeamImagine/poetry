{"author":"张嵲","id":9010,"strains":["平平仄仄仄平平，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["强颜从宦益堪悲，此日逢君异昔时。","末路未忘交似漆，相看各已鬓垂丝。","乱来世事浑难料，老去生涯讵可思。","客里别君情更恶，同归犹恐尚差池。"],"title":"奉酬致宏赠别  其一"}
