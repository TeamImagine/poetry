{"author":"韩偓","id":32103,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["狂童容易犯金门，比屋齐人作旅魂。","夜户不扃生茂草，春渠自溢浸荒园。","关中忽见屯边卒，塞外翻闻有汉村。","堪恨无情清渭水，渺茫依旧绕秦原。"],"title":"乱后却至近甸有感"}
