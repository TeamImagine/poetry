{"author":"陆文圭","id":166187,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["一盂麦饭一豚肩，寒食风花泪眼边。","倘得黄泉相见母，胜如白日上升天。","万家置去成何用，双鹤飞来亦偶然。","事死如生莫言孝，几曾庐墓过三年。"],"title":"黄山上先冢旧葬处"}
