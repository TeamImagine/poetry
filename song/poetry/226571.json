{"author":"谢逸","id":226571,"strains":["平平仄仄仄，仄平○仄○。","平仄仄平仄，平平仄平仄。","平仄仄○仄，平仄平平仄。","平平平仄平，○平仄平仄。","仄仄仄平平，仄平仄平仄。","平平平平仄，仄平仄平仄。","仄平○仄仄，仄仄仄仄仄。","平平仄仄平，平平仄平仄。","平平仄平平，仄仄平仄○。","平平仄仄○，仄仄平○仄。","平平仄平平，平平仄平仄。"],"paragraphs":["西风脱木叶，感时煎百虑。","痴坐北窗底，哦诗不能句。","同舍二三子，邀我城南去。","风于湖上亭，临流坐箕踞。","菡萏晚红垂，冷香袭巾屦。","湖西青莲界，竹阴有微路。","老僧迎我笑，洗钵供匕箸。","斋厨野饭香，园蔬摘朝露。","清言洗心胸，幸免杯酒污。","人生会合难，驶若风中雾。","明晨想兹游，凄凉在何处。"],"title":"游西塔寺分韵得处字"}
