{"author":"卢照邻","id":12764,"strains":["仄仄平平仄，平平仄仄平。","平平仄平仄，仄仄平平平。","平仄平平仄，平平仄仄平。","仄仄平○仄，○平仄仄○。","平○仄平仄，仄仄仄平平。","平平平仄仄，○仄仄平平。","仄仄平○仄，仄仄仄○平。","平○仄仄仄，平仄仄平平。"],"paragraphs":["锦节衔天使，琼仙驾羽君。","投金翠山曲，奠璧清江𣸣。","圆洞开丹鼎，方坛聚绛云。","宝贶幽难识，空歌迥易分。","风摇十洲影，日乱九江文。","敷诚归上帝，应诏在明君。","独有南冠客，耿耿泣离群。","遥看八会所，真气晓氤氲。"],"title":"赠李荣道士"}
