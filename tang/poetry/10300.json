{"author":"韩愈","id":10300,"strains":["仄仄平仄平，仄仄○仄平。","仄○仄仄平，仄仄平仄平。","仄仄平仄仄，平平○仄平。","仄仄仄平仄，○仄○平平。","平仄仄○仄，仄平平平平。","仄仄平仄仄，仄平仄仄平。","仄仄○仄平，平○平平平。","平平仄平仄，平仄仄仄平。","平平仄仄平，仄平平平平。","平平仄仄仄，仄仄仄平平。","仄仄仄平仄，仄平○仄平。"],"paragraphs":["抑逼教唱歌，不解看艳词。","坐中把酒人，岂有欢乐姿。","幸有伶者妇，腰身如柳枝。","但令送君酒，如醉如憨痴。","声自肉中出，使人能逶随。","复遣悭吝者，赠金不皱眉。","岂有长直夫，喉中声雌雌。","君心岂无耻，君岂是女儿。","君教发直言，大声无休时。","君教哭古恨，不肯复吞悲。","乍可阻君意，艳歌难可为。"],"title":"辞唱歌"}
