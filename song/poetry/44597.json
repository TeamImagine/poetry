{"author":"范成大","id":44597,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["偶然寸木压岑楼，且放渠侬出一头。","鲸漫横江无奈螘，鹏虽运海不如鸠。","躬当自厚人何责，世已相违我莫求。","石火光中争底事，宽颜收拾付东流。"],"title":"偶然"}
