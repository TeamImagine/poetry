{"author":"李颀","id":53933,"strains":["仄仄平仄平，平仄仄○平。","仄仄○仄仄，仄平平平平。","仄平平仄仄，平仄仄平平。","仄仄平仄仄，○平平仄平。","平平平仄仄，仄仄平平平。","仄仄仄平仄，平○平仄平。","平○平仄仄，仄仄平平平。","平仄仄仄仄，○平平仄平。"],"paragraphs":["白首何老人，蓑笠蔽其身。","避世长不仕，钓鱼清江滨。","浦沙明濯足，山月静垂纶。","寓宿湍与濑，行歌秋复春。","持竿湘岸竹，𦶟火芦洲薪。","绿水饭香稻，青荷包紫鳞。","于中还自乐，所欲全吾真。","而笑独醒者，临流多苦辛。"],"title":"渔父歌"}
