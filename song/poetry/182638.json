{"author":"强至","id":182638,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["结彩仙山对浄坊，曳珠宾履捧台光。","灯摇夜月天形动，歌聒春风物态狂。","刻烛诗成传魏国，吐茵酒酽醉程乡。","今年始彻清宵禁，倍觉都人乐意长。"],"title":"奉和龙兴灯夕"}
