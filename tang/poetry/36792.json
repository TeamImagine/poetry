{"author":"李中","id":36792,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["著得新书义更幽，负琴何处不遨游。","玄宫寄宿月华冷，羽客伴吟松韵秋。","满户烟霞思紫阁，一帆风雨忆沧洲。","吾君侧席求贤切，未可悬瓢枕碧流。"],"title":"赠蒯亮处士"}
