{"author":"刘才邵","id":250803,"strains":["仄平平仄○平平，平○仄仄仄平平。","○○仄仄平仄平，仄平平仄平平平。","仄平仄仄仄○平，平仄平仄平○平。","平平平仄仄仄平，仄○平仄仄平平。","平平仄仄平仄平，平仄仄仄○平平。","平○平仄仄平平，平仄平仄平仄平。","平平○仄仄平平，仄平仄仄平平平。","○平平仄仄平平，平仄平○平○平。","平平平仄仄仄平，仄仄仄仄平平平。","仄平仄仄平平平，仄平平仄○○平。","仄平平仄平平平，仄仄平平仄仄平。"],"paragraphs":["欲知奇品冠坤珍，须观乳面啮瓯唇。","汤深不散方验真，侧瓶飞瀑垂岩绅。","色香味触未离尘，清意元自超空轮。","灵台赓唱格力匀，皎如冰蘂夹霜筠。","高词险韵愁鬼神，雄辨逸藻回冬春。","天教飞步出凡伦，窥闯天巧终不真。","闽山苍翠倚高旻，地灵气淑储芳津。","从来霑溉浩无垠，修贡先期还更新。","诸公才具足致身，况复感会方逢辰。","迩英讲读优儒臣，玉瓯珍赐从中宸。","自怜衰鬓真陈人，欲觅渔舟向水濵。"],"title":"方景南出示馆中诸公唱和分茶诗次韵"}
