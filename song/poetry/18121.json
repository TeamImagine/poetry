{"author":"吴芾","id":18121,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["去年趋召偶同时，每喜蒹葭玉树依。","伟论峥嵘从古少，高怀恬退似君稀。","身游紫禁方持橐，心着青山便拂衣。","顾我滞留徒有愧，扁舟何日送东归。"],"title":"送王舍人彦正奉祠东归"}
