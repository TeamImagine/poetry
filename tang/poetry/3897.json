{"author":"杜甫","id":3897,"strains":["仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","○平平仄仄，仄○仄平平。","平○○平仄，平平仄仄○。","平平○○仄，平仄仄平平。","仄仄○平仄，○平仄仄平。","仄平○仄仄，仄仄仄平平。","平仄平平仄，平平仄仄仄。","平平平仄仄，仄仄仄平平。","平仄平平仄，平平仄仄○。","仄平○仄仄，仄仄仄○仄。"],"paragraphs":["地阔平沙岸，舟虚小洞房。","使尘来驿道，城日避乌樯。","暑雨留蒸湿，江风借夕凉。","行云星隐见，叠浪月光芒。","萤鉴缘帷彻，蛛丝罥鬓长。","哀筝犹凭几，鸣笛竟霑裳。","倚著如秦赘，过逢类楚狂。","气冲看剑匣，颖脱抚锥囊。","妖孽关东臭，兵戈陇右创。","时清疑武略，世乱跼文场。","余力浮于海，端忧问彼苍。","百年从万事，故国耿难忘。"],"title":"遣闷"}
