{"author":"虞俦","id":62220,"strains":["平平平仄仄平平，仄仄平平仄仄平。","仄仄平平平仄仄，仄平平仄平平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["诗成开府让清新，纸扫溪藤笔弄银。","斗转苍龙归北望，日行黄道傒东巡。","人情自是随时变，天意何私与物春。","官里簿书殊未了，不知花事属何人。"],"title":"用韵酬翟曾二倅和章  其二"}
