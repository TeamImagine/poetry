{"author":"李之仪","id":205575,"strains":["仄仄平仄平平平，仄平仄仄仄仄平。","平仄平平仄仄仄，仄平平仄○平平。","仄平仄仄仄仄仄，○仄仄仄平平平。","○平仄仄平平仄，仄仄○仄仄平平。","仄平仄仄仄平仄，平仄平仄平平平。","平平仄仄仄平仄，平○○仄平平平。","平平平平仄平仄，平仄仄仄平平平。","○平仄○仄○仄，仄仄平仄○平○。","仄平仄仄仄仄仄，仄仄仄仄○平平。","平○平仄仄仄仄，仄仄平仄平平平。"],"paragraphs":["造物于我终何功，寓形宇宙一粟同。","由粟而形则可物，自形而我如飘风。","我初与子未束发，长我一岁今皆翁。","间关世故忧愁集，悔不相向但盲聋。","迩来梦寐亦惊噩，无异船鼓挝冬冬。","逢场作戏固聊尔，随缘应责畴能充。","边城氛埃蔽天赤，春物岂暇寻青红。","颇知别乘甚相得，共玩双翠临雕笼。","酒阑起舞屡脱帽，笑指落月如悬铜。","何当容我作鼎足，未易归马催匆匆。"],"title":"寄耀州毕九"}
