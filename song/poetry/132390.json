{"author":"罗椅","id":132390,"strains":["仄平○平仄○仄，平平仄○仄平仄。","仄平仄仄平平○，平平平平○仄仄。","仄平仄仄平平平，○平平仄平○平。","平平仄平平仄平，○仄○仄○平平。","仄平平平平仄仄，平平平平○仄仄。","仄平仄仄平仄平，仄仄仄平平仄仄。","仄平仄，仄仄平。","平平○，仄仄平。","仄平○仄平仄仄，平平仄仄仄平仄。"],"paragraphs":["满城挑濠五更起，城头直挑到城尾。","一弯一转春蛇长，围人方圆三十里。","去年十月霜凄凄，挑濠人立霜中啼。","今年一春春雨多，泥滑将奈挑濠何。","只今清明霜不若，皇天何时收雨脚。","几人带雨濠上啼，半湿半饥春病疟。","雨之久，可以晴。","濠之长，可以城。","只愁挑得濠始竟，公家又有守濠令。"],"title":"挑濠歌"}
