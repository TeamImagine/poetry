{"author":"释道潜","id":203046,"strains":["仄仄平平仄仄平，仄平平仄仄平平。","仄平仄仄平平仄，平仄仄平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["漾漾清漪十里间，画船人似镜中安。","雨催菡萏幽香发，风触莆萄细浪寒。","高岸乌纱来静院，倒挥白羽傍曾栏。","吟毫所遇无遗景，天乞词源北海宽。"],"title":"次韵周开祖大夫泛湖见访"}
