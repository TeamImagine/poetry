{"author":"赵蕃","id":76322,"strains":["平平仄平仄，平仄仄仄平。","○○仄平仄，仄平平仄平。","○平仄仄仄，仄○仄平平。","仄仄仄平仄，平平平仄平。","平仄仄平仄，仄平○仄平。","平平仄仄仄，仄仄仄平平。","仄仄平平仄，平平平仄平。","平○仄○仄，仄仄仄平平。"],"paragraphs":["山林岂真遁，江海讵忘君。","乘传既良已，变名诚有云。","遗风故凛凛，异教莫纷纷。","尚有十年臭，千年宁废薰。","蓬藋暗成径，树林深拥门。","人言旧宅是，乱绝古碑存。","渺渺烟霞趣，萧萧风雨昏。","何从觅遗蜕，但可赋招魂。"],"title":"访梅仙宅"}
