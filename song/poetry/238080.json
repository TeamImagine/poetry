{"author":"王庭珪","id":238080,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平平仄平。","仄仄平平仄仄仄，平平仄仄仄平平。"],"paragraphs":["偶从山泽得追陪，吐论风生不受埃。","曾读芸斋编广录，固知天下有奇才。","愁堆青简千年蠧，忙过黄槐花几番。","往歳闻名未相识，常如弱水隔蓬莱。"],"title":"和李彦文"}
