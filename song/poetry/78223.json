{"author":"叶适","id":78223,"strains":["仄仄仄平仄，平平平仄平。","仄仄平仄仄，平平仄○○。","平○仄仄仄，仄仄平仄平。","平仄仄仄仄，仄仄平平平。","仄仄平仄平，平○○平○。","平仄仄仄仄，仄仄○平平。"],"paragraphs":["百步凿新径，千年开旧池。","值此盈月雨，川流漭溟弥。","芜深草色碧，杂卉华众枝。","鲂潜警夜跃，鹭起冲晨飞。","我老皮骨销，扶行叹逶迟。","安得有远志，毕愿藏郊扉。"],"title":"改东门出二首  其一"}
