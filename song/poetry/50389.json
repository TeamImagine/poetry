{"author":"周必大","id":50389,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当年驾鹤共骖鸾，对蹑丹梯上广寒。","绿鬓旋同依帅府，华颠今并列王官。","文才似我无多子，契分于君有四般。","念旧不妨频枉驾，瓮头随意酌甘酸。"],"title":"次韵徐元敏榷货同年"}
