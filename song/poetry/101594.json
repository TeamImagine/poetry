{"author":"赵抃","id":101594,"strains":["仄平平仄仄平平，平仄平仄仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["养生非谓独存神，功行须令日日新。","高睨鹏抟风万里，静怜龟息寿千春。","物无凝滞心无积，名已逍遥道已醇。","命不在天须力信，世间多少未知人。"],"title":"赠东川曹道人"}
