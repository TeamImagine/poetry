{"author":"曾丰","id":72514,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["小岘丰碑大陆书，摩挲虿尾扫龟趺。","机云宗派公家是，晋宋文章此外无。","方被春牵时梦草，岂为秋动辄思鲈。","行藏俱不达情性，在在江山听指呼。"],"title":"会昌小岘亭有碑侍郎陆公作也今通守盖公之孙迺发家传为南斋宴坐之计敬酬见教"}
