{"author":"释居简","id":91276,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["静对深炉养白砂，又从活火剪黄芽。","蜕尘与世羽凡骨，看镜为谁开晓霞。","万里脚头元自稳，一毫心事不曾差。","何时采药天台去，烂醉桃源几树花。"],"title":"赠鹤鸣冯高士"}
