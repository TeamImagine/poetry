{"author":"曾丰","id":72567,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["四百年间将相谁，丰功伟绩竟何归。","生前有望荣招辱，死后无明是反非。","麟阁故基为草鞠，云台遗屋与烟飞。","桐江自汉至今日，依旧行人指钓矶。"],"title":"再题严子陵钓台"}
