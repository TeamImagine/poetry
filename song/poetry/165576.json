{"author":"罗荣祖","id":165576,"strains":["仄平仄平平○仄，○仄仄平平仄仄。","平平平仄平仄平，仄仄仄平平仄仄。","仄仄平平仄仄平，仄仄平仄平平平。","平仄平平仄平仄，平平仄仄平平平。","平平仄仄○平仄，平仄平平○平仄。","仄平○仄平仄○，平仄平平仄平仄。"],"paragraphs":["巨鳌戴山凌空起，横绝碧云千万里。","岚风飞净明彩霞，四宇八纮皆望里。","雾障高悬五老峰，朵朵尖削成芙蓉。","天柱南边五丁立，香炉凿出盘蛟龙。","仙家七子烧丹处，瑶草琼花间琪树。","洞门深锁苔自封，黄鹤飞来复飞去。"],"title":"题灵岩"}
