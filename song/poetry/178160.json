{"author":"赵湘","id":178160,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["九月蝉稀九日催，年光如逐水声回。","人思往事凄凉在，菊倚荒庭寂寞开。","落叶偶从池上过，夕阳初傍酒边来。","白衣去后无消息，雨湿东离欲长苔。"],"title":"九日幽居书怀"}
