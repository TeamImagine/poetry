{"author":"韦庄","id":33168,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["相看又见岁华新，依旧杨朱拭泪巾。","踏雪偶因寻戴客，论文还比聚星人。","嵩山不改千年色，洛邑长生一路尘。","今日与君同避世，却怜无事是家贫。"],"title":"新正日商南道中作寄李明府"}
