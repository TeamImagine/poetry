{"author":"王珪","id":176030,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["又拥双旌去守蒲，波从天上泛归舻。","青云慷慨逢辰早，白髪逶迤事主孤。","薄宦多端非我素，清吟终日是君图。","锦江春色年年好，忆把游人醉袖无。"],"title":"又寄公仪四首  其二"}
