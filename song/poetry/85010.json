{"author":"崔与之","id":85010,"strains":["平平仄仄仄平平，仄仄平平仄仄平。","平仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["精神烱烱一癯仙，弭笔蓬莱最上颠。","光大声名揭如日，老臣议论可回天。","星辰直上亨衢稳，风月平分去意坚。","愧我衰颜归未得，两旬三作送行篇。"],"title":"李大著赴豫章别驾同舍饯别用杜工部天上秋期近人闲月影清之句分韵赋诗得天字"}
