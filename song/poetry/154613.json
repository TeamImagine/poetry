{"author":"董嗣杲","id":154613,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["帘底陪清傍两年，愁城筑得许能坚。","诗章罢咏犹评画，管乐沈声却得蝉。","花县无心听夜漏，英溪有日罢归船。","敲窗更苦西风急，又揽闲情伴葛仙。"],"title":"县斋东堂盆荷着花楼恪斋约客赏之时葛秋岩作草圣和席间韵二首  其二"}
