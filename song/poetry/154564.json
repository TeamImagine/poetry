{"author":"董嗣杲","id":154564,"strains":["平○仄平平，仄仄平平平。","仄平仄平仄，平仄平平平。","平平○仄仄，仄仄平仄平。","平仄仄仄平，仄仄○平平。","平仄仄仄平，平仄平平平。","○平仄平仄，平仄平仄平。","平平仄平仄，仄仄平平平。","平平○仄仄，仄仄○仄平。","○平仄○仄，○仄○仄平。","仄平平平仄，平仄平平○。"],"paragraphs":["山中有流泉，洗耳今无人。","树阴互蒙密，乌语交昏晨。","谁能观大运，达此秋与春。","生意自尔蕃，叶叶分光新。","藤蔓附女萝，兰茝披荒榛。","兴言混栖托，随迹安可伸。","悲哉倦游子，感寓徒酸辛。","荣枯了不计，老大将迫身。","澘然眼中泪，堕此衣上尘。","所耽轩裳故，殊失烟霞亲。"],"title":"古意"}
