{"author":"白居易","id":14916,"strains":["平平仄○仄，平仄平平仄。","仄平平仄平，仄○平平仄。","仄平仄仄仄，仄仄仄○仄。","仄仄平仄○，平仄仄仄仄。","仄平仄仄仄，仄仄平平仄。","○仄仄平仄，仄○平仄仄。","平○平仄仄，仄仄平平仄。","○仄平仄○，仄仄平○仄。"],"paragraphs":["骅骝失其主，羸饿无人牧。","向风嘶一声，莽苍黄河曲。","蹋冰水畔立，卧雪冢间宿。","岁暮田野空，寒草不满腹。","岂无市骏者，尽是凡人目。","相马失于瘦，遂遗千里足。","村中何扰扰，有吏征刍粟。","输彼军厩中，化作驽骀肉。"],"title":"羸骏"}
