{"author":"俞德邻","id":153105,"strains":["平平仄仄平平仄，仄仄平平仄平仄。","平仄平平平平平，平平仄仄平平仄。","仄○○○平○平，仄仄仄○平仄仄。","平平平仄仄平○，仄仄平平平仄仄。","仄平仄仄仄仄平，仄仄平平○仄仄。","○平○平仄仄平，仄仄仄○平仄仄。","平平仄仄仄仄平，平仄平平平仄仄。","平仄平平仄仄○，平平仄仄仄平仄。","平平仄仄平仄平，仄仄仄○平○仄。","仄平仄○仄平平，仄仄仄平平仄仄。","仄平仄仄仄仄平，仄仄仄○平仄仄。"],"paragraphs":["双眸炯炯秋篷月，十载声名动京阙。","隆准龙颜曾为开，麞头鼠目谁撄揬。","我闻论相先论心，此语古传非恍惚。","闾阎谈笑觅侯封，渭水垂纶飘白发。","脍肝盗跖以寿终，赵盖杨韩膏斧钺。","相形相心两莫凭，使我向空书咄咄。","年来四海一鼓鼙，萧艾腾芳兰茝歇。","宣室宁无贾谊思，侯门半却祢衡谒。","君归若见袁李徒，造化韫藏须剞劂。","我今自分老山林，渴饮壑冰饥食蕨。","但烦一语抱璞人，莫学卞和遭再刖。"],"title":"赠月篷戴相士"}
