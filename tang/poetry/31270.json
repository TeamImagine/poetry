{"author":"秦韬玉","id":31270,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平平平平。","平仄仄平平仄仄，平平平仄仄平平。"],"paragraphs":["一双十指玉纤纤，不是风流物不拈。","鸾镜巧梳匀翠黛，画楼闲望擘珠帘。","金杯有喜轻轻点，银鸭无香旋旋添。","因把翦刀嫌道冷，泥人呵了弄人髯。"],"title":"咏手"}
