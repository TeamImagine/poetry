{"author":"白居易","id":15141,"strains":["仄平平仄仄，平仄平平平。","○平仄仄平，仄平平仄平。","仄仄仄仄仄，仄平仄仄平。","仄平平平仄，平○仄仄平。","仄平平仄仄，仄○仄仄平。","仄平仄仄仄，平仄仄平平。","平仄仄平仄，平平仄仄平。","平平平仄仄，仄仄仄平平。","平仄仄仄仄，仄仄仄仄平。","平平仄○仄，仄仄仄平平。"],"paragraphs":["十年为旅客，常有饥寒愁。","三年作谏官，复多尸素羞。","有酒不暇饮，有山不得游。","岂无平生志，拘牵不自由。","一朝归渭上，泛如不系舟。","置心世事外，无喜亦无忧。","终日一蔬食，终年一布裘。","寒来弥懒放，数日一梳头。","朝睡足始起，夜酌醉即休。","人心不过适，适外复何求。"],"title":"适意二首 一"}
