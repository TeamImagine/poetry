{"author":"邵雍","id":124846,"strains":["平仄平平，仄仄仄仄。","平○仄平，平仄平仄。","平仄平平，平平仄仄。","仄○○仄，平平仄仄。","平仄平平，平仄平仄。","平○平○，平平平仄。","仄仄平平，仄仄仄仄。","○平仄平，平平平仄。","平平平○，仄仄仄仄。","仄平仄平，仄仄仄仄。","仄仄仄○，仄仄仄仄。","仄仄平○，仄○仄仄。","仄仄仄平，仄○仄仄。","仄仄仄平，仄○仄仄。","○平平仄，仄仄平仄。","○平平仄，○仄平仄。","仄仄○仄，仄平平仄。","仄仄仄○，仄仄平仄。","○平仄平，仄平仄仄。","平仄仄平，仄仄仄仄。"],"paragraphs":["安乐先生，不显姓氏。","垂三十年，居洛之涘。","风月情怀，江湖性气。","色期其举，翔而后至。","无贱无贫，无富无贵。","无将无迎，无拘无忌。","窘未尝忧，饮不至醉。","收天下春，归之肝肺。","盆池资吟，瓮牖荐睡。","小车赏心，大笔快志。","或戴接{罒离}，或著半臂。","或坐林间，或行水际。","乐见善人，乐闻善事。","乐道善言，乐行善意。","闻人之恶，若负芒刺。","闻人之善，如佩兰蕙。","不佞禅伯，不谀方士。","不出户庭，直际天地。","三军莫凌，万锺莫致。","为快活人，六十五岁。"],"title":"安乐吟"}
