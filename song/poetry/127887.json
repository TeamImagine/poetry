{"author":"方岳","id":127887,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["篱根宿草已陈陈，谁护蕉红到此晨。","雪里寸丹长似旧，人间万绿未知春。","翻经曾识观身法，乞种亲为土地神。","孤负晚风生酒兴，维摩示疾不霑唇。"],"title":"次韵红蕉  其一"}
