{"author":"刘克庄","id":114339,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["人生各有稻粱谋，暂去家庭作远游。","年事但看翁齿发，天寒深念汝衣裘。","履霜我独知琴操，立雪谁来问话头。","但愿茅檐相保守，千书说不尽离愁。"],"title":"连日寒甚怀强甫二首  其二"}
