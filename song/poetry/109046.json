{"author":"释永颐","id":109046,"strains":["平平仄仄平平平，○平平仄平平平。","平平仄仄○仄仄，平○仄仄○平平。","平平仄仄平仄仄，平平仄仄平○平。","仄仄平平仄○仄，○○平仄平平平。","仄仄平平平仄仄，平平仄仄○平○。","平平仄仄平仄仄，仄仄仄仄○平○。","仄仄平平平○仄，仄平仄仄平○平。","平平仄仄仄仄平，○平仄仄仄仄平。","○仄仄仄平平仄，平平仄仄仄仄平。","仄平平平仄仄仄，仄○平仄平平平。"],"paragraphs":["吴城水冷秋风高，迎霜枫叶飘城壕。","吴侬射利如射虏，高帆大艑横江涛。","黄昏不顾风水恶，篙儿怒击何轻豪。","苎渎人家惯迎接，憧憧来往无停艘。","水上悬灯招夜泊，沙头认客相呼号。","人生富贵多不足，亦有稗贩当勤劳。","万斛高装谋重利，斗升未给浮轻舠。","吾生最爱鲁仲连，封侯不受海上逃。","轻世肆志甘贫贱，谁能富贵诎辱遭。","夜歌新诗喜达旦，起看征雁飞云皋。"],"title":"苎渎夜泊"}
