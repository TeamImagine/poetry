{"author":"孔武仲","id":199173,"strains":["仄仄仄仄仄，平平仄仄平。","平平平仄仄，仄仄仄仄平。","仄平平仄平，平平仄仄平。","○○平仄平，平仄平平平。","仄仄○仄仄，仄平仄○○。","仄平仄仄仄，平仄平平平。","仄平仄平平，仄仄平平平。","仄仄仄平仄，仄仄仄仄平。","平平仄平仄，仄仄平平平。","仄仄○仄平，平平仄平平。","仄仄仄平平，仄仄仄仄平。","平平○仄平，仄仄仄仄平。"],"paragraphs":["暑伏忽已尽，金风稍自秋。","骄阳仍不戢，歳计实可忧。","昊天虽甚高，聪聪彻九州。","闻其憔悴声，知此黎民愁。","白日収赫赫，惨云布油油。","昨朝雨意足，来自匡山头。","稍添郭南坡，次及城西畴。","入夜又滂沛，四境略已周。","平明出东郭，翠亩连山丘。","爽气吹客襟，余声壮溪流。","自此饱香秔，可以继麦麰。","聊为拊髀歌，以代击壤讴。"],"title":"喜雨"}
