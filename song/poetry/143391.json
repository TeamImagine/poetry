{"author":"舒岳祥","id":143391,"strains":["平仄平仄仄，仄仄仄平平。","平仄平仄○，平仄平仄平。","平平仄仄仄，仄仄平平平。","仄仄仄仄平，仄仄平平平。","仄平仄平仄，平仄○平平。","平平仄仄平，仄仄○仄平。","平平平仄仄，仄仄平仄○。","○平仄仄仄，仄仄平平平。"],"paragraphs":["良月今日尽，始见小春天。","明日为子正，阳复于此焉。","墙阴委宿莽，已觉青娟娟。","坏壁出冻蝇，亦解飞翾翾。","向来可憎物，今者更堪怜。","梅梢太瘦生，此意正渺绵。","窥园频挟策，粒吐红豆鲜。","正须待一雪，我岂资暄妍。"],"title":"十月三十日晴暖而梅意殊冷也"}
