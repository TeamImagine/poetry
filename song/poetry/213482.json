{"author":"贺铸","id":213482,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["凛凛英风万世孤，忽瞻容貌涕洟俱。","遗谋不愧生张说，异事犹烦鬼董狐。","黑白已分归节义，丹青长慑在奸谀。","不烦摇扇苍蝇去，一片寒冰挂座隅。"],"title":"客有携寇莱公真挂于驿舍傍题云今作阎罗王慨然有作"}
