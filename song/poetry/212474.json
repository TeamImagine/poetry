{"author":"李复","id":212474,"strains":["○平仄平平，平仄仄仄平。","平○仄平仄，平○平仄平。","仄平仄仄仄，平仄平○○。","仄仄仄平平，仄仄平仄平。","平仄仄○仄，仄平○仄平。","仄平仄平平，平仄○平平。","仄平平仄平，仄仄平平平。","平平仄仄○，平仄平平○。","仄仄仄仄仄，仄仄平平平。","仄仄平仄○，仄仄仄仄平。","仄○仄仄平，平平仄仄平。","平平仄平仄，○仄平仄○。","仄平仄○平，仄仄平仄仄。","平平仄仄○，平平仄平平。","仄平平仄平，仄仄仄平平。","平平仄平仄，平平○○平。"],"paragraphs":["长杨夹通津，修竹带北冈。","寻行不知远，时闻芝术香。","渡溪陟翠𪩘，松柏高苍苍。","木杪见栌檐，塔庙居上方。","盘步曲折峻，入门庭宇荒。","道人貌清羸，趺坐临朝阳。","手持天竺书，贝叶翻金光。","炉残柏子烧，龛续明灯长。","见我默不语，举杖鸣匡床。","以示清静观，妙出转徙乡。","我从绝塞来，尘侵两鬓霜。","形骸久颠顿，思逐归鸟藏。","偶来叩禅扃，夐与人世忘。","金篦刮病膜，清冰沃烦肠。","铁牛耕石田，海底种扶桑。","超然越初地，青莲泥中芳。"],"title":"周巨寺"}
