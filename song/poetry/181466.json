{"author":"王安石","id":181466,"strains":["仄仄仄平平，平平仄仄平。","平平平仄仄，平仄仄平平。","仄仄○平仄，平平仄仄平。","仄○平仄仄，平仄仄○平。","仄仄仄平仄，平平平仄平。","仄平平仄仄，仄仄仄平平。"],"paragraphs":["态足万峰奇，功才一篑微。","愚公谁助徙，灵鹫却愁飞。","窦雪藏银镒，檐曦散玉辉。","未应颓蚁壤，方此镇禅扉。","物理有真伪，僧言无是非。","但知名尽假，不必故山归。"],"title":"次韵留题僧假山"}
