{"author":"黄庭坚","id":208199,"strains":["平平仄○平平仄仄，○仄平平平仄○平仄。","仄平平平平仄仄平仄，仄仄仄○仄平平平平，平平仄仄。","平仄平平仄仄平，平平平平仄平，仄平仄平仄平。","仄仄平平，平平仄平，仄○仄仄平仄平。","仄平仄平仄○平，仄仄仄平仄平。","平平仄仄平，仄仄平平，平平仄。","仄仄仄○平平，平平仄仄仄平平。","仄平平○仄平平，平仄仄○○仄仄。","○仄仄仄平平，仄仄仄平平○平。","仄仄平平仄仄仄仄平，仄平○仄平。","仄平仄仄平，仄仄仄仄平。","仄○○平仄平，平仄仄仄仄仄。","仄平仄平仄平，平仄○平平仄。","仄仄平仄仄平，仄仄平仄。","仄仄仄仄仄仄平平，仄平仄仄仄平仄。","仄仄仄平平，仄仄平平仄。","平仄平仄平，仄平平平，平○仄平平平仄。"],"paragraphs":["江山复重兮朋友失，长处幽篁兮隔离天日。","鸟声无人兮我友来即，久矣不闻德人之言兮，为余发药。","嘉若人兮甚好修，兰薰而时发兮，水刚德而用柔。","有璞连城，方谟匠兮，忍其与斗筲议之。","螫吾手而不砭兮，举百体而弃之。","为民父母兮，灼子之肤，何能忍。","顾白日临辰兮，臣何爱不与俱来。","古之人偿责言兮，虽九死其犹未悔。","虹气贯斗牛兮，岂用俗人之町畦。","予爱兰而莫与予佩兮，曰斯其不情。","帝关九牡兮，照下土孔明。","予将观东海兮，蛙说予以坎井。","盍尝视吾宝兮，兹有重于岑鼎。","予欲金玉汝兮，汝既金玉。","揭日月以适四方兮，殆而按剑以为戮。","雁以不鸣烹，木以材而斲。","天下皆羿兮，矢来无乡，惟应以无名之朴。"],"title":"予欲金玉汝赠黄从善"}
