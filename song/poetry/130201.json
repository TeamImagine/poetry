{"author":"赵汝腾","id":130201,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["拜疏归田学老农，天高未肯听衰翁。","逸民且举邵康节，有子并称程大中。","给札说书皆御墨，教忠锡爵励群工。","老臣只代臣颐请，颐不祈恩何自通。"],"title":"奏径坂尊公致政盛德于上就以诗报之"}
