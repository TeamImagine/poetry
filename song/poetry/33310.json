{"author":"陆游","id":33310,"strains":["仄仄平平平仄平，平平平仄仄平平。","仄平平仄仄平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["病起衰颜非昔红，偷闲聊与少年同。","一规寒玉挂楼角，千点华星来坐中。","久戍遗民虽困弊，承平旧镇尚繁雄。","归时瘦马崔嵬影，定有游人笑此翁。"],"title":"上元二首  其二"}
