{"author":"张镃","id":81308,"strains":["平仄平仄仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["林野相望不隔关，梦魂径到岂为难。","恍如天上飞升客，忘却人间走俗官。","岩桂直通笼鹤槛，水葓斜倚钓鱼竿。","觉来不忍轻开眼，窗外芭蕉战晓寒。"],"title":"官舍梦归南湖"}
