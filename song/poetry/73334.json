{"author":"赵蕃","id":73334,"strains":["平平仄仄仄平平，仄仄平平仄仄平。","仄仄平平仄仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["朝来细雨又微风，迟我山行尽日中。","莫叹篮舆碍泥淖，也胜策马犯尘红。","欲知风俗家家厚，看取耕桑处处同。","更访百年垂白叟，要听旧事说元丰。"],"title":"同谢丈签判送赵台州至灵鹫签判丈道中有诗蕃同赋"}
