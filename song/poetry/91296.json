{"author":"释居简","id":91296,"strains":["仄平平平平，平仄仄仄仄。","平平平仄仄，仄仄仄仄仄。","仄平仄平仄，仄仄仄平仄。","仄仄平平仄，仄仄仄平仄。","仄仄平仄仄，平○仄平仄。","○○仄平仄，○仄仄○仄。","仄仄仄仄仄，平平○平仄。","仄仄平仄仄，仄仄平仄仄。","平平仄平仄，仄仄平仄仄。","○平仄仄仄，仄平仄平仄。","平仄仄平平，？仄平仄仄。","仄平平仄仄，仄仄平平仄。","平平仄平仄，平平仄平仄。","平平仄平仄，仄仄仄○仄。","○仄仄平平，仄平仄平仄。"],"paragraphs":["碧苕秋晶晶，君子尚此洁。","渊渊方寸地，上善固一辙。","白蘋对红蓼，亦各振清冽。","况复芬陁利，穆若谢炎热。","譬彼寒水玉，温其出冰雪。","其中富涵蓄，其响亦疏越。","有德必有用，无瑕更无缺。","允属清庙器，合在东序设。","君家圣贤学，拟续邹鲁绝。","正音久不作，倩君木为舌。","风月小鸿沟，矧乃龙首杰。","伟兹真富贵，弗与颜原别。","辉辉近芳日，朣朣袖华月。","余光散遐隠，四海俟昭晰。","遗直在山林，放言敢辞拙。"],"title":"送袁状元别驾"}
