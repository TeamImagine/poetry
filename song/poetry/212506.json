{"author":"李复","id":212506,"strains":["仄仄平仄平，平平平○仄。","○仄○仄平，平平仄平仄。","仄平平仄仄，○平仄平仄。","○仄仄平仄，平平仄平仄。","仄平平平平，仄平仄平仄。","平平仄仄平，平平仄平仄。","仄平平平仄，仄仄仄平仄。","仄仄仄仄平，仄○仄平仄。","○○仄仄平，○仄仄平仄。","仄仄仄仄仄，平仄仄平仄。","仄仄仄平仄，仄平平仄仄。","平平仄平平，仄仄仄平仄。"],"paragraphs":["晓动人语喧，门开探骑发。","冠盖相后先，烟尘互明灭。","出城寒寺静，苍松带余雪。","驱马傍前庑，投鞭坐僧榻。","畏风依蒲团，拥裘学趺结。","曈眬晓日升，逶迤旆成列。","到官今年五，踽踽几持谒。","执板手有痕，脱冠顶无发。","将迎迹愈多，应接面常热。","野性素旷荡，人事苦羁绁。","久愿整归驾，渡汾寻旧辙。","躬耕望云岑，筑室俯清潏。"],"title":"出承天院候客"}
