{"author":"彭汝砺","id":201489,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["南阳虽好远江干，襄沔归来失病颜。","雨霁远浮清汉水，云归深见上方山。","伤心蜀主君臣际，回首庞公父子间。","薄暮楼头待明月，笛声时见钓舟还。"],"title":"和范学士韵  其七"}
