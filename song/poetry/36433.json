{"author":"陆游","id":36433,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十里西风吹帽裙，江城衣杵远犹闻。","路如剑阁逢秋雨，山似炉峰鏁暮云。","原上老翁眠犊背，篱根小妇牧羊群。","百钱且就村场醉，舌本醇醨莫苦分。"],"title":"以事至城南书触目"}
