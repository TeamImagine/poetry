{"author":"俞德邻","id":153090,"strains":["仄○仄仄仄，○仄仄仄平。","仄仄仄仄仄，仄仄仄仄平。","仄平仄仄仄，平仄平仄平。","平平仄仄仄，○平仄○平。","仄仄平仄仄，平平仄平平。","仄仄仄仄仄，仄仄平○平。"],"paragraphs":["醉中忘世事，犹有酒醒时。","未醒辄复醉，乃得与世辞。","伯伦颂酒德，佳趣端在兹。","云何礼法士，闻风独迟疑。","浊酒聊可恃，渊明不吾欺。","去去勿复道，有酒吾中之。"],"title":"暇日饮酒辄用靖节先生韵积二十首  其一二"}
