{"author":"韦骧","id":190259,"strains":["平平仄仄仄平平，平仄平平仄仄平。","仄仄平平仄仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["溪流一道突群峰，耆旧传为七里泷。","唯喜幽佳忘世俗，不忧湍险赖篙工。","鸟声喧滑春风里，人影稀疏翠色中。","却惜扁舟不停泊，全输好趣属山翁。"],"title":"过七里泷"}
