{"author":"曾巩","id":174043,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平平，仄仄平平仄仄平。","仄仄平平平仄仄，平平平仄仄平平。"],"paragraphs":["偶归塞马应何定，粒食鹪鹩颇自安。","云压楚山春后雪，风吹襄水坐来寒。","诗豪已分材难强，酒圣还谙量未宽。","赖有佳宾堪下榻，且将清话对檀栾。"],"title":"招泽甫竹亭闲话"}
