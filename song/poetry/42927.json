{"author":"范成大","id":42927,"strains":["仄仄仄仄仄，？平仄平平。","仄仄仄仄仄，仄仄平仄平。","平平仄仄平，平仄仄平平。","平平仄仄仄，仄仄平平平。","平平仄仄仄，仄仄平平平。","平平平仄平，仄仄平平平。","仄平平仄仄，○仄仄仄仄。","平平仄○仄，仄○平平平。","平平仄平○，平平仄平平。","仄平平平○，仄仄○仄平。","平平平平仄，仄平平仄平。","仄仄仄平仄，仄仄平平○。","仄平仄仄平，仄仄平平○。"],"paragraphs":["芍药有国色，酴醿乃天香。","二妙绝世立，百草为不芳。","先生绝俗姿，风味本无双。","年来悟结习，欲试安心方。","天魔巧伺便，作计回刚肠。","多情开此花，艳绝温柔乡。","道人为一笑，正尔未易忘。","呼童葺荷芷，择胜开轩窗。","啼鶑不愁思，游蜂亦猖狂。","百年颦呻顷，共此过隙光。","朝为春条绿，暮为秋叶黄。","把玩尚无几，况以忧愁妨。","愿言秉烛游，迨此春宵长。"],"title":"乐先生辟新堂以待芍药酴醿作诗奉赠"}
