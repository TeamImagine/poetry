{"author":"林逋","id":199812,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["剪绡零碎点酥干，向背稀稠画亦难。","日薄从甘春至晚，霜深应怯夜来寒。","澄鲜衹共邻僧惜，冷落犹嫌俗客看。","忆著江南旧行路，酒旗斜拂堕吟鞍。"],"title":"山园小梅二首  其二"}
