{"author":"李曾伯","id":129174,"strains":["仄平仄平平，平仄仄平仄。","仄仄平平平，○平仄平仄。","平仄仄○平，平仄○仄仄。","○仄仄平平，○平仄平仄。","平平仄平仄，仄仄平仄仄。","仄平仄平仄，平○仄○仄。","仄平平仄平，○仄仄平仄。","仄平仄仄仄，仄仄仄平仄。","平平仄○仄，仄○仄仄仄。","仄○○仄平，平平平平仄。","○仄平仄仄，○仄平平仄。","仄平仄平仄，仄仄平平仄。"],"paragraphs":["峿山一何青，浯水一何绿。","上有唐朝碑，苍崖与天矗。","清庙仿遗音，灵武号实录。","其笔走风雷，其文贵金玉。","曾经两贤手，足耀千载目。","后来纪名氏，前镵后且续。","岂无黄绢辞，中寓白圭读。","一辞不敢措，我惧此碑辱。","虽然勿泥古，咏叹岂不足。","岳将降甫申，吾皇车攻复。","将墨东海水，且汗南山竹。","勒功岱嵩顶，岂但清溪曲。"],"title":"庚戌过浯溪读中兴碑"}
