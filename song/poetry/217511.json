{"author":"张耒","id":217511,"strains":["平平仄仄仄，仄仄平平平。","仄平仄平平，平仄平○平。","仄平仄仄仄，平仄仄平平。","仄仄平平平，平平○仄平。","仄平平仄平，平仄仄仄○。","平平仄平仄，仄仄平平平。"],"paragraphs":["山头冷月出，射我幽窗明。","屋东有新梅，寒影交疏棂。","暗香不可挹，仿佛认繁英。","耿耿终无言，依依如有情。","恍疑姑射真，仙驭下我庭。","姮娥晓西去，满树晨霜清。"],"title":"庵东窗雨霁月出梅花影见窗上"}
