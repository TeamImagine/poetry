{"author":"韦骧","id":190289,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["容容贵富此胡为，可止能归即可师。","家住岭南谋退老，官休江左正其时。","相从禄仕材诸子，得谢乡闾似者谁。","赢取林泉长日月，为君潜计乐无涯。"],"title":"习曹何君屡有引年之语而未暇请今兹官满解去骧作诗言其荣以壮其志惟僚友不异幸同辞以助之"}
