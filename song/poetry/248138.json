{"author":"陈渊","id":248138,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平仄平仄仄平平。"],"paragraphs":["师行初不犯秋毫，坐缚凶渠泚与滔。","和气自应回岁旱，丰年当复验秋高。","横流是处通飞鹢，归佩何时脱孟劳。","要广江南千里润，须令天下入甄陶。"],"title":"次韵茂通喜雨"}
