{"author":"苏辙","id":197459,"strains":["平平仄仄平平仄，平仄平平仄平仄。","○平仄仄平平平，平仄平平平仄仄。","仄○平仄平仄仄，仄仄平平仄平仄。","仄平仄仄平仄仄，仄仄仄○平平仄。","平平○仄○仄仄，仄仄平平仄平仄。","平平平仄仄平平，仄仄平平○仄仄。"],"paragraphs":["彭城欲往台无檄，初喜东西合为一。","将军走马随春风，精锐千人森尺籍。","口占佳句惊众坐，手练强兵试鸣镝。","酒酣起舞花满地，醉倒不听人扶出。","归来相对如梦寐，虎踞熊经苦岑寂。","黄楼方就可同游，饮尽官厨三百石。"],"title":"次韵子瞻赠梁交左藏"}
