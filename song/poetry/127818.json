{"author":"方岳","id":127818,"strains":["平平仄仄平○平，仄仄？仄○○平。","仄平仄仄仄平仄，仄仄仄平平仄平。","平平仄仄仄平仄，仄仄平平仄仄仄。","仄○仄仄仄平平，平仄○平○仄仄。","平平○平仄仄平，平平仄仄平平平。","仄○平平仄平仄，仄仄仄仄平平平。","平仄仄平平仄仄，平仄○○仄平仄。","平○平仄平仄平，仄仄平平平仄仄。","仄平平仄仄平仄，仄平○仄平○仄。","平平仄仄仄仄仄，仄仄平平仄平仄。","平平平仄仄○仄，平平平仄仄○仄。","○平平仄平平平，平○仄仄平平仄。"],"paragraphs":["西家粥粥鸡将雏，俛啄蚱蜢行相呼。","羽毛未合事纷夺，四顾不虞乌毕逋。","翻窥捷取血丹吻，性命须臾那可忍。","草深决起落东家，垂翅离披犹蠢蠢。","东家司晨乃有雄，平时嘴距凌秋风。","怒冠趋前作雌伏，以翼覆藉哀穷凶。","初脱祸机惊未定，生意中闲不能寸。","时其饥渴经纪之，踸踔梳翎苏委顿。","物生知母不知父，此虽其类非其侣。","陈婴杵臼义所激，郭解朱家侠何取。","呜呼人有不如物，呜呼今固不如古。","从来山泽生龙蛇，人间父子成豺虎。"],"title":"义鸡行"}
