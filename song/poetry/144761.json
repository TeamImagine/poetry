{"author":"陈杰","id":144761,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["夹道欢呼百吏恭，微垣上相领藩雄。","一星文采低南斗，十乘先驱走祝融。","孔子犹须晚封楚，周公只合早归东。","林深近亦闻时事，小驻油幢请下风。"],"title":"迓古心观相帅长沙"}
