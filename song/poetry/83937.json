{"author":"姜夔","id":83937,"strains":["仄平○仄仄，仄仄平仄○。","仄平○○仄，仄平平○平。","仄平仄仄仄，仄平○仄○。","仄平平仄平，仄仄平仄平。","○仄仄仄平，仄仄仄○平。","○平平平仄，仄仄○平平。","仄○仄平仄，平仄平平平。","平平仄仄仄，仄仄仄仄平。","仄平平仄仄，仄仄平○平。"],"paragraphs":["九山如马首，一一奔洞庭。","小舟过其下，幸哉波浪平。","大风忽怒起，我舟如叶轻。","或升千丈坡，或落千丈坑。","回望九马山，政与大浪争。","如飞鹅车𪿫，乱打睢阳城。","又如白狮子，山下跳鬇鬡。","须臾入别浦，万死得一生。","始知茵席湿，尽覆杯中羹。"],"title":"昔游诗  其三"}
