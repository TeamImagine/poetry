{"author":"释道潜","id":203043,"strains":["仄平仄仄仄，仄仄平平平。","平平仄○平，平仄平仄平。","仄平平仄平，仄仄平仄平。","平平仄仄○，仄仄平平平。","平平仄平仄，平仄仄平平。"],"paragraphs":["上人少脱略，出处非拘囚。","停云倚空端，舒卷良自由。","纵之千丈强，敛附拳石幽。","超遥宇宙间，孰与斯人俦。","铭诗善摹写，居士亦风流。"],"title":"规师方外停云斋"}
