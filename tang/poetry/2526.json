{"author":"高适","id":2526,"strains":["平仄仄平仄，○平仄仄平。","平平仄仄仄，平仄仄平平。","仄仄平平仄，平○仄仄平。","仄平平○仄，仄仄仄平平。","仄仄平平仄，○○仄仄平。","仄平○仄仄，平仄仄平○。"],"paragraphs":["高义唯良牧，深仁自下车。","宁知凿井处，还是饮冰余。","地即泉源久，人当汲引初。","体清能鉴物，色洞每含虚。","上善滋来往，中和浃里闾。","济时应未竭，怀惠复何如。"],"title":"同朱五题卢使君义井"}
