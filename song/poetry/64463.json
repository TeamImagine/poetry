{"author":"林亦之","id":64463,"strains":["仄平平仄平，○仄平平仄。","仄平平仄仄，仄仄仄平仄。","仄仄仄○平，仄仄仄平仄。","平平平○平，○仄平仄仄。","仄仄平仄平，仄仄仄平仄。","平平仄平仄，平仄○仄○。","○平仄仄仄，平仄仄○仄。","平平平仄平，平仄仄平仄。","仄平平平仄，○仄平○仄。","○平仄平平，仄平仄平仄。","仄平仄仄平，平平仄○仄。"],"paragraphs":["枉蒙龙卧篇，如睹藤萝境。","十年招隠士，欲到此山顶。","坐石诵离骚，掬水弄清影。","无人同荷锄，长愧林下景。","昨者逢李侯，一笑便欢领。","为言有明月，公事且暂屏。","骑馿学贾岛，扪虱唤王猛。","双镳云外来，斜帽不须整。","夜投招提宿，听雨寒更永。","论文到昌黎，说诗笑匡鼎。","闷人数日风，何时发深省。"],"title":"和李监仓欲游龙卧山以海风大作不果往"}
