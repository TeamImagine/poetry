{"author":"高翥","id":97446,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一带青山欲尽头，精蓝深处着危楼。","下无余地容车马，上有重檐接斗牛。","鸦落野田长趁晚，雁沉烟渚最宜秋。","江南好景从来少，北望空多故国愁。"],"title":"多景楼"}
