{"author":"戴表元","id":161078,"strains":["平平仄仄平平仄，仄仄平平平仄仄。","平平仄仄仄平平，仄仄平平仄平仄。","平平仄仄平仄仄，平仄平平仄平仄。","○平仄仄仄仄平，仄仄平平仄○仄。","平平仄仄平仄仄，仄仄平平仄平仄。","平平仄仄平仄仄，仄仄平平平仄仄。","○○仄仄仄平仄，仄仄平平仄平仄。","平平仄仄仄平○，仄仄平平仄平仄。","平平仄仄仄仄平，仄仄平平平仄仄。","平平平仄平仄仄，仄仄平平平仄仄。","平○仄○平仄平，仄仄平平仄平仄。","平平平平仄平仄，仄仄平平平仄仄。","平平平平仄平仄，仄仄平平○仄仄。","○平仄仄仄平○，仄仄平平平平仄。"],"paragraphs":["春山日日寒风雨，一日天晴花欲舞。","林暄洞屋散窑烟，水活溪岩落冰乳。","嗟余郁郁无所适，方对青山一开户。","苍袍紫帢两少年，健足齐扳气如虎。","名区入眼疑未快，忽肯扪萝到兹土。","霜蔬处处稀尚摘，腊酒家家寒未煮。","相看气味太村野，自喜谈谐少城府。","舒郎十八白眉长，四海龙门有明父。","袁郎皎洁巧步趋，出语珠圆吾所许。","人言风骨须晚秀，早慧𫍢𫍢天谩与。","吾评此论殊未公，峻诋曾经孔文举。","歌成高轩已年倍，赋解鸣蝉容客睹。","吾山虽穷有灵迹，雪瀑丹崖相媚妩。","留君待作大雷吟，莫学痴儿生吴语。"],"title":"积雨小斋喜袁太初舒叔恭两生至"}
