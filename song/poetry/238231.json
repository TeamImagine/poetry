{"author":"王庭珪","id":238231,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["西掖篇章自一门，君能祖袭有殊勋。","风流前代黄花句，梦想当年紫凤文。","月下长吟成独唱，壁间强咏共谁分。","江头惜别多新咏，秃笔犹堪殿后军。"],"title":"用前韵赠别子家"}
