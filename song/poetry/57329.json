{"author":"梅尧臣","id":57329,"strains":["仄仄仄仄仄仄○，仄仄仄仄○平平。","仄平○平○仄仄，○仄平仄平仄平。","仄平仄仄平平仄，平平仄仄仄平仄。","仄平平仄仄仄平，平仄平平平仄仄。","仄平平仄仄平○，仄平仄平平仄仄。","仄○○仄仄仄平，平平平仄平平仄。","仄平○仄仄平平，仄仄○仄平○平。","平平仄仄平仄仄，仄平仄仄○○平。","平仄平○仄○仄，平仄仄平平仄仄。","仄平仄平平仄平，仄平仄仄平平仄。","仄平平仄平仄仄，平仄仄平平仄仄。","仄平平仄○平平，○仄仄平平仄仄。"],"paragraphs":["老马力尽道路长，岂若壮骥思腾骧。","项穷临流叹不逝，燕骨埋没庸可伤。","我今六十趋南北，饥肠不足面黧黑。","少年心志一点无，千里区区安所得。","往居闾闬乏经过，闭门读书多废食。","便从冠带向仕途，强颜希禄非贪职。","昨逢王倩昧平生，一见如旧心相倾。","谈经树下任日炙，酒狂便欲骑长鲸。","谁意同行有迟疾，先入大梁凡几日。","大梁故人怜钝衰，迭为寄唱辞严密。","卒章言买羊与酒，虽齿动摇能饫溢。","亦知红颊教新成，更愿旧朋邀六七。"],"title":"吴冲卿学士以王平甫言淮甸会予予久未至冲卿与平甫作诗见寄答之"}
