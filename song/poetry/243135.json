{"author":"李纲","id":243135,"strains":["仄平平仄仄，仄仄平平平。","○平仄仄○，仄仄平仄平。","仄仄仄平仄，平仄平○平。","仄平平○仄，仄仄平○平。","平仄○仄仄，平平仄平平。","平平平仄仄，仄仄平平○。","仄仄仄仄仄，平平仄平平。","仄○平仄平，仄仄仄仄平。","平仄仄平仄，仄平平仄平。","仄平平○仄，平仄仄仄平。","仄仄平仄仄，○平仄○○。","平○平仄○，仄仄平平平。"],"paragraphs":["舍舟星子渚，遂作庐山游。","空蒙杳霭间，十里松桂秋。","草木吐香润，泉石交横流。","乃知山中物，一一皆其尤。","岚逼空翠湿，峰髙紫烟浮。","心闲云出岭，眼浄龙还湫。","月壑夜窈窕，风林晚飕飗。","稍闻钟磬声，迥觉梵宇幽。","平昔念清赏，孰云今乃酬。","似非人间境，须向物外求。","顾揖虽不暇，吟哦浩难收。","聊将诗纪行，一洗他年愁。"],"title":"晚出南康游庐山"}
