{"author":"陆游","id":39384,"strains":["仄仄平仄仄，仄平仄仄平。","平平平仄仄，仄仄仄平平。","仄仄仄仄仄，仄仄平平平。","平○○○平，仄仄仄仄平。","平平平仄仄，仄仄平平平。","平平仄仄平，仄仄仄仄平。","平平仄仄平，仄仄仄仄○。","仄平平平仄，仄仄仄○平。","仄平仄仄○，○仄平仄平。","仄仄仄平○，仄仄仄仄平。","平○平平仄，平仄仄平平。","平平仄仄仄，平○仄平平。"],"paragraphs":["与汝为父子，忽逾五十年。","平生知几别，此别益酸然。","念汝发亦白，执手河桥边。","西行过临平，想汝小系船。","悠悠阳羡路，渺渺云阳川。","京江昔所游，想像在目前。","今兹两使君，幸有宿昔缘。","汝虽登门晚，世好亦牵联。","顾于赏罚间，其肯为汝偏。","夙夜佐而长，努力忘食眠。","醇如新丰酒，清若鹤林泉。","棠宜使可爱，蒲正不须鞭。"],"title":"送子虡赴金坛丞"}
