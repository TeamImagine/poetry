{"author":"文彦博","id":68638,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["常随净侣叫禅关，熟听潮音丈室间。","身逐孤云辞陇首，心如皎月照香山。","儒空两悟言无滞，觉望双除性本闲。","居守意勤当应现，不须祇到虎溪还。"],"title":"留守端明尚书远示赠阇梨渐师诗依韵和成"}
