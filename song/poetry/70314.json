{"author":"沈继祖","id":70314,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄仄。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["转柁边楼隔夕阳，竹枝歌断送飞航。","敢同计事追韩信，每辱扬鞭问葛彊。","雁影入江三峡冷，猿音呼月五更长。","功名岁晚貂裘弊，归鬓应怜已点霜。"],"title":"次瞿塘寄呈杨帅"}
