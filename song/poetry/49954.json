{"author":"杨万里","id":49954,"strains":["仄平平平平仄仄，仄仄仄平仄平仄。","○○仄平平仄平，仄仄平平仄○仄。","平○平平仄仄○，○平平仄仄平平。","仄仄仄仄仄平平，○仄平仄平平○。","平仄仄平平仄仄，仄仄仄平平仄仄。","平平平平仄仄仄，仄仄○仄平仄仄。","平仄仄平平仄○，仄仄仄平平仄平。"],"paragraphs":["紫微仙人今太白，不爱好官爱奇石。","顷从道山归雪山，一叶渔船一横笛。","船过宣池月满空，乘云飞上九华峰。","十指一掇九芙蓉，和月擎取归船中。","归到雁湖秋水碧，万斛酒船觞九客。","蟆颐诸峰作不速，不待折简登几席。","侬与石兄殊不疏，问讯别来安稳无。"],"title":"题李季章中书舍人石林堂"}
