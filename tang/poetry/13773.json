{"author":"卢仝","id":13773,"strains":["平仄仄平仄平仄，仄平平平仄平仄。","仄平仄○仄○仄，平平平○仄平仄。","仄○平○平仄平，仄平仄○○平平。","平平平仄平仄仄，平仄仄仄平平平。"],"paragraphs":["天下薄夫苦耽酒，玉川先生也耽酒。","薄夫有钱恣张乐，先生无钱养恬漠。","有钱无钱俱可怜，百年骤过如流川。","平生心事消散尽，天上白日悠悠悬。"],"title":"叹昨日三首 二"}
