{"author":"郑性之","id":98238,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["山北云衣裹萼红，山南莫恨雪乘风。","眼前开谢人心别，醉里吟哦我辈同。","春意收香归鼎实，月梢留影印阶空。","诸君行试调羹手，来岁花边独钓翁。"],"title":"南枝开北枝未开"}
