{"author":"林希逸","id":119259,"strains":["平仄○○平仄○，平平平仄平○仄。","仄平平仄仄平平，仄仄平平仄平仄。","平平仄仄平仄平，平仄○平平仄仄。","仄平仄仄仄仄平，仄仄平平○仄仄。","平平平仄仄平平，仄○仄仄平仄仄。","平平仄仄平平平，平平仄○平平○。"],"paragraphs":["溪上行吟山里应，山边闲步溪间影。","每因人语识山声，却向溪光见人性。","溪流自漱溪不喧，山鸟相呼山愈静。","野鸡伏卵似养丹，睡鸭依芦如入定。","人生何必学臞仙，我行自乐疑散圣。","无人独赋溪山谣，山能远和溪能听。"],"title":"溪上谣"}
