{"author":"窦巩","id":6323,"strains":["平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["西南城上高高处，望月分明似玉钩。","朱槛人云看鸟灭，绿杨如荠遶江流。","定知有客嫌陈榻，从此无人上庾楼。","今日卷帘天气好，不劳骑马看扬州。"],"title":"登玉钩亭奉献淮南李相公"}
