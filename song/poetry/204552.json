{"author":"黄裳","id":204552,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平平仄仄平仄，仄仄平平平仄平。"],"paragraphs":["云上江天意已浓，化机先下隔年功。","明吞夜后梅花月，狂弄春前柳絮风。","清悟胸襟吟更逸，寒惊毛骨醉还空。","渔蓑归去岂其乐，相贺惟闻田舍翁。"],"title":"雪"}
