{"author":"释印肃","id":25989,"strains":["仄平○仄平平平，仄平仄仄仄平平。","仄仄平平仄○仄，仄平平○仄平平。","仄平平仄平平仄，平平平仄仄平平。","仄平仄仄平平仄，仄仄平平仄仄平。","平仄仄○○仄仄，平平仄仄仄平平。","○仄平○平仄仄，仄平○仄○平平。","仄平仄仄○平仄，仄仄平平仄仄平。","平平仄仄平平仄，平仄仄平仄仄平。","仄仄仄，平仄平，平仄仄仄仄平平。","仄仄平仄平平仄，仄仄平平仄仄平。","仄仄平平平仄仄，仄平仄仄仄○平。"],"paragraphs":["普庵教化修浮桥，信心自肯大丰饶。","解脱皆因不思议，度人无量永逍遥。","秀江千古源何极，非干今日与明朝。","一生补处谁知有，万德咸欢寂体寥。","蚊子眼中藏刹土，红灯焰里热眉毛。","毫发虚空全不漏，海山相击浪滔滔。","石牛吃尽张公粟，木女垂丝钓巨鳌。","新罗国打西川鼓，东震旦抛北越刀。","孔自孔，毛自毛，针札不入大雄豪。","妄想颠倒苏公盛，未解撑船弄竹篙。","岂在文言多卜度，德山拄杖不敲槽。"],"title":"造袁州浮桥语"}
