{"author":"吕陶","id":186150,"strains":["平平仄平○，仄仄平仄仄。","仄仄仄仄仄，平仄仄平仄。","仄仄仄平仄，平平仄平仄。","仄平仄○平，仄仄仄仄仄。","平○仄仄仄，仄仄○平仄。","平平仄平仄，○仄仄平仄。","仄仄仄平仄，平平仄平仄。","平仄仄平平，平平○平仄。"],"paragraphs":["前山翠光凝，后圃秾秀合。","惜此众景会，聊以一亭纳。","地势得高爽，人情远嚣杂。","纵怀百虑清，极望四远匝。","风行讼牒简，昼永县扉阖。","居常玩文史，间亦理杯榼。","雅趣适安静，嘉章属酬答。","门外有通衢，华轮正腾踏。"],"title":"寄题丹棱李令野亭"}
