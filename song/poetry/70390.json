{"author":"袁说友","id":70390,"strains":["平平平仄○，仄仄仄○仄。","平平仄平仄，仄仄○仄仄。","仄○平仄仄，仄平平仄仄。","仄平平仄仄，仄仄平平仄。","平○仄仄仄，仄仄仄平仄。","平平仄平仄，仄仄仄平仄。","平平○仄仄，平平仄平仄。","仄仄平仄○，○仄仄平仄。","平○仄平仄，仄仄仄平仄。","平仄平仄平，平平仄平仄。","仄仄仄平平，仄仄仄平仄。","平○仄仄仄，○仄仄仄仄。","仄平平仄仄，仄仄平平仄。","平○仄仄平，仄仄平平仄。","平平平仄仄，○○仄平仄。","平仄仄平平，平平仄平仄。"],"paragraphs":["平生山水缘，所阅辄相偶。","寻幽半江浙，领擥如益友。","我闻姑孰下，二梁山对守。","两娥颦黛远，久落诗人手。","今行适未到，梦寐念殊久。","今朝古亭上，四望一无有。","风岚暝四合，云沙涨江口。","渺渺天际间，了不辨妍丑。","登临漫连日，所得竟何取。","嗟予山泽姿，林泉賸奔走。","岁晚忆蛾眉，欲见事还否。","人间遇不遇，难以智力诱。","坠楼人不见，举案情何厚。","何如对此山，远拂双眉柳。","风樯明日上，相期后牛首。","天浄楚江寒，黄昏一杯酒。"],"title":"泊采石登蛾眉亭蛾眉山为云霭所蔽"}
