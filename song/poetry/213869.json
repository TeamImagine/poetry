{"author":"陈师道","id":213869,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["经时不出此同临，小径新摧草旧侵。","欲傍江山看日落，不堪花鸟已春深。","来牛去马中年眼，朗月清风万里心。","故著连峰当极目，回看幽径遶双林。"],"title":"和魏衍同登快哉亭"}
