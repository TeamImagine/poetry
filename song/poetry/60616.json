{"author":"许及之","id":60616,"strains":["仄○平平○，○仄仄平仄。","平平平仄仄，仄仄仄平仄。","平仄平仄平，○仄○仄仄。","仄平仄平仄，○平仄平仄。","平平仄平○，平仄平仄仄。","仄仄○仄○，平仄仄仄仄。","平平仄仄仄，仄仄平仄仄。","仄仄平仄平，平平仄仄仄。","平仄平仄仄，平平平仄仄。","平平平仄仄，平仄平仄仄。","平仄仄仄仄，仄仄平平仄。"],"paragraphs":["步蹇无良行，思苦乏新作。","虫声徒自切，我病有何乐。","言写纾短怀，深汲难远酌。","敢嗟凤兮凤，正惭貉非貉。","诗家有医王，同社求句瘼。","固不相短长，祇恐自鄙薄。","胡为作蚁梦，乃欲谈豹略。","此意诚起懦，斯言几善谑。","天幸吾已数，人生归有托。","居然成老丑，何者裨画诺。","知予与罪予，并束春秋阁。"],"title":"转庵再用作字韵见酬有蓍蔡休咎之语复韵为答"}
