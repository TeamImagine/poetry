{"author":"李光","id":236101,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["五马东来隘里闾，旌旗照海奉安舆。","时危未暇寛徭役，岁歉无劳进羡余。","赤子弄兵先解散，乌衣侮法费驱除。","兵戈满眼瞻王室，邮传时时附諌书。"],"title":"送张子猷给亊帅福唐"}
