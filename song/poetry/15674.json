{"author":"刘子翚","id":15674,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["南邻袖手只如愚，东里谈玄亦甚都。","可是据鞍方矍铄，须防鬻璞得卢胡。","春空潮响来何自，秋浦天容落欲无。","万古西江只如许，何烦呼吸费工夫。"],"title":"奇仲和诗有吸尽西江说是公之句"}
