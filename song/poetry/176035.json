{"author":"王珪","id":176035,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["昔年今日从宸游，彩仗纷纷已御楼。","半夜众星来紫极，一春万火纵丹丘。","玉栏曾侍看山久，翠醁仍酣赐醴优。","锦帐宵寒薰易歇，梦魂直欲到天头。"],"title":"上元"}
