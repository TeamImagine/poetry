{"author":"刘长卿","id":54960,"strains":["平平仄平仄，仄仄○平仄。","平仄仄平平，平平仄平仄。","仄○仄平仄，仄仄○平仄。","仄仄仄仄○，平平平仄仄。","平平○仄仄，平仄○○仄。","平仄平仄平，平平仄平仄。","仄平仄平仄，仄仄○平仄。","仄仄平平平，○○仄平仄。","平仄仄平仄，仄仄平平仄。","仄仄平仄平，○○仄平仄。","平平仄平仄，○仄平平仄。","○仄平○○，○平仄平仄。","平平仄仄仄，仄仄平平仄。","仄仄平平仄，○平仄平仄。"],"paragraphs":["元生实奇迈，幸此论畴昔。","刀笔素推高，锋铓久无敌。","纵横济时意，跌宕过人迹。","破产供酒钱，盈门皆食客。","田园顷失计，资用深相迫。","生事诚可忧，严装远何适。","世情薄恩义，俗态轻穷厄。","四海金虽多，其如向人惜。","迢递朗陵道，怅望都门夕。","向别伊水南，行看楚云隔。","繁蝉动高柳，疋马嘶平泽。","潢潦今正深，陂湖未澄碧。","人生不得已，自可甘形役。","勿复尊前酒，离居剩凄戚。"],"title":"送元八游汝南"}
