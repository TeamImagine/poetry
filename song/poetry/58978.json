{"author":"陈造","id":58978,"strains":["仄平仄仄平平○，仄仄仄仄仄仄平。","平平仄仄平仄仄，平仄仄仄仄仄平。","平仄仄仄仄仄仄，○平仄仄○仄平。","仄平仄仄平平仄，仄平仄仄仄平平。","仄平平平仄平仄，仄仄○仄仄仄平。","仄平平仄平平仄，○仄平仄仄仄平。","仄平仄仄平仄仄，仄仄平仄平平平。"],"paragraphs":["物生不学螭蟠泥，祸及乃诿造化儿。","良材厚味庸自保，熊毙以掌豹以皮。","雄戟介甲亦壮矣，乘流未可听所之。","托身要是鲲鹏宅，不然借穴习家池。","主人仁心及虫蚁，一肉三韭不好奇。","每讥骚客寒蒲缚，更笑狂士左手持。","忍馋爱物良未失，可愧于牣形声诗。"],"title":"次韵程安抚蟹二首  其二"}
