{"author":"钱众仲","id":38301,"strains":["平仄平平仄，平平仄仄平。","平平平仄仄，○仄仄○平。","仄仄平平仄，○平仄仄平。","平平平仄仄，平仄仄平平。","仄○平平仄，平○仄○平。","平平平仄仄，仄仄仄平平。"],"paragraphs":["冬律初阴结，寒冰贮玉壶。","霜姿虽异禀，虹气亦相符。","对月光宜并，临池影不孤。","贞坚方共济，同处岂殊途。","色莹连城璧，形分照乘珠。","提携今在此，抱素节宁渝。"],"title":"玉壶冰"}
