{"author":"韩淲","id":86023,"strains":["平平平仄平，仄仄平平平。","平平仄平仄，平平仄平○。","平平平○平，平平仄仄平。","平平仄仄○，仄仄平平○。","仄仄仄平仄，平仄仄平平。","平平仄平○，仄仄平仄平。","平平仄平仄，平仄仄平平。","平仄平仄仄，仄仄仄平平。","仄仄平仄仄，平仄平○平。","平平○仄平，○仄平仄平。","仄仄仄仄○，平仄平平平。","平平仄平平，仄仄○○平。","平平仄平仄，平平仄平平。","仄仄仄仄平，仄仄仄平平。","仄仄平平仄，仄仄○平平。"],"paragraphs":["晴明天气佳，草木浮光𪸩。","珍禽各翔语，群花竞芳菲。","人情春和时，怡游类忘归。","常阳一以亢，旱甚翻歔欷。","赤地至千里，焉有不年饥。","家家望云霓，想像阴雨霏。","狂飚震雷吼，连夕恐非机。","溪涨桥已解，拍岸欲平矶。","所幸蛙黾尔，跳噪皆轻肥。","居民其奈何，泥淖生理微。","意欲问彼苍，何日生清晖。","由来此阴阳，岁事中和希。","今年积秋热，焦熬在郊圻。","既雨复苦风，拔树败墙围。","后土无干处，眇予将畴依。"],"title":"八月初七日终夜大雷震雨如倾注风败吾藩篱拔吾庭树"}
