{"author":"包融","id":45492,"strains":["平平仄平平，平平平仄仄。","仄平平仄仄，仄仄仄平仄。","平仄平平平，平平平仄仄。","仄○平平平，仄仄仄平仄。","平平仄○平，仄仄仄平仄。","○平仄平仄，仄仄仄○仄。","仄仄仄平仄，平平仄平仄。","仄仄平平平，仄仄仄平仄。","仄平平平仄，仄平平平仄。","仄平○平平，平仄仄平仄。"],"paragraphs":["晨登翅头山，山曛黄雾起。","却瞻迷向背，直下失城市。","暾日衔东郊，朝光生邑里。","扫除诸烟氛，照出众楼雉。","青为洞庭山，白是太湖水。","苍茫远郊树，倏忽不相似。","万象以区别，森然共盈几。","坐令开心胸，渐觉落尘滓。","北岩千余仞，结庐谁家子。","愿陪中峰游，朝暮白云里。"],"title":"登翅头山题俨公石壁"}
