{"author":"杨万里","id":50008,"strains":["仄仄平仄平仄仄，平平仄仄平仄仄。","仄平平仄平平平，平平平平平仄仄。","平平○仄平○平，仄仄○平仄仄平。","仄平○平仄○仄，仄仄○仄平平平。","○平仄仄平仄仄，平平平平仄仄仄。","仄平仄仄平平平，平仄仄仄○平平。","仄平平仄仄平仄，仄平仄平平仄平。","平平平仄仄仄仄，平平仄平仄平仄。","○○平平仄仄平，仄平仄仄仄平平。","平平平○仄平○，仄仄○仄○○平。"],"paragraphs":["忆昔乾道游璧水，君为秀孝侬博士。","逮今嘉泰归青原，侬为州民君刺史。","人生离合风中云，白发相逢有几人。","与君相逢又相别，不待折柳眉先颦。","如君岂弟民父母，春风风人夏雨雨。","忽然一夜飞秋霜，惊杀雁鹜兼豺狼。","政声无翼到天上，玉皇诏君登庙廊。","郎星卿月小借路，金华玉堂即高步。","中兴贤关育凤麟，向来未有秉鸿钧。","祗今丞相破荒了，第一衣钵当传君。"],"title":"送吉州太守胡平一寺正赴召"}
