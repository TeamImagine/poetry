{"author":"董嗣杲","id":154276,"strains":["○平仄仄仄，仄仄平平平。","平平仄仄仄，平平仄○平。","平仄○仄平，平仄仄仄平。","？平仄平○，仄平平平平。","平仄仄平○，平平平仄平。","○平仄平仄，平仄仄仄平。","仄仄仄仄平，平仄仄仄平。","○平仄平仄，平仄平平○。"],"paragraphs":["回峰月魄上，照我方壶寒。","轩窗绝四掩，流光压空阑。","凉袭荷沼幽，阴写竹迳干。","逺泉助清思，珮声何珊珊。","啼鸟寂无闻，何枝能择安。","空青闪虚碧，纎翳莫可干。","有酒此不斟，徒坐夜漏残。","相逢此时快，瞠目终宵看。"],"title":"与葛秋岩小园看月"}
