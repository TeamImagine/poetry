{"author":"陆龟蒙","id":28435,"strains":["平平仄仄仄平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["天台一万八千丈，师在浮云端掩扉。","永夜祗知星斗大，深秋犹见海山微。","风前几降青毛节，雪后应披白羽衣。","南望烟霞空再拜，欲将飞魄问灵威。"],"title":"和袭美寄题玉霄峰叶涵象尊师所居"}
