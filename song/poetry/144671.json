{"author":"陈杰","id":144671,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["爆声唤醒鼻中雷，宿溜初停晓色开。","云落小须新日上，雪消剩放好春回。","老人自写题门帖，稚子先尝得岁杯。","明暖一窗聊引笔，东风折尽胆瓶梅。"],"title":"三朝书窗"}
