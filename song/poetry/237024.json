{"author":"韩驹","id":237024,"strains":["平平仄平平，仄仄平平平。","仄○平仄平，○仄仄仄平。","○平仄仄仄，平仄平平平。","○平仄仄仄，仄仄平平平。","仄仄平平仄，仄仄仄仄仄。","仄平平仄仄，仄仄平平平。","仄仄仄仄仄，仄仄平仄平。","平平仄○仄，仄仄○平平。"],"paragraphs":["呼舟越洪涛，笑识江南山。","此行为子来，正拟一笑欢。","相逢不忍别，丘壑同跻攀。","如何舍我去，使我心悁悁。","子实名家后，翰墨素所便。","老农虽自谓，念子安知田。","世故亦已足，扰扰徒自怜。","天寒岁且尽，趣驾扁舟还。"],"title":"送松陵老农"}
