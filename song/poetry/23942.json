{"author":"王十朋","id":23942,"strains":["平平平仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["云飞初类愈随郊，珠忽跳空室舞蛟。","但愿农多大田稼，不愁风卷少陵茅。","才疏政事由来拙，天远精诚未易交。","三日祷祈才一雨，自知无处避讴嘲。"],"title":"次韵知宗贺雨"}
