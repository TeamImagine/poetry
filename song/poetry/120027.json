{"author":"牟子才","id":120027,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["把酒临风酹太和，春光九十已无多。","四阳壮矣阴如此，万卉凄其愁奈何。","不怕生成销铄尽，祇缘花信等闲过。","欲将诗句勾晴色，南墅骚人制芰荷。"],"title":"春雨怀述  其二"}
