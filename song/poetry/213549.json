{"author":"陈师道","id":213549,"strains":["平仄仄平仄，仄仄平仄○。","平仄平仄仄，仄○平仄平。","仄平○仄仄，仄仄仄仄平。","平平平仄平，仄仄仄平平。","仄仄平仄仄，仄平平○平。","仄仄仄仄仄，仄仄○仄平。","仄平仄仄平，仄仄仄○○。","仄平仄仄仄，仄仄仄仄○。","仄平仄仄○，仄仄仄仄平。","仄仄○仄仄，仄平平仄平。"],"paragraphs":["夫妇死同穴，父子贫贱离。","天下宁有此，昔闻今见之。","母前三子后，熟视不得追。","嗟乎胡不仁，使我至于斯。","有女初束发，已知生离悲。","枕我不肯起，畏我从此辞。","大儿学语言，拜揖未胜衣。","唤耶我欲去，此语那可思。","小儿襁褓间，抱负有母慈。","汝哭犹在耳，我怀人得知。"],"title":"别三子"}
