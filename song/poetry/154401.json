{"author":"董嗣杲","id":154401,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["气宇凌虹驾海长，薄游感慨旧封疆。","家邻贺老千秋观，袖有曾公一瓣香。","遍走江湖谙客况，快吟风雪过淮乡。","井蛙我且安愚分，未卜何时共酒觞。"],"title":"送越人姚日章游淮"}
