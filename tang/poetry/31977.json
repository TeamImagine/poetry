{"author":"韩偓","id":31977,"strains":["仄仄平平仄仄仄，平平仄平仄平平。","仄平仄仄平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["索寞襟怀酒半醒，无人一为解余酲。","岸头柳色春将尽，船背雨声天欲明。","去国正悲同旅雁，隔江何忍更啼莺。","莲花幕下风流客，试与温存谴逐情。"],"title":"寄湖南从事"}
