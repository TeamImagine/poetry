{"author":"元稹","id":14730,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["扰扰纷纷旦暮间，经营闲事不曾闲。","多缘老病推辞酒，少有功夫久羡山。","清夜笙歌喧四郭，黄昏钟漏下重关。","何由得似周从事，醉入人家醒始还。"],"title":"余杭周从事以十章见寄词调清婉难于遍酬聊和诗首篇以荅来贶"}
