{"author":"刘克庄","id":111653,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["荒村随分有区廛，不在花边即水边。","甚懒安能诗咏史，已归不复赋思玄。","提壶声好行沽酒，扑满身灾坐贮钱。","拣个名山藏断藁，莫教望气识龙泉。"],"title":"和季弟韵二十首  其一九"}
