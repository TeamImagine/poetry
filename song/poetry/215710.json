{"author":"张耒","id":215710,"strains":["仄平平平仄仄平，平平仄仄平平平。","仄○仄仄仄平○，仄仄平平○仄平。","平平仄○平仄仄，仄仄平平仄○仄。","仄平平仄仄平平，仄仄平平仄平仄。","仄平平平平仄仄，仄仄平平仄○仄。","平平仄仄平仄平，仄仄平平仄○仄。","平仄○○仄仄○，平平平仄仄平○。","○平仄仄仄平仄，平○仄平平仄平。","仄仄平平平仄仄，平仄仄平平○仄。","仄平平仄仄○平，○仄平平仄平仄。","平仄仄平平平仄仄平平，仄仄平平平仄平。","平平仄仄平平仄，仄仄平平仄仄平。"],"paragraphs":["碧梧含风夏夜清，林塘五月初飞萤。","翠屏玉簟起凉思，一点秋心从此生。","方池水深溪雨积，上下辉辉乱凝碧。","幸因帘卷到华堂，不畏人惊照瑶席。","汉宫千门连万户，夜夜荧煌暗中度。","光流太液池上波，影落金盘月中露。","银阙苍苍玉漏迟，年年为尔足愁思。","长门怨妾不成寐，团扇美人还赋诗。","避暑风廊人语笑，栏下扑来罗扇小。","已投幽室自分明，更伴残星碧天晓。","君不见连昌宫殿洛阳西，破瓦颓垣今古悲。","荒榛腐草无人迹，只有秋来熠燿飞。"],"title":"飞萤词"}
