{"author":"元稹","id":14089,"strains":["平平仄仄仄，平仄仄仄平。","平仄平仄仄，○仄仄仄平。","仄平平平仄，平仄平平平。","仄仄仄○仄，平仄平仄平。","平仄仄平仄，仄仄平平平。","平平仄仄仄，仄仄平仄平。","○平平仄仄，平仄仄平平。","仄仄平平仄，仄仄○仄平。","平平○○仄，仄仄平仄平。","平仄仄平仄，平仄平仄平。","平○仄平仄，仄仄仄仄○。","平平仄○仄，平平平仄平。","仄平仄仄仄，平平○仄○。","平仄仄平仄，平平平仄平。","仄仄仄平仄，平平平仄平。","仄仄仄仄仄，平平平仄仄。","仄仄平仄仄，平平平仄平。","○平仄平仄，仄仄平仄平。","平平仄仄仄，平仄仄平平。","仄仄仄平仄，平平平仄平。","仄仄仄仄仄，仄仄仄仄平。","平平平平仄，仄仄平仄平。","平仄仄平仄，平平仄平平。","仄仄仄平仄，仄平平仄平。"],"paragraphs":["巢由昔避世，尧舜不得臣。","伊吕虽急病，汤武乃可君。","四贤胡为者，千载名氛氲。","显晦有遗迹，前后疑不伦。","秦政虐天下，黩武穷生民。","诸侯战必死，壮士眉亦嚬。","张良韩孺子，椎碎属车轮。","遂令英雄意，日夜思报秦。","先生相将去，不复婴世尘。","云卷在孤岫，龙潜为小鳞。","秦王转无道，谏者鼎镬亲。","茅焦脱衣谏，先生无一言。","赵高杀二世，先生如不闻。","刘项取天下，先生游白云。","海内八年战，先生全一身。","汉业日已定，先生名亦振。","不得为济世，宜哉为隐沦。","如何一朝起，屈作储贰宾。","安存孝惠帝，摧悴戚夫人。","舍大以谋细，虬盘而蠖伸。","惠帝竟不嗣，吕氏祸有因。","虽怀安刘志，未若周与陈。","皆落子房术，先生道何屯。","出处贵明白，故吾今有云。"],"title":"四皓庙"}
