{"author":"刘过","id":82639,"strains":["平平仄平平，平仄仄平仄。","平○平仄仄平平，仄平○仄平平仄。","仄平仄仄平平平，平平仄○平仄平。","平平仄仄仄平仄，仄仄○仄○平平。","平平仄仄平○仄，平仄仄平仄平仄。","平平仄仄仄仄平，仄仄仄平平仄仄。","仄平平仄○平平，平平仄仄平平平。","仄仄仄平仄平仄，仄平仄仄平平仄。"],"paragraphs":["丘公镇金陵，辛老治京口。","君王神武欲筹边，九江更使何人守。","九江太守今谯侯，谯侯德量容九州。","诗书礼乐晋元帅，意度闲远和而谋。","清尊对客温如玉，同上庾楼望西北。","胡尘万里气压之，客有白头何碌碌。","出门烟水空茫茫，西为汉沔南衡湘。","指点武昌在何许，买船又谒吴侯去。"],"title":"上谯江州"}
