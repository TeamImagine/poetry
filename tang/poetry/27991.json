{"author":"皮日休","id":27991,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["啼螀衰叶共萧萧，文宴无喧夜转遥。","高韵最宜题雪赞，逸才偏称和云谣。","风吹翠蜡应难刻，月照清香太易消。","无限玄言一杯酒，可能容得盖宽饶。"],"title":"秋夕文宴得遥字"}
