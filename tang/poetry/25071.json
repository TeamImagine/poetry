{"author":"薛能","id":25071,"strains":["仄仄平平仄，平平仄仄○。","仄平平仄仄，平仄仄○○。","仄仄○平仄，平○仄仄○。","仄平○仄仄，平仄仄平平。","平仄平平仄，平平仄仄平。","仄平○仄仄，平仄仄平平。","平仄平平仄，平平仄仄平。","仄平平仄仄，○仄仄平平。","仄仄平仄仄，平平仄仄平。","平平仄仄仄，仄仄○平○。"],"paragraphs":["有病无媒客，多慵亦太疏。","自怜成叔夜，谁与荐相如。","嗜退思年老，谙空笑岁除。","迹闲过寺宿，头煖近阶梳。","春立穷冬后，阳生旧物初。","叶多庭不扫，根在迳新锄。","田事终归彼，心情倦老于。","斵材须见像，藏剑岂为鱼。","效浅惭尹禄，恩多负辟书。","酬知必拟共，勿使浪踌躇。"],"title":"和曹侍御除夜有怀"}
