{"author":"陈造","id":59474,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["欲辔青骢试小行，拥衾待得晓窗明。","端知霁日浑无价，可信啼鸠识未萌。","胜处风烟堪一醉，是家池馆擅双清。","不忧儿辈妨人乐，倚赖诗豪五字城。"],"title":"再次韵二首  其二"}
