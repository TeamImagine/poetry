{"author":"张异","id":171538,"strains":["仄仄平平平仄平，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["古树枯藤知几年，衣冠来此岂徒然。","波涛平地难回首，风雨深山且熟眠。","吾道有灵终用世，此心无愧可通天。","功名分定从吾好，未许驱驰效执鞭。"],"title":"题梅坛  其二"}
