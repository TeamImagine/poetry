{"author":"释契嵩","id":68918,"strains":["仄平平平平仄仄，平仄○平仄仄仄。","平平平仄仄仄仄，仄仄平平仄平仄。","仄仄平平平仄平，仄平仄平平仄平。","仄仄平仄仄○仄，仄○仄○仄仄平。","○仄平平仄平仄，仄仄平平平仄仄。","仄平平平仄平仄，仄仄平平仄平仄。","平平仄仄平平仄，仄仄○○平仄仄。"],"paragraphs":["昼公文章清复秀，天与其能不可鬭。","僧攻文什自古有，出拔须尊昼为首。","造化虽移神不迁，昼公作诗心亦然。","上跨骚雅下沈宋，俊思纵横道自全。","禅伯修文岂徒尔，诱引人心通佛理。","搢绅先生鲁公辈，早蹑清游慕方外。","斯人已殁斯言在，护法当应垂万代。"],"title":"三高僧诗 霅之昼能清秀"}
