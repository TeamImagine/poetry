{"author":"黄庶","id":173685,"strains":["平平仄平仄仄仄，仄平仄平平○平。","平平仄仄平仄仄，平仄○仄平平平。","平平仄仄仄平仄，平仄仄仄○平平。","仄平仄仄平仄仄，平平仄○○平平。","仄仄仄仄平仄平，平仄仄仄○仄平。","平平仄仄仄○仄，仄平仄仄平平平。","平平仄仄仄仄仄，平仄仄仄○平平。","仄平仄平仄仄仄，仄仄仄仄平平平。","仄○平平仄平平，仄仄？仄平仄平。","平平仄仄仄平仄，仄仄仄仄平仄平。","平○仄仄仄仄仄，仄平仄仄仄仄○。","平平仄仄平仄仄，仄仄仄仄平平平。","平平仄仄仄平仄，平仄仄仄平仄○。","平平○仄仄平仄，仄仄平仄平平平。","仄平平仄仄平仄，仄仄平仄平平平。","仄平○仄○仄○，仄仄仄仄平平平。","○平仄仄仄○○，○仄平仄平平○。","仄平仄仄仄仄仄，平○仄仄平平平。"],"paragraphs":["西湖主人久未至，雪云我为开吟天。","偷闲把酒罗脍鲤，鱼冻难趁烦鸣舷。","旋求野果向山市，僮仆觅路占平川。","恍然白玉为饮国，寒威醉思相翩翾。","顾盼万景来笔端，濡染欲写毫已坚。","初疑万国会盟散，断珪破璧盈枯田。","禽巢一一鹤上下，冰殿扫洒迎群仙。","又疑水官爱雪柳，故把众庶为飞绵。","我思江淮有流民，往往匍匐僵道边。","朱门意气与寒竞，上马酒面红欲燃。","天将景与富贵买，不知一费几万钱。","诗家把笔争造化，对此自恨才悭偏。","徘徊嗅嚼醉还醒，来往但见鞋履穿。","归来庭树玉花落，稚子狂走皆华颠。","拥炉搔首有余意，喜与麰麦为丰年。","夜阑更欲和月看，坐久讽诵琼瑶篇。","调高白雪古难和，思短强被诗魔牵。","卒章我欲涕泪下，连茹固已知君贤。"],"title":"次韵和酬真长对雪之作"}
