{"author":"魏野","id":188509,"strains":["平平仄仄仄○○，仄仄○平仄仄平。","平仄平○平仄仄，仄平仄仄仄平平。","平仄仄平平仄仄，仄平平仄仄平平。","仄仄仄平平仄仄，仄平仄○仄平平。"],"paragraphs":["花骢出蜀瘦行难，急诏乘轺定峻迁。","清雪人如辞父母，白云客似别神仙。","堪晓望晴霞烂熳，伴宵征暑月团圆。","寄语集贤孙大谏，莫嫌未和旧诗篇。"],"title":"送唐殿院罢蜀中提刑赴诏兼呈孙大谏"}
