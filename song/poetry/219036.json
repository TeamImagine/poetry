{"author":"蔡肇","id":219036,"strains":["仄平平平仄仄平，仄平平仄仄○○。","平平平仄平平仄，平仄平平仄仄平。","平仄仄平○仄仄，平平平仄仄平平。","平平平仄平平仄，○仄平平仄仄平。"],"paragraphs":["岁为兹山一再登，渡头飞阁独相凭。","云生江海交流处，人在松萝最上层。","残雪既能留野客，春风先与报山僧。","凭谁邀上东岩宿，更约花时命杖藤。"],"title":"立春日焦山留宿"}
