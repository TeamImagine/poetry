{"author":"施枢","id":131794,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["王命驱驰不敢轻，文书要核去来情。","青山步步生幽意，碧涧悠悠趁远程。","春浅禽声犹自小，泥酥马迹正宜晴。","地名见说名双路，便舍崎岖就坦平。"],"title":"双路"}
