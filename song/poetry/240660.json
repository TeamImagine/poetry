{"author":"周紫芝","id":240660,"strains":["仄仄平平平仄平，平平仄仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["寂寂疏窗秋更催，班班菊蘂为谁开。","山曾有约终相负，鸟解嘲人怪复来。","阅世了知心是梦，倒床须放鼻如雷。","又从白足西庵老，共试斋余双井杯。"],"title":"寓秀师房"}
