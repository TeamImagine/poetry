{"author":"楼钥","id":66599,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["危楼雄据郡城东，扫尽秋云快碧空。","目力不容山隔断，诗情长与酒无穷。","先分楼下双溪水，高挹人间万里风。","兴逸不知真近远，五弦声里送归鸿。"],"title":"婺女极目亭"}
