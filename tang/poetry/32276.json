{"author":"韩偓","id":32276,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["天遣多情不自持，多情兼与病相宜。","蜂偷野蜜初尝处，莺啄含桃欲咽时。","酒荡襟怀微𫘟騀，春牵情绪更融怡。","水香賸置金盆里，琼树长须浸一枝。"],"title":"多情"}
