{"author":"真德秀","id":102687,"strains":["平平仄仄仄平平，仄仄平平仄仄平。","平仄仄平仄平仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["天教一老立堂堂，步武媻姗尽未妨。","元始故家典刑在，北方正学派流长。","新恩已焕青藜照，旧德行询黄发良。","多谢寄诗勤问讯，自怜疏懒似嵇康。"],"title":"和赵章泉"}
