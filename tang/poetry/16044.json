{"author":"白居易","id":16044,"strains":["平平仄仄仄平平，仄仄平平仄仄平。","平平平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["高天默默物茫茫，各有来由致损伤。","鹦为能言长剪翅，龟缘难死久搘床。","莫嫌冷落抛闲地，犹胜炎蒸卧瘴乡。","外物竟关身底事，谩排门戟系腰章。"],"title":"寄微之"}
