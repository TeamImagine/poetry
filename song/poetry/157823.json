{"author":"韩维","id":157823,"strains":["平平平仄仄平平，平仄平仄仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["轻如游泛坌如驰，朝雨才暗暮即飞。","常恐旱风增气势，却教晴日损光辉。","衣缁京洛言何验，缨濯沧浪志尚违。","此物无情君莫诮，九衢声利走轮騑。"],"title":"和仲巽诮京尘"}
