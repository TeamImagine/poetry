{"author":"朱翌","id":11005,"strains":["平平平仄仄，平仄仄仄仄。","平○仄平平，仄仄仄仄仄。","平平仄平平，仄仄平仄仄。","平平仄仄平，平平平仄仄。","仄平仄仄仄，仄仄平仄仄。","仄仄平平平，平平平仄仄。","平平仄仄仄，仄仄平平仄。","仄○仄仄平，仄仄○平仄。","平仄仄○仄，仄仄平仄仄。","仄○平○○，仄仄平仄仄。","仄仄仄仄仄，平仄仄平仄。","平○仄仄平，仄仄仄○仄。","仄仄平平○，仄仄仄平仄。","仄平仄平平，仄平仄平仄。","平平仄平仄，仄仄仄平仄。","仄平平仄○，仄仄仄仄仄。","平平平仄平，仄平仄平仄。","仄平仄○平，仄仄仄仄仄。","仄平仄平平，仄仄平仄仄。"],"paragraphs":["淮人为水族，庖脍亦已巧。","田间有鸣鸡，性命得自保。","吴人口垂涎，捕取穷浩渺。","于吴产或多，于淮求则少。","要之业境会，食债良自绕。","予也家淮南，游吴尝草草。","平生下箸处，但觉皆羊枣。","不论赤𩽼公，亦及长须老。","何况鼓吹部，可作钟鼎宝。","世间多空中，所见徒有表。","至美不外示，鱼鳖岂皆好。","君看十月鹑，羽翼甚轻矫。","变化须臾间，不念旧池沼。","食鹑乃无言，食蛙或颦愀。","鹑蛙等无二，妄想自颠倒。","舌根无尽期，所得在一饱。","哀哉南路徐，食方说燖煼。","但俱供芋羹，不必著锦袄。","较之食疮痂，岂但能稍稍。"],"title":"淮人多食蛙者作诗示意"}
