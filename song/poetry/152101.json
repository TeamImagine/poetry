{"author":"方一夔","id":152101,"strains":["仄○仄平平，仄仄平○仄。","平仄仄平平，仄平仄仄仄。","平仄仄○仄，平仄○仄仄。","仄○仄仄仄，平仄平仄仄。","平平仄仄平，平仄平仄仄。","平仄仄平仄，平仄○平仄。","○○仄仄○，仄仄平仄仄。","平平仄仄平，平平仄○仄。"],"paragraphs":["昔闻楚山人，服毳而冠鹖。","危坐古松根，不饥亦不渴。","颜色白如玉，千岁如电抹。","我行不惮远，晨去披裋褐。","平生恋着心，恩爱资妙割。","开口谅来意，丹鼎分圭撮。","相看语未了，冉冉翔木末。","归来问故人，云山渺空阔。"],"title":"感兴二十七首  其一九"}
