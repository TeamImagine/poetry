{"author":"陆游","id":32612,"strains":["仄仄平平仄仄平，仄平平仄仄平平。","仄平仄平平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["近水松篁锁翠微，洞天宫殿对清晖。","快晴似为酴醿计，急雨还妨燕子飞。","道士昼闲丹灶冷，山童晓出药苗肥。","拂床不用勤留客，我困文书自怕归。"],"title":"雨晴游洞宫山天庆观坐间复雨"}
