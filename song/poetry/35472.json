{"author":"梅尧臣","id":35472,"strains":["仄○平○仄，仄仄仄仄平。","○○平仄仄，仄仄平仄平。","平平仄平仄，仄仄○仄平。","仄平仄平平，仄平○仄平。","仄仄平平仄，○平平仄平。","仄平仄仄平，仄仄仄○平。","仄仄仄仄仄，仄仄平仄平。","平平平仄仄，仄仄仄平平。","平仄平仄仄，平仄平仄平。","仄仄仄仄平，仄平仄○平。","仄仄仄○平，平仄仄仄平。","仄仄仄平仄，平平平仄平。","仄仄仄仄仄，平平平仄平。"],"paragraphs":["昔闻桓司马，娶妾貌甚都。","其妻南郡主，悍妒谁与俱。","持刀拥群婢，径往将必屠。","妾时在窗前，解鬟临镜梳。","鬒发云垂地，莹姿冰照壶。","妾初见主来，绾髻下庭隅。","敛手语出处，国破家已殂。","无心来至此，岂愿奉君娱。","今日苟见杀，虽死生不殊。","主乃掷刃前，抱持一长吁。","曰我见犹怜，何况是老奴。","盛怒反为喜，哀矜非始图。","嫉忌尚服美，伤哉今亦无。"],"title":"桓妒妻"}
