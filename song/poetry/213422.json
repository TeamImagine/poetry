{"author":"贺铸","id":213422,"strains":["平仄仄平平仄平，平平仄仄仄平平。","仄平仄仄仄仄仄，平仄仄平平仄平。","仄仄仄平平仄仄，仄平平仄仄平平。","仄平仄仄仄平仄，仄仄平平平仄平。"],"paragraphs":["西戍角声清且哀，东城鼓动殷然雷。","雨阑伏槛月可待，风横檥舟君不来。","得酒未容欢独伯，把书端与睡为媒。","雪堂敛谷急还舍，更约头陀黄菊开。"],"title":"中秋日怀寄潘邠老赋"}
