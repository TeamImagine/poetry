{"author":"晁公溯","id":20972,"strains":["仄平平○仄，仄仄○平仄。","○○平平仄，仄仄○仄仄。","仄平仄仄仄，平仄○○仄。","仄○平平仄，仄仄仄平仄。","平平仄○平，仄仄仄仄仄。","平平仄平仄，仄仄○仄仄。","平平仄○仄，仄仄平仄仄。","仄平平仄仄，仄仄仄仄仄。","○平平平仄，仄仄仄仄仄。","仄平平平平，平仄平仄仄。","平○平平仄，仄仄平仄仄。","平平仄仄仄，仄仄平仄仄。"],"paragraphs":["薛郎吾娇客，昨肯过彭濮。","相从虽云久，一岁如转烛。","外堂忽有请，归驾行当促。","自称先君子，嗣以病家督。","焉能主烝尝，我祭则受福。","吾诚爱吾女，抚视长不足。","人皆念其子，此事非我独。","敢欺泉下友，已拱宰上木。","论情夫何远，守墓亦所欲。","老夫怀津乡，山好田土沃。","寻穿蜂窠硖，但种鸦铁谷。","先营五亩宅，仗尔今往卜。"],"title":"予长女归叔尚偕往江津作诗送之"}
