{"author":"王铚","id":14817,"strains":["仄平仄仄平平仄，仄仄平平仄平仄。","平平仄仄仄平平，仄仄仄平平○仄。","仄仄平平仄仄平，平○仄仄平平仄。","仄平仄仄仄平平，仄仄仄平平仄仄。","平○仄仄仄○平，仄仄平平○平仄。","仄平仄仄仄平平，仄仄平平平仄仄。","平○仄仄仄平平，平平仄仄平平仄。"],"paragraphs":["戍楼炯炯关山月，白首征人数圆缺。","关山不隔四时寒，夜夜冷光沙如雪。","照破天崖万里心，闺中又是经年别。","雁飞唯愿得书归，月下有人魂断绝。","闺中月下不胜情，独戍关山更堪说。","一时北阙贺书多，万古西戎终不灭。","阳和待得活枯荄，东风洗尽征人血。"],"title":"关山月"}
