{"author":"顾况","id":5719,"strains":["平仄○仄仄，仄仄仄仄○。","仄仄平仄平，平仄平○仄。","仄○平平仄，平仄平仄仄。","平平仄仄○，○仄仄仄仄。","平仄仄平仄，平仄仄平仄。","○仄○仄平，仄平仄仄仄。","仄平平平仄，仄仄仄平仄。","仄仄仄仄平，○○平平仄。","仄平平平仄，平仄仄平仄。"],"paragraphs":["真玉烧不热，宝剑拗不折。","欲别崔侠心，崔侠心如铁。","复如金刚锁，无有功不彻。","仍于直道中，行事不诋讦。","崔侠两兄弟，垂范继芳烈。","相识三十年，致书字不灭。","我来宣城郡，饮水仰清洁。","蔼蔼北阜松，峩峩南山雪。","顾生归山去，知作几年别。"],"title":"赠别崔十三长官"}
