{"author":"刘克庄","id":115619,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["诞育文章家可贺，轩渠烦恼障皆除。","霜蹄堕地能行矣，玉树临风必皎如。","群纪伴翁入图画，俨佟为我御巾车。","客中往往烦厨传，倘许携将酒与鱼。"],"title":"十和贺太渊得雄二首  其二"}
