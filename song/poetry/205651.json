{"author":"李之仪","id":205651,"strains":["仄仄仄○平，仄平平仄仄。","平仄平仄平，仄仄仄仄仄。","○平仄平仄，平○仄仄○。","平平平平仄，平仄平平仄。","平平平仄平，仄仄仄平仄。","仄○平仄平，仄仄仄仄○。","仄○○仄仄，仄仄平仄仄。","仄仄仄平○，仄仄仄仄仄。","仄仄○平○，○仄仄平仄。","仄平仄平平，平仄仄仄仄。"],"paragraphs":["日日不离山，爱山终不厌。","因地端有来，及此若尚欠。","当轩出巑屼，昏膜遽效砭。","枝撑檐楹窄，明灭烟云𫏐。","幽禽时一鸣，隠约隔天堑。","早闻群玉峰，世境未易占。","却应三昧力，易致兹可验。","便拟绝高深，两足恐不赡。","幻化浪攀缘，胶扰窘囊槛。","会须揖清风，方暑对枕簟。"],"title":"句容澄上人群玉轩求诗"}
