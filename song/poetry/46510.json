{"author":"梅尧臣","id":46510,"strains":["仄仄仄仄○，仄仄仄仄仄。","仄仄仄平平，平平仄仄仄。","仄仄平仄○，仄仄平仄○。","仄○仄仄仄，仄仄仄平仄。","仄○平仄平，仄仄○平仄。","仄仄平平平，仄仄仄平仄。","仄仄仄平仄，○仄仄仄○。","○平平仄仄，平仄平仄仄。","平仄仄仄平，仄仄平仄○。","仄平○仄平，仄平平仄仄。"],"paragraphs":["物以美好称，或以丑恶用。","美恶固无然，逢时乃亦共。","弃则为所轻，用则为所重。","道闻瘿木器，爱赏互歌颂。","定应初得之，买不论官俸。","𫖃面生光辉，贮饮发狂纵。","坐欲置于傍，行欲挈以从。","其形何险怪，曾不因蓺种。","凹凸本自然，出缩非鬭缝。","薄才难究穷，诋诃兹实恐。"],"title":"和瘿杯"}
