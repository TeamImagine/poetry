{"author":"郭祥正","id":192563,"strains":["仄平平仄仄仄平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["与君交臂每忘忧，用即三公尚黑头。","美化流行非乳虎，新诗老重似雎鸠。","箧中玑贝方论价，江上田园未足求。","信道斵轮真妙手，只惭缧绁玷英游。"],"title":"次韵元舆言怀"}
