{"author":"释道潜","id":202885,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["命世高标见实难，狂澜既倒赖公还。","学穷游夏渊源际，文列班杨伯仲间。","落落声尘随逝水，滔滔论著在名山。","凄凉四海门人泪，想对秋风为一潸。"],"title":"曾子固舍人挽辞  其一"}
