{"author":"苏颋","id":34070,"strains":["仄仄平仄仄，平平仄仄平。","平平仄平仄，仄仄仄平平。","仄仄平平仄，平平仄仄平。","仄平平仄○，○仄仄平平。","仄仄平平仄，○平仄仄平。","仄平平仄仄，平仄仄○○。"],"paragraphs":["肃肃金殿里，招贤固在兹。","锵锵石渠内，序拜亦同时。","宴锡欢谈道，文成贵说诗。","用儒今作相，敦学旧为师。","下际天光近，中来帝渥滋。","国朝良史载，能事日论思。"],"title":"奉和圣制送张说上集贤学士赐宴得兹字"}
