{"author":"刘克庄","id":116063,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["端嘉已羡谷鶑迁，不觉龙飞又几年。","坡老尝称少公胜，伯淳曾道二哥贤。","腾笺内举虽如此，秉笔中书岂必然。","岁晚偶同耆旧传，瞎翁安得似癯仙。"],"title":"和居厚弟韵"}
