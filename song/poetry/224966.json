{"author":"饶节","id":224966,"strains":["平平仄仄仄仄平，仄仄仄仄○仄平。","平○平仄仄平仄，仄仄仄仄平？平。","仄平仄平平○○，○仄仄平仄平平。","仄平平仄平仄仄，平○仄仄仄仄平。","仄平平平仄仄平，仄仄○平仄仄平。","○仄平平仄平仄，平平仄仄仄仄平。","平平仄仄○○○，仄平平平仄○平。","平仄平○仄○仄，仄仄仄仄平平平。","仄仄仄平平仄平，仄仄平仄仄仄仄。","仄○仄仄仄仄平，仄仄仄平平仄○。","平平平平仄仄○，仄仄仄仄○仄平。","平○平平仄仄○，平平仄仄平仄平。","仄平仄仄仄仄平，仄仄平○仄仄○。","仄仄平平仄仄平，平○平仄仄平平。","平平○平仄平平，仄平平仄平仄○。"],"paragraphs":["秋风夜作万马声，草木自有离别情。","君行胡不卜春夏，况我抱病方竛竮。","我生不祥忧患并，行李四方影随形。","少年之气追琢尽，胸中独抱渭与泾。","世人纷纷水火争，我欲从之惫不能。","骑马时寻故人舍，掀髯抵掌意自倾。","图书万卷相将迎，座无凡儿眼更明。","惟酒无量与兴会，我醉未去君经营。","不用赐金为解酲，一月何必一日醒。","此中万事气自宁，勿语世人人不听。","君今胡为忽戒行，使我此计堕杳冥。","君行潇湘绝洞庭，沙头水落鼍夜鸣。","想君抱恨寐辄惊，起吊湘累涕泪横。","顾我胡为世网婴，前行霜露后榛荆。","谁为传之凤凰翎，与君方驾寻此盟。"],"title":"送故人"}
