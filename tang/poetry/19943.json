{"author":"姚合","id":19943,"strains":["仄平平仄仄，平仄仄○平。","平仄平平仄，平○仄仄平。","平平仄平仄，仄仄仄平平。","仄仄平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平○仄○，平仄仄平○。","仄仄○平仄，○平仄仄仄。"],"paragraphs":["四郊初雨歇，高树滴犹残。","池满红莲湿，云收绿野宽。","花开半山晓，竹动数村寒。","鬬雀翻衣袂，惊鱼触钓竿。","樽前多野客，膝下尽郎官。","𣃁石通泉脉，移松出药栏。","关东分务重，天下似公难。","半醉思韦白，题诗染彩翰。"],"title":"和裴令公游南庄忆白二十韦七二宾客"}
