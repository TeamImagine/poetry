{"author":"朱松","id":10541,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["一丘胸次有余师，空此淹留岁月迟。","黄墨工夫怜我倦，箪瓢风味要君知。","新诗落笔惊翻水，俗学回头笑画脂。","伊洛参同得力句，还家欲举定从谁。"],"title":"送仲猷北归二首  其一"}
