{"author":"欧阳修","id":79895,"strains":["仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，平仄仄平平。","○仄平平仄，平平仄仄平。","仄平平仄仄，仄仄仄○平。"],"paragraphs":["盛礼郊仪肃，纯音帝乐清。","葳蕤飘翠羽，赫奕展华旌。","凤邸光交覆，鸾旗色共明。","缤纷拂葩盖，辉映杂緌缨。","且异文竿饰，非同翿舞名。","竹宫歌毖祀，雅曲播遗声。"],"title":"翠旌诗"}
