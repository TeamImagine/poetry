{"author":"曾巩","id":173901,"strains":["仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["祖烈鹰扬终食冀，家声泉涌旧兴谯。","人伦风化归三世，王室功劳属两朝。","长信深严余羽卫，閟宫崇大列宗祧。","衣冠藉藉谈遗事，不尽鸿名对永昭。"],"title":"慈圣光献皇太后挽词二首  其一"}
