{"author":"陈傅良","id":66140,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["轩窗一日粲三英，尽室无尘眼倍明。","闽粤固尝矜绝美，风骚犹未及知名。","羞将姿媚随花谱，爱伴孤高上月评。","独恨遇寒成弱植，色香殊不让梅兄。"],"title":"和宗易赋素馨茉莉白莲韵"}
