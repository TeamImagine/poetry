{"author":"陆游","id":42710,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["上方高阁与云齐，蜡屐穿云步步跻。","却恐此身生羽翼，不从平地作阶梯。","九门路接青霄近，四望山连碧海低。","徙倚阑干重回首，疏林烟暝野猿啼。"],"title":"罗山平云阁"}
