{"author":"郑谷","id":31737,"strains":["仄仄平平仄仄平，平平仄仄平平平。","仄平仄仄平平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["赋分多情却自嗟，萧衰未必为年华。","睡轻可忍风敲竹，饮散那堪月在花。","薄宦因循抛岘首，故人流落向天涯。","莺春雁夜长如此，赖是幽居近酒家。"],"title":"多情"}
