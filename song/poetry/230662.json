{"author":"葛胜仲","id":230662,"strains":["平平仄仄仄，仄仄仄仄平。","平仄仄平仄，仄仄仄仄平。","仄仄仄仄仄，平平仄平平。","平仄仄仄平，仄仄仄平平。","仄平仄○○，仄仄平仄○。","仄平平平○，仄仄仄仄平。","平仄仄平平，仄仄平仄平。","平○○○仄，仄仄平仄平。"],"paragraphs":["迷涂不自觉，坐见六秩交。","霜髪凛无几，况此日夜凋。","所寄在酒盏，倾银不辞高。","浇我磊块胸，那复气干霄。","手开赤泥封，不办呼孟劳。","乍纾愁肠回，亦沃渴肺焦。","君甚似江州，愧我非姓陶。","为僚且亲串，酌我非一朝。"],"title":"蒙莫伯镕饷酒携即菁村元举山荘赏菊坐客皆称叹以诗二首谢  其二"}
