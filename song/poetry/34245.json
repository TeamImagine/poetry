{"author":"陆游","id":34245,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["破屋颓垣雾雨昏，幽人终日掩柴门。","因锄衰草通南阜，偶洗丛篁见北村。","裋褐奇温等狐腋，寒蔬脆美敌熊蹯。","冬来酒戸微增旧，万事应须付一尊。"],"title":"幽居"}
