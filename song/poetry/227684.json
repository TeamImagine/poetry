{"author":"释德洪","id":227684,"strains":["仄仄平平平仄仄，仄仄平平平仄仄。","○○仄仄仄平平，仄仄平平仄平仄。","平平仄仄仄平仄，仄仄仄平平○仄。","仄仄平平平仄○，仄平平仄○○仄。","仄仄平平仄仄仄，仄仄平平仄平仄。","○平平平仄仄○，仄仄○仄仄平仄。","平仄平平仄仄平，仄仄平平○仄仄。","○平仄仄仄平平，仄仄○○○○仄。"],"paragraphs":["雪里梅开何草草，欲问清香无处讨。","回看水际竹丛边，寂寞闲愁洗妆早。","东坡戏作有声画，竹外一枝斜更好。","但恐金须容易堕，额黄虽妙难长保。","笑笑先生独爱竹，雪壁风梢麝煤扫。","应为冰姿不可传，醉里相忘亦颠倒。","惭愧高人笔下春，解使孤芳长不老。","从来病眼错黄昏，隔雾相看更相恼。"],"title":"华光仁老作墨梅甚妙为赋此"}
