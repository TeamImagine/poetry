{"author":"宋祁","id":13204,"strains":["平平仄平平，平仄仄平仄。","平平仄平仄，○仄仄仄仄。","平平仄平仄，平仄仄平仄。","平○仄平平，仄仄仄平仄。","仄○仄平平，平平仄仄仄。","平平仄平仄，仄仄仄平仄。","仄平仄○仄，○仄平○仄。","平平仄仄平，仄仄仄仄仄。","平平平平仄，平仄平仄仄。","平仄仄仄平，平平仄仄仄。","平平仄○仄，仄平仄平仄。","平仄仄平平，平○仄平仄。"],"paragraphs":["云山郁嵯峨，宫户莽𫐖轕。","摧峰隠驰道，镵岫启绣闼。","游鹍邈飞鬭，阳马恣陵突。","危淙注铜池，翠潋漱崖骨。","落虹拖晨轩，奔蟾守夜窟。","凭高眺鸿洞，念古一超忽。","咄嗟有隋后，缔构穷剞劂。","徒矜昔日工，乃忘后世拙。","居为唐家保，功业何汩汩。","牛酒望幸民，岩廊卫守卒。","残松抱空偃，卧杨委新伐。","千载遍荒愁，金铺锁崷崒。"],"title":"拟杜工部九成宫"}
