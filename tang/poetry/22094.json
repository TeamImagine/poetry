{"author":"许浑","id":22094,"strains":["平仄平平仄仄平，平平仄仄仄平平。","仄平平仄仄平仄，平仄仄平平仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["檐外千帆背夕阳，归心杳杳鬓苍苍。","岭猿群宿夜山静，沙鸟独飞秋水凉。","露堕桂花棋局湿，风吹荷叶酒瓶香。","主人不醉下楼去，月在南轩更漏长。"],"title":"诏州驿楼宴罢"}
