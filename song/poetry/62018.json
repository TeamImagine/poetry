{"author":"虞俦","id":62018,"strains":["平平仄仄仄平平，仄仄平平仄仄平。","仄仄平平平平仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["安僖折派庆源长，宪靖猗兰奕叶芳。","可但词章夸华白，更余政事说龚黄。","两宫密侍清闲燕，三事荣分衮绣光。","生死哀荣难得似，宸纶一品赠真王。"],"title":"挽新安恭荣王诗  其一"}
