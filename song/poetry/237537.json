{"author":"刘一止","id":237537,"strains":["仄仄○平平○仄，仄仄平平仄平仄。","平平平仄仄平平，仄仄仄○○仄仄。","仄平平仄平平仄，仄仄仄平仄平仄。","平仄仄仄平仄平，仄仄仄平平仄仄。","平平仄仄平平平，仄仄平平○仄平。","平仄○平平仄仄，仄仄仄○○仄仄。"],"paragraphs":["宝器传家宁浪出，汉爵通侯二千石。","悬知忠孝萃公门，寸印便应轻尺璧。","虎头飞去通神画，未免诳欺涉嘲骂。","余不左顾非偶然，渭水得璜天或者。","公门次第生辉光，一一词锋如剑铓。","龟玉正怜俱在手，莫放柙中苍兕吼。"],"title":"宋景文公之孙景云得玉龟印有忠孝侯印四字示诗次其韵"}
