{"author":"刘敞","id":174672,"strains":["仄仄仄仄仄，仄平平仄○。","仄平○仄○，仄仄平仄平。","仄平仄平○，平仄平仄平。","仄仄平平○，○○平仄平。","仄○平平仄，仄仄平仄平。","仄平仄平平，平仄○仄平。","平仄仄平仄，平仄平仄平。","平平仄仄仄，仄平平平平。"],"paragraphs":["独夜一卷史，上寻千岁间。","咄嗟兴废更，俯仰朝市迁。","古人病无闻，愚智矜后先。","共乐无穷中，正如朝露然。","向观功名际，自以皆万年。","迩来令人悲，蚊蚋过目前。","安得谢浮俗，高举凌九天。","捐书以绝学，寄心崆峒仙。"],"title":"读三国志"}
