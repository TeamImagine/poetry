{"author":"释居简","id":91287,"strains":["平仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["曾泛东湖载月船，不将人物等闲看。","二灵千古独钟秀，五岳三光空自寒。","跨灶极知从古少，为兄端恐自君难。","故家别有单于调，付与鸰原次第弹。"],"title":"代竹岩送史侍郎  其一"}
