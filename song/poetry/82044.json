{"author":"孙应时","id":82044,"strains":["○平仄仄平，仄仄平平○。","仄平平仄仄，仄仄仄平仄。","平平平平仄，仄仄平仄仄。","仄平平仄仄，平平仄○仄。","平平平平仄，平平○仄仄。","平平仄平仄，平平○仄仄。","仄仄平仄平，平平仄○仄。","仄仄仄仄平，仄平○仄仄。"],"paragraphs":["王公昔壮年，已作衰翁叹。","古来多志士，念此不能旦。","嗟余何为者，忽忽甘寝饭。","故书翻手忘，神情日疏散。","前途虽绵邈，初心如可办。","云何十年外，低徊犹有惮。","蟋蟀鸣我阶，秋风岁将宴。","日月岂待人，及今当自谏。"],"title":"夜读书有感"}
