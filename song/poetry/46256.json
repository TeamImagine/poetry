{"author":"梅尧臣","id":46256,"strains":["平仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平仄仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["淮阔州多忽有村，棘篱疏败谩为门。","寒鸡得食自呼伴，老叟无衣犹抱孙。","野艇鸟翘唯断缆，枯桑水啮只危根。","嗟哉生计一如此，谬入王民版籍论。"],"title":"小村"}
