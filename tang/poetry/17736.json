{"author":"白居易","id":17736,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["萝襟蕙带竹皮巾，虽到尘中不染尘。","每见俗人多惨淡，惟逢美酒即殷勤。","浮云心事谁能会，老鹤风标不可亲。","世说三生如不谬，共疑巢许是前身。"],"title":"赠张处士山人"}
