{"author":"方岳","id":127770,"strains":["仄○平，○平平平平仄平。","平平仄仄平仄平，仄仄仄仄○仄○。","仄○平仄平平平，仄仄○仄平平平。","平仄仄平平仄平仄平平，仄平仄仄平仄平。","仄○平，○平仄仄平平平，仄仄平平仄仄平。"],"paragraphs":["不如归，烧痕青青春蕨肥。","茅篱数掩山四围，有秫可酿荷可衣。","世间何地非危机，曷不长守西山饥。","君不见秋崖醉眠钓鱼矶，六年不出山下扉。","不如归，长安道上烟尘飞，莫向山家怨落晖。"],"title":"三禽言  其二"}
