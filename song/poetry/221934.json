{"author":"释重显","id":221934,"strains":["平平仄仄○仄仄，仄仄平平仄○仄。","平平仄○平仄平，平平仄平仄平仄。","平平○仄平仄仄，平仄平平平仄仄。","仄仄仄仄平仄平，仄平仄仄仄平仄。","仄平仄仄平仄仄，仄仄○平平仄仄。","仄仄仄平平仄平，仄仄平仄平平仄。","仄平平，平平平仄平○○。","平仄仄仄平平平仄仄，平平仄○平仄○仄平。","平平仄仄平平仄，平仄○平仄平仄。","平○仄仄○仄平，平仄平平仄平仄。"],"paragraphs":["黄梅散席三百载，续焰联芳事空在。","宗兮派分生异端，花兮叶兮太烦碎。","韶阳间出多慷慨，权要雄雄曾绝待。","曲木据位知几何，利刀翦却令人爱。","近还有个披老衲，楚甸横身风飒飒。","鐡作一寻非等闲，壁立千仞须摧蹋。","报君知，江南江北徒累累。","鳌转海运兮纤鳞片甲，雷奔电驱兮寸毫尺牦。","斯言勿谓存规矩，平不留兮险非取。","周行独立如便休，谁振宏纲照千古。"],"title":"送胜因长老"}
