{"author":"韩维","id":157865,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["禁职台纲佚旧儒，青林华屋俨高居。","炎天久隔挥犀论，暇日聊脂载酒车。","雨逼秋容生户牖，风回凉思入襟裾。","东朝第一推调护，圣主宁容久卧庐。"],"title":"奉答乐道"}
