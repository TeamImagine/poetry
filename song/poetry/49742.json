{"author":"杨万里","id":49742,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平仄平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["吾家词伯达斋翁，阿季文名有父风。","笔阵千军能独扫，马群万古洗来空。","嗟予还笏归林下，看子乘船入月中。","淡墨榜头先快睹，泥金帖子不须封。"],"title":"送族弟子西赴省"}
