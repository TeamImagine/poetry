{"author":"郭印","id":249626,"strains":["仄仄平平平，平平仄仄平。","平平平平仄，仄仄仄平平。","平平仄平仄，仄仄平仄平。","平○仄仄仄，仄仄平平平。","平平仄平仄，仄仄平平平。","平○平平仄，平平仄○平。","平平仄仄仄，平仄○○○。","仄平仄仄平，○仄平仄平。"],"paragraphs":["转食柅东州，安闲遂忘归。","兰斋寒灯话，忽作一年违。","江流鲤鱼远，但见鸿雁飞。","缄封一再启，字字蝇头微。","书词与诗意，髣髴聆音徽。","君如初生月，浮云翳其辉。","清光毕竟满，安用长嘘欷。","勉哉辨此心，正直神所依。"],"title":"次韵彦正兄见寄"}
