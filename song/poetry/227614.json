{"author":"唐庚","id":227614,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["论兵作赋两匆匆，人事光阴转首空。","五夜梦飞山色里，一年秋在雨声中。","扬州骑鹤非无意，上蔡牵黄信此穷。","幸有林泉未归去，欲将清兴问征鸿。"],"title":"寓精道斋有感怀家山二首  其一"}
