{"author":"薛逢","id":24228,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄仄平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["晓乘征骑带犀渠，醉别都门惨袂初。","莲府望高秦御史，柳营官重汉尚书。","斩蛇泽畔人烟晓，戏马台前树影疏。","尺组挂身何用处，古来名利尽丘墟。"],"title":"重送徐州李从事商隠"}
