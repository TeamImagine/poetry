{"author":"丘葵","id":162316,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["纷纷败叶已辞林，四顾凄凉夜色深。","月伴征人惊梦枕，风摇戌妇捣衣砧。","失群孤雁千山影，无数寒虫四壁音。","满目乾坤都是恨，头毛白尽更愁吟。"],"title":"秋夜  其二"}
