{"author":"周紫芝","id":240864,"strains":["仄仄平平仄仄平，仄平仄仄仄平平。","仄仄平仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["故国飘零万事乖，十年不见雪中阶。","要令幽子安圭窦，少待凶酋脱藁街。","援笔何由赋梁苑，闭门只合老苍崖。","君来看我煨黄独，自采春山带叶柴。"],"title":"次韵静翁雪中见过三首  其二"}
