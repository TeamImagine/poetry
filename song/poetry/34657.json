{"author":"陆游","id":34657,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["老鹤辽天兴未穷，此生光景自匆匆。","家为逆旅相逢处，身在严装欲发中。","涩眼尚于书有味，孤愁殊觉酒无功。","挥戈草檄今谁记，岁晚江边白发翁。"],"title":"病中作"}
