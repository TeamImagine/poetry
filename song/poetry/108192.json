{"author":"赵汝回","id":108192,"strains":["仄平仄仄仄，仄仄仄仄○。","仄平○仄○，仄仄仄仄平。","平平平仄仄，仄仄平平平。","仄仄仄平平，仄仄平平平。","平平仄仄平，仄平平仄平。","○平仄仄仄，平仄仄平平。"],"paragraphs":["有朋不贵数，道合意自亲。","早知离别难，会觌岂厌频。","青灯书阁下，细语交情真。","酌此武阳泉，馔彼松江鳞。","公庖复有携，得非知我贫。","如何不我醉，明日隔征尘。"],"title":"杜子墅留别"}
