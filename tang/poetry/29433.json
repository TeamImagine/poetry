{"author":"曹唐","id":29433,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["四十年前百战身，曾驱虎队扫胡尘。","风悲鼓角榆关暮，日暖旌旗陇草春。","铁马惯牵邀上客，金鱼多解乞佳人。","胸中别有安边计，谁睬髭须白似银。"],"title":"羽林贾中丞"}
