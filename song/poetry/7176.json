{"author":"王之道","id":7176,"strains":["平平仄平平，○仄仄○仄。","平平仄平平，○仄仄○仄。","平平平平平，仄仄仄平仄。","仄平平仄仄，仄仄平仄仄。","仄平仄平○，仄平仄平仄。","平平仄平仄，平仄仄平仄。","○○仄仄○，仄仄仄○仄。","平仄仄仄平，仄平仄平仄。"],"paragraphs":["秋声入高梧，暝色上疏竹。","南山拢青螺，过已净如沐。","悠然孤飞云，窈窕转林麓。","自疑归去晚，意欲窗下宿。","道人等虚空，去来断追逐。","云来不吾拒，云去不吾速。","相从一息顷，便觉静缘熟。","何以照我心，老蟾挂枯木。"],"title":"题崇因院信上人宿云轩"}
