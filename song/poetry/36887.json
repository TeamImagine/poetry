{"author":"陆游","id":36887,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野外偏于看雨宜，映空渡水细如丝。","川云借润支琴石，磵水分流洗药池。","未肯高眠成老态，却缘危坐得新诗。","悠然更助邻丁喜，渐近收荞下麦时。"],"title":"雨中作"}
