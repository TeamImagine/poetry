{"author":"王珪","id":176034,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["念昔都门手一携，春禽争向苎萝啼。","梦回金殿风光别，吟到银河月影低。","舞急锦腰迎十八，酒酣玉盏照东西。","何时得遂扁舟去，雪棹同君访剡溪。"],"title":"寄公辟"}
