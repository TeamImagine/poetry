{"author":"王珪","id":175993,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["谁将画手分平远，几度曾窥雁鹜洲。","六月炎风方病暑，五湖烟景已迎秋。","班趋规地来常晚，诗入笼纱思未休。","为惜主人林下意，暮钟沉阁尚应留。"],"title":"留题吴仲庶省副北轩画壁兼呈杨乐道谏院龙图三首  其二"}
