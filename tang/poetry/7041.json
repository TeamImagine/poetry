{"author":"卢纶","id":7041,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["孤客飘飘岁载华，况逢寒食倍思家。","莺啼远墅多从柳，人哭荒坟亦有花。","浊水秦渠通渭急，黄埃京洛上原斜。","驱车西近长安好，宫观参差半隐霞。"],"title":"寒食"}
