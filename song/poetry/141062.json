{"author":"许月卿","id":141062,"strains":["仄仄平平仄，平平○仄平。","平平平仄仄，仄仄仄○平。","仄仄仄○仄，平平仄仄平。","平平○仄仄，仄仄仄平平。","仄仄平平仄，仄平平仄○。","平平仄平仄，平仄○平平。","仄仄平平仄，平平平仄平。","仄平平仄仄，平○仄平平。","平仄仄仄仄，仄平平仄平。","仄平平仄仄，仄仄仄平平。","平仄平平仄，平平○仄平。"],"paragraphs":["我似濂溪拙，人嗤凝式风。","天连千障合，水可四溟通。","我友二三子，他年十八公。","逍遥吟弄趣，洒落霁光胸。","傲睨芸香里，醉眠花影中。","文章解迁史，诗律更涪翁。","与酒交逾密，为花谋必忠。","鹤琴清夜警，鶑燕暮春讧。","冰释契杜预，露晞询巩丰。","几能知至至，学贵不同同。","山水清音有，园林胜事穷。"],"title":"暮春联句九首  其五"}
