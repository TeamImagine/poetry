{"author":"邵谒","id":27628,"strains":["平平○仄仄，平仄平仄平。","平平仄平仄，仄仄平仄平。","仄仄平仄平，仄仄平平平。","仄平仄仄○，平平仄仄平。","仄仄仄仄仄，仄仄仄平平。","仄平仄仄仄，仄平仄仄平。","平平仄仄仄，仄仄平仄平。","仄平仄仄仄，仄仄平平平。"],"paragraphs":["贤哉三握髪，为有天下忧。","孙弘不开阁，丙吉宁问牛。","内政由股肱，外政由诸侯。","股肱政若行，诸侯政自修。","一物不得所，蚁穴满山丘。","莫言万木死，不因一叶秋。","朱云若不直，汉帝终自由。","子婴一失国，渭水东悠悠。"],"title":"论政"}
