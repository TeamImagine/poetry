{"author":"陈著","id":139693,"strains":["平平平平平仄平，平仄平仄平平平。","仄○仄平仄仄仄，仄仄仄仄平仄○。","仄平平○仄仄仄，平仄仄仄仄仄平。","仄平○仄仄○仄，仄仄平平平平仄仄平。","仄平仄仄仄仄仄，○○平仄仄仄平。","仄平仄仄仄仄仄，仄平平仄仄仄平。","仄平仄仄仄仄仄，仄仄仄平仄仄仄平平。","仄仄仄平平仄仄平仄，平仄仄仄仄仄平平平。","仄仄仄平平平仄○仄平仄，仄仄仄仄平平仄平平平○。","仄平仄仄平平仄，平仄平仄平平平。","仄○平仄平仄仄，仄仄仄仄平平○。","仄仄○仄平仄平平仄，仄仄仄平平仄平平平。","平仄仄平仄平仄仄○，平平平仄仄仄仄仄○。","仄平○仄仄平仄，仄平平平仄平仄。","平平仄仄平平？，平仄平仄仄仄平平平。"],"paragraphs":["梅花斓斑春渐芳，山弄晴色溪生光。","笋担自随信老步，一步一伫春意长。","路逢邻叟笑谓我，须鬓皓矣脚尚强。","及今行乐刻当岁，莫学痴人无知死亦忙。","味哉此语举手谢，乘兴迤逦入宝坊。","住山老子拍手喜，翠微摇曳白鸟翔。","本来未有十日别，已似故知久别遇他乡。","坐我以蒲团叠膝之榻，薰我以柏鼎醒心之香。","饱我以银丝之餠长菜之馔，瀹我以石花之水申椒之汤。","世方慕羡黄粱枕，谁顾萧飒芙蓉裳。","独如羊枣昌歜嗜，要与古柏寒松苍。","可但三宿桑下生恩爱，已是十年方外通肝肠。","畴昔尽随电光一抹过，方来能有日晷几寸量。","划然长啸出门去，弟遵吾前子扶傍。","慈云信美非吾□，归与归与仰面天茫茫。"],"title":"老兴行慈云醉中"}
