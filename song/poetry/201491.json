{"author":"彭汝砺","id":201491,"strains":["平仄平平仄仄平，仄平平仄平平平。","仄平仄仄平平仄，仄仄平平仄仄平。","仄仄仄平仄仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["风雨先催十月寒，顾瞻言迈祇悲颜。","二天旧泽流淮水，五色新文照楚山。","我病欲归虏使重，君行合在侍臣间。","颍川莫厌次公去，宣室方思贾谊还。"],"title":"和范学士韵  其九"}
