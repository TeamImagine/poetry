{"author":"陈著","id":139593,"strains":["平平平仄○，仄○仄平仄。","平仄平平平，仄○仄仄仄。","仄○仄○平，仄○平仄仄。","仄平平仄仄，仄仄○平仄。","平仄平平○，平仄平仄仄。","仄仄平仄平，平仄仄仄仄。","仄仄平仄平，平○平仄仄。","平平平仄平，平仄仄仄仄。","仄仄平仄平，平仄仄○仄。","平平仄○平，○仄仄仄仄。","仄平仄仄平，仄仄平仄仄。","仄平仄平平，仄仄平仄仄。","仄仄仄仄平，仄仄仄仄仄。","○平仄仄仄，平仄○仄仄。","○平仄仄仄，仄平平仄仄。","仄○仄仄平，平仄仄仄仄。","仄仄仄平平，○平仄平仄。"],"paragraphs":["人生天地闲，所患在身死。","身死人谁逃，所患不在此。","所患死其心，此患无比侣。","厥初天赋性，未始分贤鄙。","贤鄙何由分，由自全自毁。","是故君子儒，明德至善止。","不问身死生，谁论时泰否。","纷纷蒙昧徒，知有外物尔。","富贵苟可图，遑恤理如彼。","求容足称香，丧志手落匕。","本心不复存，跖寿何足美。","我兄竹窗兄，劲节修竹倚。","一病二十年，坐受五贼使。","题斋曰委顺，无怨当没齿。","闻兄赋欲死，我方疑所以。","及观欲死辞，终亦委顺矣。","委顺则心安，长须此心理。"],"title":"次韵竹窗兄欲死叹"}
