{"author":"彭汝砺","id":201237,"strains":["平平○仄平○平，仄平○仄平平平。","平平仄仄平平平，平仄仄平仄平平。","仄平平仄平平平，○○仄仄平○平。","平仄仄仄平○○，平平○仄平平平。","仄平平仄平○平，平仄仄仄平平平。","仄仄仄仄○平平，○○仄仄○平平。","仄仄平仄○平○，仄仄仄仄平平平。"],"paragraphs":["雕金闲璧云中居，卧龙更有文公庐。","门前不设羊牛车，谁捋虎须跋狼胡。","宝林环绕千珊瑚，中间一点摩尼珠。","游戏乐说心如如，诸方传录为奇书。","爱师谈实非空虚，生决定信无疑狐。","表里洞彻如冰壶，轻重已自分锱铢。","咫尺祇恨相逢疏，各自有口能无吁。"],"title":"去年行建昌作诗招云居元禅师近过南康不见用前韵驰寄"}
