{"author":"刘克庄","id":111341,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["妙年文价重和随，不料东家产此奇。","谗者纷纷传有虎，词人往往让于罴。","探囊已足三年艾，补衮那无五色丝。","闻说卜邻王翰了，长卿安敢出偏师。"],"title":"七和  其一"}
