{"author":"李白","id":55727,"strains":["仄仄仄仄平平平，仄平仄仄平仄平。","仄仄平平仄平仄，仄平仄仄平平平。","仄仄仄仄平平○，仄平平平仄○平，仄平平平仄平平。","仄仄○平仄，平平平仄平。","仄仄仄平仄，平平○仄平仄平。"],"paragraphs":["日色已尽花含烟，月明欲素愁不眠。","赵瑟初停凤凰柱，蜀琴欲奏鸳鸯弦。","此曲有意无人传，愿随春风寄燕然，忆君迢迢隔青天。","昔日横波目，今成流泪泉。","不信妾肠断，归来看取明镜前。"],"title":"长相思 一"}
