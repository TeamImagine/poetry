{"author":"陈容","id":132682,"strains":["仄平平，仄○仄，仄平平平仄仄仄。","仄平平，仄○平，平仄○○平仄平。","平仄仄仄仄平仄，仄仄平平平仄平。","平平仄仄仄○仄，平平仄仄平平平。","平○仄仄平○仄，仄平仄仄平仄平。","仄仄○平仄平仄，○平仄仄平平仄。","平○仄仄平平平，仄仄平平仄平仄。","○○仄仄平○平，○平仄仄平仄平。","仄○仄仄仄平仄，仄仄平平仄仄平。"],"paragraphs":["古悲歌，泪如血，渡河无船气欲绝。","古非歌，泪如泉，河激汤汤声彻天。","峨舸大艑载琛贝，锦缆迷楼催管弦。","人生苦乐不相等，风波血刃蛟流涎。","神虺九首能三足，巨鳌触怒群帝迁。","纵有扁舟竟何往，乘桴意在沧洲上。","祇缘辙朽无人知，入海居夷每惆怅。","三间破屋名横舟，三呼不答江水流。","一帆径渡溯天去，不系斜阳古渡头。"],"title":"为人赋横舟二首  其一"}
