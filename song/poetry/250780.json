{"author":"刘才邵","id":250780,"strains":["平平仄仄○平○，○仄仄仄○平平。","平○平仄仄平平，平平仄仄仄平平。","平平平仄仄仄平，仄平仄仄平○○。","平平仄仄○平平，平○仄仄○平平。","平○仄仄仄○平，仄平？仄○平○。"],"paragraphs":["湘山影落重湖中，中有菌阁临珠宫。","霞衣兰佩杂香风，莲旗闪闪拖晴红。","朱弦凄怨指法松，绿烟洗尽山重重。","湘云远与苍梧通，腾空宛转如游龙。","云中帝子谒重瞳，宝车倏忽穿遥空。"],"title":"湘夫人歌"}
