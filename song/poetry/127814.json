{"author":"方岳","id":127814,"strains":["仄○仄仄仄○仄，仄○平○平仄仄。","平平仄仄仄平仄，仄平○仄平平仄。","仄平仄平平仄平，平平仄仄平平○。","平平仄平仄平仄，仄仄平平仄平仄。","仄平平仄平，仄仄○仄平。","仄仄平平○仄○仄平，平仄平平平仄平○平。","平平平仄，仄平仄平。","平仄仄仄○仄平，平仄平仄仄仄○。","平仄仄仄仄仄仄，平仄仄仄仄平仄。","平平仄仄平仄平，○仄平平仄平仄。","仄平仄仄平平平，平仄平仄平平平。","平平仄仄仄○仄，仄仄仄仄○○平。","仄○平平仄○仄，平平仄仄平平平。","仄平仄平平仄仄，仄仄仄仄平仄仄。","仄仄平平仄仄平，仄○仄平平仄仄。"],"paragraphs":["月观夜午雪观早，酒兴崔嵬诗潦草。","梅花在傍具知状，唤渠收拾秋崖藁。","月边雪边同一寒，诗成不许凡人看。","年年月寒雪寒处，老骨槎牙倚枯树。","不知天下人，面有三寸尘。","政使书痴传癖犹可憎，而况无风无味之钱神。","麾之门外，问诸水滨。","非我不与相比邻，渠自胸次不我亲。","千古万古赤壁月，千古万古剡溪雪。","天荒地老方可人，当日人曾笑渠拙。","有梅不可无吾诗，无月无雪无人知。","梅花亦不用收拾，付与万窍更相呼。","雪如琼瑶月如水，青山白发时乎时。","有薇可羹螯可嚼，此味勿令儿辈觉。","四海诸公共往来，雪中与渠无适莫。"],"title":"又和诸公作雪月歌"}
