{"author":"晁说之","id":219318,"strains":["平平平仄仄平平，平平仄仄仄○平。","仄仄平平平仄仄，平平仄仄○平平。","仄平仄仄平平仄，○○仄仄平平仄。","仄仄平平平仄平，仄○仄平平仄仄。","仄平仄仄平○仄，○仄平平仄平仄。","仄平仄仄平仄平，仄仄平平平仄仄。","平○仄仄○○平，平仄平平○仄平。","平平仄仄平平仄，仄仄平○仄仄平。"],"paragraphs":["尊公文律自瑰奇，虽持使节未相宜。","子敝青袍哦五字，州家不喜县家嗤。","十年主簿今迁陟，县衙簿尉来趋揖。","越绝山川舒啸时，莫叹鉴湖今几尺。","鉴湖几尺吾其那，闻道新昌佛仍大。","昔贤墨妙谁识之，一日清风千嶂破。","人间月色过中秋，天际风光称远游。","阳关本是西州曲，鹭舞兰桡不解愁。"],"title":"送周秀实知新昌"}
