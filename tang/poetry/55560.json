{"author":"李白","id":55560,"strains":["○平仄仄仄，仄仄平平平。","仄仄○○平，仄平仄平平。","平平仄仄仄，仄仄平平平。","平仄仄平平，仄平平仄仄。","平平仄仄仄，仄仄○○平。","平平仄平平，仄仄平平平。","仄平仄○仄，平仄○平平。"],"paragraphs":["燕臣昔恸哭，五月飞秋霜。","庶女号苍天，震风击齐堂。","精诚有所感，造化为悲伤。","而我竟何辜，远身金殿傍。","浮云蔽紫闼，白日难回光。","群沙秽明珠，众草凌孤芳。","古来共叹息，流泪空霑裳。"],"title":"古风 三十七"}
