{"author":"徐照","id":80150,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平平仄平。"],"paragraphs":["客路相逢欣道合，未尝一日不相随。","仙坛观水天晴后，古苑寻梅雪落时。","不娶自然忘世累，云山何苦动归思。","行年未老头全白，只我知君为作诗。"],"title":"筠州赠邓汉卿"}
