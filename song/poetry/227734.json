{"author":"释德洪","id":227734,"strains":["仄○平仄平平平，仄○平平平仄平。","平○平○仄仄仄，仄仄平仄仄平平。","平平平平平仄仄，仄仄仄仄平平平。","仄平仄仄仄平仄，平仄仄仄○平平。","平平平平仄仄仄，平平平平平仄○。","仄平仄平仄平仄，仄平仄仄○平平。","仄平仄仄仄平仄，平平平仄平平平。","平平平仄仄仄仄，平平仄仄平平平。","仄○平仄平仄仄，平平仄仄平平平。"],"paragraphs":["韵如春水初含风，秀如兰芽新出丛。","人间何从有此客，坐令衰老忘龙钟。","新词锵金纷满眼，妙语屑玉霏无穷。","读之置卷欲仙去，风度绝似欧阳公。","儒生寒酸不上眼，江南风流翻手空。","那知此郎蹶然起，笔端五色回春工。","只今陛下固天纵，文章星斗悬高穹。","天生尧舜稷契主，君宜置在明光宫。","雪中呵手研破砚，诗成一笑天开容。"],"title":"读庆长诗轴"}
