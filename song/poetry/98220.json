{"author":"赵汝鐩","id":98220,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["帝念承流欲报功，力祈阊阖请琳宫。","固知槐鼎身将近，却爱莼鲈味不同。","宝阁风云虽学士，沧洲烟雨且渔翁。","到家宣室思前席，又使猿惊蕙帐空。"],"title":"史镇江丐祠得请仍进职  其二"}
