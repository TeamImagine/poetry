{"author":"杨浚","id":45728,"strains":["平仄平仄平，平平仄平仄。","仄平平仄仄，仄仄仄○仄。","平平平仄平，仄平仄○仄。","仄平平仄仄，平仄仄平仄。","平仄仄仄平，仄平仄平仄。","平平平仄仄，平仄仄平仄。"],"paragraphs":["河水城下流，登城望弥惬。","海云飞不断，岸草绿相接。","龙门无旧场，武牢有遗堞。","扼喉兵易守，扪指计何捷。","天夺项氏谋，卒成汉家业。","乡山遥可见，西顾泪盈睫。"],"title":"广武怀古"}
