{"author":"刘攽","id":184191,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["掖垣星宿上清居，金马文章次石渠。","雨定枫槐含秀爽，秋还楼阁长空虚。","上知景伯无人事，恩许黄香未见书。","不奈客嘲聊自解，下流仍复愧应璩。"],"title":"初秋馆中呈诸公"}
