{"author":"释文珦","id":134176,"strains":["○平平仄仄，仄平平仄仄。","仄平仄仄平，平仄仄平仄。","平平○仄仄，平平仄平仄。","仄○平仄平，○平平仄仄。","仄平仄平平，平平○平仄。","平○平仄○，仄仄平平仄。","仄平仄平仄，平平平仄仄。","平仄仄平平，○平仄仄仄。","○仄仄平平，平平○仄仄。","○仄仄○平，平○仄○仄。"],"paragraphs":["闲人无外事，饭余聊散策。","路逢一老翁，疑是避秦客。","招携过别墅，茅茨翳桑麦。","唯闻鸡犬声，了无车马迹。","自言入山来，居然长儿息。","身将云木亲，志与风尘隔。","屋边种桃李，无言花自拆。","原上耦耕人，将非是沮溺。","遗世乃全真，何为牵物役。","从此数相寻，幽期竟难易。"],"title":"过野人居"}
