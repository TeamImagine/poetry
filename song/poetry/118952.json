{"author":"徐经孙","id":118952,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["殷勤主礼重宾荣，弭节新堂庆落成。","语熟不妨移座密，更长那复记杯行。","辖投相共传佳话，榻下于今见故情。","太史定知牛斗分，客星也傍使星明。"],"title":"弭节堂"}
