{"author":"赵抃","id":101640,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["襟怀冲旷忆江湖，老我全吴契不踈。","北阙乍违尧日远，南风新入舜弦初。","纻溪鉴水吟无厌，箭笋枪茶味有余。","越绝主人招意重，卧龙山好驾安车。"],"title":"次韵赵少师寄程给事二首  其二"}
