{"author":"杨万里","id":47135,"strains":["仄平仄仄仄平平，平仄平平平仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，平平平仄仄平平。"],"paragraphs":["去年两浙浙西州，今夕南溪溪上头。","满着玻瓈一盆水，洗开玉镜十分秋。","病来不饮非无酒，老去追驩总是愁。","自笑独醒仍苦咏，枯肠雷转不禁搜。"],"title":"中秋病中不饮二首后一首用辘轳体  其一"}
