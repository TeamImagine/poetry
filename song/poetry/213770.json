{"author":"陈师道","id":213770,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["初闻简策侍前旒，又见衣冠送作州。","北府时清惟可饮，西山气爽更宜秋。","功名不朽聊通袖，海道无违具一舟。","枉读平生三万卷，貂蝉当复自兜牟。"],"title":"寄送定州苏尚书"}
