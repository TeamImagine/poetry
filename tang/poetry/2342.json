{"author":"高适","id":2342,"strains":["仄仄平仄平，平平仄仄仄。","○平仄平仄，平仄平平仄。","仄仄○○平，平平仄平仄。","○平仄平仄，○仄仄平仄。","仄仄平仄平，平平仄平仄。","仄平仄平仄，平仄平平仄。","○仄仄仄平，平○仄平仄。"],"paragraphs":["岁晏谁不归，君归意可说。","将趋倚门望，还念同人别。","驻马临长亭，飘然事明发。","苍茫眺千里，正值苦寒节。","旧国多转蓬，平台下明月。","世情薄疵贱，夫子怀贤哲。","行矣各勉旃，吾当挹余烈。"],"title":"宋中别李八"}
