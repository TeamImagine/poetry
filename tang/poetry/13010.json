{"author":"孟郊","id":13010,"strains":["平仄平平○，仄仄平平○。","平平仄仄仄，仄仄仄仄平。","平平仄平仄，平仄○○平。","平平平仄仄，仄仄仄平平。","仄仄平仄仄，平平仄平平。","仄仄仄○仄，平平仄平○。","仄仄○平仄，仄平平仄○。","○平平仄仄，平○仄○平。"],"paragraphs":["朝亦连州吟，暮亦连州吟。","连州果有信，一纸万里心。","开缄白云断，明月堕衣襟。","南风嘶舜琯，苦竹动猿音。","万里愁一色，潇湘雨淫淫。","两剑忽相触，双蛟恣浮沈。","鬬水正回斡，倒流安可禁。","空愁江海信，惊浪隔相寻。"],"title":"连州吟 三"}
