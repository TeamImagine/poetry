{"author":"孔武仲","id":200344,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["与君生世共飘蓬，会面荒陂寂寞中。","芳酒一樽留夜语，旅程千里倦春风。","追思荐鹗门阑旧，黙感跳丸岁月空。","闻道束书游帝阙，偷闲应肯访衰翁。"],"title":"寄张端父"}
