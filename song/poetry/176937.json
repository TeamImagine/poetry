{"author":"司马光","id":176937,"strains":["○仄平平仄，平平仄仄平。","○平平仄仄，仄仄仄○平。","仄仄平平仄，平平仄仄平。","平平仄平仄，平仄仄○○。","仄仄平平仄，平平仄仄○。","平平平仄仄，平仄仄平平。","平仄平平○，平平仄仄平。","平○仄○仄，仄仄仄平平。"],"paragraphs":["相府新承檄，兰台旧校文。","题舆荣得士，把袂惜离群。","首夏郊原秀，晴阳草树曛。","觚棱日边远，关塞雾中分。","翠岭林端出，飞泉竹外闻。","金羁游烂熳，珠履醉缤纷。","人服声光重，官无薄领勤。","归期肯留滞，汉主待渊云。"],"title":"送次道通判西京"}
