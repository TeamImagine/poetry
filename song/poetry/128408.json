{"author":"高斯得","id":128408,"strains":["平仄仄平仄，平平仄仄平。","平平仄仄仄，平平仄平平。","○仄？○仄，仄仄平平平。","仄仄○○仄，○平平仄○。","平○仄仄仄，仄仄平平平。","仄平○平平，仄仄平○平。","仄仄平仄仄，平平仄仄仄。","平平仄平仄，平仄仄仄平。","仄平仄仄平，平平○仄仄。","平仄仄仄仄，仄平平仄平。","仄平仄仄仄，仄仄平平仄。","仄○仄仄仄，仄平○○平。","○平仄仄仄，仄仄○平平。","○平仄平○，仄仄仄仄平。","仄平○平仄，仄仄平平平。","仄仄仄平仄，平平仄平○。","平平仄○仄，○仄平平平。","仄平平平仄，平仄平○平。","平平仄仄仄，平仄平平平。","仄仄平仄仄，仄平平○平。","○○仄仄仄，仄仄平平平。","仄平仄仄仄，平平○仄平。","平仄仄仄平，平仄○平○。","平平仄仄○，平仄○仄平。","平○仄仄仄，○仄○平平。","仄○仄仄仄，平仄平平○。","仄仄仄仄仄，平○○○平。","仄平仄仄○，平平仄平平。","仄平平仄仄，仄仄仄仄平。","○平仄仄仄，仄平仄平平。"],"paragraphs":["狂客写孤愤，危词戁戁𪫺。","秋岩露节角，春林扫秾纤。","长铗剚横鳄，寸铁刳妖蟾。","赤子临横草，苍生捐盖苫。","无衣可自蔽，有突何由黔。","冽泉浸苞稂，白露摧苍蒹。","念此心怛怛，因之泪渐渐。","谁能坐扪舌，聊欲一奋髯。","百忧不易穷，千篇犹未餍。","生气凛不惫，死灰惊复炎。","敢云寡鹤唱，尚欲神龙潜。","拾遗爱薛孟，谪仙重王阎。","相邀共夜话，快读临风檐。","更阑堲频折，乐极酒屡拈。","国家正闲暇，上下方熙恬。","贾谊枉流恸，桓侯笑针砭。","无庸事吟讽，且复披湘缣。","缅怀西方美，遐想虞庭佥。","狂愚易构祸，讥刺徒招嫌。","舌出躬是瘁，戏言心如惔。","且当阮籍醉，莫待申屠箝。","及今不自悔，明神将汝歼。","之子七步才，时命三年淹。","江湖久放浪，虀盐应饇懕。","端如伏槛虎，更似缘竿鲇。","匮藏玉有美，台馈金无兼。","我欲引自近，寒盟应重燖。","弁山蕨可茹，苕溪鲫堪黏。","诺金虽未坠，许剑已可觇。","从今但洗耳，水程报邮签。"],"title":"次韵王秉纯投赠三十韵"}
