{"author":"欧阳修","id":79046,"strains":["平平○平仄，仄仄平仄仄。","平仄仄平平，平平仄○仄。","仄仄仄平平，平仄仄仄仄。","平○○平平，仄仄平仄仄。","平平仄平仄，仄仄仄平仄。","平平仄平仄，仄仄仄平仄。","平仄仄○平，仄仄平仄仄。","仄平平平仄，仄仄仄平仄。","仄仄平仄平，平仄仄平仄。","仄平仄平○，仄仄仄平仄。","仄平仄仄平，仄仄仄平仄。","仄平平平仄，平仄仄平仄。","平平平平○，仄仄仄仄仄。","仄仄仄平平，平平仄平仄。"],"paragraphs":["蛮荆鲜人秀，厥美为物怪。","禽鸟得之多，山鸡禀其粹。","众彩烂成文，真色不可绘。","仙衣霓纷披，女锦花綷縩。","辉华日光乱，眩转目晴惫。","高田啄秋粟，下涧饮寒濑。","清唳或相呼，舞影还自爱。","岂知文章累，遂使网罗挂。","及祸诚有媒，求友反遭卖。","有身乃吾患，断尾亦前戒。","不群世所惊，甚美众之害。","稻粱虽云厚，樊絷岂为泰。","山林归无期，羽翮日已铩。","用晦有前言，书之可为诫。"],"title":"金鸡五言十四韵"}
