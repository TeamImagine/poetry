{"author":"虞俦","id":62045,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["袅袅酸风吹客衣，冥冥芳树揽愁思。","谁教宦路分南北，自是人生足别离。","送岸飞花何太急，留人夜雨故来迟。","眼前他日凫鸿堕，莫作情疏不寄诗。"],"title":"送别王诚之给事"}
