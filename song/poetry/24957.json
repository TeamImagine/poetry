{"author":"余靖","id":24957,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["白衣远远到江楼，报道携壶助胜游。","醉眼便堪终日富，离肠先破一春愁。","梅梢背岭开犹晚，雪片当风舞未休。","此景满觞方得意，不须千酿敌封侯。"],"title":"谢孙抗员外惠酒"}
