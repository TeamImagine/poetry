{"author":"刘子翚","id":15640,"strains":["仄仄仄仄平仄平，平平仄平平仄平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","仄平平仄仄平仄，平仄仄平平仄平。"],"paragraphs":["一雪度腊寒不春，风光淡然溪谷滨。","清湖读易月当午，乌石挂庐梅照晨。","未借流膏耕沃野，聊乘爽气款苍垠。","嗣音风雅愧辞竭，安得笔翻云汉津。"],"title":"原仲致中寄梅雪二诗再次前韵  其一"}
