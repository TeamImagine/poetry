{"author":"张籍","id":1916,"strains":["平平平平平仄平，平平仄仄平平平。","○平平仄仄仄○，仄仄平○○仄平。","仄平平○平平仄，仄平平平仄平仄。","平平仄仄仄仄平，平仄平平仄仄仄。","仄平仄平平仄平，平仄平平仄仄平。"],"paragraphs":["春江无云潮水平，蒲心出水凫雏鸣。","长干夫婿爱远行，自染春衣缝已成。","妾身生长金陵侧，去年随夫住江北。","春来未到父母家，舟小风多渡不得。","欲辞舅姑先问人，私向江头祭水神。"],"title":"杂曲歌辞 春江曲"}
