{"author":"赵蕃","id":73461,"strains":["平平仄平仄，仄仄仄平平。","仄平仄平○，平平仄平○。","仄○平平平，平仄平平平。","平平仄平平，平平仄仄仄。","仄平○仄平，平仄仄仄○。","平平○仄仄，仄仄仄仄平。","仄平平平平，仄平仄平○。","平平仄平仄，仄仄平仄平。","平平仄仄平，仄仄平仄平。","仄平仄○仄，仄平平平○。","平仄仄○仄，仄仄平平平。","仄平平仄仄，平平仄平平。","仄仄仄平仄，仄仄仄仄平。","○平仄平平，平平仄平平。","仄平仄平仄，仄平仄平平。","仄仄平仄平，仄平平仄平。","仄仄仄○平，仄平仄仄平。","仄平仄平平，平平仄○仄。","平平○○仄，平仄仄仄平。","平平○仄仄，仄仄平平平。"],"paragraphs":["霜风入枯苇，客枕那能安。","起寻短灯檠，捐书复慵看。","缅思平生游，平陆多奔湍。","怀哉岂无人，荆吴路漫漫。","大孙行秘书，今古靡不观。","天文号隠奥，坐使十载殚。","溢而为文章，卷舒见波澜。","丞哉亦奇士，老不卑小官。","诗成太白豪，笑杀东野寒。","酒酣或看剑，肯为无鱼弹。","仪也节更苦，凛若谁能干。","譬之于草木，青松蔽春兰。","不愿太官赐，自爱苜蓿盘。","相携住荆溪，冥鸿渺云端。","酿泉饮佳客，采溪荐朝餐。","不负风月佳，始知天地宽。","我欲往从之，买船斩钓竿。","富春访严陵，吴淞觅张翰。","人生鲜如意，高趣况易阑。","君毋轻此乐，此乐非游般。"],"title":"寄孙子进昆仲"}
