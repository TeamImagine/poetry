{"author":"王珪","id":12401,"strains":["仄仄仄平仄，○仄仄仄平。","仄仄○仄仄，平仄平仄平。","仄仄仄平仄，仄平仄仄平。","平仄平仄仄，仄仄平仄平。","仄仄仄仄○，仄仄平仄平。","平平仄仄仄，平平仄平平。","仄仄平仄仄，○仄平仄平。","仄平○仄仄，仄平平○平。","仄仄平仄仄，仄平平仄平。"],"paragraphs":["汉祖起丰沛，乘运以跃鳞。","手奋三尺剑，西灭无道秦。","十月五星聚，七年四海宾。","高抗威宇宙，贵有天下人。","忆昔与项王，契阔时未伸。","鸿门既薄蚀，荥阳亦蒙尘。","虮虱生介胄，将卒多苦辛。","爪牙驱信越，腹心谋张陈。","赫赫西楚国，化为丘与榛。"],"title":"咏汉高祖"}
