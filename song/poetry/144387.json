{"author":"柴随亨","id":144387,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["又见东风吹路尘，伤心红紫易因循。","杜鹃啼歇三更雨，燕子衔归一半春。","近水夕阳凭远树，东家飞絮落西邻。","小舟撑出前村去，忽听人声不见人。"],"title":"晚春即事"}
