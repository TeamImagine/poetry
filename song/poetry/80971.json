{"author":"张镃","id":80971,"strains":["○仄平平仄平仄，平仄仄平平○仄。","仄○平仄仄平平，平仄平平平仄仄。","仄平○仄仄平平，平平仄仄○平平。","平平○仄仄平仄，仄仄仄仄平仄平。","平平仄仄仄仄仄，仄仄仄仄○平平。","仄○平仄平仄仄，仄仄○仄平平平。","仄平仄仄平仄仄，仄仄平○平仄仄。","○平平仄仄仄○，仄仄○平○仄仄。","平平仄仄仄○平，仄平仄仄○平○。","仄○仄仄仄仄○，仄仄仄○仄仄○。","仄平仄仄仄仄仄，仄仄平平仄平○。","仄平平仄仄平平，仄仄平平○仄仄。","平平平平平○仄，仄仄平平○平仄。","平平平仄仄平平，平仄平平平仄仄。"],"paragraphs":["张子为人懒无对，遮手一官追行辈。","扑缘埃壤半年余，亡补公家真合退。","病羸应念故园荒，连缄力扣中书堂。","琳宫分秩问天得，给舍便喜书敕黄。","沉疴返舍倏去体，涸鲋顺水回春塘。","壁间先挂陈处士，案上更置铜炉香。","易编与我为四友，一段因缘殊不偶。","从容何止两岁期，自此相依当耐久。","清腴气貌俨如生，入京尚想骑馿行。","世间大事硬汉了，物有所重有所轻。","后来一曲愈可尚，不暇随人作卿相。","急归依旧白云乡，忍使猿惊空蕙帐。","东吴西华遥相望，海雾天风正摧荡。","无边花月自依春，来伴南湖诗酒舫。"],"title":"奉祠云台题陈希夷画像"}
