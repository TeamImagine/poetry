{"author":"刘克庄","id":115225,"strains":["仄平仄仄仄仄平，○仄平仄平平平。","平平平平平仄仄，仄仄仄仄平平平。","平平仄仄平仄仄，仄平仄平仄○○。","仄仄平仄仄仄仄，仄平仄仄平○平。","仄平平仄平仄仄，仄仄仄仄平仄平。","平平○仄○仄仄，仄仄仄仄平仄平。","仄平仄仄仄仄仄，平仄平平平○仄。","仄平仄仄仄仄仄，仄平仄仄平仄○。","仄平仄平仄平平，仄○平仄平仄平。","平○平仄仄平仄，○仄仄仄平平平。"],"paragraphs":["自矜力健爪距刚，乘夜阴黑来康庄。","东家亡羊西失狗，不觉杲日升扶桑。","村农贾勇群捕逐，一农奋戈扼其吭。","虎立而攫吼动地，万夫辟易农重伤。","众戈攒聚攻腹背，虎既倒毙农亦僵。","居人空巷观死虎，竞设饮具罗酒浆。","独怜逝者不可返，孩幼呱呱啼其傍。","古来猛士岂易得，揖蛙可以图霸王。","恨渠手无羽林枪，血膏原野魂国殇。","何如姑养北宫勇，犹可自附南方强。"],"title":"闰夏六月书事一首"}
