{"author":"薛能","id":25032,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["秋赋春还计尽违，自知身是拙求知。","唯思旷海为休处，忽喜孤舟似去时。","连浦一城兼汴宋，夹堤千柳杂唐隋。","从来此恨皆前达，敢负吾君作楚辞。"],"title":"下第后夷门乘舟至永城驿题"}
