{"author":"释德洪","id":228009,"strains":["仄○仄平平，仄仄平平仄。","仄平○仄仄，仄仄平平仄。","仄仄○仄平，仄平仄仄平。","仄仄仄平仄，仄平平仄平。","仄平仄○平，平平仄仄仄。","平平仄仄平，仄仄仄○仄。","平仄仄○仄，仄仄仄仄○。","仄○仄仄仄，仄○平仄平。"],"paragraphs":["子从大梁来，会我秦淮道。","十年三度别，此别吾甘老。","学道如牧羊，败群者则鞭。","一切但仍旧，自然常现前。","子初不衣绵，而今便故絮。","山舟日夜逃，美貌岂长住。","时至不相待，勿恃骨肉间。","要当自努力，譬如人上山。"],"title":"送一上人"}
