{"author":"黄庚","id":160508,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["行李担书一鹤随，莲香{巾兼}幕政声驰。","山川太史九州记，桑稼豳风七月诗。","如晦箕裘传相种，少陵衣钵付孙枝。","谋身儒术谁云拙，尧舜君民正此时。"],"title":"呈营田司杜希圣提领"}
