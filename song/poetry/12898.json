{"author":"曹勋","id":12898,"strains":["平平平仄仄平平，平仄平平仄仄平。","平仄仄平平仄仄，平平仄平仄平平。","平平仄仄平仄仄，仄仄仄平仄仄平。","仄仄仄平平仄仄，平平仄仄仄平平。"],"paragraphs":["方惭虚薄预时流，仍见娉婷恰上头。","檀口细能哦赤壁，羊醅喜为沃清愁。","当轩妙有眉宇秀，列屋尚谁庭院幽。","颇恨夜深人已醉，翔然翠袂挽无由。"],"title":"和曾守出后房丽人"}
