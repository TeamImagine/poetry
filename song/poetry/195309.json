{"author":"苏轼","id":195309,"strains":["仄仄平平仄，仄平平仄平。","仄平仄仄仄，平平仄平平。","平平仄平○，平仄仄平平。","仄平平仄平，仄平平仄平。","仄平平平仄，仄仄平仄平。","仄仄平仄仄，○平仄平平。","仄平仄平仄，仄平仄平平。","平平仄平仄，仄仄平仄平。","仄平仄仄仄，仄仄仄平○。","平平平仄仄，平仄仄平平。","○○仄仄平，仄仄仄平平。","平仄平○○，平仄平仄平。","平平仄仄仄，平平仄平平。","仄仄仄平仄，仄仄仄仄平。","○平仄仄仄，仄仄仄仄平。","平平平仄仄，仄○平平○。"],"paragraphs":["翠栝东南美，近生神岳阴。","惜哉不可致，霜根络云岑。","仙风振高标，香实陨平林。","偶随樗栎生，不为樵牧侵。","忽惊黄茅岭，稍出青玉针。","好事虽力取，王城少知音。","岂无换鹅手，但知觅来禽。","高怀独夫子，一见捐橐金。","得之喜不寐，赠我意殊深。","公堂开后阁，凡木愧华簪。","栽培一寸根，寄子百年心。","常恐樊笼中，摧我鸾鹤襟。","谁知积雨后，寒芒晓森森。","恨我迫归老，不见汝十寻。","苍皮护玉骨，旦暮视古今。","何人风雨夜，卧听饥龙吟。"],"title":"王仲至侍郎见惠稚栝种之礼曹北垣下今百余日矣蔚然有生意喜而作诗"}
