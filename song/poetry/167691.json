{"author":"苏寿元","id":167691,"strains":["仄仄平平仄仄平，仄平平仄仄平平。","平平平仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["转眼江流已昨非，便随鸥鹭省渔矶。","飞花无复浪千顷，倒影依然山四围。","不向静中观物理，更于何处觅天机。","兴来倚杖斜阳外，弄遍潺湲未肯归。"],"title":"水退"}
