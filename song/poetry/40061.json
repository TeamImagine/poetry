{"author":"陆游","id":40061,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["饭饱逍遥信所之，芡塘蔬圃遍游嬉。","梧楸凋落风高后，瓜瓠轮囷雨足时。","犬喜人归迎野路，鹊营巢稳占低枝。","晚来懒复呼童子，自掩柴门上扊扅。"],"title":"舍北行饭"}
