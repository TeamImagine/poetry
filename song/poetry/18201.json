{"author":"吴芾","id":18201,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平仄仄，仄仄平平仄仄平。","仄仄平平平仄仄，仄平平仄仄平平。"],"paragraphs":["晓驱千骑出郊坰，极目江天万里晴。","风入鼓鼙声益壮，日烘旗帜色增明。","安边虽是难忘战，和众由来在戢兵。","但愿从今烽燧息，早归林下看升平。"],"title":"春阅偶成三首  其一"}
