{"author":"王柏","id":123854,"strains":["仄仄○平仄，平平仄仄○。","仄○平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","○仄平平仄，○仄仄仄平。","仄○平仄仄，仄仄仄平○。","平仄平平仄，平○仄仄○。","仄平平仄仄，平仄仄平平。","仄仄平平仄，○平仄仄○。","平平平仄仄，○仄○平平。","仄仄平○仄，○平平仄平。","平平平仄仄，仄仄仄平○。","仄仄平平仄，○平仄仄平。","平平平仄仄，平○仄平平。","仄仄平○仄，平平平仄平。","平平○仄仄，仄仄仄平平。"],"paragraphs":["宝祐重颁历，祥开甲子三。","一分春色满，喜溢寿卮宽。","去岁霑馀庆，连宵饫豆笾。","今年东望处，紫气护天关。","正阻松椿祝，难忘契谊覃。","只将生硬语，便作瓣香看。","天不生贤数，人培厚德难。","几年涵养力，方到介而安。","出处随时义，从容最可观。","青云平进步，中立了无偏。","一解星屏绂，扁舟归故山。","修门无一字，已决此身闲。","卜筑迁新宇，除书动笋班。","勤渠朱邸讲，公论蔼朝端。","善类频回首，争先傒奏篇。","忠嘉当有力，圣德本天涵。"],"title":"寿潘介岩"}
