{"author":"杜甫","id":3816,"strains":["仄仄平○仄，○○仄仄平。","平平○仄○，仄仄○平平。","仄仄平平仄，○○仄○平。","平○仄仄仄，平仄仄平○。","平仄平平仄，平平仄仄平。","平平仄平仄，仄仄仄平平。"],"paragraphs":["有使归三峡，相过问两京。","函关犹出将，渭水更屯兵。","设备邯郸道，和亲逻些城。","幽燕唯鸟去，商洛少人行。","衰谢身何补，萧条病转婴。","霜天到宫阙，恋主寸心明。"],"title":"柳司马至"}
