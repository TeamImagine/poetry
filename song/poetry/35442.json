{"author":"梅尧臣","id":35442,"strains":["仄仄平仄平，○平平仄仄。","仄○仄平平，平仄仄平仄。","平○仄平仄，仄仄○平仄。","平平仄平○，仄仄仄平仄。","仄平平平平，仄仄仄平仄。","平仄仄仄○，仄仄仄平仄。","○○平仄平，仄仄平平仄。","仄仄仄平平，平平平仄仄。","平○平仄○，仄仄平平仄。","○平○仄○，平仄○平仄。"],"paragraphs":["我本山水乡，看山常不足。","自从到官来，尘事便拘束。","尝闻此山寺，法宇深云木。","无由一来过，梦想向岩谷。","按田趋邻疆，跨马涉平陆。","良友送我行，偶与赏心属。","禅庭鸣白鸡，祖席歌黄鹄。","野气逼人寒，岚光添酒绿。","言离非远离，但爱交情笃。","重游应有期，君亦行车促。"],"title":"检覆叶县鲁山田李晋卿饯于首山寺留别"}
