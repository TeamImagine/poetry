{"author":"白居易","id":15994,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["故人安慰善为辞，五十专城道未迟。","徒使花袍红似火，其如蓬鬓白成丝。","且贪薄俸君应惜，不称衰容我自知。","银印可怜将底用，只堪归舍吓妻儿。"],"title":"初著刺史绯荅友人见赠"}
