{"author":"许应龙","id":95088,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["盛名从古号难居，公独峥嵘四纪余。","禁陛几年闻曳履，帅垣三度拜除书。","寿祺合享千龄永，往事俄惊一梦如。","久矣辱知惭未报，仰瞻丹旐倍欷歔。"],"title":"挽李文昌  其二"}
