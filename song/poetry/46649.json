{"author":"梅尧臣","id":46649,"strains":["仄平仄平平，仄○平平平。","平平仄平仄，平仄平平平。","平平仄平仄，平仄仄仄平。","仄平仄仄平，平仄仄仄平。","平平仄仄仄，仄仄平仄平。","仄仄仄仄仄，仄仄○平平。","仄仄仄仄平，仄仄仄仄平。","平○仄平仄，仄仄平仄平。","仄平平仄仄，仄仄仄仄平。","仄○平仄仄，仄仄平仄平。","仄仄仄仄仄，○仄仄平平。"],"paragraphs":["大梁国南门，驲骑方腾趋。","波波一何急，蛮寇围番禺。","番禺本无备，前赖魏大夫。","大夫筑子城，今得守以须。","兵虽不满万，闭壁堪指呼。","老幼转木石，壮健操矛弧。","廪库得以完，日月不易图。","城中旧无井，魏凿安辘轳。","魏由飞语去，不使立外郛。","古称时有待，浅薄皆谓纡。","曲突与烂额，看取报功殊。"],"title":"书南事"}
