{"author":"韩元吉","id":29543,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["空谷天寒翠袖遮，无人曾见玉钗斜。","诗成落日千寻竹，歌就残阳万点鸦。","妆额浅深知内样，舞衣裁翦胜京华。","自怜已作高唐梦，须信饥肠眼易花。"],"title":"再用前韵戏传道"}
