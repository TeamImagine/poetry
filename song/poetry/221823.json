{"author":"穆修","id":221823,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["江天梅雨昼萧萧，送别愁吟白纻谣。","处士才高融未荐，骚人魂断玉方招。","自伤枥骥心千里，空羡冥鹏志九霄。","酒罢征鞍迢递去，不堪回首木兰桡。"],"title":"送毛得一秀才归淮上  其一"}
