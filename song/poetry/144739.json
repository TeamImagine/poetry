{"author":"陈杰","id":144739,"strains":["平平仄仄平平仄，仄仄平平平仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["同朝尚忆当时事，我去明朝公入台。","岳柱摧边忽英簜，海尘扬处又蓬莱。","梦阑杞国忧天痛，世换辽东避地回。","似尔全归亦安憾，贞元遗曲自生哀。"],"title":"挽龚竹卿"}
