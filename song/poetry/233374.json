{"author":"李彭","id":233374,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["江梅疏雨弄晴曛，割取江东一信春。","剩得耐寒惊蛱蝶，竟来占醉倒纶巾。","未容作赋重招屈，岂敢含毫论过秦。","何日大梅梅子熟，从渠高浪白如银。"],"title":"江梅"}
