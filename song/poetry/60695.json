{"author":"许及之","id":60695,"strains":["仄平仄平○仄仄，平平平仄仄平仄。","仄平平平○仄○，仄平平平仄平仄。","仄仄平平平仄仄，仄仄平平平仄仄。","平平仄仄仄仄平，仄○仄平平仄仄。","仄平仄平仄平仄，仄○仄平平仄仄。","平平仄平平仄平，仄仄○平平仄○。","平仄平平平仄平，仄平仄仄平平平。","仄平仄平平仄仄，○仄仄仄平○平。","平平仄○平仄仄，平平仄平平仄仄。","仄平仄仄平仄平，平○平平平仄仄。","仄平平平○仄仄，仄平平平平仄仄。","仄○仄仄○平平，仄仄仄平平仄仄。"],"paragraphs":["贵公宝研如宝璧，书生摩墨但摩石。","有文无研正不妨，有研无文亦堪惜。","渐老祇愁才力尽，片歙拳端宁不靳。","吾家面样什袭珍，色如马肝肤理润。","昔言眼为石之病，此论不公吾有证。","星辰在天珠在渊，此石睛光鸜鹆莹。","文字之祥吾敢颛，郑侯一见心拳拳。","百年石交吾与汝，更有甚者吾当捐。","儿曹旁观俱唧唧，儿曹莫痴翁岂失。","郑侯自有无价珍，持献于人吾惴栗。","愿侯珍研如所有，少时光芒须逼斗。","会看落笔中书堂，却试玉堂挥翰手。"],"title":"以端研送郑景元同年"}
