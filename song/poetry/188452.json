{"author":"魏野","id":188452,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["主上求人镇大藩，桂林虽远莫嗟叹。","薛能嘉树非真命，韩愈潮阳是谪官。","甘雨将沾蛮草润，仁风先扫瘴烟残。","龙钟不得相随去，愿寄州图枕石看。"],"title":"送王太博出镇桂林"}
