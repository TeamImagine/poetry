{"author":"张耒","id":217509,"strains":["仄仄○仄仄，仄仄仄仄○。","平平仄平仄，平仄仄平平。","平仄仄平仄，仄仄平仄平。","平平平仄仄，平仄仄平平。","仄仄平仄仄，仄仄仄仄平。","平平仄仄仄，仄仄仄平平。"],"paragraphs":["赫赫三万里，共煮一鼎汤。","蓬茅数椽屋，何处有清凉。","惟有摄心坐，憩此真道场。","清虚无一物，焚灼不能伤。","自我知此趣，两脚不下堂。","人皆笑我拙，我亦笑人狂。"],"title":"畏暑不出"}
