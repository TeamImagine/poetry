{"author":"柴望","id":137281,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["玉旨传宣夜直扉，制麻侵晓进呈归。","三槐龙影连青琐，千柳鶑声度紫薇。","袖惹炉香飘雾霭，砚传盘露映旌旗。","承恩更赐金莲炬，犹胜清光太乙藜。"],"title":"呈中书权直程沧洲"}
