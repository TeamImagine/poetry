{"author":"孔武仲","id":200520,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["暂寄潇湘百尺船，谁论灶冷突无烟。","城阴潦积朝慵出，枕底波鸣夜废眠。","潭府更看花似锦，洞庭将泛水如天。","相期尽校蓬山藏，不只东流酹酒仙。"],"title":"次韵邓慎思见寄"}
