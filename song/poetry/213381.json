{"author":"贺铸","id":213381,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["天涯樽酒与谁开，风外徂春挽不回。","扫地可怜花更落，卷帘无奈燕还来。","王孙莫顾漳滨卧，渔父何知楚客才。","强策驽筋怀故国，浮云千里思悠哉。"],"title":"海陵西楼寓目"}
