{"author":"崔敦礼","id":30098,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["当年王气拥神州，衮衮朝宗此地由。","自昔好山犹故色，只今清泗漫安流。","苍烟锁合神仙府，宿藓封深魍魉囚。","病眼不堪重北望，西风挥泪下扁舟。"],"title":"龟山"}
