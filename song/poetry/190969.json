{"author":"韦骧","id":190969,"strains":["平仄平平仄仄仄，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["浮世难逢故旧并，贡闱风月可忘情。","当年论事皆陈迹，此日评文亦浪名。","荏苒光阴逾一纪，间关志气话平生。","且将觞咏消闲隙，鹏鷃逍遥理自明。"],"title":"示黄彦发欧阳勉甫道旧"}
