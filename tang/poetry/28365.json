{"author":"陆龟蒙","id":28365,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["秋来频上向吴亭，每上思归意剩生。","废苑池台烟里色，夜村蓑笠雨中声。","汀洲月下菱船疾，杨柳风高酒斾轻。","君住松江多少日，为尝鲈鲙与莼羹。"],"title":"润州送人往长洲"}
