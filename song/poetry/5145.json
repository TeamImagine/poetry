{"author":"释正觉","id":5145,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["历历机梭看转旋，衲僧手眼有千千。","将知白雪上方饭，出自黄云负郭田。","溉灌流金溪口月，耕犂卷幕陇头烟。","和泥合水谁家事，参饱元无分外禅。"],"title":"机禅人发心丐田"}
