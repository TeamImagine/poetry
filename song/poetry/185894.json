{"author":"徐积","id":185894,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["厨头火灭童偷饭，梁上巢空鸟避灯。","入夜更无同舍客，今朝唯有放猿僧。","樵庵已贮霜前果，竹磴犹存腊后冰。","谁道烟霄花上处，一梯云级万余层。"],"title":"宿山馆  其八"}
