{"author":"徐夤","id":33918,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["济川无楫拟何为，三杰还从汉祖推。","心学庭槐空发火，鬓同门柳即垂丝。","中兴未遇先怀策，除夜相催也课[诗]。","江上年年接君子，一杯春酒一枰棋。"],"title":"温陵残腊书怀寄崔尚书"}
