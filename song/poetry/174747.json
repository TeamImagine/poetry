{"author":"刘敞","id":174747,"strains":["平平仄仄仄，仄仄平仄平。","仄○平平仄，平仄平○平。","平平仄平平，平仄仄平仄。","仄仄仄仄平，平平仄平仄。","平仄平平平，平平平仄仄。","平○平仄平，平仄平仄仄。","平平平仄仄，平仄平仄平。","仄仄仄平仄，○平平仄平。"],"paragraphs":["吾山会雨泽，汗漫千里秋。","不如芦泉水，来入城中流。","经营万余家，澄澈去无际。","我乐与众同，泉能起人意。","泉旁宜嘉林，时多桐与梓。","泉间宜美鱼，时有鲂与鲤。","谁能捐万事，来我泉上居。","我欲解章绶，从之泉上渔。"],"title":"芦泉"}
