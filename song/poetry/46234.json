{"author":"梅尧臣","id":46234,"strains":["平仄平○仄，仄平仄仄仄。","平仄仄平平，仄平平仄仄。","○平平仄平，仄仄平仄仄。","平仄仄仄平，仄仄仄平仄。","仄平○仄平，○平仄○仄。","仄平平仄仄，仄仄仄平仄。","平平平平平，仄平仄仄仄。","仄仄平仄平，仄仄平仄仄。","仄仄平仄平，○仄平○仄。","平平仄仄○，仄○仄仄仄。","平平仄仄仄，仄仄○○仄。"],"paragraphs":["前日辞亲泪，又为别友出。","愁极反无言，欲言词已窒。","荷公知我诗，数数形美述。","兹道日未堙，可与古为匹。","孟卢张贾流，其言不相昵。","或多穷苦语，或特事豪逸。","而于韩公门，取之不一律。","乃欲存此心，欲使名誉溢。","窃比于老郊，深愧言过实。","然于世道中，固且异谤嫉。","交情有若此，始可论胶漆。"],"title":"别后寄永叔"}
