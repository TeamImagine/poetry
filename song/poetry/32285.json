{"author":"姜特立","id":32285,"strains":["仄仄仄平仄，仄仄仄平○。","平平仄仄仄，仄仄○○平。","仄仄平平平，平平平○平。","平仄平仄仄，仄仄仄仄平。","平平仄平平，仄仄仄平○。","仄仄仄仄仄，平平平仄平。","仄平仄平平，仄仄○○平。","仄仄仄仄平，仄仄仄仄○。"],"paragraphs":["畎亩欲龟坼，好雨忽滂沱。","豪民不蓄谷，一旱将如何。","早晚炊香秔，呼奴蒸瓠壶。","为我讴一曲，便是击壤歌。","皆由使君恩，盛德致时和。","岂有六七月，溪流扬素波。","尔民亦何知，饱食输王租。","诵我喜雨诗，百世永不磨。"],"title":"喜雨寄曾少卿"}
