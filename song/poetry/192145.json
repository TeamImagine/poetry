{"author":"郭祥正","id":192145,"strains":["平平平仄平，仄仄○仄仄。","仄平平仄仄，仄仄仄平仄。","平平平仄平，仄仄仄仄仄。","平平仄平平，仄○仄仄仄。","平平仄仄平，平仄仄平仄。","仄平仄平平，○平平仄仄。","仄○平平仄，仄○仄平仄。","仄仄仄仄○，仄○仄○仄。","仄○仄仄○，平仄仄仄仄。","平平仄○平，平仄平仄仄。","平平仄仄仄，○仄仄仄仄。","○仄仄仄平，平仄平仄仄。","仄○平平仄，平平仄平仄。","仄平仄○平，平仄仄○仄。","仄○仄平仄，平仄○平仄。"],"paragraphs":["追维平昔游，十几丧六七。","与君虽尚在，踸踔各衰疾。","功名无几何，岁月忽已失。","伻来辱新诗，欲和久阁笔。","文章老愈精，光彩烂星日。","市门果神仙，参军真俊逸。","又如窥沙漠，铁骑万余匹。","一战孰与当，百胜得深术。","有过惧不闻，愚恶志所嫉。","言归洁其身，天命能自诘。","知音我愈寡，深谷讵敢出。","相望止一江，高议容接膝。","请观商山皓，宁终守蓬荜。","众人拉其华，君子俟其实。","定当卜邻去，携手藏于密。"],"title":"酬耿天隲见寄"}
