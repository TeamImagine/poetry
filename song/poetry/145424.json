{"author":"马廷鸾","id":145424,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["选将初年起范阳，和戎晚节误平凉。","大功宜受春秋责，盛毁何能日月伤。","文士谈兵多谬误，兰台作史漫裁量。","折衷自有成书在，公论从知千岁长。"],"title":"北平家传成  其二"}
