{"author":"陈棣","id":18920,"strains":["仄仄平仄○仄平，仄仄○平平仄平。","仄平○平仄仄仄，仄仄仄仄仄平平。","平平仄仄仄平仄，平仄仄平○仄平。","平平仄平平仄仄，平仄平仄平平平。","平平仄仄仄平仄，仄仄平平仄仄平。","平平仄仄○○仄，仄平仄○平平平。","仄平平仄仄平仄，○仄仄平平仄○。","仄○仄仄仄○仄，仄仄仄仄平平○。","平平仄仄平仄仄，仄仄仄仄平平平。","平○仄平仄平○，仄○○仄平平平。"],"paragraphs":["令尹韬潜藏六龟，逸韵长忧儿辈知。","剡藤敲冰琢玉板，月兔脱颖供毛锥。","冥搜岂但梦春草，招隠昔尝吟桂枝。","江山骏奔来笔下，疑有神助非人为。","公余退客醉经史，底用红裙捧玉卮。","凌云未读相如赋，解颐共听匡衡诗。","讵容陶令赋归去，且效谪仙歌别离。","手题六纸勿轻示，把玩自足娱安期。","千篇政恐雷电取，数仞不许门人窥。","何当筑坛拜诗将，一看横槊英雄姿。"],"title":"次韵陶几道观洪积仁诗编"}
