{"author":"孟郊","id":13176,"strains":["仄仄○平平，平平平平仄。","平平仄平平，仄○仄平仄。","仄平仄平平，平仄仄仄仄。","仄平平平仄，平平平仄仄。","平仄仄平平，仄平○○○。","○仄仄仄平，仄仄平仄○。","平仄平仄仄，平仄仄仄仄。"],"paragraphs":["歘驾空清虚，徘徊西华馆。","琼轮暨晨抄，虎骑逐烟散。","惠风振丹旌，明烛朗八焕。","解襟墉房内，神铃鸣璀璨。","栖景若林柯，九弦空中弹。","遗我积世忧，释此千载叹。","怡眄无极已，终夜复待旦。"],"title":"列仙文 清虚真人"}
