{"author":"程公许","id":106558,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["九万云程不作遥，暂教六月息鹏游。","骚情吟彻湖天晓，义胆寒生石剑秋。","想见床头谈屑堕，时浇椀面乳花浮。","云山不隔师墙恋，凭仗缄书乞点头。"],"title":"寄呈座主李左史三首  其二"}
