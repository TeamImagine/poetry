{"author":"刘言史","id":18085,"strains":["仄仄平仄平，仄平仄○平。","平平仄仄平，仄仄仄平平。","平平仄平仄，仄平仄平平。","平平平平○，仄仄平仄平。","仄仄仄平平，仄平仄平平。","平平仄○仄，平仄平平平。","平平○平仄，仄仄仄平平。","平平仄仄○，仄仄仄仄平。","仄平平仄平，仄仄平平平。"],"paragraphs":["错莫天色愁，挽歌出重闉。","谁家白网车，送客入幽尘。","铭旌下官道，葬舆去辚辚。","萧条黄蒿中，奠酒花翠新。","米雪晚霏微，墓成悄无人。","乌鸢下空地，烟火残荒榛。","生人更多苦，入户事盈身。","营营日易深，却到不得频。","寂寥孤隧头，草绿棠梨春。"],"title":"北原情三首 一"}
