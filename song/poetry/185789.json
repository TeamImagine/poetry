{"author":"徐积","id":185789,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["太平儒者好吟诗，鼓腹而歌事岂违。","顾我才华常患少，喜君辞翰动而飞。","不忧陋巷箪瓢罄，惟恐兰亭唱和稀。","更约山翁同一醉，梅花将谢燕将归。"],"title":"和吕秘校  其九"}
