{"author":"苏辙","id":198128,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["铜镮玉锁闭空堂，腕脱初惊笔札忙。","红烛遥怜风雪暗，黄封微泻桂椒香。","光明坐觉幽阴破，温暖深知覆育长。","明日白麻传好语，曼声微绕殿中央。"],"title":"次韵子瞻十一月旦日锁院赐酒及烛"}
