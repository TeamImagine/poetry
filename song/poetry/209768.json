{"author":"秦观","id":209768,"strains":["仄仄平平仄平仄，○仄仄仄平平仄。","仄仄平平仄仄平，平仄仄平○仄仄。","平仄仄仄平平平，仄仄仄平平仄仄。","仄仄○平平仄仄，平平仄仄平平仄。","仄仄仄仄平仄仄，平仄平平平仄仄。","○平仄仄仄平○，○仄仄平○仄仄。"],"paragraphs":["六合寥寥信茫昧，中有日月无根柢。","古往今来漫不休，青发素颜从此逝。","嗟予自少多邅回，气血未衰心已艾。","北渡长淮霜入屦，南窥禹穴尘生袂。","日凿一窍浑沌死，虽有余风终破碎。","回车复路可无缘，三问道人三不对。"],"title":"夜坐怀莘老司谏"}
