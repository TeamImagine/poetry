{"author":"袁说友","id":70701,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["竹林宾主乐襟期，并榜齐年两见之。","丙午同生虽共老，甲辰笑我独为雌。","秋鸿社燕时难值，桂酒椒浆醉莫辞。","半是天涯老行客，耆英当继洛中诗。"],"title":"丁端叔茶马会同年同庚"}
