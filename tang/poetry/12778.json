{"author":"卢照邻","id":12778,"strains":["○平平仄仄，仄仄仄平平。","平平平仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。","○平平仄仄，仄仄仄平○。","仄仄平平仄，平仄仄平平。"],"paragraphs":["三秋违北地，万里向南翔。","河洲花稍白，关塞叶初黄。","避缴风霜劲，怀书道路长。","水流疑箭动，月照似弓伤。","横天无有阵，度海不成行。","会刷能鸣羽，还赴上林乡。"],"title":"同临津纪明府孤雁"}
