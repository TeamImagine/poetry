{"author":"周孚","id":63405,"strains":["○平○仄平，仄仄平仄平。","平平仄平平，仄仄平仄平。","仄○仄平平，仄仄平仄○。","仄○仄平○，○仄平仄平。","仄仄仄○○，仄仄仄仄平。","○平仄平平，仄仄平仄平。","平平？平仄，仄仄仄仄平。","仄仄○平平，仄仄平仄平。","平仄仄○仄，平仄平平平。","仄○仄仄平，○平仄平平。","仄平仄○仄，仄仄平仄平。"],"paragraphs":["顷年闻子名，蹀躞天马驹。","初疑但秦豪，岂料还鲁儒。","理当久骞腾，术业谁不如。","尚淹惠文冠，更读城旦书。","一语不相应，屡捋猛虎须。","长松表寒林，信与萝茑殊。","尘埃堛胸次，一见气少苏。","念子如孤云，漠漠天一隅。","肮脏固当尔，颠沛谁为扶。","子看独鹤归，睢盱有群乌。","勉旃太行路，勿令摧子车。"],"title":"赠杨德隽"}
