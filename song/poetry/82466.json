{"author":"孙应时","id":82466,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["凌云胜槩压西州，又作龙泓尽日游。","数树寒梅香较晚，一坡修竹意藏秋。","酒间健笔能千字，胸次圆机综九流。","人境双清定难得，相从何处有羁愁。"],"title":"再答陈同年游字韵纪龙岩之集"}
