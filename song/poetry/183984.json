{"author":"刘攽","id":183984,"strains":["仄○平仄仄平平，平仄平平仄仄平。","仄仄平○仄仄仄，仄○平仄仄平○。","平平仄仄平○仄，仄仄平○仄仄平。","仄仄仄平○仄仄，○平平○仄平平。","平平○仄平○仄，平仄平平仄仄平。","仄仄平平平○仄，仄平平○仄平平。","平平仄仄平平仄，仄仄平平仄仄平。","仄仄平平○仄仄，仄平平仄仄平平。"],"paragraphs":["事从梁栋拯隳颓，民有余工库有财。","不待公输洎玉茧，肯论新甫与徂徕。","经营结构无遗巧，壮丽宏深要必该。","广砌水平铺淡碧，应门风过绝纤埃。","云山喷墨文屏合，金兽衔环洞户开。","势似名翚飞夭矫，喜知巢燕到裴徊。","陈平社宰非无意，薛惠邮亭信不才。","会道曹风如鲁卫，辅州元作帝京陪。"],"title":"次韵宋职方新修厅事"}
