{"author":"许昌龄","id":146317,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["南庄相对北庄居，更入深山十里余。","幽路每寻樵径上，真心还与世情疏。","云中犬吠流星过，天外鸡鸣晓日初。","昨日有人相问讯，旋将落叶写回书。"],"title":"南庄"}
