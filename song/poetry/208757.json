{"author":"吕南公","id":208757,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["三见梅花似故人，楚乡春是洛阳春。","蘸杯酒意枝枝重，入笔诗情处处新。","南野幽林寻去远，西园高树绕来频。","无心草木穷山里，还解遭逢侍从臣。"],"title":"奉和内翰太中建昌三见梅花"}
