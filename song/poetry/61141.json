{"author":"许及之","id":61141,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["孝庙祥刑首选抡，行藏何愧百年身。","共知草木威名旧，亲见旌麾号令新。","登陆政成俄告老，建旄好在奄归真。","传家有子无遗恨，千古佳城泽后人。"],"title":"郑光宗节使挽词"}
