{"author":"徐铉","id":497,"strains":["平平仄仄平仄仄，仄仄平平仄仄平。","仄仄平平平仄仄，平平平仄仄平平。","仄平平仄仄平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["时情世难消我道，薄宦流年厄此身。","莫叹京华同寂寞，曾经兵革共漂沦。","对山开户唯求静，贳酒留宾不道贫。","善政空多尚淹屈，不知谁是解忧民。"],"title":"和王明府见寄"}
