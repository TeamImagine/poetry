{"author":"李乂","id":34901,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["平阳馆外有仙家，沁水园中好物华。","地出东郊回日御，城临南斗度云车。","风泉韵绕幽林竹，雨霰光摇杂树花。","已庆时来千亿寿，还言日暮九重赊。"],"title":"奉和初春幸太平公主南庄应制"}
