{"author":"方岳","id":127370,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["造物无何亦小儿，一生心事只山知。","江湖晚岁勤行李，风雨重阳倒接{罒离}。","砚老自研明月露，蟹香新在菊花时。","与君共住维摩室，何日重携鹤膝枝。"],"title":"病中酬王尉"}
