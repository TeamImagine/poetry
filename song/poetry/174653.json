{"author":"刘敞","id":174653,"strains":["仄平仄平○，平○仄仄平。","平平仄仄仄，仄平平仄平。","仄仄平○平，仄仄仄仄平。","仄平仄仄仄，平仄平平平。","平仄仄平仄，平平平仄○。","平平仄平仄，平仄平仄平。","平仄平仄○，仄仄平平平。","平平仄平○，平仄仄平平。","平平仄平仄，平仄平平平。"],"paragraphs":["陕郊古云重，雄胜地所该。","群山左右顾，大河西北来。","府署凭中高，一日万景开。","是时八九月，秋色清池台。","樽酒雨余酌，笙歌云际回。","追欢缅前会，真乐非昔陪。","宾客虽日过，礼俗多嫌猜。","于焉备厨传，安得忘形骸。","神交与心赏，怀旧何悠哉。"],"title":"淮西延平以诗见寄因书陕城即事用酬来唱"}
