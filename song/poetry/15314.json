{"author":"刘子翚","id":15314,"strains":["仄仄平平仄，平平仄仄平。","平平平仄○，仄仄仄○平。","仄仄平平仄，平平仄仄平。","平平○仄仄，？平仄平平。","仄仄平平仄，平平仄仄平。","平平平仄仄，○仄仄平平。","仄仄平平仄，平平仄仄平。","仄平○仄仄，仄仄仄平○。","仄仄○○仄，平○仄仄平。","○平平仄仄，仄仄○○平。","仄仄平平仄，○平仄仄平。","仄平○仄仄，仄仄○平平。","平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平○仄仄，仄○仄平平。","仄仄平平仄，平平仄仄平。","○○平仄仄，仄仄○○平。","仄仄平平仄，仄○仄仄平。","仄平平仄仄，○仄仄平平。","○○平平仄，平平仄仄平。","○平平仄仄，仄仄仄○○。","仄仄平平仄，平平仄仄平。","仄平平仄仄，平仄仄平○。","仄仄○平仄，平○仄仄平。","仄○平仄仄，○仄仄平平。","仄仄平平仄，平○仄仄平。","平平○仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄○○○。","仄仄平平仄，平平仄仄平。","仄平平仄仄，仄仄仄平○。","仄仄○平仄，平平仄仄平。","平平平仄仄，仄仄仄仄平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","平平平仄仄，仄仄仄平平。"],"paragraphs":["肉食开边衅，天骄负汉恩。","阴谋招叛将，喋血犯中原。","饮马江河竭，鸣笳宇宙喧。","氛埃缠帝座，猰{犭俞}吠宫垣。","鼓锐梯飞壁，弯强矢及门。","黔黎惊瓦解，冠盖尽星奔。","走辙秦城地，浮航楚峡村。","画堂空锁钥，乐府散婵媛。","夜诏闻传玺，春王记改元。","三辰光尽匿，四海浪横翻。","伏阁惟群彦，兴邦在一言。","雉城期必守，虎旅更增屯。","龙困虽忧蚁，牛羸尚覆豚。","谋成擒颉利，义可绝乌孙。","坚壁师弥老，穷兵火自燔。","钩鱼犹假息，幕燕暂游魂。","恳款情先露，诛鉏党实繁。","横磨非嗜杀，下策且和番。","割地烦专使，要盟胁至尊。","赐弓垂拱殿，留宴玉津园。","回骑桑干北，游军广武原。","驱驰无立草，剖斲露空坟。","太子悲秦粟，明妃泣汉轩。","敌情终未测，邻好久宜敦。","晋赵封疆远，金汤阻固存。","短衣求李广，长啸得刘琨。","御极朝仪盛，胪传诏语温。","神霄分别仗，法驾引双辕。","内柳东风软，宫花丽日暄。","闾阎多喜气，箫鼓送芳樽。","运契天同力，时危祸有根。","覆车宜自戒，曲突更深论。","落拓江南士，飘零塞北藩。","蚤尝专翰墨，晚厌属櫜鞬。","拔剑思摩垒，怀书拟叩阍。","蹉跎谋不遂，感激气潜吞。","野迥寒烽照，楼高暮雨昏。","望乡心恍惘，忧国涕潺湲。","仄席勤咨访，垂绅乐引援。","鹓鸾方竞集，短翼待腾鶱。"],"title":"靖康改元四十韵"}
