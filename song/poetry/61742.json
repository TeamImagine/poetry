{"author":"虞俦","id":61742,"strains":["仄仄仄仄平，平仄○平○。","平仄○平仄，仄平仄平平。","平平仄平仄，仄仄仄平平。","仄仄仄平平，仄仄仄仄平。","平仄仄平仄，仄平仄仄平。","仄○仄平仄，平○仄仄平。"],"paragraphs":["讼牒日已稀，私幸庭无留。","胡不了租税，顾为此拘囚。","催科迫星火，对案亦包羞。","作苦念田家，岁莫得少休。","羔酒会邻里，盍归与妇谋。","刻期亦人耳，吾其反自修。"],"title":"除日狱空唯欠租监系颇众因悉纵遣之期以开岁五日毕来因记东坡先生倅杭除夜直都厅囚系皆满题诗壁间辄用其韵"}
