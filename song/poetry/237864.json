{"author":"王庭珪","id":237864,"strains":["○平平○平仄仄，平平仄仄○平仄。","仄平仄仄平仄平，平平仄仄平平仄。","仄平平仄仄平仄，仄仄平平平仄仄。","平平仄仄平仄仄，平平平平平仄仄。","仄○平仄仄仄平，○仄平平仄平仄。","仄○仄仄平平平，仄仄仄仄仄平仄。","仄平仄仄仄仄平，仄仄仄平○仄仄。"],"paragraphs":["王郎身如椰子大，胸蟠万卷犹能载。","少年著足名利场，归来卜筑红尘外。","太虚为室月为烛，四海诸公常所会。","穷阎陋室天下贵，驽奴丰车多覆败。","坐收浮念得此生，如炼真金岂常坏。","是中本自无亏成，坏与不坏亦何在。","请君直下赋一言，要识所存当默解。"],"title":"存存阁"}
