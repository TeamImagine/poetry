{"author":"王十朋","id":22456,"strains":["平仄仄平平仄仄，平平仄仄平仄平。","仄平○仄仄仄仄，平平仄仄平平平。","平平平仄平仄仄，仄○平仄平平平。","仄平平平仄平仄，仄平仄仄平仄○。","仄平仄仄仄平仄，平仄仄仄平平平。","平平平仄仄平仄，平平仄仄平平平。","仄仄平平平仄仄，仄仄○平仄平仄。"],"paragraphs":["蚕妇欲晴农欲雨，书生事业无雨晴。","况兹长日足可惜，薰风入户精神清。","虚窗文字遮眼暗，短檠灯火通宵明。","纸为良田力耕获，一廛稼穑嗤许行。","太山北斗仰韩子，千态万状穷周情。","群居涵养务浑厚，藩篱剖破销纷争。","拭目天衢骧骥足，下视污池雀儿浴。"],"title":"再用前韵勉诸友"}
