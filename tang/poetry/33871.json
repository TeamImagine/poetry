{"author":"徐夤","id":33871,"strains":["仄仄仄仄仄平平，○仄仄○仄仄○。","平仄平平○仄仄，平平平仄仄平平。","平平仄仄平平仄，平仄平平仄仄平。","仄仄○平仄平仄，平平仄仄仄平平。"],"paragraphs":["酒醒欲得适闲情，骑马那胜策杖行。","天暖天寒三月暮，溪南溪北两村名。","沙澄浅水鱼知钓，花落平田鹤见耕。","望断长安故交远，来书未说九河清。"],"title":"酒醒"}
