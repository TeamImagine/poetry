{"author":"贺铸","id":213115,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["未从名宦两蹉跎，可但诗狂与酒魔。","紫陌尘埃日驰逐，青楼灯火夜经过。","当时豪纵年方少，今日疏慵病更多。","唯见凭栏复敧枕，往来方寸奈情何。"],"title":"寄王岐"}
