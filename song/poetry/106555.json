{"author":"程公许","id":106555,"strains":["仄平平仄仄平平，仄仄平平仄仄平。","平仄平平平仄仄，仄仄仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一行奎画宠新除，左陛濡毫要直书。","何幸鹓班连省闼，误令鼠璞杂琼琚。","云窗雾阁非官府，璧月珠星近帝居。","二十年前旧骚律，琢磨今乃过黄初。"],"title":"西省斋宿陪侍左史曹舍人话旧以除当字赋诗下教和答  其一"}
