{"author":"张方平","id":90127,"strains":["仄仄仄平仄，仄平○仄平。","平平平仄仄，平仄仄平平。","仄仄平平仄，平平仄仄平。","平○平仄仄，仄仄仄平平。","仄仄平平仄，平平仄仄○。","平平平仄仄，仄仄仄平平。","平仄平平仄，平平仄仄平。","仄平○仄仄，仄仄仄平平。"],"paragraphs":["得谢自廊庙，事高疏仲翁。","安车虽驷马，归路已冥鸿。","令子承良冶，朱轓治左冯。","缁衣方改造，列鼎有余丰。","屦杖居多适，轩裳梦觉空。","天倪希柱史，性理问能公。","窗槛开潇洒，风烟接郁葱。","上方思贾谊，即奉小舆东。"],"title":"李少傅佚老亭"}
