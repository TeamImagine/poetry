{"author":"李彭","id":232056,"strains":["平平仄平仄，仄平仄仄平。","○仄平仄仄，仄平○仄○。","仄仄平仄平，平仄仄仄平。","平平仄仄平，平平仄平平。","平仄仄平仄，仄仄仄仄平。","○○仄○仄，仄仄○○平。","仄平仄平仄，平平仄平平。"],"paragraphs":["幽轩种佳菊，得秋耀素华。","颇与尘外客，特来当煮茶。","赏尔贞洁姿，珂雪净莫加。","今年日在房，晖晖弄新葩。","谁令色无主，稍稍作此花。","长吟复三嗅，亦复长叹嗟。","汲泉莳根本，蓝田待琼芽。"],"title":"小轩前菊花玉雪可念今年忽变鹅黄作诗小话"}
