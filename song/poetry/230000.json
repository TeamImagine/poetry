{"author":"苏过","id":230000,"strains":["平平平仄仄平平，仄仄平平仄仄平。","仄仄仄平仄仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["青山真似有情人，百里相迎列万屯。","积翠已堪供爽气，群趋如欲避雄尊。","少宽眼界尘埃外，却视醯鸡井陌喧。","方信胸中有余地，青丘云梦不劳吞。"],"title":"后旬日雨止遂行至大成冈初见嵩少"}
