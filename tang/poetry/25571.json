{"author":"李群玉","id":25571,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["龙骧伐鼓下长川，直济云涛古庙前。","海客敛威惊火斾，天吴收浪避楼船。","阴灵向作南溟主，祀典高齐五岳肩。","从此华夷封域静，潜熏玉烛奉尧年。"],"title":"凉公从叔春祭广利王庙"}
