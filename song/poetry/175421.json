{"author":"刘敞","id":175421,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄仄平。","仄平平仄平平仄，仄仄平平仄仄平。"],"paragraphs":["江外三峰倚碧天，古来相续几神仙。","自无飞骨何由到，赖有新诗尚许传。","饵术始知堪度世，听松真得自忘年。","会驱鸡犬从君隐，与择华阳数亩田。"],"title":"句容刘同年寄示游山诗及术煎"}
