{"author":"许介轩","id":140144,"strains":["仄仄平平仄仄平，平平仄仄仄平平。","平平平仄仄仄仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不必孤山是故庐，江湖稳处即安居。","家贫无料可供鹤，池小有泉能活鱼。","好客每倾赊到酒，因吟犹读老来书。","屋头但得梅常在，日月春风自有余。"],"title":"寄林可山"}
