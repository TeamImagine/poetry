{"author":"赵蕃","id":76662,"strains":["仄仄平平平仄平，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["竹里人家茅舍烟，竹篱崩缺涧鸣泉。","几声啼鸟隔林唤，两树桃花相对然。","古路经行斜更直，好山迎我后仍前。","𫏐谋坐睡还成觉，春草池塘思惠连。"],"title":"怀成父  其二"}
