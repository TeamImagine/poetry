{"author":"华镇","id":211957,"strains":["仄仄仄仄仄，平○仄平仄。","仄仄仄仄仄，○平平仄仄。","平仄仄平平，○仄仄仄仄。","○平仄仄仄，平平仄平仄。","○平平仄仄，仄平仄平○。","仄平仄仄仄，平仄仄平○。","仄平仄平仄，仄平平仄仄。","仄仄仄仄○，平仄仄平仄。","仄平仄仄仄，平平仄仄○。"],"paragraphs":["汲水苦绠短，低回就清浅。","绠短傥有续，重渊良不远。","清浅本无源，其涸易见𪾢。","重渊酌愈出，流波被沟畎。","膏肓苟愿治，会须好俞扁。","所之在万里，庸可策驽蹇。","白茅满原隰，刈之何不勉。","缉索绠乃长，单极恣舒卷。","寄声汲引者，功微利亦鲜。"],"title":"汲水诗"}
