{"author":"薛师鲁","id":123457,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["临流结屋植琅玕，中有高人咏考槃。","一曲秋烟青欲滴，满林春雨翠堪看。","山僧过乞归云杖，渔父来分钓月竿。","千古王猷惟此癖，但知此外别无欢。"],"title":"过王处士竹庄"}
