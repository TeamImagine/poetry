{"author":"杨亿","id":210803,"strains":["仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平仄仄仄，仄仄○平平。","仄仄平平仄，○平仄仄平。","仄平○仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["积日劳无补，弥天疾未瘳。","马卿非避事，盛宪自多忧。","目眩花成果，心惊蚁鬬牛。","豳冰那浣热，洛笛更生愁。","拂枕窗风度，穿帘隙日流。","唾壶从已缺，博齿亦慵投。","发箧寻桐录，支颐动越讴。","平生江海志，夕梦绕沧洲。"],"title":"属疾"}
