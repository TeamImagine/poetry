{"author":"王十朋","id":23884,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["高临无地屹山腰，今古知观几度潮。","水鉴挂空波正满，鲸鱼八穴浪还消。","雷初出地神龙怒，银忽成山海若骄。","圣世风涛合平静，不应泛溢似唐朝。"],"title":"观潮阁"}
