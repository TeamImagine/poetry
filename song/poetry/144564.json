{"author":"陈杰","id":144564,"strains":["仄平仄仄仄平○，平仄仄仄平○平。","平平仄仄仄○仄，平平仄仄仄仄仄。","平平仄○仄平平，仄仄平○仄仄平。","平平仄平○仄仄，平平仄平仄仄仄。","仄仄仄平平仄仄，平仄平○仄平仄。","仄平仄平仄仄平，平平○仄仄平平。","平平○仄平仄仄，平平平平仄平仄。","○平平平平仄仄，平仄平仄平仄仄。"],"paragraphs":["古丰怪事未前闻，谁遣盗起纷如云。","民无掩骭盗乘马，民无寸铁盗铸冶。","英英别乘紫髯风，万甲兵藏学古胸。","前年借才从柏府，今年驾车就熟路。","直指贼巢冞入阻，谈笑双收卞庄虎。","十年养痈破一朝，溪山深处复渔樵。","由来禁暴非智力，廉为先声义为的。","苍生何时苏息在，安得邦伯皆结辈。"],"title":"书孙州判澹翁再擒寇事迹"}
