{"author":"朱熹","id":55589,"strains":["仄○仄平仄，仄仄仄平平。","平仄仄平仄，仄○平仄平。","○平仄平平，仄平仄平平。","平仄仄平仄，仄仄平平平。","仄仄平仄平，平平仄平平。","平平仄○仄，平仄平平平。","仄仄仄仄○，平平仄平平。","○平仄平仄，仄仄平○平。","仄平仄仄平，平平仄平平。","仄仄平仄仄，仄平仄平平。","○平仄平平，仄仄○平仄。","○仄平仄仄，平平仄？平。"],"paragraphs":["挂帆望烟渚，整棹别津亭。","风水已云便，我行安得停。","离樽枉群贤，浊醪愧先倾。","谈笑不知远，但觉江流清。","猎猎甘蔗洲，茫茫白沙汀。","斯须复回首，祇有遥山青。","野色一以暝，川光皛孤明。","中流漾华月，极浦涵踈星。","酒酣客散归，茫然独宵征。","起视天宇阔，此身一浮萍。","难追五湖游，未愿三闾醒。","且咏招隠作，孤舟转竛竮。"],"title":"腊月九日晚发怀安公父教授寿翁知丞载酒为别而元礼景嵩子木择之廷老考叔舜民诸贤相与同舟乘便风顷刻数十里江空月明饮酒乐甚因以星垂平野阔月涌大江流分韵熹得星字醉中别去乃得数语略纪一时之胜云"}
