{"author":"苏过","id":229893,"strains":["平平平平平，仄仄仄平仄。","仄○仄平平，仄仄仄仄仄。","仄平仄平仄，仄仄仄仄仄。","平平仄仄平，平仄仄仄仄。","平平仄平平，○仄仄平仄。","平平仄仄平，仄仄仄仄仄。","仄平仄平仄，仄平平平仄。","仄平平仄仄，仄仄平仄仄。","平○平平平，仄仄平平仄。","？平仄平平，○仄仄平仄。"],"paragraphs":["言登嵩高峰，结束两芒𪨗。","摄衣上天梯，股栗战荦确。","不知几流汗，跃出万仞壑。","刚风被太虚，尘世俯下浊。","依稀两仙童，遗我一丸药。","平生井底蛙，未见宇宙廓。","四维忽骞举，小知为磅礴。","得穷恢谲眼，赖有腾趠脚。","东观扶桑升，北瞰天河落。","兏须议雄尊，培𪣻眇庐霍。"],"title":"登峻极顶"}
