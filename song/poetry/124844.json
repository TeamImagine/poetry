{"author":"邵雍","id":124844,"strains":["仄平仄平仄，仄仄平平仄。","○平仄仄仄，○仄平仄仄。","平平○平平，仄仄仄平○。","平平仄平仄，仄○仄平仄。","平平仄平平，仄仄仄平仄。","平平仄仄平，仄仄平○仄。","仄平仄平平，仄仄平平仄。","仄仄仄平平，平○平平仄。","平仄仄仄仄，平平平仄仄。","平仄仄仄仄，仄仄平仄仄。","仄○平平仄，仄仄平平仄。","仄○平平平，仄仄平○仄。","平仄平仄平，○平仄平仄。","平仄仄平平，○平仄平仄。"],"paragraphs":["予家洛城里，况在天津畔。","行年六十五，当宋之盛旦。","南园临通衢，北圃仰双观。","虽然在京国，却如处山涧。","清泉篆沟渠，茂木绣霄汉。","凉风竹下来，皓月松间见。","面前有芝兰，目下无冰炭。","坐上有余欢，胸中无交战。","冬夏既不出，炎凉徒自变。","荣辱既不入，富贵徒自衒。","恶闻人之恶，乐道人之善。","不行何趑趄，勿药何瞑眩。","谁谓金石坚，其心亦能断。","谁谓鬼神灵，其诚亦能贯。"],"title":"六十五岁新正自贻"}
