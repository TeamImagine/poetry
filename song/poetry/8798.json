{"author":"张嵲","id":8798,"strains":["仄仄仄平仄，仄平平仄平。","平平平仄仄，仄仄仄平平。","仄仄仄平仄，○平仄平平。","仄平平仄仄，○平平仄○。","平平仄仄仄，平平仄仄平。","仄平○仄平，○仄仄平平。","平平平仄仄，平仄仄平○。","平仄仄平仄，平仄仄平平。"],"paragraphs":["小雨集春夜，忆居江汉时。","西园桃李树，到晚有余姿。","载酒绕阡陌，折芳恣遨嬉。","里闾多乐事，中年遭乱离。","飘零向十载，南来复再期。","故园当日春，相见一天涯。","他乡花自发，山寺日初迟。","时节岂云异，身世自堪悲。"],"title":"春夜雨"}
