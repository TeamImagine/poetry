{"author":"洪炎","id":226186,"strains":["仄仄仄仄平，仄○仄平仄。","○仄仄平平，仄仄仄平仄。","仄仄平平平，仄○平仄仄。","平平○○平，○○仄平仄。","仄平仄平仄，仄仄仄仄仄。","仄仄仄平平，仄仄仄平仄。","仄平平仄仄，仄仄平仄仄。","平平仄仄平，○仄○仄仄。","平平仄平平，仄仄平仄仄。","○平仄○仄，仄仄仄仄仄。","平平仄○仄，仄仄○平仄。","仄平仄平仄，仄仄平平仄。"],"paragraphs":["建武下诏书，海峤识明主。","除吏得阳城，所喜逸民举。","满腹怀经纶，笔间含露雨。","平生相期心，中兴尔乎取。","定交自畴昔，契阔及再暑。","执热子南来，五月憩漳浦。","破啼谋一笑，预置风月俎。","危言傥可陈，正学当尽吐。","成亏在须臾，得失宜熟数。","收功谢王魏，取道迹傅吕。","开兹众正路，慰彼苍生苦。","闭关拒他盗，拂席招巢许。"],"title":"闻师川谏议至漳州作建除字诗十二韵迓之"}
