{"author":"周紫芝","id":240108,"strains":["仄○仄平平，○仄仄平平。","仄平仄仄○，仄仄仄仄平。","○仄仄○仄，仄仄平仄平。","仄平平平仄，仄仄○平平。","仄平仄平仄，仄仄平平○。","仄仄平仄平，仄仄平○平。","平平仄仄仄，仄仄○平○。","平平○仄仄，仄仄平仄平。","平仄仄仄平，仄仄平仄平。","仄平仄平平，仄平仄平平。"],"paragraphs":["客从远方来，遗我故人书。","故人久别离，一别万里余。","相望不相见，各在天一隅。","感君殷勤意，字字如明珠。","上陈昔懽乐，次问今何如。","昔别俱少年，老大今苍须。","良时不我与，岁月空踌躇。","余生如梦寐，尺素徒卷舒。","为我谢故人，远致双鲤鱼。","恨无木瓜篇，报君以琼琚。"],"title":"拟客从远方来"}
