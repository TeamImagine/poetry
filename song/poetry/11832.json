{"author":"胡寅","id":11832,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄仄平仄仄平平。"],"paragraphs":["初看绿浄已红稠，有艳无情不障羞。","依倚铅华闲写镜，霏微风露早涵秋。","虎溪香社应难入，玉井长梯未许游。","同赋诸仙语皆妙，坐令芳色句中留。"],"title":"酬诸同官见和三首  其一"}
