{"author":"胡宿","id":2040,"strains":["○仄平平仄，平平仄仄仄。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","平平平仄仄，平仄仄平平。","平仄平平仄，平○仄仄○。","仄平平仄仄，平仄仄○仄。","仄仄平○仄，○平仄仄平。","平平○仄仄，仄○仄平平。","仄仄平平仄，○平仄仄平。","仄平平仄仄，仄仄仄平平。"],"paragraphs":["徼道西华内，觚棱北斗傍。","神灵安肯构，恩泽赐燔香。","渤澥通骊窟，昆仑拱画梁。","清坛浮早景，碧瓦霁初霜。","甲帐严如在，丹檐迥欲翔。","隆姿瞻汉后，余烈畏轩皇。","埋剑桥山远，游冠阁道长。","白云迷处所，仙掌镇相望。","五岳扶封域，三辰纬典章。","升歌留宝鼎，刻号在神房。","盛德尊原庙，遗仁睦鬼方。","圣文名善继，百世溢流光。"],"title":"诏福圣宫烧香"}
