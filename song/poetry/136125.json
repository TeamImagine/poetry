{"author":"利登","id":136125,"strains":["仄平平平仄仄○，仄仄仄平○仄平。","平平仄仄仄平○，平平○仄平平平。","○○平仄仄○仄，仄平仄仄平平仄。","仄○仄平平，仄仄平仄○。","仄平仄○仄，平平仄仄平。","○平仄平仄平仄，仄平○仄平平平。","平平仄平仄仄仄，平仄仄平仄仄仄。","仄○仄仄仄平仄，○仄平平仄平○。","仄平平仄仄平平，仄仄平平仄○仄。","平平仄仄平，○仄仄平平。","仄平仄平仄仄仄，平仄平○仄仄平。","平仄仄仄仄，平仄仄仄仄。","仄仄平平平仄平，仄仄平仄仄平仄平仄。","仄平平平仄平○仄仄仄仄，仄仄仄平平仄仄。"],"paragraphs":["去年阳春二月中，守令出郊亲劝农。","红云一道拥归骑，村村镂榜粘春风。","行行蛇蚓字相续，野农不识何由读。","唯闻是年秋，粒颗民不收。","上堂对妻子，炊多籴少饥。","号啾下堂见官吏，税多输少喧征求。","呼官视田吏视釜，官去掉头吏不顾。","内煎外迫两无计，更以饥躯受笞棰。","古来丘垅几多人，此日孱生岂难弃。","今年二月春，重见劝农文。","我勤自锺惰自釜，何用官司劝我氓。","农亦不必劝，文亦不必述。","但愿官民通有无，莫令租吏打门叫呼疾。","或言州家一年三百六十日，念及我农惟此日。"],"title":"野农谣"}
