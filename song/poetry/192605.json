{"author":"郭祥正","id":192605,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["重山复水碧相连，胜地欣逢太守贤。","欲倒樽罍秋色里，故邀宾客画图边。","丹青迥压王摩诘，骚雅仍兼白乐天。","莫恋宣城风物美，玉堂提取笔如椽。"],"title":"子中修撰叠嶂楼致酒"}
