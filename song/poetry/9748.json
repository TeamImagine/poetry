{"author":"释慧空","id":9748,"strains":["仄○平仄平○平，仄平仄仄平平平。","仄平仄平仄仄仄，仄仄仄仄平平平。","仄平○仄仄仄仄，平仄平平仄仄仄。","仄平仄仄仄平平，仄仄仄平平○仄。","仄○仄平仄○平，仄平仄平平仄平。","仄平仄平○平仄，仄仄仄○平平平。"],"paragraphs":["我行台雁之中途，一年两憩安公庐。","不知昔人去此远，但见水石清而虚。","向来颇读有则语，悬水潇潇日夜举。","道人似欲暗投明，故立此亭名听雨。","客如镜清老更痴，入流截流谁得知。","愿公竹扉且常启，我或发兴来无时。"],"title":"听雨亭"}
