{"author":"释绍昙","id":143042,"strains":["仄仄平平平，平○平仄平。","仄仄仄平平，仄仄平平平仄。","平平仄仄平，平平仄仄平平。","仄仄平平平，○仄平平平仄。","平平仄仄平，平平平仄平平。","仄仄平平，平平平仄仄。","○仄仄平，○○仄平平。","平○平平，平平○仄。","仄平○平，仄仄平平。","仄平平平，平仄仄仄。","仄平平平，平平○平。","平仄平仄平平仄平平仄，平平○平仄平仄仄。"],"paragraphs":["气宇兮春温，风标兮凛然。","律虎出林兮，裂破开遮持犯。","经龙搅海兮，探穷顿渐偏圆。","句法清新兮，吟彻山庄梅竹。","胸襟妙蕴兮，包罗丘壑风烟。","友缙绅兮，非权门炙手。","荷佛法兮，思重负赪肩。","煨芋香兮，无心收涕。","卧云深兮，岂意朝天。","邈真容兮，明镜绘像。","付箕裘兮，神珠藏渊。","夫是之谓慈林克家之子，真鸾胶而续弦者也。"],"title":"慈林讲师顶相"}
