{"author":"苏颋","id":34096,"strains":["仄仄平平仄，平平平仄平。","仄仄平○仄，平○仄平平。","平平平仄仄，平平仄仄平。","仄平平仄仄，平仄仄平平。","仄仄平平仄，平平○仄平。","仄○平仄仄，○仄仄平平。","仄仄平○仄，平平仄仄平。","仄平○仄仄，平仄仄平平。","仄仄○平仄，平○仄仄平。","仄○平仄○，仄平仄平○。","仄仄平○仄，○平仄仄平。","平平仄平仄，仄仄仄平平。"],"paragraphs":["恻矣南邻问，冥然东岱幽。","里闬宁相杵，朝叹忽迁舟。","君心惟伯仲，吾人复款游。","对连时亦早，交喜岁才周。","序发扶阳赠，文因司寇酬。","讵期危露尽，相续逝川流。","卧疾无三吊，居闲有百忧。","振风吟鼓夕，明月照帷秋。","藓驳题诗馆，杨疏奏伎楼。","共将歌笑叹，转为弟兄留。","感物存如梦，观生去若浮。","余非忘情者，雪涕报林丘。"],"title":"夜闻故梓州韦使君明当引绋感而成章"}
