{"author":"强至","id":182373,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["花下诗翁已富情，爱花相咏句还成。","才开秀格能殊众，到老清香不负名。","世上流芳归几处，江南传价入中京。","乾坤定是怜馨德，那许风前趁落英。"],"title":"依韵和陆丈瑞香花"}
