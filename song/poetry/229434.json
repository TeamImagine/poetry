{"author":"释德洪","id":229434,"strains":["仄仄平仄仄仄，平○仄○平。","仄仄仄仄仄仄，平○仄平平。","平平平平○平，仄平仄平平仄仄平仄。","仄仄仄平仄平，仄仄仄平仄仄仄○平。","仄平平仄，平○平仄仄平○。","平平平仄，平仄仄仄平平平。","平○平平仄，平仄仄平平平仄。","平○仄平仄，平仄○仄平仄平。","仄平平仄仄平仄○，仄平仄平平平仄平仄平。"],"paragraphs":["盖九州以醉眼，而其气如神。","藻万物以妙语，而应手生春。","排黄龙之三关，则凡圣之情不敢呵止。","竖宝觉之一拳，则背触之意不立鲜陈。","世波虽怒，而难移砥柱之操。","诗名虽富，而不救卓锥之贫。","情如维摩诘，而欠散花之天女。","心如赤头璨，而著折角之幅巾。","岂平章佛法之宰相，乃檀越丛林之韵人也耶。"],"title":"山谷老人赞"}
