{"author":"释行海","id":145950,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["昔年此地属龙门，两壁崖崖禹凿痕。","泉堕半空翻作雨，天藏一窍狭于村。","萝烟尚瘗仙人骨，矶月应招钓客魂。","岩下住僧多白首，不闻尘世似桃源。"],"title":"题南岩"}
