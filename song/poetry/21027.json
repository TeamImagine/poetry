{"author":"晁公溯","id":21027,"strains":["平平平平平，平平仄平仄。","仄○○平仄，平仄平仄仄。","平平仄平仄，仄仄仄平仄。","平平仄平平，仄仄平仄仄。","仄平仄仄仄，仄仄仄○仄。","仄仄仄平仄，仄仄仄仄仄。","平平○仄仄，平仄仄仄仄。","仄仄仄平仄，仄仄平仄仄。","仄平仄平平，平平平平仄。"],"paragraphs":["西风何时来，秋声已萧瑟。","卧闻庭前树，终日鸣策策。","虽云未摇落，惨淡损光泽。","官槐脱高花，穉柏矜独碧。","感兹岁婉娩，客路尚行役。","病骨感秋气，疟疠苦见迫。","蜗牛犹自庇，狐兔亦有宅。","抱病寄官舍，意气非复昔。","顾无揣摩才，胡为诸侯客。"],"title":"西风"}
