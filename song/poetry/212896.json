{"author":"贺铸","id":212896,"strains":["平平仄仄○平平，平○平仄平○○。","平○仄仄仄仄仄，仄仄仄仄○平平。","平平平仄○○平，仄○仄仄平仄平。","仄仄仄仄仄仄○，仄平平仄平平平。","仄仄仄仄仄仄平，仄仄仄平平平平。","平平平仄仄○平，仄仄仄仄仄仄○。","仄平仄仄○仄平，仄仄仄仄平○平。","仄平仄平仄仄平，仄仄仄仄平平平。","平平平平平仄○，仄仄平平平仄平。"],"paragraphs":["徂来雪压苍松颠，沦膏根柢蟠蜿蜒。","樵斤剪析石火热，曲突百步凝梢烟。","蒲萄秋颗累累悬，海胶九炼堪续弦。","力𢭏万杵臼欲穿，剂成圭璧随方圆。","点漆比色石比坚，坐令李韦羞居前。","陈台潘谷老且贤，授唯识者不计钱。","是翁解化如蜕蝉，后可继此无闻焉。","付君一圭款识全，保护谨密何千年。","君家清风宜世传，不特谈玄须草玄。"],"title":"寄墨代书赠杨时"}
