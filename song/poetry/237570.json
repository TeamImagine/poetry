{"author":"刘一止","id":237570,"strains":["平仄平仄平，仄仄仄平仄。","平平仄平平，仄仄仄平仄。","平平仄平平，仄仄仄平仄。","平平平仄仄，仄仄仄○○。","仄○平仄平，平仄仄○仄。","○平仄仄仄，仄仄○平仄。","仄○仄平平，仄仄仄仄○。","仄仄平仄仄，平平仄平仄。"],"paragraphs":["黄鹤初出胎，骨格已惊众。","翩翩谢嚣尘，飒爽自神纵。","朝飞出芝田，夕饮下云梦。","宁知风露质，乃系世轻重。","有如贤达人，胸腹抱空洞。","观时自隐显，岂待吹嘘送。","会看九皋鸣，一一律吕中。","阅岁千六百，群飞接鸾凤。"],"title":"张倅生辰作质龟相鹤二诗为寿  其二"}
