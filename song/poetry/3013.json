{"author":"傅察","id":3013,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["皎皎虚堂带月清，金风入律露华明。","潘郎寓直生秋兴，韩子长歌忆短檠。","惊鹊遶枝巢未稳，幽虫寻砌隐余声。","却嫌诗思撩归梦，数尽髙城长短更。"],"title":"又次申教授直宿三首  其一"}
