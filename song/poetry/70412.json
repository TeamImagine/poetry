{"author":"袁说友","id":70412,"strains":["平平仄平平，仄仄仄平仄。","仄○平仄仄，仄仄仄仄仄。","平平仄平仄，仄仄仄仄仄。","仄平平○平，仄仄仄仄仄。","仄○仄平平，仄仄平仄○。"],"paragraphs":["天生栋梁姿，本作栋梁用。","岂其天下望，可使觖万众。","乾坤欲开泰，数定不可霿。","我公胸中秋，万宝一未种。","士其少须之，要以他日重。"],"title":"郑惠叔阁学守建宁三首  其一"}
