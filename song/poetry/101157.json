{"author":"韩琦","id":101157,"strains":["平仄平平仄仄平，仄平平仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["椽笔亲挥善祝诗，老颜筋骨逸如飞。","玉关尚抑动侯入，辽海先欣病鹤归。","顾眄已知增气焰，梦魂犹想接容辉。","宸襟一日怀忠荩，召节星驰出禁扉。"],"title":"次韵答安抚滕甫侍读诞日惠诗"}
