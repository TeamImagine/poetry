{"author":"周紫芝","id":240591,"strains":["仄仄○平仄，平平仄仄平。","仄平平仄仄，仄仄仄平平。","平仄○○仄，平○仄仄○。","仄平○仄仄，仄仄仄平平。","○仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。","平仄平平仄，平平仄仄平。","平平平仄仄，平仄仄仄○。"],"paragraphs":["结髪论人物，倾心慕老成。","扫门嗟齿暮，洗眼失冰清。","心苦弹冠懒，名应脱屦轻。","眼高空尔辈，醉熟自平生。","长啸苏门冷，微颦下蔡倾。","千兵森武库，五字筑诗城。","鲍谢篇章丽，阴何句法精。","聱牙徒自放，贞耀复谁旌。","草露功名薄，春云岁月更。","鸭头江自绿，马鬛墓还平。","踪迹荆襄在，文华剑佩荣。","尘编愁独把，清泪一纵横。"],"title":"读外舅高晋翁诗集"}
