{"author":"方岳","id":127761,"strains":["平平平○○仄仄，仄仄○平仄平仄。","平平仄仄仄平平，仄仄平平平仄仄。","平平平平平平○，平○仄仄平仄平。","平仄平仄平平平，平○平仄仄仄平。"],"paragraphs":["涛声盘空吹海立，夜拔苍髯老蛟泣。","阴森一片翠微寒，不放骄阳排闼入。","归来归来乎山中，人间六月方蕴隆。","宁减明月添清风，谁其云者十八公。"],"title":"松棚"}
