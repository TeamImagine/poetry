{"author":"陈藻","id":78882,"strains":["平平仄仄仄平平，仄仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["年登犹藉米船通，去岁那堪一大凶。","人死多因饥后疫，秧焦争值北来风。","晴空又似骄阳起，罄室谁支此患重。","甘雨连朝虽未洽，莳田渐喜泽边农。"],"title":"喜雨"}
