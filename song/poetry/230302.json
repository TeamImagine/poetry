{"author":"许景衡","id":230302,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["学道无成亦可怜，纷纷膏火自熬煎。","似闻沽酒邀元亮，故敢移书问大颠。","州县徒劳输此日，云山高卧或他年。","须知二老风流在，赏遍西枝月更圆。"],"title":"聪师邀入山"}
