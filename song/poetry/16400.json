{"author":"冯时行","id":16400,"strains":["仄仄仄仄仄，平平平仄平。","仄平○仄平，平仄仄平平。","仄仄仄○○，仄平仄平平。","仄平仄仄仄，仄仄仄平平。","仄仄仄平仄，仄仄平仄○。","平仄仄平平，平平仄平平。"],"paragraphs":["六府萃百感，攻愁须酒兵。","故人如我知，侵月走双罂。","手裂绛泥封，瓦盆贮瑶琼。","我生百世后，见此圣之清。","一饮肺肠润，再饮毛骨轻。","何必跨茅龙，超然欲遐征。"],"title":"友人惠酒殊佳用清光滑辣四字为韵以谢  其一"}
