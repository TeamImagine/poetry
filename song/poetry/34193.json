{"author":"陆游","id":34193,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["旅食何妨美蕨薇，夕阳来叩野人扉。","萧萧短鬓秋初冷，寂寂空村岁荐饥。","蓼岸刺船惊雁起，烟陂吹笛唤牛归。","诗情剩向穷途得，蹭蹬人间未必非。"],"title":"舟过樊江憩民家具食"}
