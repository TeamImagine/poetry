{"author":"梅尧臣","id":57850,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["种桃依竹似仙家，邀对春风共泛霞。","席上未观双舞凤，城头已觉聚啼鸦。","匆匆跨马人归省，羃羃生烟树敛花。","稚子候门知我醉，东方明月照扉斜。"],"title":"次韵景彝三月十六日范景仁家同饮还省宿"}
