{"author":"赵蕃","id":73790,"strains":["平平仄仄平平仄，平仄平○仄○仄。","仄平○仄平平仄，仄仄平平仄平仄。","仄平平仄平○仄，仄平仄仄仄平仄。","平平仄平平平仄，仄仄平平仄平仄。","○平平仄仄仄仄，仄仄仄仄平仄仄。","仄○仄仄仄平平，平仄○平仄平仄。","平平仄仄平平仄，○仄平○仄平仄。","平平平仄仄平仄，仄平仄仄平平仄。"],"paragraphs":["青松自是山林物，移植阶除傲难屈。","杂居棰楚尘埃地，譬似高人累簪绂。","孰能哦咏于其下，古今仅有一斯立。","昌黎老翁为之记，遂使崔名等金石。","王郎家世本爱竹，旧说不可无一日。","要将我竹配渠松，聊复从容寄卑秩。","春风咫尺龙蛇动，除地求栽政宜疾。","为铭耘业定谁欤，是公笔力韩之敌。"],"title":"送王亢宗赴剑浦丞"}
