{"author":"彭汝砺","id":201359,"strains":["○○仄仄○○仄，仄平仄仄○仄仄。","平平仄仄仄仄仄，仄仄○平仄○仄。","仄平仄平仄仄仄，平平仄仄○仄仄。","平平○平仄仄仄，○仄仄○平仄仄。","平平平仄仄仄平，平仄平平仄○仄。"],"paragraphs":["思亲一日如三岁，去家十舍如万里。","投明叔也欲别我，枕上闻鸡泪如洗。","丈夫盖棺事则已，君虽白发犹壮齿。","奚惭折腰五斗米，三釜及亲胡不喜。","弧桑蓬矢射四方，男子生来志如此。"],"title":"送君时"}
