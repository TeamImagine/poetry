{"author":"李彭","id":232007,"strains":["○平○○仄，仄仄平仄仄。","仄仄○仄平，仄○平仄仄。","仄仄仄平平，仄仄平仄仄。","平平平平平，平平平仄仄。","仄○○仄平，仄仄平仄仄。","仄仄平平平，○平○仄仄。","平平○仄平，平平平仄仄。","仄仄仄仄平，仄仄仄平仄。","平平平仄平，○仄平仄仄。","仄仄仄仄○，○平仄平仄。"],"paragraphs":["观山如观画，入眼诗辄进。","厌则收卷之，去留情不吝。","老境喜平夷，落纸风雨迅。","谁能肝贤愁，虚名媒疾疢。","属闻殷国师，已发吴越轫。","破竹擒诸偷，长缨收犯顺。","官军将解严，胸怀俱朗润。","小雁读我诗，出语亦遒峻。","流霞暾槁颜，如彼潮有信。","但愿吉语闻，称觞兀斑鬓。"],"title":"次九弟韵"}
