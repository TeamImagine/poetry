{"author":"苏过","id":229885,"strains":["仄仄仄平仄，仄仄平仄仄。","仄平仄仄仄，仄平平仄仄。","平平仄仄仄，仄仄○仄仄。","仄仄○仄平，仄仄平仄仄。","仄仄仄平平，○平平仄仄。","仄仄○平平，○平仄○仄。","仄○仄仄○，仄仄平仄仄。","仄○仄平仄，仄仄仄○仄。","仄平平仄仄，平仄仄仄仄。","○平平仄仄，仄仄平平仄。"],"paragraphs":["予昔少年日，气盖闾里侠。","自言似剧孟，扣门知缓急。","千金已散尽，白首空四壁。","烈士叹暮年，老骥悲伏枥。","富贵比浮云，妻孥真敝屣。","世事如余何，禅心久空寂。","世间出世间，此道无两得。","故应入枯槁，习气要除拂。","丈夫生死易，趋舍志匪石。","当为师子吼，佛法无南北。"],"title":"闻潮阳吴子野出家"}
