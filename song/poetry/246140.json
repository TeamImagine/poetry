{"author":"吕本中","id":246140,"strains":["平平平仄平，仄仄平仄○。","○平仄平平，仄仄仄平仄。","平平仄○平，仄仄平仄仄。","平平仄平仄，仄仄平仄仄。","平平平仄平，平平○平○。","平平仄平平，平仄○仄仄。","仄平平仄○，仄仄平仄仄。","○平仄平仄，仄仄仄平仄。","平○仄平平，仄仄○平仄。","仄平仄仄平，平平仄平仄。","○平仄平平，平平仄○仄。","？仄仄平平，平平仄平仄。","平平仄平仄，平仄仄平仄。","平平仄仄平，平平仄平仄。","平平仄仄仄，仄仄○平仄。","仄平平仄平，仄仄平仄仄。","○平仄平平，○○○○仄。","平平仄仄平，平仄仄仄仄。"],"paragraphs":["冰霜连暮春，既雨寒愈重。","扁舟缆荒亭，浅水咽微冻。","今晨稍和柔，始觉芳意动。","经旬厌拘束，乐事须一纵。","篮舆无俗情，鸱夷当宾从。","千花犯浓云，红紫相饯送。","未知滕薛长，乃若邹鲁哄。","娉婷北门柳，别泪作凄痛。","陵陂少荒芜，亦未妨耕种。","道人喜我来，清谈破昏梦。","弹琴不须弦，风林助吟讽。","嫩玉𢭏香秔，浮蛆拨春瓮。","嘉蔬剪朝露，奇果市新贡。","西邻亦可人，明窗碾双凤。","人生一饱适，此外更何用。","七年城北交，事与朱阮共。","长诗不成篇，临行当三弄。","琼瑶报木桃，为子末后供。"],"title":"三月一日泊舟宿州城外因纵步至城北遂过天庆观道士留饮乃归"}
