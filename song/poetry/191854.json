{"author":"郭祥正","id":191854,"strains":["仄平平仄平平平，仄平仄仄平平○。","平平平仄仄○仄，平仄仄平平仄平。","平仄仄平仄仄仄，仄仄仄平○仄平。","仄平仄仄○仄仄，仄仄平仄平平平。"],"paragraphs":["碧霄峰下车轮停，道师未返谁逢迎。","山云情着雨正急，春水满田人不耕。","饥虎啸风大石裂，倦鸟唤雏深涧鸣。","客心欲去且复止，坐饱香饭余何营。"],"title":"隐静寺  其二"}
