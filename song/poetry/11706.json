{"author":"胡寅","id":11706,"strains":["仄平仄仄平平仄，○○平平平仄仄。","平平仄仄仄平平，平仄○平平仄仄。","仄平仄平平仄仄，仄仄仄仄平○仄。","平平仄仄仄平平，仄仄平平仄平仄。","仄○平仄平仄仄，仄仄平平仄平仄。","平平仄仄平平仄，仄仄仄仄平仄仄。","平平平仄仄平平，仄仄平平平仄仄。","仄平仄仄仄平仄，仄仄仄仄平仄仄。","平平仄平平仄仄，仄仄仄仄仄平仄。","仄平仄仄仄平平，仄仄○平仄○仄。"],"paragraphs":["蛰虫恰好雷声发，更听阳春歌白雪。","仙葩乱坠絮缤纷，奇韵相高山崄绝。","笔尖不为风力退，酒面肯作冰澌冽。","千林万木绚华滋，玉李银桃几时结。","不将瑶草充大药，独爱浮筠凛高节。","天公悯世缁尘土，故使万秽蒙一洁。","涵濡之力启丰登，后稷资为天下烈。","手寒固已懒抟玩，齿病那敢夸嚼啮。","清欢怅然怀旧赏，白战漫尔踵前哲。","却欣淑气扫余寒，杲日当天不劳揭。"],"title":"和诸友春雪"}
