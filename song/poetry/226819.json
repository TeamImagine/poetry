{"author":"赵鼎臣","id":226819,"strains":["平平仄仄平平仄，平仄平平○仄仄。","平平仄仄仄平平，仄仄平平平仄仄。","仄平仄仄仄○平，仄仄平平仄平仄。","平平平仄仄平平，平仄仄平○仄○。","仄平仄仄仄○平，仄仄仄平平仄仄。","平平仄仄仄平平，仄仄平平仄平仄。","仄平○仄仄○平，仄仄平平仄○仄。","仄平平仄仄平平，仄○平平○仄仄。","平平仄仄仄○平，仄仄○平○仄仄。","○○仄仄仄平平，仄○仄平平仄仄。","平平仄仄仄平平，仄仄平平平仄仄。"],"paragraphs":["江南仲御才英发，身佩琼琚冠宝月。","骅骝未肯就缰衔，乍蹋天街频啮掣。","忽然醉里谪三湘，顿觉新诗愈超绝。","人疑夫子不堪忧，豪气壮心当少折。","不知世故转磨礲，凛凛太阿初不缺。","归逢北客笑无言，但道湖南苦秋热。","许来过我已三书，欲对清樽话离别。","可怜杨叶漫飞烟，坐叹榴花空点血。","平生一诺季将军，邂逅相逢应有说。","颇闻列屋尽蛾眉，自教绕梁歌郢雪。","君能辄暇暂来无，莫待新声都按彻。"],"title":"均文屡约相过近得书辄迁延偶读予梅花诗次韵以趣北辕之约"}
