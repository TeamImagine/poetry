{"author":"韩偓","id":32033,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄仄平。","仄平平仄平平仄，平仄平平仄仄平。"],"paragraphs":["屏迹还应减是非，却忧蓝玉又光辉。","桑梢出舍蚕初老，柳絮盖溪鱼正肥。","世乱岂容长惬意，景清还觉易忘机。","世间华美无心问，藜藿充肠苎作衣。"],"title":"卜隐"}
