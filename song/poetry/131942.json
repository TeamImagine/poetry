{"author":"萧立之","id":131942,"strains":["仄仄仄平仄，仄仄仄仄平。","仄仄仄平平，平○仄平平。","仄平仄仄平平仄，仄平仄仄平平平。","平仄平平仄平仄，平平平平平仄平。","平平仄仄平平平，平仄仄仄平平平。","平平平仄○平平，平仄仄仄仄仄平。","○仄仄仄平仄平，平仄平仄仄平平。","○平○平仄仄平，仄平平平仄○○。","仄○平平仄平仄，○平○仄仄仄仄。","仄平平仄仄平平，平仄○平平仄仄。","仄平仄平平仄平，仄平仄平平仄平。","仄平平仄仄仄仄，仄○平平平仄平。"],"paragraphs":["我欲寿公酒，酒薄不敢斟。","我欲寿公诗，诗调不成音。","酌公试酌鄞江水，颂公请颂鄞人心。","江水之清有泾渭，人心之同无古今。","纷纷巧捷褰裳趋，公独坦履垂绅裾。","研桑心计论锱铢，公独一饭不顾余。","王谢子弟山泽癯，葵苋之腹贮诗书。","燕居如齐好嗜无，澹然文君对相如。","试从邦人数前后，监州颇见有此否。","日边催整早朝车，堂上且倾初度酒。","欲晴未晴霜淡浓，欲香未香梅信风。","眼前时事好闭口，只折梅花来寿公。"],"title":"寿何府判易斋"}
