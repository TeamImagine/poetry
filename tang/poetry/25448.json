{"author":"李群玉","id":25448,"strains":["仄○平仄仄，仄仄平平仄。","平平○仄平，○仄平仄仄。","平平仄平平，平仄仄仄仄。","仄平仄平仄，平○平平仄。","平平仄仄平，平仄仄仄仄。","平平平仄平，仄仄平平仄。"],"paragraphs":["我思何所在，乃在阳台侧。","良宵相望时，空此明月色。","归魂泊湘云，飘荡去不得。","觉来理舟檝，波浪春湖白。","烟光浩楚秋，瑶草不忍摘。","因书天末心，系此双飞翼。"],"title":"我思何所在"}
