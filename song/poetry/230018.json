{"author":"苏过","id":230018,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["路入铜鞮草木幽，不堪陇水断肠流。","稍逢烟火人家住，似有桑麻场圃秋。","生理艰难何所乐，石田辛苦若为收。","天公长与丰年好，安得仁人每问牛。"],"title":"田家书事"}
