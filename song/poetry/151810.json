{"author":"何梦桂","id":151810,"strains":["平仄平平仄仄平，平平平仄仄平平。","仄平平仄仄平仄，平仄仄平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["何许相逢客路岐，相看须鬓各成丝。","两年衰病苦牢落，千里故人伤别离。","江月不遗流水逝，天风未起老桑知。","人生百岁先朝露，惟有贞名死不隳。"],"title":"赠旧同舍王景阳"}
