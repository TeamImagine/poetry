{"author":"汪元量","id":162999,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["维舟与客访兴亡，寺有残僧说故王。","宝物已销龙虎气，奎章犹射斗牛光。","为妖真女花藏墓，说法生公月满堂。","邂逅一樽归路远，樵歌牧笛送斜阳。"],"title":"虎丘"}
