{"author":"强至","id":182575,"strains":["平仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蓬鬓双侵京国尘，花枝五别故园春。","晓鶑莫漫惊游宦，夜鹤多应怨主人。","日月名迟愁揽镜，江湖兴在忆垂纶。","天边涕泪怀吾弟，却恨衣冠系此身。"],"title":"北都春日漫书"}
