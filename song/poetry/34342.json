{"author":"陆游","id":34342,"strains":["仄平仄仄○仄仄，仄平仄仄仄平仄。","○平仄仄仄仄平，仄仄仄○平仄仄。","仄○仄仄平平仄，平仄○平仄平仄。","仄平平仄平平仄，平○平平平仄仄。","平平仄仄仄○平，仄平仄平仄仄○。","仄平○平仄仄仄，○仄仄仄平平○。","仄？平平仄仄仄，平平仄仄仄仄平。","仄平仄平仄平仄，平仄仄仄仄平平。"],"paragraphs":["往时一醉论斗石，坐人饮水不能敌。","横戈击剑未足豪，落笔纵横风雨疾。","雪中会猎南山下，清晓嶙峋玉千尺。","道边狐兔何曾问，驰过西村寻虎迹。","貂裘半脱马如龙，举鞭指麾气吐虹。","不须分弓守近塞，传檄可使腥膻空。","小冦逋诛六十载，狺狺猘子势已穷。","圣朝好生贷孥戮，还尔旧穴去天东。"],"title":"醉歌"}
