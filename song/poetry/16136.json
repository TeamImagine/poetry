{"author":"仲并","id":16136,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄平平平。"],"paragraphs":["诗人老去倍伤秋，我亦秋来尚黑头。","世事可怜催晚景，皇天未许减羁愁。","不堪败菊愁彭泽，又见寒云饯蓐收。","旋解鹴裘沽一醉，纷纷谈话任封侯。"],"title":"呈彦平"}
