{"author":"王铚","id":14818,"strains":["平平平仄平仄仄，仄平仄仄平仄仄。","仄仄○仄平仄平，仄仄仄平平仄仄。","平平仄○平仄平，仄仄平平平平仄。","仄平仄平平平平，平平仄平平平平。","仄仄○平平仄○，仄平○平○仄平。","仄平仄平仄平仄，仄平平仄平平○。","○平仄仄仄平仄，仄仄仄平平仄平。","平平仄○仄平仄，平○仄仄仄仄平。","仄平平平仄仄仄，仄仄仄仄平仄平。","平仄平平仄○仄，仄仄平平平仄○。","仄平仄仄平仄仄，平仄平平平仄平。","仄平平仄仄平○，仄平仄平平仄仄。","平平仄仄仄平平，仄平仄仄平○仄。","仄平仄仄仄平仄，仄仄平平平仄仄。","仄仄平○仄仄平，仄仄平○仄○仄。","仄平仄仄平○平，平平仄仄○平仄。"],"paragraphs":["浮云高映天上月，月华未落云已灭。","浊水长羡清路尘，浊水尚流尘已绝。","人心不如云与尘，变态无穷旋消歇。","我家火齐堆金盘，朱楼锁烟青冥端。","昨忆闻琴才等闲，夜奔临邛相与还。","凤皇曲成保懽乐，骕骦裘典无艰难。","当炉涤器两憔悴，几度暗啼愁远山。","君侪狗监动人主，君乘驷马跨故园。","檄书呵讥蜀父老，未足洒耻徒小恩。","颜色何尝不如旧，自是心存憎爱间。","我方失意天地窄，君视浮云江海宽。","一身情易复情难，百年有来终有去。","凄凄嫁娶不须啼，出门万里沦中路。","我怜秀色茂陵女，既有新人须有故。","请把阿娇作近喻，到底君王不重顾。","若知此事为当然，千金莫换长门赋。"],"title":"白头吟一首"}
