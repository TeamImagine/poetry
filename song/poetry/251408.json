{"author":"王洋","id":251408,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，仄仄平平平仄平。","仄仄平平仄平仄，平平仄仄仄平平。"],"paragraphs":["篱横地狭曲相裁，倦扫残花长绿苔。","连榭似闻兼静雅，闲情暂欲洗尘埃。","料将春色供家用，那有芳尊为客开。","怪见门前少车马，多因只要相公来。"],"title":"闻沈氏小亭欲往主人辞出先闻赵丞相尝游"}
