{"author":"白居易","id":16591,"strains":["仄仄平平仄，平平仄仄○。","平平仄平仄，平仄仄平平。","仄仄平平仄，平○仄仄平。","平平平仄仄，平仄仄平平。","○仄平平仄，○平仄仄平。","平平仄平仄，平仄仄平平。","仄仄平○仄，平平仄仄平。","仄平仄仄仄，平仄仄平平。"],"paragraphs":["不厌西丘寺，闲来即一过。","舟船转云岛，楼阁出烟萝。","路入青松影，门临白月波。","鱼跳惊秉烛，猿覰怪鸣珂。","摇曳双红斾，娉婷十翠娥。","香花助罗绮，钟梵避笙歌。","领郡时将久，游山数几何。","一年十二度，非少亦非多。"],"title":"夜游西武丘寺八韵"}
