{"author":"郭印","id":250024,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["两公清气入人肝，玉树森森逼我寒。","挥麈缤纷惊落屑，和诗来往疾跳丸。","兴余不管牙签乱，坐久翻忧蜡炬残。","轻别莫言吾所讳，重逢应作老翁看。"],"title":"次韵嵩师彦正留别"}
