{"author":"方回","id":148789,"strains":["仄仄平平仄仄平，平平仄仄仄平平。","平平平仄平仄仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["越燠燕寒万里赊，相逢重接话言嘉。","乘车君不轻予笠，缺酒吾惟啜子茶。","斯立官衔清似水，叔原乐府丽于花。","内交傥许如元白，各赋春深二十家。"],"title":"次韵谢徐赞府"}
