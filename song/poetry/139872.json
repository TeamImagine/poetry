{"author":"徐集孙","id":139872,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["晚唐吟派续于谁，一脉才昌复已而。","对月难招青冢魄，见梅如揖紫芝眉。","四灵人物嗟寥落，千古风骚忆俊奇。","公去遥遥谁可法，少陵终始是吾师。"],"title":"赵紫芝墓"}
