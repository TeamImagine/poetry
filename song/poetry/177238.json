{"author":"王禹偁","id":177238,"strains":["仄仄仄平仄，平平仄平仄。","仄○仄平仄，仄仄仄平仄。","平平仄平仄，平平平仄仄。","平仄仄仄平，仄平仄仄○。","仄平仄仄仄，仄仄仄仄仄。","仄仄仄平平，仄○平仄仄。","仄仄仄仄平，仄仄仄平仄。","仄仄平仄仄，仄平平仄○。","仄平仄仄平，平仄仄平仄。","仄仄仄仄平，平平仄平仄。","仄仄仄平平，仄平仄平仄。","○○仄平仄，平仄仄仄仄。","平仄仄平平，平仄平仄仄。","仄平仄平仄，仄仄平平仄。","仄仄平平仄，仄仄平平仄。","平仄仄平平，平仄仄仄仄。","平平平仄仄，平仄平○仄。","○平仄仄仄，平仄平平仄。"],"paragraphs":["柱史有名迹，清才自天纵。","构思庆云合，落笔醴泉涌。","歌诗与文赋，铮铮人口讽。","扬袂入泽宫，鹄心一箭中。","恃才善戏谑，负气好侮弄。","大志有谁知，细行乖自讼。","小谏事世宗，惕惕佩光宠。","太祖方历试，握兵权已重。","上书范鲁公，先见不能用。","历数不在周，讴谣卒归宋。","汗漫失屠龙，接舆遂歌凤。","行荷伯伦锸，高卧毕卓瓮。","神德不为嫌，优待台谏俸。","晚求万泉令，吏隠官资冗。","一旦随朝露，识者弥哀痛。","无子嗣家声，身世若一梦。","文编多散失，人口时传诵。","空持一器酒，何处浇孤冢。"],"title":"五哀诗 故殿中侍御史荥阳郑公"}
