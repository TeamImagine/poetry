{"author":"徐夤","id":35045,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["天际何人濯锦归，偏宜残照与晨晖。","流为洞府千年酒，化作灵山几袭衣。","野烧焰连殊赫奕，愁云阴隔乍依稀。","劳生愿学长生术，飡尽红桃上汉飞。"],"title":"霞"}
