{"author":"李思衍","id":159385,"strains":["平平仄仄平平平，仄平○仄仄仄平。","平平仄仄仄仄仄，仄平仄仄仄平平。","平平仄仄仄仄仄，平仄仄○○平平。","平平仄仄仄仄仄，仄仄仄仄平平平。","○○平仄○，仄仄平○○。","仄仄平平平仄仄仄平仄，仄平仄仄平平平。","仄仄平仄平平平仄，仄仄仄仄仄仄仄平平。","仄平仄仄仄，仄仄平平平。","○平平仄仄仄仄，平○仄仄平平○。","仄平仄仄平平仄，仄平仄仄平平平。"],"paragraphs":["寒牛觳觫秋江烟，五丁担落石一拳。","惊涛拍岸撼不动，夕阳老背供鸦眠。","天荒地老煮白石，顽懒不过苍苔田。","腾腾卧地带佛性，尚肯远护风涛船。","泥深蹄转重，鼻缺绳难穿。","既不能西推紫气度函谷，五千道德言神仙。","又不能粪金开秦塞，隔绝鸟道四万八千年。","渴奔一斗酒，傲兀庐山前。","潢池刀剑卖已尽，贞观斗米方成钱。","雨犁急趁勾芒起，不然碎汝春风鞭。"],"title":"石牛行"}
