{"author":"贯休","id":41193,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["司马迁文亚圣人，三头九陌碾香尘。","尽传棣萼麟兼凤，终作昌朝甫与申。","楼耸娇歌疏雨过，风含和气满城春。","因知寰海升平去，又见高宗梦里人。"],"title":"上卢使君二首 二"}
