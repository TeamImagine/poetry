{"author":"程俱","id":235727,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["凉秋风物正清华，极目高楼不见花。","老境固知无乐事，醉乡聊欲寄生涯。","银钩远寄清桐滑，玉液亲题赤印斜。","笑引壶觞成一醉，歌筵遥想鬓堆鸦。"],"title":"丁巳九日携酒要叔问登通道门楼而江彦文寄玉友适至因用己未岁吴下九日诗韵作"}
