{"author":"梅尧臣","id":57350,"strains":["平平平仄平，平平平仄仄。","平平仄仄平，平平仄平仄。","平平○○平，仄仄仄平仄。","仄○仄○平，平仄平平仄。","○平仄○仄，○仄平仄仄。","仄仄平平平，平平平仄仄。","平平仄仄平，仄仄平平仄。"],"paragraphs":["吴江田有粳，粳香舂作雪。","吴江下有鲈，鲈肥脍堪切。","炊粳调橙齑，饱食不为餮。","月从洞庭来，光映寒湖凸。","长桥坐虹背，衣湿霜未结。","四顾无纤云，鱼跳明镜裂。","谁能与子同，去若秋鹰掣。"],"title":"送裴如晦宰吴江"}
