{"author":"皎然","id":40091,"strains":["仄平平仄仄，平仄仄平平。","仄仄平平仄，平平仄○平。","仄平平仄仄，○仄仄○平。","平仄平平仄，平平仄仄平。","仄平平○仄，平仄仄平平。","仄平平平仄，平平仄仄平。"],"paragraphs":["素风千户敌，新语陆生能。","借宅心常远，移篱力更弘。","钓丝初种竹，衣带近裁藤。","戎佐推兄弟，诗流得友朋。","柳阴容过客，花径许招僧。","不为墙东隐，人家到未曾。"],"title":"同李侍御萼李判官集陆处士羽新宅"}
