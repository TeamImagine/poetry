{"author":"周紫芝","id":241178,"strains":["仄平仄仄仄平仄，平平仄仄仄平平。","仄平平仄仄仄仄，仄仄仄仄平仄平。","平平仄仄仄仄仄，仄仄平平仄平仄。","仄平仄仄仄平○，仄仄平平仄平仄。","仄○平仄仄平平，仄仄平平仄平仄。","平平仄仄仄仄平，仄○仄仄仄仄平。","仄平仄仄仄平仄，平仄仄仄○平平。","仄平仄○仄仄仄，平仄仄仄平仄平。","平平仄仄仄平仄，仄○仄仄平平平。","平○仄仄仄仄○，仄仄仄仄仄平平。"],"paragraphs":["海南万里水沉树，江南九月木犀花。","不知谁作造化手，幻出此等无品差。","刘郎嗜好与众异，煮蜜成香出新意。","短窗护日度春深，石鼎生云得烟细。","梦回依约在秋山，马上清香扑霜霁。","平生可笑范蔚宗，甲煎浅俗语未公。","此香似有郢人质，能受匠石斤成风。","不须百和费假合，成一种性无异同。","能知二物本同气，鼻观已有香严通。","聊将戏事作薄相，办此一笑供儿童。"],"title":"刘文卿烧木犀沉为作长句"}
