{"author":"叶梦得","id":234983,"strains":["平平仄平仄，仄仄仄仄平。","仄平平平平，仄平平仄平。","平平仄仄仄，仄仄平仄平。","仄平仄仄平，平平○○平。","仄仄平仄仄，平平仄平平。","平平仄平仄，仄仄平平平。","平平仄平平，平平仄平平。","仄仄平仄仄，平平仄平平。","仄平仄○平，平平仄平平。","平平仄仄仄，仄仄平○平。","仄仄平仄平，○平仄○平。","平○仄平仄，仄仄仄仄平。"],"paragraphs":["生涯一茅屋，物役忘万殊。","再为东诸侯，作军搜被庐。","追寻念往迹，六鹢惭宋都。","浩歌记土风，谁能和且趋。","自笑良巳隘，真成撅株拘。","聊云效知止，未敢伤廉隅。","兹山阅人多，龙蟠委崎岖。","寄我千里目，笻枝尚堪扶。","但愁见中原，惊心怆嗟吁。","何由返我室，小径遵芋区。","未用怀远游，苍茫赋三闾。","明当秣吾马，解组戒仆夫。"],"title":"自和"}
