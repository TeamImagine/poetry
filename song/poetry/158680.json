{"author":"赵文","id":158680,"strains":["仄仄平平仄仄平，平平仄仄仄平平。","仄平平仄平平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["我与梅花别一期，停云倚树鬓成丝。","偶于蹊路相逢处，正似故人初见时。","清里有和夷惠圣，寒边带瘦岛郊诗。","客中无酒能消得，共拨寒灰坐欲痴。"],"title":"咏梅"}
