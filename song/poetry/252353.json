{"author":"郑刚中","id":252353,"strains":["仄仄平平仄仄平，仄平平仄平仄平。","平平仄仄平平仄，平仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["独坐前轩引破觥，满床书卷任纵横。","明蟾自可当灯烛，修竹便为佳友生。","眩眼添花知轻醉，小窗欹枕梦春耕。","日高推被还思起，听得厨头有菜羹。"],"title":"五更醉卧"}
