{"author":"许棐","id":116953,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["数亩家园枕碧波，树桑疏处补花窠。","檐低不碍儒冠入，桥矮才通钓艇过。","云笛旋裁门外竹，雨衣新织槛前莎。","有时牛背看书罢，一曲春风宁戚歌。"],"title":"题野处"}
