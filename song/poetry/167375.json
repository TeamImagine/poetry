{"author":"陈深","id":167375,"strains":["平平仄平仄，平仄平平平。","平平平仄仄，仄仄平平平。","平平平仄平，平仄平平○。","○○○平平，仄仄平仄平。","平仄仄平仄，仄仄仄平平。","平仄平平平，仄平平平平。","仄○平平平，仄仄平平平。"],"paragraphs":["南山有孤凤，丹羽何葳蕤。","朝餐琼树实，夕饮天津池。","岐阳曾一鸣，千载今无期。","将从和风翔，俯视尘壤卑。","粱藻匪君食，枳棘匪君栖。","遐举昆丘阳，肯为云萝羁。","坐迟箫韶成，振翮还来仪。"],"title":"孤凤篇上静轩阎学士"}
