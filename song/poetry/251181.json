{"author":"王洋","id":251181,"strains":["仄平仄平平，仄仄○平平。","仄○平平仄，仄仄仄仄○。","平仄仄仄○，平仄仄仄平。","平仄平平仄，平平仄平○。","平平仄○平，平平仄○平。","仄平仄仄仄，平平仄仄平。","平○平仄仄，仄仄平仄平。","仄仄平仄仄，平仄平平平。","仄○平平○，仄仄平仄平。","仄仄仄仄平，仄仄仄仄平。","仄平平平平，仄仄平仄平。","仄平仄仄○，仄仄平平平。","平平仄平平，平仄平仄平。","平仄平仄仄，平平仄平平。","仄仄仄仄仄，○平仄平平。","○平仄平○，仄仄平仄○。","仄平○仄仄，仄平○仄平。","平平仄仄平，仄平平平平。","平平仄仄仄，平仄平○平。","仄平仄仄仄，平仄仄仄仄。","○○平○平，仄仄平平平。"],"paragraphs":["十年爪牙官，百世传风流。","每思先贤范，烂漫涕不收。","争夺世界中，萧洒自十洲。","辛使东洲望，翘材错薪槱。","干戈一相寻，贤愚自相仇。","六鳌失所负，群贤困道周。","人如辛使者，往往官屡休。","用舍方坎𡒄，身世同蜉蝣。","但闻公卿间，饱诵才业优。","爵禄纵可辞，岁月那得媮。","向来成名时，石室书盍䌷。","奈何俯仰中，窘路拘骅骝。","嘶鸣合亨涂，飘泊仍海陬。","嗟予才每下，粗能别薰莸。","识面苦不早，论交亦何尤。","长裾曳非难，骛棹惊莫留。","既怀难会恋，那无轻去愁。","方今草寇猖，健儿炊矛头。","金盘集卫霍，藜糁甘轲邱。","不知到死处，真得饱暖不。","行当扪牵牛，快愿同桴浮。"],"title":"次韵辛起李长篇"}
