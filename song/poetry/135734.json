{"author":"蔡襄","id":135734,"strains":["平平仄仄平，平仄○○仄。","平平仄平平，仄仄平平仄。","仄○平仄平，仄仄平平仄。","仄仄平仄平，平○平仄仄。","平平仄平平，仄仄仄仄仄。","平平平平平，仄仄仄○仄。","仄仄○仄平，平平仄平仄。","仄仄仄○仄，平平仄平仄。","○平○仄平，平仄○平仄。","仄平平○平，平○○平仄。","平平仄仄仄，仄仄平○仄。","平仄仄平平，仄○仄平仄。"],"paragraphs":["双溪会一流，新构横鲜赭。","浮居紫霄端，卧影澄川下。","峡深风力豪，石峭湍声泻。","古剑成蛰龙，商帆来阵马。","晴光转群山，翠色著万瓦。","汀洲生芳香，草树自闲冶。","主郡王士安，高文勇枚贾。","顾我久疏悴，霜髭渐盈把。","临津张广筵，穷昼传清斝。","舞鼍惊浪翻，歌扇娇云惹。","欢余适晚霁，望外迷空野。","曾是倦游人，意虑亦潇洒。"],"title":"题延平阁"}
