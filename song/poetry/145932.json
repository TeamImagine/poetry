{"author":"释行海","id":145932,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["君住江西我浙东，偶然相识在吴中。","知名彼此非今日，爱客情怀有古风。","历数山川游已遍，苦吟风月趣还同。","不须惜我匆匆别，约在天街看菊丛。"],"title":"留别陈藏一"}
