{"author":"黄庭坚","id":206159,"strains":["仄平平平仄○仄，仄仄平平平仄仄。","平平平仄仄平平，仄仄平平平仄仄。","仄平仄仄仄平平，平仄平平仄仄平。","仄仄平平仄平仄，平平仄平仄仄仄。","仄仄仄仄平平平，平平仄平○仄仄。","平仄平○平仄仄，平平仄○平仄仄。","仄仄平平仄○平，仄仄仄平仄○仄。","仄仄平平○仄○，○平平平仄平平。","平平平平○仄平，仄○仄仄平仄平。","平○○平仄平仄，仄平仄仄仄仄仄。"],"paragraphs":["我持玄圭与苍璧，以暗投人渠不识。","城南穷巷有佳人，不索宾郎常晏食。","赤铜茗椀雨斑斑，银粟翻光解破颜。","上有龙文下棋局，探囊赠君诺已宿。","此物已是元丰春，先皇圣功调玉烛。","晁子胸中开典礼，平生自期莘与渭。","故用浇君磊隗胸，莫令鬓毛雪相似。","曲几团蒲听煮汤，煎成车声绕羊肠。","鸡苏胡麻留渴羌，不应乱我官焙香。","肥如瓠壶鼻雷吼，幸君饮此勿饮酒。"],"title":"以小团龙及半挺赠无咎并诗用前韵为戏"}
