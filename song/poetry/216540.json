{"author":"张耒","id":216540,"strains":["仄平仄仄仄平平，平仄平平仄仄平。","平平仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["北风吹雁去翩翩，流滞周南又一年。","田为岁荒陶令秫，酒无人乞广文钱。","香笼钵水清晨咒，坐暖蒲团后夜禅。","更谢晴明好山色，数峰残雪在檐前。"],"title":"官舍岁暮感怀书事五首  其四"}
