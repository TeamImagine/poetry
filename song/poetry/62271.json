{"author":"虞俦","id":62271,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["红紫争先有底忙，姚黄晚出最芬芳。","玉非蒸栗难同色，露是蔷薇更染香。","翠幄密遮春去路，黄云低映晓来妆。","十分喜气眉间见，快泻鹅儿醉洛阳。"],"title":"姚黄牡丹"}
