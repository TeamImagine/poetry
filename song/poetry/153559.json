{"author":"刘辰翁","id":153559,"strains":["仄仄平平仄，平○仄仄平。","仄平平仄仄，仄仄仄○平。","仄仄平平仄，平平○仄平。","平平仄仄仄，○仄仄○平。","仄仄○平仄，平○仄仄平。","平平○仄仄，○仄仄平○。"],"paragraphs":["不是终南径，山中取遁逃。","小园何所有，细路未应高。","已恨锄荒菊，何堪弹种桃。","梯飚那可上，镵雪误相遭。","石卧当途虎，藤穿汲涧猱。","天机分瀑布，应念瓮畦劳。"],"title":"秋景 山园细路高"}
