{"author":"陈宓","id":97151,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["小舟初具似渔家，一曲清溪便可夸。","垂钓便能升跃鲤，归篙时复带栖鸦。","园亭不扫心长静，水竹无多镜自华。","暇日傥来同笑语，书囊诗卷未应涯。"],"title":"和傅监仓南园游船"}
