{"author":"王铚","id":14902,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["空门龙象道高升，坐使山川胜气增。","天道不言成四运，人间无处证三乘。","云深尚有游山客，烟冷空余礼塔僧。","一苇莫嗟成万古，幻身来往本何曾。"],"title":"姜山通阇黎真骨归塔以诗送之"}
