{"author":"刘克庄","id":115929,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["德远先生学者师，此郎超诣可传衣。","凌云才子声名早，煮海麤官气力微。","二尺檠商今与古，三家村有是和非。","直须满了葵丘戍，策杖溪边待璧归。"],"title":"送山甫赴岭口仓与黄兄来复同载"}
