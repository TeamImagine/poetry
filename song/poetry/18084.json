{"author":"吴芾","id":18084,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["野性平生酷爱山，好山不厌绝跻攀。","感时又见三春暮，乘兴聊同一日闲。","云出岫时迷古洞，鹿耕田处认禅关。","自怜扰扰尘埃里，眼底欣逢水石环。"],"title":"游鹿田三洞"}
