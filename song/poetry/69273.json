{"author":"王炎","id":69273,"strains":["平平平平仄仄平，平平仄仄平仄平。","仄○仄○仄仄仄，仄○平仄平平平。","平仄平平平仄仄，平仄平平仄平仄。","平平平仄仄仄平，仄仄仄平平仄仄。","平平平仄平○平，平○仄仄平仄平。","平平仄仄仄平仄，仄仄仄○平仄平。"],"paragraphs":["阴山萧萧木叶黄，胡儿马健弓力强。","铁衣万骑向北去，仰看鸿雁皆南翔。","身在边头家万里，呜咽悲笳壮心死。","功成归取汉爵侯，战败没为边地鬼。","团团霜月悬中天，闺中少妇私自怜。","捐躯许国丈夫事，莫恨不如霜月圆。"],"title":"关山月"}
