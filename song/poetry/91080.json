{"author":"释居简","id":91080,"strains":["仄平仄平平仄仄，平○仄仄○平仄。","平平仄仄仄平○，仄仄平平仄仄仄。","仄仄平仄仄仄○平平，平平平仄平○平。","平平仄仄仄仄仄，仄仄仄平仄仄平仄平平平。","○平仄仄仄仄仄，仄仄平平仄平仄。","仄平平仄仄○平，仄仄仄平○仄仄。","平平仄平仄仄平，平平仄仄平仄○。","仄平仄仄仄仄仄，平仄平平平仄平。","仄平仄○平平仄，○仄平平平仄仄。","仄仄○平仄仄平，仄仄仄仄仄仄平。","平平仄仄平平仄，仄仄仄平平仄仄。","仄○仄仄仄仄平，仄平仄仄平平平。","仄平仄平○仄仄，仄○仄仄平平平。","仄仄仄平平仄仄，仄仄平平平仄仄。","仄平仄仄仄平平，仄仄仄平平仄仄。"],"paragraphs":["厥初至文无一字，谁将鸟迹分形似。","天淳屡警不知防，七凿才终混沌死。","遂令天下后世空纷纶，虫鱼锺鼎骈相新。","茫然不理字外意，但见九州四海同轨仍同文。","王郎羽化不可馽，小篆千人万人习。","祖龙无恙事如麻，稍缓簿书期会急。","西京杜门草太玄，诸儒载酒尊所闻。","莫言字是纸上语，寻古康逵须得门。","朅来小楷无余韵，更复颠狂窥草圣。","不见当时石鼓歌，哂乃数纸博白鹅。","悠悠古恨凭谁雪，想见月楼时对月。","质衣访古锦作囊，李侯屈铁千琳琅。","百金购工镵翠琰，数间僦舍生寒光。","欲寿此书休待贾，待向君家提此话。","不图复见古人心，要与月楼同博雅。"],"title":"月楼陈寺簿惠李阳冰千文新刻"}
