{"author":"柳宗元","id":912,"strains":["仄仄平仄仄，仄平仄仄平。","仄平仄仄平，仄仄仄○平。","仄仄平仄平，仄平仄平平。","仄仄仄○平，平仄仄平平。","○仄平仄平，平平仄平平。","仄仄平平○，○仄仄仄平。","仄仄仄平平，平平仄○平。","○仄仄仄平，仄仄○平平。","平平平仄仄，平仄平平平。","仄仄平○平，仄仄平平平。","平平仄平平，仄仄○平平。","○仄仄仄平，○仄平仄平。","仄平○平仄，仄仄○平平。"],"paragraphs":["吐谷浑盛彊，背西海以夸。","岁侵扰我疆，退匿险且遐。","帝谓神武师，往征靖皇家。","烈烈斾其旗，熊虎杂龙蛇。","王旅千万人，衔枚默无哗。","束刃逾山徼，张翼纵漠沙。","一举刈膻腥，尸骸积如麻。","除恶务本根，况敢遗萌芽。","洋洋西海水，威命穷天涯。","系虏来王都，犒乐穷休嘉。","登高望还师，竟野如春华。","行者靡不归，亲戚讙要遮。","凯旋献清庙，万国思无邪。"],"title":"鼓吹曲辞 鼓吹铙歌 吐谷浑"}
