{"author":"杜甫","id":2863,"strains":["平○平平仄，平仄仄仄仄。","仄平仄平仄，仄仄平仄仄。","仄平平仄仄，仄仄仄平仄。","平平平仄平，仄仄平仄仄。","仄平仄○仄，仄仄平仄仄。","○平仄仄仄，仄仄○平仄。","仄仄仄平平，平平仄平仄。","仄仄平仄○，平○仄平仄。","平平仄平仄，仄仄平平仄。","平平平仄平，仄仄平仄仄。"],"paragraphs":["江间虽炎瘴，瓜熟亦不早。","柏公镇夔国，滞务兹一埽。","食新先战士，共少及溪老。","倾筐蒲鸽青，满眼颜色好。","竹竿接嵌窦，引注来鸟道。","沈浮乱水玉，爱惜如芝草。","落刃嚼冰霜，开怀慰枯槁。","许以秋蒂除，仍看小童抱。","东陵迹芜绝，楚汉休征讨。","园人非故侯，种此何草草。"],"title":"园人送瓜"}
