{"author":"苏轼","id":195258,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["与君并直记初元，白首还同入禁门。","玉殿齐班容小语，霜廷稽首泫微温。","病贪赐茗浮铜叶，老怯香泉滟宝樽。","回首鹓行有人杰，坐知羌虏是游魂。"],"title":"次韵蒋颖叔钱穆父从驾景灵宫二首  其二"}
