{"author":"韦骧","id":190262,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平仄仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["古人抱道重行志，未肯轻从碌碌居。","孟子历为侯国客，退之三上相君书。","心忘险厄高苏武，言极兴衰仰仲舒。","试问渭滨如不遇，直钩何日得生鱼。"],"title":"和访古"}
