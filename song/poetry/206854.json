{"author":"黄庭坚","id":206854,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄仄平仄仄平。"],"paragraphs":["前日幽人佐吏曹，我行堤草认青袍。","心随汝水春波动，兴与并门夜月高。","世上岂无千里马，人中难得九方皋。","酒船鱼网归来是，花落故溪深一篙。"],"title":"过平舆怀李子先时在并州"}
