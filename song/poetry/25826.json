{"author":"孙介","id":25826,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["尘嚣咫尺愧山林，胜日追凉得共临。","千里江湖堪送目，一轩松竹更论心。","清风便自生秋意，小酌何妨到夕阴。","归路蝉声满溪谷，为君倚盖一微吟。"],"title":"偕同人登虞山乾元宫"}
