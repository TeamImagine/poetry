{"author":"韦骧","id":190685,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["碧玉阑干白石除，虚堂潇洒聚书图。","窗明昼可窥蚊睫，檐静时闻噪雀雏。","凉吹东南生砌竹，繁阴朝夕在庭梧。","主人襟量清如水，此段幽佳称得无。"],"title":"和中夏清虚堂"}
