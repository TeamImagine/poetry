{"author":"文同","id":168915,"strains":["仄仄仄平平，平○仄平仄。","平平仄平仄，平仄平仄仄。","○平仄平○，仄○仄平仄。","平仄仄平平，平○仄平仄。","平平仄平仄，仄仄仄仄仄。","○仄仄平平，仄平仄○仄。"],"paragraphs":["白水满方湖，山中好秋色。","逋翁促瑶轸，来坐湖水侧。","临风起高调，此兴浩无极。","波静戢游鳞，云空矫飞翼。","萧条变林野，万籁一以息。","且莫缓商弦，令人涕横臆。"],"title":"吾友务深有叹琴之什运使子骏答之佳章务深亦使余继作"}
