{"author":"虞俦","id":62114,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["家山入望更贪程，造物无心雨与晴。","今日莫愁明日近，一程但作两程行。","生须快意何尝梦，久不还乡亦自惊。","亲戚固应情话在，争先僮仆已欢迎。"],"title":"闰二月二十九日早离广德大雨日午晚晴又雨宿黄蘗坊"}
