{"author":"刘克庄","id":114531,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["议郎座上识郎君，窃意趋庭有异闻。","客屦今无同辈在，书灯昔与长公分。","虫冰寒暑余侵耄，萤雪光阴子尚勤。","见说架签犹万卷，肯将浊臭博清芬。"],"title":"昔与仙游傅常博父子游从识其幼子方总角晚归田里忽袖二诗见访余开八秩君亦六十矣感叹之余因次其韵  其一"}
