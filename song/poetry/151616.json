{"author":"何梦桂","id":151616,"strains":["平平仄仄仄，仄仄平平平。","仄仄仄○仄，平仄○仄○。","仄仄○仄仄，仄平○平平。","平平仄仄仄，仄仄仄仄○。","仄平仄平仄，仄○平仄平。","仄仄仄平仄，仄○仄仄平。","○平仄平仄，仄仄○仄仄。","仄平仄仄平，平平仄平平。","仄平仄仄仄，平仄平○平。","仄平仄仄平，平仄仄平平。","平平仄仄仄，平仄○仄平。","仄仄仄○仄，平仄平仄平。","仄平？仄平，仄仄平仄平。"],"paragraphs":["怀人夜寤擗，彼美天西方。","世变急三峡，吾道蹇两当。","起坐观列纬，翕箕正煌煌。","游云起碧落，反复变白苍。","两仪浩无际，万期归渺茫。","感此不成寐，振衣夜未央。","思君见梁月，忽若堕我旁。","月明照我心，知心岂寻常。","浩歌自起舞，宵景何苍凉。","墓梅萃彼鸮，葭露化为霜。","鸡虫两得失，奚用论否臧。","日月此昭质，天地吾直刚。","愿言勖本心，百世垂耿光。"],"title":"次山房见寄韵"}
