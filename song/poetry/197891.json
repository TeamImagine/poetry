{"author":"苏辙","id":197891,"strains":["仄平仄平平，○仄平平仄。","仄仄○平平，仄仄仄平仄。","平平仄平仄，仄仄○仄仄。","仄平仄平平，平仄仄平仄。","平平仄仄仄，仄仄仄平仄。","仄平平仄○，仄仄仄平仄。","仄平平仄○，仄仄仄平仄。","平平平仄平，仄仄平仄仄。"],"paragraphs":["四年候公书，长视飞鸿背。","十日留公谈，欲作白莲会。","匏瓜一遭系，卖酒长不在。","夜归步江漘，明月照清濑。","心开忽自得，语异竟非背。","一尊谈笑间，万事寂寥外。","欲同千里行，奈此一官碍。","何年真耦耕，举世无此大。"],"title":"次韵子瞻行至奉新见寄"}
