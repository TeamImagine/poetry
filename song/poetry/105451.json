{"author":"岳珂","id":105451,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。","仄仄平平平平仄，仄平平仄仄平平。"],"paragraphs":["春波堂上倚栏干，一曲楼台晻霭间。","野衲再寻行脚债，钓蓑聊寄赏心闲。","燕低欲舞影翻水，鸟倦知还云在山。","匹似棠湖尽堪住，遶檐祇欠翠螺鬟。"],"title":"约客春波督参刘郎中方赴高紫微之集道间相值不容留戏赠二首  其一"}
