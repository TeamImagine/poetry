{"author":"孔武仲","id":200431,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["金沙会面慰飘蓬，况得连朝笑语同。","纵饮不知明月堕，纳凉尤爱小轩东。","邮亭送别凄凉后，江郭凭栏怅望中。","两幅新诗尤俊迈，泠然醒我以清风。"],"title":"答李景文见寄"}
