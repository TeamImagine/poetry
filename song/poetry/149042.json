{"author":"方回","id":149042,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["问姓云何但指桐，桐孙终古与无穷。","遥知学出神农氏，独欠书传太史公。","可用有名留世上，定应不死在山中。","休官老守惭高致，政恐犹难立下风。"],"title":"寄题桐君祠"}
