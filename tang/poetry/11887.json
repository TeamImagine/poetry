{"author":"孟郊","id":11887,"strains":["平平仄仄平，仄仄仄平平。","平仄仄平仄，仄平平仄平。","平仄仄○仄，平平仄平平。","○平仄仄仄，仄仄平○○。","仄仄仄仄仄，○平○仄平。","仄○仄平仄，○仄平仄平。","平仄仄仄仄，仄平平仄平。","仄平平仄仄，仄仄平○平。"],"paragraphs":["慈乌不远飞，孝子念先归。","而我独何事，四时心有违。","江海恋空积，波涛信来稀。","长为路傍食，著尽家中衣。","别剑不割物，离人难作威。","远行少僮仆，驱使无是非。","为性玩好尽，积愁心绪微。","始知时节驶，夏日非长辉。"],"title":"远游"}
