{"author":"方回","id":147953,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["廊庙端非岩壑姿，慵庵未是可慵时。","浮荣故自无心向，素抱其如有己知。","天上要途终一武，江南绝景已千诗。","欲从远祖赤松子，小待功成亦未迟。"],"title":"次韵送张文焕  其一"}
