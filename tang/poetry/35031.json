{"author":"徐夤","id":35031,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["阆苑瑶台岁月长，一归华表好增伤。","新声乍警初零露，折羽闲飞几片霜。","要伴神仙归碧落，岂随龟雁住方塘。","三山顶上无人处，琼树堪巢不死乡。"],"title":"鹤"}
