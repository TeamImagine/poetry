{"author":"刘敞","id":174898,"strains":["仄仄仄平平平平，仄平平仄○平平。","平仄仄平仄○仄，仄平仄仄○平平。","平平○○仄○仄，平仄仄仄平平平。","平平仄仄○仄仄，平仄平平平仄平。","平平平平仄平仄，平仄仄仄平平平。","平平仄仄平仄仄，仄仄○仄平平平。"],"paragraphs":["忆昔秭归之山崩，震惊千里如雷霆。","江水逆流洞庭竭，至今蓄怒犹腾凌。","洄渊沈沈色如墨，仿佛半露峰峦形。","悬波一泻三百仞，鱼鳖蛟龙俱不宁。","天公高居漏天隔，无故设险忧群生。","时无伯禹真已矣，坐念疏凿何由能。"],"title":"新滩行"}
