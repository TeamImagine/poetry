{"author":"范成大","id":43986,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["村北村南打稻声，荒园屐齿亦嬉晴。","菊边更觉朝阳好，松下偏闻晚吹清。","一岁无非吾乐事，千金不博此闲行。","周遭踏遍芙蓉岸，足痹腰顽栩栩轻。"],"title":"九月二十八日湖上检校篱落"}
