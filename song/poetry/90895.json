{"author":"韩琦","id":90895,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["君于荣利已恬然，此治韩城属荐贤。","惠政即随春共煦，道心常与月同圆。","门踈俗客禅诠远，亭掩修篁定力坚。","思退几人曾上籍，可容名记托新篇。"],"title":"崔象之中舍宰阳翟"}
