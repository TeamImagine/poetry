{"author":"楼钥","id":66982,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平仄。","仄平仄仄平平仄，平仄平平仄仄平。"],"paragraphs":["纳纳乾坤一草亭，西山尽见若秋屏。","霜余远水呈天碧，雨过遥空现帝青。","逸叟真成陶令隠，高怀长似屈原醒。","肯堂固赖贤孙子，精爽犹疑尚有灵。"],"title":"题桃源王少卿占山亭"}
