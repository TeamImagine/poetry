{"author":"苏辙","id":197043,"strains":["平平仄○平，仄平仄平仄。","平平○仄平，仄仄平平仄。","平平仄平仄，仄仄平仄仄。","平○仄平平，仄仄平仄仄。","平平仄平仄，平仄仄平仄。","仄仄仄仄平，平平仄平仄。"],"paragraphs":["蒲桃不禁冬，屈盘似无气。","春来乘盛阳，覆架青绫被。","龙髯乱无数，马乳垂至地。","初如早梅酸，晚作醲酪味。","谁能酿为酒，为尔架前醉。","满斗不与人，凉州几时致。"],"title":"赋园中所有十首  其五"}
