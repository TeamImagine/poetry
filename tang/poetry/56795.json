{"author":"韦应物","id":56795,"strains":["平仄仄平仄，○○平仄平。","仄仄平仄仄，仄平平平平。","平平平平仄，平仄仄仄平。","平平○仄平，平仄仄平平。","平仄仄平仄，仄仄平平平。","平仄仄仄○，仄仄仄平平。","平仄仄○仄，平平仄平平。","仄平○○仄，仄仄○仄平。"],"paragraphs":["高士不羁世，颇将荣辱齐。","适委华冕去，欲还幽林栖。","虽怀承明恋，忻与物累暌。","逍遥观运流，谁复职端倪。","而我岂高致，偃息平门西。","愚者世所遗，沮溺共耕犂。","风雪积深夜，园田掩荒蹊。","幸蒙相思札，款曲期见携。"],"title":"荅库部韩郎中"}
