{"author":"孙觌","id":239142,"strains":["平仄○仄平，仄平○仄平。","平平平仄仄，仄仄仄仄平。","平平仄仄仄，仄仄仄仄平。","仄○仄仄仄，平仄仄仄○。","仄平○平仄，○仄平平平。","平平仄○○，仄仄仄仄平。","○仄仄平仄，仄平平仄平。","仄仄仄仄平，平仄平仄平。"],"paragraphs":["铜臭应作幺，梦尸当得官。","喁喁鱼聚沫，戢戢蚋集酸。","高人有远抱，一笑视鼠肝。","水将洗耳用，山作拄颊看。","种芳茹秋菊，搴秀纫春兰。","披披芰荷衣，采采苜蓿盘。","三径偭真境，一瓢非世欢。","富贵挽不来，为我歌考槃。"],"title":"向伯恭侍郎致政芗林筑一堂名之曰企疏晋陵孙某闻而赋诗二首  其一"}
