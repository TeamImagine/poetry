{"author":"楼钥","id":67021,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["远游蜀道历艰难，径上甘泉豹尾间。","荷橐忽思辞北省，拂衣自喜见南山。","当时旁舍基犹在，回首垂髫鬓已斑。","先友碑阴尽陈迹，寒空依旧湿烟鬟。"],"title":"李起宗舍人悠然亭"}
