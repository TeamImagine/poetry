{"author":"葛胜仲","id":230979,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["溪边空谷偶来逃，散步虚廊破郁陶。","庭户月华封玉雪，林峦风响汹波涛。","气寒秋尽衣裳薄，夜静山深殿阁高。","欲识羁怀愁几许，明朝揽镜看霜毛。"],"title":"景山寺居大风步月"}
