{"author":"王珪","id":176296,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["清跸传音紫集来，逡巡万玉拥钧台。","南山镇地符辰算，北斗倾霞入宴杯。","镐饮篇中鱼演漾，虞韶声里凤徘徊。","年年赤帝乘离月，长见云龙帐殿开。"],"title":"集英殿乾元节大燕教坊乐语口号"}
