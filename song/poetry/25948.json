{"author":"释印肃","id":25948,"strains":["仄仄○平仄仄仄，仄仄平平平仄○。","平平仄○仄仄仄，仄平仄仄仄平平。","仄仄仄平平仄仄，仄平仄仄仄○平。","仄仄仄平平仄仄，仄平平仄仄平○。","仄仄仄平平仄仄，仄平仄仄仄平平。","平仄○○平仄仄，平平仄仄仄平平。","○平仄仄平○仄，仄仄平平仄仄平。","仄仄仄平平仄仄，仄仄仄仄仄平平。"],"paragraphs":["普礼三身四智佛，一念阿僧祇劫中。","身心一如遍法界，法身不灭寿无穷。","一月六旬权准则，一年四会表参同。","妄念不生无损益，五千连贯赠寰中。","所得未尝图别用，共成进纳续宗风。","初法难传忧不信，黄梅五百独卢公。","如今个个堪分付，报国资家理不穷。","莫道祖师西土出，刹那自肯即心通。"],"title":"偈颂三十首  其六"}
