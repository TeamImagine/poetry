{"author":"王禹偁","id":177273,"strains":["仄仄仄○仄，仄○仄平平。","仄平平平仄，仄仄平平平。","仄平仄平仄，仄仄平仄平。","仄平平仄仄，○○仄○平。","仄平仄平○，仄仄平平平。","仄仄平仄仄，平平仄平平。","仄仄平平平，仄仄平仄平。","仄仄仄○平，仄仄仄仄平。","仄平仄平仄，仄仄平仄平。","平仄仄平平，仄仄平平平。","平平仄平仄，仄仄平仄平。","仄仄○○仄，平平仄平平。","平平平仄仄，○仄仄仄平。","仄仄平仄仄，平平仄平平。","仄平仄平仄，仄○平平平。","仄仄平仄○，仄仄平平平。","仄○仄平○，仄○平仄平。","平平仄平仄，仄仄平仄平。","平平平仄仄，仄仄仄平平。","平平平仄仄，平仄平仄平。","仄平仄仄平，平仄平仄○。","平平仄平仄，○仄仄○○。","平平平仄仄，仄仄仄平平。","仄仄平平仄，○平仄仄平。","仄仄仄平平，仄仄仄平平。"],"paragraphs":["我罢内庭职，出临永阳民。","永阳民虽庶，未免多饥贫。","富之既无术，龊龊为谨身。","可堪今夏旱，如燎复如焚。","厥田本涂泥，坐见生埃氛。","稚老无所诉，嗷嗷望穹旻。","食禄忧人忧，蚤夜眉不伸。","促决狱中囚，遍祷境内神。","楚辞有山鬼，庙貌罗水滨。","胡法有浮图，寺宇连城闉。","斋庄命寮采，供给抽俸缗。","鼓笛迎湫水，香花照金轮。","诚知非典故，且慰旱熯人。","偶与天雨会，霶霶四郊匀。","插秧复修堰，野叟何欣欣。","可办官赋调，亦免农艰辛。","燮调赖时相，感应由圣君。","于吾复何有，敢望歌颂云。","清流杨水部，德与我为邻。","仇香官位屈，何逊诗格新。","见投贺雨篇，言自人口闻。","夫君盖私我，过实岂相亲。","为霖非我事，职业唯词臣。","若有民谣起，当歌帝泽春。","庶使采诗官，入奏助南薰。"],"title":"和杨遂贺雨"}
