{"author":"叶梦得","id":235069,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平平仄平平。"],"paragraphs":["茅斋一曲傍寒湾，邂逅终年伴我闲。","契阔易惊成岁月，追寻空复望江山。","暂留客枕听疏雨，遥想吾庐掩旧关。","落莫归心谁与话，坐谈聊为起衰颜。"],"title":"徐惇立相过"}
