{"author":"韩淲","id":87129,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["寂寂无人倍觉秋，雨声风色骤还收。","高林背日孤城脚，细草堆烟古渡头。","中夜荒鸡刘石舞，上林飞雁子卿愁。","相看篱菊岩花后，华发清尊可罢休。"],"title":"雨思"}
