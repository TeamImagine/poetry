{"author":"黎廷瑞","id":165748,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["蜃沉海底气升霏，消得皇皇四牡驰。","此去玉堂成故事，未应金马待多时。","愿储救世三年艾，更采销兵万岁芝。","特报明时端不负，古今良相即良医。"],"title":"送李性夫赴召时李以端午采药后行"}
