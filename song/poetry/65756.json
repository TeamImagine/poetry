{"author":"陈傅良","id":65756,"strains":["仄平仄仄仄，平仄仄○平。","平仄平仄○，仄仄平仄平。","平平平平仄，仄仄仄仄平。","仄仄平仄平，仄仄平仄○。","○仄仄仄○，平平仄平平。","平仄平仄仄，仄平仄○平。","平平仄平平，仄仄○仄平。","平平仄○仄，仄仄平平平。","仄仄平仄○，平仄仄平○。","平仄平平平，平仄仄仄平。","仄平平仄仄，平平仄平平。"],"paragraphs":["武侯不可致，玄德造其庐。","公在衰绖中，乃上时政书。","维时君臣定，事与草昧殊。","出处千载同，岂必名迹如。","行伍拔大将，寒饥得名儒。","推毂天下士，百年用其余。","生平慕河汾，未许王魏俱。","殷勤八司马，意独何区区。","自古朋党论，消复莽无期。","谁令群疑亡，韩富及有为。","惜哉公不见，功名止西陲。"],"title":"读范文正公神道碑有感佚事"}
