{"author":"刘敞","id":174817,"strains":["仄仄仄仄平，○仄平平平。","平○仄仄仄仄仄，仄仄仄仄仄平平。","仄平仄平仄平仄，平仄平平仄平仄。","仄平仄仄平仄平，仄仄平平仄平仄。"],"paragraphs":["育育水满湖，中有千金鱼。","浮沈得意似太古，不畏网罟畏鹈鹕。","绿蒲欲齐藻初密，红尾差差映朝日。","疾雷骤雨人莫知，潜有蛟龙取之逸。"],"title":"题西湖中鱼"}
