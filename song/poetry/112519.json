{"author":"李至","id":112519,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。","平仄平平平仄仄，仄平平仄仄平平。"],"paragraphs":["南风吹雨骤还收，五月帘栊却似秋。","陌上莫嫌行未得，田中应待足方休。","人垂折角冲寒点，马浸障泥过漫流。","遥羡文昌新右相，醉吟时伏一金瓯。"],"title":"奉和对雨闲吟之什"}
