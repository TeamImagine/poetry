{"author":"曾黯","id":95235,"strains":["仄仄仄平平仄仄，平平仄仄仄平平。","仄平平仄仄平仄，仄仄平平平仄平。","平仄平平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["绿发老梅千百树，梅边略彴是吾家。","一窗西日不知晚，十月南枝无数花。","谁信闲身惟鹤伴，自怜愁眼得书遮。","闭门兀兀太痴绝，起唤扁舟载月华。"],"title":"闲居"}
