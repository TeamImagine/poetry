{"author":"陈著","id":139694,"strains":["○仄仄仄仄仄仄，仄平仄仄平仄仄。","平平仄仄平仄仄，仄仄平平仄平仄。","仄平平仄仄平平，仄仄平○平○仄。","平平仄仄平平平，○仄平平仄平仄。","平平仄仄仄仄平，仄仄平平平仄仄。","仄平？平仄平平，平平仄仄平○仄。","平平○平仄仄平，仄仄平平仄平仄。","仄平平平仄平平，平仄仄平平○仄。","仄○○平仄仄仄，仄仄○平仄平仄。","仄○仄仄仄仄平，平仄仄平平仄仄。","平仄平平○仄平，平仄○仄○○仄。","仄○仄仄○○仄，仄平仄仄平仄仄。","仄仄平平仄平平，平仄仄平仄○○仄仄。"],"paragraphs":["三月二十有一日，絮云弄日风力薄。","家人报我明日夏，草草杯盘软春脚。","世人心眼最无常，景物流禅争顷刻。","南风一转垂青阴，回首芳尘是陈迹。","天公好事亦世情，约束花神呈未著。","放开酴醿紫心香，安排芍药无留发。","流鶑调笙舌尚存，倦蝶依然舞还拍。","杜鹃无知只催归，何物恶声谁听着。","不妨长筵达诘旦，饯旧迎新两无怍。","傍观笑我八十翁，翁亦自知身是客。","安问家无担石储，时节犹自沈沈酌。","我闻此语三叹息，酒边寄耳非莫逆。","杜老忧怀醒时多，谁道醉狂放吟如李白。"],"title":"送春醉吟"}
