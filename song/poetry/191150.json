{"author":"韦骧","id":191150,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["间关杖节使全闽，何幸邦侯遇故人。","谈笑一樽时得暇，讴歌千里政如春。","解携白髪情非昔，赠别清篇思入神。","却想萍踪流未远，会看飞诏趣朱轮。"],"title":"别刘公舒"}
