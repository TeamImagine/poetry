{"author":"陆龟蒙","id":28373,"strains":["仄平平仄仄平平，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["直应天授与诗情，百咏唯消一日成。","去把彩毫挥下国，归参黄绶别春卿。","闲窥碧落怀烟雾，暂向金庭隐姓名。","珍重兴公徒有赋，石梁深处是君行。"],"title":"和袭美送孙发百篇游天台"}
