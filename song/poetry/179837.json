{"author":"王安石","id":179837,"strains":["平仄平平仄平仄，仄仄仄平平仄仄。","平平仄仄仄平○，○仄平平仄平仄。","○平平○仄平○，仄平仄仄○仄平。","仄仄○平仄仄仄，仄仄仄○平平○。","仄平○仄仄平仄，仄仄平仄仄仄平。","平平仄仄仄平仄，仄仄仄平○仄○。"],"paragraphs":["鄱水滔天竟东注，气泽所钟贤可慕。","文章浩渺足波澜，行义迢迢有归处。","中江秋浸两崖间，溯洄与我相往还。","我挹其清久未竭，复得纵观于波澜。","放言深入妙云海，示我仙圣本所寰。","楞伽我亦见仿佛，岁晚所悲行路难。"],"title":"赠彭器资"}
