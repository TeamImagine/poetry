{"author":"张耒","id":217544,"strains":["平平○平平，仄仄仄仄○。","平平○平平，平仄平平平。","○仄仄平仄，平平仄○平。","仄仄仄平仄，平平仄平平。","平平仄平仄，仄仄平平平。","○平仄仄仄，○○平平平。","仄平○平平，○仄仄仄平。","平平仄仄仄，仄仄○○○。","仄仄仄仄仄，仄平平仄平。","平平仄平仄，平仄仄仄仄。"],"paragraphs":["南山如佳人，秀色慰我思。","微风从东来，清洛摇春漪。","驱马出门去，悠悠踏长堤。","暖日丽花草，微云渡南溪。","高丘者谁子，断裂岗前碑。","当年岂不伟，泯泯今谁知。","老翁驱牛耕，坟草半已犁。","功名但若此，达士观如遗。","饮酒复饮酒，劝君无复辞。","人生百无益，惟有饮庶几。"],"title":"感春十三首  其四"}
