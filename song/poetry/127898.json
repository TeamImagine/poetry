{"author":"方岳","id":127898,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","平仄平平平仄仄，仄仄仄仄仄平平。","仄平平仄平平仄，仄仄平平仄仄平。"],"paragraphs":["雨过苔矶片月新，黄琉璃簟岸纶巾。","平生不负杨临贺，半夜谁呼祈孔宾。","堪傲轩裳中酒圣，肯污笔砚论钱神。","北山猿鹤应惊怪，已觉尘埃不可亲。"],"title":"次韵郑省仓  其二"}
