{"author":"李弥逊","id":253119,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["插檐冰箸长新寒，薄日欺云到屋山。","见晛半消梅额粉，因风犹染鬓毛斑。","书生闭户眠仍稳，游子扁舟兴欲还。","客里情怀逢岁晚，麹生邀我一开颜。"],"title":"冬雪呈太守张嵇仲  其三"}
