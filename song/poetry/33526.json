{"author":"陆游","id":33526,"strains":["平平仄仄仄平平，平仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["天涯到处自生愁，逰子征尘暗弊裘。","灯火青荧五门夜，风烟索莫二江秋。","帝城漫诵新诗句，客路难逢旧辈流。","送老把茅须早决，此生何止四宜休。"],"title":"天涯"}
