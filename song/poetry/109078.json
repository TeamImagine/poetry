{"author":"释永颐","id":109078,"strains":["仄仄仄○平，仄平平仄仄。","仄仄仄平平，平平仄平仄。","仄平仄仄仄，仄仄仄平仄。","仄平平仄平，仄仄平平仄。","仄平仄平平，○仄仄仄仄。","○仄仄平平，仄仄仄仄仄。","仄仄平平仄，平平○仄仄。","仄平平仄○，仄仄平仄平。","仄仄平仄平，仄平○仄仄。"],"paragraphs":["四叶及王游，共家原坂岭。","岁摘建溪春，争先取晴景。","大窠有壮液，所发必奇颖。","一朝团焙成，价与黄金逞。","吕侯得乡人，分赠我已幸。","其赠几何多，六色十五餠。","每餠包青蒻，红签缠素𦼖。","屑之云雪轻，啜已神魄惺。","会待佳客来，侑谈当昼永。"],"title":"吕晋叔著作遗新茶"}
