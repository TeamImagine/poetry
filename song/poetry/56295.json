{"author":"张孝祥","id":56295,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["使君领客访金仙，小队旌旗锦一川。","我欲采芝非辟世，公当立极要擎天。","诗声政尔容传稿，僧律何尝禁割鲜。","一笑番阳逢岁熟，问公钟磬几时编。"],"title":"龟龄携具同景卢嘉叟饯别于荐福即席再用韵赋四客诗"}
