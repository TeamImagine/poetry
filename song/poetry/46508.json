{"author":"梅尧臣","id":46508,"strains":["仄仄平仄平，平○仄平仄。","仄仄平仄平，平平仄平仄。","平○仄平○，仄仄平仄仄。","○平仄平○，仄仄○平仄。","平仄平仄平，仄仄○平仄。","仄平仄平仄，平仄仄平仄。","平仄平平○，仄平平仄仄。","仄仄平仄平，○平仄平仄。"],"paragraphs":["送子居大梁，关中乃关外。","往者边事繁，秦民被灾害。","今闻独丰穰，逮堠无动旝。","相公欲勤劳，请以临都会。","多选天下才，佐佑如何赖。","决疑有全策，何必用蓍蔡。","虽病君强行，宝刀仍喜带。","岂是为俗儒，空言事夸大。"],"title":"送张推官洞赴晏相公辟"}
