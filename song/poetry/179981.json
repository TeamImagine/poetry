{"author":"王安石","id":179981,"strains":["平平平，仄仄平仄平平平。","仄平平仄仄仄仄，平仄仄仄平平平。","○平平平仄仄仄，平仄仄仄平平平。","仄平平仄平仄仄，平仄仄仄平平平。","仄仄平平仄平仄，平平仄仄平平仄。","仄平平○仄平仄，○平仄仄平○仄。","平平平平仄仄仄，平仄平平平仄仄。","仄仄仄仄平平平，仄仄平平仄○仄。"],"paragraphs":["巫山高，偃薄江水之滔滔。","水于天下实至险，山亦起伏为波涛。","其巅冥冥不可见，崖岸斗绝悲猿猱。","赤枫青栎生满谷，山鬼白日樵人遭。","窈窕阳台彼神女，朝朝暮暮能云雨。","以云为衣月为褚，乘光服暗无留阻。","昆仑曾城道可取，方丈蓬莱多伴侣。","块独守此嗟何求，况乃低徊梦中语。"],"title":"葛蕴作巫山高爱其飘逸因亦作两篇  其二"}
