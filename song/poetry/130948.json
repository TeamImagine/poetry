{"author":"汤汉","id":130948,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["唐朝空自贵宏词，科目何尝得退之。","掌制徒闻夸子厚，残篇仅见命敦诗。","堪嗟实录无完传，太息淮西有后碑。","寄语莆田紫薇老，文章盖世例如斯。"],"title":"寄刘后村"}
