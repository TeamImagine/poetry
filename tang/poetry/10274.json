{"author":"韩愈","id":10274,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["汉家旧种明光殿，炎帝还书本草经。","岂似满朝承雨露，共看传赐出青冥。","香随翠笼擎初到，色暎银盘写未停。","食罢自知无所报，空然惭汗仰皇扃。"],"title":"和水部张员外宣政衙赐百官樱桃诗"}
