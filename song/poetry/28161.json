{"author":"洪适","id":28161,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["俛仰梁谿岁几寒，向来墨沼已中干。","传家紫橐荣三子，得路青云喜二难。","爵位方知稽古力，论思当使覆盂安。","自怜骨相宜尘土，那得丝言动笔端。"],"title":"闻景严弟迁西掖并寄景卢"}
