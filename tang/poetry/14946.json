{"author":"白居易","id":14946,"strains":["平平仄平○，平仄平平○。","平仄仄平仄，平平仄仄平。","仄○平仄平，仄仄平平平。","仄平○○仄，仄仄平平平。","平仄仄仄○，仄仄仄○平。","仄平○仄仄，平平仄仄○。","平平仄平仄，仄仄平仄平。","仄仄平平仄，平平仄仄平。","仄○平仄平，平○仄○平。","平平仄平仄，平仄仄平○。","仄平平仄平，仄仄仄○平。","○仄仄仄仄，平仄仄○平。","仄仄平平仄，平平平仄平。"],"paragraphs":["藤花紫蒙茸，藤叶青扶疏。","谁谓好颜色，而为害有余。","下如蛇屈盘，上若绳萦纡。","可怜中间树，束缚成枯株。","柔蔓不自胜，袅袅挂空虚。","岂知缠树木，千夫力不如。","先柔后为害，有似谀佞徒。","附着君权势，君迷不肯诛。","又如妖妇人，绸缪蛊其夫。","奇邪坏人室，夫惑不能除。","寄言邦与家，所慎在其初。","毫末不早辨，滋蔓信难图。","愿以藤为戒，铭之于座隅。"],"title":"紫藤"}
