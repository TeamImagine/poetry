{"author":"员兴宗","id":21842,"strains":["仄仄仄仄仄平仄，仄平仄平仄仄仄。","平平仄仄仄平○，仄仄仄平平仄仄。","仄平仄仄仄仄平，仄仄平平平仄○。","仄仄仄仄○仄平，仄仄仄仄仄○仄。","仄仄仄仄○平平，仄仄平平仄○仄。","○平仄平平○仄，仄仄平○平○仄。","仄仄平平仄平仄，仄仄平平○仄仄。","仄平仄仄平仄平，仄仄平平平仄仄。","平平平平平○○，仄○仄仄平平仄。","仄仄平仄仄仄仄，仄仄平平○仄仄。","仄仄○○平仄平，仄仄○平仄仄仄。","仄○仄仄○平平，平仄仄平平仄仄。","○仄仄平○仄仄，仄仄仄平仄平仄。","仄平仄仄○平平，平仄平仄平仄仄。","仄○仄平平平仄，仄仄仄平仄平仄。","平仄仄仄仄仄○，平仄仄平平仄仄。","平平平平仄平仄，仄仄仄平平仄仄。","仄平仄平平平仄，仄○仄仄平平仄。","仄仄仄平仄仄平，平仄平平平仄仄。","仄仄平仄仄仄平，仄仄平平○○仄。","仄平仄○仄仄平，仄仄平平仄平仄。","仄平平仄○平仄，平仄平平仄平仄。"],"paragraphs":["岁若大旱作霖雨，祷而雨兮旱不苦。","诚之一字与天参，往古圣贤珍此语。","岁星在蜀二十年，触处丰登多黍稌。","世不少惜蹂践之，枉使宝稼弃如土。","况复纵恣相凭凌，气焰熏天遽如许。","三纲五常沦且斁，以故伤和逢瘅怒。","旱魃为灾炽袢暑，扑鹿阳乌乘九数。","火云釜甑蒸肉山，不奈炎官云我所。","公方忧民心愈愈，扫除热瘴还清楚。","却忆曾侍玉帝旁，授以金科行按部。","办狱更过颜鲁公，一路传呼御史雨。","不闻匹妇且衔冤，西蜀向安谁敢侮。","和以致祥应止止，喜见太平旧官府。","肃时若是号休征，甘泽霑霈来以叙。","石燕漫飞商羊舞，穴处那能问狐鼠。","巫觋罢散鼓笛闲，龙德欲归江海去。","为言西成祀田祖，饱食不骄民乐聚。","昔何戚嗟今怡悦，力回造化公为主。","濯濯厥灵玉不焚，伊格皇天归宰辅。","焰焰无若雨反风，燮理阴阳且封鲁。","御灾捍患世亦希，可但明时继前古。","愿言霖雨思贤佐，镌入坚珉作诗谱。"],"title":"贺雨"}
