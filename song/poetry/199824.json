{"author":"林逋","id":199824,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["细眉双耸敌秋毫，冉冉芳园日几遭。","清宿露花应自得，暖争风絮欲相高。","情人殁后魂犹在，傲吏齐来梦亦劳。","闲掩遗编苦堪恨，不并香草入离骚。"],"title":"蝶"}
