{"author":"谢薖","id":231517,"strains":["仄平平平平，仄仄平仄仄。","仄○平仄仄，仄○仄仄仄。","仄平平仄平，平仄仄平仄。","仄平○仄仄，仄仄仄平仄。","仄平平平平，仄仄仄平仄。","平平仄○平，仄仄○○仄。","○○仄平平，仄仄○仄仄。","平平仄仄仄，○仄仄仄仄。","○○仄仄仄，平仄平仄仄。","仄仄平仄平，○仄仄平仄。","仄○仄仄平，仄仄仄平仄。"],"paragraphs":["万锺辞屠羊，五鼎贪主父。","是间多毒腊，可茹亦可吐。","缅怀陶隐居，朝服挂神武。","饵苓期却老，旷荡适林莾。","我家城西偏，有地一廛许。","开轩俛长松，倒影荫庭庑。","嵌空宿龙蛇，晻暧藏雾雨。","流脂入地脉，凝结岁月古。","长镵白木柄，生事聊付汝。","想彼尘外人，迟暮肯同煮。","但当稍兔丝，敢望擘麟脯。"],"title":"𣃁苓轩"}
