{"author":"伍乔","id":36592,"strains":["仄仄平平平仄仄，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平平，仄仄平平仄仄平。"],"paragraphs":["五老云中勤学者，遇时能不困风尘。","束书西上谒明主，捧檄南归慰老亲。","别馆友朋留醉久，去程烟月入吟新。","莫因官小慵之任，自古鸾栖有异人。"],"title":"送江少府授延陵后寄"}
