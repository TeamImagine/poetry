{"author":"宋之问","id":23226,"strains":["平平仄平仄，仄仄仄平平。","平○仄仄仄，仄仄平平平。","平平仄仄仄，仄仄平平○。","仄仄平仄仄，平平平仄平。","平平平平仄，仄仄平仄平。","仄平仄仄仄，仄仄○平平。","平仄仄平仄，仄仄平平平。","仄仄仄平仄，仄平仄平平。","仄仄仄仄仄，平平平仄平。","仄平○平仄，○仄平平平。","仄仄平仄仄，平平平仄○。"],"paragraphs":["云门若邪里，泛鹢路才通。","夤缘绿筿岸，遂得青莲宫。","天香众壑满，夜梵前山空。","漾漾潭际月，飔飗杉上风。","兹焉多嘉遁，数子今莫同。","凤归慨处士，鹿化闻仙公。","樵路郑州北，举井阿岩东。","永夜岂云寐，曙华忽葱茏。","谷鸟啭尚涩，源桃惊未红。","再来期春暮，当造林端穷。","庶几踪谢客，开山投剡中。"],"title":"宿云门寺"}
