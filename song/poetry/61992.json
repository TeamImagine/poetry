{"author":"虞俦","id":61992,"strains":["平平平仄仄平平，平仄平平仄仄平。","仄仄仄平平仄仄，平平平仄平平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["衡门虽设昼常关，人在琼楼玉宇间。","一笑眼青余老桧，相看头白祇高山。","携壶索共梅花醉，著屐扶行竹杖斑。","此兴此时吾不忘，倦飞深羡鸟知还。"],"title":"汉老弟寄示雪诗倡和已成轴矣因次韵  其二"}
