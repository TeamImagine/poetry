{"author":"王珪","id":176044,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["汩汩红尘倦往还，偶来偷得似僧闲。","一心自别清凉处，万事如经梦寐间。","尽日禅房挥玉麈，几时仙岭对冰颜。","知君有术消烦暑，旋琢琼瑶出道山。"],"title":"和林乔年学士普净院避暑"}
