{"author":"林泳","id":145722,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["醉骑鹤背堕红尘，镜里常羞一幅巾。","穷达底论身外事，英雄或是眼前人。","岂无散木偏能寿，亦有名花不及春。","三万六千长短日，吟边莫遣两眉颦。"],"title":"吟边"}
