{"author":"陈子昂","id":34477,"strains":["仄仄平平仄，平○仄仄平。","平○平仄仄，平仄仄○平。","平仄平平仄，○平仄仄平。","平平平仄仄，仄仄仄平平。","仄仄平平仄，平○仄仄○。","平平仄平仄，仄○仄平平。"],"paragraphs":["日落沧江晚，停桡问土风。","城临巴子国，台没汉王宫。","荒服任周甸，深山尚禹功。","岩悬青壁断，地险碧流通。","古木生云际，孤帆出雾中。","川途去无限，客思坐何穷。"],"title":"白帝城怀古"}
