{"author":"赵蕃","id":73559,"strains":["仄○仄平平，仄仄平平平。","平○仄平仄，仄仄仄仄平。","仄仄平平平，平仄平仄平。","仄平仄仄平，仄平仄仄平。","平平仄平平，平仄平平平。","仄仄○仄平，平平仄平平。","○仄仄仄仄，仄平平仄平。","仄○仄仄仄，平○仄仄平。","平平仄平仄，仄仄平仄平。","仄仄仄平仄，○平仄仄平。","平平仄仄平，仄平平仄平。","平平平仄○，仄○仄仄平。","仄○平仄仄，仄平平仄平。","仄仄仄仄平，仄仄平仄平。","仄仄仄○仄，仄仄平仄平。","平○仄○平，仄仄平仄平。","平○仄○仄，○平仄平平。","仄仄仄平平，平平仄平平。","平平仄仄仄，平仄平平平。","○○仄平平，？平平平平。"],"paragraphs":["我行一何忙，羽檄来星犇。","忙行抑何事，列境备戍屯。","贼犯连英郴，江右声已宣。","往年缚李金，此邦盖晏然。","而今独胡为，骚驿穷朝昏。","政坐茶贼时，曾窥此邦藩。","茶贼异此贼，本皆商贩民。","忽当法令变，州县复少恩。","求生既无路，冒此图或存。","此贼据巢穴，其徒况是繁。","萌芽手可披，不披生恶根。","虽云巢穴深，岂离率土滨。","彼犹蜂蚁聚，我军貔虎群。","彼积鼠壤余，我粟多腐陈。","彼乃寇攘尔，我盖仁义云。","边庭尚思犁，此又何足言。","何当快除扫，听民乐耕耘。","我亦得抛官，归舟趁春浑。","胡为故使我，驹局仍鸱蹲。","更虑一朝焚，碔砆同玙璠。"],"title":"书事  其一○"}
