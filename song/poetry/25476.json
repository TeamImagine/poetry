{"author":"曾协","id":25476,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["邂逅江干不自期，坐倾谈屑看霏霏。","岂无清禁摛华地，只得名城衣锦归。","惜别定知双鬓换，问诗常恨寸心违。","目穷千里苍茫际，惟有樯乌向北飞。"],"title":"送张忠州使君八兄二首  其一"}
