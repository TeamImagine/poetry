{"author":"饶节","id":225125,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一喏推翻十二峰，三乘四库当时通。","自闻百丈下堂句，已破提婆外道宗。","画角晓吹深径雪，寒梅晴放小塘风。","孤峰顶上他年事，又是筹盈石室中。"],"title":"阆人蒲君锡提举参老师悟道唱和四首  其一"}
