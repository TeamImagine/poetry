{"author":"杜荀鹤","id":32869,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["多少僧中僧行高，偈成流落遍僧抄。","经窗月静滩声到，石迳人稀藓色交。","垂露竹黏蝉落壳，窣云松载鹤栖巢。","煮茶童子闲胜我，犹得依时把磬敲。"],"title":"赠元上人"}
