{"author":"陆游","id":33149,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["昏昏风雨暗东湖，恰似梅黄四月初。","高树送声惊客枕，小池分溜入清渠。","飞蚊屏迹知何在，团扇生尘已暗疏。","须信西游有奇事，今年三伏夜观书。"],"title":"久雨"}
