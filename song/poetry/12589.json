{"author":"曹勋","id":12589,"strains":["仄仄○○仄仄○，仄平仄平仄平平。","仄仄平仄平仄仄，平平平仄平仄○。","平平平仄平仄仄，仄仄平仄仄仄平。","平仄平仄仄仄仄，○仄仄仄仄平平。","仄仄平平平仄仄，平平○○○仄仄。","仄平平仄仄仄仄，仄仄仄平平仄仄。","平平平平仄平仄，仄仄平平仄平仄。","仄仄仄仄平平仄，平仄○平仄○仄。"],"paragraphs":["仕宦将相理所当，致君泽民则为良。","窃窃苟作儿女语，纷纷徒在鹓鹭行。","惟君英槩吞七泽，早以闳略走黠羌。","天子神圣熟姓字，临遣亟自尚书郎。","密奉畴咨持玉节，荆襄将漕观施设。","小摅胸次浩不极，一辟土疆包有截。","江南梅开欲飞雪，老境何堪与君别。","可𥩟促召黄金阙，为贺收功在三杰。"],"title":"送戴才美郎中出使襄汉"}
