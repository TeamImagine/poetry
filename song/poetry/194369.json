{"author":"苏轼","id":194369,"strains":["平平仄仄仄，平仄仄仄仄。","仄○仄平平，仄仄平仄仄。","平平平仄仄，平仄仄仄仄。","仄平仄仄仄，平仄仄仄仄。","平仄平○○，仄○仄仄仄。","平平仄平仄，仄仄平平仄。","仄仄平平平，○仄平仄仄。","平平平仄仄，仄仄仄仄仄。","仄○仄仄平，平仄平平仄。","平平○仄仄，仄仄仄仄仄。","○仄仄仄仄，平仄仄○仄。","○平仄平仄，仄仄仄平仄。","平平平仄平，仄仄仄平仄。","仄平仄仄仄，平仄平平仄。","平平仄仄平，仄仄○仄仄。","仄平仄仄仄，仄○平仄仄。","仄平平仄仄，平仄平平仄。","仄仄平仄平，平平仄平仄。"],"paragraphs":["斯人所甚厌，投畀每不受。","欲其少须臾，夺去惟恐后。","云谁尸此职，无乃亦假守。","赋才有巨细，无异斛与斗。","胡不安其分，但听物所诱。","时来各飞动，意合无妍丑。","坐令鸡栖车，长载朱伯厚。","平生无一旅，既死咤万口。","自闻与可亡，胸臆生堆阜。","悬知临绝意，要我一执手。","相望五百里，安得自其牖。","遗文付来哲，后事待诸友。","伶俜嵇绍孤，老病孟光偶。","世人贱目见，争笑千金帚。","君诗与楚词，识者当有取。","但知爱墨竹，此叹吾已久。","故人多厚禄，能复哀君否。","不见林与苏，饥寒自奔走。"],"title":"林子中以诗寄文与可及余与可既殁追和其韵"}
