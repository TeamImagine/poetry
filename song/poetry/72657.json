{"author":"曾丰","id":72657,"strains":["仄仄仄平平仄平，仄平平仄仄仄平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","仄平平仄仄仄仄，仄仄仄平仄仄平。"],"paragraphs":["三厄五穷能养诗，养之成熟气混夷。","不知胸次是三代，可与笔端为四时。","收拾性情归大朴，发挥风月出多仪。","勘符容有一未合，更把大通相转移。"],"title":"涂汉英学诗二十余年矣挟近作来示赏叹之次俾更印可诸公间"}
