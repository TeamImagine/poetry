{"author":"刘筠","id":200103,"strains":["平平仄仄仄平平，仄仄平平仄仄平。","仄仄平仄平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["南州石黛有遗妍，目极危梯月上弦。","一水相忘空脉脉，双金何路致拳拳。","仙源日永桃无援，客馆春轻柳未眠。","欲写微词托归雁，风高岭阔又经年。"],"title":"此夕"}
