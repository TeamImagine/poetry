{"author":"范纯仁","id":184687,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["清节高风世所推，秋毫名宦肯徘徊。","勇抛朝市无穷事，笑指林泉独自来。","吟榻未移溪月上，醉巾长拂野云回。","尘衣欲作登门客，几杖何妨许暂陪。"],"title":"赠眉阳致政程濬少卿"}
