{"author":"真德秀","id":102661,"strains":["平平仄仄平，仄仄平仄仄。","平平仄平仄，仄仄仄平仄。","仄仄仄○平，仄仄○仄仄。","？平仄仄仄，平仄仄平仄。","仄平仄仄平，仄平仄平仄。","○仄仄平平，仄仄仄平仄。","平仄平仄平，平仄平仄仄。","仄○仄平平，平仄仄平仄。","仄平仄仄平，平平仄平仄。","平平仄平平，平平仄平仄。","平平仄仄○，仄仄平仄仄。","平平仄仄仄，平仄仄平平。","平平平仄平，仄平仄平仄。","平仄仄平○，平平仄平仄。","仄仄平仄平，仄○仄平仄。","仄平仄平平，○仄仄○仄。","平平平○仄，仄仄平仄仄。","平平仄仄平，平平仄仄仄。","仄平平仄平，仄仄平仄仄。","仄○平平仄，仄平仄平仄。","仄平仄仄平，仄仄仄平仄。","仄平平仄仄，仄仄平仄仄。","平平仄平平，仄仄仄平仄。","平平仄平仄，○平仄仄仄。","仄仄平仄平，平平○○仄。"],"paragraphs":["皇皇造化钧，橐籥生万汇。","林林满穹壤，异体实同气。","痛痒本相关，彼己当一视。","矧惟守令职，休戚我焉寄。","盍推若保心，眷焉抚孩稚。","横目事征求，往往学顽痹。","床剥肤已侵，鹰击毛尽挚。","但期己丰腴，皇恤彼憔悴。","近来二十年，贪风日滋炽。","蒲萄得凉州，西园哄成市。","环詹郡邑间，太半皆污吏。","民穷盗乃起，原野厌枯胔。","哀哉罹祸徒，念之辄挥涕。","天地忽开张，清飙扫氛曀。","我乃于此时，拥旄忝为帅。","顾惭老儒生，蹇拙乏长技。","同官为僚友，努力图共济。","惟闽古大都，星罗邑十二。","岂无良大夫，与我同厥志。","要如羔羊直，委蛇自无愧。","勿为硕鼠贪，踯躅乃多畏。","上方明黜陟，我亦公举刺。","民言即丰碑，令问疾邮置。","黄堂一卮酒，殷勤抒至意。","慎勿多酌余，忧心正如醉。"],"title":"会三山十二县宰"}
