{"author":"李若水","id":7030,"strains":["仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["北门昔日吾三友，今日樽前得一人。","雍老滑稽垂白首，高郎文雅最青春。","一飞小篆追秦相，两吐新诗近楚臣。","落落星辰各千里，请君休说恐伤神。"],"title":"与沈信翁对饮忆雍节夫高子文"}
