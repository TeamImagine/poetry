{"author":"戴表元","id":160977,"strains":["仄仄仄仄仄，仄仄仄平仄。","仄○仄平平，仄○仄平仄。","平平仄仄平，仄仄仄平仄。","平○仄平○，仄仄仄平仄。","平仄仄平平，○平仄○仄。","平平仄平仄，仄仄仄○仄。","○平平平平，仄仄仄平仄。"],"paragraphs":["啬语养气海，啬食养脾土。","啬虑养心神，啬劳养筋膂。","衰年百事袪，寄息此环堵。","危如突围将，钝似滞风贾。","颠仆冀赊延，空羸待偿补。","夸虚道蟊贼，逞获命斤斧。","收君詅痴符，佩我养生主。"],"title":"余居之西偏有小室名啬庵诗以识之"}
