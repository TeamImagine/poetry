{"author":"沈与求","id":250327,"strains":["平平仄仄仄仄平，平平平仄平○平。","平平仄仄仄仄仄，仄○仄仄平○平。","仄仄平仄仄仄平，仄仄仄仄○平平。","平平仄仄○平仄，仄仄平平仄仄○。","仄○仄仄平仄平，平仄平平平仄仄。","平仄平平仄仄平，○仄仄仄平平平。","仄平仄仄仄平仄，平平仄仄平平○。"],"paragraphs":["平生一字不疗饥，谁云穅核能瓠肥。","牙签玉箸五鼎食，是中有趣非钱痴。","万事颠倒绝可嗤，此腹却受将军讥。","吾宗酷似骑曹掾，俗物纷纭那复看。","眼中但有潇洒侯，高节亭亭真老伴。","山泽形容坐一癯，相要检校还丹书。","食薇饮水笑多事，知君此计诚非疏。"],"title":"次韵题沈传曜痩节堂"}
