{"author":"张纲","id":245409,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["奕世占来宝运昌，母仪垂庆肇生商。","銮回长乐神人喜，书就蓬山日月光。","北阙导迎三卫仗，东朝欢奉万年觞。","太平盛事人相语，孝德回天赖我皇。"],"title":"进呈皇太后回銮事实"}
