{"author":"舒岳祥","id":143898,"strains":["平平仄仄平平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["衰翁病起头初裹，拄杖穿林探笋生。","悄悄菰蒲看鸟下，疏疏杨柳见人行。","一春长雨花全瘦，半日佳晴蝶便轻。","小立绿阴青子下，秾华洗尽总幽情。"],"title":"四月一日霖潦新霁痼疾稍瘳乍归故园拂剔丛莽"}
