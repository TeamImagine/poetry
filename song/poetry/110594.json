{"author":"刘克庄","id":110594,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["不见龙骧与骥驰，纷纷虫篆鬭蛛丝。","君侯杰出南方者，老仆终当北面之。","忆玉树枝劳远梦，熏蔷薇水读来诗。","自惭眼力非关令，紫气浮空懵不知。"],"title":"答留通判元崇"}
