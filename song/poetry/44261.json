{"author":"范成大","id":44261,"strains":["仄平○仄仄仄仄，仄仄○平仄平仄。","仄平平平平○平，仄仄○平仄仄平。","仄平平平仄○仄，仄仄仄平○仄仄。","○平仄仄仄平○，仄仄平平○仄仄。","○平平仄仄○平，仄仄平平○仄○。","○平仄仄仄仄仄，仄仄平仄○平平。","仄仄仄平平仄仄，仄仄○平平仄仄。","平平平仄仄平平，平仄平平仄平仄。","○平仄仄仄平平，仄仄仄平平仄平。","平仄○平平仄仄，○平平仄仄平平。"],"paragraphs":["一年三百六十日，日日三椽卧衰疾。","旁人揶揄还叹咨，问我如何度四时。","我言平生老行李，蓐食趁程中夜起。","当时想像闭门闲，弱水迢迢三万里。","如今因病得疏慵，脚底关山如梦中。","重帘复幕白昼静，户外车马从西东。","若问四时何以度，念定更无新与故。","瓶花开落纪春冬，窗纸昏明认朝暮。","行年六十是明朝，不暇自怜聊自嘲。","婪尾三杯饧一楪，从今身健齿牙牢。"],"title":"甲辰除夜吟"}
