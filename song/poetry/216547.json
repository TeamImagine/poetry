{"author":"张耒","id":216547,"strains":["仄仄平平仄仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["痛饮淋漓半夜醒，披衣坐待晓窗明。","风松一夕清无限，罏火三更暖有情。","孤阁鸣钟天黯惨，寒山戴雪晚峥嵘。","年来渐向深杯怯，强学刘伶欲解酲。"],"title":"醉宿慈氏院晨起"}
