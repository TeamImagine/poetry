{"author":"邓深","id":27725,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["把麾持节旧乡关，虽幸为眠一枕安。","未睹青天孤此眼，不图今日见公颜。","云烟秋霁湖山静，霜月晨清橘柚寒。","应属诗翁搜好句，相从正愿得窥斑。"],"title":"谒赵徽猷"}
