{"author":"陆游","id":40731,"strains":["仄仄仄平仄，平平平○平。","仄平○仄仄，○仄平平○。","仄仄○平仄，平平仄仄○。","○平平仄仄，仄仄仄○平。","○仄○平仄，平平仄仄○。","平○仄平仄，平仄仄平平。","仄仄○平○，平平○仄平。","仄平○仄仄，仄仄仄平平。"],"paragraphs":["梦里遇奇士，高楼酣且歌。","霸图轻管乐，王道探丘轲。","大指如符券，微瑕互琢磨。","相知殊恨晚，所得不胜多。","胜算观天定，精忠压虏和。","真当起莘渭，何止复关河。","阵法参奇正，戎旃相荡摩。","觉来空雨泣，壮志已蹉跎。"],"title":"二月一日夜梦"}
