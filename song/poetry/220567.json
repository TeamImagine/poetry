{"author":"邹浩","id":220567,"strains":["平平仄○平，仄仄仄仄○。","平○仄平平，仄仄平仄仄。","平平仄平平，平平○仄仄。","仄仄仄平平，仄平仄仄仄。","仄平○仄○，仄平仄平仄。","仄仄平仄○，平仄平平仄。","仄仄仄仄仄，平仄仄仄仄。","平平平仄平，仄仄仄平仄。","平平仄仄平，仄仄平仄仄。","仄仄平平平，仄仄平平仄。","○仄仄平平，平？仄平仄。","平仄平仄平，仄平平仄仄。","平平仄仄平，仄仄○仄仄。","仄仄？仄平，仄仄平仄仄。","仄○仄平平，仄平仄○仄。","平平仄仄仄，平平平仄仄。","平仄平仄平，仄仄平仄仄。","仄○平仄平，仄仄○平仄。","仄仄仄仄平，仄仄平仄仄。","○○仄平平，平仄平仄仄。","平平平平○，平仄平仄仄。","○仄平平○，仄仄平平仄。","仄仄平平平，仄仄平仄仄。","仄仄平○仄，平平○○仄。","仄平仄仄平，仄平平○仄。"],"paragraphs":["秋风快如刀，着木木欲折。","蕃鲜转凄凄，入眼无一悦。","青蝇独何为，飞鸣犹未灭。","造化本无私，尔生亦偶窃。","念方三伏中，日车午停辙。","下照人世间，何异红炉热。","劲鸟倦戢翼，狞兽喘吐舌。","惟人于此时，体懈剧疲薾。","虚堂幸可逃，枕簟随意设。","好睡边韶同，素懒稽康埒。","更此值清凉，酣寝谓须决。","双睫才欲交，汗肤遭尔啮。","营营不绝声，宛类谗口呐。","使我寝不安，欲息还复挈。","况如一箪贫，未能万钱歠。","园蔬荐脱粟，杯盘殊灭裂。","双箸才欲拈，咀嚼遭尔餮。","适从何处来，食饮污修洁。","使我味不甘，欲咽还复噎。","驱除付疲兵，祗足增跛蹩。","宜哉孙权弹，为尔情激切。","期望秋风回，一扫无余孽。","偶此延朝昏，勿谓风不烈。","气候侵凝凛，龙蛇且藏穴。","尔形大豆然，岂能坚如鐡。"],"title":"秋蝇"}
