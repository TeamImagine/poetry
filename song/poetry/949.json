{"author":"伍乔","id":949,"strains":["仄平平仄仄平平，平仄平平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["僻居惟爱近林泉，幽径闲园任藓连。","向竹掩扉随鹤息，就溪安石学僧禅。","古琴带月音声正，山果经霜气味全。","多谢故交怜朴野，隔云时复寄佳篇。"],"title":"僻居酬友人"}
