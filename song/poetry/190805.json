{"author":"韦骧","id":190805,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄平平平。","仄平仄仄仄平仄，平仄平平仄仄平。"],"paragraphs":["洗涤炎蒸夕雨凉，瞥然行役过邻邦。","旅怀耿耿通秋漏，征舸萧萧倚暮江。","礼豆辄辞蕲义许，绪言倾听祇心降。","莫疑迹以便奔走，云下孤亲雪鬓双。"],"title":"真守侯公辅见留之勤因辞以诗言欲遽往早还之意"}
