{"author":"张耒","id":216382,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["客子长安尘满裘，道人门馆自深幽。","东风拂地千条柳，春水平池数点鸥。","俯首一官真底事，倒囊三百更何求。","读书挟策君知否，失性还同博塞游。"],"title":"同无咎遐叔文叔同游凝祥得游字"}
