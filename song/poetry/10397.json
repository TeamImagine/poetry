{"author":"朱松","id":10397,"strains":["仄平○仄平，仄仄仄仄仄。","平平平仄仄，仄仄平仄仄。","平平仄平仄，平仄○平仄。","平平仄仄平，仄仄仄平仄。","平平仄平仄，○仄平平仄。","仄平平仄平，仄仄平仄仄。"],"paragraphs":["月林疏愈明，露草浄可拭。","飞飞萤递照，轧轧虫自织。","移灯检书读，千载如经夕。","微言契夙心，妙解失陈迹。","文章事雕琢，回视真儿剧。","世无扬子云，此理谁见直。"],"title":"秋怀十首  其四"}
