{"author":"郭祥正","id":191815,"strains":["平平平平平仄仄，仄仄○平○仄仄。","平仄平平仄仄平，平平平平仄○仄。","仄平仄仄○平平，平平仄仄○平○。","平仄仄仄仄仄仄，仄仄仄仄仄仄平平平。","平平平仄？仄仄，仄平平仄○平平。","平仄仄仄仄，仄仄仄仄平。","仄仄平平仄仄仄仄仄，仄仄仄仄平○仄。","平仄平○平仄仄，仄平○仄平平○。","平仄仄仄仄仄，平平仄平平，仄仄平平仄。","仄仄○平平仄平，仄仄仄平平仄平。","仄平○平仄平仄，仄平仄仄○平平。","仄仄○平仄平仄，平○仄○仄○仄。","平平平，仄仄仄。","平○仄仄平平平，仄仄平○平仄平。"],"paragraphs":["男儿无成羁薄禄，日月相推犹转毂。","谁向生前悟此生，西山山人挂冠速。","买田筑室临西山，时来石上横琴弹。","千古万古治乱事，一曲两曲顿挫松风寒。","门前禾熟酝美酒，故人车马留盘桓。","荣亦不足贵，辱亦不我干。","但愿青山绿水两不变，醉醒自得穷观玩。","名落人间非所欲，闭门且喜辞忧患。","君不见李太白，朝为酒家仙，暮作金銮客。","醉里题诗宫妾扶，自谓遇君今古无。","一朝谗言入君耳，夜郎远谪吟魂孤。","到死空言竟何补，何如道行及妻子。","西山人，孰可比。","晴空矫矫孤云飞，欲往攀援无路歧。"],"title":"西山谣寄潘延之先生"}
