{"author":"蔡戡","id":71380,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["公余赢得暂时休，归骑匆匆更少留。","古木千章环美荫，危亭百尺枕清流。","诗翁仙去留遗迹，病守重来访昔游。","坐久西山衔落照，一行鸥鹭起汀洲。"],"title":"登榕溪阁"}
