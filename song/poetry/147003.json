{"author":"释行海","id":147003,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["从来洁白胜㶉𫛶，不解浮沉愧鹭鸶。","今日独留杨柳岸，何年合到凤凰池。","风波自险身常稳，网罟虽多意不疑。","四海五湖皆有分，人多相识少相知。"],"title":"鸥"}
