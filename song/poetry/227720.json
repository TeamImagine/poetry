{"author":"释德洪","id":227720,"strains":["仄平仄仄平仄仄，平平仄平仄仄仄。","仄平仄仄平仄○，仄仄仄○平仄仄。","仄平仄仄平仄仄，平○仄仄平平○。","仄仄仄平平仄仄，仄仄仄平平仄仄。","平仄平平平仄平，平平平仄仄平平。","仄平仄仄○平仄，平仄平平平仄平。","平平仄仄平平仄，仄仄平平仄平仄。","平平仄仄仄仄平，仄仄平平仄平仄。","○平仄仄仄平平，仄仄平平仄仄平。","仄仄平平○仄仄，平平仄仄仄平平。","仄仄平平仄平仄，仄仄平平平仄仄。","平平○仄平仄平，仄仄仄平平仄仄。","仄仄仄平平仄○，仄平仄仄平平仄。","仄○平仄仄平平，仄仄平○仄平仄。"],"paragraphs":["画工妙物无不可，谁能笔端自忘我。","醉蒲睡着呼不闻，但见解衣盘礴裸。","起来漱墨滋破砚，霜绡只尺开纨扇。","点缀四时无不有，但觉眼前红绿眩。","云破连峰青碧开，林梢时复见楼台。","断桥落日空流水，为问秦人安在哉。","春山杳霭知何处，夏木森森蔽云雨。","秋阴未破雪满山，笑指千峰欲归去。","看山对客忆蛾眉，客去愁多自不知。","满眼匡庐看画轴，平生坐愧虎头痴。","万事浮云定何有，白鹤归来千载后。","江山长在身世忙，岁月不移舟壑走。","对此未归心欲折，借君玉斧修圆月。","会看谈笑满清风，讵使人间畏炎热。"],"title":"蒲元亨画四时扇图"}
