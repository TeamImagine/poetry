{"author":"姚合","id":19924,"strains":["平平平仄仄，平仄○平平。","平仄平平仄，仄平仄○平。","平平平仄仄，平仄仄平平。","平仄平平○，平○仄平平。","仄平平仄仄，平仄仄平平。","仄仄平平仄，平平仄仄平。","仄平平仄○，平仄仄平平。","仄○平平仄，○平仄仄平。"],"paragraphs":["西亭秋望好，宁要更垂帘。","夫子墙还峻，酂侯宅过谦。","微风红叶下，新雨绿苔黏。","窗外松初长，栏中药旋添。","海图装玉轴，书目记牙签。","竹色晴连地，山光远入檐。","酒浓杯稍重，诗冷语多尖。","属和才虽浅，题高免客嫌。"],"title":"和座主相公西亭秋日即事"}
