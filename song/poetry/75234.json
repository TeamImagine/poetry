{"author":"赵蕃","id":75234,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平仄仄，平仄平平仄仄平。"],"paragraphs":["落落穷居无与徒，几思短李及辛迂。","别时尚欲题书寄，近处何须折简呼。","笔下烟云宁取异，胸中丘壑本来殊。","年侵病剧浑忘却，今日因君整旧模。"],"title":"次韵王进之雨中见怀并示诗卷"}
