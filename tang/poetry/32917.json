{"author":"杜荀鹤","id":32917,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["何事居穷道不穷，乱时还与静时同。","家山虽在干戈地，弟侄常修礼乐风。","窗竹影摇书案上，野泉声入砚池中。","少年辛苦终身事，莫向光阴惰寸功。"],"title":"题弟侄书堂"}
