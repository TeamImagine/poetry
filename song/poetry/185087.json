{"author":"沈遘","id":185087,"strains":["平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["君从司会陛延阁，更职华光奉讲论。","却顾簿书劳已甚，独怀僚友意仍存。","新居近指西城路，旧约还寻北海樽。","便欲相期五人者，轩车蚤晚下宫门。"],"title":"七言次韵和乐道出省后见寄"}
