{"author":"魏野","id":188595,"strains":["平平平平○，平仄仄○仄。","仄仄仄○平，仄○仄平仄。","平平仄仄仄，仄仄平仄仄。","仄仄仄平仄，仄仄仄仄仄。","仄仄平平○，仄仄平平仄。","仄仄平平○，仄仄平平仄。","平仄○仄仄，平平仄平仄。","平平仄仄○，平仄仄平仄。","仄平平平○，仄仄仄仄仄。","平仄仄平平，仄仄平平仄。","仄仄平平平，平仄平平仄。","平平○仄平，仄仄平平仄。","仄平平仄仄，平仄仄○仄。","平平仄平仄，仄仄○平仄。","仄平平仄仄，平仄仄○仄。","仄仄仄仄平，仄平仄平仄。","仄仄仄平平，平平仄平仄。","仄仄仄平平，平仄仄平仄。","仄平仄平○，仄平平平仄。","仄○仄仄平，平平平仄仄。","平平仄○仄，仄仄仄平仄。","仄仄○仄平，平仄○平仄。","平仄平平○，仄仄仄平仄。","仄○仄平仄，仄○平○仄。","仄仄平平平，○平平仄仄。","平平仄○平，○○仄仄仄。","平仄平平平，平平仄平仄。","仄仄仄仄平，平平平仄仄。","仄仄平平仄，○平平仄仄。","仄仄仄平平，仄平平仄仄。","仄平仄平○，仄平平仄仄。","仄平平平仄，仄仄平平仄。"],"paragraphs":["危城闲登临，秋色际空碧。","四顾廓且平，万虑忽然释。","精诚日月暗，旷达天地窄。","壮节但孤耸，愤气欲四射。","盐穴狂风号，峭壁浓岚滴。","胆气高虚空，眼目无疆域。","幽耳如洗濯，刚肠若刳剔。","高谭俗不闻，嘉句景来索。","四时归牢笼，万象在咫尺。","山势出嵩华，地界连虞虢。","意脱喧卑场，神入清虚宅。","千峰如聚拳，万木同森戟。","白云闲不动，飞鸟忽相逆。","平莎类裀褥，远籁当琴瑟。","定交心欲剖，言利口难擘。","不作蔽日云，愿为补天石。","道在乐诗书，时平偃金革。","笑傲得良朋，狂散绝勍敌。","笔功压班输，酒肠欺乌获。","逸思骤雨倾，欢情湍水激。","玄门匪防御，学海讵沉溺。","实果间酒巡，邻谷和歌拍。","头鄙锺仪冠，足爱谢公屐。","静胜贯兵法，默论通禅寂。","聚散伤轮蹄，兴亡悲简册。","回飚激吟魂，长空挂醉魄。","泉石无荣枯，尘埃自休戚。","鸟道晚采樵，人家晴种麦。","暮野牛羊杂，重虚鹰隼击。","涿鹿树围青，盐池霞照赤。","画牛羡山相，狎鸥怜海客。","古人何卑屑，束缚于名迹。"],"title":"淳化五年秋八月二十四日钜鹿魏野江东僧用晦赵郡李识登解城琅琊王衢命联句诗一章凡六十四句请题于是"}
