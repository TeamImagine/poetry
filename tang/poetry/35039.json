{"author":"徐夤","id":35039,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["罩罩嘉鱼忆此方，送君前浦恨难量。","火山远照苍梧郡，铜柱高标碧海乡。","陆贾几时来越岛，三闾何日濯沧浪。","锺仪冠带归心阻，蝴蝶飞园万草芳。"],"title":"南"}
