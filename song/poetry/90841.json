{"author":"韩琦","id":90841,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["洛中平日是吾家，时节芳菲正可夸。","权去独思来卫幕，春归谁约醉桃花。","晴飞县舄瞻仙翼，暖撷新兰荐洁牙。","更想缑笙闻夜月，翩然高意薄青霞。"],"title":"送张吉甫寺丞归洛"}
