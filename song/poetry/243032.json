{"author":"李纲","id":243032,"strains":["仄仄仄仄仄，仄平平仄平。","平仄平仄仄，仄○平仄平。","仄仄平仄平，平平仄平平。","仄○仄平仄，仄仄平平平。","平平仄平仄，仄仄仄仄平。","仄仄仄仄○，仄仄平仄平。","仄仄平仄平，仄仄平○○。","仄平平仄○，仄仄平仄平。","平仄仄平仄，仄仄平平平。","仄○仄仄平，仄仄平平平。","仄仄仄平仄，仄仄○平○。","平仄仄仄○，平平仄平平。","平平仄平平，○仄平仄○。","平平平仄○，仄仄平仄平。","平平仄平平，仄仄○仄平。","仄仄仄仄仄，平仄○平平。"],"paragraphs":["闵旱意不乐，驾言游近坰。","田父纷在野，祭酺方乞灵。","借问何以然，东皋产蝗螟。","主张有神物，薄礼羞微馨。","神歆庶灾熄，敢爱酒满瓴。","导我试往观，戢戢初插翎。","剪穗齐若刀，抱秆牢如钉。","异哉天壤间，孕此妖孽形。","群族既蕃衍，气类屯臊腥。","仲尼所不堪，纪异垂麟经。","畀火见周雅，捕瘗闻唐庭。","人力自足胜，何须诘冥冥。","聪明实依人，正直神所听。","区区觞豆间，厥德安足铭。","谁能起云师，霈雨驱疾霆。","一洗羽孽息，寥落如晨星。"],"title":"次韵王尧明四旱诗 酺祭"}
