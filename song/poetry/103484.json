{"author":"魏了翁","id":103484,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["披荆重立小朝廷，风递南薰入扇巾。","大势已冯天祚宋，中兴更赖岳生申。","扶持命脉还吾蜀，消息精神运此身。","人愿武公归入相，我祈河内且留恂。"],"title":"李制置生日  其二"}
