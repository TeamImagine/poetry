{"author":"皇甫冉","id":5298,"strains":["仄仄○平仄，平平平仄○。","仄平平仄仄，平仄仄平平。","平仄平平仄，○平仄仄○。","仄平平○仄，仄仄仄平平。","仄仄平平仄，平平仄仄平。","平○仄平仄，平仄仄平平。"],"paragraphs":["晓见苍龙驾，东郊春已迎。","彩云天仗合，玄象太阶平。","佳气山川秀，和风政令行。","句陈霜骑肃，御道雨师清。","律向韶阳变，人随草木荣。","遥观上林树，今日遇迁莺。"],"title":"东郊迎春"}
