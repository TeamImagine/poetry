{"author":"孔平仲","id":204182,"strains":["平平仄○仄，○仄平平平。","仄仄仄仄平，仄平平仄仄。","平○平仄平，仄仄○仄平。","仄仄平平平，平仄仄平平。","平平仄平仄，平仄仄平平。","仄仄仄仄平，仄平仄平○。","仄仄仄仄平，平平仄仄平。","仄仄平平仄，仄平平仄平。"],"paragraphs":["金刚有遗偈，难以声音求。","石击乃有光，是名为火不。","丝从何处来，认著从茧抽。","竹本由根生，根外又何由。","匏开即为勺，针屈即为钩。","土地水火风，合为一浮沤。","革易固不常，沩山水牯牛。","木性无荣谢，古今春复秋。"],"title":"又奉项元师"}
