{"author":"陈著","id":139268,"strains":["仄平仄仄仄平平，仄仄平平平仄平。","仄仄仄平平仄仄，仄平仄仄仄平平。","仄平仄仄仄平仄，平仄仄平平仄平。","平仄平平仄平仄，仄平平仄仄平平。"],"paragraphs":["一年景象在春光，底事今年春反常。","四十日来无点雨，二三月里却多霜。","麦苗病燥饭亏料，桑叶死寒蚕绝粮。","天下苍生不堪命，但看人事即阴阳。"],"title":"戊寅三月十一日为桑麦说苦"}
