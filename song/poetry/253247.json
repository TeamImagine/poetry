{"author":"李弥逊","id":253247,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["山外孤云出寸岑，营巢其下一枝深。","久从泛宅浮家伴，未遂穿云渡水心。","百里跻攀方着屐，十年交旧欲分襟。","西风落日非无恨，归卧桑榆惜寸阴。"],"title":"次韵叶成父尚书见留之什"}
