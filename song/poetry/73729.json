{"author":"赵蕃","id":73729,"strains":["平平仄平平，平平仄平平。","仄仄仄仄仄，仄平仄平○。","平平仄仄仄，仄仄仄仄○。","仄仄仄仄仄，仄仄平○平。","仄平平仄仄，○仄仄仄平。","平平仄平平，平仄仄仄平。","仄平仄仄平，仄仄仄平平。","仄平仄○仄，平仄平平平。","仄○仄平仄，仄仄仄仄平。","仄平仄仄仄，仄平平仄平。","仄仄仄仄仄，○平平○平。"],"paragraphs":["篮舆度浮梁，朝岚尚蒙蒙。","十有九日雨，得晴类投空。","游岩既愿适，访隠亦好从。","道傍得野舍，一迳幽且通。","主人谁与者，其祖郑七松。","流风被云仍，真有隠者风。","问年七十余，曳履不扶筇。","我年仅其半，而已衰龙钟。","岂其养生效，殆自起死功。","若人种艺法，橐驼安取同。","木老德亦熟，闻之苏长公。"],"title":"题郑氏北墅"}
