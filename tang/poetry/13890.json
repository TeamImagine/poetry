{"author":"李贺","id":13890,"strains":["仄仄仄仄平仄仄，仄仄仄○平仄仄。","仄平平平平平平，平平仄仄平平仄。","仄仄平平仄平仄，仄平仄仄仄平仄。","平平平仄仄平平，平仄平平仄平仄。","平平仄平仄○仄，平仄仄平平仄仄。","平平仄仄仄○平，仄平仄仄平平仄。"],"paragraphs":["采玉采玉须水碧，琢作步摇徒好色。","老夫饥寒龙为愁，蓝溪水汽无清白。","夜雨冈头食蓁子，杜鹃口血老夫泪。","蓝溪之水厌生人，身死千年恨溪水。","斜山柏风雨如啸，泉脚挂绳青袅袅。","村寒白屋念娇婴，古台石磴悬肠草。"],"title":"老夫采玉歌"}
