{"author":"王十朋","id":23819,"strains":["平仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["人物堂堂大国齐，难窥赐履地东西。","心才遇日即倾藿，身或在山谁采藜。","隠德犹能及枯骨，安车行见起磻溪。","后生何幸依先达，误辱山公一字题。"],"title":"凌书和诗复用韵"}
