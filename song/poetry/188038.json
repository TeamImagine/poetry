{"author":"王令","id":188038,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["功业尝闻亦有时，可能天命出依违。","终看世态真何道，不得吾心自合归。","廊庙得逢应有义，草茅虽老尚知非。","秋来客况无他异，时向西风诵式微。"],"title":"奉寄崔伯易"}
