{"author":"戴表元","id":161215,"strains":["平仄平平平仄平，平仄平仄仄平平。","平平平仄平平仄，仄仄平平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["江左风流廊庙人，荒境抛与梵宫邻。","多年羊虎犹眠石，败壁貂蝉祇贮尘。","万古云山同白骨，一庭花木目青春。","永思陵下犹凄切，废屋酸风吹野薪。"],"title":"过清凉寺王参预墓下"}
