{"author":"郭祥正","id":191902,"strains":["平平平仄仄○平，平○仄仄平仄平。","○平平平仄平仄，仄仄仄仄平平平。","平平仄仄仄平仄，仄仄平仄平平平。","平○仄仄？平仄，仄平平仄平平平。","仄平仄仄平仄仄，仄仄仄仄平平平。","平平平平仄仄仄，仄平仄仄平平○。","仄○平平仄仄仄，○仄平仄○平○。","仄○平平仄平仄，仄平仄仄平平平。","○平仄仄仄平仄，仄平平仄平平平。","平平仄平仄仄仄，平平仄仄平平平。","平平仄仄仄平仄，仄平仄仄○平平。","平平仄仄仄○仄，仄仄仄仄平平平。","仄平平平仄仄仄，平仄仄仄平平平。","仄平平平○平仄，平平平仄平平平。","平平仄仄仄平仄，仄仄平仄平平平。","平平平平仄仄仄，仄仄仄仄平平○。","平平平仄平仄仄，平平仄仄平平平。","平平仄仄仄○仄，仄仄仄仄○平平。","平平仄仄仄平仄，仄仄仄仄○平平。","平平仄平仄仄仄，平仄仄仄○仄平。"],"paragraphs":["番禺城北越王台，登临下瞰何壮哉。","三城连环铁为瓮，睥睨百世无倾摧。","蕃坊翠塔卓椽笔，欲蘸河汉濡烟煤。","沧溟忽见飓风作，雪山崩倒随惊雷。","有时一碧渟万里，洗濯日月光明开。","屯门钲铙杂大鼓，舶船接尾天南回。","斛量珠玑若市米，担束犀象如肩柴。","越王胡为易驯服，陆生辩与秦仪偕。","当时贡物竞何有，汉家宫殿今蒿莱。","邦人每逢二月二，熙熙载酒倾城来。","元戎广宴命宾客，即时海若收风霾。","群心愈喜召和气，百伎尽入呈优俳。","乐声珊珊送妙舞，春色盎盎浮樽罍。","鬼奴金盘献羊卨，蔷薇缾水倾诸怀。","嗟余老钝已茅塞，坐视珠履惭追陪。","青蝇何知附骥尾，伯乐底事矜驽骀。","番禺虽盛公岂爱，亭亭自是岩廊材。","千年故事写长句，指画造化回枯荄。","昌黎气焰遂低缩，瓦砾未足当琼瑰。","仙姿劝公莫妄想，元鼎久待调盐梅。"],"title":"广州越王台呈蒋帅待制"}
