{"author":"李处权","id":8442,"strains":["仄○仄仄仄，平平仄平平。","○平仄仄仄，平仄平仄平。","平平○仄仄，平平平仄平。","仄○仄平仄，仄○平平平。","平平仄平平，仄仄○平○。","仄平仄平平，平仄平○○。","平仄仄仄平，○仄○仄平。","平仄平仄平，仄仄○仄仄。","仄仄仄仄平，平○仄平○。","平仄仄仄平，平仄平仄平。","仄仄仄平仄，○仄○平平。","平平仄平仄，仄仄平○平。"],"paragraphs":["我行出陕右，来升召公堂。","叹公不可作，祗令吾道伤。","优哉听讼日，斯民歌乐康。","善教被南国，美荫余甘棠。","惟公与周公，左右相成王。","孰知二公心，千载惟苍苍。","人不学二南，其蔽犹面墙。","先圣垂此言，下士其可忘。","太史述世家，源深者流长。","公泽亦至今，风烈殊未央。","再拜仰公像，冠佩犹煌煌。","徘徊不能去，泪落征衣裳。"],"title":"召伯祠"}
