{"author":"邹浩","id":220618,"strains":["平平仄平平，平平仄平平。","平平仄平仄，○仄平平平。","仄平平仄○，仄仄平仄○。","平平仄仄仄，仄仄仄仄平。","仄仄仄平仄，仄仄平仄平。","平平仄仄仄，○仄仄仄○。","仄平仄平仄，仄仄平仄平。","平平仄仄仄，仄仄平仄平。","平仄仄○平，○仄仄平平。","仄平仄平仄，平平平仄平。"],"paragraphs":["清都密云龙，遐方久驰名。","无因饮天赐，叹息非公卿。","尔来牛斗间，瑞气蟠纵横。","龟书识至宝，近在璧假城。","物色到君箧，发视凡骨惊。","君心本鐡石，从此亦变更。","自言匹夫耳，乃有怀玉声。","群嘲杜潜隙，径约良友烹。","伊予岂其人，重以慰平生。","可怜谢康乐，新诗徒尔鸣。"],"title":"仲儒烹密云龙得烹字"}
