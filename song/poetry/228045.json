{"author":"释德洪","id":228045,"strains":["平平仄平仄平仄，平平平平仄平仄。","仄平○仄仄仄○，仄仄平平○仄仄。","平平仄仄平仄仄，仄平平仄平○仄。","仄○仄仄仄仄平，平○仄平仄平仄。"],"paragraphs":["飘零乳儿失慈母，来归家山在阿堵。","瘴疴烝洗百念空，但有诗情磨未去。","虚名实祸车覆辙，道乡端与人间别。","膝穿木榻五十年，君看此翁亦雄杰。"],"title":"余还自海外至崇仁见思禹以四诗先焉既别又有太原之行已而幸归石门复次前韵寄之以致山中之信云  其四"}
