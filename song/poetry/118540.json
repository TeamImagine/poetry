{"author":"张侃","id":118540,"strains":["仄○平仄仄，平平○仄平。","仄平平平平，平平仄仄平。","仄平平仄仄，仄仄仄仄平。","仄平平仄仄，仄○平平平。","仄平仄○仄，仄仄平平平。","平平平仄平，平仄仄仄平。","平平仄仄仄，○平平平平。","仄平平仄○，仄仄平仄平。","平平仄平仄，仄平平仄平。","仄平仄平仄，平仄○仄平。","仄平仄平平，平平仄仄平。"],"paragraphs":["夜长何漫漫，谁为劳者辞。","致身清明朝，谁为感遇诗。","古来贤达士，气志不肯卑。","曳裾非素习，不过祈人知。","一言偶相契，遂踵萧何规。","呜呼今不然，车马日以驰。","朱门极富贵，长途多寒饥。","立身荣辱中，每见无不为。","平生毅然节，反为今所亏。","赧颜度朝夕，同队如小儿。","结茅枕吴羌，清名万代垂。"],"title":"岁时书事  其三"}
