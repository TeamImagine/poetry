{"author":"宋祁","id":24148,"strains":["仄○平平仄，平平仄仄平。","○平平○仄，平仄仄○○。","仄仄平平仄，平○仄仄平。","平平平仄仄，仄仄仄平平。","平仄平平仄，平平仄仄○。","仄平平仄仄，仄仄仄平平。","○仄○平仄，平平仄仄平。","平○仄平仄，仄仄仄平平。","平仄平平仄，平平仄仄○。","仄平○仄仄，平仄仄平○。"],"paragraphs":["自顷辞台路，陪京拥使珂。","遗音追正始，新韵遍中和。","赠答刘公数，登临叔子多。","肠回初有感，耳热遂成歌。","惊梦春塘草，欢颜雪席酏。","拍残吴子夜，唱杀楚阳阿。","胜气笼云沆，清怀贮月波。","无妨烁颜谢，莫独与羊何。","谯里鸣驺入，陈郊露冕过。","二邦留雅咏，棠树共婆娑。"],"title":"览中丞尚书谯陈二郡新诗"}
