{"author":"艾性夫","id":165490,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风刺成章昔有之，奸人捃拾欲何为。","先生定以名招祸，自古何曾狱勘诗。","下石几令无地死，诬金独幸有天知。","明朝谪向黄州去，又是东坡觅句时。"],"title":"书东坡诗案"}
