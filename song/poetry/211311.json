{"author":"刘跂","id":211311,"strains":["平平仄平平，○仄平○仄。","○平仄平仄，仄仄平平仄。","平平仄平仄，平仄平○仄。","平平仄仄仄，仄仄平仄仄。","仄仄仄平平，仄仄平仄仄。","○仄仄平平，平仄仄○仄。"],"paragraphs":["移居逼城阿，颇似山中住。","当轩列佳石，绕舍纷高树。","园林便为主，鱼鸟欣相聚。","春来物物好，适意随所遇。","是适本无因，亦复无定处。","当有忘机人，知我此中趣。"],"title":"寄刘仲平"}
