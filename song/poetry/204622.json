{"author":"黄裳","id":204622,"strains":["仄平仄仄仄平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["故园别后有余念，旧记重看无限情。","山倚日中支暑气，水从云外落秋声。","向前世务心犹壮，忆昔溪居眼自明。","携手逸民今在否，杯茶谁与话平生。"],"title":"观游山记感旧寄霍子侔"}
