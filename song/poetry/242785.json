{"author":"李纲","id":242785,"strains":["仄仄仄平平，平平仄平仄。","仄平平仄平，平仄平仄仄。","平平仄平平，仄平平仄仄。","平平仄仄平，仄仄仄平仄。","仄仄平平平，平平平平仄。","仄○平平平，仄仄○仄仄。","仄平平仄仄，○仄平○仄。","仄○○仄平，平仄仄平仄。"],"paragraphs":["苦热喜新凉，萧萧响黄苇。","雨余山吐辉，沙没溪涨水。","天髙气澄明，太清无秽滓。","泠然欲御风，一访赤城子。","笑读香霞篇，时餐金蛾蘂。","逝将游蓬瀛，弱水三万里。","咄嗟无羽翰，相望徒劳耳。","不如且赋诗，虵蚓动盈纸。"],"title":"次韵志宏秋晓见示古风二首  其二"}
