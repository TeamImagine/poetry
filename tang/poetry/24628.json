{"author":"姚鹄","id":24628,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["缩地周游不计程，古今应只有先生。","已同化鹤临华表，又见骖龙向玉清。","萝磴静攀云共过，雪坛当醮月孤明。","无因相逐朝天帝，空羡烟霞得送迎。"],"title":"送费[炼]师供奉赴上都"}
