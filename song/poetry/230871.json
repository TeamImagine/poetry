{"author":"葛胜仲","id":230871,"strains":["仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["耻向权门事𫖇板，懒于驿路奏书笺。","芳醪不厌三千盏，嘉颂时为十二篇。","吟里情怀清似洗，醉中身世小如拳。","伯伦子美真豪逸，风味平生愿执鞭。"],"title":"次韵尧卿兄诗酒中兴三首  其三"}
