{"author":"赵抃","id":101540,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["徙命乘轺入锦川，岷沱寒霁好人烟。","弹琴旧治俄三政，持斧重来未十年。","欲去民忧同乐只，敢孤朝寄独恬然。","邑城东望踟蹰久，魏阙天遥里数千。"],"title":"再经江原县有作"}
