{"author":"道寻","id":51971,"strains":["平平仄仄○平仄，仄仄仄仄平平仄。","平仄平平仄仄平，仄平仄仄○平仄。","仄平平，平仄仄，仄平仄仄○○仄。","仄平仄仄仄平平，仄仄仄平○平仄。","仄平平，仄仄仄，仄？平平仄平仄。","仄仄平平仄仄平，平仄仄，平○仄，仄平○○仄平仄。平平仄仄仄平仄，仄仄平平仄仄平。","平平仄仄平平○。","平平平，仄平仄，仄平仄仄平平○。","仄仄平平仄仄平，仄仄平平○平仄。","仄平平，平仄仄。仄仄平平○○仄。","仄平仄仄仄平平，仄仄平平仄平仄。","仄仄平，平平仄，仄平平平平○仄。","仄仄平平平仄平，平仄平平仄○仄。","？仄仄仄○平仄仄○仄？？？？？？？。"],"paragraphs":["天崖海角参知识，遍恣惠我全提力。","师乃呵余退步追，省躬廓尔从兹息。","睹诸方，垂带直，善财得处难藏匿。","棒头喝下露幽奇，纵去夺来看殊特。","赵州关，雪岭陟，筑廅峰前验虚实。","据证灵由辟万机，挥祖刃，开三域，卷舒重重孰西委？休呈识意谩猜揣，纳子攒眉碧眼咦。","黄河倒逆昆仑觜。","沩山牛，道吾唱，马师奋迅呈圆相。","执水投针作后规，把镜持幡看先匠。","广陵歌，谁继唱？拟续宫商调难况。","石人愠色下鞭挝，水马奔嘶梵天上。","丽水金，兰田玉，祝融峰攒湘浪蹙。","满月澄溪松韵清，云纵龙腾好观瞩。","（见《景德传灯录》卷三十）-1494-。"],"title":"偏参三昧歌"}
