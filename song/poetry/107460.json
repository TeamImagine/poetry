{"author":"王迈","id":107460,"strains":["平平仄仄平，仄仄仄仄平。","仄平仄○平，仄仄仄平平。","仄○平仄平，仄平仄平平。","仄仄仄仄仄，仄仄平○平。","平平平仄○，仄平仄仄平。","平仄仄平仄，仄仄平平○。","仄仄仄仄仄，仄仄仄仄○。","平○平仄仄，仄仄仄仄平。","平仄仄仄仄，仄平平平平。","平○仄仄平，仄仄平○平。","平平○平平，仄仄平平平。","仄仄平○平，○仄平仄平。","平仄仄平平，仄仄平平平。","平仄平平平，仄仄平○平。","仄仄平仄仄，仄平平平平。","○仄○仄平，仄仄平平仄。","仄平仄○平，仄仄仄○○。","仄○平仄仄，仄仄仄仄○。","仄平平仄○，仄仄仄平平。","平平平仄仄，平仄平仄○。","仄仄平仄平，平仄平平平。","平仄仄仄仄，平平平平平。","仄仄平仄平，仄平平平平。","仄仄仄仄仄，仄仄仄平平。"],"paragraphs":["朝为一旅人，暮拾九品官。","趾高气且浮，反面视孤寒。","昔闻韩魏公，义风塞人寰。","赤舄坐昼锦，有客排其关。","孤身无所赍，乞公玉盥盘。","公笑授之去，感涕双汍澜。","我始得此事，谓可耸俗观。","家传书甚悉，国史载不完。","今见学士帖，烂然银钩蟠。","方其一第初，半载游长安。","持书遗乡朋，客费无虚闲。","近得奁中赀，分壮贫士颜。","宁我食无鱼，不忍渠无餐。","宁我裾无华，不忍渠衣单。","臭味何所爱，敢言囊之悭。","犹愈轻薄儿，一笑黄金拼。","我来阅遗书，据案发长叹。","纵横才片纸，突兀已万间。","魏公为上相，庇士易为懽。","林公初筮仕，为此良独难。","景仰前辈人，高节骞云山。","原下不可作，清风何时还。","泚笔哦此诗，寄名乌丝栏。","庶几一见者，可以激偷顽。"],"title":"跋林学士宋卿帖"}
