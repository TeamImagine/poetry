{"author":"汪藻","id":236751,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["从渠儿辈错书麞，自写新诗细作行。","门外满生书带草，林间知有德星堂。","流匙已厌青精滑，蘸甲须尝白堕香。","只恐笑谈须此老，又教天下起冯唐。"],"title":"次韵张乐潜"}
