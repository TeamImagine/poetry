{"author":"韩淲","id":87196,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["湖山咫尺懒追游，独倚危楼已白头。","初夏风光还荏苒，乍晴云物正飞浮。","长吟自可千篇在，小醉谁能万事休。","毂击肩摩争辇路，不知虚度几春秋。"],"title":"倚楼"}
