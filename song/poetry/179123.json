{"author":"苏颂","id":179123,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["斋居永日坐重帘，共叹清才久滞淹。","诗格转精缘大手，风情不薄早斑髯。","曲台论议于今美，东观翻雠载世兼。","孤学尸官犹有赖，繄君余润远相霑。"],"title":"次韵宋次道学士重过礼院"}
