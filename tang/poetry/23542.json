{"author":"王勃","id":23542,"strains":["平仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["源水终无路，山阿若有人。","驱羊先动石，走兔欲投巾。","洞晚秋泉冷，岩朝古树新。","峰斜连鸟翅，磴叠上鱼鳞。","化鹤千龄早，元龟六代春。","浮云今可驾，沧海自成尘。"],"title":"出境游山二首 一"}
