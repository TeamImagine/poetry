{"author":"张嵲","id":8755,"strains":["仄仄平仄平，平仄○仄仄。","平仄○平平，仄平仄平仄。","平平仄平仄，仄仄平仄仄。","仄仄仄平仄，平○○平仄。","仄仄仄平平，平○仄○仄。","仄仄平仄仄，平仄平平仄。","平仄仄仄平，仄仄○○仄。","平仄仄平平，○平仄平仄。"],"paragraphs":["岁晚多烈风，鸿雁号广泽。","寒日行天边，及兹送归客。","余生足暌异，不作儿女色。","此夕复何夕，伤离重凄恻。","子櫂既云西，余行亦将北。","岂但今日别，方异平生迹。","千里即寄书，万里空叹息。","朝市与山林，从兹恐乖隔。"],"title":"送别"}
