{"author":"庄绰","id":15788,"strains":["仄仄平平仄仄平，仄平平仄仄仄仄。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["赖召陈玄典籍传，肯教边腹擅便便。","竟夸削木真余事，却笑磨人得永年。","三友不居毛颖后，五车仍在褚生前。","祇愁公子从医说，火煅生分不直钱。"],"title":"和吴正仲观李廷珪墨"}
