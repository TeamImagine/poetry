{"author":"白居易","id":15758,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["来书子细说通州，州在山根峡岸头。","四面千重火云合，中心一道瘴江流。","虫蛇白昼拦官道，蚊蚋黄昏扑郡楼。","何罪遣君居此地，天高无处问来由。"],"title":"得微之到官后书备知通州之事怅然有感因成四章 一"}
