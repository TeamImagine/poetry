{"author":"仇远","id":164221,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["辟雍人物已无多，奈此江湖落拓何。","鹤表只宜归井邑，雁程不必度关河。","诗书志气存司马，言语功名付祝鮀。","炙輠谈天非我事，雨灯聊和醉时歌。"],"title":"与李孔言上舍谈星命"}
