{"author":"郭祥正","id":191767,"strains":["○平仄仄平平○，平仄平仄平平平。","仄平仄仄仄仄仄，仄仄平仄平○仄。","仄平平仄仄仄仄，仄平仄仄平平平。","平平平平仄仄仄，仄仄仄仄平平仄。","仄平仄平仄仄仄，仄仄仄仄平平○。","仄平仄仄仄平仄，平平仄仄平平平。","○○仄仄平仄仄，○仄仄仄○○平。","仄○平平仄平仄，仄平仄仄平仄仄。","平○○○仄仄仄，平仄仄仄○平平。","○平仄仄平仄仄，○仄仄仄平平平。","○平仄仄平仄平，平平平平仄平○。","平平仄○仄平仄，仄仄仄仄平平平。","仄平仄仄仄仄仄，平平仄仄平平平。","平平仄平平平平平仄仄，仄仄○平平○○仄平○平仄平平○平。"],"paragraphs":["扁舟未下连虞滩，韶石罗列谁雕刓。","化工有意露怪变，待彼虞舜来观玩。","泊舟登岸始远览，两峰直裂诸峰巑。","青鸾低徊欲下饮，翠凤却舞抟修翰。","蛰龙镢雷怒奋角，帝子出震初峨冠。","日光扑扑散金蕊，莲花透澈琉璃盘。","行衣十里仙雾湿，暝色一抹轻绡寒。","我将仙崖想韶乐，北风忽变阴漫漫。","松摇长空吼万壑，溪走石脚淙惊湍。","遗音自与天地响，听不以耳精神完。","重曈一去无复还，随风波兮陟云间。","潇湘洞庭亦何有，竹上血泪千年斑。","九成不作至道息，纷纷后世畴能攀。","登韶石兮情飘飘而未尽，饬彼柴车兮且将造乎苍梧九疑之深山。"],"title":"韶石行"}
