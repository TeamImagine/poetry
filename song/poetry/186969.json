{"author":"刘摰","id":186969,"strains":["仄平仄仄仄○平，平仄仄仄平平平。","平平平仄仄仄仄，平仄平仄平平○。","平平仄平仄仄仄，仄平仄仄平○平。","仄仄仄仄仄仄仄，仄平仄仄平平平。","仄平○○仄平仄，○仄平仄仄仄○。","平平仄○平平仄，平平○仄平○○。","平平平仄仄仄仄，仄仄仄仄平仄平。","平○仄平仄○仄，仄仄仄仄平平平。"],"paragraphs":["赵郎趁我弛担初，为寄肘后杨炎书。","盈编专备瘴岭病，仁及来世功谁如。","城南老庐有别舍，我来埽榻成燕居。","坐忘不复一念起，寸田自治何须鉏。","养生防患不知此，从事方药亦已疏。","飞鸢未妨随溪水，黄茅正使侵庭除。","玄膺晨漱已可饱，脯膳况复余米鱼。","聊将此书一过读，寄语庶不忧乡闾。"],"title":"酬寄"}
