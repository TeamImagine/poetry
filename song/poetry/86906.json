{"author":"韩淲","id":86906,"strains":["仄仄平仄仄，平平平仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["雨重乌臼树，风微萱草花。","重携万安酒，再瀹建州茶。","邂逅年何晚，情亲日自加。","两君真玉立，而我愧无瑕。"],"title":"黄仁卿见过留之而无酒因要宋衡携酒以至得以款语已又酌仁卿携行之茶成四十字"}
