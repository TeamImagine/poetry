{"author":"李复","id":212763,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["人生飘荡若浮云，邂逅乘风忽聚群。","嗟我淹留今倦宦，喜君倾倒细论文。","扬舲觉海宗提印，授钺诗坛勇冠军。","荒学漫劳无所得，鼻端聊假一挥斤。"],"title":"次韵李忱承议所惠诗"}
