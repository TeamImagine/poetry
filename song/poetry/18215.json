{"author":"吴芾","id":18215,"strains":["平平平仄仄仄仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["山头飞雪已漫漫，云散须臾复见山。","踏雪不辞来野外，爱梅须遍走林间。","为怜孤艳思经目，拟索疏枝笑解颜。","师肯相过宜及早，预愁花点绿苔斑。"],"title":"远老惠雪中观梅诗次韵以谢"}
