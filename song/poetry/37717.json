{"author":"陆游","id":37717,"strains":["仄仄仄仄平平平，○平仄仄仄○平。","平平平平仄○仄，仄仄仄仄○仄平。","仄○平平仄仄仄，平○仄仄平○○。","仄平平平平仄仄，仄○仄仄仄仄平。","○平仄仄仄仄仄，仄仄○仄平平平。","仄○平平平仄仄，仄仄仄仄平平平。","平○平仄仄仄仄，仄○仄仄平仄○。","平平仄仄仄仄仄，仄平○仄平平平。"],"paragraphs":["一百五日东郊时，陂塘水满雨如丝。","人家青烟不禁火，俚俗岂复思子推。","旧坟年多木已拱，新坟积土高累累。","老鸦飞鸣衔肉去，纸钱雨湿挂树枝。","深松茂柏死自乐，地下应笑生人悲。","眼中青山身后冢，此事决定君何疑。","风吹云破日下照，小滩碎砾光陆离。","停车暂憩道傍舍，解囊且补残春诗。"],"title":"一百五日行"}
