{"author":"陈师道","id":213967,"strains":["平○仄仄仄仄平，仄平仄仄平○平。","仄○平平平仄平，仄仄仄仄仄仄平。","平平仄平仄仄平，仄仄仄仄○平平。","平平仄仄仄仄平，仄仄平仄○平平。","仄平仄平仄平平，仄仄仄仄平仄平。","仄平仄仄仄○平，仄仄仄仄○平平。","平平仄仄平仄平，仄平仄仄○仄平。","仄平仄仄仄平平，仄仄仄仄仄仄平。","仄平仄仄仄平平，仄平○平仄仄○，仄仄○平○仄平。"],"paragraphs":["冰泥断道雪塞门，远坊累日无行人。","卧闻喧呼谁叩阍，稚子往问鹿骇奔。","黄生学诗用力新，急手疾口如翻盆。","冲风踏冻送七言，要令寒屋回春温。","是时积阴又黄昏，叫闹索火惊四邻。","迩来结字稳且匀，岂不见我参寥君。","嗟吾老矣心尚存，后来得子空马群。","径须赤手缚麒麟，四大海水一口吞。","丈夫意气抗浮云，道逢其人两手分，妒妇拊膺王右军。"],"title":"答黄生"}
