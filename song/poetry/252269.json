{"author":"郑刚中","id":252269,"strains":["平平仄平仄，平仄○平仄。","平平仄平平，仄仄平平仄。","○平仄仄仄，仄仄仄平仄。","仄平仄平平，仄仄平仄仄。","仄仄平仄仄，仄仄仄平仄。","仄○平仄平，仄仄仄仄仄。","平仄仄平仄，仄仄平仄仄。","○平仄平平，仄○平仄仄。","○仄仄仄仄，仄仄仄仄仄。","平○平平仄，仄仄平平仄。","仄仄仄平平，平平仄平仄。","○平仄平平，平○仄平仄。"],"paragraphs":["寒云压初晓，檐溜如飞瀑。","惊雷下檐来，万瓦鸣枯竹。","长髯不敢卧，起视乱双目。","报言此何祥，众宝归我屋。","细大同茧栗，照耀比灯烛。","又如倾水晶，一扫可数斛。","翁速共罗取，富者人所欲。","长髯尔何痴，妄相堪捧腹。","降雹注大雨，是岂诵不熟。","都缘春风老，地远孤花木。","瘴裹荔枝林，东皇意宁足。","骑龙作清明，云间散珠玉。"],"title":"清明前三日将晚风雹大作枕上赋此"}
