{"author":"方回","id":150100,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["世道骎骎似可咍，多年吾已似衔枚。","品题已定门人叛，议论方公敌国来。","瓦砾敢侔珠玉价，茅茨谁办栋梁材。","渊明归去庐山下，未少黄花酒一杯。"],"title":"思家五首  其三"}
