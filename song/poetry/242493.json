{"author":"李纲","id":242493,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["瑶妃游戏水晶房，故剪冰花试晓妆。","坐见初平岩畔石，化为元放陇头羊。","培堆积玉寒光莹，顷刻开梅冷艶香。","好是碧天云散后，野蟾来助一轮光。"],"title":"雪中过分水岭六首  其五"}
