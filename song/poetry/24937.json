{"author":"余靖","id":24937,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["数载关中闻美名，可怜随调却西征。","天台晚帐含香别，栈阁秋霜叱驭行。","杜曲尚逢樽酒乐，回溪应望白云生。","相期勉力宣新政，侧耳民谣起少城。"],"title":"送张屯田通判益州"}
