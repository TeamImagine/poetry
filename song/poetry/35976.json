{"author":"梅尧臣","id":35976,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["夜与贤豪饮，方闻默坐时。","我斟相乐酒，君咏寄来诗。","莫恨殊喧寂，真缘笃爱慈。","何当因雪兴，过此未应迟。"],"title":"前此诸韩来饮独仲连以小儿病不至明日仲连有夜坐见怀之什因成答章"}
