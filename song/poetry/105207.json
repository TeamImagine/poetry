{"author":"杜范","id":105207,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["宦尘役役走长涂，岁晚离家只自吁。","风入破舆寒彻骨，雪穿疏幌乱沾须。","横陈瑞色今如许，定拟丰年可大书。","州县徒劳何敢惮，万家温饱即吾庐。"],"title":"十二月初六日出郊途中值雪偶成小律诗"}
