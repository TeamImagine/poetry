{"author":"刘威","id":25292,"strains":["仄仄平平平仄平，仄平平仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","平平平仄仄平仄，平仄仄平平仄平。"],"paragraphs":["数口飘零身未回，梦魂遥断越王台。","家书欲寄雁飞远，客恨正深秋又来。","风解绿杨三署冷，月当银汉四山开。","茫茫归路在何处，砧杵一声心已摧。"],"title":"早秋归"}
