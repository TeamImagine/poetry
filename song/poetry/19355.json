{"author":"胡宏","id":19355,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一别贤关二十年，人间万事尽悠然。","堪嗟戎羯膻腥地，元是衣冠礼乐天。","骑马相逢南纪道，离尊同举大江边。","此时景色如秋色，自古丹青妙莫传。"],"title":"别全当可"}
