{"author":"宋德之","id":93293,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["殷勤此别几时还，结足应须岩洞间。","卒岁在家贫亦好，何人似我老来闲。","九天使者邀归艇，五岳丈人分半山。","已是南回行脚了，归休稳坐听潺湲。"],"title":"题太平兴国宫"}
