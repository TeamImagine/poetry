{"author":"罗邺","id":30422,"strains":["仄仄平平平仄仄，平平仄仄仄平平。","平平仄仄平仄仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["如练如霜干复轻，西风处处拂江城。","长垂钓叟看不足，暂泊王孙愁亦生。","好傍翠楼装月色，枉随红叶舞秋声。","最宜群鹭斜阳里，闲捕纤鳞傍尔行。"],"title":"芦花"}
