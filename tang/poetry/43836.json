{"author":"杜牧","id":43836,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄平平。"],"paragraphs":["堠馆人稀夜更长，姑苏城远树苍苍。","江湖潮落高楼迥，河汉秋归广殿凉。","月转碧梧移鹊影，露低红草湿萤光。","文园诗侣应多思，莫醉笙歌掩华堂。"],"title":"渡吴江"}
