{"author":"高斯得","id":128437,"strains":["平○平平平，仄仄平仄仄。","仄平平平平，仄仄仄平仄。","仄仄仄仄平，仄平仄仄仄。","仄仄平平平，平仄平平仄。","仄仄平○平，平平仄○仄。","仄仄平仄平，仄仄仄○仄。","平仄仄仄仄，平仄平平仄。","仄仄仄平平，仄仄平仄仄。","仄仄仄仄平，仄仄仄平仄。","仄平仄仄平，平仄○平仄。","平平平仄平，仄仄平平仄。","平平平仄平，仄平平平仄。"],"paragraphs":["吾观唐虞时，辅佐多世胄。","一时谋谟嘉，十世典刑旧。","古道日以衰，象贤始不懋。","近者梧桐鸣，多出芝兰秀。","杜李倡其前，刘胡继其后。","最后康乐公，卓出汉庭右。","元气倚迓续，疵国资匡救。","起予气为增，感事眉复皱。","彼出进士科，视此一何陋。","但贪一束刍，甘作三缄味。","真堪为仆僮，尚敢矜廉茂。","谁能持我诗，往为披{忄勾}瞀。"],"title":"近者昌言多出诸贤之后有感一首"}
