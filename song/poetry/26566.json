{"author":"释印肃","id":26566,"strains":["仄平平仄，平平平仄。","仄○仄仄，仄仄平平。","○仄平平，仄○仄仄平。","？平仄平仄，仄仄平仄平。","○仄○平仄，平平仄仄平。","仄仄平平平仄仄，仄○仄仄仄○平。","仄仄？○平仄仄，平平仄仄仄平平。","仄平仄仄平平仄，仄仄平平平仄平。","平平仄仄平平仄，平仄平平仄仄○。","平仄仄平○仄仄，平平平仄平○○。","平仄仄平平仄仄，平○仄仄仄平平。","仄仄仄平○仄仄，○平仄仄？平平。"],"paragraphs":["仲元亨老，殷勤圆浄。","此中大事，雪曲高歌。","骑白牛儿，漫空唱唱啰。","这家也舂米，那畔争打禾。","且道乘谁力，天真大老婆。","近日南方诸道友，斩钉截铁自降魔。","运水搬柴无不是，神通妙用显摩诃。","一人办力诸天供，一会修来争奈何。","移根拔树非邪作，翻有为无万事和。","楼阁忽然横碧汉，人人功德无空过。","香积味凭知道者，须教不少亦非多。","个里不消重委嘱，分明只是这弥陀。"],"title":"与参徒辨事"}
