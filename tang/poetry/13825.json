{"author":"李贺","id":13825,"strains":["仄仄平平仄平仄，平平仄平仄平仄。","仄平仄仄仄平平，平仄○平仄平仄。","平平平仄○平仄，○仄平平○仄仄。","平仄平平仄仄平，仄平仄仄平○仄。"],"paragraphs":["老兔寒蟾泣天色，云楼半开壁斜白。","玉轮轧露湿团光，鸾珮相逢桂香陌。","黄尘清水三山下，更变千年如走马。","遥望齐州九点烟，一泓海水杯中泻。"],"title":"梦天"}
