{"author":"仇远","id":164130,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["人到中年万事慵，我今况是六旬翁。","归心已薄西湖水，余力重修古泮宫。","官里简书尤可畏，案头笔砚岂无功。","迩来士习殊轻峭，愿与醇儒振义风。"],"title":"答赵源仲"}
