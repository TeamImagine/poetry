{"author":"朱熹","id":55103,"strains":["平平平仄仄，仄仄○○平。","仄仄仄○仄，仄仄平平平。","仄平仄仄平，仄仄○平平。","仄平平仄○，平仄仄仄平。","平平仄平仄，仄仄○仄平。","仄平仄平平，仄仄平平平。","平平平仄仄，仄仄平平平。","○仄仄仄平，平仄○○○。","平平仄平○，仄仄平仄平。","仄○仄仄仄，仄仄仄仄平。","平平仄仄仄，仄仄平平平。","平平仄平仄，仄仄平平平。"],"paragraphs":["仙人乔岳顶，散发吹参差。","唤我二三友，集此西南垂。","列筵命洛公，侑坐迎江妃。","导之千羽旄，投以万璧玑。","缤纷一何丽，晻霭难具知。","众真亦来翔，恍觉丛霄低。","茫茫云雾合，一一琼瑶姿。","回首谢世人，千载空相思。","吾衰怯雄观，未敢探此奇。","短衣一匹马，幸甚得所随。","天寒饮我酒，酒罢赓君诗。","人生易南北，复此知何时。"],"title":"大雪马上次敬夫韵"}
