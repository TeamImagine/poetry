{"author":"姜特立","id":31556,"strains":["仄仄平平平仄平，仄○仄仄仄○○。","平平仄仄平平仄，仄仄○平仄○平。","仄仄仄平仄仄仄，仄平平仄仄平○。","仄平仄平○平仄，○仄○○仄仄仄。"],"paragraphs":["夙昔何尝卑小官，已将富贵等闲看。","科名不上韩公榜，事业难登汉将坛。","念旧讵能忘里社，避喧终欲挂朝冠。","故人不为吟招隠，更极吹嘘借羽翰。"],"title":"和答刘庆远"}
