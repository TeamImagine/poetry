{"author":"颜耆仲","id":123497,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄平平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["圣训昭垂本至仁，此堂取义立名新。","通商有道能徕远，计利无心盖为民。","宽赐一分皆德意，奉行两字属微臣。","年年宝货千般集，好是熙台到处春。"],"title":"宽民堂"}
