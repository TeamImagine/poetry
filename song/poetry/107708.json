{"author":"王迈","id":107708,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["边尘四面逐云飞，正是英卢得志时。","西洛故疆将克复，北军新锐属羁縻。","智名功勇渠何欠，跋扈飞扬子过疑。","消得腾章来辨析，台臣虑患可无词。"],"title":"嘲解十首  其五"}
