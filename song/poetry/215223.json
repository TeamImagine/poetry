{"author":"杨时","id":215223,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["枕书无寐首空搔，万窍嘘风正怒号。","雪意浮空迷远目，月林疏影见秋毫。","幽庭所藉惟荒草，妙理应须付浊醪。","谁念维舟江上客，落帆千里压云涛。"],"title":"直舍大风书事寄循道"}
