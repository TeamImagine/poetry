{"author":"柳宗元","id":10627,"strains":["平平仄仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平平仄平。"],"paragraphs":["丘山仰德耀，天路下征騑。","梦喜三刀近，书嫌五载违。","凝情江月落，属思岭云飞。","会入司徒府，还邀周掾归。"],"title":"奉和周二十丈酬郴州侍郎衡江夜泊得韶州书幷附当州生黄茶一封率然成篇代意之作"}
