{"author":"杨简","id":71576,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["起兴家山翠作围，紫宸垂旨未容归。","千峰来献无穷妙，万影相从不敢违。","碧玉壶中丹叶舞，水晶宫里白云飞。","凭栏相与谋荒政，第一言无罪岁饥。"],"title":"和陈大著追九日之集"}
