{"author":"李石","id":20406,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["别久无辞道路难，敝裘依旧据征鞍。","五湖我已遭风逆，三迳君能犯雪寒。","下榻莫嫌烹瓠叶，倚门正及颂椒盘。","一杯少味仍相送，折得梅花带笑看。"],"title":"送牟尧文"}
