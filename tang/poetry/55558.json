{"author":"李白","id":55558,"strains":["仄仄平仄平，平平平仄平。","仄平仄仄仄，仄仄平平平。","仄仄○平仄，平平○平平。","仄仄仄仄平，○平仄平平。","平平平仄仄，仄仄○平平。","仄仄○平○，仄平仄平平。","平仄仄○仄，仄平平仄○。"],"paragraphs":["丑女来效颦，还家惊四邻。","寿陵失本步，笑杀邯郸人。","一曲斐然子，雕虫丧天真。","棘刺造沐猴，三年费精神。","功成无所用，楚楚且华身。","大雅思文王，颂声久崩沦。","安得郢中质，一挥成斧斤。"],"title":"古风 三十五"}
