{"author":"曾丰","id":72137,"strains":["平平仄仄○仄仄，仄平平仄仄○仄，平平仄仄○平仄。","平平仄仄○仄平，仄平仄仄仄○平，平平仄仄○平平。","平仄平平平仄仄，仄平仄仄仄平仄，平平○仄平仄仄。","平平平仄仄仄平，平仄仄仄平仄平。","○仄仄仄平平平，仄平仄仄仄平○。","仄○仄平平仄仄，仄平○平平仄仄。"],"paragraphs":["吾之好石如好色，要须肌理腻且泽，真成入眼轻连璧。","吾之好石如好声，要须节奏婉且清，真成入耳轻连城。","闽浙江淮随牒去，岂无一二石佳处，终之难得声色具。","飞篷今始转广东，英石不与他石同。","其色灿烂声玲珑，小山突兀百千重。","万钱得之归自奉，稍闲更为山作颂。"],"title":"乙巳正月过英州买得石山"}
