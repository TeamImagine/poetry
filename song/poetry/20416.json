{"author":"李石","id":20416,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["指点西来海上峰，此间魑魅我能逢。","果何所补身先老，岂不怀归意已浓。","骐骥群中怜短褐，龙蛇窟里倚长松。","一堂四相经行处，洒扫云烟觅旧踪。"],"title":"远去亲侧浩然归心再用韵"}
