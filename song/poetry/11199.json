{"author":"朱翌","id":11199,"strains":["平平平仄仄平平，仄仄平平仄仄平。","仄仄平平平平仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["春风桃李正开花，客路江山亦可嘉。","白鹭洲前浪山起，乌衣巷口夕阳斜。","一星终矣君重往，四壁萧然我独嗟。","元祐子孙今用尽，如公岂合在天涯。"],"title":"送苏判院赴江东辟"}
