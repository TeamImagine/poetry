{"author":"欧阳修","id":79148,"strains":["平仄平平仄，平平平仄平。","平平仄平仄，仄仄平平平。","平平平仄仄，仄○仄○平。","仄仄仄○仄，仄平仄平平。","仄○平平○，平仄仄平平。","平平仄仄仄，仄仄仄仄平。","○仄仄平仄，仄平平仄平。","平平仄平仄，仄仄仄平平。"],"paragraphs":["家世为边户，年年常备胡。","儿僮习鞍马，妇女能弯弧。","胡尘朝夕起，虏骑蔑如无。","邂逅辄相射，杀伤两常俱。","自从澶州盟，南北结欢娱。","虽云免战鬭，两地供赋租。","将吏戒生事，庙堂为远图。","身居界河上，不敢界河渔。"],"title":"边户"}
