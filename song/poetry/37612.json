{"author":"陆游","id":37612,"strains":["仄平仄平平，仄仄仄平仄。","○平仄平仄，○仄仄平仄。","仄仄仄平仄，仄仄仄平仄。","仄仄平仄○，平平○○仄。"],"paragraphs":["古祠照沧波，老木閟云洞。","轻舟不摇檝，正用一风送。","汲井漱甘液，扫榻寓幽梦。","所恨山未深，城笳听三弄。"],"title":"舟中咏落景余清晖轻桡弄溪渚之句盖孟浩然耶溪泛舟诗也因以其句为韵赋诗十首  其八"}
