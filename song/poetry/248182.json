{"author":"陈渊","id":248182,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["未能仰首试鸣号，且复尘埃奈此劳。","健笔凌云谁误许，扁舟乘雪兴何高。","余生敢叹须如戟，薄俗终防笑有刀。","留滞周南何足数，人间如我九牛毛。"],"title":"次韵萧茂德"}
