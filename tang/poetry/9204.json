{"author":"权德舆","id":9204,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["春山仙掌百花开，九棘腰金有上才。","忽向庭中摹峻极，如从洞里见昭回。","小松已负干霄状，片石皆疑缩地来。","都内今朝似方外，仍传丽曲寄云台。"],"title":"奉和太府韦卿阁老左藏库中假山之作"}
