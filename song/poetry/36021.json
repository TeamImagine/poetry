{"author":"陆游","id":36021,"strains":["平仄平平仄仄平，仄平平仄仄平平。","仄平仄仄仄平仄，平仄平平平仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["豪举当年气吐虹，即今憔悴一衰翁。","寄怀本自俗尘外，移病何妨寒雨中。","香暖候知银叶透，酒清看似玉船空。","故人吴蜀音尘断，安得相携一笑同。"],"title":"初寒在告有感三首  其二"}
