{"author":"方回","id":149866,"strains":["平平仄仄平仄○，仄仄仄平○仄平。","平仄仄平仄平仄，平仄仄○○仄平。","仄平平仄仄平仄，平仄仄平平仄平。","平仄仄平仄平○，平平仄仄仄平平。"],"paragraphs":["君家所有吾弗如，价估万金犹有余。","科斗字前古彝器，椰子腹中行秘书。","楚吴闽粤吏狼虎，淮浙海江民鳖鱼。","归阙一言动天听，生灵百万免沦胥。"],"title":"送秘书监丞张受益还都效山谷体"}
