{"author":"郭祥正","id":192701,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["自得刘郎音信通，遂闻增秩喜无穷。","江东子弟谁怜我，洛下文章只有公。","形影萧条千里外，交游零落百年中。","何当老境重相遇，不话风流话苦空。"],"title":"刘交侍禁书报王君安改官监怀州武德镇铎以诗喜之"}
