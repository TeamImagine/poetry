{"author":"赵鼎臣","id":226994,"strains":["平仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","平○平仄仄，平仄仄平平。","仄仄平平仄，平平仄仄平。","仄平平仄仄，仄仄仄○平。","仄仄平平仄，○平仄仄平。","仄平平仄仄，平仄仄平○。","仄仄平平仄，○○仄仄平。","平仄仄平仄，○仄仄平平。"],"paragraphs":["方丈仙山客，高阳辩士乡。","圣朝新命吏，茂宰近为郎。","烽火三关戍，尘埃百战场。","幽燕通聘问，蕃汉杂耕桑。","政简人安堵，刑清舍掩棠。","万家鱼蟹贱，十里芰荷香。","置酒时多暇，裁诗夜未央。","水摇天影乱，风送角声长。","骤见秋云白，相思塞草黄。","无忘寄消息，看取雁南翔。"],"title":"寄高阳宰张即功"}
