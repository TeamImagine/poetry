{"author":"周紫芝","id":240603,"strains":["平○平平平仄平，仄仄仄平平仄平。","平平仄平仄平仄，平仄平○平仄平。","仄仄平平仄平仄，○仄平平仄平○。","仄平？仄平仄平，仄仄平平仄平仄。","平平平平仄平仄，仄仄平平仄平仄。","平平仄平平仄平，仄仄平平仄平仄。","仄平仄仄平平○，仄平平平仄平仄。","仄平平仄仄仄平，○仄平平仄平仄。","平仄仄仄仄平平，平仄平仄平平平。"],"paragraphs":["河间多书人共知，未见紫岩方玉池。","东坡老人上天去，流落人间君得之。","宝匣初开眼光眩，相约君家与同看。","麝煤霮{雨/对}云满天，尺璧坚温玉微汗。","峨眉山高两苏出，自是斯文有秦汉。","先生著书书满家，晚得穷愁坐城旦。","只今虿尾人争传，异时龟趺不须断。","百年荣辱一梦余，空与高人作奇玩。","安得大手揭阳君，为我铭此元宾研。"],"title":"题雪堂大研一首"}
