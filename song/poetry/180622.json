{"author":"王安石","id":180622,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["霸祖孤身取二江，子孙多以百城降。","豪华尽出成功后，逸乐安知与祸双。","东府旧基留佛刹，后庭余唱落船窗。","黍离麦秀从来事，且置兴亡近酒缸。"],"title":"金陵怀古四首  其一"}
