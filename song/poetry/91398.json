{"author":"释居简","id":91398,"strains":["仄平仄仄平，仄仄仄仄仄。","仄仄○仄仄，○平仄仄仄。","仄○仄平仄仄平，仄仄仄仄平○平。","○平平仄仄○仄，○仄仄平平仄○。","平平平仄仄仄平，仄平仄仄仄仄平。","平平仄仄仄○仄，平平仄平○仄○。","仄平○仄平平仄，仄仄平平仄平仄。","仄平仄仄仄仄○，仄仄仄仄○仄平。","平○平平仄仄仄，平仄平平○仄仄。","仄平平仄平仄○，仄仄平○仄平仄。","平○仄○○仄仄，○平仄仄平平仄。","○平仄仄？仄平，平仄仄仄平平平。"],"paragraphs":["孰挥若木枝，日驭不可勒。","志士分寸惜，长绳系不得。","忽观此图使我伤，使我痛愤嗟三郎。","三郎飞入月中去，回首不知宫漏长。","金羁金勒控紫缰，玉花玉面下采床。","天阶夜色浄如洗，宫弯促{革登}相抵当。","十家三国归模冩，不冩渔阳闹胡马。","较来不画亦不妨，冏冏莫掩张曲江。","宣和宸奎独烂烂，元祐名卿题得满。","既归天上夸袭藏，又落人间作奇玩。","沉思恶衣菲饮食，过门不子呱呱泣。","张萱已矣倘可呼，为我只作涂山图。"],"title":"张萱作妃子夜游图子由谓之秦虢并驱争先图文潞公司马公东坡兄弟一时名胜洎宣和宸翰在焉藏诸御府后归绍兴权幸家复为开禧权幸所有更化后景献仲兄得之"}
