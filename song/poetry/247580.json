{"author":"朱粹","id":247580,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["书投北阙言无用，吏隐南昌寄此间。","身陟九霄归紫府，名垂千古寄青山。","夜坛星斗谁瞻仰，晓殿云烟自往还。","几叠高峰人罕到，分明真境异尘寰。"],"title":"题梅仙馆"}
