{"author":"陈傅良","id":66086,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["齐年兄弟又齐名，商略行藏共此生。","自昔从君瞻马首，如今输我与鸥盟。","读书松竹交千载，曳履星辰听五更。","借问塞翁谁得失，诸无一语到留行。"],"title":"和楼大防尚书送行韵"}
