{"author":"徐鹿卿","id":117642,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["撑空一岭镇东隅，未遂登临且按图。","城雉峥嵘归眼界，径蛇盘屈透云衢。","句中风月天无尽，物外亭台山不孤。","令佐才高当办此，稍容拙者自嬉娱。"],"title":"令佐约登息梅岭不克赴次来韵"}
