{"author":"王觌","id":186566,"strains":["平平仄仄平，平平仄平仄。","仄仄仄平平，仄仄仄平仄。","仄平仄仄仄，仄仄仄○仄。","仄仄平○平，仄仄仄平仄。","平平平平平，平仄平○仄。","仄平○仄仄，仄仄仄仄仄。","仄平仄平平，仄仄仄平仄。","仄平平仄平，平仄○平仄。","平○平仄仄，仄仄仄仄仄。","仄仄仄平平，平○仄平仄。"],"paragraphs":["承平万事康，干戈百年戢。","蠢战彼西戎，乃敢侮边邑。","庆阳用武地，战士一当十。","指纵惟其人，破竹在呼吸。","堂堂高平君，谋帅公论及。","拥麾当一面，意气动百执。","圣时务怀柔，阃寄贵安辑。","贺兰黄口儿，焉用长缨絷。","方当仁草木，况忍尚首级。","伫见贡琛人，还从玉关入。"],"title":"送中济侍郎帅庆分韵得十字"}
