{"author":"陆游","id":34090,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["津亭徙倚客衣单，秋尽江南亦已寒。","雁翅不禁疏雨湿，枫林初染早霞丹。","少年已叹儒冠误，暮境更知行路难。","倦马归来踏残日，长吟聊得写忧端。"],"title":"视陂至崇仁村落"}
