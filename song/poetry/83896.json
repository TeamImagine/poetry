{"author":"姜夔","id":83896,"strains":["仄平平平平仄仄，仄平平仄平平仄。","仄平○○仄○仄，○平平○仄○仄。","○平仄仄平○平，平平仄仄平仄平。","平平仄仄仄仄仄，仄仄仄○平仄平。","仄○仄仄平平仄，仄仄平平仄平仄。","平○仄仄平仄仄，仄仄仄平平仄仄。","平平仄仄仄平平，平仄○平仄仄○。","仄仄平○仄平仄，仄平平仄仄○平。","平平平仄平仄仄，平仄仄仄平仄仄平平仄。","仄平平平仄仄仄，○平仄仄平○仄。","仄平平仄仄○○，仄仄平平仄仄○。","仄仄平平仄平仄，仄平仄仄仄平平。","仄平平仄平平仄，仄仄平○仄平仄。","仄平仄仄平仄仄，仄仄平平仄平仄。"],"paragraphs":["项侯声名天宇窄，与君俱是荆湖客。","向来相闻不相值，长安城中乃相识。","论文要得文中天，邯郸学步终不然。","知君笔墨与性合，妙处突过苏李前。","我如切切秋虫语，自诡平生用心苦。","神凝或与元气接，屡举似君君亦许。","西湖一曲古墙阴，清坐论诗夜向深。","见谓人间有公等，不知来者不如今。","乾坤虽大知者少，君不见古人拙处今人巧。","我徂山林口挂壁，如君合救狂澜倒。","石渠春水绿泱泱，阁下无人白日长。","万里江湖入归梦，子云不愿校书郎。","九华山色梅根渡，半日风帆即秋浦。","六条察吏安用许，幸有千岩作诗侣。"],"title":"送项平甫倅池阳"}
