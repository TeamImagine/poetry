{"author":"李之仪","id":205593,"strains":["平平仄平平，仄仄○平平。","仄仄平仄仄，平仄○仄平。","平平仄仄仄，仄仄○平平。","仄平平平平，仄仄平仄平。","仄平仄仄○，平平仄○○。","平仄仄平仄，平仄仄○平。","平平仄平仄，仄仄○仄平。","平平仄平仄，仄○仄平平。","平平仄平仄，仄仄平○平。","平平仄○平，平平仄平平。"],"paragraphs":["平皋已春风，昨夜犹繁霜。","倦客惊节物，游子思故乡。","楼高白日促，远目空悲凉。","愿言平生欢，各在天一方。","溯游不可从，山川阻且长。","安得一樽酒，咿哑共深堂。","孤怀昔萧屑，壮志犹激昂。","无阶际玄护，尚期梦池塘。","饥鹰在千里，怒鬣存三湘。","寒鸦似相求，依依度斜阳。"],"title":"毗陵西城楼感怀"}
