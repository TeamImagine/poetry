{"author":"郑文宝","id":112912,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["客舍愁经百五春，雨余溪寺绿无尘。","金花开处秋千鼓，粉颊谁家鬭草人。","水上碧桃流片段，梁间新燕语逡巡。","高僧不饮客携酒，来劝先朝放逐臣。"],"title":"寒食访僧"}
