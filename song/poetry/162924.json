{"author":"咸淳士人","id":162924,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["事到穷时计亦穷，此行难倚鄂州功。","木棉庵上千年恨，秋壑堂中一梦空。","石砌苔稠猿步月，松庭叶落鸟呼风。","客来未用多惆怅，试向吴山望故宫。"],"title":"刺贾秋壑诗  其二"}
