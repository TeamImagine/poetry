{"author":"陈造","id":58960,"strains":["仄仄○仄仄仄仄，平仄仄仄仄仄平。","仄平○仄仄仄仄，○平仄仄平平平。","仄平仄平平仄仄，仄平仄平仄平仄。","平仄平平平仄仄，平○平平仄平仄。","仄○仄仄平平○，○仄仄平平仄平。","平平仄仄仄仄仄，仄仄平仄平平平。","平仄平平平仄仄，○平平平平仄仄。","平平仄仄平仄○，○仄平平仄平仄。","平平平仄平平平，仄仄平仄平○平。","仄平仄仄仄仄仄，仄仄仄仄平平仄。"],"paragraphs":["昨夕听雨喜不寐，清晓欲作喜雨诗。","撚髭临纸笔未落，堕前乃获琼瑰辞。","白鹅免烹巫不鼓，麦田欲干沛甘雨。","玄璧扬辉珠剖蚌，诗思方悭得奇语。","似闻比屋歌谣中，如我与君欢喜同。","偕渠一饱已入手，锡羡阴隲繄谁功。","民是天民天自恤，佻天之功天所疾。","君言宠矣吾敢荷，更喜因诗识诗律。","吾侪丰悴悬诸天，此雨无亦天兴怜。","转头匕箸荐餠托，鼓腹可但田家乐。"],"title":"次韵许节推喜雨  其一"}
