{"author":"曾协","id":25410,"strains":["平平仄平平，平仄仄仄平。","仄仄仄平平，仄○平平平。","平仄平仄仄，平平仄○平。","平平平平仄，平仄○平平。","仄仄○平平，平平仄平平。","仄仄仄仄平，○仄平仄平。","仄平仄平仄，仄仄仄仄○。","平平仄仄平，平平仄平平。","○平仄平仄，仄仄平仄平。","平仄仄平仄，平平平仄平。","仄仄平仄平，○仄平平平。","仄○平平平，仄仄仄仄平。","平仄仄平仄，平平○仄平。","仄仄仄仄仄，平○仄平平。","仄仄仄○仄，○仄平平平。","仄仄平仄○，平平仄平平。","平仄仄平○，仄仄平○平。"],"paragraphs":["江南雨无时，桃李迹已陈。","有客念江湖，别乘陪朱轮。","明德先九族，恩殊在廷臣。","惟公真龙种，眉宇犹津津。","不受膏粱昏，辞章动枫宸。","合著玉笋班，冠冕朝大昕。","去丞股肱郡，要此骨肉亲。","萧萧霅水乡，溪山绕城闉。","空光缬纹乱，倒影图画新。","金石富文墨，烟波多隐沦。","坐想贤使君，迎笑均凭茵。","席间荀陈俱，会此主与宾。","陈榻对清夜，潘舆行莫春。","拄颊爱爽气，挥毫咏风蘋。","远近入题品，苍翠生精神。","我忘鸥鸟盟，低徊践香尘。","因子动归兴，诘旦车当巾。"],"title":"送赵有翼通守吴兴"}
