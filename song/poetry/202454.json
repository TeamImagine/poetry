{"author":"陆佃","id":202454,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["黄金曾酌御尊余，恩礼何人更得如。","北极星辰趋观阙，西京花木卧田庐。","手持宸翰春罗馥，身入仙壶昼景舒。","八十为师精力在，太公应愧齿先疏。"],"title":"琼林苑御筵奉诏送文太师致政归西都四首  其四"}
