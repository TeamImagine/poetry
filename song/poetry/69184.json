{"author":"赵善括","id":69184,"strains":["仄平平仄平，仄仄平仄仄。","平平仄平仄，平平○平仄。","平平仄仄平，仄仄平仄仄。","仄平○仄平，仄仄○平仄。","仄仄平仄○，平平仄平仄。","平仄仄平平，平仄仄平仄。","○平仄仄平，平平仄仄仄。","仄仄平仄仄，仄仄平仄仄。","平仄仄○平，○仄○仄仄。","平平平仄仄，仄仄仄平仄。","平仄○仄平，平平仄平仄。","平仄仄平平，仄仄平仄仄。","仄平平平平，仄仄仄仄仄。","平平平仄平，平仄仄平仄。","平平仄○仄，仄平○仄仄。","平平平平仄，平平仄平仄。","平平仄平平，平平仄仄仄。","平仄仄平平，○平平仄仄。","仄仄平仄平，○仄平平仄。","○平○仄仄，平平仄平仄。","平仄仄平平，仄仄平平仄。","仄○仄仄平，仄仄平○仄。","平平仄平○，○仄仄平仄。"],"paragraphs":["少年麋鹿姿，待价非结绿。","东湖嗜红芰，西山茹黄独。","虽无负郭田，仅有环堵屋。","稍知亲简编，岂意分符竹。","不作梁甫吟，徒歌采薇曲。","轩冕本无心，泉石慕幽躅。","疏才偶计偕，微名玷宦牍。","扰客书掣肘，蹈险车脱轴。","为米一折腰，献玉三刖足。","人情冰复炭，世路岸为谷。","奔走三十年，尘埃几千斛。","归访旧园林，要识真面目。","敝庐他人居，故友半鬼录。","诛茅倾客囊，千日笑神速。","堂成屡留醉，夜阑更秉烛。","冬霜孤松秀，春霖万花霂。","薰风自生凉，秋云不待族。","鱼鸟乐欣欣，柴荆纷樕樕。","曳杖时往还，拊缶谁拘束。","敲门闻剥啄，开缄佩谦牧。","初读少陵诗，再对渊明菊。","试听句掷金，坐想人如玉。","搜肠嗣高吟，深愧窘边幅。"],"title":"和邦承所赠中隠古风"}
