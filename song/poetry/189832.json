{"author":"葛书思","id":189832,"strains":["仄平平○平，仄仄平○仄。","平平仄平平，仄仄仄平仄。","仄仄平仄平，仄仄仄平仄。","平平平仄仄，平仄平仄仄。","仄仄仄仄平，仄仄仄仄仄。","平平仄平仄，平平仄平仄。","仄仄平仄平，平平仄平仄。","平平○平仄，仄仄仄平仄。","平仄仄仄平，平平仄平仄。"],"paragraphs":["我非山中人，暂借山中宿。","灵风散微阴，片月出乔木。","蕙帐栖夕香，古井汲寒渌。","名缁多夙契，延坐同茗粥。","况与静者俱，缮性久已熟。","清词丽陶谢，玄谈干身毒。","所愧形迹拘，无由寄高躅。","钟声殷江岛，露气霭林麓。","良遇惬素怀，徘徊至天旭。"],"title":"宿广福寺"}
