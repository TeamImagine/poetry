{"author":"宋祁","id":24017,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["侧盖天长荡晓霏，暖风才满使君旗。","水通江渚容鱼乐，草遍山梁报雉时。","场雨灭尘盘马疾，楼云碍曲进觞迟。","少陵宅畔吟声歇，柳碧梅青欲向谁。"],"title":"春日出浣花溪"}
