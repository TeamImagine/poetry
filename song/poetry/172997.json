{"author":"黄希武","id":172997,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["出世无心与世闻，好将踪迹远离群。","别来沧海孤舟月，归去青山半榻云。","顿觉有生皆幻梦，更寻无地避尘氛。","东林莲社诗盟在，相送河桥已夕曛。"],"title":"龟山禅寺赠僧柏庭"}
