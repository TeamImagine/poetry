{"author":"徐积","id":185543,"strains":["仄平平平平，○平平仄平。","仄仄平平○仄仄，○平仄仄平平平。","○仄○仄仄，仄○平仄平平平。","平仄平仄仄，仄仄仄仄平。","仄仄仄平仄，平仄○平平。","仄○仄仄仄仄仄，仄平仄仄平仄平。","平仄仄仄平仄仄平仄仄仄仄，○平仄仄○平平。","仄○仄仄仄平仄，平仄平仄仄仄平。","仄平仄仄平仄仄仄○仄仄，仄仄仄仄平。","仄平仄仄仄平仄，仄仄平平平仄平。","平平仄仄平仄仄，仄平平仄○仄平。","仄○仄平仄平仄，仄平平仄平平平。","仄平○仄仄平仄，仄平仄仄平○平。","平○仄仄仄平仄，仄平平仄平仄平。","平平仄仄○平仄，仄仄仄仄平平○。","仄仄平平仄平仄，平○仄仄平平平。","仄仄平平平仄仄，仄仄平平仄平仄。","仄仄平平仄仄平，平仄平平仄平仄。","仄○仄仄○平平，仄平仄仄平○平。","○平仄平平仄仄，仄平仄仄仄仄平平平。","仄仄平平仄平仄，平平平仄平平○。","仄平平平仄平仄，平仄平仄○仄○。","平平仄平，○平仄仄○。","仄平仄仄，平仄仄仄平。","仄仄○仄，仄仄仄仄，仄仄平仄平。"],"paragraphs":["自明多奇辞，更为奇怪歌。","好共卢仝骑绿耳，吟哦直上昆仑坡。","更令张旭辈，醉中挥笔书嵯峨。","安用呼老子，两脚跨橐驼。","有命得坚疾，无术除沉疴。","一从水木迭用事，肺为废物囚网罗。","而况小暑之后有初伏与大暑，更添热厉兼昏魔。","骨闲赫赤炭丸走，皮上烘炙铁手摩。","有时一屋之内但觉汤火近，不辨镬与锅。","手持匕箸腹先胀，酒到喉咙颜已酡。","青黏漆叶无所用，鸟伸熊顾其奈何。","五脏孰云可湔洗，百骸终恐生虫窠。","脱身难上赤霄路，梦魂忽泛沧溟波。","沧溟尽处是星汉，有人常弄机与梭。","枯槎去后更无客，历历赤桂来经过。","取得良书挂牛角，持将斗柄吞明河。","但把明河吞满腹，不去龙田拾瑶玉。","便控鳌头出海来，霞点云痕在眉目。","起穿两柳行青莎，怪歌使我须吟哦。","吟哦作文非小事，要为法度后世无讥诃。","大抵文章本诸内，归之无憾斯平和。","拟之于经辅之友，精讲明辩相切磋。","君虽病肝，其心可用教。","我虽病肺，心亦不自阿。","日夜思索，已矣老矣，所学亡失多。"],"title":"和李自明"}
