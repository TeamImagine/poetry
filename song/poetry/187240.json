{"author":"刘挚","id":187240,"strains":["平平平仄仄平平，平仄平平仄仄平。","仄仄仄平平仄仄，仄仄平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["桃源亭北值佳辰，桃萼飘残晼晚春。","缇幕惜芳林下子，彩袗修禊水边人。","风谣渐喜南音变，节物偏于久客新。","道不与时当勇去，归心何必计吴莼。"],"title":"巳日泊桃源亭"}
