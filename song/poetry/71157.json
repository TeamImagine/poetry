{"author":"辛弃疾","id":71157,"strains":["仄平仄仄仄平平，平仄平平仄平平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["未能立得自家身，何暇将身更为人。","借使有求能尽与，也知方笑已生嗔。","器才满后须招损，镜太明时易受尘。","终日闭门无客至，近来鱼鸟却相亲。"],"title":"有以事来请者效康节体作诗以答之"}
