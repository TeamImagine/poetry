{"author":"高适","id":2321,"strains":["平仄平仄仄，平平平仄平。","仄平仄仄仄，平仄平○仄。","仄仄仄○仄，仄平○仄平。","平平仄仄平，仄仄平平平。","仄仄仄○仄，平平平仄平。","仄平仄仄○，仄仄平平平。","仄仄仄○平，平平仄仄平。","平平仄平平，仄仄平平平。","仄平仄平平，仄仄平○平。","仄仄仄平仄，平平平仄○。","仄○仄仄仄，仄仄○平平。"],"paragraphs":["邦牧今坐啸，群贤趋纪纲。","四人忽不扰，耕者遥相望。","粲粲府中妙，授词如履霜。","炎炎伏热时，草木无晶光。","匹马度睢水，清风何激扬。","校缗阅帑藏，发廪欣斯箱。","邂逅得相逢，欢言至夕阳。","开襟自公余，载酒登琴堂。","举杯挹山川，寓目穷毫芒。","白鸟向田尽，青蝉归路长。","醉中不惜别，况乃正游梁。"],"title":"单父逢邓司仓覆仓库因而有赠"}
