{"author":"刘子翚","id":15285,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["风韵飕飗远更清，苍髯瘦甲耸亭亭。","连根欲鬭岩峦力，一盖常涵雨露青。","曾映月明留鹤宿，近经雷霹带龙腥。","衰残愧我无仙骨，愿采流膏慰暮龄。"],"title":"分韵赋古松得青字"}
