{"author":"林尚仁","id":130876,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["未逢知己愧蹉跎，又见春风长径莎。","杜宇一声诗思减，杨花三月客愁多。","从人乞米贫如旧，借吏抄书字半讹。","懒说江湖十年事，近来平地亦风波。"],"title":"春日偶成"}
