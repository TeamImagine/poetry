{"author":"韩淲","id":87225,"strains":["平仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄仄平仄仄平。"],"paragraphs":["泉石堂前四十秋，青山横北水西流。","萧萧木叶下高树，寂寂河梁浮小舟。","喜有诗人寻胜迹，可无闲客共清游。","翛然更占南屏曲，应待我来盟白鸥。"],"title":"题新居"}
