{"author":"柴元彪","id":158306,"strains":["仄仄平平仄仄平，仄平平仄仄平平。","仄平平仄仄平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["历井扪参上祝融，半空烟霭数声钟。","地连云汉九千丈，天柱东南七十重。","石磴悬崖翻瀑布，海门碾日上高峰。","翛然身世青冥表，俯立雷池看玉龙。"],"title":"登衡山宿上封寺祝融峰"}
