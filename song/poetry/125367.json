{"author":"赵崇嶓","id":125367,"strains":["平平仄平○，仄仄平平平。","平仄仄仄平，仄仄仄○平。","仄平平平平，平仄平平平。","平平仄仄○，仄仄平仄平。","仄仄平仄仄，仄仄平仄平。","平仄平平平，平平仄平平。"],"paragraphs":["端居洗尘虑，细读渊明诗。","畴昔慕此翁，寤寐忘调饥。","此翁非诗人，而有天然姿。","纷纷世事中，采采黄菊枝。","此语人共赏，此意畴复知。","知即翁之徒，高风接皇羲。"],"title":"读陶诗  其一"}
