{"author":"宋庠","id":2847,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["郧波翻縠抱城流，梦比春风第一州。","槁质枉陪温树密，胜襟还负岘亭游。","风英百种纷如绣，溪羽千声巧命俦。","遥识使臣兴感地，浮云长映最高楼。"],"title":"次韵和安陆王工部郡圃早春"}
