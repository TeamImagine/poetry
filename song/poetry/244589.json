{"author":"李纲","id":244589,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["数郡崎岖山海间，只今多事觉寛闲。","衣冠避地成侨寓，风月留人长往还。","蘸水藤花方烂熳，生云锦石自斓斒。","平生有意五湖去，谁谓扁舟行百蛮。"],"title":"江行即事八首  其五"}
