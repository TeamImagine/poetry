{"author":"吕南公","id":208642,"strains":["仄仄仄仄平仄仄，仄？平仄○平平。","平平仄仄仄仄仄，仄仄仄仄平○平。","平平平平仄仄仄，仄仄仄仄平○平。","平平平平仄平仄，仄仄仄仄平○平。","平平○平仄仄仄，仄仄仄仄平平平。","平平仄平平仄仄，仄仄仄仄平仄平。","平平仄平○○仄，仄仄平仄平平平。","平平仄仄仄平仄，平仄仄仄平平○。","仄○仄仄○平平，仄○平平平仄仄。","仄○仄仄仄平平，仄仄平平○仄仄。","仄○平仄仄平仄，仄仄仄平平仄仄。","仄○仄仄平仄平，平○仄仄仄仄平。","平平仄仄仄仄仄，仄仄仄仄平平平。","仄平仄仄平平仄，平仄平平仄平仄。"],"paragraphs":["九月十月霜漫漫，圹埌南野如群边。","东风已作冻未解，日月晓望皆璚田。","冈陵焦枯涧壑竭，草木性命俱沈绵。","彪家于时若为处，掩拥败叶方闲眠。","阳辉中天穴户暖，起坐嘿毣喉方涎。","虚肠未充多谮士，怒掌久敛悲盗泉。","黄河泰山深且茂，恨不休止蕲安全。","熬然宅此取饥渴，焉用武勇声名传。","侧闻近便长松坞，十顷池塘停滀古。","不胜积润在鳞虫，浩有余波沾畎亩。","尾摇伊昔讳凶槛，腹满愿今同鼹鼠。","世间遇合无必然，平行静视皎日前。","嗟来恳恻尚不就，避逐刺促渠为贤。","主人若不开文籞，归卧幽林待天雨。"],"title":"渴虎"}
