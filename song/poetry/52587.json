{"author":"释宝昙","id":52587,"strains":["平平仄平平，仄仄平仄平。","平平仄仄仄，仄平仄平平。","平○仄平仄，平仄平仄○。","平平仄平仄，平平仄平平。","平仄仄仄○，平○仄平平。","平平仄仄仄，仄仄平平平。","仄仄仄仄平，○仄仄仄平。","仄平○平仄，仄仄平仄○。","平平仄平○，平平仄平平。","仄仄仄平仄，平平仄平平。","○平仄仄平，仄仄仄仄平。","○平仄○仄，平平仄平平。"],"paragraphs":["何人熨冰纨，弄趁春昼晴。","东风有底急，不容縠纹平。","堤回柳阴直，鸥鹭时合并。","无端櫂讴发，惊飞度微明。","山固以画胜，湖应以诗鸣。","云烟小润色，草木同欣荣。","忆昔二妙俱，中有五字城。","打门看修竹，拄杖时一横。","鳞差几飞观，幽花亦多情。","老眼眩金碧，何年费经营。","应怜处士家，鹤亦太瘦生。","临风一长啸，荒田绝人耕。"],"title":"次韵孙季和知县游西湖"}
