{"author":"林东","id":51007,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["溪亭故事几年华，来值秋霖眺望赊。","云障山峦多少处，雨埋烟火两三家。","水肥去马行高阪，汀没闲鸥上浅沙。","谁是子猷谁是戴，小船杯酒兴无涯。"],"title":"题戴溪亭"}
