{"author":"杨万里","id":48591,"strains":["仄平仄仄仄仄仄，仄平仄仄平平仄。","平平仄仄平仄平，仄平平平仄平仄。","仄平仄平○仄平，仄平○仄仄平平。","平平仄仄仄平仄，平仄平仄仄仄平。","仄平仄仄仄仄仄，平仄平平仄平仄。"],"paragraphs":["拂溪十点五点雨，縠纹织出团花缕。","花头细大虽不匀，一花销时一花吐。","北风卷云如卷帘，忽然收尽玉廉纤。","天光却在水光下，天水镕作镜一奁。","好山隔市望不见，祗有清溪照人面。"],"title":"泊舟临平二首  其二"}
