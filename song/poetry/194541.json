{"author":"苏轼","id":194541,"strains":["仄平仄仄平平平，仄平仄平○仄平。","平平平仄仄仄仄，仄仄仄仄平平平。","仄平平仄仄仄仄，仄平仄仄平平平。","仄○仄仄仄平仄，平仄仄仄平平平。"],"paragraphs":["羡君戏集他人诗，指呼市人如使儿。","天边鸿鹄不易得，便令作对随家鸡。","退之惊笑子美泣，问君久假何时归。","世间好句世人共，明月自满千家墀。"],"title":"次韵孔毅父集古人句见赠五首  其一"}
