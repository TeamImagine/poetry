{"author":"刘敞","id":174640,"strains":["平仄平平平，平仄仄仄仄。","仄平平平仄，平仄仄平仄。","平平仄仄仄，仄仄仄○仄。","仄仄仄仄平，平○仄平仄。","平平○仄仄，仄○仄平仄。","平平平平平，平仄仄仄仄。","平平仄仄仄，仄仄平仄仄。","平平平平仄，平仄仄仄仄。","仄平平平仄，○仄平仄仄。","平平仄平平，平仄仄平仄。","仄平平仄仄，仄仄平仄仄。","仄平仄平仄，仄仄仄平仄。"],"paragraphs":["江介多悲风，川广不可越。","畏涂非吾土，游子怆明发。","群山起楚蜀，众水会溟渤。","地险自适然，天衷岂端设。","凭陵三国际，偃蹇五胡末。","非无英雄姿，于此智勇竭。","疑城尚虎踞，虏马余饮窟。","人谋虽工拙，神物有予夺。","请陈真人朔，颇事丹浦伐。","风云埽氛埃，雷雨救焚暍。","禹功东渐海，汉使南诮越。","太平自兹始，盛德信贻厥。"],"title":"和贡甫瓜步诗"}
