{"author":"陆游","id":38228,"strains":["仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["处世吾伤拙，营生汝亦疏。","如谋道边舍，似信枕中书。","瓮牖居疑泰，藜羹食敢余。","晏婴元学墨，勿负此心初。"],"title":"绝禄以来衣食愈不继小儿力图之殊未有涯予谓不若痛节用尔示以此诗"}
