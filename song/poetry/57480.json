{"author":"梅尧臣","id":57480,"strains":["仄平仄平○，仄仄仄仄平。","仄仄平仄仄，○仄仄仄仄。","仄仄平仄平，平仄仄仄仄。","仄○平平平，仄仄平平仄。","仄平平仄平，平仄仄平仄。","平○仄仄○，仄仄仄平仄。","平仄仄平平，仄仄仄仄仄。","○平仄仄平，平仄仄平仄。","仄平仄仄仄，平○仄平仄。"],"paragraphs":["往年入关中，道傍见太华。","始识仙掌大，颇似揽造化。","赤手无所为，风雨漏指罅。","又观莲华峰，上有莲开谢。","一朝秋色高，莲叶或飘下。","今闻太守行，见隼画车驾。","仙掌与莲花，日久可以诧。","长安道上人，任见不须借。","况多耐老药，民将待黄霸。"],"title":"送王道粹郎中知华州"}
