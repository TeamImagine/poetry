{"author":"周文璞","id":94740,"strains":["平○仄○仄，仄仄仄○平。","平仄平平仄，仄平仄仄平。","仄平仄平仄，平仄平平平。","平○仄平○，仄仄平平平。","平平○平仄，仄平○仄平。","平仄仄仄仄，平平仄平平。","平平仄平平，平平仄平平。","仄仄平仄○，平仄平平平。","仄平平○平，平仄仄仄平。","平平仄平平，平○仄平○。","平平平平平，仄平○仄平。"],"paragraphs":["君王有遗令，婢子守空台。","遥望西陵下，漆灯照鸩杯。","玉颜阙钗泽，松柏生悲哀。","低吟短歌行，想像奸雄才。","清泉沈金彩，古烟凝紫灰。","零落故瓦在，雕镌若陶坯。","为人作书研，词章出诙谐。","上下千载间，流转何悠哉。","那知墟中人，天命不复来。","齐昏亦披猖，增三筑崔嵬。","年年漳河头，野棠如雪开。"],"title":"铜雀研"}
