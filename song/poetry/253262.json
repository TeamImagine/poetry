{"author":"李弥逊","id":253262,"strains":["平仄仄仄仄○平，仄仄平平仄仄平。","仄仄平平○仄仄，平平仄仄仄平平。","○平仄仄平平仄，仄仄平○仄仄平。","平仄平平仄平仄，仄平平仄仄平平。"],"paragraphs":["单练直似御重袍，碧碗冰浆饮尚豪。","满载骊珠思薏苡，堆盘马乳说蒲萄。","轻雷破远喧鼍鼓，小雨遮空簇猬毛。","谁挽天河洗炎酷，冷云凉月助风骚。"],"title":"苦早"}
