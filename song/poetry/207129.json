{"author":"黄庭坚","id":207129,"strains":["仄平平仄仄平仄，仄仄平平平仄平。","平仄平平仄平仄，平平仄仄仄平平。","仄平平仄仄平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["柳侯风味晚相见，衣袂颇薰荀令香。","桃李能言妙歌舞，樽前一曲断人肠。","洞庭归客有佳句，庾岭梅花如小棠。","乘兴高帆少相待，淮湖秋月要传觞。"],"title":"戏赠南安倅柳朝散"}
