{"author":"王十朋","id":23027,"strains":["仄仄平平仄仄平，仄平平仄仄平平。","仄平平仄仄平仄，仄仄平平平仄平。","平仄平平仄平仄，仄平仄仄仄平平。","仄平仄仄平平仄，平仄平平仄仄平。"],"paragraphs":["一月霜台屡犯颜，未回天听已身闲。","爱君忧国寸心赤，感物伤时双鬓班。","文举才踈意徒广，子云思苦语尤艰。","尚书左史虽知我，超海应难挟太山。"],"title":"得张大猷尚书书云比每进对屡以待御为言而邦衡舍人言尤数切云云某为群邪所疾独见知二公因读邦衡和和乐楼诗复用前韵"}
