{"author":"黄庭坚","id":206351,"strains":["仄○平仄○○○，○平平平仄仄平。","平平仄平平仄平，仄仄平仄仄平平。","仄平仄平仄仄仄，平平仄仄平仄仄。","仄○平仄平○平，仄仄平平仄平仄。"],"paragraphs":["女三为粲当献王，三珍同盘乃得尝。","甘泉下浇藜苋肠，令我诗句挟风霜。","小人食珍敢取足，都城一饭炊白玉。","赐钱千万民犹饥，雪后排檐冻银竹。"],"title":"再答景叔"}
