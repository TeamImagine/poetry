{"author":"陆游","id":38673,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["衰甚身如作茧蚕，经旬不省出茅庵。","老僧遣信分茶串，隐士敲门致酒甔。","看鹤松阴赏高洁，疏泉石罅得清甘。","地偏心远无车马，赖有吾儿与剧谈。"],"title":"数日不出门偶赋三首  其一"}
