{"author":"姚合","id":19658,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["阳和潜发荡寒阴，便使川原景象深。","入户风泉声沥沥，当轩云岫影沈沈。","残云带雨轻飘雪，嫩柳含烟小绽金。","虽有眼前诗酒兴，邀游争得称闲心。"],"title":"早春山居寄城中知己"}
