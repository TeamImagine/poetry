{"author":"胡宏","id":19329,"strains":["仄仄平平仄，平平仄平仄。","平平仄仄平平平，仄平平平仄○仄。","平仄平平平仄○，平平平仄平平仄。","平平平平仄仄仄，平仄平平仄仄仄。","仄仄平平仄仄平，仄平平平仄仄仄。","平平平平平仄仄，平平仄仄平平仄。","○仄仄平平仄平，仄仄平平平仄仄。","平平仄平平○平，平平仄仄平平仄。","平平仄平仄仄仄，仄平仄仄平平仄。","平平平仄仄平仄，仄仄平平仄平仄。","仄平仄仄○仄平，仄平平○仄平仄。","？○平仄仄平○，仄平仄仄○平仄。"],"paragraphs":["我爱青山好，衡山镇南极。","连峰叠翠西池西，五峰新亭面相直。","乔岳峥嵘天地中，飘零身寄衡山侧。","衡山之峰七十二，奔走芙蓉尽供职。","紫盖峰头走日东，不朝芙蓉理莫测。","芙蓉峰巅栖白鹤，今人不见双飞翼。","应是赤霄随凤游，远向青田谋雁食。","逍遥九皋鸣闻天，奇踪只许群仙识。","平生苦无适俗韵，置身大禹巡方域。","云舒烟卷试怀抱，月下风前得消息。","四时有酒兼有花，百年无丧亦无得。","尽教人作画图传，杖藜见我看山色。"],"title":"小圃将成"}
