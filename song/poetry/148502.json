{"author":"方回","id":148502,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄仄仄仄仄平平。","仄平仄仄平平仄，仄仄平平仄仄平。"],"paragraphs":["贫与身仇病作魔，春来为况复如何。","梅花未了桃花动，诗债犹稀酒债多。","剩喜故人跻要路，稍令闲客藉余波。","吏廉岁稔兵氛寝，是处江湖可一蓑。"],"title":"寄伯宣尚书士常吏侍二首  其二"}
