{"author":"宋祁","id":24178,"strains":["○平仄仄仄，仄仄仄平平。","仄仄平平仄，平平仄仄平。","仄平平仄仄，○仄仄平仄。","仄仄○平仄，平平仄仄平。","平平平仄仄，平仄仄平平。","仄仄平○仄，平平仄仄○。","○平平仄仄，仄仄仄○平。","仄仄平平仄，○平平仄平。"],"paragraphs":["中朝鹄发俊，得谢宠安车。","碧落超新秩，承明别旧庐。","叔时今老矣，司寇此归欤。","画有封厨秘，诗多乙牍余。","云情元自远，舟意本常虚。","酌酒朋三寿，挥金辈二疏。","深恩仍给俸，令子复将舆。","几日西清对，留光惇史书。"],"title":"纪赠致政燕侍郎"}
