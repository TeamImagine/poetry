{"author":"陆游","id":37664,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["短褐枯筇老病身，龙钟也复喜新春。","已知不解多年住，且作都无一事人。","檐角鸟声呼醉梦，室中花气袭衣巾。","朝来更有欣然处，一箸山蔬胜八珍。"],"title":"春近"}
