{"author":"陆游","id":41161,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄平平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["流光莫恨去联翩，见事还疑胜昔年。","细改新诗须枕上，少留剧饮待花前。","阴阴竹坞安茶灶，浅浅蘋汀著钓船。","物外家风吾岂敢，散人名号亦充员。"],"title":"见事"}
