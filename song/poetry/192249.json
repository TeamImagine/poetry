{"author":"郭祥正","id":192249,"strains":["仄仄平仄仄，仄平平仄平。","平○仄平仄，平仄平○○。","平仄仄平平，仄仄平○平。","仄○仄仄平，仄仄平平平。","仄平○仄仄，仄仄平平平。","平平仄仄仄，平仄○平平。","仄平仄仄平，仄○平仄平。","○平仄仄平，仄仄仄○○。","仄平仄平平，仄平平仄平。","平仄平平仄，仄仄○平○。"],"paragraphs":["夜半松柏响，绕岩鸾凤音。","披衣送遐盼，明月方庭深。","楼殿遍瑶层，宝塔楼中岑。","定分付赤刀，世故仍痴淫。","六朝遗破冢，四圣崇幽林。","香厨饭玉粒，千岁闻于今。","况逢大道师，妙传诸佛心。","其徒五百人，坐忘静沈沈。","宝光泳琉璃，永无尘垢侵。","何以明归仰，顿首兴微吟。"],"title":"宿锺山赠泉禅师"}
