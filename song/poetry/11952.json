{"author":"胡寅","id":11952,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["天寒袖薄竹光侵，溪转桥横草阁深。","妃子定应来月窟，宁馨谁说是瑶林。","颜开玉色春光满，香动冰姿冷不禁。","漫道江南好诗句，只夸红蜡与黄金。"],"title":"冬至前半月赴季父梅花之集与韩蒲向宪唐干诸人唱和十首  其二"}
