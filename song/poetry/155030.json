{"author":"蒲寿宬","id":155030,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["已约岩头同数宿，如何消息竟茫然。","抱琴有意弹明月，采药无心到绝巓。","不过虎溪安得笑，偶逢醉石便欹眠。","山林此乐而今少，一日相从是宿缘。"],"title":"寄石隠老屿上人"}
