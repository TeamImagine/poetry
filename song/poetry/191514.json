{"author":"冯山","id":191514,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["使轺西走奉军期，万货泉流向武威。","才伴江声关外去，又随秋色日边归。","千寻蜀岭供吟藁，一道秦川照锦衣。","莫叹奔驰伤浩气，出群鸿雁已高飞。"],"title":"送李杞省句赴阙"}
