{"author":"魏了翁","id":103603,"strains":["平平仄仄平平仄，平仄平平平仄平。","平仄仄平平仄仄，仄平仄仄仄平平。","平平仄仄仄平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["梁君遁世偕妻孟，崔母祈天为妇唐。","身是六朝人物旧，眼看三世子孙昌。","人知翕翕味方隽，谁识耽耽意最长。","犹恨年龄不满百，仅成三万五千场。"],"title":"樊仲恂母太硕人李氏挽诗"}
