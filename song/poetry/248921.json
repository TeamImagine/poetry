{"author":"曾几","id":248921,"strains":["仄仄仄仄仄，仄仄平平○。","平平仄仄仄，仄仄平○○。","仄○仄仄仄，仄仄平○平。","仄○○仄平，平仄平○平。","平平仄仄仄，仄仄平○平。","平仄平仄仄，仄平仄平平。","平平平仄仄，仄仄○平平。","○平仄平平，仄仄平平平。","仄仄仄平仄，仄仄平平平。","平平仄仄仄，平仄○平平。","○仄仄平仄，○仄仄平平。","平平仄仄平，仄仄平平平。","平仄仄平仄，平平平平平。","仄仄仄平○，仄仄平平平。","仄○仄平仄，仄仄平平平。","平平仄平仄，仄平仄平平。","○仄仄平仄，仄仄平平平。","平平○平仄，平平仄平平。","○仄○仄仄，仄仄平仄平。","平平仄平仄，仄仄平平平。","○仄平平平，仄平平仄平。"],"paragraphs":["造物出万类，贵贱伊谁分。","圭璋杂瓦砾，世道同疏亲。","既收大宛种，一扫驽骀群。","乃观相马图，低首先吟呻。","千金购死骨，举国无其真。","生死何太晚，盐车负艰辛。","悠悠虞阪道，赤日煎红尘。","行人亦何多，具眼惟孙君。","一顾不旋踵，价越连城珍。","谁为绘此像，庸示将来人。","相马失之瘦，相士失之贫。","于兹有钜公，数载居沉沦。","涵养浩然气，轮蹄任纷纭。","素识太平相，鹗表飞青云。","紫泥日边下，八座生阳春。","摅心握文柄，引年启贤门。","凝睇辨臧否，立志安斯民。","他时了经济，丹青画麒麟。","回顾相马者，细务何足云。","寥寥载千古，二道非同伦。","相士今何人，少陵身后身。"],"title":"相马图呈杜勉斋左司"}
