{"author":"孙觌","id":238826,"strains":["仄平平仄平仄仄，仄平○仄仄仄仄。","平平仄仄仄平平，仄平仄仄平平仄。","平平仄仄平仄仄，○平仄仄平○仄。","平平仄○平仄○，仄仄仄仄平平仄。","○平仄平○仄仄，仄仄平平○○仄。","仄仄○平仄仄平，仄仄仄仄仄仄仄。","仄仄平平○仄仄，仄平仄仄○○仄。","仄仄仄仄仄仄○，平仄仄平平仄仄。"],"paragraphs":["万山攒拥天一笠，北风吹雨两鬓湿。","饥乌绝叫护巢飞，老蛟怒起拏云立。","孤城短日砧杵急，骑驴渺渺冲泥入。","桑枝倒折机杼空，道旁废井无人汲。","遗民到今传旧邑，击水华鲸浪三级。","故物漂流百战余，客子起坐万感集。","小驿香醪如雪汁，一杯快作长虹吸。","酒醒寂历照短檠，幽咽数声邻妇泣。"],"title":"崇仁县"}
