{"author":"李白","id":55637,"strains":["仄○平平平，平平○仄平。","平平○平仄，仄仄仄平平。","仄平仄仄仄，平仄仄平平。","平平仄仄仄，仄仄仄平平。","平平仄平仄，仄仄平平平。","仄平○仄仄，仄仄仄平平。","仄仄仄平仄，仄平平仄○。","平仄仄仄平，○仄仄仄○。","○平仄仄仄，平仄平仄平。","仄平仄平平，平仄仄平平。"],"paragraphs":["紫燕黄金瞳，啾啾摇绿鬃。","平明相驰逐，结客洛门东。","少年学剑术，凌轹白猿公。","珠袍曳锦带，匕首插吴鸿。","由来万夫勇，挟此生雄风。","托交从剧孟，买醉入新丰。","笑尽一杯酒，杀人都市中。","羞道易水寒，从令日贯虹。","燕丹事不立，虚没秦帝宫。","舞阳死灰人，安可与成功。"],"title":"结客少年场行"}
