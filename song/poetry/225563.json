{"author":"李昭玘","id":225563,"strains":["平仄平平平仄平，仄平仄仄仄平平。","仄平仄仄仄平仄，仄仄仄平平仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["樽酒留连淮水边，一灯相对共茫然。","退闲得计我华发，抚字有声君壮年。","幸有高情种松竹，可无余思落淮川。","南金不用充行赆，古锦囊中乞数篇。"],"title":"赠盱眙令王邦直"}
