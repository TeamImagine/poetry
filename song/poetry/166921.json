{"author":"徐瑞","id":166921,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["日长独坐耿相思，每报平安慰我饥。","举动岂知遭齿舌，送迎谁念用符移。","转丸鸣镝应无滞，䌹锦弢旌未是痴。","更著加餐题纸背，晚成在子莫忧迟。"],"title":"寄宗玉弟"}
