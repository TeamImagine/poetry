{"author":"洪炎","id":226188,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。","仄平仄仄仄平仄，平仄仄平平仄平。"],"paragraphs":["河洛中秋已凛然，瓯闽八月尚炎天。","方怀许国忠言切，不计归途道里邅。","子产未能忘季札，太阿应必待龙渊。","树人树木有明算，谁谓百年同十年。"],"title":"师川见和再用元韵"}
