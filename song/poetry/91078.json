{"author":"释居简","id":91078,"strains":["仄仄平平仄仄平，平平平仄仄平平。","平平平仄平平仄，仄仄仄平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["药性从前已惯谙，折铛仿佛旧同参。","无禅无道了生死，问疾问安徒再三。","人瘦可肥姑小待，宪贫非病固多惭。","起来细数檐前竹，新绿猗猗箨半含。"],"title":"病起"}
