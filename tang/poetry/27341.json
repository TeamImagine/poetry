{"author":"翁绶","id":27341,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["紫陌金堤映绮罗，游人处处动离歌。","阴移古戍迷芳草，花带残阳落远波。","台上少年吹白雪，楼中思妇敛青蛾。","殷勤攀折赠行客，此去关山雨雪多。"],"title":"折杨柳"}
