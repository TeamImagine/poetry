{"author":"岳珂","id":105583,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄仄平平仄平。","平仄平平仄平仄，仄平仄仄仄平平。"],"paragraphs":["半生每负看山眼，此日真成带雨游。","欹枕有无疑欲暮，成峰横侧总宜秋。","耳喧似厌泉呜咽，腰系不妨云去留。","明日新晴马蹄放，直须三峡看龙湫。"],"title":"雨中观庐山  其二"}
