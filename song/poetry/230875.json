{"author":"葛胜仲","id":230875,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["怀冰高韵暑天寒，况有波澜在笔端。","可但风流称不坠，故应哺啜亦堪观。","坐曹行赴陈蕃榻，待戍方弹贡禹冠。","戒食毎烦临卜瓠，惭无斗酒鹿盈柈。"],"title":"五月望日会食普满院夜归作诗二首呈文中县丞玉老禅师江敩王彧  其一"}
