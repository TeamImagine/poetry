{"author":"邵雍","id":135023,"strains":["仄仄平平仄仄平，平平仄仄仄平平。","平平平仄仄仄仄，仄仄仄平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["老去无成齿发衰，年将七十待何为。","居常无病不服药，间或有怀犹作诗。","引水更怜鱼并至，折花仍喜蝶相随。","平生积学无他效，只得胸中恁坦夷。"],"title":"自咏吟"}
