{"author":"胡仲弓","id":136488,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["剪烛西窗听雨声，晓天又弄半阴晴。","黄金坞里知无分，紫翠楼前忍负盟。","君有砖花占日影，我惭瓦釜答雷鸣。","今朝茹素无清供，喜得邻分玉版羹。"],"title":"答颐斋诗筒走寄  其二"}
