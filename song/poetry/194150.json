{"author":"苏轼","id":194150,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["君虽为我此迟留，别后凄凉我已忧。","不见便同千里远，退归终作十年游。","恨无扬子一区宅，懒卧元龙百尺楼。","闻道鹓鸾满台阁，网罗应不到沙鸥。"],"title":"次韵答邦直子由五首  其四"}
