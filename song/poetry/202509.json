{"author":"陆佃","id":202509,"strains":["平仄平仄○平○，仄仄平○仄仄平。","仄仄仄○平仄仄，平○平仄仄平平。","○平仄仄○仄仄，平仄平平仄仄平。","仄仄仄○平仄仄，平平平仄○平○。"],"paragraphs":["谁捋花谱更删除，妙品须教末上书。","未必楚王曾梦见，祇应青女解孀居。","行云莫向中问度，新月才成一半梳。","若使觉王今识汝，莲花宁复并真如。"],"title":"依韵和双头芍药十六首  其六"}
