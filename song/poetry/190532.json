{"author":"韦骧","id":190532,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["浅汴萦回减迅流，绿榆疏薄弄残秋。","兰舟去指三千里，梅岭前头第一州。","幕府久须贤者画，朝廷最重远民忧。","近来选擢多超迈，𥩟听君才不次酬。"],"title":"送郭照邻赴南雄签幕"}
