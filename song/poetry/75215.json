{"author":"赵蕃","id":75215,"strains":["仄仄平平仄仄平，仄平平仄仄仄平。","仄平平仄平平仄，平仄仄平仄仄平。","仄仄仄平平仄仄，仄仄仄仄仄平平。","平平仄仄平平仄，仄仄平平仄仄平。"],"paragraphs":["客到真成罢送迎，顾于禽鸟未忘情。","雨边鸠妇离群去，烟里竹鸡相应鸣。","肯对子规愁百草，愿令反舌遂无声。","支颐独爱提壶语，似念田间有饷耕。"],"title":"签判丈读曾文清公坐闻幽鸟语胜与俗人言之句感之为长句蕃谨次韵同赋"}
