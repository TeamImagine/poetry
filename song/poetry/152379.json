{"author":"方一夔","id":152379,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["两两苍髯笑杖藜，蒨裙儿女隔笆篱。","斜阳鸦噪烧钱社，细雨牛眠放牧陂。","酒熟十千沽玉瀣，面香三丈卷银丝。","客来偶及兴亡事，说与衰翁也自知。"],"title":"田家杂兴三首  其二"}
