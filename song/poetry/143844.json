{"author":"舒岳祥","id":143844,"strains":["平仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["晴暖不妨临石濑，清寒多是傍柴关。","香须蜂咬应知苦，斜影僧眠得占闲。","数点稀星枝上下，一痕残雪树中间。","入冬冷落愁眉结，见尔鲜明故展颜。"],"title":"梅花二首遗正仲少见折赠之意"}
