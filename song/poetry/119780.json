{"author":"林希逸","id":119780,"strains":["仄仄？平仄，○平仄仄平。","平○平仄仄，仄仄仄平○。","仄仄平平仄，○平仄仄平。","仄平○仄仄，仄仄仄平平。","仄仄平平仄，平平仄○平。","○平平○仄，○仄仄○平。"],"paragraphs":["独卷袈裟去，禅房半掩扉。","僧行随鹤影，鹤引洗僧衣。","振翼寻仙路，牵裳上钓矶。","老缁轻濯濯，白鸟亦依依。","澣涤元无垢，叮咛莫浪飞。","茶烟休更避，相伴月中归。"],"title":"鹤引洗衣僧"}
