{"author":"赵蕃","id":74884,"strains":["平平仄仄平平仄，平仄平平仄仄平。","平仄平平仄仄仄，平平仄仄仄平平。","仄平仄仄仄平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["人言好雨知时节，红白纷纷柰若何。","田父相呼稻当种，园官语我菜添科。","日长燕子自无事，渚涨桃花思泛波。","寄谢同参二三老，未妨乘间数经过。"],"title":"二月六日雨中简诸君"}
