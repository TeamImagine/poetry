{"author":"黎廷瑞","id":165759,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["已是收枰敛手时，更堪拈起著残棋。","露盘不解相如渴，桃实难充曼倩饥。","吾末如何真已矣，是知不可复为之。","令人长愧商山叟，四海清夷只茹芝。"],"title":"金陵陈月观同年三首  其一"}
