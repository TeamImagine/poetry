{"author":"陆游","id":34661,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老病龙钟不入城，浊醪麤饭饯余生。","未霜村舍秋先冷，无月江天夜自明。","出塞虽惭平贼手，下帷聊喜读书声。","山童睡熟青灯暗，自拨残炉候药铛。"],"title":"秋夜"}
