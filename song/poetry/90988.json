{"author":"韩琦","id":90988,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["海东推出水晶球，碧抹晴空暝霭收。","素景独宜惟上节，清光无敌是中秋。","家为梵室黄金界，人在天宫白玉楼。","当此客途衰病者，敢于诗酒擅风流。"],"title":"戊申西洛中秋对月"}
