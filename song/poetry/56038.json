{"author":"周登","id":56038,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["湖边无日欠春风，金碧楼台面面同。","白鸟惯随船上下，画桥分断水西东。","百年乐事浮云外，一段伤心落照中。","老尽风流无问处，藕花今是几番红。"],"title":"泛舟西湖"}
