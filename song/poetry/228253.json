{"author":"释德洪","id":228253,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["闻说高怀照雪霜，道容一见自清凉。","今随生死晦心月，空使湖山蔼德香。","故纸不堪看竹笼，凝尘那忍拂绳床。","安门弟子真持远，独为斯人未始亡。"],"title":"清大师还姑苏塔其师骨石吊之兼简其弟"}
