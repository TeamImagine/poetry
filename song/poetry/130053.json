{"author":"李昴英","id":130053,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄仄平仄仄平。","仄仄平平平仄仄，平平仄仄仄平平。"],"paragraphs":["风流太守作春游，到处恩波浩荡流。","怀绶故乡需上日，移舟别浦趁中秋。","声歌洋溢行人口，书翰纵横健笔头。","识面虽新心颇熟，殷勤话别送归舟。"],"title":"送恩平潜使君还里二首  其一"}
