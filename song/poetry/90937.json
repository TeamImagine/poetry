{"author":"韩琦","id":90937,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["一霎轻尘小雨过，园林风物尚清和。","巢栖旧燕将成子，盆植新莲未出荷。","欲就好峰添异石，恶侵芳卉㔉狂莎。","病襟萧索宾如市，孤负良辰乐事多。"],"title":"首夏西亭"}
