{"author":"张耒","id":217466,"strains":["平平仄仄仄，平仄仄仄平。","平平仄仄平，平仄平仄平。","仄平平仄平，仄仄平平平。","仄仄平仄仄，平平仄平平。","平平仄仄仄，仄仄仄仄平。","平○平仄仄，仄仄仄平平。","平仄平平仄，仄仄平平平。","○仄仄平平，平仄平平平。"],"paragraphs":["吾居最易足，容膝便有余。","平生一亩宫，游宦乖所图。","谪官求便安，僦舍柯山隅。","洒扫勤汝力，真成野人居。","栖鸿媚夜渚，待旦志在涂。","栖迟聊复尔，本不计忧娱。","惟此东窗下，可以陈图书。","三酌便陶然，何者为吾庐。"],"title":"自乾明移居柯山何氏第令秬秸先葺所居"}
