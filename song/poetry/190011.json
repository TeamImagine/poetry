{"author":"袁默","id":190011,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["雨过山前翠欲飞，水云高下正含晖。","鱼跳细浪千花碎，蝉倚清阴一嘒微。","沈李浮瓜吟齿尽，清风明月满船归。","超然不负寻幽兴，拂得荷香在葛衣。"],"title":"与刚中适甫游惠山"}
