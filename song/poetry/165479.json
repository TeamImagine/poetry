{"author":"艾性夫","id":165479,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆得年时此倚阑，日边指点说吴山。","舟移半夜成虚梦，人负斯楼亦厚颜。","槐古不知花几度，城颓空护屋三间。","追思往事浑无寐，寂历虚檐月半弯。"],"title":"秋丁卧堰合楼"}
