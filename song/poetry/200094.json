{"author":"刘筠","id":200094,"strains":["仄仄平平仄仄平，仄平平仄仄平平。","平平仄仄平仄仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["日上旗亭第五重，百壶春酿与谁同。","黄山远隔奔霁骑，紫塞孤飞避弋鸿。","湘竹几时休染泪，楚旌终日自摇风。","此情不及歌杨柳，一尺鱼书万水中。"],"title":"送客不及  其二"}
