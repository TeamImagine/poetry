{"author":"陈刚","id":7941,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["山名芒砀势穹崇，汉祖严祠翠霭中。","紫气应时腾碧落，素灵何处泣秋风。","狐鸣陈涉孤坟坏，金尽梁王石室空。","毕竟乾坤归有道，漫夸扛鼎力英雄。"],"title":"砀山怀古"}
