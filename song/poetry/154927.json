{"author":"蒲寿宬","id":154927,"strains":["仄○仄平平，平平仄平仄。","仄仄平○平，仄平仄平仄。","平仄仄平平，仄仄仄仄仄。","仄仄平○平，仄仄平○仄。","○仄仄仄仄，仄仄仄仄仄。","仄仄平平○，仄平仄平仄。","仄仄平平○，平平仄平仄。","仄平仄○平，平仄平平仄。","平仄仄平仄，仄仄平仄仄。","仄平仄仄平，仄仄仄○仄。"],"paragraphs":["郭中爱青山，推窗纳青碧。","不见山中人，白云自堆积。","登睇廓悠悠，此眼亦已窄。","但见寰中尘，不见尘中客。","相去讵几许，恍若万里隔。","日暮攀崔嵬，泫然感畴昔。","蜀道无人行，嵩山绝蹄迹。","岂无九回肠，安得双飞翮。","倾我百壶酒，抚此千丈石。","不知蜡屐翁，著得几量屐。"],"title":"登师姑岩懐古十韵"}
