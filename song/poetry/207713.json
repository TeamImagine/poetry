{"author":"黄庭坚","id":207713,"strains":["平平仄仄仄，平仄仄平平。","仄仄平仄仄，平平仄平平。","仄仄○○平，○平仄○平。","平仄仄○仄，平平仄平○。","仄仄仄仄仄，平仄平仄平。","平平仄平仄，平平平平○。","平仄仄仄仄，平平○仄平。","○仄平仄仄，仄仄平仄平。","○仄○仄仄，仄仄○仄仄。","平仄○○平，仄仄平平○。","平仄平○仄，平仄仄平平。","仄仄仄平平，平仄平○平。","平平仄平仄，仄仄仄平平。","仄仄○平平，仄仄仄○平。","仄平平仄○，平仄仄仄平。","平平仄平仄，仄平○仄平。","平平平平平，仄仄仄○平。","平平平仄平，仄仄仄仄平。","平平仄○平，○○仄○平。","平仄○仄平，平仄平平平。"],"paragraphs":["天高万物肃，虚寂在川岑。","肃此尘外轸，随山上岖嵚。","列宿正参差，凝霜露衣襟。","惊鸟纵横去，孤猿拥条吟。","不睹白日景，惟睹松柏阴。","南州实炎德，肴羞香森沈。","芳草亦未老，黄花如散金。","中有冥寂士，上有嘉树林。","遗挂犹在壁，靡靡如面命。","阿阁三重阶，旷望何高深。","能使高兴尽，山水有清音。","所在可游盘，春酝时献斟。","玄云拖朱阁，小雨遂成霖。","挟纩如怀冰，夕息忆重衾。","瞽夫违盛观，何用慰我心。","孤灯暧幽幔，愿言思所钦。","良游常蹉跎，贱与老相寻。","佳人殊未来，忽忘逝景侵。","南荣戒其多，离思故难任。","明月难暗投，聊欲投吾簪。"],"title":"陈吉老县丞同知命弟游青原谒思禅师予以簿领不得往二公雨久不归戏作百家衣一首二十韵招之"}
