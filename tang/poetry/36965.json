{"author":"李中","id":36965,"strains":["仄仄平平仄仄平，仄平平仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["杜宇声中老病心，此心无计驻光阴。","西园雨过好花尽，南陌人稀芳草深。","喧梦却嫌莺语老，伴吟惟怕月轮沈。","明年才候东风至，结驷期君预去寻。"],"title":"暮春有感寄宋维员外"}
