{"author":"韩淲","id":86194,"strains":["平平平仄平，仄仄仄仄平。","平平平平平，仄仄平平平。","仄仄仄平仄，平平平仄平。","平○仄平平，仄仄平平平。","平平仄仄平，平平○仄平。","平平仄平仄，仄仄平平平。","平平平仄平，平平仄平平。","仄平仄仄仄，仄仄平仄平。"],"paragraphs":["西湖非不佳，草木已变衰。","芙蓉花虽红，奈逼清霜时。","昔见决科日，春酣桃杏枝。","今从秣陵来，我乃官于兹。","纷纷许史家，悠悠王谢儿。","吾侪抚书剑，百事胡能知。","芜湖连大江，风烟荡湾埼。","子归但饮酒，可逭寒与饥。"],"title":"送王安行"}
