{"author":"路贯","id":24180,"strains":["仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["谢安致理逾三载，黄霸清声彻九重。","犹辍珮环归凤阙，且将仁政到稽峰。","林间立马罗千骑，池上开筵醉一锺。","共喜甘棠有新咏，独惭霜鬓又攀龙。"],"title":"和元常侍除浙东留题"}
