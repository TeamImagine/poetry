{"author":"胡仲弓","id":136476,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["桃溪春水绿如苔，溪上红桃夹岸开。","乳燕掠将芳草去，子鱼衔出落花来。","田中黍稷随时艺，雨后桑麻绕舍栽。","此日逢人休问语，生涯闻已半蒿莱。"],"title":"题桃源图  其一"}
