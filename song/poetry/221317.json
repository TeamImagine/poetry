{"author":"释智圆","id":221317,"strains":["仄平平平仄仄平，仄平仄仄平平平。","平平平仄仄平仄，仄平仄仄仄平仄。","仄仄仄平仄仄平，仄平○仄仄平仄。","平平平仄仄仄平，仄平○仄仄平平。","平平仄平仄平仄，仄仄平仄平平仄。","平平仄仄平○仄，○仄平○平仄仄。","仄平平仄仄平平，仄仄平平仄平仄。"],"paragraphs":["五山峨峨耸海心，海波上下随升沉。","群仙同往诉天帝，巨鳌十五受天制。","一一巨鳌戴一山，一交三万六千岁。","无何龙伯约六鳌，两山从此溺波涛。","群仙播迁作游客，上帝凭怒诛龙伯。","因知快乐非长久，三界元空何所有。","莫于蜗角鬬雄豪，海上仙山尚摧朽。"],"title":"海上五山歌"}
