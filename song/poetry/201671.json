{"author":"彭汝砺","id":201671,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["尝就师言卜所从，万为都起至诚功。","天枢亹亹时长北，溪水悠悠夜亦东。","陋迹已生千古后，微怀方醉六经中。","竹林交友多才力，应念南轩一病翁。"],"title":"师言"}
