{"author":"郭印","id":250014,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["朝路年来似奕棋，惟公出入倍光辉。","昔时裴度临轩遣，今日曹参促诏归。","蜀栈云横星骑动，楚江天阔锦帆飞。","祇应太史朝朝奏，迤逦台星近紫微。"],"title":"送郑宣抚三首  其三"}
