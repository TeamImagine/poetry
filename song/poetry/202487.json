{"author":"陆佃","id":202487,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["十顷湖光辟尽尘，女郎台榭占沙滨。","杜鹃言语瞋为客，杨柳腰肢瘦似人。","便拟曲留今夜月，已知虚度去年春。","凭君为伴花前醉，况复香醪特地醇。"],"title":"宴西湖用前韵呈诸公"}
