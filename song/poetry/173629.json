{"author":"黄庶","id":173629,"strains":["仄仄平平平仄仄，仄仄仄仄仄仄平。","仄平平仄仄平仄，仄平仄仄仄仄平。","仄平仄仄平仄仄，○仄平仄平平平。","仄平仄平仄仄仄，仄仄仄仄平仄平。","平平○仄仄平仄，仄仄仄仄○平平。","仄平仄仄平○仄，平平平仄平平平。","平仄平仄平仄仄，仄仄仄仄○○○。","仄仄仄仄仄平仄，○仄仄仄平○平。","仄平仄仄平仄仄，仄仄仄仄平仄平。","仄平仄仄平仄仄，仄仄仄仄平平平。"],"paragraphs":["太守终南为客主，出入厌倦马与车。","与山朝夕欲还往，作楼近在室一隅。","主人去久山寂寞，正值青帝催焦枯。","我拘簿书甚杻械，摆脱步上提酒壶。","郊原犹未见春色，似据水墨长安图。","也知好景天更惜，高峰常是云模糊。","安得风伯持大篲，扫洒百里如屏铺。","显昧万状古诗国，收拾可秃千毫书。","我来愿作风雅户，醉倒坐待明月扶。","去家若有岩下梦，免复夜夜寻归途。"],"title":"登见山楼"}
