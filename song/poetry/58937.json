{"author":"陈造","id":58937,"strains":["仄平仄平平仄仄，仄○仄平仄仄仄。","平平○平平仄仄，仄仄仄平平仄仄。","平平仄仄○平平，仄仄平平○仄仄。","仄平平平仄仄平，仄仄仄仄平仄仄。","平平仄仄仄○仄，仄仄平平仄平仄。","仄平仄仄仄仄仄，○仄平仄平平仄。","仄平仄仄平仄仄，仄仄平平仄平仄。","平平仄仄○平仄，仄仄平平仄平仄。"],"paragraphs":["化儿出奇安此腹，不称智囊不盛肉。","饥雷收声才脱粟，荐以藻芹仍杞菊。","园丁可是监河侯，供我朝昏三亩绿。","即今春菘晚不衰，况复桂笋森可束。","含烟带露不相下，拄腹撑肠未云足。","食单一日得一隽，回首常嗜真舆仆。","殿春日月官上速，日撷芝茎剥纤玉。","风排雨浥犹须卜，卧作枯荄起成竹。"],"title":"食晚菘新笋"}
