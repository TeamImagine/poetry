{"author":"方一夔","id":152103,"strains":["仄仄仄平仄，○仄仄仄仄。","○仄仄平平，仄仄仄仄仄。","仄平仄平仄，平仄○仄仄。","仄平仄仄○，仄仄仄○仄。","平平仄平○，仄仄仄平仄。","○平○平仄，仄仄仄仄仄。","仄平仄仄○，平仄平仄仄。","仄平仄平○，平仄○仄仄。","平仄平仄○，仄仄○仄仄。","平平仄平○，仄仄平仄仄。"],"paragraphs":["冀北渥洼种，堕地已汗血。","深目老奚奴，日夜供剪刷。","一朝混南朔，驰道三丈阔。","道边馆候骑，历历抵燕越。","吴儿富金钱，补买计家活。","牵来中程度，火印死不灭。","置之皂枥中，时彼刍与秣。","往来给官行，飞去如电抹。","奔走皮骨空，不见淹岁月。","区区盐车中，莫笑驽马劣。"],"title":"感兴二十七首  其二一"}
