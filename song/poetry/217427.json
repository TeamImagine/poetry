{"author":"张耒","id":217427,"strains":["平○仄平仄，仄仄○平平。","平仄仄平仄，仄平仄仄平。","仄平平仄仄，平仄仄○平。","平平仄平仄，仄仄平平平。","平平仄仄仄，仄仄仄仄平。","平平仄平仄，平仄仄平平。","○平仄仄○，平仄仄○平。"],"paragraphs":["周王仗黄钺，自谓将天威。","孤竹两君子，采薇旁笑之。","岂徒惊世俗，趋死乃如归。","周衰楚蒙吏，快辩多文词。","高言毁二子，至与盗跖齐。","夷齐固齐圣，于道岂无知。","轻身立世教，争夺尚如斯。"],"title":"感遇二十五首  其一七"}
