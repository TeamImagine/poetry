{"author":"赵鼎臣","id":226832,"strains":["仄平仄仄平平仄，平平仄仄仄平○。","仄平仄仄仄平平，仄仄平平平仄仄。","仄平仄仄仄平平，平仄○平平仄○。","仄○仄仄仄平平，仄仄平平○仄仄。","仄平仄仄仄平平，仄仄平平○仄仄。","平仄平平仄仄平，仄平仄仄平平○。","仄仄平○平仄平，平平仄仄平平仄。","平平平仄仄仄仄，仄仄平平平仄仄。","○平仄仄仄○平，平仄平平平仄仄。","平仄平平仄仄平，仄平仄仄平平仄。","平平平仄仄仄平，平仄平平平仄仄。","○平仄仄仄平○，仄仄平平平仄仄。"],"paragraphs":["昔年讲学城南馆，君余二十我方冠。","读书兀兀敝精神，刺口纷纷谈治乱。","集英赐第偶追随，慈孝题名容齿间。","欲将步武踵夔龙，肯以功名论管晏。","一时意气若风狂，二纪光阴如梦幻。","青眼全稀苦贱贫，白头太早伤忧患。","塞上逢迎心骨惊，尊前太息容颜换。","哀哉田叔墓已拱，老矣朱公人所慢。","分甘位下莫相怜，赢得身强聊自谏。","君去方趋魏阙朝，我归乍解军书绊。","河南河北地比邻，春后秋前花烂熳。","兴来命驾岂吾难，会访蓝桥容一盼。"],"title":"送同年王粹公受代还朝"}
