{"author":"赵蕃","id":76299,"strains":["仄○仄平平，平○仄平平。","仄仄仄平仄，平仄仄仄○。","仄仄仄仄仄，平仄○仄平。","仄平平仄平，仄仄○仄平。","平平○仄仄，仄仄仄平○。"],"paragraphs":["既将取诗名，先应历诗穷。","不见杜陵老，飘转一世中。","世学汝不嗜，而顾思此工。","岂惟人汝憎，造物且见攻。","无须叹苦绝，甑倒与囊空。"],"title":"枕傍有杜集看其行役诸诗有感复书"}
