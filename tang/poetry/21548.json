{"author":"杜牧","id":21548,"strains":["仄仄平平平仄平，仄平平仄仄平平。","平平平仄仄平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["二月春风江上来，水精波动碎楼台。","吴王宫殿柳含翠，苏小宅房花正开。","解舞细腰何处往，能歌姹女逐谁回。","千秋万古无消息，国作荒原人作灰。"],"title":"悲吴王城"}
