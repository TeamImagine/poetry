{"author":"许及之","id":61080,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["风静波恬没是非，雨蓑烟笠当冠衣。","移将兰棹垂纶去，钓得金鳞带月归。","到处茅柴赊可准，有时莼菜滑仍肥。","旁人道是忘机叟，到底从来不识机。"],"title":"次韵仲归渔父"}
