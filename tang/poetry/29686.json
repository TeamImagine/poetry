{"author":"李咸用","id":29686,"strains":["平仄平平平仄仄，○仄平平仄平仄。","仄仄○平仄仄平，仄○平仄平平仄。","仄仄平平平仄仄，仄平仄仄平平仄。","仄仄平平平仄平，仄平○仄○○仄。","平平平仄平○仄，仄仄平○平仄仄。","仄○平平仄仄平，仄平仄仄平平仄。"],"paragraphs":["通蜀连秦山十二，中有妖灵会人意。","鬬艳传情世不知，楚王魂梦春风里。","雨态云容多似是，色荒见物皆成媚。","露泫烟愁岩上花，至今犹滴相思泪。","西眉南脸人中美，或者皆闻无所利。","忍听凭虚巧佞言，不求万寿翻求死。"],"title":"巫山高"}
