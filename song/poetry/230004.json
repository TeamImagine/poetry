{"author":"苏过","id":230004,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平平仄平平。"],"paragraphs":["泗滨初获拜荆州，颍水欣从杖屦游。","华髪归来慰平昔，邦人共喜见风流。","里门尚想诸郎下，薤露俄惊素旐秋。","清德传家无所遗，鹿门真为子孙谋。"],"title":"刘晦叔挽词二首  其二"}
