{"author":"徐铉","id":714,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["朔风飞雪遍遥天，为瑞偏宜在腊前。","有客棹舟将命友，何人高卧共称贤。","瑶花散乱纷临席，玉树晶荧烂满川。","闲想冰容比君子，始知姑射有神仙。"],"title":"和元少卿雪"}
