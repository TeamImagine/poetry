{"author":"方回","id":147499,"strains":["仄仄仄平平，平仄仄平仄。","仄仄○平平○平，平平仄仄平平仄。","○○○仄仄平平，仄平仄仄○平仄。","仄仄○平仄仄平，仄仄平平仄平仄。","仄平○仄平平平，仄平仄仄平平平。","仄仄平平仄○仄，平仄仄平○仄平。","平平平仄仄平平，仄仄仄仄○平平。","仄仄仄平平仄平，平平仄仄平平平。"],"paragraphs":["落叶卷秋原，斜日照荒草。","我所思兮山中人，餐松辟谷修仙道。","将旄相印本无心，一蓑尚喜收身早。","袖有长生度世方，玉杵玄霜倩谁捣。","白云三耳真人家，磵霜不死菖蒲华。","笑挹诸公葛陂杖，同驾老龙穿碧霞。","颠歌狂舞酒酣时，一洗万古兴亡悲。","九万里风排阖归，茫茫六合黄尘飞。"],"title":"用康庆之韵约同陆仁重游问政山"}
