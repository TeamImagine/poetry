{"author":"吕本中","id":247291,"strains":["仄仄仄仄仄，仄平仄平平。","平平仄平○，平仄平平平。","仄○仄平仄，仄仄平平平。","平平仄平仄，仄仄平平○。","仄仄仄仄仄，平仄平平平。","平平仄仄仄，○仄平平○。","仄仄仄平平，仄平仄○○。","仄平仄仄仄，仄仄平○平。","平平仄平平，仄○○仄平。","仄仄仄仄○，仄仄平仄平。","仄○平仄仄，仄仄平○平。","平平仄仄仄，平仄平仄平。"],"paragraphs":["去郡十五里，满山蔽青松。","朝来雨初过，萧瑟鸣悲风。","踏泥转溪曲，路尽山无穷。","层崖筑栏阁，宛在云烟中。","引水遶砌下，𣸣石常飞蒙。","寻幽到寺背，苍碧摩高空。","古甃冽寒泉，浅沙影重重。","伏流尚数步，暗与溪相通。","潺湲去何之，可折从此东。","会有到海期，岂计朝莫功。","我行因避贼，眺览聊从容。","徘徊未忍去，僧饭催撞锺。"],"title":"游会胜寺蒙泉"}
