{"author":"李曾伯","id":129460,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["本因累土作层台，巧匠俄为小阜堆。","碧落界边将塔对，苍芜断处送山来。","状成一段林峦胜，欠得几株松桂栽。","夕照未沉明月上，倚阑正尔可徘徊。"],"title":"赋家山夕秀  其一"}
