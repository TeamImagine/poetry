{"author":"范祖禹","id":200836,"strains":["仄仄平○仄，平平仄仄平。","平平平仄仄，仄仄仄○平。","仄仄平平仄，平平平仄平。","仄平平仄仄，○仄仄平平。","仄仄○平仄，平平仄仄平。","仄平○仄仄，仄仄仄平平。","仄仄平平仄，平平仄仄仄。","仄平平仄仄，平仄○○平。","仄仄平平仄，平平○○平。","平平平仄仄，○仄仄平平。"],"paragraphs":["卫武年将百，僖公寿有千。","形方通帝梦，兆始见王田。","白髪高山雪，新诗清水莲。","福绥真乐只，燕处自超然。","浊酒中徐圣，泠风御列仙。","劲松临绝壁，独鹤在青天。","出处邦之望，清虚性所便。","老谋方眷用，微物正思怜。","汉室求园绮，周家重夭颠。","虽懐箕颍志，应未许终焉。"],"title":"和蜀公八十岁自咏"}
