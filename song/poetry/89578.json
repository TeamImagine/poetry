{"author":"周端臣","id":89578,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["不与南枝鬭粉光，品题应合让苏黄。","融成蜂蜡千葩秀，散作龙涎几阵香。","立悟瞿昙真面目，坐忘姑射旧梳妆。","好风吹堕檀心句，白雪空惊寡和章。"],"title":"次韵勿斋蜡梅"}
