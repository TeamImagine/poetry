{"author":"白居易","id":14992,"strains":["仄平平仄仄，平平平仄仄。","仄仄仄平平，○平仄平仄。","仄仄平平仄，平仄○平仄。","仄仄仄仄平，平平仄仄仄。","仄○仄仄仄，仄仄平平仄。","仄仄仄○○，平平仄○仄。","平平仄平仄，平平平仄仄。","仄仄平仄平，仄平仄平仄。","平平仄○○，仄○平平平。","仄平○仄平，仄仄○平仄。"],"paragraphs":["帝城春欲暮，喧喧车马度。","共道牡丹时，相随买花去。","贵贱无常价，酬直看花数。","灼灼百朵红，戋戋五束素。","上张幄幕庇，旁织巴篱护。","水洒复泥封，移来色如故。","家家习为俗，人人迷不悟。","有一田舍翁，偶来买花处。","低头独长叹，此叹无人喻。","一丛深色花，十户中人赋。"],"title":"秦中吟十首 买花"}
