{"author":"陈宓","id":96611,"strains":["平平仄平仄，平仄仄○平。","仄仄平仄仄，平平仄平平。","平平仄○仄，仄仄仄仄平。","仄仄仄平仄，仄平仄平平。","仄平仄仄仄，平平仄平平。","仄仄仄仄平，平平仄平平。","仄仄仄平平，平仄○仄平。","平仄仄仄○，平仄平平○。","平仄仄仄仄，平仄仄平平。","平○仄平仄，仄仄平仄平。","仄平仄平仄，仄仄○仄平。","仄仄平平仄，仄仄平仄平。"],"paragraphs":["家山四年别，梅萼忽横枝。","久拟投倦翼，还成效雌羁。","初之一毫补，谩素五十炊。","所就竟何事，敢言厌拘縻。","吏民笑已满，虽勤欲奚为。","答以事不然，吾心异群儿。","矻矻不能闲，任汝了事讥。","吾道日已长，天运无穷期。","常恐业未富，无以答明时。","归将闭门坐，谨学毋自欺。","刻心事仁勇，立志防怠隳。","乞我刀圭剂，发此蒙昧姿。"],"title":"某尝次赞府卢丈高韵复承见示佳篇叹咏之余辄成二首  其二"}
