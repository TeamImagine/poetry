{"author":"孙昌胤","id":57101,"strains":["平仄仄仄仄，平平平仄平。","平平平仄仄，仄仄平平平。","仄仄平仄仄，平平平仄平。","平平仄平平，仄仄平○平。","○平仄○仄，平仄○○平。","平平仄仄平，仄○○平平。","仄平仄平仄，○仄仄仄平。","仄仄平仄仄，平平○○平。"],"paragraphs":["灵鹤产绝境，昂昂无与俦。","群飞沧海曙，一叫云山秋。","野性方自得，人寰何所求。","时因戏祥风，偶尔来中州。","中州帝王宅，园沼深且幽。","希君惠稻粱，欲幷离丹丘。","不然奋飞去，将适汗漫游。","肯作池上鹜，年年空沈浮。"],"title":"遇旅鹤"}
