{"author":"艾性夫","id":165426,"strains":["仄平仄平平仄平，仄平○仄平平平。","平平仄仄仄平仄，仄仄仄仄平平平。","平平平平平仄仄，仄平仄仄○平仄。","仄平仄仄平平平，平仄平平仄平仄。"],"paragraphs":["李生画鱼天下无，得心应手神为徒。","虚堂素壁扫尘土，远趣一笔移江湖。","青鱼洋洋翻荇带，鳜鱼猎猎穿蒲稗。","醉来屡欲呼霜刀，为我樽前斫新鲙。"],"title":"赠画鱼李生"}
