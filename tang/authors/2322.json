{"name":"蓝采和","id":2322,"desc":"蓝采和，不知何时人。常衣破蓝衫，六銙黑木腰带，一脚著𫖇，一脚跣行。夏则衫内加絮，冬则卧于雪中，气出如蒸。每行歌城市乞索，持大拍板踏歌，似狂非狂，歌词极多，率皆仙意。以钱与之，或散失，亦不顾，见贫人，即与之。及与酒家，后踏歌于濠梁间酒楼，乘醉轻举，云中掷𫖇衫腰带拍板，冉冉而去。"}
