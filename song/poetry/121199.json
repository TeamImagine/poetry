{"author":"白玉蟾","id":121199,"strains":["平仄○○仄仄平，平平仄仄仄平○。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平○仄，仄仄○平仄仄平。","仄仄平平平仄仄，平平平仄仄○平。","平平平仄平平仄，仄○平平仄仄平。"],"paragraphs":["烟水苍苍古渡头，神鸦噪罢缆方收。","泊舟凫渚鸥汀晚，夜入兰宫桂殿秋。","绿苇黄芦悲落日，白蘋红蓼闹沧洲。","冥冥千古今如梦，浩浩长江不管愁。","雁阵归时云似幕，风樯高处月如钩。","惊涛飞起银花舞，万顷寒光十二楼。"],"title":"卷雪楼"}
