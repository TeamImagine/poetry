{"author":"杜甫","id":2589,"strains":["平平仄平仄，仄仄平平平。","平仄仄平仄，仄仄平仄○。","仄○仄○仄，仄仄仄仄平。","仄仄仄仄仄，平平平仄平。","仄平仄仄仄，仄仄平平平。","仄仄平仄仄，平平平仄平。","仄平仄平仄，仄仄平平○。","仄仄仄仄仄，平平平仄平。","平平仄仄仄，平仄仄平平。","平仄仄仄仄，平平平仄平。","仄平仄平平，仄仄平仄平。","仄仄仄平仄，平平平○平。"],"paragraphs":["今秋乃淫雨，仲月来寒风。","群木水光下，万象云气中。","所思碍行潦，九里信不通。","悄悄素浐路，迢迢天汉东。","愿腾六尺马，背若孤征鸿。","划见公子面，超然欢笑同。","奋飞既胡越，局促伤樊笼。","一饭四五起，凭轩心力穷。","嘉蔬没混浊，时菊碎榛丛。","鹰隼亦屈猛，乌鸢何所蒙。","式瞻北邻居，取适南巷翁。","挂席钓川涨，焉知清兴终。"],"title":"苦雨奉寄陇西公兼呈王征士"}
