{"author":"钱起","id":4126,"strains":["○仄仄平仄，平平仄平平。","平平仄平仄，仄仄○仄平。","仄仄仄平仄，平平平仄平。","仄平仄平仄，○仄仄○○。","仄仄仄平仄，○○○仄平。","○平平平仄，仄仄平平平。"],"paragraphs":["屏翳忽腾气，浮阳惨无晖。","千峰挂飞雨，百尺摇翠微。","震电闪云迳，奔流翻石矶。","倚岩假松盖，临水羡荷衣。","不得采苓去，空思乘月归。","且怜东皋上，水色侵荆扉。"],"title":"登秦岭半岩遇雨"}
