{"author":"苏轼","id":193481,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["三年辄去岂无乡，种树穿池亦漫忙。","暂赏不须心汲汲，再来惟恐鬓苍苍。","应成庾信吟枯柳，谁记山公醉夕阳。","去后莫忧人剪伐，西邻幸许庇甘棠。"],"title":"新葺小园二首  其二"}
