{"author":"张道洽","id":132584,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["爱疏爱淡爱枯枝，已爱梅花更爱奇。","江路一年春好处，石桥半夜月明时。","蹇馿积雪深须去，破帽严霜打不知。","世上非无好颜色，诗人所赏是风姿。"],"title":"梅花二十首  其一九"}
