{"author":"刘宰","id":93029,"strains":["平仄平平仄仄平，平平仄仄仄平平。","平平仄仄平平仄，平仄平平平仄平。","平仄仄平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["之子胸中不外营，轩亭水到自渠成。","词章妙处窥骚雅，师友平生祇弟兄。","元凯一门兼众美，夷齐千古擅双清。","新诗有赠不知报，衰拙如余盍负荆。"],"title":"和尤伯华广德使君怡亭对雨  其一"}
