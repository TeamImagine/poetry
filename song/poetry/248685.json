{"author":"释法泰","id":248685,"strains":["仄仄平平仄，仄仄仄仄仄。","仄仄平平平，仄仄平仄仄。","平○仄仄○，仄仄平仄仄。","○仄○仄平，仄平平仄仄。","平平平仄仄，仄仄平平仄。","仄仄平平平，仄仄平仄仄。","平仄仄平仄，仄平○仄仄。","平仄○平平，仄平○仄仄。","平平仄平仄，仄仄仄平仄。","○平平仄平，仄仄平平仄。"],"paragraphs":["忆昔游方日，获得二种物。","一是金刚锤，一是千圣骨。","持行宇宙中，气岸高突兀。","如是三十年，用之为准则。","而今年老矣，一物知何物。","掷下金刚锤，击碎千圣骨。","抛向四衢道，不能更惜得。","任意过浮生，指南将作北。","呼龟以为鳖，唤豆以为粟。","从他明眼人，笑我无绳墨。"],"title":"偈七首  其七"}
