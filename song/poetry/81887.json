{"author":"张镃","id":81887,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["转柁初投独树村，杖藜因叩小蓬门。","殷勤翁媪吹茅火，饤饾鸡豚荐瓦樽。","剩喜平时无暴客，祇愁连雨没禾根。","招邀纵简真淳在，欲去犹嗔稚子喧。"],"title":"夜饮杨村"}
