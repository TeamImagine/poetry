{"author":"曾丰","id":72347,"strains":["仄平平仄仄，平仄仄平平。","仄仄平平仄，平平平仄平。","仄平平仄仄，仄仄仄平平。","平仄平平仄，平平仄仄平。"],"paragraphs":["夜窗灯黯郁，春枕梦交加。","二父随朝露，余生任岁华。","倚庐晨复夕，占鹊验还差。","为报儿曹道，先收待客茶。"],"title":"丁未上元后二日得老儿稚子平安三日得三从四十伯五十九叔讣  其一"}
