{"author":"周紫芝","id":241409,"strains":["平平仄平仄，仄仄仄○平。","仄仄仄仄仄，仄仄平仄平。","仄平仄○平，平仄平平平。","仄仄仄仄平，仄仄平平平。","平平平仄仄，仄仄仄仄平。","仄仄仄仄平，平仄○平平。","仄仄仄仄仄，仄仄平平平。","仄仄仄仄仄，仄仄○仄平。"],"paragraphs":["神仙邈何许，仿佛在中天。","弱水不可渡，况乃风引船。","六鳌戴三山，来此知何年。","上有百尺楼，缥缈翔飞烟。","平生持巨钓，一举遂可连。","以手控六鳌，于此相周旋。","可恨世俗眼，未识方壶仙。","绝境不可到，望望空惘然。"],"title":"题控鳌亭"}
