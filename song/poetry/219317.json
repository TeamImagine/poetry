{"author":"晁说之","id":219317,"strains":["平平仄仄仄，仄仄平平平。","平仄仄仄仄，仄○○平平。","仄平○仄仄，仄仄○仄平。","平平仄仄○，平○仄仄平。","仄平平仄仄，仄仄仄○平。","仄平仄平仄，平仄平仄平。","○平仄平仄，平仄平○平。","仄平平仄○，平仄○仄○。"],"paragraphs":["京居少蟋蟀，失我田园秋。","何用外物感，不胜中心愁。","少多王霸略，老窘衣食谋。","神皋既绝分，蛮徼亦愿游。","鹊飞徒绕树，坎止信乘流。","顾惟尔青简，能令人白头。","当年魏公子，今日无遗丘。","出门何所从，垂泪且复收。"],"title":"京居秋叹"}
