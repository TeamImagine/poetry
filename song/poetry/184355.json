{"author":"傅尧俞","id":184355,"strains":["平仄平平平，○仄仄平仄。","仄仄仄○○，仄仄平平仄。","○平○仄仄，仄仄仄仄仄。","仄仄平仄平，平仄仄平仄。","仄仄仄仄平，仄仄仄平仄。","○仄平平仄，仄平仄仄仄。","平仄仄仄仄，仄仄仄仄仄。","平仄仄仄平，平仄平仄仄。"],"paragraphs":["吾屋虽諠卑，颇不甚芜秽。","置席屋中间，坐卧群书内。","横风吹急雨，入屋洒我背。","展卷殊未知，心与古人会。","有客自外来，笑我苦痴昧。","且问何为尔，我初尚不对。","强我不得已，起答客亦退。","聊复得此心，霑湿安足悔。"],"title":"读书"}
