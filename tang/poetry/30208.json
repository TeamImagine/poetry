{"author":"方干","id":30208,"strains":["仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["甸外山川无越国，依稀只似剑门西。","镜中叠浪摇星斗，城上繁花咽鼓鼙。","断臂青猿啼玉笥，成行白鸟下耶溪。","此中曾是同游处，迢递寻君梦不迷。"],"title":"思越中旧游寄友"}
