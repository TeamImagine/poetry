{"author":"许三畏","id":31133,"strains":["仄仄平平平仄仄，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["本是安期烧药处，今来改作坐禅宫。","数僧梵响满楼月，深谷猿声半夜风。","金简事移松阁迥，彩云影散阆山空。","我来不见修真客，却得真如问远公。"],"title":"题菖蒲废观"}
