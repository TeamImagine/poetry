{"author":"汪莘","id":100708,"strains":["仄仄平仄○，仄仄平仄平。","仄平○平平，平仄仄仄平。","仄仄仄平平，平平仄平平。","平平仄○平，平仄平平平。","仄○仄○仄，平平仄平平。","平仄仄平平，仄平平○平。","仄仄平仄平，仄仄平平平。"],"paragraphs":["散发篁竹中，濯足寒涧流。","太阳正徘徊，心与爽气游。","活活走龙鳞，锵锵韵天球。","于焉种荷花，遥剪西湖秋。","亦思百顷绿，薰风木兰舟。","青鸟去还来，白鱼沉更浮。","竹涧鱼鸟家，益觉吾庐幽。"],"title":"陋居五咏 竹涧"}
