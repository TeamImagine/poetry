{"author":"柴望","id":137275,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["洒尽梧桐酒一杯，兴亡前事独徘徊。","乌衣冉冉斜阳下，白鹭茫茫江水来。","凤去不知经几载，客来惟只见高台。","闲于登眺成孤啸，五百年间王气回。"],"title":"凤皇台"}
