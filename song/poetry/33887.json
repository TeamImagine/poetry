{"author":"陆游","id":33887,"strains":["仄仄平○平仄仄，仄平仄仄平仄仄。","平仄仄平平仄仄，仄平○仄平仄仄。","仄平平平仄仄仄，仄仄平平仄平仄。","平平仄仄仄仄○，○○○○平平仄。"],"paragraphs":["急雨初过天宇湿，大星磊落才数十。","饥鹘掠檐飞磔磔，冷萤堕水光熠熠。","丈夫无成忽老大，箭羽凋零剑锋涩。","徘徊欲睡复起行，三更犹凭阑干立。"],"title":"夏夜不寐有赋"}
