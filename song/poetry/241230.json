{"author":"周紫芝","id":241230,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄平仄平平。"],"paragraphs":["春风作意恼春怀，更落残红上紫苔。","无限好诗飞得去，几人今雨肯重来。","梦回故国空千里，酒忆徴君共一杯。","看取西湖天下胜，客愁应为此时开。"],"title":"次韵君叙雨中偶作"}
