{"author":"陆游","id":36582,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄平平平仄仄平。"],"paragraphs":["涉世心知百不能，闭门懒出病相仍。","箪瓢味美如烹鼎，邻曲人淳近结绳。","半颗鸦残墙外杏，一枝鹊袅涧边藤。","萧然扫尽弹冠兴，敢为诗情望武陵。"],"title":"戏咏闲适三首  其三"}
