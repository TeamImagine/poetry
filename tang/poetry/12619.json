{"author":"王绩","id":12619,"strains":["仄仄平仄仄，平仄○仄平。","仄仄平平平，仄仄平仄平。","仄仄仄平平，平仄平仄平。","平○仄○仄，平仄○仄平。","仄○平仄平，平平仄○平。","○仄仄仄平，仄仄平仄平。","平平平仄仄，仄仄仄仄平。","仄平平平平，平仄○仄平。","仄平平平仄，仄平仄仄○。","平平平平仄，仄仄平仄平。"],"paragraphs":["我欲图世乐，斯乐难可常。","位大招讥嫌，禄极生祸殃。","圣莫若周公，忠岂逾霍光。","成王已兴诮，宣帝如负芒。","范蠡何智哉，单舟戒轻装。","疏广岂不怀，策杖还故乡。","朱门虽足悦，赤族亦可伤。","履霜成坚冰，知足胜不祥。","我今穷家子，自言此见长。","功成皆能退，在昔谁灭亡。"],"title":"赠梁公"}
