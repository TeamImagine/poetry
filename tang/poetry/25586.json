{"author":"李群玉","id":25586,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["年年羞见菊花开，十度悲秋上楚台。","半岭残阳衔树落，一行斜雁向人来。","行云永绝襄王梦，野水偏伤宋玉怀。","丝管阑珊归客尽，黄昏独自咏诗回。"],"title":"九日"}
