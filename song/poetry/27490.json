{"author":"王灼","id":27490,"strains":["仄仄仄仄○，仄平仄平仄。","平仄仄平○，仄仄平仄仄。","仄平仄平平，仄平平仄仄。","仄平仄仄仄，仄仄平平仄。","仄平平仄仄，平平仄平仄。","平平仄平仄，仄仄仄平仄。","平仄○仄仄，○平仄仄仄。","仄平仄平仄，仄仄平仄仄。","平仄仄仄平，仄仄仄仄仄。","平仄仄平仄，仄仄仄○仄。","○仄仄○平，平平平仄仄。"],"paragraphs":["久雨败沼荷，晓风猎岩桂。","人各动归思，子独谋远逝。","峡门去来舟，日为声利计。","扣舷数得失，子独寻师锐。","径山天尺五，披光出蒙翳。","云居接庐阜，荐福踞鄱汭。","维此三大老，从之可卒岁。","玉泉亦清冽，纵饮争挽袂。","南极百十城，一一尽所诣。","宁使茧生足，肯畏雪封砌。","更忆大瞿昙，捐身求半偈。"],"title":"送译上人出蜀"}
