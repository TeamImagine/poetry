{"author":"程公许","id":106679,"strains":["平仄平平仄仄平，仄平平仄仄平平。","仄平平仄仄平仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["香雾回翔八景舆，帝觞邀我适华胥。","戏将余沥作零雨，旋有六花飞太虚。","意恐混沦凝祖气，心疑圆峤没归墟。","题诗不作人间语，呵手残炉小楷书。"],"title":"山中醮后一日雨雪仍留山中雾雨溟蒙混然如一气未分也"}
