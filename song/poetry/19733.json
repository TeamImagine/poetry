{"author":"史浩","id":19733,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["乞得西湖养病身，小园真隠谩颐真。","已将竹院舍幽客，更筑乡畦招可人。","茗碗昼看花坠影，吟窗夜与月为邻。","清凉境界天家予，自是全无一点尘。"],"title":"与东湖寿老"}
