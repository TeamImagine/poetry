{"author":"李昉","id":910,"strains":["平仄平平仄○平，平○平仄仄○○。","仄平仄仄○平仄，仄仄平平仄仄平。","仄○仄平平仄仄，平平平仄仄平平。","仄平平仄平平仄，○仄平平仄仄仄。"],"paragraphs":["新构华居近禁城，旋栽松桧满中庭。","顺风子细闻清漏，隔竹依稀见落星。","万乘异恩无路报，千年昌运此时丁。","一轩明月谁为伴，应共金昆醉复醒。"],"title":"和暑夜偶作之什"}
