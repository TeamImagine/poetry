{"author":"晁补之","id":214407,"strains":["平仄仄仄平平，仄平仄仄仄○仄，平平仄仄平仄仄。","仄平平仄仄平平，平平平仄平仄仄。","仄平仄平仄平仄，○平平仄平○仄。","仄平仄仄平○平，仄仄平平○仄仄。","平平仄仄平仄仄，仄仄仄平平仄仄。","平平仄仄平仄平，仄平平仄平仄平。","仄○平仄仄仄仄，平仄仄仄平○平。","平平仄仄仄仄仄，平仄仄仄平平平。","平平平仄仄，仄仄平仄仄。","仄○仄平仄，○平仄平仄。","平平仄平仄，○仄仄仄仄。","平○仄仄平仄平，○○○仄平平平。","平平仄仄平仄仄，仄仄平仄平平平。","平仄仄仄○平平仄平仄，平平仄仄平平仄。","平平平仄仄平仄，平仄仄○仄○○。","仄平仄仄平仄平，○仄仄仄平平平。","平平仄平平仄仄，仄仄仄仄平平平。","仄平仄仄仄平仄，仄○仄仄○仄仄。","仄平仄仄○仄平，仄仄仄平平仄平。","仄平仄平仄，仄仄仄仄仄。","平平仄平平，平仄仄平仄。","仄平平平仄，仄平○○仄。","○○仄仄仄仄○，仄仄○仄平○○，仄○平仄平仄平。","仄平仄平仄，仄仄仄仄仄。","仄○平仄平仄仄，仄平平仄仄仄仄。"],"paragraphs":["君不见少陵翁，昔时亦厌在泥滓，青鞋布袜翁自喜。","上关流水入城来，青蘋之末风未已。","驾言出游我无酒，张侯为致尊中旨。","可怜筑室宁封池，下有千房并万蕊。","官曹十九民事聒，况乃坐堂环榜捶。","扬波沐发安在哉，我曹官冷奚不来。","日长飞鸟困塌翼，龟出仰喙鱼张腮。","南箕不哆少女默，焦暍坐恐昆虫猜。","杨君尝揽辔，独出无把袂。","古藏大般若，中天立华厦。","同游得吴李，张子亦予社。","登临物色为我豪，长空吹雨来萧骚。","原为起伏河出没，雾作吞吐山卑高。","君不见幕中群公府曹掾，清谈接武金闺彦。","平明趋府罢亭午，宁有食顷坐闲燕。","我曹放意诚崛奇，王事鞅掌惭周诗。","嵇康不堪章服裹，此事恐得通人嗤。","李侯挽我未宜下，世间一笑如此寡。","鄙夫敢慕从事贤，少日采薪勤两肩。","草玄亦投阁，醉者坠不愕。","安能学丁君，高举似黄鹤。","一廛平生事，百壶中虑廓。","且当俛仰宇宙间，子欲观海须观澜，所思安在良阻艰。","李侯有嘉意，语若茧绪曳。","不应开口烦睥睨，爱身为物太早计。"],"title":"同杨希仲吴子进李希孝张景良北关纳凉晚过大安寺"}
