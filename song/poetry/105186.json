{"author":"杜范","id":105186,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["甲子谣言未足听，沛然甘泽以时行。","平田不藉开渠水，野老谁思逐妇声。","黄倒积云承露重，青翻长浪簸风轻。","贱夫一饱诚为幸，更祝倾河洒甲兵。"],"title":"春雨甲子而润泽不违时夏已更秋方虑干涸一夕沛然优渥矣喜而写情"}
