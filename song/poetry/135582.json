{"author":"张伯玉","id":135582,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["雨后惊涛激箭催，为君停櫂把离杯。","宦游向老令人笑，别恨伤春触处来。","故国未归江令宅，全家且上子陵台。","如今遇酒伸眉醉，休问多才与不才。"],"title":"之官新定同年李郎中以诗赋别即事感怀次韵上答"}
