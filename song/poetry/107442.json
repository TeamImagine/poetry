{"author":"王迈","id":107442,"strains":["仄平平仄平，平仄平仄○。","平平○仄平，仄平○平仄。","仄仄仄平仄，仄仄平平仄。","仄平仄平平，仄○○平仄。","仄平仄平平，平平平仄仄。","仄○平平平，仄平○仄仄。","仄平仄平○，仄○仄平仄。","○仄○仄平，平平仄平仄。","平平仄平平，仄仄仄仄仄。","仄平仄仄平，仄○平○仄。","○仄平平平，平平仄○仄。","平平仄仄平，平仄仄平仄。","仄仄○○平，平平平仄仄。","○平仄仄平，仄仄仄平仄。","仄仄平仄平，仄仄平平仄。","仄平○平平，平仄平仄○。","仄仄仄平仄，平平仄平仄。","平仄仄平平，？平平仄仄。","仄仄平○平，仄平仄平仄。","仄仄平平平，仄仄平平仄。","仄仄仄平平，仄仄平平仄。","平平仄平平，仄平仄仄○。","平平○仄仄，仄平平仄仄。","平平仄平平，仄平仄仄○。","平平仄平仄，○仄仄仄仄。","○仄仄平平，平○仄仄仄。","仄○○平○，仄平仄平仄。","仄仄仄仄平，仄平平仄仄。","平仄平仄平，仄仄仄平仄。","平仄仄平平，平平仄平仄。","仄仄仄平平，平平平仄○。","平仄仄仄○，平○仄仄○。","平仄○○○，平仄○仄仄。","平仄平仄仄，仄平平仄仄。","仄仄仄仄平，平平仄仄○。","平平○仄平，仄仄仄平仄。","仄仄平仄平，仄仄平平○。","仄平仄仄仄，平仄平仄○。","仄仄仄平○，平平仄平仄。"],"paragraphs":["大哉天地仁，生意无尽藏。","芳春三月时，五阳正敷畅。","在卦则为夬，泽下于天上。","笃生万人英，出应苍生望。","退然处乡闾，温恭加直谅。","万顷波汪汪，一团和盎盎。","凛然立朝廷，谠论动旒纩。","张胆输荩忠，頳颜斥庸妄。","宁为凤鸣阳，不作马立仗。","玉皇笑点头，谏疏堪屏障。","谗者何人斯，严科欲监谤。","纲常尽斁沦，天日忍欺诳。","白璧污苍蝇，鸣珂辞翠阆。","膏屯施未光，干蛊遂高尚。","郭外新结庐，野色耽虚旷。","积书遗儿孙，开斝延辈行。","及此绂麟旦，仙壶敞方丈。","台宿焕祥辉，矞云宾景贶。","有客前称觥，致词太豪放。","海内今何时，四面波涛涨。","督府册元戎，庙坐辕门帐。","妖氛不能清，恻焉赖汝将。","都堂留一老，手携灵寿杖。","颠危不能扶，又焉用彼相。","时流忌生语，相顾效哑瘴。","回首忆端平，芳菲仅一饷。","大号正扬庭，一阴敢阳抗。","治少乱日多，古今同证状。","公抱葵藿心，未忘太阳向。","天运有推移，阴阳迭摩荡。","夬进则为干，群龙神气王。","公主善类盟，任重在力量。","周道当中兴，方叔犹必壮。","松茂宜柏悦，吕鸣因律唱。","唤起矍铄翁，吾军亦可张。","壶山献宝熏，寿水足醇酿。","一瓣虬吐烟，一吸鲸吞浪。","寿公乃寿国，他语徒冗长。","玉鼎愿精调，金瓯保无恙。"],"title":"寿方右史德顺大琮生朝"}
