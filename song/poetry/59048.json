{"author":"陈造","id":59048,"strains":["○平仄仄平仄平，仄平仄平○仄平。","仄仄○平仄仄仄，平仄平仄平仄平。","仄仄仄仄平平仄，仄仄仄平平仄平。","仄平仄仄平○○，仄平仄仄平平平。","平仄平仄仄仄○，仄仄平平平仄平。","○仄平平仄仄仄，仄仄仄仄仄仄平。","平平仄仄仄仄仄，仄仄仄仄平平平。","仄○平仄仄平仄，○仄平仄○平平。","仄○平仄平平仄，仄仄平仄仄仄平。","仄平平仄仄平仄，仄仄仄仄平平○。","仄仄平平仄平仄，平仄仄仄○仄平。","平平仄仄仄仄仄，平平仄仄平平○。","仄平仄仄平仄仄，平平仄平仄平平。","仄平平平仄仄仄，仄平平平仄仄平。"],"paragraphs":["长翁服食僧样清，灌园得闲收落英。","壮岁颇营口腹事，冈有罝罟梁有罾。","大胾每快屠门嚼，美酒惯陪豪士倾。","酒边最爱无长叟，坐隅未揖先风生。","挥斥肴品进此叟，似去伧荒游上京。","王谢家儿负贩子，气味不待口舌争。","年年属餍不汝厌，勇向上党人夸矜。","一从多病戒奇嗜，屏绝鳞介疏姜枨。","水中之怒宁阿系，丈室高卧几净名。","二年闲杀把螯手，久要药裹熏炉并。","旱后篮筐荐蜞越，君乃下箸收所憎。","铭盘久断旧嗜好，垂涎忽诵新歌行。","射阳浦口霜耿耿，繁梁埭头雾冥冥。","及今尖团日供百，莫孤君家竹叶清。"],"title":"次韵杨宰食蟹"}
