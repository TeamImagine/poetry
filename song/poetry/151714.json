{"author":"何梦桂","id":151714,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄仄平仄，平仄平平平仄平。","仄仄平平平仄仄，仄平平仄仄平平。"],"paragraphs":["洛花欲放趁春忙，一架花添两样芳。","倚槛白红多侍女，临轩黄紫是真王。","只愁吴苑馆娃老，无奈唐宫春恨长。","说与天公须爱惜，莫教风雨委泥香。"],"title":"和石庵洪府理金沙酴醾牡丹二首  其二"}
