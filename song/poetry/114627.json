{"author":"刘克庄","id":114627,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平仄仄，仄仄平平仄仄平。"],"paragraphs":["过了田光盛壮时，年今望八复奚为。","薄浇磊磈嫌红酒，懒读聱牙喜白诗。","释子书求名卵塔，社人卜请记丛祠。","吾文谁道难施用，后有中郎赏断碑。"],"title":"即事一首"}
