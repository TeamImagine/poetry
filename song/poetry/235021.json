{"author":"叶梦得","id":235021,"strains":["平平仄仄仄○平，仄仄平○仄仄○。","仄仄仄平平仄仄，平平平仄仄仄平。","○平仄仄平○仄，仄仄仄平仄仄平。","仄仄仄○平仄仄，平○平仄仄平平。","平平仄仄平平仄，仄仄平平仄仄平。","仄仄○○平仄仄，平○○仄仄平平。","○平仄○平平仄，仄仄平平平仄平。","平仄仄平平○仄，仄平○仄仄○平。"],"paragraphs":["戎车百两去难攀，秣马前驱矢石间。","析木旧津吞朔易，神都新令愯寘颜。","传声已报连三捷，触热那辞冒百艰。","束缚会看擒颉利，灰钉何待执戎蛮。","清谈一笑时能共，妙语千篇未可删。","缓带且从黄阁老，峨冠行奉紫宸班。","分携坐叹虚悬榻，老病怀归祇故山。","他日小舟能过我，万峰深处有柴关。"],"title":"次韵马参议留别"}
