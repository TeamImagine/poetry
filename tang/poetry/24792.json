{"author":"马戴","id":24792,"strains":["平仄平平○，平平仄仄平。","平平平仄仄，平仄仄平平。","仄仄平平仄，○平仄仄平。","仄平平仄仄，平仄○○平。","仄仄平平仄，平平仄仄平。","仄平平仄仄，仄仄仄平平。"],"paragraphs":["何事淮南将，功高业未成。","风涛辞海郡，雷雨镇山营。","度碛黄云起，防秋白发生。","密机曾制敌，忧国更论兵。","塞色侵旗动，寒光锁甲明。","自怜心有作，独立望专征。"],"title":"赠淮南将"}
