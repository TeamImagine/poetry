{"author":"陆游","id":33371,"strains":["平平仄平平，仄仄平平仄。","仄仄仄平○，平仄平仄仄。","仄平仄仄○，○仄仄平仄。","平平○○仄，平仄仄○仄。","平平仄仄仄，平仄仄平仄。","仄平平平仄，仄仄平仄仄。","仄仄仄平平，仄仄平平平。","平平仄平仄，仄仄仄仄仄。","仄平平平平，仄仄平仄仄。","○○仄平平，平平○○仄。"],"paragraphs":["平生喜登高，醉眼无疆界。","北顾极幽并，东望夸海岱。","喟然抚手叹，从古几成败。","英雄如过鸟，城郭但遗块。","今朝上黑塔，千里旷无碍。","忽惊风霆掣，坐觉天地晦。","急雨挟龙腥，溽暑为摧壊。","皇天念蟠郁，令我寄一快。","那知书生狂，自倚心眼大。","更思驻潼关，黄河看如带。"],"title":"雨中登安福寺塔"}
