{"author":"方回","id":148980,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["独立萧萧落叶风，闲居已忍十年穷。","幸犹张籍不终瞎，未必杜微真是聋。","琐事可容知较尽，尘编敢谓读皆通。","骨骸欲朽心神在，未害藏山待至公。"],"title":"悲歌五首  其三"}
