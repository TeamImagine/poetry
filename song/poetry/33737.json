{"author":"陆游","id":33737,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["舟车如织喜身闲，独访遗碑草棘间。","世远空惊阅陵谷，文浮未可敌江山。","老僧西逝新成塔，旧守东归正掩关。","笑我驱驰竟安往，夕阳飞鸟亦知还。"],"title":"头陀寺观王简栖碑有感偶余眉州酒樽独酌遂醉"}
