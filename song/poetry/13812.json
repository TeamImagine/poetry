{"author":"宋祁","id":13812,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平仄平仄仄平平。","平平仄仄平平仄，仄平平平仄仄平。"],"paragraphs":["栈外秋高荠树繁，一星飞影伴輶轩。","属城导骑賨歌密，近野迎浆蜀老喧。","濯锦万梭催贡箧，熬盐千井算牢盆。","行台自昔书林宠，不为伤离更黯魂。"],"title":"转运李宥学士"}
