{"author":"晁公溯","id":20989,"strains":["平平仄仄仄仄平，仄仄仄仄○平平。","仄○○仄仄仄仄，平平仄仄平平○。","○平仄仄平仄○，仄仄仄仄平平平。","○○仄仄仄仄仄，平平仄平仄○仄。","○平仄仄平仄仄，平平仄平○仄仄。","平平平平平仄平，平仄○仄平平平。","平平仄○仄仄○，仄平仄仄○仄平。","仄平平平仄仄仄，平平仄仄平○平。","仄平仄○仄仄仄，平平仄仄平平平。","平平平平仄○仄，平仄○平仄平仄。","平○平仄仄○仄，仄仄平平仄平仄。","仄平平平平仄仄，平仄平平仄平仄。","平○仄仄仄平仄，平平仄仄平平仄。","仄平仄仄平平平，仄平○仄平平○。","仄平平平○仄仄，○平仄仄○平平。","仄平平仄平平○，平○平○平仄平。","○平平仄仄平仄，仄平○平○仄平。","仄仄仄平仄仄仄，平平○仄平平平。","仄平仄○仄平仄，仄仄仄仄○○平。","○平仄仄平平平，仄仄平仄？平平。","仄平○平仄仄仄，平平仄仄平平平。","仄平平平仄平仄，仄平仄仄平平仄。","仄平○仄仄仄平，仄仄平平仄○仄。"],"paragraphs":["先朝赐第白玉京，五世不出长安城。","每闻三岁射策罢，诸生盛服趋天庭。","禁门漏尽开九重，阙角髣髴晨光红。","衣冠是日集殿下，金支翠旗色相射。","空雷隠隠车转毂，鸣梢一声禁籞肃。","须臾云开飞六龙，皇帝亲御蓬莱宫。","宫槐满庭白日长，侍臣玉立分两厢。","众星煌煌拱北极，龙颜负扆天中央。","羽林虎贲拥仗立，霜交陛戟摩秋光。","天风徐来雉扇举，遥识重瞳似文祖。","胪传初罢日当午，起拜君恩谢明主。","日斜天门随仗出，车马联翩动阡陌。","金钱赐宴上林苑，千花万草生颜色。","少年得意凌青云，路人叹息家人迎。","昔为儿童亲见此，当时仰望如天人。","岂知生世逢艰难，流离忧患尤可怜。","乘舆巡狩在江表，亮阴三年犹不言。","诏令蜀都别选士，西游弹铗秋风前。","决科偶中太常第，意气岂复如当年。","临安太守今为谁，玉字能刻玻璃碑。","曲江题名岂料见，摩挲墨本心伤悲。","楚山联绵越山远，梦魂不到明光殿。","一官留滞未得归，北阙何时眼中见。"],"title":"王才谅自行朝归以进士题名示予怆然有感"}
