{"author":"释道潜","id":203306,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["吾生出处异周颙，猿鹤休惊蕙帐空。","木笋荐盘非世味，胡麻供饭古人风。","时翻贝叶千行偈，战胜诗魔五字功。","杖屦傥来偿素约，与君同尽此生中。"],"title":"用法颖韵寄诜上人"}
