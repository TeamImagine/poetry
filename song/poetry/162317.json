{"author":"丘葵","id":162317,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["槐夏阴中鬓已秋，天风吹梦堕江头。","水应难洗湘累恨，山岂能为柳子囚。","尘世不知几端午，人生大抵一虚舟。","愁来细把君诗看，压倒当时赵倚楼。"],"title":"和所盘端午韵"}
