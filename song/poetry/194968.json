{"author":"苏轼","id":194968,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["与君流落偶还朝，过眼纷纶七叶貂。","莫笑华颠羞采胜，几人黄壤隔青霄。","行吟未许穷骚雅，坐啸犹能出教条。","记取明年江上郡，五更春枕梦春韶。"],"title":"再和"}
