{"author":"王禹偁","id":177822,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["收藏家谱恐人寻，雨笠烟蓑自称心。","夜踏月华三迳小，晓耕秋色一犂深。","庭园纵窄犹栽药，活计虽贫不卖琴。","应笑区区未名客，九衢尘土满衣襟。"],"title":"寄郓城萧处士"}
