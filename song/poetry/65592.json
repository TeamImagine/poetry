{"author":"廖行之","id":65592,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["子职勤劳众莫攀，巴丘高节世尤难。","一官未抵琴书乐，三釜何如菽水欢。","傥有轩裳存妙句，平居丰俭只儒酸。","音容渺邈今何在，云黯江南万木寒。"],"title":"挽周宣教宗沂二首  其一"}
