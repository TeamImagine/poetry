{"author":"苏辙","id":198316,"strains":["平平仄○仄，仄仄仄仄仄。","平平平仄平，仄仄平平仄。","仄仄仄○仄，平平仄平仄。","平平仄平仄，平仄仄○仄。","平平仄仄○，仄仄平平仄。","仄平平平平，仄仄平平仄。","○平仄平仄，仄仄仄平仄。","仄平仄○平，仄仄平平仄。"],"paragraphs":["杨公守临汝，俯仰八十载。","推迁城市非，散落篇章在。","外物固难必，清名竟安赖。","孤亭右洲渚，斜日到冠佩。","飞翔栋宇回，滉荡波流对。","稍存楸梧高，大剪菰蒲秽。","遗编访诸子，翠石补前废。","吏民亦潸然，未替甘棠爱。"],"title":"思贤堂"}
