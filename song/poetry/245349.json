{"author":"张纲","id":245349,"strains":["平仄平平仄仄平，平平仄仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["衰草连云万木风，天髙灭没见孤鸿。","夕阳人散酒旗下，远浦船归渔笛中。","兀兀松窗翻蠧简，垂垂蓬鬓飒霜丛。","自怜世味谙来惯，已觉忘辛似蓼虫。"],"title":"晚兴二首次人韵  其二"}
