{"author":"白居易","id":17115,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["雪夜闲游多秉烛，花时𫏐出亦提壶。","别来少遇新诗敌，老去难逢旧饮徒。","大振威名降北虏，勤行惠化活东吴。","不知歌酒腾腾兴，得似河南醉尹无。"],"title":"早春醉吟寄太原令狐相公苏州刘郎中"}
