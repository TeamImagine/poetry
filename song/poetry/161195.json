{"author":"戴表元","id":161195,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["当年歌酒留连处，火后来看一惘然。","傍水几家初饮马，入春三月未闻鹃。","炎凉世事残城树，歌哭人声去客船。","不是危肠拼醉得，颠狂无处著诗篇。"],"title":"火后"}
