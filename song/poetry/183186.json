{"author":"刘攽","id":183186,"strains":["仄仄仄平仄，仄平仄平仄。","仄平平平平，仄仄平平仄。","平○仄平仄，仄仄仄平仄。","仄平平○仄，仄仄仄平仄。","仄平平平仄，仄仄仄仄仄。","仄仄平平平，仄○○仄仄。","仄平仄仄仄，平仄仄平仄。","平平仄○○，平仄平仄仄。","仄○仄○仄，仄仄仄仄仄。","仄仄仄平平，平平仄平仄。","仄平仄仄平，仄仄仄仄仄。","仄仄仄平平，平仄○仄仄。","平平○仄平，仄仄平仄仄。","仄平平仄平，仄仄○○仄。","仄平平平仄，仄仄○仄仄。","平平○仄平，仄仄仄仄仄。","平平仄仄平，仄仄仄平仄。","仄仄仄仄平，○仄平仄仄。","仄平仄平平，仄仄平平○。","仄平仄平平，仄平仄仄仄。","○仄平仄仄，平平仄仄仄。","○○仄○○，仄仄仄平仄。","平○仄平仄，仄仄仄平仄。","仄仄平仄平，仄仄？平仄。","仄平仄平仄，平仄○仄仄。","平平仄仄平，仄仄仄仄仄。","平平平平仄，○平仄仄仄。","仄仄平平平，仄平○仄仄。","平平仄平仄，仄仄仄仄仄。","平平仄平仄，仄仄○仄仄。","平仄仄平？，平○仄平仄。","仄仄仄○平，仄仄○仄仄。","仄平平仄平，仄○仄平仄。","仄平仄平平，仄仄平仄仄。","平平仄平平，仄仄○仄仄。","仄平平仄平，仄平平仄仄。","仄仄仄平平，仄○○平仄。","平○仄平平，○仄○平仄。","仄○平平仄，平仄平仄仄。","平仄仄平平，平平平仄仄。"],"paragraphs":["幼学慕高远，读书不求解。","志为逍遥游，耻以声名卖。","宁从子桑简，不愿伯夷隘。","未常忧瓠落，岂复顾机械。","遁时良无闷，涉俗适得怪。","但使心休休，那论行夬夬。","世涂剧坎阱，人理甚蜂虿。","低颜费将迎，非意成睚眦。","铁冠喜弹画，法吏乐罥絓。","洗濯出瘢痍，丹青恣描画。","抗言畏不伤，奉职谓匪懈。","指擿本无瑕，销铄缘鼓𫖔。","群嬉更啸呼，斗巧逾狡狯。","抵巇加捷翻，取必期称快。","上恩初优假，一眚犹纵解。","虽蒙三面宽，未免六翮铩。","全生愧液𣗊，有道羡喑瞆。","失马未必悲，堕甑何足喟。","后皇物群生，大块为之噫。","在盈或时亏，有支那可坏。","行苇无践履，甘棠勿翦拜。","犹将采葑菲，讵有弃菅蒯。","宁当置韶濩，始欲荐任韎。","厌饫椒与兰，玩惜饐而餲。","宿名守枯槁，知命遗芥蒂。","猖狂蹈大方，屈服嗌若喝。","腰舟虽云慎，吹虀亦已惫。","既往诚无追，有来当自戒。","萧萧鬓毛改，杳杳岁月迈。","愚谋向千失，晚悟犹一洒。","龟手世絣絖，支离保针茝。","鬻渡学操舟，闭肆从问卦。","念皆贤者为，亟闻古人话。","有田倚江湖，往岁成亩浍。","还归岂无图，绪业颇未败。","采菰仍得鱼，种榆因及薤。","小屋蔽蓬茅，大囷输精稗。","逢迎具壶浆，称贷偿私债。","暑从泉流濯，寒有檐日晒。","何苦事明经，区区矜地芥。"],"title":"书怀"}
