{"author":"刘克庄","id":111789,"strains":["仄仄平平仄仄平，仄平仄仄仄平平。","仄平平仄仄平仄，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["稍转阳和解积阴，暂停汤熨事微吟。","翠禽娱客有佳哢，金鲫知人无杀心。","一片不留花著树，数竿忽见笋成林。","野蹊滑滑泥平膝，荷锸奴扶试一寻。"],"title":"小园即事五首  其五"}
