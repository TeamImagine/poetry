{"author":"王迈","id":107422,"strains":["仄平仄平平，仄仄○仄仄。","平平仄仄平，平平平仄仄。","仄仄平○平，平平○仄仄。","○平仄○○，平平平仄仄。","平仄仄平平，仄平○仄仄。","仄○平仄仄，仄仄仄平仄。","平平仄仄平，仄仄仄仄仄。","平平仄仄平，仄仄○○仄。","○○平仄○，仄仄平○仄。","仄平○仄平，平平仄仄仄。","仄仄○仄？，平平平仄仄。","平仄仄平平，仄平平仄仄。","平仄平○平，平仄仄○仄。","平仄仄平平，？平平仄仄。","仄平平仄○，仄平平仄仄。","平仄仄○○，仄仄仄平仄。","○仄仄仄平，仄仄仄平仄。","平仄平仄平，平仄平平仄。","仄仄仄仄○，平仄平平仄。","平平仄仄平，仄○○平仄。","○仄仄平平，仄○平平仄。","仄仄仄平平，仄仄○仄仄。","仄仄仄仄平，平仄仄○仄。","仄平仄仄平，平仄平平仄。","仄平仄平平，仄仄仄平仄。","仄仄平仄平，平平仄平仄。","仄○平平平，仄仄平平仄。","仄仄○仄平，平平平仄仄。","平平平？？，仄仄仄仄仄。","平平仄仄平，○仄平平仄。","○仄仄○平，○仄平仄仄。","平平仄仄平，仄平平仄仄。","仄平平平○，仄仄仄平仄。","仄仄平平○，平仄○仄仄。","仄平平○平，仄仄平仄仄。"],"paragraphs":["读君老农诗，一读三太息。","君方未第时，忧民真恳恻。","直笔诛县官，言言虹贯日。","县官怒其讪，移文加诮斥。","君笑答之书，抗辞如矢直。","旁观争吐舌，此士勇无匹。","今君已得官，一饭必念国。","民为国本根，岂不思培植。","其如边事殷，赋役烦且亟。","虎营间二千，鸠工日数百。","硬土烧炽窑，高岗舆巨石。","山骨惨无青，犊皮腥带赤。","羸者頳其肩，饥者菜其色。","憔悴动天愁，搬移惊地脉。","吏饕鹰隼如，攫拏何顾惜。","交炭不论斤，每十必加一。","量竹不计围，每丈必赢尺。","军则新有营，谁念民无室。","吏则日饱鲜，谁悯民艰食。","州家费不赀，帑藏空储积。","间有小人儒，旁献生财策。","大帅令龚黄，岂愿闻此画。","夏潦苦不多，秋旱势如炙。","愿君在莒心，端不渝畴昔。","蔡人即吾人，一视孰肥瘠。","筑事宜少宽，纾徐俟农隙。","至如浮屠宫，底用吾儒力。","彼役犹有名，何名尸此役。","君言虽怂恿，帅意竟缩瑟。","同年义弟兄，王事同休戚。","相辨色如争，相与情似昵。","余言似太戆，有君前日癖。","责人斯无难，亦合受人责。","我既规君过，君盍砭我失。","面谀皆相倾，俗子吾所嫉。"],"title":"简同年刁时中俊卿诗"}
