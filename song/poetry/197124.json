{"author":"苏辙","id":197124,"strains":["仄平仄仄仄平平，仄平仄仄仄平平。","平○仄平平仄仄，仄仄仄仄平平平。","平平○仄仄平仄，○平仄仄平仄平。","平平仄仄平仄仄，仄仄○仄平仄平。","仄平仄○平○仄，仄平平平○○平。","平平仄仄仄平仄，仄仄仄仄平仄平。","平平仄平○仄仄，平仄仄仄平平平。","平○仄仄仄○仄，平平仄仄平平平。","○平仄平仄仄仄，平仄○仄○平平。","平平平仄仄仄仄，仄仄仄仄平仄平。","仄平仄仄仄仄仄，仄仄平仄○平平。"],"paragraphs":["柳湖万柳作云屯，种时乱插不须根。","根如卧蛇身合抱，仰视不见蜩蝉喧。","开花三月乱飞雪，过墙度水无复还。","穷高极远风力尽，弃坠泥土颜色昏。","偶然直堕湖中水，化为浮萍轻且繁。","随波上下去无定，物性不改天使然。","南山老松长百尺，根入石底蛟龙蟠。","秋深叶上露如雨，倾流入土明珠圆。","乘春发生叶短短，根大如指长而坚。","神农尝药最上品，气力直压锺乳温。","物生禀受久已异，世俗何始分愚贤。"],"title":"柳湖感物"}
