{"author":"李纲","id":243193,"strains":["仄仄仄平平，仄仄仄仄平。","○平○仄平，仄仄○平平。","平平仄仄平，仄仄平仄平。","仄仄○仄仄，仄仄平○平。","○○仄平平，仄仄平平○。","仄仄仄仄仄，○平仄平平。","平平平仄平，平仄仄平平。","平平仄平仄，仄仄仄仄平。","仄？仄仄平，仄仄○仄平。","○平平仄○，仄仄平平平。","○平仄平仄，平仄平平平。","○仄平平平，仄仄平仄平。","○○仄仄平，仄仄平仄平。","仄○仄仄平，仄仄仄○平。","平平仄平平，仄仄仄平平。","仄仄平仄平，仄平仄○○。","仄仄平仄仄，仄仄平仄平。","平平仄仄仄，仄仄平仄平。","平仄平仄仄，平平仄平平。","仄平仄仄仄，仄仄平仄平。","平仄仄平○，仄仄仄○平。","○平？平仄，平仄平平平。","仄平仄平仄，仄仄仄○仄。","平仄仄平仄，平仄平○平。","仄仄仄○仄，仄仄平平平。","仄平仄○平，仄平平平平。"],"paragraphs":["我昔谪沙溪，尔送至虎丘。","相携观剑池，共坐苍崖陬。","霜寒草木衰，肃肃天地秋。","慷慨论世故，岂复知离愁。","中间谪云安，尔病家山留。","独与仲及叔，分携浙江头。","潮声来海门，风雨助飕飕。","银涛蹙天起，泛此一叶舟。","及玆谪武昌，尔复从我游。","回环溪壑间，渺若双沙鸥。","长江快清旷，庐阜探奇幽。","行尽江南山，始次湖外州。","传闻浙郡兵，盗用官库矛。","夜深赤白丸，杀吏起相雠。","怀家动归心，触热遽还辀。","作别今几时，此情浩难收。","块处谁共语，把酒无与酬。","凭髙欲望远，独上黄鹤楼。","吴越天杳杳，风烟晚悠悠。","顾嗟祢处士，坐困鹦鹉洲。","胡虏气方横，盗贼起如蟊。","中原腤锋镝，江汉屯貔貅。","尔归议迁徙，已有定论不。","黄屋尚飘泊，吾敢怀燕休。","但愿复相见，一解无穷忧。","泫然念苍生，岂为吾身谋。"],"title":"怀季言弟并简仲辅叔易"}
