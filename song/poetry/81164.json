{"author":"张镃","id":81164,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["画桥烟重柳垂垂，露湿衣裳透始知。","丹桂花香墙畔起，水葓枝影席间移。","思量究竟都如梦，恋着休闲煞不痴。","夜半江潮声正熟，归来才是欲眠时。"],"title":"次夜月色复佳游霞川锦池二首  其二"}
