{"author":"苏颂","id":179038,"strains":["平平仄仄平平仄，仄仄○平平仄仄。","仄平平仄○仄平，○仄○平仄平仄。","仄平仄仄仄○仄，仄仄仄○仄平仄。","仄平平仄平仄平，平仄平○仄平仄。"],"paragraphs":["蠉飞蠕动诚微物，尺素轻盈谁画出。","一朝君手将动摇，犹似吟风欲跳逸。","竹梢草际弄轻翰，水墨浅深见纤质。","昔人徒爱明月诗，何似今看老师笔。"],"title":"题画草虫扇子"}
