{"author":"高翥","id":97401,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["高阁临江可契心，兴来时得一登临。","山云浦树重重合，野水汀蒲日日深。","鸦背夕阳供晚哺，蝉迎凉吹试秋吟。","倚阑尽见诸峰出，如对风流李翰林。"],"title":"登九华楼"}
