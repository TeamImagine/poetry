{"author":"萧立之","id":131890,"strains":["平平仄仄仄仄仄，○平平仄仄仄仄。","平平仄仄平仄平，平平仄平仄平仄。","仄平仄仄平仄平，平平平仄平平平。","平平仄仄仄仄仄，平平仄仄平平○。","仄平仄仄仄仄仄，仄平平仄平仄仄。","平平仄仄仄平平，仄仄平平仄平仄。","仄○仄平仄仄仄仄平，仄平平仄仄仄平。","平平平仄仄仄仄，仄仄平仄仄仄平。","仄○○仄仄平仄，平平仄仄平仄仄。","平平仄仄仄平○，平仄平平平仄仄。"],"paragraphs":["南山有虎额欲白，当年冯妇搏不得。","牛羊食尽麋鹿无，樵苏不来道榛棘。","莫徭客子心胆雄，鸡翎衔矢山桑弓。","凭林翳树毙一发，狐鸣雀噪寒山空。","向来雾雨不下食，也知文采真足惜。","萧森素壁动斓斑，猛气雄姿见风格。","我如杜陵不愿施锦鲸，琢诗包卷送赠君。","知君家学有太极，自是皋比席上人。","翦裁更入革工手，高堂寝处魑魅走。","尊前一色老莱衣，为太夫人千载寿。"],"title":"虎皮送周竹友"}
