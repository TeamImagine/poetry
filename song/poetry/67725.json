{"author":"舒邦佐","id":67725,"strains":["平平仄仄仄，平仄平平仄。","仄仄仄平平，仄仄平仄仄。","仄仄平仄○，仄仄○平仄。","仄仄平平仄，平平仄平仄。","平○仄仄平，仄仄○平仄。","○平仄平仄，平仄平平仄。","仄仄仄平平，仄平○平仄。"],"paragraphs":["穷冬万木脱，风叶无停计。","老树露槎牙，四旁谁拥蔽。","泛视林莽间，一一献憔悴。","昨夜新阳复，根荄抱生意。","天将九转丹，一粒回元气。","三阳即为泰，原野争明媚。","老树亦逢春，绿阴看垂地。"],"title":"至后有感"}
