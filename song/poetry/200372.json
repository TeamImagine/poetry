{"author":"孔武仲","id":200372,"strains":["仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["假山砌叠真相似，双竹浇培画不如。","万屋尘嚣无间断，一轩气象自清虚。","持斋欲趁龙华会，升座能翻贝叶书。","官罢亦将辞北阙，携笻先访故人居。"],"title":"留别真戒讲师"}
