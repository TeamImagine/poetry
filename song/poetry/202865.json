{"author":"释道潜","id":202865,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["文章炜烨动当时，隽乂虽多不并驰。","解激颓波旋往古，独怜夫子抱青规。","山川淑气真能感，宇宙雄名岂浪垂。","未信长途老天马，行看蹴踏上瑶池。"],"title":"赠子固舍人  其一"}
