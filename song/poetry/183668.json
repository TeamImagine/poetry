{"author":"刘攽","id":183668,"strains":["平平仄仄仄仄仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["年光过眼日复日，世事无成三十三。","尚子几时当毕嫁，仓公殊恨不生男。","老知尚白书无益，贫作归田计不堪。","传剑由来笑逢掖，簿书何必减清谈。"],"title":"年三十三"}
