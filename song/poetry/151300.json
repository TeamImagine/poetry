{"author":"杨公远","id":151300,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["转眼才余五日春，东奔西走废光阴。","一泓砚里谋生意，几句诗中写客心。","贯斗冲牛雷焕剑，高山流水伯牙琴。","莫将未遇添惆怅，自有名公为赏音。"],"title":"闷书  其一"}
