{"author":"陆游","id":36419,"strains":["平仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平平平平，仄平仄仄仄平平。","平平仄仄平平仄，仄仄平平仄仄平。"],"paragraphs":["流汗沾衣喘不供，孰知有此快哉风。","新凉忽觉从天下，残暑真成扫地空。","恰转轻雷过林坞，已吹好雨到帘栊。","幽人病愈闲无事，剩赋歌诗乐岁丰。"],"title":"八月一日微雨骤凉"}
