{"author":"陆游","id":38929,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄仄平。","平平仄仄平仄仄，仄仄平平仄仄平。","仄仄平平平仄仄，仄平平仄仄平平。"],"paragraphs":["龙飞回首尚如新，忽阅人间四十春。","圣主已严天上驾，孤臣归作道傍民。","倾河尚恨难供泪，卫社何由得致身。","独立秋风吹白发，感恩肝胆漫轮囷。"],"title":"望永阜陵"}
