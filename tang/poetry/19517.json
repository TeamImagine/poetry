{"author":"姚合","id":19517,"strains":["平平平仄仄，平仄仄平平。","平仄○平仄，○平仄仄平。","平平平○仄，平仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，○平平仄平。"],"paragraphs":["杭人遮道路，垂泣浙江前。","谯国迎舟舰，行歌汴水边。","周旋君量远，交代我才偏。","寒日严旌戟，晴风出管弦。","一杯诚淡薄，四坐愿留连。","异政承殊泽，应为天下先。"],"title":"送裴大夫赴亳州"}
