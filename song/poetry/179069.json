{"author":"苏颂","id":179069,"strains":["仄平仄平仄，仄仄仄平仄。","平仄平平仄，仄仄仄平仄。","仄仄仄平平，仄平平○仄。","平平仄仄平，仄仄平平仄。","仄平平仄仄，仄仄仄平仄。","平○仄平仄，○仄仄平仄。","仄仄仄○仄，○平仄平仄。","平平○仄平，仄平平仄仄。","仄仄仄仄平，平平仄平仄。","○仄平仄平，仄平平仄仄。","仄仄平平平，平平仄平仄。","平仄○平仄，平○仄平仄。","平平仄平仄，平仄○仄仄。","平仄仄○○，○平○平仄。","仄仄平平平，○○仄仄仄。"],"paragraphs":["桧生本修直，此种特殊异。","高不盈寻丈，广乃遍阶砌。","短干自坚强，附枝交荫翳。","森然葆羽欹，隠若虬龙坠。","不知何代有，木老色弥翠。","尝闻古仙者，应化在兹地。","手植有遗迹，深根几千岁。","神灵应护持，道宫存款识。","自此物色繁，因为圃人利。","封殖虽地宜，屈蟠由巧智。","以彼凌云姿，还同蔽牛类。","拳曲如能寿，轮囷不为器。","谁云矫生质，终亦遗世累。","诗伯一留题，禅丛重增贵。","岂若榴柽然，空传草木记。"],"title":"和蒋颖叔亳州矮桧"}
