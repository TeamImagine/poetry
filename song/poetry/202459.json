{"author":"陆佃","id":202459,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["探尽骊龙凿尽鲵，明珠未出价犹低。","晋人已觉蟛蜞误，汉客仍从豹鼠跻。","到底错薪须刈楚，从来得兔要忘蹄。","他时若缀三经后，五色云中有紫霓。"],"title":"尔雅新义成查许国以诗见惠依韵答之二首  其二"}
