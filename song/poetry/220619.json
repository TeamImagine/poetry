{"author":"邹浩","id":220619,"strains":["仄平平仄平，仄平平仄平。","平仄仄仄仄，平仄平平平。","仄平仄平平，平仄平仄○。","仄仄○仄仄，仄平○仄平。","仄平仄仄仄，平平仄？平。","仄仄○仄○，平○仄○平。","仄仄平仄仄，仄仄平仄平。","平平仄平仄，仄仄平平平。","仄平仄平仄，平仄平平平。","平仄平仄仄，仄仄○仄平。","平仄仄仄平，○仄平平平。","平平仄仄平，仄仄平仄平。","○平平仄平，仄仄平平平。"],"paragraphs":["斵轮知读书，解牛知养生。","天下一致耳，冰泮无余情。","向来所筌蹄，俄已蜩甲轻。","岂必吟泽畔，始为当世清。","鲁堂殆庶几，居然黜聪明。","蠢蠢冠屦间，胸中妙难名。","鼓铸虽有自，竟脱模范成。","诗翁既迁去，委蜕今韩城。","闭门作龙蛰，端俟风雷惊。","文史聊寄径，与古将抗衡。","何以识此心，标榜辉前楹。","他年付卷舒，会见推善鸣。","应怜刘季陵，寂寞初无声。"],"title":"鲜于大受蜕轩"}
