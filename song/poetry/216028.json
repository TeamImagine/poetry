{"author":"张耒","id":216028,"strains":["仄平○平○○仄，仄平仄平○仄仄。","平平○仄平平平，仄仄仄○平仄仄。","○平平仄仄平仄，○○平平平仄仄。","仄○平仄仄仄仄，平○仄仄平平仄。","仄平平平仄平仄，仄仄平平仄平仄。","仄平平仄仄平平，○仄平平仄平仄。","仄平仄平平仄仄，平仄平平○仄仄。","平平仄仄仄平仄，仄仄平平仄平仄。","平平仄平平仄仄，仄仄平平○仄仄。","仄平○仄仄平平，仄仄仄仄○平仄。","仄○平平仄仄仄，平仄仄仄○平仄。","平平仄仄仄平仄，仄仄平仄平平仄。","平○仄仄仄平仄，仄仄平平○仄仄。","平平仄仄仄平平，平仄平平○平仄。","平平平平○仄仄，平仄仄平○仄仄。","仄平平仄仄仄仄，仄仄仄仄平平仄。","平平仄仄平仄仄，仄仄○平仄平仄。","仄平仄仄仄仄○，平仄平平仄平仄。","仄平平仄○仄仄，仄仄○平平仄仄。","仄平○仄平○平，平仄平○平仄仄。"],"paragraphs":["久知疏慵难应接，勉强一官亲讼牒。","羁穷正似鸠无巢，摆去不如鱼有鬣。","从来书史钝蹊径，更叹诗骚穷事业。","几思狐白易絮纩，羞褫旧服求新袷。","又怜夸毗竟何得，把玩区区一蚊睫。","久知趋向合饥寒，正藉文章漫嚅嗫。","紫微丈人椽作笔，谁得羸师传谍谍。","知擒敢慢武侯纵，有阱前知鲁侯敜。","荒芜满编求指摘，望以余光分暐烨。","乃蒙称屈力褒扬，不意粪壤藏诸箧。","获如丘陵饱则可，良御不悦犹非猎。","平生遇赏有君子，处世虽钝吾知捷。","清闲得食学官禄，愿以诗书填吻颊。","牙悬喜校邺侯签，藤织新成沈郎笈。","晁公声名三十载，余事笔踪传法帖。","紫芝眉宇望不远，屈指数日无旬浃。","黄衫健步书见赐，紫诰除官等何躐。","久怀薄技待后乘，宣管盈囊纸来歙。","坐乖前计空惋怅，袖里从今双手压。","醉归应被官长瞋，来饱徒劳方朔腊。"],"title":"赴亳州教官次韵和中书钱舍人及亳州守晁美叔见赠"}
