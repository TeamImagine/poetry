{"author":"王十朋","id":22657,"strains":["平仄平平仄仄平，平平平仄仄平平。","平平仄仄平仄仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["兰玉盈庭戏彩衣，颜如童子寿期颐。","临行四绝胜四偈，遁世五休高五噫。","蓝袖晚霑天子命，芳樽首致使君词。","谁云汲冢藏书富，应愧无公千首诗。"],"title":"致政宋承事挽词"}
