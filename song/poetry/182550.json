{"author":"强至","id":182550,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["君王从此不南忧，善付名郎第一州。","笳鼓出严千骑从，旌麾坐制九诸侯。","城巅观阁屏间见，江底乾坤镜里浮。","门下贤豪常满榻，却应仲举减风流。"],"title":"送程公辟郎中知洪州二首  其二"}
