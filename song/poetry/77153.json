{"author":"马之纯","id":77153,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当时风俗尚清谈，笑道公心瓦石含。","临难此曹皆处女，惟公一个是奇男。","一门忠孝真难得，六代衣冠孰与参。","墓草没头人不见，令人惆怅极无堪。"],"title":"卞壸墓"}
