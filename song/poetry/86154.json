{"author":"韩淲","id":86154,"strains":["平平仄平仄，仄仄○平仄。","平平平仄平，仄仄仄平仄。","平○仄平仄，仄仄平仄仄。","仄仄仄仄仄，平平平平仄。","仄平平仄仄，仄仄平○仄。","仄○平平平，仄仄仄平仄。","平平仄平仄，仄仄仄平仄。","仄仄平平仄，平平平仄仄。"],"paragraphs":["春光作花事，领略过溪上。","寒凄风雨余，草树亦舒放。","红深海棠径，蜀锦开步障。","得酒一以醉，幽情为之畅。","主人良好事，举白欣相向。","坐间多豪英，笑倒语弥壮。","归涂踏微潦，满目列青嶂。","顾予何为者，追随生怅望。"],"title":"周景瑜置酒东园看海棠分韵得上字"}
