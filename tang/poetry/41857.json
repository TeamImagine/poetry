{"author":"齐己","id":41857,"strains":["仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["竹如翡翠侵帘影，苔学琉璃布地纹。","高卧更无如此乐，远游何必爱他云。","闲听谢朓吟为政，静看萧何坐致君。","只恐老身衰朽速，他年不得颂鸿勋。"],"title":"荆州新秋寺居写怀诗五首上南平王 一"}
