{"author":"吕南公","id":208714,"strains":["仄平仄仄仄平仄，仄仄平平仄仄仄。","仄仄平平平仄仄，平平仄仄仄仄仄。","平平仄仄平平平，仄仄平平仄仄平。","平仄仄平仄仄仄，平平仄仄仄平仄。"],"paragraphs":["百年长短有愁兼，世味如今岂足沾。","客路无聊贫苒苒，春风相值病厌厌。","辞章漫与前贤并，气调终遭俗士嫌。","安得一廛闲散去，耕桑吟醉似陶潜。"],"title":"百年"}
