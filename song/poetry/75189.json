{"author":"赵蕃","id":75189,"strains":["仄仄平平仄仄平，仄平仄仄仄平平。","平平平仄仄平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["几向图经问水源，未知蜀道远如天。","书题无自寄鸿雁，鸟语不堪闻杜鹃。","已自草堂参句法，更于锦里醉风烟。","使行万里无空反，乞与新诗到处传。"],"title":"寄陈择之"}
