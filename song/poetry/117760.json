{"author":"戴昺","id":117760,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["俗尘汩汩负清游，重出城来已暮秋。","水洗柳根欹断岸，霜摧芦叶拥荒洲。","乡音不到愁来雁，野性无拘羡去鸥。","可惜一堤明月好，隔关难作夜深留。"],"title":"秋暮出关即事"}
