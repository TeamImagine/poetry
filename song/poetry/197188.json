{"author":"苏辙","id":197188,"strains":["仄仄平平仄，○平仄仄○。","平平仄仄仄，平仄仄平平。","平仄平平仄，平平仄仄平。","平平仄平仄，仄仄仄平平。","平○平平仄，平○仄仄平。","平平仄平仄，仄仄○平平。","平仄平○仄，平平仄仄平。","○平仄○○，仄仄仄平平。"],"paragraphs":["信美非吾土，三吴一水中。","亭高望已极，舟入去无穷。","朝市知安在，湖山信有功。","遨游逐凫鸭，饮食数鱼虫。","波浪喧朝夕，梅烝变绿红。","逢人问京洛，去国长儿童。","同舍情相接，邻邦信屡通。","相邀欲相过，道里讯溪翁。"],"title":"次韵子瞻余杭法喜寺绿野亭怀吴兴太守孙莘老"}
