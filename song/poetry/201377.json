{"author":"彭汝砺","id":201377,"strains":["仄仄平平平，○平○仄平。","仄仄平平仄，平平仄仄○。","仄平○平仄，仄仄仄仄平。","仄平仄平仄，平仄平平平。","仄仄仄平平，仄仄仄仄平。","仄平平仄平，平仄仄平平。","仄仄平仄平，仄○平仄平。","○○仄○仄，仄仄仄仄○。"],"paragraphs":["古寺前无廊，空林中有亭。","淅水为襟带，萧山作画屏。","仰高听流水，志体得所宁。","不能念羁旅，天地俱浮萍。","举首望飞泉，日暮未肯归。","夜凉多好风，明月有清辉。","一举随所之，不如鸿鹄飞。","思亲泪如雨，有露亦在衣。"],"title":"内乡先春"}
