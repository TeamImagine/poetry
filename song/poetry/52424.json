{"author":"释宝昙","id":52424,"strains":["平仄平平平仄仄，平平仄仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["前日山茶冰雪中，东风得意试为容。","桃花笑日面皮破，柳叶抹烟眉晕重。","帘幕风前斜入燕，色香丛里闹团蜂。","湖山一梦残灯火，西子当年态正浓。"],"title":"春日怀湖上"}
