{"author":"陈文蔚","id":83210,"strains":["平平仄仄平平仄，○平仄仄平平仄。","平平仄仄○平平，仄平平仄仄平仄。","平平仄平平仄仄，仄仄仄○平仄仄。","平平仄仄仄平平，仄○仄仄○平仄。","平平平仄仄平仄，平平仄仄○○仄。","○平平仄仄平平，仄平仄仄仄平仄。","平○仄仄仄平平，平○仄仄平平仄。","平平仄仄○仄平，平○平仄平平仄。","平仄平○仄平仄，仄平○仄平平仄。","平平平仄仄平○，平平○仄仄○仄。","平平仄平仄平平，仄○平仄平○仄。","平平平平仄仄平，仄平仄仄平平仄。","平平平平仄平仄，仄仄平仄平平仄。","仄仄○仄○平平，仄仄仄平○仄仄。"],"paragraphs":["吾家本是田家子，其先世世居田里。","儿因逐食浪飘蓬，欲归无以供甘旨。","吾翁亦能甘淡薄，日夕饭疏而饮水。","浑然质朴古人风，固应自有长生理。","筋骸虽老自康健，聪明少壮犹难比。","了无机械足怡神，不生嗜好彊精髓。","人间可慕是荣华，人间可羡为豪侈。","荣华有似庭下花，芳菲之日知能几。","豪侈真如草头露，不能顷刻朝阳里。","谁知贫贱自安分，年年如此只如此。","吾乡自来丙山高，位当南极崔嵬起。","吾家门门对此山，算高欲与山同纪。","加之西邻与东舍，往往黄发皆儿齿。","酒熟长愿相招呼，一笑忘形相汝尔。"],"title":"戊寅老人生旦"}
