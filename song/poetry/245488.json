{"author":"张纲","id":245488,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄仄平平仄平。","平仄平平仄平仄，仄平平仄仄平平。"],"paragraphs":["西山忽与老人期，未报深恩忍复思。","燕及祖风从少小，与闻家训识操持。","聊从诸舅纪遗行，深愧外孙无好辞。","悬想追封在他日，附书名传有佳儿。"],"title":"外祖李承事挽词二首  其二"}
