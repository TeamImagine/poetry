{"author":"程俱","id":235389,"strains":["仄平仄平○，仄仄平仄仄。","平平仄○仄，仄仄仄仄仄。","仄平○仄仄，仄仄平平仄。","平平平仄仄，仄仄仄平仄。","平平仄平仄，○仄平平仄。","○平仄平仄，仄仄仄○仄。"],"paragraphs":["丈人意何长，纵目文史足。","琅然五行落，洞视不再读。","作书兼远奘，众妙探玄竺。","时时歌四始，笑捧五经腹。","高堂发新稿，重复罗籖轴。","观之类窥管，讽味得膏馥。"],"title":"西安谒陆蒙者老大夫观著述之富戏用蒙老新体作  其一"}
