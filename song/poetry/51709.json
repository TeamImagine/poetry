{"author":"喻良能","id":51709,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["蓝田松下日栖迟，不比韩公作记时。","鹢首千行攀别泪，牛腰几轴送行诗。","我无楚尾歌来暮，君有齐民颂去思。","自是中年多作恶，可堪烟雨话分离。"],"title":"送交代李丞元举"}
