{"author":"姚合","id":20041,"strains":["仄仄仄仄平，平仄仄仄○。","仄仄仄仄仄，仄平仄平平。","仄仄平平平，平仄○仄平。","○平仄平仄，仄仄平○平。","平仄平仄平，仄仄仄平平。","仄平仄平仄，仄仄仄仄平。","仄平仄平平，仄仄仄仄平。","仄仄平仄仄，仄仄平平○。","仄平平仄○，仄○仄仄○。","○平仄仄平，仄仄仄仄平。","平仄仄○平，○平平平平。","平仄仄仄仄，仄仄仄仄平。"],"paragraphs":["滥得进士名，才用苦不长。","性癖艺亦独，十年作诗章。","六义虽粗成，名字犹未扬。","将军俯招引，遣脱儒衣裳。","常恐虚受恩，不惯把刀枪。","又无远筹略，坐使虏灭亡。","昨来发兵师，各各赴战场。","顾我同老弱，不得随戎行。","丈夫生世间，职分贵所当。","从军不出门，岂异病在床。","谁不恋其家，其家无风霜。","鹰鹘念搏击，岂贵食满肠。"],"title":"从军行"}
