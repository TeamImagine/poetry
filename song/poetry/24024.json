{"author":"宋祁","id":24024,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["自君入佐张苍计，直室深扃老氏关。","顾我偶陪螭陛立，无人并驾鹿车还。","红牙干利资良画，缥帙劳功积厚颜。","几日归休期一笑，新醪浮白早黎殷。"],"title":"寄郭仲微"}
