{"author":"方回","id":148788,"strains":["平平仄仄仄平平，平仄平平仄仄平。","平仄仄平仄仄仄，平平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["降原陟𪩘敢嫌赊，风物元从僻处嘉。","晴日缓行果下马，春山初试雨前茶。","野桥潇洒泉如雪，石壁巉岩藓自花。","剩欲移居此中住，便依诗老作邻家。"],"title":"次韵谢遁翁吴山长孔昭三首  其三"}
