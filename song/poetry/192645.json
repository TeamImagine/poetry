{"author":"郭祥正","id":192645,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乍出锋铓赣石来，仙都忽见五云开。","霓幡闪闪排真驭，珠网重重复绛台。","照水碧莲犹未变，遶坛红杏亦新栽。","刘郎去后谁行乐，壁上龙蛇半紫苔。"],"title":"吉州仙都观览前守李献父留题"}
