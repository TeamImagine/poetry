{"author":"岑参","id":57152,"strains":["仄仄○仄仄，仄○○平平。","平平仄平平，仄仄仄平平。","仄仄仄仄○，平仄仄平平。","平平仄仄仄，仄仄○平平。","平平平平仄，仄仄平○平。","平仄仄平平，仄仄平平○。","平仄○仄仄，平平仄平平。","仄仄○平仄，平平平仄平。","仄仄仄仄○，仄平平仄平。","仄仄仄○仄，仄平平仄平。","仄平仄平仄，仄平○仄平。","平仄仄仄仄，平仄平平平。","平平仄平平，仄仄○平平。","仄平仄平仄，平仄平○平。","仄仄○平仄，仄平平仄平。"],"paragraphs":["一驿过一驿，驿骑如星流。","平明发咸阳，暮及陇山头。","陇水不可听，呜咽令人愁。","沙尘扑马汗，雾露凝貂裘。","西来谁家子，自道新封侯。","前月发安西，路上无停留。","都护犹未到，来时在西州。","十日过沙碛，终朝风不休。","马走碎石中，四蹄皆血流。","万里奉王事，一身无所求。","也知塞垣苦，岂为妻子谋。","山口月欲出，先照关城楼。","谿流与松风，静夜相飕飗。","别家赖归梦，山塞多离忧。","与子且携手，不愁前路修。"],"title":"初过陇山途中呈宇文判官"}
