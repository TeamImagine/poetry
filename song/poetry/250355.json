{"author":"沈与求","id":250355,"strains":["仄仄平平平仄仄，平平平平○仄仄。","仄○平○仄仄平，平平仄仄平平仄。","平平○仄仄平平，平仄平○仄仄平。","平仄平平平仄仄，仄○仄仄仄平平。","平平仄仄○○仄，平仄平平仄平仄。","○平仄仄仄平○，仄仄○平平仄仄。","仄仄平平仄仄平，平平仄仄仄平平。","仄仄平平○仄仄，平仄○平仄平仄。"],"paragraphs":["上谒军门宜杖策，谁为兵家分主客。","猛将翻乘下濑船，幽人退整登山屐。","山泉闻似百花潭，山曲盘回十里岩。","丘壑夔龙人太息，那将捷径比终南。","吾邦旧事论三癖，佳处还堪记游历。","深讥表饵误朝廷，急赞烝尝安庙室。","避地来居水遶村，凫鹥哺子竹生孙。","苜蓿堆盘从野食，人爱当年二千石。"],"title":"葛鲁卿再和复用前韵奉酬  其一"}
