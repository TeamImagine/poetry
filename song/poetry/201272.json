{"author":"彭汝砺","id":201272,"strains":["仄○○平平，仄仄仄仄仄。","仄平平仄平，仄仄○平仄。","平平仄平仄，仄仄仄仄仄。","平平仄仄仄，仄仄平平仄。","平平平仄仄，平仄平平仄。","仄仄平仄平，○○仄平仄。","○平仄平仄，○仄平○仄。"],"paragraphs":["我将行西城，曲指计日月。","汝来今几时，已卜钱塘别。","吾衰况多病，冉冉鬓已雪。","安能久去汝，漫自投羁绁。","田园苟可饭，声利非吾屑。","与汝归去来，相看至耆耋。","苍茫尚无涘，空复愁如结。"],"title":"行西城"}
