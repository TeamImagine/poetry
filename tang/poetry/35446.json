{"author":"曹松","id":35446,"strains":["仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["未识佳人寻桂水，水云先解傍壶觞。","笋林次第添斑竹，雏鸟参差护锦囊。","乳洞此时连越井，石楼何日到仙乡。","如飞似堕皆青壁，画手不强元化强。"],"title":"桂江"}
