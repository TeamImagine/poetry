{"author":"韦骧","id":190210,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平生落落多豪气，万里区区赴冷官。","今日送君非故闬，一樽为我尽情欢。","解舟吴浦江云重，策马并门塞雪寒。","富贵功名行孰御，古来新沐必弹冠。"],"title":"送浦大会甫赴榆次"}
