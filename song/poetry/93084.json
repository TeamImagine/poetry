{"author":"刘宰","id":93084,"strains":["仄平仄仄仄仄平，仄平仄仄平仄平。","平平仄仄○仄平，平平仄仄平平平。","仄平○○仄仄平，仄平仄仄平平平。","仄平仄仄○平平，○平仄仄平仄平。","平平平仄仄仄平，仄仄仄仄仄仄平。","平平平仄平仄平，仄平平○仄仄平。","平平平平仄仄平，平平仄仄平平平。"],"paragraphs":["向来肉食昧远谋，坐谈欲复千古雠。","良平不逐胜诡游，毛锥竟作书生羞。","楚山苍苍楚水流，甲光向日金鳞稠。","酒阑一笑看吴钩，将军意气倾九州。","先生身短智则修，百炼可使绕指柔。","安边端藉帷幄筹，泮宫还献馘与囚。","英声南来动冕旒，貂蝉未必生兜鍪。"],"title":"送王颖叔分教山阳"}
