{"author":"欧阳修","id":79211,"strains":["平仄平仄仄，仄平平仄平。","平平平仄○，仄仄仄平平。","平仄仄仄仄，仄平仄平平。","○○平仄仄，仄仄仄平平。","仄仄仄平仄，平平平仄○。"],"paragraphs":["吾爱陶靖节，有琴常自随。","无弦人莫听，此乐有谁知。","君子笃自信，众人喜随时。","其中苟有得，外物竟何为。","寄谢伯牙子，何须锺子期。"],"title":"夜坐弹琴有感二首呈圣俞  其一"}
