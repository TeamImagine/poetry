{"author":"陈造","id":59063,"strains":["平平○平仄平平，仄仄仄仄仄仄平。","平平平仄仄平平，平平仄仄仄仄平。","仄仄仄仄平平平，平仄平仄平仄平。","平平仄仄平仄平，仄平仄平平○平。","仄平仄仄仄仄平，仄平平平仄平平。","平仄仄仄仄平○，仄仄仄仄平平平。","仄仄○仄平仄仄，仄仄平仄平平平。","仄仄仄仄平平平，仄仄平仄仄仄平。"],"paragraphs":["寒风折人粟生肤，局坐掩户孰与娱。","吾宗高义驾为迂，新诗烂粲慰槁枯。","一百十二骊龙珠，春意谁遣生座隅。","吾宗学力源委俱，决为巨川潴陂湖。","粉袍未脱口未餬，气凌云霄色敷腴。","肝肺向我每倾输，我老旧学惭榛芜。","妙语正赖君起予，不办瓜李酬瑶琚。","病鹤曳翮寒松臞，可复飞动索故吾。"],"title":"陈学正惠诗酬以长句"}
