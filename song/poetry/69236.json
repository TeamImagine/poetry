{"author":"赵善括","id":69236,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["当年种植到于今，用力虽劳用意深。","巨荫已容车马过，盘根宁畏雪霜侵。","两行冠剑大夫职，十万旌旗勇士林。","烈日流金路无尽，此时方识古人心。"],"title":"过前冈见毁松有感  其二"}
