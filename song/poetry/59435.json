{"author":"陈造","id":59435,"strains":["仄仄平平仄平仄，平平平仄平平平。","仄平仄仄仄仄平，平仄仄平平仄平。","仄仄仄平平仄仄，平平平仄仄平平。","平平仄仄平仄仄，仄仄仄平仄仄平。"],"paragraphs":["暇日枝筇对摇落，衰年悲感为谁多。","政疏里俗有嗫呫，身远贵游无孰何。","耐病阻陪吹帽醉，祛愁聊复击樽歌。","诗来起我湖海兴，梦逐狎鸥分白波。"],"title":"次韵周秀才"}
