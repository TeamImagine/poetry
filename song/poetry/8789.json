{"author":"张嵲","id":8789,"strains":["平平仄仄○，仄平仄○平。","平平○仄平，仄○仄仄平。","平仄仄平仄，仄仄平平平。","平平平○仄，仄仄平平平。","仄仄平平平，仄仄平平平。","平平仄仄仄，平平平仄平。","平平平仄平，仄仄平平平。","仄仄仄平仄，平平仄平平。","仄○平仄平，仄平平仄平。","平仄仄○○，平平平仄平。","仄仄○平仄，○仄平平平。","平仄平平仄，平仄平○平。","平○仄平仄，平○平仄平。","仄平仄平平，仄仄平平平。","平仄仄○仄，平○平平平。","仄仄平平仄，仄○平仄平。"],"paragraphs":["时危适远县，卧疴蔽疏篷。","浮舟难计程，一听水与风。","今日出江口，划见天边峰。","维舟邀胜士，杖策凌穹崇。","绝壁迤崩豗，可验秋涛雄。","镌崖佛像古，凭虚楼殿工。","沄沄窗外江，落落堦前松。","涧响雨滂濞，云生树玲珑。","揽胜欣远游，抚身悲转蓬。","忧乐未相偿，林霏生晚容。","却纵中流棹，回望青莲宫。","秋晚山萧寂，云散烟空蒙。","舟行转沙尾，微闻林外钟。","惜哉李膺船，去若孤征鸿。","晨暮一相失，云峤何年同。","若纵金门步，永遗尘外踪。"],"title":"游下岩寺先是刘宝学约于此相聚既而先进舟遂失胜业"}
