{"author":"李觏","id":113333,"strains":["平仄平平仄，○○仄仄平。","平平平仄仄，仄仄仄平平。","仄仄平平仄，平○仄仄平。","平平仄仄仄，平仄仄平平。","仄仄平○仄，○平仄仄平。","平平平仄仄，平仄仄平平。"],"paragraphs":["良友嗟尘网，相期物外游。","求珠非赤水，不死是丹丘。","几上麟交擗，樽中蚁乱浮。","仙家一度醉，人世几千秋。","药气多留鼎，茶香细出瓯。","尧人方旷荡，容易学巢由。"],"title":"同徐殿丞游麻姑山陈屯田闻之以诗见寄次韵第一首"}
