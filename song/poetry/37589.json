{"author":"陆游","id":37589,"strains":["平平平平仄仄平，仄仄平平平仄平。","仄仄仄平平仄仄，仄平仄仄平平平。","仄平仄仄仄仄仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["吾侪之生乙巳年，达者寥寥穷比肩。","退士一生藜藿食，散人万里江湖天。","忍贫不变我自许，挟术自营君岂然。","一事尚须烦布策，几时能具钓鱼船。"],"title":"赠童道人盖与予同甲子"}
