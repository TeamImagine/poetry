{"author":"周紫芝","id":240124,"strains":["平仄○平仄平仄，仄平平平仄平仄。","平平仄仄○仄平，○平仄平仄平仄。","平平仄仄仄仄平，仄平平仄平平平。","仄平○仄仄平仄，仄仄仄○○仄平。","平仄仄平○平平○平仄，平平仄仄平○仄。","仄平仄仄仄仄平，○仄平平仄○仄。","平平仄仄仄平平，仄仄○平仄平仄。"],"paragraphs":["礲石磨砖作新垒，角楼亭亭四边起。","谁家一曲长短歌，长安贵人葬蒿里。","东方作矣事若何，口珠腰带黄金多。","墓门重闭子孙泣，树上纸钱空满柯。","君不见胡骑南来相州路，仓皇尚觅韩王墓。","解鞍下马拜墓前，更遣羌兵作调护。","凭谁试问尔何为，定恐当年识吾父。"],"title":"长短歌"}
