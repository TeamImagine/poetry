{"author":"谢薖","id":231475,"strains":["平平仄平平，平仄平○仄。","平仄仄平仄，○平仄平仄。","平平仄平仄，仄仄仄平仄。","仄仄仄仄平，仄仄仄仄仄。","仄○平平仄，○平平仄仄。","仄平平仄仄，仄仄仄仄仄。","仄平平仄平，○仄仄○仄。","平平○○仄，仄仄仄仄仄。","仄仄平仄仄，平○仄平仄。"],"paragraphs":["春初韭争妍，秋末菘更好。","嗟我喜蔬食，如人嗜羊枣。","何尝厌滋味，政自乐枯槁。","念彼蝡蠢虫，性命欲自保。","变相惊蜊异，将糖嫌蟹躁。","故于园日涉，莳此可食草。","迩来秋雨余，三亩净如扫。","畦丁犹浸灌，小瓮亦自抱。","问许机事忘，何如汉阴老。"],"title":"灌园"}
