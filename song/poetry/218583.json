{"author":"郭三益","id":218583,"strains":["平○平仄平，仄平仄仄仄。","○平仄仄平，仄○平仄仄。","仄平平仄○，平平仄平仄。","○平平仄平，平仄平平仄。","平平仄平○，仄仄平平仄。","仄平平仄平，仄仄平平仄。","平平仄仄仄，仄仄平平仄。","平平仄平仄，仄仄平仄仄。","仄平仄平平，仄平○仄仄。","平仄仄○平，平仄○仄仄。"],"paragraphs":["羲和均四时，曜灵有急节。","沈迷簿领书，坐叹春事歇。","及兹新雨收，西郊轫初发。","苍顽山气嘉，奔悍溪流活。","风惊麦翻浪，水浄秧抽发。","渐穷萧寺幽，顿使烦襟豁。","蜂喧酿蜜翅，鸟落啼林血。","高僧日无事，种术畦亩阔。","绿苗已纾纾，紫花行复结。","吾欲访长生，终岁期采撷。"],"title":"题广度院"}
