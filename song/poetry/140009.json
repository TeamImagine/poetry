{"author":"王奕","id":140009,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["杜老当年识恨遗，与天争汉死奚疑。","伏羱犹忆分三日，老骥空悲混一时。","往事竟随东逝水，新题全是北来诗。","如今多景楼头酒，免得诸公赋黍离。"],"title":"题北固亭"}
