{"author":"岳珂","id":105763,"strains":["仄仄○仄○平平，仄仄平平仄仄平。","仄仄仄平平仄仄，仄平○仄仄平○。","仄平仄仄○○仄，仄仄平平仄○平。","平仄仄○平仄○，○平仄仄仄平平。"],"paragraphs":["路傍迎拜正纷纷，尚忆锄山话事因。","老去可怜心尚在，姓稀犹是耳曾闻。","驿追少日传行客，犬吠多年绝过军。","惭愧一钱无以称，殷勤寄语若耶云。"],"title":"晨日湖{氵父}至青口有数老父携筐筥拜道旁问之则山居之民绍定中尝以摘山为香兰寨兵所扰予时将指淮东为直之适见驺从闻予之姓曰是姓稀必吾官也以新茗为贽予笑遣去遮道不已因感其意却而谢之有赋"}
