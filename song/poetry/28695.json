{"author":"洪适","id":28695,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄仄平仄，平仄平平仄仄平。"],"paragraphs":["激浊扬清有渭泾，鞭鸾归去侍天庭。","文星持节光南斗，巨翼摩空击北溟。","黄木湾头波湛碧，阳关声里柳吹青。","莫辞更尽一杯酒，明日相思过短亭。"],"title":"韩提舶饯行致语口号"}
