{"author":"宋白","id":1430,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["春风平地谪花仙，红袅生香下九天。","艳欲背身垂玉箸，动如移步索金莲。","含情待去为云雨，忍笑佯来听管弦。","胧月轻寒应不惯，夜深浑拟傍藂眠。"],"title":"牡丹诗十首  其九"}
