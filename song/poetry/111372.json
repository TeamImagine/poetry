{"author":"刘克庄","id":111372,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["顷传汤序心倾挹，兹得姚钞手阖开。","朱子所疑非孔传，汉儒之罪甚秦灰。","时清纵未经筵召，岁晚宁无掌故来。","揽辔远臣惭力薄，不能为国论遗材。"],"title":"题余干姚三锡书钞"}
