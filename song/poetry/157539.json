{"author":"韩维","id":157539,"strains":["平平仄仄平仄平，仄仄仄○平平平。","平○仄仄平仄仄，平仄仄仄仄仄平。","仄平平平○仄仄，仄仄○仄○平仄。","平平仄平平仄平，平平仄平仄平仄。","平平仄○仄平仄，仄平仄平仄平○。"],"paragraphs":["穷冬不雪天子忧，既祷乃降惟神休。","人间半夜天地白，灵泽一洒万汇周。","乃知天人相响影，自古王者重修省。","登贤黜邪朝序清，锄奸戮妖海波静。","群公不劳岁奔走，四时不干雨旸正。"],"title":"和圣俞喜雪"}
