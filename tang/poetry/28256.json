{"author":"陆龟蒙","id":28256,"strains":["仄仄平平平仄平，平○仄仄仄平平。","平○仄仄仄平仄，仄仄仄平平仄平。","平平仄仄○平仄，平仄平平仄平○。","平○仄仄○平平，○○平平仄平仄。","平平仄仄○平仄，平仄平平仄平仄。","平平仄仄仄平平，仄仄○平平仄仄。","平平仄仄仄○平，仄仄平平平仄平。","平平仄仄仄仄仄，仄仄仄平○仄平。","平仄仄○仄平仄，仄平仄仄○平仄。","平仄仄平○仄仄仄平平，平仄平平平仄仄。"],"paragraphs":["偶系渔舟汀树枝，因看射鸟令人悲。","盘空野鹤忽然下，背翳见媒心不疑。","媒闲静立如无事，清唳时时入遥吹。","裴回未忍过南塘，且应同声就同类。","梳翎宛若相逢喜，祗怕才来又惊起。","窥鳞啄藻乍低昂，立定当胸流一矢。","媒欢舞跃势离披，似谄功能邀弩儿。","云飞水宿各自物，妒侣害群犹尔为。","而况世间有名利，外头笑语中猜忌。","君不见荒陂野鹤陷良媒，同类同声真可畏。"],"title":"鹤媒歌"}
