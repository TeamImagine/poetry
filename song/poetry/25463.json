{"author":"曾协","id":25463,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["水轩幽会六人同，夜色苍茫蜡炬红。","淅淅好风天似水，纷纷高论气如虹。","罚筹猬起觞无算，醉骨山颓榼屡空。","却坐胡床看月上，对人楼殿有无中。"],"title":"夜饮枕流次日以诗记陈迹"}
