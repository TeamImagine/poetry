{"author":"祖无择","id":113758,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["寒食春光正好夸，小筵应免负芳华。","清谈且喜交挥麈，赌酒何须要画蛇。","泼火雨余微绿润，落花风急乱红斜。","幕中有客应惆怅，今日全输太守家。"],"title":"清明日与二三宾客赏花陈判官为推勘他州事不预是会以诗抵予因次其韵酬之"}
