{"author":"李彭","id":233246,"strains":["仄平平仄仄平仄，仄仄平平平仄仄。","仄仄平平仄仄平，仄仄仄平平仄仄。","平平仄仄仄平平，仄仄平平仄仄平。","仄仄平平平平仄，平平仄仄仄平平。"],"paragraphs":["脑脂遮目乏风味，宴坐禅床真得计。","赤眼归宗近似之，面壁少林聊复尔。","东坡妙语久犹新，治目常存如治民。","但学曹参相齐法，清夷王度不无人。"],"title":"病目宴坐"}
