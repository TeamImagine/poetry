{"author":"李白","id":56122,"strains":["仄仄平仄平，平平平仄○。","仄平○仄仄，平仄平平平。","仄平仄仄仄，仄仄平平平。","仄平仄平平，仄仄仄仄平。","仄平仄仄仄，仄仄○平平。","仄仄仄仄平，平仄平平平。","平平仄仄仄，平仄平平平。","平平仄仄仄，仄仄平平○。","仄仄仄仄平，平平平仄平。"],"paragraphs":["五月梅始黄，蚕凋桑柘空。","鲁人重织作，机杼鸣帘栊。","顾余不及仕，学剑来山东。","举鞭访前途，获笑汶上翁。","下愚忽壮士，未足论穷通。","我以一箭书，能取聊城功。","终然不受赏，羞与时人同。","西归去直道，落日昏阴虹。","此去尔勿言，甘心为转蓬。"],"title":"五月东鲁行荅汶上君"}
