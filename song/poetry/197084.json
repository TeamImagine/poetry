{"author":"苏辙","id":197084,"strains":["平平仄仄平，平仄仄平仄。","平平仄平仄，平仄○平仄。","仄仄平仄仄，○仄仄仄仄。","平平仄平仄，仄仄○仄仄。","平平仄平○，仄仄仄平仄。","平平仄○仄，平仄仄○仄。","仄○仄仄平，仄仄平仄仄。","平平仄平仄，平仄仄平仄。","仄○仄仄仄，仄仄仄平仄。","○仄平○○，仄仄平平仄。"],"paragraphs":["人生不愿才，才士困奔走。","君为大农属，求暇更能否。","自我游魏博，相识恨未久。","谁言但倾盖，信有胜白首。","清晨坐风观，落日语凉牖。","棋精动如律，弓健不论斗。","旁观我不能，晤语君见受。","秋风起沙漠，凄雨湿征袖。","送行欲汲汲，富贵恐君后。","将去聊迟迟，已远悲朋友。"],"title":"北京送孙曼叔屯田权三司开坼司"}
