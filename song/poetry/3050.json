{"author":"傅察","id":3050,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["紫檀刻蘂香初吐，红粉匀葩色正新。","孤艳最宜微带雨，众芳谁复与争春。","无端应恨风惊叶，不醉却宜花笑人。","从此径须连夜赏，遶阑百匝未为频。"],"title":"李良宠示牡丹长句谨赋三首  其二"}
