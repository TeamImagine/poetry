{"author":"钱惟演","id":189087,"strains":["平○平○平仄○，平平仄仄平仄○。","平平平仄仄平仄，平仄仄仄○平平。","平平○平仄平仄，仄仄仄平平仄仄。","仄平平仄仄平平，仄仄○平仄平仄。","平○仄仄平平仄，平平仄仄平平仄。","仄仄○平仄仄平，○平仄仄○平○。","平平仄仄仄平平，平平仄仄○平平。","平平平仄○平仄，平仄平平○仄平。","平平仄仄仄平仄，仄平平仄平仄平。","平○仄仄仄仄仄，平仄平平仄平仄。"],"paragraphs":["金庭霞标云半中，岩扉涧户凌太空。","飘飘灵气际浮景，蝉蜕万物乘高风。","吾君当天坐环极，物色异人方侧席。","岂因垂钓识羔裘，不假张罗得凫舄。","恩深况遇千龄旦，威颜咫尺隆宸盼。","问政应同牧马言，临轩几动犹龙叹。","方瞳玉骨本无羁，驰烟驭气思东归。","江南芳草正无际，林下群鶑犹乱飞。","浮丘挹袂去何处，五芝同晓仙露晞。","人间秘境不可识，千载宸章焕岩壁。"],"title":"送张无梦归天台山"}
