{"author":"刘敞","id":175441,"strains":["平仄平平平仄平，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["韦杜胜游谁可寻，相君旧隐对云岑。","水渠婉转蛟蛇活，霜竹参差孔翠深。","故老能言卧龙地，儿童不用满籯金。","郡斋殊负青山郭，空挹芳樽慰客心。"],"title":"立春后游杜城陈丞相郊园"}
