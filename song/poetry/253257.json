{"author":"李弥逊","id":253257,"strains":["平仄平平仄仄平，仄平平仄仄平平。","平平平仄仄平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["江北江南可避喧，已甘丘壑寄余年。","筠梢松盖一区宅，莲叶菱花二顷田。","秋到登山更临水，夜归骑马似乘船。","醉中不必分乘坠，世事从头一梦然。"],"title":"南山送客席上次明甫韵"}
