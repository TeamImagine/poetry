{"author":"沈辽","id":189374,"strains":["仄平仄仄仄，仄仄平平仄。","仄平平仄○，仄仄平平仄。","仄○仄仄仄，仄仄○○仄。","○平仄平仄，平仄仄仄仄。","仄○平仄仄，仄仄仄平仄。","仄仄平仄平，仄平仄平仄。","平仄平平平，仄仄平平仄。","仄平仄○仄，平○平仄仄。"],"paragraphs":["楚梅半已熟，苦雨含凄怆。","不嫌茅屋疏，顿喜方池涨。","洞庭纳七泽，万里相摇漾。","凝阴有余润，霶霈剧浩荡。","古称卑湿地，久痗累丁壮。","况我憔悴人，那能保亡恙。","莲下双凫嬉，竹里阴泉响。","幸无世虑迫，聊且安俯仰。"],"title":"阴溽"}
