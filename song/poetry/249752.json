{"author":"郭印","id":249752,"strains":["仄平仄仄平平仄，仄仄○平○仄○。","平平仄仄平仄平，仄仄平平仄平仄。","仄平仄仄仄○平，平仄○平平仄仄。","平平仄仄平仄平，平仄平平仄平仄。","仄平平仄仄平平，仄平仄仄仄仄仄。"],"paragraphs":["晚凉曳杖寻幽绝，怪树相逢如磬折。","萦纡小径浑路迷，突兀高亭补林阙。","袭人暗递竹间风，延客长明波底月。","游鱼适性频往来，归鸟呼鶵弄清越。","避炎终夕见天真，脱巾露顶脚不袜。"],"title":"次韵李智渊暮行湖上"}
