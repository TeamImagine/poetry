{"author":"王岩叟","id":202731,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["享余精意焕龙章，就促銮舆视上庠。","亿万圜观人作堵，三千迎拜士成行。","虚心访道资洪业，异礼尊儒冠百王。","四海向风知自劝，足应愚鲁亦升堂。"],"title":"驾幸太学"}
