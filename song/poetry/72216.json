{"author":"曾丰","id":72216,"strains":["仄平平平仄平仄，仄仄平平仄平仄。","仄平仄平仄平平，仄仄平平平平○。","仄平平仄○平仄，平平仄仄平仄仄。","仄仄○平平仄仄，仄仄○○仄平平。","仄仄仄仄仄仄平，仄平仄仄平平平。","仄平○平仄平仄，平仄仄平平仄仄。","仄仄平平平仄仄，仄仄○平平仄仄。","仄平仄平仄○仄，○平仄仄仄○仄。","仄仄仄平仄平仄，仄平平仄仄平仄。"],"paragraphs":["主人诗豪寄于酒，万象无非酒之友。","主人酒豪寄于诗，万象无非诗之题。","若为诗酒兴俱发，平时泛爱今一割。","不问其他偏问月，月不长如日星然。","乍望乍朔乍晦弦，要之缺者多于圆。","主人乘风踏鹏背，方在急流俄勇退。","似月之明居以晦，举酒相邀倾酒醉。","问耶对耶此其概，收光反耀照其内。","妙与道俱不容喙，主人无问月无对。"],"title":"题致政李子立问月台"}
