{"author":"胡宿","id":2032,"strains":["仄仄平平仄，平平仄仄○。","平平平仄○，平仄仄○平。","仄仄平平仄，平平仄仄○。","仄平○仄仄，仄仄仄平平。","仄平平平仄，平○仄仄平。","仄平平仄仄，仄仄○平平。"],"paragraphs":["宝势岚光秀，浓春物景鲜。","飞峰凌巨浸，精构起中天。","鸟畏云涛险，僧安石室禅。","贯花应作偈，望月定陈篇。","不为青霄桂，同裁白社莲。","羡君飘鹄舫，独自号神仙。"],"title":"陈生游金山兼简世昌师"}
