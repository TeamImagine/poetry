{"author":"徐经孙","id":118981,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风露增凉晓气清，崎岖取路遶沟堘。","早田得雨秋耕遍，晚稻如云岁事登。","古涧蛇行泉曲折，崇冈虎踞石棱层。","撩人野兴皆诗料，自愧尘埃谢不能。"],"title":"秀岩  其一"}
