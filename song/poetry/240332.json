{"author":"周紫芝","id":240332,"strains":["平平仄仄平平平，仄○仄仄○平平。","仄平平平仄平仄，仄○平平平仄平。","仄仄平○○仄仄，平平仄仄平平仄。","平平仄仄平仄平，仄仄平平仄平仄。","平平仄仄仄平平，平○仄仄平仄平。","平平平仄仄仄仄，平平仄仄○平平。","平平仄仄平平仄，仄平仄仄平平平。","仄平平仄仄仄○，平仄仄平平仄平。","平平平仄仄平仄，平平平仄平○平。"],"paragraphs":["江头雪屋知谁家，雪中冷艶空争华。","不知何郎闭东阁，坐看江梅初着花。","谷底春回犹未透，天寒袖薄姿微瘦。","黄昏有月谁复知，举世无花出君右。","人生一月几胡卢，枝犹在手霜满须。","湖边孤坐不饮酒，西湖处士空清臞。","知君不学崔斯立，幅巾漫对枯松株。","铁心虽冷白自胜，金缕醉歌欢岂无。","明朝花在有新句，诗成阿买还当书。"],"title":"和李似表丞厅梅发用胡士曹韵"}
