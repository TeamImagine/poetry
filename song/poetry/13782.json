{"author":"宋祁","id":13782,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["两鬓蓬飞岁月侵，收还秘殿上恩深。","鸟毛落尽那胜弹，桐尾烧焦敢望琴。","前日化工依大冶，今兹旧物恃遗簪。","尘容喜接荧煌座，未忍公然动越吟。"],"title":"将道洛先寄太师文相公"}
