{"author":"程公许","id":106628,"strains":["平仄仄平平仄仄，仄平平仄仄平平。","平平仄仄仄平仄，平仄仄平平仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["蘋浪蹴帆移别浦，笋舆邀我度遥岑。","云开震泽水银溢，风掠洞庭螺翠深。","神井千寻龙起蛰，幽岩四面石成林。","苏仙诗句倪公赋，万古清风僭嗣音。"],"title":"泛舟登弁山祥应宫之绝顶望太湖窥黄龙洞过倪尚书云岩"}
