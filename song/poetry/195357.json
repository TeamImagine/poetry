{"author":"苏轼","id":195357,"strains":["○平平仄平，仄仄平平平。","仄仄仄平仄，平平仄平平。","仄平仄仄平，平平仄平○。","仄平平仄平，仄仄平○仄。","仄平仄平仄，仄仄仄仄平。","仄○仄仄仄，平仄平平○。","○平仄仄仄，仄○○○仄。","仄仄仄平仄，○平○仄平。","仄平平仄平，仄仄仄仄平。","仄平仄仄仄，平仄仄平平。"],"paragraphs":["过淮风气清，一洗尘埃容。","水木渐幽茂，菰蒲杂游龙。","可怜夜合花，青枝散红茸。","美人游不归，一笑谁当供。","故园在何处，已偃手种松。","我行忽失路，归梦山千重。","闻君有负郭，二顷收横纵。","卷野毕秋获，殷床闻夜舂。","乐哉何所忧，社酒粥面醲。","宦游岂不好，毋令到千锺。"],"title":"过高邮寄孙君孚"}
