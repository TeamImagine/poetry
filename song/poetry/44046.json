{"author":"范成大","id":44046,"strains":["平仄平平仄仄平，平平仄仄平平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["尘事潮来不可推，身如病鹤强毰毸。","簿书遮断寻诗路，风雨惊残问月杯。","想得竹门无客到，直须雪夜有船回。","鲈乡望眼双明处，袛欠凌霄万仞台。"],"title":"进思堂夜坐怀故山"}
