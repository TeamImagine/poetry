{"author":"张纲","id":245442,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["老病辞荣日月边，归来拟作地行仙。","飞霜满鬓三千丈，止水观心八十年。","松菊尚存堪寄傲，干戈未定敢安眠。","君王宵旰图恢复，洗眼神兵策万全。"],"title":"老夫辞荣里居行年八十酒间漫成拙句二首述意而已不以示外也  其二"}
