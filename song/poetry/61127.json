{"author":"许及之","id":61127,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["踏破先生客位苔，诗仙凤沼得重裁。","连城更枉捐双璧，二妙真堪共一台。","蝇到成时元误笔，蛇因添后失持杯。","劝君休话青蒲事，妄想根苗莫更栽。"],"title":"肖李才叔和篇末章有青蒲自是公家物之语再用韵为谢"}
