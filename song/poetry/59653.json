{"author":"陈造","id":59653,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["问舟初立柳汀沙，云日升空渌影斜。","诗橐耻随金埒客，蔬肠未厌玉川茶。","青湖波外方游女，翠幄丛间亦晚花。","小待春归箫鼓静，还容幞被款禅家。"],"title":"再次韵二首  其一"}
