{"author":"李中","id":36996,"strains":["平仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["霞帔星冠复杖藜，积年修炼住灵溪。","松轩睡觉冷云起，石磴坐来春日西。","采药每寻岩径远，弹琴常到月轮低。","鼎中龙虎功成后，海上三山去不迷。"],"title":"贻庐山清溪观王尊师"}
