{"author":"周紫芝","id":241210,"strains":["仄仄？平平仄平，仄平平仄仄仄平。","仄○平仄仄平仄，平平平仄平平平。","平平平仄仄仄平，仄仄仄平平仄○。","平○平仄仄仄平，○平仄○平○平。","仄平平仄平仄仄，仄仄平平仄平仄。","平○仄仄仄○平，平仄平平平仄仄。","平平平○仄仄平，仄平仄仄○平平。","平平仄仄仄平仄，仄仄仄平○仄平。","○○平平仄平仄，仄平平仄平平仄。","仄仄平平仄仄平，仄平平仄平平平。"],"paragraphs":["五月麦秋闽岭寒，岭头风雨荔子丹。","旧从图画见眉目，何曾生食知甘酸。","天生尤物亦甚悭，路远致之良复难。","宫中妃子一破颜，犹须驿骑来长安。","绛纱囊小欣乍识，晚上苏台醉瑶席。","人如玉笋擘轻红，诗似春云惊坐客。","书生馋相绝可怜，诵诗口角空流涎。","何时遂作七闽客，日啖玉肌三百丸。","犹胜穷愁杜陵老，暮年奔走巴山道。","万里泸戎摘荔枝，一生辛苦无人知。"],"title":"和张元明食生荔子"}
