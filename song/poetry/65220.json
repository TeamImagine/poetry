{"author":"吕祖谦","id":65220,"strains":["仄平仄仄仄，平平仄○平。","○仄平平仄，平仄平平平。","仄仄○仄仄，○平仄平平。","仄○仄仄仄，○仄○平平。","平平仄平仄，平平仄平平。","平平平仄仄，仄仄仄平平。"],"paragraphs":["许由不耐事，逃尧独参寥。","行至箕山下，盈耳康衢谣。","谓此污我耳，临流洗尘嚣。","水中见日驭，劳苦如尧朝。","尧天接山际，尧云抹山椒。","谁云能避世，处处悉逢尧。"],"title":"许由"}
