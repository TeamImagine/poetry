{"author":"白居易","id":16422,"strains":["平平仄仄平平仄，平仄平平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["稽山镜水欢游地，犀带金章荣贵身。","官职比君虽校小，封疆与我且为邻。","郡楼对玩千峰月，江界平分两岸春。","杭越风光诗酒主，相看更合与何人。"],"title":"元微之除浙东观察使喜得杭越邻州先赠长句"}
