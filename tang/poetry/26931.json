{"author":"崔珏","id":26931,"strains":["○平平平仄平平，平仄平仄平仄平。","平平平仄仄仄仄，仄平仄仄平平平。","平平仄仄平仄仄，平仄○仄平平平。","仄平仄仄仄仄仄，仄平平仄平平平。","仄平平仄仄平仄，仄平○仄平平平。","平仄平平仄仄仄，平平仄仄○○平。","仄平仄仄○仄仄，平平仄仄平○平。","平仄平平仄仄仄，仄平仄仄平平平。","仄○平仄仄○仄，仄仄仄仄平平平。","平平仄平仄平仄，仄平仄仄平○平。","平平平仄仄平仄，平平仄仄平平平。","平平仄仄平仄仄，○平仄○平平平。","○平平平仄仄仄，仄平仄仄平平平。","仄○仄平平仄仄，仄仄平仄平仄平。","仄仄仄仄仄平○，平平仄仄平平平。","平平仄仄仄仄仄，仄仄○仄仄平平。","平仄○平仄平仄，平平仄仄平○平。","仄○○仄○平仄，仄仄仄仄平平平。"],"paragraphs":["临湘之滨麓之隅，西有松寺东岸无。","松风千里摆不断，竹泉泻入于僧厨。","宏梁大栋何足贵，山寺难有山泉俱。","四时唯夏不敢入，烛龙安敢停斯须。","远公池上种何物，碧罗扇底红鳞鱼。","香阁朝鸣大法鼓，天宫夜转三乘书。","野花市井栽不着，山鸡饮啄声相呼。","金槛僧回步步影，石盆水溅联联珠。","北临高处日正午，举手欲摸黄金乌。","遥江大船小于叶，远村杂树齐如蔬。","潭州城郭在何处，东边一片青模糊。","今来古往人满地，劳生未了归丘墟。","长卿之门久寂寞，五言七字夸规模。","我吟杜诗清入骨，灌顶何必须醍醐。","白日不照耒阳县，皇天厄死饥寒躯。","明珠大贝采欲尽，蚌蛤空满赤沙湖。","今我题诗亦无味，怀贤览古成长吁。","不如兴罢过江去，已有好月明归途。"],"title":"道林寺"}
