{"author":"苏辙","id":197660,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平平仄，仄平仄仄仄平平。"],"paragraphs":["微官终日守糟缸，风雨凄凉夜渡江。","早岁谬知儒术贵，安眠近喜壮心降。","夜深唧唧醅鸣瓮，睡起萧萧叶打窗。","阮籍作官都为酒，不须分别恨南邦。"],"title":"雨中宿酒务"}
