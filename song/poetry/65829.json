{"author":"陈傅良","id":65829,"strains":["仄仄平平仄仄仄，仄平平仄平仄仄。","○平○仄平平仄，平仄○仄仄○仄。","仄平平仄○仄仄，平平仄仄平仄仄。","仄仄平平仄仄平，仄仄仄平平仄仄。"],"paragraphs":["有客盈门饭不足，有书千卷儿懒读。","王公劳问炀争灶，樵牧相忘盗骑屋。","古来堪笑如我少，生无一事能恰好。","独有居闲可引年，我又不然华发蚤。"],"title":"述怀"}
