{"author":"陈造","id":58589,"strains":["平平仄平仄，平仄平仄仄。","平平平仄平，仄仄平仄仄。","平平仄平仄，仄仄平仄仄。","仄仄仄仄○，仄仄仄平仄。","仄平仄仄仄，平仄平仄仄。","仄平仄平平，仄平平仄仄。","仄仄平平平，平仄平仄仄。","仄平平平仄，仄仄仄仄仄。","平仄平平平，仄仄仄平仄。","○○仄仄平，平仄平平仄。","平○仄平仄，平仄仄平仄。","仄平○仄仄，仄仄仄仄仄。","平平平仄仄，仄仄仄平仄。","仄平平平仄，平平仄○仄。"],"paragraphs":["官居课程地，生有文字癖。","诚知蚊负山，讵得辞此檄。","嘉禾古多士，孰者非巨擘。","老眼不待封，旧苦眩花隔。","勿云石贾玉，箴失眸亦得。","捧心若为妍，窃𫓧徒自匿。","陆海贪穷搜，奇宝多偶获。","巧常昏金注，勇或便大敌。","清醳聆邹琴，款识辨周鬲。","颇收半段枪，遐念连城璧。","渠应悔羔袖，吾敢厌鸡肋。","抚囊搴利颖，体国免素食。","明朝罗客拜，定自百夫特。","俗无抛砖恶，归舟缓张席。"],"title":"八月晦试院中作"}
