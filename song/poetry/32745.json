{"author":"陆游","id":32745,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["半世无归似转蓬，今年作梦到巴东。","身游万死一生地，路入千峰百嶂中。","邻舫有时来乞火，樷祠无处不祈风。","晚潮又泊淮南岸，落日啼鸦戍堞空。"],"title":"晚泊"}
