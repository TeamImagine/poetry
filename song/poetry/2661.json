{"author":"宋庠","id":2661,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["故人同省复同班，且喜先归奉帝銮。","居守乍抛留宅钥，造朝重拂宝梁冠。","仙楹夕霭通飚驭，秘庑晨晖转露盘。","我有寸心空恋主，扪膺难把向君看。"],"title":"送伯中尚书学士归阙"}
