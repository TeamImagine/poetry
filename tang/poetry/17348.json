{"author":"白居易","id":17348,"strains":["平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["山东才副苍生愿，川上俄惊逝水波。","履道凄凉新第宅，宣城零落旧笙歌。","园荒唯有薪堪采，门冷兼无雀可罗。","今日相逢偶同到，伤心不是故经过。"],"title":"与梦得偶同到敦诗宅感而题壁"}
