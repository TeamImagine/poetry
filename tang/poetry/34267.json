{"author":"骆宾王","id":34267,"strains":["仄仄○平仄，○平仄仄平。","平平○仄仄，仄仄仄平平。","仄仄平平仄，平○平仄○。","仄平平仄仄，平仄仄平平。","仄仄平○仄，平平仄仄平。","仄平○仄仄，○仄仄平平。","平仄○○仄，平平仄仄平。","平平仄○仄，仄仄平平平。"],"paragraphs":["汉地行逾远，燕山去不穷。","城荒犹筑怨，碣毁尚铭功。","古戍烟尘满，边庭人事空。","夜关明陇月，秋塞急胡风。","倚伏良难定，荣枯岂易通。","旅魂劳泛梗，离恨断征蓬。","苏武封犹薄，崔骃宦不工。","惟余北叟意，欲寄南飞鸿。"],"title":"边夜有怀"}
