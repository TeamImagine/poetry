{"author":"杜甫","id":2873,"strains":["仄平○平仄，平仄○平○。","平○○平仄，仄仄仄仄平。","平平平平平，○○○仄平。","仄仄仄仄仄，平平平仄平。平仄仄仄仄，平平平仄平。","仄平仄仄仄，平仄平平平。","仄平平○仄，仄仄○仄平。","平平仄平仄，平仄平平平。"],"paragraphs":["峡云行清晓，烟雾相裴回。","风吹苍江树，雨洒石壁来。","凄凄生余寒，殷殷兼出雷。","白谷变气候，朱炎安在哉？高鸟湿不下，居人门未开。","楚宫久已灭，幽佩为谁哀。","侍臣书王梦，赋有冠古才。","冥冥翠龙驾，多自巫山台。"],"title":"雨"}
