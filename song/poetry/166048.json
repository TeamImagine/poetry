{"author":"陆文圭","id":166048,"strains":["平平平仄平平平，平平平仄仄仄平。","仄平仄仄平仄仄，仄仄平仄平平○。","平○仄仄平平仄，仄○仄仄平平仄。","○平仄仄平仄○，仄仄○平○仄仄。","仄○○平平仄仄，仄平平仄平仄仄。","平平仄仄平仄平，仄平平○平仄仄。","仄平平仄平平○，平仄平平仄仄仄。","仄仄平平仄仄平，仄仄平平仄平仄。","平○仄仄平平平，平平○仄仄○平。","仄平平仄仄平仄，平仄平○平仄平。","平平仄平平仄仄，平○○仄○平○。","仄○○平平○平，平平仄仄○仄平。","平平仄平平平○，平平仄仄平平平。"],"paragraphs":["袁曹官渡争雌雄，荆州侨寄大耳翁。","涕流髀肉消不尽，试与元直游隆中。","隆中自有躬耕者，布衣抱膝茅檐下。","从容一曲梁甫吟，不觉将军三枉驾。","室中屏人才数语，跨荆包益成鼎峙。","南阳陌上龙出云，永安宫中鱼得水。","古今成败真邮传，英杰千年不一见。","识拔端由品藻公，位置无嫌草茅贱。","山中谢客江烟昏，谁携行卷到柴门。","手披康乐草庐赋，知是兰庭佳子孙。","春塘柳禽成昨梦，炎兴相业更谁论。","洞庭三江风浪奔，鲸鱼出没相吐吞。","何为四方归来些，山堂鹤怨能移文。"],"title":"题分宜谢草庐行卷"}
