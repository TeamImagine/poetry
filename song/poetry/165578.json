{"author":"罗荣祖","id":165578,"strains":["仄仄平平仄，仄仄平平平。","平平平仄平，仄仄仄平平。","仄仄仄平仄，仄平仄仄平。","○仄仄平仄，○平平仄平。","平平平仄仄，平仄仄平平。","平平仄平仄，平仄仄平○。","仄仄仄平仄，平○平仄○。"],"paragraphs":["荡荡唐尧德，乃有箕山臣。","巍巍周武功，不乏采薇人。","四皓自耽洛，两龚岂避新。","并介实天性，离奇非世珍。","君虽羞独割，余敢辱均茵。","东皋足舒啸，南亩可充囷。","弗罫圣人网，常期鸥鸟亲。"],"title":"答招隠"}
