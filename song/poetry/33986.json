{"author":"陆游","id":33986,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["梦泛扁舟逸兴多，画桡揺荡麹生波。","微风蔌蔌生蒲苇，小雨霏霏湿芰荷。","舞落乌纱从岁去，歌酣白纻奈情何。","年来惟觉华胥乐，莫遣茶瓯战睡魔。"],"title":"春晚坐睡忽梦泛舟饮酒乐甚既觉怅然有赋"}
