{"author":"张耒","id":216073,"strains":["○○仄仄仄仄仄，○平仄平○仄仄。","平平仄仄平仄平，平仄○○平平仄。","平平仄仄仄仄平，平仄仄平平仄仄。","仄平平仄仄仄平，○仄平平仄平仄。"],"paragraphs":["深泥漫漫污后土，长安闭门三日雨。","顽云不动风伯愁，飞电更相雷师怒。","阳乌力弱不自持，天漏已宽无石补。","麦蛾禾耳不足忧，当念为鱼救无禹。"],"title":"京师阻雨二首  其一"}
