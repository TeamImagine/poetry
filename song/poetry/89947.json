{"author":"释居简","id":89947,"strains":["平平平仄平，仄平仄仄仄。","○平平平○，平平仄平仄。","仄仄仄平仄，平平仄平仄。","仄平仄平仄，平平仄平仄。","仄仄仄仄仄，仄仄平仄仄。","平平仄○仄，仄仄仄仄仄。","仄仄仄平○，仄仄仄平仄。","仄仄平仄平，仄仄平○仄。","仄平仄平仄，仄仄平平仄。","平仄仄○○，仄○仄○仄。","平仄仄○平，仄仄平仄仄。","平平仄平平，仄仄仄平仄。","仄仄○平平，平仄仄平仄。"],"paragraphs":["谿痕寒不肥，岸容晚益退。","其谁怜婆娑，明霞剪零碎。","烂烂饱泠露，酣酣俯清濑。","宛然古铜碧，嫣然靘妆对。","又若翠袖薄，瘦立烟渚外。","西风仅如许，晚节尚可待。","遂拜拒霜号，不受断肠浼。","亦岂无老成，试请推行辈。","桂腾小山馥，菊耀东篱采。","裳衬芰荷衣，服称陆离佩。","芳芷雅相乡，宿莽安敢背。","花城隔仙凡，俗说信茫昧。","独有离骚经，名氏得先载。"],"title":"芙蓉"}
