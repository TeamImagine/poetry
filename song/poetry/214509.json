{"author":"晁补之","id":214509,"strains":["平仄○平平仄仄，○仄○平仄平仄。","仄平仄仄仄平平，仄平仄仄平仄平。","平平仄仄○平仄，仄平平仄○平○。","仄平平仄平平仄，平○仄仄平○仄。","平仄平平仄仄平，平平仄仄仄平平。","平平平仄平○仄，平仄平平仄仄平。","平平仄仄○平仄，仄○平平仄平仄。","平平仄仄仄平平，平仄平平仄平仄。","平仄仄平平仄仄平平平，仄平仄仄仄平○。","平平仄仄仄仄仄，平平仄○○平平。","○平○平仄仄仄，仄仄仄平平仄平。"],"paragraphs":["先辈观涛沧海口，长啸横槎拂牛斗。","野人醉著梦游天，九门历尽惊复还。","嘈嘈广乐犹盈耳，出门依旧重人间。","不知先辈今何往，仙标玉骨天应赏。","千里东归暮景清，桑麻暗地日衔城。","黄金宫阙初回望，青草恩袍偶自荣。","归来澣濯亲甘旨，却叹京尘误游子。","家人饭黍慰辛勤，邻媪壶浆佐欢喜。","君不见冯驩一剑星阑干，短歌慷慨不堪弹。","男儿得意贵颖脱，功名有分劳跻攀。","折腰正为五斗米，得饱约君寻故山。"],"title":"及第东归将赴调寄李成季"}
