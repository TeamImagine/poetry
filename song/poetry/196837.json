{"author":"朱长文","id":196837,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["命相将乘傅说舟，爱山寻遍乐天游。","先声汶北安千里，选胜吴西贲一丘。","静见陇云生峭壁，寒知海气入危楼。","锵金佳句留萧寺，剡纸朝来贵此州。"],"title":"次韵蒲左丞宗孟游虎丘二首  其一"}
