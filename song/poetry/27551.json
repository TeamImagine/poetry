{"author":"王灼","id":27551,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["笔端文字照千春，仙籍班联透几尘。","黄卷肯交同长物，白袍未信裹闲身。","至言落落常难合，俗眼悠悠少识真。","谁似江东顾夫子，月台对影只三人。"],"title":"次韵顾次凤"}
