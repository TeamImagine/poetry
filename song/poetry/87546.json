{"author":"韩淲","id":87546,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄平平。","平仄平平平平仄，仄平仄仄仄平平。"],"paragraphs":["老身何计可飞腾，收敛精神过此生。","耿耿自温诚自遣，栖栖无乃类无成。","湖山放浪惭真隠，朝市低回亦强荣。","随分官曹了饥渴，小楼听雨晚风清。"],"title":"偶成"}
