{"author":"周密","id":153920,"strains":["仄仄仄仄仄，平平仄平仄。","平仄平仄平，仄仄平平仄。","平平仄仄仄，仄仄平仄仄。","仄平仄仄仄，仄平仄平仄。","仄仄仄平平，平平仄平仄。","平○平仄仄仄平，平平仄仄仄仄○。","仄平仄仄平仄仄，仄仄仄仄平平平。"],"paragraphs":["役役复役役，连山草头赤。","千里无寸阴，赫日蒸砂石。","黄尘眯我眼，白汗流我绤。","仆羸渴欲死，马瘏喘而瘠。","触热者何人，京华利名客。","何如归去卧北窗，桃笙八尺昼梦长。","素琴枕籍书数卷，受用不尽南风凉。"],"title":"触热行"}
