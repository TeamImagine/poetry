{"author":"王洋","id":251526,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["时丰报祀拂黄收，共说金穰更几秋。","树染烟浓山着色，月临天迥水明楼。","盈囷黍答三时力，七字诗销万斛愁。","饱饭哦诗醉山月，不妨归老一扁舟。"],"title":"和谹父小雨秋凉"}
