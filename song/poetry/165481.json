{"author":"艾性夫","id":165481,"strains":["平仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["藤护颓垣石靠门，竹罏香穗篆余熏。","醉来终夜不知雨，梦觉四山都是云。","半局棋枯僧入定，一声松响鹤离群。","缺权癞可风流尽，招隠归来有此君。"],"title":"萧寺秋夜"}
