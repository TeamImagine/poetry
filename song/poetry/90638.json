{"author":"韩琦","id":90638,"strains":["仄仄平平仄仄平，仄平平仄仄平平。","仄平平仄平平仄，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["振野惊风拂面尘，赫曦流烁犯征轮。","酒非逃暑虚成会，花未忘忧谩映人。","绿水已伤春别旧，碧云长起暮愁新。","朝来记得瀛洲梦，目断英游极怆神。"],"title":"途中暑热忆诸同舍"}
