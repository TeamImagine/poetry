{"author":"舒岳祥","id":143367,"strains":["仄仄仄平仄，平平平仄平。","平平仄○仄，平平○○平。","平平仄平仄，仄仄平平○。","平平仄平仄，仄仄仄平平。","平平仄仄平，平平○仄平。","平仄仄仄平，仄仄仄仄平。","平○仄仄仄，平仄仄平平。","仄仄仄平仄，仄仄仄仄平。"],"paragraphs":["昨日立春节，今晨春鸟鸣。","前峰宿苍霭，风声和且平。","南翁病来久，起绕花枝行。","花枝向人笑，婉娈感幽情。","摩挲朂小男，何时看汝成。","童稚引我前，老至不觉惊。","艰难亦已极，须汝见休明。","望望替官役，不顾日月征。"],"title":"十二月二十七日病起行花下闻春禽有感"}
