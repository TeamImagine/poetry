{"author":"李正民","id":242297,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["韬霞掩日冷云同，恍惚身游银色宫。","善巧作花轻堕砌，强名解舞漫随风。","四郊普覆沾丰泽，万室平分荷至公。","兴减有时无着相，观空是色色还空。"],"title":"和赵表之大监对雪  其一"}
