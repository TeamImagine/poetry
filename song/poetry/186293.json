{"author":"吕陶","id":186293,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["云密西郊末作霖，暂凭精祷快群心。","望如至宝难搜索，来似嘉宾忽访临。","古庙有灵惟响答，洪钧于物已恩深。","春膏直待沾濡足，不使狂风取次侵。"],"title":"次韵张怀安喜雨诗"}
