{"author":"舒岳祥","id":143867,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["极目冥鸿颢气初，人生快意食鲈鱼。","剪来萸菊觞新酒，麾去蚊蝇俯旧书。","骚雅刘郎今健否，清修周老近何如。","篆畦雨里青蒿长，寂寞无人过草庐。"],"title":"九日观万堂小酌怀正仲及梅所炼师"}
