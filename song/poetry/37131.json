{"author":"陆游","id":37131,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["秋入房栊夜渐长，纱厨笛簟怯新凉。","萤光得意穿帘隙，桐叶知时拂井床。","世事本来谁得鹿，人生何处不亡羊。","灯前笑向吾儿说，又过铜匜半篆香。"],"title":"早秋四首  其二"}
