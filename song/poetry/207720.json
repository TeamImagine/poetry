{"author":"黄庭坚","id":207720,"strains":["仄平仄平仄仄○，仄平仄仄平仄平。","仄仄平仄○平仄，仄仄仄仄平○○。","仄平仄仄平仄平，仄平平仄仄○平。","仄仄仄仄○平平，○平仄仄仄平平。","平平仄平平仄平，平平○仄仄仄平。","仄仄平仄○平平，○平仄平仄仄平。","仄仄平仄平平○，仄仄仄仄平仄平。","平平仄仄仄平平，平平平平仄平平。","平仄平平平平○，平平○仄仄平平，仄仄平平平仄平。"],"paragraphs":["墨头万虫地上行，大钧钜冶之化生。","反复生没如车轸，直与岁月为将迎。","至人独解诸物撄，炼神含嚼太和精。","不取造化相经营，三天八景遂飞升。","何郎少年毛骨清，天机纯粹气坦平。","子有青简当刊名，应知炼修未易成。","一世危脆无坚凝，外慕掩袭真气零。","朝花薄莫不能荣，琳官金书有丹经。","胡不还魂游黄庭，何为临冢惋枯形，使予丹元童子惊。"],"title":"答何君表感古冢"}
