{"author":"李纲","id":244576,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄仄仄仄仄平平。"],"paragraphs":["绕堂松竹散扶疏，枕带江山美有余。","神物化龙同剑浦，双溪成字类桐庐。","朝云夜月随时好，栖鹭飞鸥迥自如。","茗饮相从得清赏，坐令胜事踵苏徐。"],"title":"同曹使君登浮金堂"}
