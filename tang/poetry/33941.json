{"author":"徐夤","id":33941,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["鸳瓦虹梁计已疏，织茅编竹称贫居。","翦平恰似山僧笠，扫静真同道者庐。","秋晚卷帘看过雁，月明凭槛数跳鱼。","重门公子应相笑，四壁风霜老读书。"],"title":"茆亭"}
