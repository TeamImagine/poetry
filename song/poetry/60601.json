{"author":"许及之","id":60601,"strains":["平○仄○○，仄仄仄○仄。","仄仄仄仄○，仄仄○平○。","仄仄仄平平，平平○仄仄。","仄平○仄仄，仄仄平平仄。","仄○平仄仄，仄仄平仄仄。","仄平仄平平，○平平仄仄。","仄仄平平平，仄仄仄平仄。","平仄仄仄平，仄仄平仄仄。","平仄仄仄平，仄仄仄平仄。","平平仄仄平，仄仄平仄仄。","仄平仄平仄，○○仄平仄。","平仄仄平平，平平仄平仄。","平平仄仄平，仄仄仄平仄。","仄仄○仄○，平平仄平仄。","平仄平仄平，平仄平平仄。","平平仄仄平，平○仄仄仄。"],"paragraphs":["居闲数相过，每语夜参半。","稍作一日踈，已起三秋叹。","老去惜光阴，欢来犹把玩。","去年掺袂别，转首抟沙散。","恍思麇鹿侣，岂是鸳鹭伴。","拂龟信逢辰，听鸡虞失旦。","冉冉金阶趋，穆穆玉皇案。","端笏俨一夔，曳履仪十乱。","咸德足享天，旅荐洁初盥。","疲驽亦自鞭，百驾祇恐缓。","以兹故山梦，累累若珠贯。","佳句自山来，居然起衰愞。","平生锦绣肠，不复置冰炭。","室迩犹远思，迢迢况闽馆。","加意松柏姿，聊逐桑榆暖。","归投玉女壶，天当一笑粲。"],"title":"次韵转庵用山谷半字韵见寄"}
