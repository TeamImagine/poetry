{"author":"梅尧臣","id":35119,"strains":["仄仄平平仄，平平仄仄平。","○平平仄仄，平仄仄平平。","仄仄平平仄，○平仄仄平。","仄平平仄仄，平仄○平平。","仄仄平平仄，平平仄仄○。","平平仄平○，平仄仄平平。"],"paragraphs":["荐牍交车府，恩书下建章。","轻轩辞瑞翟，危弁学神羊。","祖酌方滋桂，行威欲犯霜。","凤毛仍袭庆，鸡舌更含香。","气郁翔龙阙，风清振鹭行。","今朝洛民思，东陌盛壶浆。"],"title":"孙屯田召为御史"}
