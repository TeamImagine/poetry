{"author":"洪适","id":28740,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["先生此地旧眠云，乔木森然数百春。","海内多传诗弟子，壁间曾记药君臣。","仙庐隐濑迹皆古，柏寺蓬山代有人。","今日耳孙尤烜赫，庆源须信渺无垠。"],"title":"题清芬阁"}
