{"author":"陈杰","id":144760,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["决汉排淮二十春，玉班步武乍骎骎。","紧官为饵刚摇手，退处如饴肯动心。","宝剑夜鸣犹斗近，貂裘晚出已寒深。","当初若听苞桑计，未必江涛许浸淫。"],"title":"扶惫效死清事久废奏院郭公应酉以旧翘馆客自杭来谈江上师溃及京城非才误着极为不平且辱惠书明日又为岭海之行勉强用韵"}
