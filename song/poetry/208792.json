{"author":"吕南公","id":208792,"strains":["平平仄仄仄平平，仄仄平平仄仄平。","平仄平平平仄仄，平平仄仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["春雷动地竹牙生，社雨淋冈蕨臂擎。","田野杯盘容我饱，牛羊鼎俎为谁荣。","能无智虑随天转，未有工夫与俗争。","苦忆南园江健令，解于忙处用闲情。"],"title":"奉寄子发  其一"}
