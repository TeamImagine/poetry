{"author":"刘子翚","id":15254,"strains":["平平平平仄○仄，平仄平平仄○仄。","平平仄仄仄仄平，仄仄平平○仄仄。","平平仄仄平平平，平仄平平○仄平。","平仄仄仄平仄仄，仄仄仄平○仄平。","仄平平仄仄平仄，仄平仄仄平仄仄。","仄○仄仄仄仄平，仄仄仄仄平平仄。","仄仄仄平平仄仄，仄平仄仄平平平。","仄平○平仄仄仄，仄仄仄仄平平平。","平○○平仄平仄，仄平平仄平平仄。","仄○仄仄○仄平，仄仄仄平平仄仄。","仄平仄仄平平平，仄平平平平仄平。","平平仄仄仄平仄，仄仄仄仄○平平。"],"paragraphs":["园清无瑕二三月，时见游丝转空阔。","谁人写此一段奇，著纸春风吹不脱。","纷纭纠结疑非书，安得龙蛇如许癯。","神纵政喜萦不断，老眼只愁看若无。","定知苗裔出飞白，古人妙处君潜得。","勿轻漠漠一缕浮，力道可采千钧石。","眷予弟兄情不忘，轴之远寄悠然堂。","谢公遗髯凛若活，卫后落鬒摇人光。","翻思长安夜飞盖，醉哦声落南山外。","乱离契阔三十秋，笔意与人俱老大。","政成著脚明河津，外家风流今绝伦。","文章固自有机杼，戏事岂足劳心神。"],"title":"吴传朋游丝帖歌"}
