{"author":"释居简","id":89995,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["裂竹声干搅夜林，宽裁玉楮漫重衾。","遥知凹凸先平满，未暇崎岖探浅深。","冻折衣棱须煖熨，明穿檐隙怕寒侵。","西湖冻合方连底，独钓无人傍涌金。"],"title":"南山阻雪  其一"}
