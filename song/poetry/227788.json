{"author":"释德洪","id":227788,"strains":["平平平○平，仄仄仄平仄。","仄○仄仄平，仄仄仄仄仄。","仄平仄仄○，仄仄平平仄。","平平平仄仄，仄仄仄平仄。","仄仄平仄平，仄仄平仄仄。","仄仄仄○平，平仄平仄仄。","仄仄平仄平，平仄○平仄。"],"paragraphs":["烟霏含空青，向晚望逾好。","欲行落瀑边，俊鹘屡侧脑。","偶携白髪禅，步尽青松道。","孤鸿聊送目，瘦策自扶老。","甚欲东涧阴，缚屋安井灶。","我亦个中人，归计嗟不早。","永愧岩上僧，松鬛和云扫。"],"title":"泊舟星江闻伯固与僧自五老亭步入开先作此寄之"}
