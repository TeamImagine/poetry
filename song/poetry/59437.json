{"author":"陈造","id":59437,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["邦人邑吏总堪怜，茶供炉熏共吁天。","占雨几孤霞粲晓，望霓何啻日为年。","翻黄已熟村村麦，平渌行看处处田。","拟倩龙公作霖手，更烦终惠息头燃。"],"title":"次韵张丞"}
