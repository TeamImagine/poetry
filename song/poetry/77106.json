{"author":"马之纯","id":77106,"strains":["仄仄平平仄平平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["向日周家有凌人，后来此事特相因。","冬时室内收藏早，夏日宫中给赐新。","但得满盘堆水玉，不须对面著风轮。","看来深阔能多少，调得阴阳冷热均。"],"title":"藏冰井"}
