{"author":"韦庄","id":33299,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["曾向桃源烂漫游，也同渔父泛仙舟。","皆言洞里千株好，未胜庭前一树幽。","带露似垂湘女泪，无言如伴息妫愁。","五陵公子饶春恨，莫引香风上酒楼。"],"title":"庭前桃"}
