{"author":"卢照邻","id":12760,"strains":["仄平仄仄仄，平仄平仄平。","平平平平仄，仄平仄仄平。","仄平平○平，○仄平平平。","仄仄仄平仄，仄平仄平平。","仄平仄平○，仄仄平仄○。","○仄仄平仄，平平仄平平。","仄平平○仄，平平仄平平。","仄平○○仄，仄仄平仄平。"],"paragraphs":["季生昔未达，身辱功不成。","髠钳为台隶，灌园变姓名。","幸逢滕将军，兼遇曹丘生。","汉祖广招纳，一朝拜公卿。","百金孰云重，一诺良匪轻。","廷议斩樊哙，群公寂无声。","处身孤且直，遭时坦而平。","丈夫当如此，唯唯何足荣。"],"title":"咏史四首 一"}
