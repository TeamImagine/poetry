{"author":"吴泳","id":103934,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["分得濂溪一派清，皇皇仁义不贪名。","金华学道行持到，禹穴题舆去就轻。","一节以趋何简易，十年不调转光明。","匡时富有经纶在，若木华边缓辔行。"],"title":"寿周提刑二首  其一"}
