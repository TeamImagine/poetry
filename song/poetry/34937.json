{"author":"陆游","id":34937,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天上何年堕翠虬，屈蟠爪尾护吾州。","重门雨细旌旗湿，危堞风高鼓角遒。","漠漠川云昏佛塔，涓涓野水入农畴。","旷怀不耐微官缚，拟脱朝衫换钓舟。"],"title":"自郊外归北望谯楼"}
