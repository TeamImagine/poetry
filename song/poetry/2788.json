{"author":"宋庠","id":2788,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["济渠冰解逗奫沦，花柳兼催近郭春。","城外天形低合野，水边楼影倒倾人。","趁晴鱼意双游乐，助闹禽声百种新。","老倚芳樽从外诮，且将吟啸代经纶。"],"title":"后园新水初满坐高明台远眺"}
