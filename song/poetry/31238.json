{"author":"洪迈","id":31238,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["节到中和暖尚赊，东风随处起芳华。","自惭翳翳松三迳，相对萧萧马五花。","老去醉乡为日月，年来痼疾在烟霞。","午桥别墅归公手，早定淮西取白麻。"],"title":"王龟龄王嘉叟木蕴之同过小园用郡圃植花韵"}
