{"author":"释宗杲","id":253679,"strains":["平平○仄仄仄仄，仄仄○平平仄仄。","仄仄仄平平仄平，仄仄仄平○仄仄。","仄平仄仄仄○平，仄仄平○仄平仄。","平平仄仄仄平平，仄仄仄平仄平仄。","仄仄平平仄仄平，仄仄○平仄仄仄。","平平仄仄仄仄平，○仄○平仄平仄。"],"paragraphs":["今朝正是四月八，净饭王宫生悉达。","吐水九龙天外来，捧足七莲从地发。","点胸点肋独称尊，大口开张自矜伐。","都卢往世七旬余，四十九年恣忉怛。","赖有云门老跛师，一棒当时要打杀。","人人尽道报佛恩，将此深心奉尘刹。"],"title":"偈颂一百六十首  其一九"}
