{"author":"文同","id":168454,"strains":["平平仄仄平，平仄仄仄仄。","平平仄平仄，仄仄仄平仄。","平平仄平仄，仄仄平仄仄。","仄平仄平仄，平仄仄平仄。","平平仄仄仄，仄仄仄○仄。","平平仄平仄，仄仄仄仄仄。","平平平平平，仄仄仄仄仄。","○平仄○仄，平仄仄平仄。"],"paragraphs":["绳床拥敝裯，初起髪未栉。","南窗展书卷，就暖读寒日。","门前绝车马，薄暮垂片席。","短墙挂纤蔓，幽鸟啄红实。","群蜗恶积雨，缭绕篆空壁。","男儿处贫贱，举首宇宙窄。","翩翻枪榆鸠，宛转匿絮虱。","妻孥竞相笑，憔悴守文笔。"],"title":"贫居"}
