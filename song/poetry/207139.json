{"author":"黄庭坚","id":207139,"strains":["仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。","平仄平平仄平仄，平平平仄仄平平。"],"paragraphs":["革囊南渡传诗句，摹写相思意象真。","九日黄花倾寿酒，几回青眼望归尘。","蚤为学问文章误，晚作东西南北人。","安得田园可温饱，长抛簪绂裹头巾。"],"title":"同韵和元明兄知命弟九日相忆二首  其一"}
