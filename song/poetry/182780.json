{"author":"强至","id":182780,"strains":["仄仄平平仄，平平仄仄○。","平平仄平仄，仄仄仄平平。","仄仄平○○，平○仄仄平。","平○平仄仄，○仄○平平。","仄仄平平仄，平平仄仄平。","平平平仄仄，仄仄○平平。"],"paragraphs":["簿领非吾事，儒林物议间。","谈经泮宫水，校籍道家山。","职业才相称，尘劳岂素娴。","官期慵屈指，亲侧且承颜。","楚岸维齐舫，扬州入故关。","时人荣昼锦，洗眼看南还。"],"title":"送朱元弼主簿登第后还乡"}
