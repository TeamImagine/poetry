{"author":"刘过","id":82797,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄仄平仄仄平。"],"paragraphs":["手种疏梅已发妍，相从三过客中年。","吾生岂得须如意，随处何妨且信缘。","风月心多时小醉，轩裳梦少且闲眠。","万人海里能如此，是自在禅并散仙。"],"title":"岁晚"}
