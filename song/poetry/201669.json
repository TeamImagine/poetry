{"author":"彭汝砺","id":201669,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["大笑花开倾屈卮，狂来不惜典春衣。","飘浮世态知惟我，淡泊天真得者稀。","云汉露寒沾玉液，江天风静拂金徽。","樽罍易竭情无尽，海岳苍茫一梦飞。"],"title":"大笑"}
