{"author":"张明中","id":116554,"strains":["○仄平平平仄平，平平○仄仄平平。","仄平仄仄仄平仄，○仄仄平平仄平。","仄平仄仄仄平○，○仄平平仄仄平。","仄仄？平平仄仄，仄仄平仄仄平平。","平平平仄仄平仄，平仄仄平平仄平。","仄仄？？○仄仄，仄仄平仄仄平平。"],"paragraphs":["长养风来新样凉，蔷薇娇姹靓浓妆。","贵妃得酒沁红色，更著领巾龙脑香。","万花卸尽锦机空，留得蔷薇揖晓风。","賸把胭脂匀笑靥，不施铅粉涴潮红。","东君来与夏交割，西子出为春送终。","不是□□闲暇客，也拼终日对芳丛。"],"title":"蔷薇"}
