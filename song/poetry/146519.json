{"author":"陈舜俞","id":146519,"strains":["仄仄仄仄仄，平平仄平平。","平平仄仄仄，仄仄仄平平。","平仄平平仄，平仄仄仄平。","平平仄平平，仄仄仄平平。","仄仄平平仄，仄仄仄仄平。","仄平平平仄，仄仄平平平。","○平平仄仄，仄平○平平。","仄仄仄仄平，仄仄仄平平。","○仄○仄仄，仄仄○平平。","仄仄仄仄仄，仄平仄平平。"],"paragraphs":["岁月倏已逝，流光浩无涯。","新阳达厚地，草木渐萌芽。","禽鸟知时节，声哢日夕嘉。","人生独何为，不与物同华。","齿髪俱摇落，唯有老大加。","缅怀西垣客，事业纷天葩。","三年辞帝右，士夫叹聱牙。","道大益不容，眇小固何嗟。","闻有难老药，沆瀣和丹砂。","但愿寿百岁，未能定龙蛇。"],"title":"寄扬州知府钱舍人"}
