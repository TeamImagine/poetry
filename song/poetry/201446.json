{"author":"彭汝砺","id":201446,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["射策熙宁第二人，十年青绶困京尘。","声名未误如椽笔，宠辱何疑是梦身。","壮志自能探虎穴，危言更看逆龙鳞。","美才何但膺门客，观国今时正利宾。"],"title":"赠去华学士"}
