{"author":"郭祥正","id":191949,"strains":["仄平平平仄平仄，○仄平平仄○仄。","平平仄仄仄仄平，仄仄平○仄○仄。","仄平平平仄平平，平○○平仄○仄。","○平平仄仄平平，仄平平仄平平仄。","仄仄仄平平仄平，平平仄仄平平仄。","平平仄仄仄平平，仄仄平平仄平仄。","平仄平平仄仄仄，○仄仄平仄平仄。","仄平仄仄平仄平，仄仄平○平仄仄。","仄平仄仄平仄平，平仄平平仄仄仄。","平平仄仄仄○平，仄仄○平○仄仄。","平平○仄平平平，仄仄平平平仄仄。","仄○平平平仄平，仄平平仄平平仄。"],"paragraphs":["邑城东南百余里，穿尽荒山渡重水。","林倾路转大壑开，峭壁崔嵬半空倚。","上无勾连下无根，镌镵难成画难比。","回环岩窦碧玲珑，月华吞吐湖光洗。","石鼓昼鸣云雨垂，金鸡夜鬭龙蛇起。","成公说法已千年，事载龟趺尚新美。","嗟予平生慕佛学，空洞忘机造玄理。","暂来福地神愈清，况接高禅挥麈尾。","晋颙悟道天下师，云琏声名自予始。","精蓝际会付三人，净众如归闻法喜。","今朝更结名山游，宝阁珠楼同践履。","达了无生无不生，一声猿啸清风里。"],"title":"重九日同修颙惠云二禅师游浮山访洪琏长老"}
