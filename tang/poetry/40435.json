{"author":"栖白","id":40435,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["重城深寺讲初休，却忆家山访旧游。","对月与君相送夜，闻蛩教我独惊秋。","云心杳杳难为别，鹤性萧萧不可留。","遥想孤舟清渭上，飘然帆影起离愁。"],"title":"赠识古法师"}
