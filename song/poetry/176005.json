{"author":"王珪","id":176005,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["清晓华芝度景阳，凝严又许对西厢。","通宵客梦闻钧吹，几日朝衣带御香。","东观图书经屡读，旧溪桃李见新芳。","三千文字皆奇册，饱死侏儒讵足量。"],"title":"被诏考制科呈胡武平内翰三首  其二"}
