{"author":"韩淲","id":87200,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野趣池头莲正香，潩泉亭上水生凉。","有时并舍闲题句，尽日荒园浪举觞。","隘巷泥涂谁下榻，一楼风雨自移床。","青衫白发今何事，苦恋明时在帝乡。"],"title":"暑中思涧上之适"}
