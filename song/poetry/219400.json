{"author":"晁说之","id":219400,"strains":["仄平平仄仄，仄仄仄○平。","仄仄平？仄，平○仄仄平。","○平平仄○，仄仄○○平。","平仄仄平仄，平平仄仄○。","仄平平仄仄，仄仄仄平平。","平仄平平仄，平平○仄平。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄平○。","仄仄平○仄，○○仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["是非真未定，楚客莫咻齐。","侈美珍炰鳖，粗疏鄙饭藜。","评文归藻鉴，得宝应参奎。","萧洒裛尘雨，清明避日霓。","露华鸣老鹤，月魄射灵犀。","儒雅元簪笔，风流且带篦。","辛勤无黑突，腾跃有丹梯。","自顾迷辕驾，焉能识路蹊。","从容金谷集，酬唱汉江题。","好是频徴策，相看便解携。","尘埃随日起，穷悴使人低。","桀犬惊尧犬，家鸡笑野鸡。"],"title":"和斯立重赋"}
