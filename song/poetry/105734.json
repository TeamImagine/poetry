{"author":"岳珂","id":105734,"strains":["平平仄仄仄，平仄仄○仄。","平平平仄平，仄○平平仄。","平平仄仄仄，仄仄仄○仄。","平仄仄仄平，仄仄仄仄仄。","平平平平仄，仄仄平仄仄。","平平○仄仄，○仄仄仄仄。","？仄仄仄平，平仄仄仄仄。","平平平仄仄，仄仄仄平仄。","○仄平平平，平仄仄平仄。","○仄仄平平，平平平仄仄。"],"paragraphs":["清晨洗月露，云色已如血。","惟忧农亩枯，敢叹征途热。","濒湖十万户，旦旦望霓切。","龙骨夹岸鸣，尽暮不暇歇。","祇今牛犁地，已作龟兆裂。","平湖三十里，泱漭几尽竭。","矧此一线渠，而不比涸辙。","天阍高莫叫，岁事渐无说。","如予方怀章，何以救余孑。","回首望尧云，凭风哀涕雪。"],"title":"火云"}
