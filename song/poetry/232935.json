{"author":"蔡齐","id":232935,"strains":["仄平平仄平○平，平平○仄平平平。","仄平平仄仄仄平，仄仄平平○平平。","平平仄仄平平仄，仄仄平○仄平仄。","仄平平平仄平平，仄平仄平平仄平。","平平仄仄仄仄仄，○仄平平仄仄平。","平平仄平平仄仄，○仄仄平平仄仄。","平平仄仄仄平平，平仄○平仄平仄。","平平仄仄仄平平，仄仄仄仄平平平。","仄平平仄平平仄，仄仄仄仄平平平。"],"paragraphs":["大孤之石衡且修，青青长在湖之头。","小孤之石锐以高，削立江崖当洪涛。","滔滔逝水东流去，两石崔嵬屹天柱。","蜀巴之源浩沄沄，壮哉此诚江海门。","鸿庞稍见士宇广，疏凿方知夏禹勤。","名山大川神所主，过者震惊谁敢侮。","云何作庙向荒壖，抟土娉婷像龙女。","篙师贾客尔何知，坎坎伐鼓持豚蹄。","倚篷清坐渔歌起，日暮但见崖鹰飞。"],"title":"小孤山  其一"}
