{"author":"苏轼","id":193551,"strains":["平仄平仄仄，○平○仄平。","平○仄仄平，仄仄○○平。","仄平平仄平，仄○仄仄平。","仄仄仄○仄，平平○仄平。","平平仄平平，仄仄仄仄平。","仄平○仄○，仄仄平仄平。","仄平○平仄，仄仄仄仄平。","平平仄平仄，仄仄仄平平。","仄仄仄平仄，仄平平仄平。","仄平○仄仄，平仄仄平平。"],"paragraphs":["南望斜谷口，三山如犬牙。","西观五丈原，郁屈如长蛇。","有怀诸葛公，万骑出汉巴。","吏士寂如水，萧萧闻马檛。","公才与曹丕，岂止十倍加。","顾瞻三辅间，势若风卷沙。","一朝长星坠，竟使蜀妇髽。","山僧岂知此，一室老烟霞。","往事逐云散，故山依渭斜。","客来空吊古，清泪落悲笳。"],"title":"是日至下马碛憩于北山僧舍有阁曰怀贤南直斜谷西临五丈原诸葛孔明所从出师也"}
