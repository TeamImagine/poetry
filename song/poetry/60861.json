{"author":"许及之","id":60861,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["以玉为堂未是夸，金林禽谢有金沙。","稍传禁漏提初点，旋听周庐递晚衙。","春尽犹寒欺梦草，晴多未雨渴檐花。","自怜虽是文章力，肯把凡驽污白麻。"],"title":"三月二十七日玉堂夜宿"}
