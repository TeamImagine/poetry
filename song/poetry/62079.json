{"author":"虞俦","id":62079,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["当年抗疏动宸旒，骑省乌台许遍游。","稳稳枢庭方缓步，骎骎揆路却回头。","空余荣锦开三径，犹有甘棠蔽两州。","浮世功名俱一梦，不须夜壑怪移舟。"],"title":"章枢密挽诗  其一"}
