{"author":"陆游","id":37490,"strains":["平平仄仄仄平平，仄仄平平平仄平。","平仄平平平仄仄，仄平仄仄仄平平。","仄平平仄仄平仄，平仄平平平仄平。","平仄平平平仄仄，平平仄仄仄平平。"],"paragraphs":["萧骚白发满纶巾，犹是人间诗酒身。","湖上悲秋新有作，眼边败意绝无人。","稻粱栖亩雁初下，烟水粘天鸥自驯。","堪笑推移成老大，时时几杖接乡邻。"],"title":"即事"}
