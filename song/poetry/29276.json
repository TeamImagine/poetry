{"author":"韩元吉","id":29276,"strains":["仄仄○平仄○仄，平仄仄平平仄仄。","仄平仄○仄平○，仄○○平平仄仄。","仄仄平平仄○仄，平仄平平○仄仄。","仄平仄仄仄平平，平仄平仄平仄仄。","平平仄平仄仄仄，仄仄平平仄○仄。","仄平仄仄仄平仄，平仄平平仄平仄。","平平平平仄仄仄，仄仄仄○仄平仄。","仄平仄仄仄平平，平仄○平○仄仄。","平平仄○仄仄仄，仄仄平平仄○仄。","平平仄仄仄平平，平仄平平平仄仄。"],"paragraphs":["忆昔闻君未相识，春雨系船吴市侧。","逆风白浪不成行，坐听亲朋谈历历。","岂意飘零晚相见，俱捧江东从事檄。","拙鸠未省厌榆枌，威凤谁令安枳棘。","今年喜君若有遇，去我还为远行役。","一樽忍话故园事，童穉吁嗟发今白。","君家声名塞宇宙，翰墨纵横富奇策。","未容世职践明光，聊佐輶车司郡国。","衡山洞庭忽在眼，禹牒黄车有遗迹。","诗成不用吊灵均，为访桃花招隠客。"],"title":"送苏季真赴湖北宪司属官"}
