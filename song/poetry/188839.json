{"author":"寇准","id":188839,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["唐室空城有旧基，荒凉长使后人悲。","遥村日暖花空发，废苑春深柳自垂。","事著简编犹可念，景随陵谷更何疑。","入梁朝士无多在，谁向秋风咏黍离。"],"title":"春日长安故苑有怀"}
