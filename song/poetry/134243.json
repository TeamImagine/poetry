{"author":"释文珦","id":134243,"strains":["平平仄平仄仄仄，仄仄○平平仄仄。","仄平平仄○仄平，仄仄平○仄平仄。","平平仄平仄平平，仄仄仄○平平平。","平仄○平仄○仄，平平仄仄平平平。","仄平平平平仄仄，仄仄○平仄○仄。","仄仄仄仄仄平○，平仄○平仄仄仄。","仄仄○平○仄平，仄仄仄仄平平○。","仄平平平仄○仄，仄仄○仄平○平。","○仄仄平仄平仄，仄仄仄平仄仄仄。","平仄平平仄仄平，仄仄平平○仄仄。"],"paragraphs":["吾生素无宠禄愿，自向空林灰百念。","但存心地如砥平，不道人间有崖堑。","皇天幸能念无辜，脱我险难归夷涂。","天定胜人乃其证，纷纷谮舌胡为乎。","四方交朋盈什百，反眼如同不相识。","岂唯袖手不能援，多若苍蝇变白黑。","独有空门三老人，或未识面非交亲。","奋身为余直其枉，恻隠如此宜称仁。","思欲报之苦无力，但有此心匪石席。","今日同为异世人，俛仰存亡三太息。"],"title":"宁退耕岩维石隆湖隠皆尝有德于余图报未能而俱下世感念存亡哭以十韵"}
