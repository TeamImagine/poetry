{"author":"周文璞","id":94731,"strains":["仄平仄平平，仄仄平仄○。","仄平仄平平，平○仄仄平。","仄平仄平○，平平仄平平。","平平平仄平，？平仄平平。","平仄平仄○，仄平○仄平。","仄平○仄平，平○仄仄平。","仄平仄仄仄，仄仄仄平平。","仄平平平仄，仄仄平仄○。","仄仄仄平仄，平平平仄平。","仄仄平仄平，仄仄仄仄平。","仄仄仄仄仄，平仄平平平。","仄仄仄仄平，仄仄平平平。"],"paragraphs":["伯鸾出京师，慷慨歌五噫。","岂无济时心，升降与我违。","有来适吴中，舂粱救寒饥。","吴人皋伯通，舎之慰穷栖。","方志虽或除，此桥犹可稽。","伯鸾号逸民，佳传照绿绨。","伯通赖有此，庶几与之齐。","至今阊门外，两冢陪要离。","累累各高大，冥冥春草萋。","古者贤哲人，不计凤与鸡。","焜耀亦偶尔，埋没何凄兮。","出语贺两公，亦以昌吾诗。"],"title":"皋桥"}
