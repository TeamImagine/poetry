{"author":"章宪","id":247479,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["飞楼缥缈瞰吴邦，表里江湖自一方。","曲槛高窗云细薄，落霞孤鹜水苍茫。","固知兴废因时有，独觉江山共古长。","回首中原正愁思，不堪残日半规黄。"],"title":"登齐云楼"}
