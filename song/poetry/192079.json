{"author":"郭祥正","id":192079,"strains":["仄仄仄○仄，○平仄平平。","仄仄仄仄平，仄仄仄仄平。","平平仄仄平，仄仄平平○。","平仄仄平仄，平平仄平平。","仄平平仄平，仄平平仄平。","仄仄仄平仄，平平仄平平。","平平仄仄仄，仄○仄平平。","○仄○仄仄，平仄平仄平。"],"paragraphs":["乐老出三峡，骑驴访名山。","一见五老峰，笑傲遂忘还。","萧萧太古松，徙倚青崖间。","泉石托生计，云霞会追攀。","我宁求世人，世人非我闲。","炼气得真惠，神针起疵癏。","何时驾皓鹤，定应出尘寰。","王母如问仆，为谢今钝顽。"],"title":"赠乐岳山人"}
