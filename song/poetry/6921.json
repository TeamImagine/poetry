{"author":"李若水","id":6921,"strains":["平仄仄平平，仄○仄平仄。","仄平仄仄平，仄仄平平仄。","仄仄仄仄仄，平仄○仄仄。","平平仄平平，仄仄平平仄。","平平仄平仄，平仄仄仄仄。","平仄仄仄平，仄仄平仄仄。","仄仄仄平○，○仄○仄仄。","平平平仄仄，平仄仄平仄。","平平仄○平，平仄平平仄。"],"paragraphs":["才到绿漪轩，逸兴小寰宇。","岸斜水自环，树缺山为补。","眼界万象入，佳处难悉数。","天公厌人闲，恼以催诗雨。","凉飙拍窗户，残炽敢予侮。","云脚漏夕阳，反学新月吐。","麈尾散银毫，茶面喷雪乳。","兹游神所靳，而我已多取。","何时理扁舟，归作云山主。"],"title":"绿漪轩遇雨与任才仲定韵赋"}
