{"author":"张镃","id":81323,"strains":["仄平平仄仄平平，平仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["种花千树满家林，诗思朝昏恼不禁。","担上青红要逐定，车中摇兀也教吟。","虽无蜂过曾偷采，犹恐尘飞数见侵。","应是花枝亦相望，恨无人似我知音。"],"title":"卖花"}
