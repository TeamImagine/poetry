{"author":"杨亿","id":210601,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["藏室仙郎罢属辞，暑天驱传出京畿。","流年两鬓生华髪，宰邑全家住翠微。","九折坂长须叱驭，三声猿苦莫霑衣。","金门荐鹗知音在，不到瓜时捧诏归。"],"title":"黄小著震知兴元府南郑县"}
