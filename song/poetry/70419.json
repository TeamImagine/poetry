{"author":"袁说友","id":70419,"strains":["仄仄平仄仄，平仄仄仄平。","仄仄仄平仄，仄仄仄○平。","仄平仄仄仄，仄仄仄仄平。","仄平仄平平，仄仄仄仄○。","仄仄平仄仄，仄平仄仄平。","平平○仄仄，○仄平平平。","仄平仄○仄，仄仄平平平。","平平仄仄仄，仄仄○平○。","？平仄平仄，仄仄平平平。","平平仄仄仄，平仄仄仄平。","仄仄仄平仄，仄仄平平平。","仄平仄平仄，平仄仄仄平。","平平平仄○，仄仄平平平。","仄○仄仄仄，仄仄平仄平。","仄仄仄仄平，平仄仄平○。"],"paragraphs":["我貌殊不古，而有好古心。","未老已成癖，此病那砭针。","本非口腹累，乃困耳目侵。","遂州古名邦，有物岁月深。","一一铜作器，得之古墓阴。","灯罂间管柱，匜耳擎杯斟。","剑弰累苍节，凤口涂黄金。","人形杂兽面，诡异难橅临。","糢糊滓尘土，剥蚀遭晴霖。","摩挲细拂拭，名代不可寻。","楛矢辨形质，古磬鸣声音。","一经圣贤手，疑信别古今。","佳哉今所藏，历世方骎骎。","会当有博雅，破此聋与喑。","敢效石鼓歌，吾意岂微吟。"],"title":"遂宁府库古铜物"}
