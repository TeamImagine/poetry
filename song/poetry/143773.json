{"author":"舒岳祥","id":143773,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["昆山片玉天生润，雁荡移来手自栽。","禅客久亲清少病，山童勤拂浄无埃。","叶端洒洒通心露，根畔疏疏引水苔。","必有事焉还勿助，此方端自养原来。"],"title":"石上种剑蒲其脊成矣非陶隠居所谓溪荪者耶"}
