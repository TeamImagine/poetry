{"author":"葛胜仲","id":230899,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["区区苏李未应师，句法中涵屈宋姿。","华贯即今方慎柬，异材如此会深知。","飘飘气概轻余子，凛凛规摹扩大儿。","老厌交游翻覆手，欲于士逊结心期。"],"title":"邓子文辞曹枉道相过且出往还诗见示次韵二篇上呈  其一"}
