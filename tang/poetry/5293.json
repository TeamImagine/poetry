{"author":"皇甫冉","id":5293,"strains":["仄平仄仄仄平平，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["向山独有一人行，近洞应逢双鹤迎。","尝以素书传弟子，还因白石号先生。","无穷杏树行时种，几许芝田向月耕。","师事少君年岁久，欲随旄节往层城。"],"title":"送张道士归茅山谒李尊师"}
