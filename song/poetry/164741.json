{"author":"谢翱","id":164741,"strains":["仄仄平平○，仄仄○仄仄。","○○仄仄平，仄仄平仄仄。","仄仄平仄平，平○仄○仄。","仄仄平平平，仄仄仄仄仄。","平仄仄○平，仄平仄仄仄。","○平仄仄平，仄仄仄○仄。","平平○仄平，仄仄仄仄仄。","平仄仄仄平，仄仄平○仄。"],"paragraphs":["客有游山衣，著久如薜荔。","行行万翠亭，忽作风雨憩。","仰面无所皋，梁间有题字。","问此何人书，婉娩有弱气。","云昔魏王妃，学书似李卫。","乘云到此山，洒墨在空翠。","尘风吹土花，倏忽景物异。","疑此梦与仙，不类人间世。"],"title":"翠锁亭避雨"}
