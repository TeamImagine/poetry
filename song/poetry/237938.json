{"author":"王庭珪","id":237938,"strains":["平平平仄仄仄仄，仄平仄仄平○平。","仄平平平仄仄仄，平仄仄仄平平平。","仄○仄仄仄平仄，仄平仄仄平平平。","平平○○仄平仄，仄仄仄仄平平平。","○仄平仄仄平仄，○平仄仄仄仄平。","平平平平仄平仄，平平平仄○仄平。","仄○仄仄仄平仄，平平仄仄仄仄平。","平平仄仄仄平仄，仄仄平仄平平平。","平○仄仄平仄仄，仄平平仄平平平。","平平仄仄仄仄仄，平平仄仄○仄平。"],"paragraphs":["浯溪寒翠拖碧玉，石崖硉矹凌苍霞。","次山奇文走霹雳，颜老徤笔蟠蛟蛇。","凛如诮杞叱希烈，至今杰立天之涯。","公于其间宰民社，切勿但取文辞夸。","当用忠壮出奇节，县妖破胆莫敢哗。","官舟连樯泊溪口，符移星火如撒沙。","旧闻俗苦吏嚣恶，端能病政使不嘉。","先声入境若元气，顾见槎枿皆萌芽。","溪中古月溪上石，照公清德无纤瑕。","溪流不尽石不老，佳名万古磨不窊。"],"title":"送刘义夫宰祁阳"}
