{"author":"陆游","id":39006,"strains":["仄仄平平仄，平平仄仄○。","平平平仄仄，仄仄仄平平。","仄仄平平仄，平平仄仄○。","仄平平仄仄，平仄仄平平。","○仄平平仄，平平仄仄平。","○平平仄仄，平仄仄平平。","仄仄平○仄，平平仄仄平。","仄平平仄仄，仄仄仄平平。"],"paragraphs":["自问湖边舍，衰残俯仰中。","谋身悲日拙，造物假年丰。","税足催科静，禾登债负空。","社醅邀里巷，膰肉饫儿童。","衣及霜晨赎，炉先雪夜红。","陂塘趋版筑，垣屋讫宫功。","盗息时雍象，人淳太古风。","退夫无一事，鼓缶伴邻翁。"],"title":"居三山时方四十余今三十六年久已谢事而连岁小稔喜甚有作"}
