{"author":"虞俦","id":62046,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["乡评月旦尚依然，旁郡人称别驾贤。","邂逅宦途同晚岁，游从太学记当年。","谁怜冷落堪为地，我欲吹嘘送上天。","荐墨未干君已矣，漫凭楚挽慰重泉。"],"title":"挽俞君任通判诗"}
