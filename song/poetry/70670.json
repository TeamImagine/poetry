{"author":"袁说友","id":70670,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["公来祗谒自周行，脚踏稽山意远翔。","叠嶂排云烟杳霭，半天得月夜凄凉。","无言可状湖山好，有客来时锦绣张。","底事东吴声价重，螭头椽笔冠文场。"],"title":"和罗春伯奉常寄题稽山阁韵"}
