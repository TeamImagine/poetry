{"author":"张汇","id":11584,"strains":["仄仄仄平仄，仄平平仄平。","仄平平仄仄，仄仄仄平平。","仄仄○平仄，○○仄仄平。","平平仄仄仄，仄仄仄○平。","仄仄平○仄，平平仄仄平。","平○仄仄仄，仄仄仄○平。"],"paragraphs":["缓步洛城下，轸怀金谷园。","昔人随水逝，旧树逐春繁。","冉冉摇风弱，菲菲裛露翻。","歌台岂易见，舞袖乍如存。","戏蝶香中起，流莺暗处喧。","徒闻施锦帐，此地拥行轩。"],"title":"金谷园怀古"}
