{"author":"陆游","id":40648,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["受福元无一羽轻，岂知造物假余生。","抱疴不死跻高寿，遇乱能全见太平。","投渚断鸿常自闵，营巢倦鹊固难成。","乘除亦有堪惭处，记诵文辞误得名。"],"title":"自嘲"}
