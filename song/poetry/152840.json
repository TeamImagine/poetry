{"author":"汪梦斗","id":152840,"strains":["平平平平仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["皇华曾为歙山留，笑杀扬人泛泛舟。","偶话后天非定位，悬知此辈固清流。","一灯雪屋虫声细，疋马晴川草色秋。","倚杖儒宫桥下水，梦魂须忆旧来游。"],"title":"奥屯周卿提刑去年巡历绩溪回日有诗留别今依韵和呈"}
