{"author":"方岳","id":127303,"strains":["平平平平仄仄○，仄平仄仄仄平平。","平平平仄仄平仄，仄仄平平仄仄平。","仄○平平仄仄仄，仄○平仄仄平平。","仄平仄仄平平仄，仄仄平平仄仄平。"],"paragraphs":["西崦东冈取次行，倚松小立又诗成。","山风溪月宝无价，牧笛樵歌画有声。","半顷莱田供伏腊，一间茅屋老升平。","未知沮溺今何似，却怕诸生问姓名。"],"title":"西崦"}
