{"author":"周密","id":153891,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["九里松香古寺边，岭云深处涌青莲。","何年佛始入中国，此日山移自五天。","僧定白猿吟夜月，客游苍鹫舞秋烟。","幽人最怕山归去，自宿空亭听冷泉。"],"title":"飞来峰"}
