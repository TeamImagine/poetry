{"author":"李洪","id":52707,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["浩渺春波暖白蘋，溪头广厦旅楹新。","佩衿无复歌游阙，糟粕空惭老斲轮。","门外缊袍人立鹄，榜间淡墨笔如神。","使君道德魁天下，膏馥分沾尽澡身。"],"title":"次韵王龟龄贡院"}
