{"author":"李清照","id":245950,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["想见皇华过二京，壶浆夹道万人迎。","连昌宫里桃应在，华萼楼头鹊定惊。","但说帝心怜赤子，须知天意念苍生。","圣君大信明如日，长乱何须在屡盟。"],"title":"上韩公枢密  其二"}
