{"author":"宋庠","id":2829,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["河外轻寒气未佳，春襟愁目遍天涯。","浓云破绽翻无雨，落日因循便作霞。","麦陇寸苗思污雉，柳滩新叶欲藏鸦。","如膏且冀均农惠，莫枉层阴挫物华。"],"title":"春阴复霁"}
