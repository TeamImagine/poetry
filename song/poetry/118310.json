{"author":"吴惟信","id":118310,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["争期风翮上亨衢，果见移家入帝都。","瓮下不能留吏部，湖边正可着林逋。","高楼诗思春云远，深院琴声夜月孤。","半点红尘应不到，晴梅影里醉谁扶。"],"title":"寄何宜斋  其三"}
