{"author":"崔颢","id":53853,"strains":["○仄仄平○，仄平平仄平。","平平○仄仄，仄○平平平。","仄仄仄○仄，平平平仄平。","仄平仄○仄，仄仄平平平。","仄仄仄平仄，仄○平仄○。","○○仄仄仄，仄仄仄平○。","平仄仄仄仄，平平平仄平。","○○仄平仄，仄仄平仄平。","仄仄○仄○，仄平平仄平。"],"paragraphs":["三十羽林将，出身常事边。","春风吹浅草，猎骑何翩翩。","插羽两相顾，鸣弓新上弦。","射麋入深谷，饮马投荒泉。","马上共倾酒，野中聊割鲜。","相看未及饮，杂虏寇幽燕。","烽火去不息，胡尘高际天。","长驱救东北，战解城亦全。","报国行赴难，古来皆共然。"],"title":"赠王威古"}
