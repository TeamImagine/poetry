{"author":"袁燮","id":77197,"strains":["平平仄仄平，○仄仄仄仄。","平平仄仄仄，平仄仄仄仄。","仄仄平平平，平仄仄仄仄。","仄仄仄平仄，仄仄仄○仄。","仄仄仄仄平，平仄平仄仄。","仄仄仄仄平，仄平仄仄平。","○平仄仄仄，平平仄○○。","平平仄仄仄，仄仄平平仄。","仄仄○仄平，仄仄仄○仄。"],"paragraphs":["平生寡所谐，疏拙以自守。","天锺凿枘性，人弃我独取。","世道方荆榛，营利不绝口。","我欲挽衰俗，每每掣其肘。","仕版谓假途，何用医国手。","再拜谢诲言，古人贵不苟。","乘田与委吏，勤勤鲁中叟。","吾心不可昧，岂问人知否。","此意当与谁，寄我二三友。"],"title":"赠蒋德言昆仲三首  其二"}
