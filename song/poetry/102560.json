{"author":"薛师石","id":102560,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["亡友如今隔杳冥，画身只见病时形。","书窗闭久梅添润，花径荒来草又青。","一卷诗编空就绪，两年文会觉凋零。","几回行过深深巷，不忍登堂不扣扃。"],"title":"哀徐致中"}
