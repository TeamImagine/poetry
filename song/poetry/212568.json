{"author":"李复","id":212568,"strains":["仄平仄仄仄仄仄，平○仄平○仄仄。","平仄○○仄仄平，仄仄○平仄平仄。","平平平○仄仄仄，平仄○平平仄仄。","平平仄仄仄仄平，平平○仄平平仄。"],"paragraphs":["去家十日九有雨，林间怒鸠犹逐妇。","村店泥深昼闭门，系马临河自炊黍。","生桑烟重不供爨，麤粝如沙聊把箸。","推盘急起却问程，黄昏更望山颠戍。"],"title":"过平泉铺"}
