{"author":"陆龟蒙","id":28132,"strains":["仄仄平仄平，平平仄平仄。","仄平仄仄仄，仄仄○平仄。","平平仄仄仄，仄仄平仄仄。","仄仄仄平平，平仄仄平仄。","平平仄平仄，仄仄仄仄仄。","仄平平仄平，○平平仄仄。","○平仄平仄，仄仄仄仄仄。","平平仄仄平，仄仄平仄仄。","平○平平仄，仄仄仄平仄。","仄仄平平平，仄○仄平仄。","平平仄平仄，仄仄平仄○。","仄仄仄平平，○○○○仄。"],"paragraphs":["一代先后贤，声容剧河汉。","况兹迈古士，复历苍崖窜。","辰经几十万，邈与灵寿玩。","海岳尚推移，都鄙固芜漫。","羸僧下高阁，独鸟没远岸。","啸初风雨来，吟余钟呗乱。","如何炼精魄，万祀忽欲半。","宁为断臂忧，肯作秋柏散。","吾闻酆宫内，日月自昏旦。","左右修文郎，纵横洒篇翰。","斯人久冥漠，得不垂慨叹。","庶或有神交，相从重兴赞。"],"title":"次追和清远道士诗韵"}
