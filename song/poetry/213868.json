{"author":"陈师道","id":213868,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["旧说春风亦世情，不应作意断人行。","绝须一怒催新句，更可多忧促短生。","胜日着忙端取怪，妙年得此未须惊。","悬知出处非吾事，已复星河烂漫晴。"],"title":"和魏衍同游阻风"}
