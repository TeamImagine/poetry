{"author":"赵蕃","id":76636,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["种竹栽桃久已成，滋芹折杏尚留情。","一官何可占遐志，万卷悬知有旧盟。","得酒更能频饮我，赋诗未稳每从兄。","向来淮拟俱归去，今日参差不遂行。"],"title":"过在伯于学中因而留饭"}
