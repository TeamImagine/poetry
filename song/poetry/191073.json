{"author":"韦骧","id":191073,"strains":["仄仄平平仄仄平，平平平仄仄平平。","仄平平仄平平仄，仄仄仄平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["执别都门四见春，悠悠吴越断音尘。","尔来虽幸官居近，所得唯蒙手翰频。","折桂交游三纪外，系匏踪迹两溪滨。","未能把酒论离阔，聊寄篇章托去鳞。"],"title":"寄陈安道同年"}
