{"author":"周紫芝","id":240723,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["一樽能此共窥临，草色凄迷步履深。","黄帽青鞋聊偃蹇，白衣苍狗自浮沉。","瓮头酒熟须同把，窗下诗成亦共吟。","待得吾庐真可爱，更须绕屋树成阴。"],"title":"次韵元素赋余新居"}
