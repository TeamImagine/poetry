{"author":"强至","id":182500,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["支公昔讲支离学，堂上无容坐客毡。","往日衣冠今尚否，经春几席自萧然。","谈间精义门人记，身后清风嗣子传。","一纪宦游寻旧社，空将感涕洒尘编。"],"title":"经故明静师支离堂"}
