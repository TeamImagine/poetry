{"author":"史浩","id":19878,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["海宇熙熙寿域中，耆儒最盛甬勾东。","共开樽俎为高会，尤喜乡闾有义风。","九老未应多白傅，四明何止一黄公。","行看联璧安车上，尽是当筵鹤发翁。"],"title":"寄居为诸乡老庆寿致语口号"}
