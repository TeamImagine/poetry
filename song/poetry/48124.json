{"author":"杨万里","id":48124,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["久雨今朝忽作晴，老人怀抱不胜清。","仲宣久作登楼赋，望帝更吟当殿声。","春去春来浑是梦，花开花落若为情。","归心不用渠催唤，自有江鸥与狎盟。"],"title":"和张功父闻子规"}
