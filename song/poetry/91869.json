{"author":"释居简","id":91869,"strains":["仄平平仄○平平，仄仄仄平仄仄平。","仄平仄平仄○仄，仄平仄仄○平平。","平仄仄平○仄仄，平平仄仄平平仄。","平平仄仄仄平平，平○仄仄平平平。","仄平仄平○平平，平平仄仄平平平。","平○平仄平平仄，仄仄平平平仄仄。","仄仄平○平仄仄，平平仄平平仄仄。","仄○平仄仄平○，仄仄仄平平仄平。"],"paragraphs":["托根陈土隋风烟，送尽鲤鱼蜚上天。","六騑度江又如许，老彭社栎将齐年。","彭自有商观五伯，区区社栎奚为者。","君乎干老旧时天，刚中紫铁青铜坚。","一年一年看妖妍，年年死在秋风前。","轮囷孤顶鸾停翼，脱略霜皮蛟露脊。","自古才难人弗惜，江东酒壶浇柱石。","夜深风雨卷潭湫，霹雳一声天地秋。"],"title":"大雄寺陈朝桧"}
