{"author":"曹邺","id":27008,"strains":["平平仄平仄，仄仄仄仄仄。","仄仄○仄平，仄平仄○仄。","平平仄平○，仄仄仄○仄。","○○仄仄平，○○仄平仄。","仄仄平仄平，平平仄平仄。","平仄仄仄平，平平仄○仄。","平平仄仄平，仄○仄○仄。","仄○仄平仄，仄仄平仄仄。","仄平仄平仄，仄仄平平仄。","平平仄○平，仄仄平平仄。"],"paragraphs":["池塘静于寺，俗事不到眼。","下马如在山，令人忽疏散。","明公有高思，到此遂长返。","乘兴挈一壶，折荷以为盏。","入竹藤似虵，侵墙水成藓。","幽鸟不识人，时来拂冠冕。","沿流路若穷，及行路犹远。","洞中已云夕，洞口天未晚。","自怜不羁者，写物心常简。","翻愁此兴多，引得嵇康懒。"],"title":"从天平节度使游平流园"}
