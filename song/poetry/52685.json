{"author":"李洪","id":52685,"strains":["仄仄平平仄，平仄仄仄平。","平平平仄仄，平仄仄平平。","仄○平平仄，平○平仄平。","平平平仄仄，○仄仄平○。","仄仄平平○，平平仄仄平。","仄平平仄仄，仄仄仄平平。","平仄○平仄，平平仄仄平。","仄○平仄仄，平仄仄平平。","仄仄○平仄，○平仄仄○。","仄○平仄仄，平○仄平平。","仄仄仄平仄，平平仄仄平。","平平仄仄仄，仄仄仄平平。","平仄平○仄，平平仄仄平。","仄平平仄仄，平仄仄○平。","平仄○平仄，平平○仄平。","仄平平仄仄，仄仄仄平○。","仄仄平平仄，平平仄仄平。","仄平平仄仄，平仄仄平平。","仄仄平平○，○平仄仄平。","○平平仄仄，仄仄仄平平。","○仄平平仄，○○仄仄平。","仄平平仄仄，○仄仄平平。","平仄平平仄，平○仄平○。","平○仄平仄，仄仄仄○平。"],"paragraphs":["寂寞江村客，弥漫大雪天。","愁云纷密羃，虚籁极饕颠。","坐听天窗落，时将书幌褰。","胎禽羞洁白，闲客失明鲜。","势急鹅毛堕，寒欺雁翅翩。","鼠形方诮璞，蜡貌遽摧鞭。","鲛室绡盈轴，阳公玉种田。","蝶衣匀腻粉，蚕茧剥吴绵。","近柳横飞絮，穿榆并坠钱。","后庭迷玉树，清禁覆花砖。","帝子剪湘水，铜仙泣泪铅。","银床漫辱井，粉水媚房川。","繁丽真难比，萦盈似乞怜。","玉京楼十二，金界地三千。","秦国占乌白，辽东献豕豜。","尺围飘洛浦，席大记幽燕。","忆昨逢残腊，呈祥庆有年。","冷侵东郭履，寒逼广文毡。","喜极埙箎和，吟余盐絮联。","长城归大阮，巨轴属群贤。","思跨蓝关马，将乘剡曲船。","恨拘崇让里，思逸灞桥边。","斟酒觞慵举，烹茶鼎旋煎。","寻盟淡生活，冻笔尚如椽。"],"title":"腊雪"}
