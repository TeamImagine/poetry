{"author":"梅远","id":51418,"strains":["仄平平平平，平仄仄平仄。","平平仄仄仄，仄平仄平仄。","仄仄仄仄平，仄仄○平仄。","平仄仄平平，平平仄平仄。","平仄平仄仄，平仄平平仄。","仄平仄平平，平○○仄仄。","仄仄仄平平，平仄仄平仄。","仄平仄仄平，平平仄仄仄。","仄仄仄平平，仄仄平仄仄。","仄仄平平仄，○平平仄仄。"],"paragraphs":["昔居苕之南，今适宛之北。","溪山故缭绕，往来等乡国。","爱此太古风，不但占林樾。","岚气敬亭浮，波光响潭接。","虽在城市傍，而与喧嚣隔。","息心谢纷烦，投闲遗一切。","结构类茅茨，宁复事雕餙。","草堂亦易成，经营岂木石。","喜见野人来，渐与尘迹绝。","把我盈樽酒，妻儿同一啜。"],"title":"筑居"}
