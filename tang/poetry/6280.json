{"author":"窦群","id":6280,"strains":["○○平仄平，仄仄平平仄。","平仄仄○平，仄仄平平仄。","平平仄平仄，平仄平平仄。","仄仄○○平，仄平仄平仄。","平○仄平仄，平仄平平仄。","仄平平仄平，平平仄平仄。"],"paragraphs":["深庭芳草浓，晓井山泉溢。","林馥乱沈烟，石润侵经室。","幽岩鸟飞静，晴岭云归密。","壁藓凝苍华，竹阴满晴日。","生期半宵梦，忧绪仍非一。","若无高世心，安能此终毕。"],"title":"晨游昌师院"}
