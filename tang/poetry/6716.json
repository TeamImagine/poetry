{"author":"卢纶","id":6716,"strains":["平平平仄平，平仄仄平○。","仄仄○平仄，平平仄仄平。","平平平仄仄，仄仄平平仄。","平平平仄平，仄仄平平仄。","仄仄仄○平，平平平仄平。","仄平○仄仄，○仄仄平平。","平平仄平仄，仄仄平平仄。","○仄平仄平，平平仄○仄。","平仄仄平平，平平仄仄平。","仄平平仄仄，平仄仄平平。","仄平平仄仄，仄仄○平仄。","仄仄平仄○，○平仄○仄。","平平仄仄平，仄仄仄平平。","仄仄平○仄，平○仄仄平。","平平平仄仄，仄仄平平仄。","仄仄平仄平，平平仄平仄。","平平仄仄平，仄仄仄平平。","仄仄仄○○，仄平平仄平。","平平○仄仄，○仄平平仄。","仄仄○仄平，平平仄平仄。","平平仄仄○，平仄仄平平。","平仄平平仄，平平仄仄平。"],"paragraphs":["青袍芸阁郎，谈笑挹侯王。","旧箓藏云穴，新诗满帝乡。","名高闲不得，到处人争识。","谁知冰雪颜，已杂风尘色。","此去复如何，东皋岐路多。","藉芳临紫陌，回首忆沧波。","年来倦萧索，但说淮南乐。","并檝湖上游，连樯月中泊。","沿溜入阊门，千灯夜市喧。","喜逢邻舍伴，遥语问乡园。","下淮风自急，树杪分郊邑。","送客随岸行，离人出帆立。","渔村绕水田，澹澹隔晴烟。","欲就林中醉，先期石上眠。","林昏天未曙，但向云边去。","暗入无路山，心知有花处。","登高日转明，下望见春城。","洞里草空长，冢边人自耕。","寥寥行异境，过尽千峰影。","露色凝古坛，泉声落寒井。","仙成不可期，多别自堪悲。","为问桃源客，何人见乱时。"],"title":"送吉中孚校书归楚州旧山"}
