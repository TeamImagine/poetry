{"author":"钱起","id":4150,"strains":["平仄仄仄仄，○平○仄仄。","仄平仄平仄，平仄仄平仄。","○平仄平仄，平仄○平仄。","平仄仄仄平，平平仄仄仄。","平平○仄仄，仄仄平○仄。","仄平平仄平，仄仄仄仄仄。","平仄仄平仄，平○平仄仄。"],"paragraphs":["孤客倦夜坐，闻猿乘早发。","背溪已斜汉，登栈尚残月。","重峰转森爽，幽步更超越。","云木耸鹤巢，风萝扫虎穴。","人群从自远，世役终难歇。","入山非买山，采竹异采蕨。","谁见子牟意，悁劳书魏阙。"],"title":"奉使采箭簳竹谷中晨兴赴岭"}
