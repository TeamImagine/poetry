{"author":"刘克庄","id":116008,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["出山已不辨东西，新径多岐失故蹊。","源里飘红无杂树，村中戴白有遗黎。","略加𫈵识认来路，似有茅茨遥隔溪。","太守渔郎两痴绝，自迷岂解指人迷。"],"title":"小桃源"}
