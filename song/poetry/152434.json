{"author":"方一夔","id":152434,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["数声呼我竹溪鷞，烟雨苍茫苦竹冈。","半径暮山浮翠滑，一渠春水落红香。","无人羞乞墦间肉，有酒空浇地下郎。","万化尽时终闭骨，醉来谁复算彭殇。"],"title":"游苦竹徐坟值雨"}
