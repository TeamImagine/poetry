{"author":"楼钥","id":67438,"strains":["仄仄平平○，平○仄仄平。","仄平平仄仄，仄仄仄平○。","平仄平平仄，平○仄仄平。","平平平仄仄，仄仄仄平平。","平仄平○仄，平平仄仄平。","仄平仄平仄，仄仄仄平平。"],"paragraphs":["勇甚鹰扬将，身从虎穴探。","六师心不二，一月捷凡三。","戎卒时非久，边庭战已酣。","神戈穷逐北，露布屡驰南。","貔旅弥思奋，狼心敢肆贪。","七旬有苗格，较德可无惭。"],"title":"一月三捷诗"}
