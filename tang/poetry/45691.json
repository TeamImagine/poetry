{"author":"崔国辅","id":45691,"strains":["仄仄仄平仄，平平仄仄平。","平平仄○仄，平仄仄○平。","○平平仄仄，仄仄平仄○。","仄平仄○平，平平仄仄平。","仄仄○仄仄，○平平仄平。","平平仄○仄，仄仄仄平平。","平仄仄仄仄，○○平仄平。","仄平平仄仄，仄仄仄平平。","仄仄平平仄，平平仄仄平。","仄仄仄平平，仄仄平平平。"],"paragraphs":["泗水入淮处，南边古岸存。","秦时有漂母，于此饭王孙。","王孙初未遇，寄食何足论。","后为楚王来，黄金答母恩。","事迹遗在此，空伤千载魂。","茫茫水中渚，上有一孤墩。","遥望不可到，苍苍烟树昏。","几年崩冢色，每日落潮痕。","古地多堙圮，时哉不敢言。","向夕泪霑裳，遂宿芦洲村。"],"title":"漂母岸"}
