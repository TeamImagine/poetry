{"author":"宋祁","id":13717,"strains":["仄平平仄平平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["紫房丹萼旋辞春，素瑟悲多不忍闻。","暮雨便从巫峡散，余香犹上魏台分。","魂销南浦波空绿，望绝长门日易曛。","翠被已空桃檝远，自今搔首更离群。"],"title":"落花  其一"}
