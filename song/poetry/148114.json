{"author":"方回","id":148114,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平仄仄仄平平。"],"paragraphs":["江湖流辈互相高，刻楮抟沙漫自劳。","孰肯剖肠湔垢滓，始能落笔近风骚。","通疏障碍河东注，剔抉幽微鬼夜号。","汉魏以来数人耳，曲须和寡始为遭。"],"title":"读子游近诗复次前韵二首  其一"}
