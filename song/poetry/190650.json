{"author":"韦骧","id":190650,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["晚扬红旆出郊关，昼奉安舆上碧山。","野色苍茫云色外，岚光飞动水光间。","行庖荐馔烹金鼎，荷剑挑樽结玉环。","归路邦人瞻庆侍，银龟朱绂照酡颜。"],"title":"和叔康侍亲游琅山  其一"}
