{"author":"潘景良","id":172407,"strains":["○平平平，仄仄平平○。","平平仄仄仄仄仄，仄仄仄仄平平○。","仄仄仄平仄平仄仄仄，平平仄仄平平平仄平平仄平。","○平平平仄仄仄，○○仄仄平平平。","仄仄平平平，仄仄平平平。","仄平仄仄仄平仄，仄仄仄仄平平平。","仄平平平仄平仄，平平仄○○平平。","仄平仄仄仄仄仄，仄平平平仄仄○平平。","仄○仄平仄，仄仄○平平。","平平仄仄仄仄仄，平平平仄平○平。","仄○○平仄仄○，仄仄仄仄平平平。","平平仄平平，仄仄平○平。","平平仄仄仄，○○仄平平。","仄平仄平，平平仄平，仄仄仄仄平平平。","平平○仄仄○仄，仄平仄仄○平○。","仄平仄仄平○平，平平平仄仄仄○仄平仄平。","仄平仄仄仄仄仄，仄平仄仄平平平。","平平仄○仄仄仄，平平仄仄仄仄平平平。","平○仄仄平平○，平平仄仄平平平。"],"paragraphs":["嵌岩穹窿，屹立乎江中。","崩湍下瞰不见底，巨石崛出高摩空。","混沌破来到今几万岁，雄奇秀丽胡为乎此山兮独钟。","长江西来一万里，当空削出金芙蓉。","上有金仙居，下有冯夷宫。","宝坊栉比列霄汉，塔影倒置惊鱼龙。","有时洪钟咽烟响，潮音属和驱群聋。","鸟飞竟力不得到，我尝拏舟一抵其云峰。","摄衣步楼阁，矫首观无穷。","齐州九点落眼底，岷峨西望沧溟蒙。","忽闻长风破巨浪，芥蒂一洗平生胸。","山僧喜殊常，握手何从容。","杯擎陆羽水，茶泛玉川风。","鹤庵散仙，恒斋老翁，把臂大笑声融融。","天风吹袂欲轻举，白云缥缈将何从。","不知海外之三山，群仙之乐与此将异而或同。","迄今别去五六载，我舟又复来掀篷。","山灵偃蹇我倨傲，尘怀汩没不得追前踪。","风帆一笑金山过，山头日落飞冥鸿。"],"title":"游金山"}
