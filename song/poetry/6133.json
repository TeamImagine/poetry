{"author":"林季仲","id":6133,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["高居占得野塘横，竹迳桃蹊取次成。","宿霭半兼朱户湿，好山长傍晚窗明。","风吹酒面春情渺，月落诗肠夜味清。","今日主人归定否，试听枝上子规声。"],"title":"题薛献可新居次高仲贻韵"}
