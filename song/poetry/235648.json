{"author":"程俱","id":235648,"strains":["仄平平仄仄平平，平仄平平仄仄平。","平仄平平仄平仄，仄平仄仄平平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["荜门蓬舍不知春，车似鸡栖甑有尘。","千里传情望双鲤，一杯和影祇三人。","交亲离合同巢燕，身世覉危独茧纶。","四体不勤心扰扰，拟将玄旨问吴筠。"],"title":"和江仲嘉见寄  其一"}
