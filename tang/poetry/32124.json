{"author":"韩偓","id":32124,"strains":["仄○平仄平平平，仄平平平平仄○。","平平平仄仄仄仄，仄仄平平平平平。","平仄平平平仄仄，仄平平仄仄○平。","平平平仄平平仄，仄仄平平仄仄平。"],"paragraphs":["别离终日心忉忉，五湖烟波归梦劳。","凄凉身事夏课毕，濩落生涯秋风高。","居世无媒多困踬，昔贤因此亦号咷。","谁怜愁苦多衰改，未到潘年有二毛。"],"title":"夏课成感怀"}
