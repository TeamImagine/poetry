{"author":"欧阳子槐","id":233997,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["高平北路入禅堂，行转茅冈上石冈。","壑险桥危需一苇，山深树古立千章。","禽声呖呖如簧巧，溪曲湾湾似带长。","我欲拂衣登绝顶，低徊吟啸白云乡。"],"title":"游开山寺"}
