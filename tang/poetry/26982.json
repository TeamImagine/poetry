{"author":"曹邺","id":26982,"strains":["平平仄平平，仄仄○平仄。","仄仄平平仄，平平仄○仄。","仄仄仄平仄，○平仄平仄。","仄仄平平○，平平仄平仄。","平○平平仄，平仄仄平仄。","仄仄平平平，平平仄平仄。"],"paragraphs":["南登岳阳楼，北眺长安道。","不见升平里，千山树如草。","骨肉在南楚，沈忧起常早。","白社愁成空，秋芜待谁扫。","常闻诗人语，西子不宜老。","赖识丹元君，时来语蓬岛。"],"title":"登岳阳楼有怀寄座主相公"}
