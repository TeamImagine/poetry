{"author":"周端臣","id":89640,"strains":["平平仄平○仄平，○仄仄仄○平○。","○平平仄仄平仄，平平仄仄平○平。","平平平仄平平○，仄仄平○仄平仄。","仄仄平平平○平，仄平平仄平平仄。","仄平平平平仄仄，仄○平仄平平仄。","平平平仄仄○仄，○平仄仄平平仄。"],"paragraphs":["吴山越山相对青，中有滚滚长江横。","长江谁道不曾改，年来一半沙填平。","潮生潮落何时了，万古人间一昏晓。","岁岁吴侬来看潮，不知潮送吴侬老。","酒楼笙歌喧醉耳，客帆翻覆云涛里。","悠悠哀乐永相忘，空江落日秋风起。"],"title":"观潮行"}
