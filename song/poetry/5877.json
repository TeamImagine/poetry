{"author":"张元干","id":5877,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["和气从容一笑春，如公今是暂闲身。","伊蒲馔设无多客，薝卜花繁正恼人。","已遣炉熏通鼻观，更分茗碗瀹心尘。","僧房长夏宜幽僻，杖屦频来愿问津。"],"title":"与富枢密"}
