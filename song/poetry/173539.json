{"author":"黄庶","id":173539,"strains":["平仄平平仄仄平，平平平仄仄平平。","仄平仄仄平平仄，仄平平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["缰锁身闲似未名，方愚情性被春轻。","酒教笔砚因花废，路为亭台与草争。","野客笋邀煨短茁，邻僧茶约煮新萌。","无时杖屦穿林去，真是寻芳户一丁。"],"title":"春日闲居"}
