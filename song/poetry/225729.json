{"author":"慕容彦逢","id":225729,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["巍巍层阁倚云开，阁上书从帝所来。","率土士民瞻庆会，华筵樽俎幸参陪。","宸文正比天文丽，春力应随笔力回。","主圣臣贤千载遇，欲形歌颂愧非才。"],"title":"和中书梁侍郎君臣庆会阁赐御筵诗"}
