{"author":"杨亿","id":210413,"strains":["仄仄平○仄，平平仄仄平。","平平○仄仄，平仄仄平平。","仄仄平平○，平平仄○平。","○平平仄仄，仄仄仄平平。","仄仄平平仄，平平仄仄平。","平○仄平仄，平仄仄平平。"],"paragraphs":["制宅何其巧，连山复带溪。","芳樽长有酒，嘉树自成蹊。","学舍祥鳣堕，歌梁贺燕迷。","调琴明月榭，系马绿杨堤。","好畤田园美，南华物我齐。","终当解簪组，同此味天倪。"],"title":"题弟晦所居壁"}
