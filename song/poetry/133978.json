{"author":"释文珦","id":133978,"strains":["仄仄平平平，平平仄平仄。","仄仄平仄仄，仄仄平仄仄。","仄平仄平仄，仄平仄平仄。","仄平平平平，平○平仄仄。","平仄○平平，平仄○平仄。","仄仄○平○，○仄○平仄。","○○仄平平，平平仄平仄。","○仄仄平平，○仄仄平仄。"],"paragraphs":["美竹生穷崖，西人翦为笛。","制度诚简易，不假金玉饰。","五音既繁会，八音亦交出。","凤鸣何雝雝，龙吟尤历历。","贪者听之廉，愁者听之怿。","悍者听之和，劳者听之佚。","遗调感人多，今人孰能识。","空复想桓伊，三弄楚天碧。"],"title":"羌笛"}
