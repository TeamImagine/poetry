{"author":"刘敞","id":174595,"strains":["仄平仄平平，仄仄仄仄平。","平仄平仄平，仄仄平仄平。","仄仄仄平仄，仄○平○平。","仄平平平仄，仄仄○平平。","平仄平平平，平平仄平平。","平平仄○仄，仄仄仄仄○。","仄仄仄○仄，仄○平仄平。","仄平仄仄仄，平仄○仄平。"],"paragraphs":["盛阳烁微阴，五月气蕴隆。","天地为大炉，万物皆废铜。","俯欲濯江汉，仰思凌苍穹。","缩身投蜗角，救暍号天公。","天亦哀人谋，玄云送雷风。","须臾雨如泻，一埽万里空。","有似脱炮烙，又如逃祖龙。","大哉造化力，因见王霸功。"],"title":"夜雨"}
