{"author":"杜甫","id":2868,"strains":["平平平仄仄，平○仄仄平。","仄仄平仄仄，仄仄○平平。","仄仄仄○平，仄仄仄仄平。","平平平平仄，平仄仄○平。","平仄仄仄仄，仄仄仄平○。","平平仄仄仄，平仄仄○平。","仄平仄仄仄，平仄仄仄平。","仄平仄仄仄，平仄平平平。","仄○仄仄仄，仄仄平仄平。","仄仄仄仄平，平平仄平平。","仄平仄仄仄，仄仄平仄平。","仄仄仄仄平，仄平仄平平。","平平仄○仄，仄仄仄○平。"],"paragraphs":["清晨蒙菜把，常荷地主恩。","守者愆实数，略有其名存。","苦苣刺如针，马齿叶亦繁。","青青嘉蔬色，埋没在中园。","园吏未足怪，世事固堪论。","呜呼战伐久，荆棘暗长原。","乃知苦苣辈，倾夺蕙草根。","小人塞道路，为态何喧喧。","又如马齿盛，气拥葵荏昏。","点染不易虞，丝麻杂罗纨。","一经器物内，永挂麤刺痕。","志士采紫芝，放歌避戎轩。","畦丁负笼至，感动百虑端。"],"title":"园官送茶"}
