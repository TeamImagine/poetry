{"author":"释契适","id":232450,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["水面红鲜耻绛唇，寻常侍从有天神。","整齐绀髪云千缕，端丽慈容月一轮。","素舸欲沉威济物，霜刀曾断福霑人。","世间多少诚心者，智烛惟求照耀身。"],"title":"观音诗  其五"}
