{"author":"黄敏求","id":107021,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["星江山水甲江东，所到僧房各不同。","拳石不知何代陨，数椽恰占一湖中。","庐山屏倚朝昏碧，彭蠡帆分上下风。","除却金焦相伯仲，其他无此水晶宫。"],"title":"游落星寺"}
