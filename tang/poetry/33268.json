{"author":"韦庄","id":33268,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["黄藤山下驻归程，一夜号猿吊旅情。","入耳便能生百恨，断肠何必待三声。","穿云宿处人难见，望月啼时兔正明。","好笑五陵年少客，壮心无事也沾缨。"],"title":"黄藤山下闻猿"}
