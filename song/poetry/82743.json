{"author":"刘过","id":82743,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["倦行老矣遍东南，最后青原识正庵。","无法更求身外说，有禅应向意中参。","春风遶寺雨花坠，石鼎烹茶泉味甘。","暂脱尘嚣聊税驾，与君相对款清谈。"],"title":"与青原正庵老"}
