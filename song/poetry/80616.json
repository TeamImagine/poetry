{"author":"黄干","id":80616,"strains":["平平仄仄平平平，仄仄平仄平平平。","平仄平平仄平仄，平平仄仄平平平。","○○仄平仄平仄，仄仄仄仄平平平。","平平平平仄平仄，仄平仄仄平平平。","○平仄仄仄仄仄，仄仄平仄仄仄平。","仄平仄仄仄平仄，平平仄仄平平平。","○仄○仄○○○，仄仄仄仄平平平。","平仄平○○平平，○○仄仄平平平。"],"paragraphs":["寒岩突兀山之阿，足履危磴攀藤萝。","岩下清泉响环珮，岩前古木交枝柯。","当中洞门忽开豁，上有石屋高嵯峨。","乾坤开关已呈露，鬼神守护频挥呵。","重门黯淡不可入，以火来照所见多。","出门小洞亦奇绝，神龙奋怒吞蛟鼍。","胜景如此难重过，手倚石壁频摩挲。","安得雄思如悬河，长吟大咏仍高歌。"],"title":"绍熙庚戌十月偕赵仲宗舜和潘谦之曾鲁仲游九峰芙蓉寿山纪行十首 十一日早登灵洞岩"}
