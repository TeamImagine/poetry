{"author":"邓深","id":27727,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平仄平仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["可观阁上借床眠，明月清风不用钱。","会面向来无空日，离群何事有经年。","相望千思江湖地，正坐三秋风雨天。","耿耿青灯空透影，可堪新雁一声传。"],"title":"怀清旷兄弟"}
