{"author":"华岳","id":98840,"strains":["平○平仄平平仄，仄○仄仄○平仄。","仄○平仄平平○，仄仄○○仄平仄。","平○仄○平平平，仄○仄仄平平平。","平○仄仄仄○仄，○仄平仄平平○。","仄仄平○仄平仄，平仄仄平平仄仄。","仄○仄仄平仄平，仄仄○平仄○仄。"],"paragraphs":["前帆风饱江天阔，后帆半出疏林阙。","后帆招手呼前帆，画鼓轻敲总催发。","前帆雪浪惊飞湍，后帆舵尾披银山。","前帆渐缓后帆急，相傍俱入芦花滩。","岛屿萦回断还续，沙尾夕阳明属玉。","望中醉眼昏欲花，误作闲窗小横轴。"],"title":"江上双舟催发"}
