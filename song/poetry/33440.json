{"author":"陆游","id":33440,"strains":["仄平平平仄仄平，仄平平平？平平。","仄仄仄○平平平，仄平仄平平仄平。","仄平平平平仄平，平平仄仄平仄平。","仄平平平仄仄平，平平仄仄平仄平。","仄平仄仄仄仄平，仄平仄平仄平平。","平平仄仄平仄平，平仄仄仄○平平。","仄平平平仄平平，○仄仄仄○平平。","仄仄仄仄平仄平，○○平仄仄仄平。"],"paragraphs":["玉京清都奉紫皇，赤明开皇劫茫茫。","有路坦如驰康庄，惜哉背之趋死乡。","绛陵朱儿朝吐光，森然箭镞攅玉床。","洁斋山栖祓不祥，朝餐夕食芝术香。","缥囊蘂笈出秘方，日精月华炼阴阳。","炉开沐浴时日良，清夜玉杵闻琳房。","服之刀圭换肝肠，三十六帝参翺翔。","下视一笑争夺场，累累枯冢压北邙。"],"title":"玉京行"}
