{"author":"周密","id":153941,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["朋辈凋疏重可伤，不堪歌哭献文堂。","宝灯卜夜笙箫暖，芳槛移春锦绣香。","乐事可怜蕉梦短，哀辞忽引薤歌长。","忍看玉树埋黄壤，泪湿东风酒一觞。"],"title":"挽韩子爽户曹二首  其一"}
