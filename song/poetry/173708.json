{"author":"曾巩","id":173708,"strains":["平平仄仄平仄○，仄仄平平平仄仄。","平平仄仄仄仄平，仄仄平平平仄仄。","平平仄平仄○仄，仄仄平平仄平○。","平平仄平仄平仄，平平仄○平平仄。","仄平仄平平仄仄，仄仄平平○○仄。","平平仄仄平仄仄，仄仄平平平仄仄。","平平平仄仄仄平，仄仄平平平仄仄。"],"paragraphs":["郊天社地君所重，翦秸刲匏微得供。","秦皇汉帝陋古初，桀畤殊坛倾力奉。","年年属车九重出，羽卫千人万人从。","黄金日搜尽崖窟，飞樯走棰华夷动。","马蹄路南村有社，里老邀神迎且送。","荒林破屋风雨入，野鼠山狐狼藉共。","何言茅箸古瓦瓯，稻饭豚蹄人得用。"],"title":"里社"}
