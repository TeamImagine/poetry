{"author":"齐己","id":41822,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["上国谁传消息过，醉眠醒坐对嵯峨。","身离道士衣裳少，笔荅禅师句偈多。","南岸郡钟凉度枕，西斋竹露冷霑莎。","还应笑我降心外，惹得诗魔助佛魔。"],"title":"寄郑谷郎中"}
