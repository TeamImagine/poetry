{"author":"韦骧","id":190441,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["我辈清怀书自将，不须才与古人当。","佳辰美概无穷尽，险语高词尔转相。","吏隐未能离扰扰，诗情犹得慰皇皇。","如君逸格谁忘羡，騕袅终难困服箱。"],"title":"谢朱伯英遗诗"}
