{"author":"萧立之","id":131881,"strains":["平平平仄仄仄平，仄仄仄仄平平○。","仄平平仄仄○仄，仄仄仄平平仄○。","仄平仄平仄平仄，仄仄平平仄平仄。","平平仄○仄仄仄，平平仄仄○平仄。","○平仄仄平仄平，仄○仄仄平平平。","平平仄平○仄仄，仄仄平平仄平仄。"],"paragraphs":["黄君为善不近名，九鼎大吕荆溪评。","贼奴金印弃如唾，未用富民侯汉廷。","只今作仓北原北，肯与贫人供年谷。","乖崖梦中紫府客，君家世美如乔木。","题诗往往来达官，锦标玉轴乌丝栏。","知君见诗应怒骂，百万摴蒲乞鹅炙。"],"title":"黄景纯社仓求诗"}
