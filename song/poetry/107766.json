{"author":"王迈","id":107766,"strains":["仄仄平平平仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平平仄平。"],"paragraphs":["当日曾同鹓鹭群，清漳风月又平分。","轮囷肝胆忧时事，䌷绎诸书洗吏氛。","悔不佩韦成造次，幸犹挂剑答殷勤。","只鸡斗酒来行酹，三十六湾生暮春。"],"title":"挽漳守郑都承子敬四首  其四"}
