{"author":"饶节","id":225153,"strains":["仄仄平平仄仄平，平平仄仄仄平平。","平平平仄平平仄，仄平平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["淡月晴风奏晓凉，春回草木被余香。","溪桥村落牛羊散，竹坞人家桑柘忙。","大树稍疑经枥社，群鸡端恐过尸乡。","年来课最何须问，翁媪茅檐话短长。"],"title":"次韵孙向仲自灵隠归余杭二首  其一"}
