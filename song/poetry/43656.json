{"author":"范成大","id":43656,"strains":["平平仄平平，仄平仄平仄。","平平仄平平，仄仄仄平仄。","平平仄平仄，仄仄仄平仄。","仄平平仄平，平仄仄平仄。","平平○平仄，仄仄平仄仄。","平平仄仄仄，仄仄平平仄。","平平仄仄○，仄仄○仄仄。","仄平○仄平，平仄仄仄仄。","○○仄仄仄，○仄平仄仄。","○平仄平平，平仄平仄仄。"],"paragraphs":["云销澧阳风，月生岳阳水。","谁推赤金盘，涌出白银地。","徘徊忽腾上，蹀蹀恐颠坠。","稍高轮渐安，飞彩到篷背。","晶晶浪皆舞，靥靥星欲避。","兜罗世界网，普现无边际。","官居束户庭，有眼如幻翳。","向非行大荒，宁有此巨丽。","乘除较得失，漂泊非左计。","妻孥竞驩哗，渠亦知许事。"],"title":"三月十五日华容湖尾看月出"}
