{"author":"李贺","id":13954,"strains":["平平仄平○仄仄，平平平平○仄仄。","仄仄平平，仄○○仄。","仄○平仄，仄仄仄○。","仄平仄仄，平仄平仄。","平平平平，平平平○。","仄仄平平，平平仄仄。","平平仄仄，○平仄○。","平平仄平，仄仄平仄。"],"paragraphs":["朱城报春更漏转，光风催兰吹小殿。","草细堪梳，柳长如线。","卷衣秦帝，扫粉赵燕。","日含画幕，蜂上罗荐。","平阳花坞，河阳花县。","越妇搘机，吴蚕作茧。","菱汀系带，荷塘倚扇。","江南有情，塞北无恨。"],"title":"春昼"}
