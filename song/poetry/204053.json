{"author":"孔平仲","id":204053,"strains":["平仄平平仄，平平仄仄平。","平平仄仄仄，平仄仄平平。","平仄○平仄，平平仄仄平。","仄平○仄仄，仄○仄平平。","仄仄平平○，平平仄仄○。","平平○仄仄，平仄○平平。","○仄平○仄，○平仄仄平。","仄平平仄仄，平仄仄平平。","○仄平○仄，平平仄仄平。","平平平仄仄，平○仄平平。"],"paragraphs":["侯服安无事，官曹静不哗。","畴非信善友，俱是孝廉家。","荀衮传荣耀，温龙竞爪牙。","尺舆思附凤，角扇笑萦蛇。","士习贤科论，人趋太守衙。","庄衢当自骋，陈药更谁夸。","和露餐荷叶，临流饮雪花。","草莱依瑞穗，荆布缀明珈。","且固官庭守，宁忧柄用赊。","它时摇玉佩，鳌禁定联华。"],"title":"再吟六诗四首拜呈  其三"}
