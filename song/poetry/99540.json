{"author":"洪咨夔","id":99540,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["汗血嘶风草正青，眼中万马敛春坰。","檄书纵不烦师鲁，荐藁犹当出古灵。","杜若扶疏明远渚，荼{艹縻}猗靡馥中庭。","天梯行遍乌奴去，到手深杯莫暂停。"],"title":"次程岳州廷迈春行昨访天梯佛龛今约乌奴"}
