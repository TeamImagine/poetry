{"author":"许抗","id":178683,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["数里岧峣落日西，更高高处种灵芝。","危风受雪春归晚，怪石留云雨到迟。","仙鹿避人眠浅径，野禽窥果啄残枝。","待应俗格消磨尽，重建瑶台旧路岐。"],"title":"麻姑山"}
