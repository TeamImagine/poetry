{"author":"陶弼","id":146724,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["险尽天开溪路平，诗书新将典新城。","三千戍卒今无几，十万屯田古未耕。","属县乞除防虎槛，生蛮愿献采砂坑。","从兹预拟风尘息，尽是仁威下旆旌。"],"title":"寄沅州新守谢麟"}
