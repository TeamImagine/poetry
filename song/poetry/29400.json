{"author":"韩元吉","id":29400,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["南北驱驰老病身，不堪节物更催人。","梅梢白白犹藏腊，蔬甲青青便作春。","铁马渐欣边塞静，土牛还祝岁时新。","圣朝文物从兹始，元日郊丘得上辛。"],"title":"立春感怀"}
