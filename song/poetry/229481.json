{"author":"吕颐浩","id":229481,"strains":["平平平仄平，仄仄平平平。","仄仄仄平仄，仄仄平平平。","平平仄仄平，仄仄仄平平。","○仄平仄平，平仄○平平。","平仄平仄仄，仄仄仄平平。","平仄○仄仄，平平仄平平。","仄仄仄平仄，平○仄平平。"],"paragraphs":["煌煌文德门，绛殿高巍巍。","朔望奉朝谒，自觉身光辉。","吾家济水南，旧隐掩双扉。","三径虽就荒，松菊犹依依。","归欤怀魏阙，倦宦念东归。","游子行未已，江湖雁南飞。","去就两无策，踌躇送残晖。"],"title":"宗学寓宿贻谢任宿"}
