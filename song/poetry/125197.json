{"author":"王柏","id":125197,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["犹记年时访故山，细聆旧话侍清闲。","汲泉倚杖临荒甃，寻塔呼僮𣃁野菅。","回首恍如前日事，伤心已隔夜泉关。","手携菖歜歌清些，泪染含风细葛班。"],"title":"挽思泉居士  其二"}
