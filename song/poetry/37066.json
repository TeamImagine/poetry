{"author":"陆游","id":37066,"strains":["仄平平仄仄平平，平平平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["大千沙界一浮沤，成壊元知不自由。","寓迹个中谁耐久，问君底事不归休。","春陂欲雨黄鸦闹，晚渡无人白犊浮。","七十之年何啻足，戏凭药物小迟留。"],"title":"晚步门外散怀二首  其一"}
