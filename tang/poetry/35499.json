{"author":"苏拯","id":35499,"strains":["仄仄平仄平，仄○平○仄。","平平平仄平，平仄○○仄。","平平仄平仄，仄仄平仄仄。","平平○仄平，平平仄平仄。","仄仄仄仄平，仄平平仄仄。","平平仄仄○，○平平仄仄。"],"paragraphs":["野草凡不凡，亦应生和出。","鉏夫耘药栏，根不留其一。","良由本芜秽，着地成弃物。","人生行不修，何门可容膝。","不唯不尔容，得无凡草嫉。","贤愚偃仰间，鉴之宜日日。"],"title":"凡草诫"}
