{"author":"陈宓","id":96883,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["气大词雄擅百家，长江衮衮见浮楂。","襟怀有道颜长玉，谈笑为春物自花。","飘逸大书追渴骥，联翩行字更飞鸦。","夜陪余论清肝胆，不羡乘风七碗茶。"],"title":"上潘舍人德久  其二"}
