{"author":"杨万里","id":47842,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["谁道青云不可梯，君家楼阁与云齐。","诤臣内相名垂日，谏草词头字印泥。","我昔曾为禾水客，梦中犹忆义山西。","仇香自有家声在，岂使鸾皇棘上栖。"],"title":"题永新吴景苏主簿梯云楼"}
