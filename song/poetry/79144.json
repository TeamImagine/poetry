{"author":"欧阳修","id":79144,"strains":["平平平平仄平仄平，平平仄仄仄，仄平仄仄平○平。","○平平平仄○仄，仄平平○仄仄平，平平仄○仄仄○平仄。","平平平仄仄仄仄，仄平平仄平仄仄平。","仄平平○仄仄仄，仄仄仄仄平平平。","仄仄仄平○平，平○仄仄平○平。","平平仄仄仄平仄，平平仄仄平平○。","仄平仄仄仄平仄，仄仄平仄仄仄平。","平平仄仄仄仄仄平平平，平平仄○仄仄平平平。","仄仄平平仄仄仄仄仄平仄，平平仄仄仄仄平平仄。","平平仄仄仄平○平平，平○仄仄平仄仄，平仄仄仄平平平。","平平仄仄仄仄仄，仄仄仄仄○平平。","仄平仄平仄仄仄○仄，仄平平平平仄仄平平。","仄仄平平仄仄平仄仄，仄仄平仄平平平。","平平仄仄仄仄仄，仄仄仄仄平仄平。","仄平平仄仄仄仄，平平仄仄仄仄平。","仄平平仄仄仄仄平仄平，仄平平平仄仄仄○仄，○仄仄仄平平○。","仄平仄仄仄平仄，平仄仄仄平仄仄仄○○平。"],"paragraphs":["庐山高哉几千仞兮，根盘几百里，巀然屹立乎长江。","长江西来走其下，是为扬澜左里兮，洪涛巨浪日夕相舂撞。","云消风止水镜浄，泊舟登岸而远望兮。","上摩青苍以晻霭，下压后土之鸿厖。","试往造乎间兮，攀缘石凳窥空谾。","千岩万壑响松桧，悬崖巨石飞流淙。","水声聒聒乱人耳，六月飞雪洒石矼。","仙翁释子亦往往而逢兮，吾尝恶其学幻而言哤。","但见丹霞翠壁远近映楼阁，晨锺暮鼓杳霭罗幡幢。","幽花野草不知其名兮，风吹露湿香涧谷，时有白鹤飞来双。","幽寻远去不可极，便欲绝世遗纷痝。","羡君买田筑室老其下，插秧盈畴兮酿酒盈缸。","欲令浮岚暖翠千万状，坐卧常对乎轩窗。","君怀磊砢有至宝，世俗不辨珉与玒。","策名为吏二十载，青衫白首困一邦。","宠荣声利不可以苟屈兮，自非青云白石有深趣，其气兀硉何由降。","丈夫壮节似君少，嗟我欲说安得巨笔如长杠。"],"title":"庐山高赠同年刘中允归南康"}
