{"author":"陆游","id":37404,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["半世伥伥信所之，穷居仍抱暮年悲。","烧金术误囊衣薄，种黍年凶酒味醨。","大厦万间空有志，后车千乘更无期。","掩书常笑城南杜，麻屦还朝授拾遗。"],"title":"穷居"}
