{"author":"周紫芝","id":240511,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["窗下梅花冻玉壶，梦回闲听雪跳珠。","樽中酒尽何由得，枕上诗成可自娱。","身世固应浑是梦，功名知巳不成卢。","明朝醉倒春风路，试问黄公觅旧垆。"],"title":"雪中睡起书北窗二首  其二"}
