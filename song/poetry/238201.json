{"author":"王庭珪","id":238201,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["翼轸星边贯索疏，星文夜动紫宸居。","追锋急召归郎省，持槖犹稽侍玉除。","六路藩臣供馈饷，五溪蛮子乐耕锄。","连营十万无饥色，却入承明奉直庐。"],"title":"寄湖北总领彭子从郎中"}
