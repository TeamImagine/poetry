{"author":"司马光","id":176896,"strains":["仄仄仄平平，平平仄仄平。","平平平仄仄，仄仄仄平○。","仄仄平平仄，平○平仄平。","平平仄平仄，平仄仄平平。","仄仄○平仄，平○仄仄平。","平平仄平仄，○仄仄平平。"],"paragraphs":["宦学不营身，京华费十春。","非贪为郡乐，意欲与民亲。","祖帐青门道，归帆扬子津。","江山旧游在，烟火故乡邻。","敢惜离群阔，欣闻得吏循。","嗟余一囊米，溟负鬓丝新。"],"title":"送邵不疑知常州"}
