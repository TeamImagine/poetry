{"author":"赵鼎","id":248336,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平仄。","仄平平仄仄平仄，仄仄仄平平仄平。","仄仄平平仄平仄，仄平平仄仄平平。"],"paragraphs":["枯肠得水若通灵，溟汗周身一雨零。","行客筋骸困方歇，醉人心骨唤初醒。","病蝉移梦入新壳，老鹤息神梳旧翎。","乞得残生对儿女，不愁无粟贮陶瓶。"],"title":"丙子夏病卧汗后"}
