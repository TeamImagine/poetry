{"author":"韩琦","id":101070,"strains":["平仄平○仄，平○仄仄平。","仄平平仄仄，仄仄仄平平。","仄仄平○仄，○平仄仄平。","○平○仄仄，仄仄仄平平。","仄仄○平仄，仄平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，○○仄仄平。","仄○平仄仄，仄仄仄平平。","仄仄平平仄，平○仄仄平。","平平平仄仄，仄仄仄平平。","平仄平平仄，平平仄仄平。","平平仄平仄，仄仄仄平平。","仄仄平平仄，平平仄○平。","平平仄平仄，平仄仄平平。","仄仄平平仄，平平仄仄○。","平平平仄仄，平仄平平平。","平仄平平仄，○平仄仄平。","平平平仄仄，平仄○平平。"],"paragraphs":["天宇昏凝幕，星潢冻漏津。","报丰推上瑞，散利浃无垠。","皓彩生和烛，深仁出化钧。","乘时驱疠气，几日困疲民。","满慰三农望，潜基万国春。","道山谁辨玉，佛界普成银。","缓舞疑翻佩，徐来类积薪。","盘高擎露蕊，隙细入驹尘。","易掩妖颜嫮，难藏厚地珍。","坠轻时断续，势猛忽纷纶。","肯使瑕瑜见，惟思沃瘠均。","歌妍皆似郢，璧碎不因秦。","辀冷侵驯鹿，符光逼琢麟。","充盈是谿壑，挺特有松筠。","近岭梅先发，濒江练更匀。","楼台竞环丽，蟾兔起精神。","病骨惊心怯，书帷忆旧亲。","风流资醉目，豪放任诗人。","陈阁方多暇，睢园喜命宾。","宜城须大引，佳味过吴醇。"],"title":"雪十十韵"}
