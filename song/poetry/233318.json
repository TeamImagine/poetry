{"author":"李彭","id":233318,"strains":["平仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["云外头陀是去年，已看汀草涨晴川。","梦中未觉关河远，枕底忽闻钟鼓传。","但可马曹聊拄頬，看渠鳯阁竞加鞭。","蓬窗想得司春瓮，一夜糟床酒注泉。"],"title":"春夜奉怀苏仲豫次陈无己韵赠仲豫"}
