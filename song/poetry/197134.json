{"author":"苏辙","id":197134,"strains":["仄平仄仄○○平，仄仄平平仄仄平。","○○○平平仄仄，仄平仄仄仄平平。","平平仄仄平平仄，平仄平○仄仄平。","仄仄○平平○仄，仄平平仄仄○平。","平平仄仄平平仄，平仄○平仄仄平。","○仄仄平平仄仄，平平平仄仄平平。"],"paragraphs":["魏公德业冠当年，汝守威名竦汉边。","将相传家俱未远，子孙到处各推贤。","风流最喜君真似，符竹连分政得专。","岘首重寻碑堕泪，习池还指客横鞭。","逃亡已觉依刘表，寒俊应须礼浩然。","当有郡人知古意，拦街齐唱接篱篇。"],"title":"送王恪郎中知襄州"}
