{"author":"王巩","id":196527,"strains":["平仄平平仄仄平，平平平仄仄平平。","平平平仄平平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["卢杞奸邪四海忧，相君邦国自同休。","分符朝去云中阙，开府南来江上州。","百尺楼高瞻故国，九华山色倚晴眸。","定知直道传千古，杜牧文章在上头。"],"title":"萧相楼"}
