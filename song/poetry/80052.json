{"author":"徐照","id":80052,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["水波一带隔秋城，不许尘埃接地生。","浓露渐成红蓼色，野风添作小松声。","客来喜自开楼锁，病去逢人语药名。","闲意却多官意懒，旁人传说似渊明。"],"title":"题鲍史君林园"}
