{"author":"释文珦","id":134621,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["为有风流贺季真，道斋从此往来频。","锦囊牙轴诗千卷，金橘银鱼酒一巡。","见我每呼莲社客，看君还是竹林人。","有时夜话寒更尽，明日相逢语又新。"],"title":"奉酬盐仓李丈金橘银鱼之什"}
