{"author":"舒邦佐","id":67739,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万里云衢著脚初，临行尚肯过吾庐。","风云得助子方快，冰玉相依我不如。","驿路响铃看报捷，殿门放钥待传胪。","逾科又见龙飞榜，此度传衣应不虚。"],"title":"送履正赴省"}
