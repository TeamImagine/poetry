{"author":"程俱","id":235354,"strains":["仄平○平仄，○仄仄仄平。","仄仄平仄仄，○平平仄平。","平平仄平仄，仄仄平平平。","平平仄平仄，平平仄平平。","平平平仄仄，○仄平平○。","仄平平仄仄，仄仄仄仄平。","平平仄仄仄，仄仄平平○。","○平仄平仄，平仄平平平。","仄平平仄平，○仄平仄○。","平平仄平仄，仄仄平平平。"],"paragraphs":["好山如幽士，胜绝不可攀。","往者天姥梦，长谣愁谪仙。","兹山出平野，秀特无株连。","招提倚云锦，森然见林峦。","幽寻无十里，正处闲忙间。","入门心目静，世累若可捐。","灵泉出土脉，汨汨无流难。","茶神瀹浮乳，方士沉余丹。","我生猿鹤姿，颇有山水缘。","何时共清赏，杖屦穷崖巅。"],"title":"和林德祖惠山诗一首"}
