{"author":"方回","id":147579,"strains":["平平平仄仄平平，仄仄平平仄仄平。","仄仄平仄平仄仄，仄平平仄仄仄平。","平仄仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["檐澌余滴溅风棂，三日晴犹剩半庭。","足使蝗蝻俱屏迹，未妨鶑燕尚潜形。","调盐冻字难为墨，透瓦炊烟渐放青。","共笑爱梅痴老子，夜深温水换铜瓶。"],"title":"次韵雪后"}
