{"author":"晁说之","id":219174,"strains":["仄仄平平平，仄○仄平平。","仄仄○平仄，仄仄○平平。","平仄仄平仄，仄○平平平。","平仄平平仄，平仄仄平平。","仄仄仄平平，平平仄平平。","平仄仄仄仄，仄仄平平平。"],"paragraphs":["我屋天之东，月从海西来。","不解传消息，起舞兴悠哉。","千里玉绳断，万顷金波开。","为我清皮骨，怜我兀尘埃。","座有玉山人，欣然共徘徊。","谈笑喜复喜，讵必虾头杯。"],"title":"对月偶成"}
