{"author":"胡仲弓","id":136481,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["凤鸟才看刷羽仪，胡为遽报哲人萎。","可怜如晦遄归日，不及唐朝既效时。","善类固知难著脚，小人未可便扬眉。","老天欲寿斯文脉，后死当为继绝思。"],"title":"哭杜立斋先生"}
