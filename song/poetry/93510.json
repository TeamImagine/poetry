{"author":"戴复古","id":93510,"strains":["仄仄仄平仄，仄平平仄平。","平平仄平仄，仄仄仄平平。","平仄仄仄仄，平平仄仄平。","平平平仄仄，平仄仄平平。"],"paragraphs":["夏闰得秋早，雨多宜岁丰。","今朝上东阁，昨夜已西风。","田野一饱外，乾坤万感中。","传闻招战士，人尚说和戎。"],"title":"醉眠梦中得夏闰得秋早雨多宜岁丰一联起来西风悲人且闻边事"}
