{"author":"秦观","id":210074,"strains":["平平仄仄○，仄平平仄平。","仄仄仄平仄，仄仄仄平平。","仄平仄平仄，○仄○平平。","仄仄仄仄仄，仄平仄平平。","平仄平仄仄，平平平仄平。","仄平仄平仄，○平仄平平。","平平平平仄，平仄○平○。","平平仄○仄，仄○○平平。","平仄仄○仄，平仄仄平平。","○仄仄仄平，平仄仄平平。"],"paragraphs":["寒梅不自重，辄花桃李先。","矫枉有佳菊，最后众芳妍。","各因一时美，难以相嗤怜。","物理固若是，士林亦宜然。","夫子南国俊，声猷推妙年。","数奇晚方偶，参军古龙川。","龙川虽云远，风物号清鲜。","罗浮不相下，颉颃巉荒天。","云鬓二三子，聊足奉周旋。","行矣试老拳，归欤远翔鶱。"],"title":"送洪景之循州参军"}
