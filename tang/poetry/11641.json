{"author":"吕温","id":11641,"strains":["○平仄平仄，仄仄平仄平。","仄仄仄平仄，平平平仄平。","仄平仄平仄，平仄平平平。","平平仄平仄，仄仄○平平。","仄○平平仄，平仄平平平。","仄平○仄仄，仄仄仄仄平。","平平平仄仄，○仄仄○平。","仄平仄平仄，平仄仄平平。"],"paragraphs":["纯精结奇状，皎皎天一涯。","玉嶂拥清气，莲峰开白花。","半岩晦云雪，高顶澄烟霞。","朝昏对宾馆，隐映如仙家。","夙闻蕴孤尚，终欲穷幽遐。","暂因行役暇，偶得志所嘉。","明时无外户，胜境即中华。","况今舅甥国，谁道隔流沙。"],"title":"吐蕃别馆和周十一郎中杨七录事望白水山作"}
