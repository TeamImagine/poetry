{"author":"方回","id":148902,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["千里秋光一倚栏，危楼四望碧云宽。","遥知对垒分诗将，未觉同舟怯县滩。","九日与谁同把酒，八年如我倦弹冠。","会难别易驹阴迅，时展来篇细细看。"],"title":"承金汉臣寄诗将及一月次韵奉酬并呈徐蜚英"}
