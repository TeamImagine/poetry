{"author":"阳枋","id":109688,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄平平。","仄仄平平平仄仄，平平平仄仄平平。"],"paragraphs":["昔游曾到万山峰，赵氏楼台紫翠中。","六艺近夸三世学，四贤争显一家风。","不堪顾影怜孤雁，恰喜摩天有阿鸿。","好是生香元不断，灵椿虽老桂成丛。"],"title":"挽南平赵化卿"}
