{"author":"董嗣杲","id":154614,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["暑滋衣袖苦逢迎，濡滞连旬梦亦惊。","奔走泥涂谁送死，浮沉光景自怜生。","鸦穿晚照栖公馆，龙挟晴云入子城。","乱试法歌攒碧落，无端新月客窗明。"],"title":"越城客中"}
