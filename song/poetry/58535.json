{"author":"陈造","id":58535,"strains":["仄平仄○平，仄平平仄仄。","平平平仄平，平平仄仄仄。","平平仄仄仄，仄仄仄仄仄。","平仄仄仄仄，平仄仄仄仄。","平平平仄○，仄仄平平仄。","○仄仄仄仄，仄仄平○仄。","仄仄平平仄，仄仄仄仄仄。","仄仄平平平，仄仄仄○仄。","仄平○平仄，仄仄平平仄。","仄仄仄仄平，平仄仄平仄。","仄仄仄仄仄，仄○仄仄仄。","仄○平平仄，仄仄仄平仄。"],"paragraphs":["放麑念号鸣，易牛怜觳觫。","仁心谁独无，天机或待触。","悠悠寄宇宙，往往徇口腹。","君子一饱适，庖事不到目。","宁知刀俎间，宛转无声哭。","空蜚与土穴，暴殄无遗育。","况此佳风味，世肯贷尔族。","炳炬擒爬沙，免介荐膏馥。","向来横戈怒，不救摇牙酷。","醤浴酒拍浮，方法忍抄录。","躁扰至绝命，耳闻痛在肉。","淡茹吾能事，晚食媚山蔌。"],"title":"书法蟹方后"}
