{"author":"光\t威\t裒","id":39066,"strains":["平平仄仄仄○仄，仄仄平平仄仄○。","仄仄仄平平○仄，仄平平仄○平平。","仄平仄仄平平仄，仄仄平○平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","○仄平平平仄仄，平平平○仄平平。","平平仄仄？平仄，仄仄平平仄仄平。","平仄仄平平仄仄，平平仄仄仄○平。","平平平仄平平仄，仄仄平平仄仄平。","仄仄平○平仄仄，仄平平仄仄平○。","平平仄仄平○仄，仄仄平平○仄平。","○仄平平平仄仄，平平○仄仄平平。"],"paragraphs":["朱楼影直日当午，玉树阴低月已三。","腻粉暗销银镂合，错刀闲翦泥金衫。","绣床怕引乌龙吠，锦字愁教青鸟衔。","百味炼来怜益母，千花开处鬬宜男。","鸳鸯有伴谁能羡，鹦鹉无言我自惭。","浪喜游蜂飞扑扑，佯惊孤燕语喃喃。","偏怜爱数螆蛦掌，每忆光抽玳瑁簪。","烟洞几年悲尚在，星桥一夕帐空含。","窗前时节羞虚掷，世上风流笑苦谙。","独结香绡偷饷送，暗垂檀袖学通参。","须知化石心难定，却是为云分易甘。","看见风光零落尽，弦声犹逐望江南。"],"title":"联句"}
