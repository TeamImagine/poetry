{"author":"杜甫","id":3177,"strains":["平仄平平平仄平，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["丞相祠堂何处寻，锦官城外柏森森。","映堦碧草自春色，隔叶黄鹂空好音。","三顾频烦天下计，两朝开济老臣心。","出师未捷身先死，长使英雄泪满襟。"],"title":"蜀相"}
