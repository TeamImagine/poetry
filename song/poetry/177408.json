{"author":"王禹偁","id":177408,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["松杉疏瘦簇山根，楼殿参差对郭门。","不惜马蹄来北寺，为怜熊耳在西轩。","云生石砌摇寒影，泉汲铜瓶露冻痕。","迁客频来何所得，一丛修竹拂吟魂。"],"title":"上寺留题"}
