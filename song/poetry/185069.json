{"author":"沈遘","id":185069,"strains":["仄仄仄平仄，○平仄仄平。","平平仄平仄，仄平仄仄○。","仄仄仄平仄，仄仄平平平。","平平平仄仄，○仄平仄平。","仄仄○仄○，仄○仄仄平。","平仄仄平仄，平仄平平平。","平仄仄○仄，平仄○平平。","仄仄○仄仄，仄仄平仄平。","○仄仄仄平，仄仄平平平。","仄平仄平仄，仄仄平○仄。","仄平仄仄仄，仄仄仄平平。","仄仄仄平仄，○平平仄○。"],"paragraphs":["少小学书史，颇知道所存。","功名谓陈迹，古人不复论。","既困乃干泽，羽翼何翩翻。","初登群玉府，犹接文字言。","晚落司会廷，始从俗吏烦。","朱墨事勾校，笞榜穷奸谖。","终日坐当案，曾不闻休番。","旧学泯不讲，旧志兹益昏。","中悼素尚违，仰愧前修尊。","去之未云果，荡尔何当返。","览君自警作，使我忘嚣袢。","友道久寥阔，期君于此敦。"],"title":"五言和杨乐道省中述怀"}
