{"author":"谢景初","id":178958,"strains":["仄仄○○平，仄仄○平仄。","仄平平平平，仄平仄仄仄。","仄平仄仄仄，仄仄仄仄仄。","仄平仄仄平，仄○仄仄○。","仄○仄平仄，仄仄仄○仄。","平平仄仄平，○仄平仄仄。","仄仄仄仄仄，平仄平仄仄。","仄仄仄○平，平仄仄○平。"],"paragraphs":["作灶长如丘，取土深于堑。","踏轮飞为模，覆灰色乃绀。","力疲手足病，欲憩不敢暂。","发窑火以坚，百裁一二占。","里中售高贾，斗合渐收敛。","持归示北人，难得曾罔念。","贱用或弃朴，争乞宁有厌。","鄙事圣犹能，今予乃亲觇。"],"title":"观上林垍器"}
