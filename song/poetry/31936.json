{"author":"姜特立","id":31936,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["旋规渔舍傍溪山，山转溪回翠竹间。","闲看羽觞行诘曲，戏拈竿线弄潺湲。","浮家不入分风浦，归棹休寻落照湾。","谩说五湖烟浪好，几人险处得心闲。"],"title":"渔舍新成"}
