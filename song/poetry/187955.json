{"author":"王令","id":187955,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["纷纷世趣竟多途，失在从人得在吾。","苟获一时儿女笑，定罹千古圣贤诛。","微生何事疑人佞，孟子当年亦自迂。","满眼悠悠懒商较，尽留来者议贤愚。"],"title":"信笔"}
