{"author":"吕岩","id":44905,"strains":["仄仄平平，仄仄平平，仄仄仄平。","○仄平平仄，○平仄仄。","平平平仄，平仄平平。","仄仄平平，仄平平仄，仄仄平平平仄平。","仄平仄，○仄平○仄，仄仄平平。","○平，仄仄平平，仄平仄平○仄仄平。","仄仄平平仄，仄平○仄。","仄平平仄，仄仄○平。","仄仄平平，平平○仄，仄仄平平○仄○。","平平仄，仄○平○仄，仄仄平平。"],"paragraphs":["七返还丹，在我先须，炼已待时。","正一阳初动，中宵漏永。","温温铅鼎，光透帘帏。","造化争驰，虎龙交媾，进火功夫牛斗危。","曲江上，看月华莹净，有个乌飞。","当时，自饮刀圭，又谁信无中就养儿。","辨水源清浊，木金间隔。","不因师指，此事难知。","道要玄微，天机深远，下手忙修犹太迟。","蓬莱路，待三千行满，独步云归。"],"title":"沁园春 一"}
