{"author":"苏轼","id":195559,"strains":["平仄仄仄仄，平仄仄平平。","仄仄平平平，仄仄平仄○。","仄○仄平平，仄仄平仄平。","平平仄平仄，仄仄仄平平。","仄仄仄仄平，仄平平仄平。","仄仄仄平仄，仄仄平仄平。","平平仄平仄，平仄平平平。","平平仄仄平，仄仄仄仄平。"],"paragraphs":["阿堵不解醉，谁欤此颓然。","误入无功乡，掉臂嵇阮间。","饮中八仙人，与我俱得仙。","渊明岂知道，醉语忽谈天。","偶见此物真，遂超天地先。","醉醒可还酒，此觉无所还。","清风洗徂暑，连雨催丰年。","床头伯雅君，此子可与言。"],"title":"和陶连雨独饮二首  其二"}
