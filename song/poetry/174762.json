{"author":"刘敞","id":174762,"strains":["仄平平仄仄，仄平仄平平。","仄○平平仄，仄仄仄仄○。","仄仄仄平平，仄仄仄仄平。","仄平○仄仄，仄仄？仄平。","平平仄仄仄，仄仄仄仄平。","平仄平仄仄，○○仄仄平。","○平仄仄仄，仄仄仄平平。","平平平仄仄，平仄平仄平。","仄仄仄仄仄，平平仄○○。"],"paragraphs":["出门逢一士，抱书向南山。","问其何为尔，欲语辄复叹。","少小贵诗书，志业觊孔颜。","尔来三十载，鬓髪倏已斑。","唐虞不可待，世誉亦耻干。","宁赴岩谷老，行行未遽还。","其言乃可感，使我再凄然。","人生归有命，穷达何足言。","劝尔饮此酒，唐虞在其间。"],"title":"效陶潜体"}
