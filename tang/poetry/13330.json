{"author":"张籍","id":13330,"strains":["仄仄平平平，平平平平平。","仄仄仄平仄，仄仄仄○○。","仄平平平仄，平仄仄平平。","仄平平仄平，平平平仄平。","平仄仄平平，○仄仄○平。","平平仄仄仄，○仄仄平平。","仄仄仄平仄，○仄仄平○。","平平○仄平，仄仄平仄平。","仄仄平平仄，○平平仄平。","仄仄平仄仄，仄仄仄平平。","平平仄平平，仄平平仄平。","仄平仄仄仄，平平仄仄平。","平仄○平仄，仄仄仄平平。","○平仄平仄，仄平仄平平。","平仄仄平平，仄平仄平平。","仄仄仄仄平，平仄仄平平。","平平仄仄仄，仄仄仄○平。"],"paragraphs":["十载来夫家，闺门无瑕疵。","薄命不生子，古制有分离。","托身言同穴，今日事乖违。","念君终弃捐，谁能强在兹。","堂上谢姑嫜，长跪请离辞。","姑嫜见我往，将决复沉疑。","与我古时钏，留我嫁时衣。","高堂拊我身，哭我于路陲。","昔日初为妇，当君贫贱时。","昼夜常纺绩，不得事蛾眉。","辛勤积黄金，济君寒与饥。","洛阳买大宅，邯郸买侍儿。","夫婿乘龙马，出入有光仪。","将为富家妇，永为子孙资。","谁谓出君门，一身上车归。","有子未必荣，无子坐生悲。","为人莫作女，作女实难为。"],"title":"离妇"}
