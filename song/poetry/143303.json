{"author":"真山民","id":143303,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","仄平仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["布袜青鞋敝絮袍，松扉柴几小衡茅。","云酣才酿腊三月，梅吐又横春一梢。","炭为骤寒偏索价，酒因不饮懒论交。","穷年兀兀从人笑，未用多方作解嘲。"],"title":"冬暮小斋"}
