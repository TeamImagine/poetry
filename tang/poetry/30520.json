{"author":"罗邺","id":30520,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["马上乘秋欲建勋，飞狐夜鬬出师频。","若无紫塞烟尘事，谁识青楼歌舞人。","战骨沙中金镞在，贺筵花畔玉盘新。","由来边卒皆如此，只是君门合杀身。"],"title":"边将"}
