{"author":"王禹偁","id":177644,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["白头郎吏合归耕，犹恋君恩典郡城。","已觉功名乖素志，祇凭诗酒送浮生。","刚肠减后微微讽，病眼昏来细细倾。","樽杓不空编集满，未能将此换公卿。"],"title":"诗酒"}
