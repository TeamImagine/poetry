{"author":"李纲","id":242966,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["镜中渐觉鬓丝多，半世劳生可奈何。","极望不来青足鸟，满江更起白头波。","扬帆贾客风前笛，撒网渔人月下歌。","自断此生甘寂寞，毗耶归作老维摩。"],"title":"自铜陵行四十里风复作泊江北岸地名散潭属淮南  其二"}
