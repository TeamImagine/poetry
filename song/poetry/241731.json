{"author":"周紫芝","id":241731,"strains":["仄○仄仄仄仄平，○平平仄平仄○。","平平仄仄平仄平，仄平仄仄平平平。","仄仄平仄平○平，仄平仄仄平仄平。","仄仄仄仄平平平，仄平平仄平平○。","仄平平仄平平平，仄平仄仄○仄平。","平仄仄仄仄仄平，平平仄仄平平平。","仄平平仄仄仄平，仄仄平仄平仄平。","仄平仄仄平平平，仄仄仄仄平平平。","仄平仄仄平仄平，平平仄仄仄仄平。","仄仄仄仄仄仄平，仄仄仄平平仄平，仄平平仄平平平。"],"paragraphs":["岁当作噩律始催，杓携龙角星纪回。","祥云下覆穷九垓，帝车御极云旗排。","夜色清润明三台，昴精叱驭天上来。","上帝欲遣清风埃，汉家双阙高崔嵬。","日趋龙尾朝蓬莱，父师有鼎调盐梅。","公赞庙画众允谐，龙颜一笑天欢咍。","虎皮蒙甲卷不开，白玉雕爼尊有雷。","五风十雨无烟霾，爟火夜上通天台。","礼成一代谁可偕，功高欲报帝所怀。","大用永配德与才，寿庙祝之言可该，拍肩俱愿齐洪崖。"],"title":"秦少保生日诗三首  其一"}
