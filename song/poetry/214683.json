{"author":"晁补之","id":214683,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["请说当年王武子，淮南别乘谪仙人。","自从金马还通籍，直恐琼花便不春。","遗爱谁方府中步，旧时独埽壁间尘。","平山送目思公子，自许诗成觉有神。"],"title":"和王定国见寄"}
