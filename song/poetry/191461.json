{"author":"冯山","id":191461,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["绣衣三峡始归来，孤迹青天道上回。","牛马经年驰使檄，云霓终日望行台。","鹓鸿去势看千里，桃李遗芳占一栽。","都邑群公如见问，漳滨衰病已难材。"],"title":"送梓宪巩彦辅中散二首  其二"}
