{"author":"李纲","id":244701,"strains":["平平仄仄仄，仄仄仄仄平。","仄仄平平仄，平平仄仄平。","仄仄○平仄，平仄平仄仄。","○平仄仄仄，仄仄平○平。","仄仄仄平平，仄平仄平平。","仄平仄平平，仄仄平仄平。","平平仄平仄，平平仄○平。","仄仄仄平仄，仄仄仄平平。","仄仄平仄平，○○○○平。","平平仄仄仄，仄仄仄平平。","平○仄仄平，平平仄平平。","平仄仄平仄，平平平仄○。"],"paragraphs":["渊明避世士，酷爱九日名。","独酌东篱下，悠然得此生。","我辈正羁旅，佳节安可醒。","相携陟翠𪩘，置酒松间亭。","菊蘂弄新黄，橘苞破微馨。","鬓边插茱萸，未觉巾帻倾。","云山蔼佳色，风林动疏声。","慷慨念平昔，醉舞属群英。","国步方缀旒，衣冠正漂萍。","山河举目异，望远若为情。","方期汗漫游，天池濯吾缨。","何必楚囚泣，牛山良可轻。"],"title":"九日登山亭会饮"}
