{"author":"张籍","id":13542,"strains":["仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["相印暂离临远镇，掖垣出守复同时。","一行已作三年别，两处空传七字诗。","越地江山应共见，秦天风月不相知。","人间聚散真难料，莫叹平生信所之。"],"title":"酬杭州白使君兼寄浙东元大夫"}
