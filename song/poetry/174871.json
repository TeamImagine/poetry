{"author":"刘敞","id":174871,"strains":["○○仄仄平平仄，平平仄仄平仄仄。","○平仄仄平仄平，仄仄仄平平仄仄。","仄平仄仄仄仄平，○○仄平平仄○。","仄平仄仄仄仄仄，平仄平平平仄平。"],"paragraphs":["中庭郤埽无余地，怜君种树还有意。","重阴覆屋千尺时，徙坐读书殊可喜。","似君秀骨不易攀，当援桂枝星汉间。","岂能玩此便自老，尘俗纷纷聊闭关。"],"title":"题深甫所种树"}
