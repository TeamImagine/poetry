{"author":"陆游","id":41387,"strains":["平仄平平平仄仄，仄仄平平○仄仄。","平平平平仄平仄，仄仄仄○平仄仄。","仄仄平平平仄仄，平平平仄平仄仄。","平平平仄仄仄平，○仄仄平平仄仄。"],"paragraphs":["车似鸡栖舟似叶，百里何曾劳步屧。","朝游樵风弄清泚，暮泊石帆登岌嶪。","旅饭虽舂才脱粟，僧羹无菜宁用挟。","归来村落未上灯，除却御风无此捷。"],"title":"新秋往来湖山间四首  其一"}
