{"author":"艾性夫","id":165268,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["厚于布被拥公孙，清似荷衣伴屈原。","卷送春云香入梦，剪成秋水淡无痕。","五更葭琯嘘寒谷，一榻梅花近雪村。","直作黄䌷纹锦看，日高睡稳不开门。"],"title":"谢惠楮衾"}
