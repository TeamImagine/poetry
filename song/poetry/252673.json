{"author":"洪皓","id":252673,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["尹京便可继翁归，暂向符离一把麾。","善抚新边千里肃，复还旧治九重知。","策勋久矣推多算，琢句飘然泯小疵。","三事古由髙第入，才兼二器莫忧迟。"],"title":"次韵宇文赠赵宿州"}
