{"author":"赵抃","id":101537,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["嘉阳天远被薰风，荔子呈祥郡馆中。","庇本莫将慈竹较，媚时宁与瑞莲同。","并柯昼耸烟光动，异干霄空月影通。","奇木幸逢真赏笔，谁夸丹实一庭红。"],"title":"提刑邢梦臣度支连理荔枝"}
