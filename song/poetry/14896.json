{"author":"王铚","id":14896,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["笔下春风锦绣浮，花光山影照清流。","唐朝忧乐君新意，洛邑兴衰我旧游。","急雨打成今夜梦，孤灯挑动昔年愁。","此身此画俱非实，白发天涯万事休。"],"title":"谢史纯夫画连昌宫图顷岁京洛间作此今再观旧本"}
