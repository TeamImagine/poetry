{"author":"廖刚","id":229586,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["漫士谁当识姓名，朅来微宦称单平。","卑栖已分轩无过，高谊良惭盖始倾。","负米未容辞五斗，屠羊安得羡三旌。","夫君信欲光蓬陋，浪掷新诗一羽轻。"],"title":"次韵酬罗严秀才见赠"}
