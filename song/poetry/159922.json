{"author":"林景熙","id":159922,"strains":["平平仄平仄，平平仄仄平。","平平平仄仄，平○平平平。","仄平仄仄仄，仄仄○仄平。","平平仄平仄，平平仄平平。","平平仄仄平，仄仄○仄平。","平平仄平仄，仄○仄仄平。"],"paragraphs":["南山有孤树，寒乌夜绕之。","惊秋啼眇眇，风挠无宁枝。","托身未得所，振羽将逝兹。","高飞犯霜露，卑飞触茅茨。","乾坤岂不容，顾影空自疑。","徘徊向残月，欲堕已复支。"],"title":"南山有孤树"}
