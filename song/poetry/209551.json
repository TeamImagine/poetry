{"author":"刘弇","id":209551,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["当年曾此烂芝英，山半楼台矗化成。","一点有情悬客望，三休疑路与云平。","冷吹萝蔓阴晴变，景落鱼龙窟穴清。","拟秃谢公前却屐，生憎并日计江程。"],"title":"芝山"}
