{"author":"许浑","id":22182,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["月落湘潭棹不喧，玉杯瑶瑟奠蘋蘩。","谁能力制乘时鹤，自取机沈在槛猿。","位极乾坤三事贵，谤兴华夏一夫冤。","宵衣旰食明天子，日伏青蒲不敢言。"],"title":"闻开江宋相公申锡下世二首 二"}
