{"author":"曹勋","id":12452,"strains":["平仄仄平仄，平○仄平○。","平平平仄仄，仄仄平仄平。","平平仄平仄，仄仄○○平。","仄仄○仄仄，仄仄○平平。","仄仄○仄仄，平平平仄○。","平仄仄○平仄○平仄平仄平，○○平仄○仄平。","仄仄仄平平仄仄仄平仄，仄平仄仄平仄○。","仄平仄仄仄仄仄，平仄仄仄平平平。","平仄平○仄，平仄仄仄平。","仄平仄仄仄平仄，平○仄仄平仄○。"],"paragraphs":["前有一樽酒，高张发清弹。","娥眉扬玉泽，雅舞凌七盘。","春容媚桃李，艳色夭且妍。","向我如笑粲，举酒相为欢。","对此如不饮，人生良可叹。","君不见当年项王之力能拔山，驱除天下犹转圜。","又不见仪秦挟策骋雄辩，指挥七国随纵横。","一朝智力有所困，诛灭不得同编氓。","成败苟如此，贫贱固所安。","劝君酩酊寄樽酒，人间万事无足观。"],"title":"前有一樽酒"}
