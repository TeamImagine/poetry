{"author":"戴蒙","id":88856,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["家住南溪欲尽头，茂林修竹几清幽。","菰蒲涨绿蛙专夜，树叶吹寒麦半秋。","修褉从教非节物，舞雩元自有风流。","明朝酒醒春犹在，更向长潭上小舟。"],"title":"南溪暮春"}
