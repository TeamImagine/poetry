{"author":"曹邺","id":27007,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["荻花芦叶满溪流，一簇笙歌在水楼。","金管曲长人尽醉，玉簪恩重独生愁。","女萝力弱难逢地，桐树心孤易感秋。","莫怪当欢却惆怅，全家欲上五湖舟。"],"title":"碧寻宴上有怀知己"}
