{"author":"张扩","id":234095,"strains":["平平平仄仄平仄，○仄平平仄平仄。","仄平仄平仄仄平，仄平仄○○平仄。","仄平平仄仄平仄，平仄○○○平仄。","○平仄仄平仄平，仄平○仄仄仄平。","仄仄平平仄仄仄，仄○仄平平仄平。"],"paragraphs":["枝头桃李半狼籍，浪说春风借颜色。","海棠斩新一样红，锦丝欲堕娇无力。","主人连日被渠恼，无处分疏更招客。","重罗作幕裙作围，丽人行酒客赋诗。","挽定春光不得放，忍看落红零乱时。"],"title":"允中大夫兄召客赏海棠属予赋诗"}
