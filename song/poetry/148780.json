{"author":"方回","id":148780,"strains":["仄平平○平，仄平仄平仄。","○仄○平平，平仄仄平仄。","平平仄平平，仄平平仄仄。","仄仄平仄○，平仄平仄仄。","仄平平平平，平平仄仄仄。","仄仄平仄平，平平仄平仄。","仄仄仄仄仄，仄平仄平仄。","仄仄平○平，仄仄仄○仄。"],"paragraphs":["我非尘中人，素心在尘外。","深谷行人稀，幽赏与心会。","原畴苎苗肥，岭坞杉木大。","女绩男斧斤，生理于此赖。","稻畦无凶年，山泉百道溉。","水满时自舂，奇哉涧边碓。","惜我乏寸土，把茅不容盖。","老矣徒空谈，惘惘发深慨。"],"title":"行休宁县南山中"}
