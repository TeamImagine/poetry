{"author":"项安世","id":53218,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["先生炼句本无奇，信笔闲题总是诗。","或似村歌闻野店，又如神笔降丛祠。","大篇写处谁能改，好句忘来亦不追。","唤作吟哦君自误，是侬襄郢纵谈时。"],"title":"次韵高秀才借观襄郢诗卷"}
