{"author":"陆游","id":39468,"strains":["平仄平平仄仄平，仄平仄仄仄平平。","平平仄仄仄平仄，平仄仄平平仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["骄气年来痛自锄，似能略契度关书。","神光出眦夜穿帐，胎发满头晨映梳。","吾道元知非土苴，此身那可付丘墟。","岷山幸有丹炉在，青壁何时共结庐。"],"title":"新岁颇健寄青城故人"}
