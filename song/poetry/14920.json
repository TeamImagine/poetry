{"author":"王铚","id":14920,"strains":["仄仄仄平仄，平平平仄平。","仄仄仄○仄，仄平平仄平。","仄平平平仄，平○平平平。","仄平仄仄平，仄仄平平平。","○仄仄平平，○仄平平平。","仄仄○平仄，仄仄平平平。","仄仄平○仄，平仄平仄平。","平○平仄仄，仄仄仄仄平。","仄仄平仄○，平平仄平平。"],"paragraphs":["白发不堪镜，残骸宁久生。","已是梦中事，那知身后名。","古今黄花节，增重由渊明。","后来杜与苏，感慨皆同声。","乘化入无穷，留恨何千龄。","令我过佳节，浊酒惟频倾。","岂比区中士，轩冕矜暂荣。","沧溟芳岁晚，古寺久客情。","洗涤流落叹，支公句新成。"],"title":"追和渊明九日闲居诗"}
