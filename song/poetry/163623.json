{"author":"熊禾","id":163623,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["大隠东南第几峰，我思论学武夷翁。","春秋时义今如昨，文献风流已不同。","阳欲复时宜静俟，道当穷处有时通。","先生若有观梅约，好把篇诗和渚宫。"],"title":"经理武夷书院"}
