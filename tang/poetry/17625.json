{"author":"白居易","id":17625,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["物华春意尚迟回，赖有东风昼夜催。","寒缒柳腰收未得，暖熏花口噤初开。","欲披云雾联襟去，先喜琼琚入袖来。","久病长斋诗老退，争禁年少洛阳才。"],"title":"酬南洛阳早春见赠"}
