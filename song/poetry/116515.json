{"author":"陈起","id":116515,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["又复移舟践旧盟，喜随师友挹湖光。","一番雨势生秋意，几处蝉声送夕阳。","亭榭家家增藻饰，星河岁岁曜文章。","断桥向午蟾方出，载月乘风更举觞。"],"title":"同毛谊夫喻可中夜泛西湖"}
