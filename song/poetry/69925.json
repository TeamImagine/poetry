{"author":"王炎","id":69925,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["山屏四面碧相重，苕霅无声泻玉虹。","万户连甍皆在下，一楼飞栋独当中。","不容半点浮尘到，但觉无边爽气通。","安得翛然辞物役，披襟终日挹清风。"],"title":"郡中游观之地清风楼为第一前此诸公有诗似觉摹写未尽辄成唐律一篇约魏倅同赋不拘和韵可也"}
