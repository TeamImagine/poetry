{"author":"陈必复","id":144519,"strains":["平平平仄仄平平，仄仄平平仄仄平。","平仄仄平平仄仄，仄平仄平仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["寒侵征袖客先知，晓角吹霜下客衣。","归兴只缘松菊晚，宦情肯为稻粱肥。","山村日落人收市，海浦风生浪打围。","怊怅诗成无便寄，夜深暗遣梦魂归。"],"title":"奉酬陈介庵明府桐江见寄"}
