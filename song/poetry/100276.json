{"author":"洪咨夔","id":100276,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["致主唐虞泽兆民，贤才端是国精神。","作人欲返皇风古，拔士先随圣化新。","收敛文章归献替，安排事业到弥纶。","宸章属望丁宁甚，上答天恩莫爱身。"],"title":"恭和御制赐吴叔告已下闻喜宴诗"}
