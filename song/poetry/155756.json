{"author":"吴龙翰","id":155756,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["霜叶秋风下，寒窗著病身。","乾坤为逆旅，岁月转车轮。","白首无贤妇，青云有故人。","愁懐今日解，漫啜瓮边春。"],"title":"戊午诏与弟文战棘闱自惭师衄况有炊臼之梦不能为懐幸故人有荐乡书魁漕闱者良以自慰"}
