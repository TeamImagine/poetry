{"author":"方回","id":147399,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["焦原沸泽火云红，忽变煤炲漆暮空。","定谪毒龙移旧穴，并驱奇鬼助狂风。","落泥朱实争残果，劈瓦青株惜半桐。","审雨堂中知是梦，未须豪横诧衰翁。"],"title":"七月初一日晚大恶风而雨"}
