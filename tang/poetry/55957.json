{"author":"李白","id":55957,"strains":["平仄○仄平，仄○仄平仄。","仄平仄仄平，平仄仄平仄。","平平仄平仄，仄平平仄○。","平○平仄平，仄仄仄平仄。","○平平仄平，仄○仄平仄。","平平仄平○，平仄仄平仄。","平平仄平仄，○仄仄平仄。","仄仄○仄平，仄平仄平仄。","平平仄平仄，仄仄平仄仄。","仄平平平平，仄仄仄仄仄。"],"paragraphs":["巢父将许由，未闻买山隐。","道存迹自高，何惮去人近。","纷吾下兹岭，地闲喧亦泯。","门横群岫开，水凿众泉引。","屏高而在云，窦深莫能准。","川光昼昏凝，林气夕凄紧。","于焉摘朱果，兼得养玄牝。","坐月观宝书，拂霜弄瑶轸。","倾壶事幽酌，顾影还独尽。","念君风尘游，傲尔令自哂。"],"title":"北山独酌寄韦六"}
