{"author":"周紫芝","id":240252,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["夜雨声喧万壑雷，奔流明日自天来。","深疑瓠子河初决，复讶浮山堰始摧。","水涸成梁真漫尔，山行乘橇信悠哉。","望中何物关诗眼，银海光中碧玉堆。"],"title":"六月四日大水"}
