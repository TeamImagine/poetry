{"author":"谢枋得","id":147315,"strains":["仄平平平仄仄平，平平平仄平平平。","仄平仄仄仄平平，仄仄仄仄○○平。","平仄仄仄○仄平，平平仄仄平平平。","平仄平仄平平仄，仄仄平平平仄平。","仄仄平平仄平仄，仄仄平平仄仄仄。","仄仄平仄平平平，仄平平平仄平仄。","仄仄平仄平仄平，○仄平平仄仄平。","平平平仄仄○仄，仄仄平平○仄平。","仄○仄仄仄仄仄，平○仄仄仄仄仄。","仄仄平平仄仄平，平平平仄仄平仄。","仄仄平平○平平，仄仄平仄仄仄平。","平平仄仄仄仄仄，仄仄平仄○仄○。","仄平平仄平○平，仄仄仄仄仄○仄。","○平平○仄平平，仄仄○平仄平仄。","仄○仄仄仄仄平，仄平平平平仄平。","仄○平○仄平仄，平平平仄平平平。","平平平平仄仄平，平平平仄平○平。","平平仄仄仄平仄，仄仄平○平平平。","○平仄仄平平平，仄仄平平仄平○。","仄平仄仄仄平平，仄○平平仄平○。"],"paragraphs":["永州何仙药最灵，神丸能溃邕州城。","广西两道再清平，百万赤子荷更生。","笙鹤一去三百年，东南忽变为腥膻。","为血为肉生灵苦，在者疮痍何日痊。","上界真人有同性，不学神仙学孔孟。","有术医国无人知，要为吾民救微命。","察脉肥瘠韩子精，论疾阴阳子产明。","神功端不让思邈，古道依然如宋清。","得钱卖药少取利，无钱乞药喜舍施。","好客来时入酒垆，无朋终日阅书市。","忆昔民生三皇前，下寿无疾享百年。","神人妙用不可见，本草灵素犹有传。","古云医不通三书，世上断不服其药。","如君胸中有炎黄，冷笑三书尽糟粕。","我闻上帝最好生，活人功多朝玉京。","请看岐叟至陶葛，神仙多是良医成。","东南干戈二十秋，人无贫富眉长愁。","千人幸有一人在，到处呻吟无歌讴。","遗黎若要家平康，但愿良医自天降。","不龟手药有灵时，好看良医作良相。"],"title":"赠何古梅学医"}
