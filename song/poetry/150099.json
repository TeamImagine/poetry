{"author":"方回","id":150099,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["湖海今非昔妙龄，未容许汜识陈登。","归心七里滩头棹，客思三茅阁上灯。","雪里梅香寻酒媪，雨前茶好待诗僧。","近来衰老嗟何似，怕啖杭州六月冰。"],"title":"思家五首  其二"}
