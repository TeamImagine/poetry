{"author":"陈造","id":59602,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄平平平。","平平仄仄平平仄，仄仄平平仄仄平。"],"paragraphs":["檐外云深雨合围，此行不叹始谋非。","对君便是苏端过，把酒曾无御叔讥。","红湿烟郊思散策，寒欺病骨旋添衣。","了知未尽山阴兴，共作冲泥傍险归。"],"title":"偕章宰劝农房山  其二"}
