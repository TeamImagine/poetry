{"author":"项安世","id":53364,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["闻道西征使者来，满城风雨菊花开。","唤回乌帽千年梦，惊倒龙山百尺台。","病叟旧疴初去体，元戎新酝恰浮醅。","篱边更有休官令，人事天机亦异哉。"],"title":"九日喜陈一之提刑至龙山"}
