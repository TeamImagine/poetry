{"author":"虞俦","id":62137,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["腕脱何须问小童，汗流聊复慰衰农。","联翩天下一轮月，簸荡人间万窍风。","萤火招来还自照，蚊雷挥去觉群空。","散仙未办朝阊阖，乞与羲皇笑傲中。"],"title":"咏打扇"}
