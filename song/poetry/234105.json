{"author":"张扩","id":234105,"strains":["平平仄平平仄平，仄仄仄平仄仄平。","平平平仄○平平，平仄仄平○仄平。","平？仄仄仄平仄，仄平平仄仄仄平。","○平平仄仄仄平，仄仄仄仄平仄平。","平平仄仄仄仄仄，仄平仄仄○平平。","仄平仄仄仄平仄，仄仄平仄○○平。"],"paragraphs":["新安故人哀我贫，尺素自书五朵云。","为怜刘毅遗鹅多，烹食岂惭王右军。","乌蓤脱水锐芒角，乳梨包裹饤座珍。","烧肠饥火得暂温，窃食灶鬼嗟不仁。","来书习气径未扫，十枝尚遣中书君。","急须整驾诣斋阁，满请尊酒重论文。"],"title":"新安程昭文秀才惠子鹅菱角乳梨并鲍清笔"}
