{"author":"刘兼","id":1135,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄平平。","仄仄仄平平仄仄，平平仄仄仄平平。"],"paragraphs":["高秋咸镐起霜风，秦汉荒陵树叶红。","七国鬭鸡方贾勇，中原逐鹿更争雄。","南山漠漠云常在，渭水悠悠事旋空。","立马举鞭遥望处，阿房遗址夕阳东。"],"title":"咸阳怀古"}
