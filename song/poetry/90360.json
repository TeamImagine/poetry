{"author":"苏舜钦","id":90360,"strains":["仄仄平仄仄，仄平仄平平。","○仄仄仄仄，仄仄仄仄平。","仄仄仄平仄，平平仄○平。","仄仄仄平仄，仄仄平仄○。","仄平仄○仄，平仄仄仄平。","仄仄仄平平，仄仄仄仄平。","仄平平平仄，仄仄平平平。"],"paragraphs":["得罪身去国，犯寒挽孤舟。","亲友祭我去，乃独与子游。","子实饱文义，辞闽入中州。","气劲耻苟合，半岁为我留。","我穷不相弃，同载适宛丘。","在困见人情，此意不可酬。","解携春波上，会合知何秋。"],"title":"颍川留别王公辅"}
