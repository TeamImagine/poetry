{"author":"陆游","id":38703,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["仕不逢时勇退耕，闭门自号景迂生。","远闻佳士辄心许，老见异书犹眼明。","奴爱才如萧颕士，婢知诗似郑康成。","早孤遇事偏多感，欲续残章涕已倾。"],"title":"先少师宣和初有赠晁公以道诗云奴爱才如萧颕士婢知诗似郑康成晁公大爱赏今逸全篇偶读晁公文集泣而足之"}
