{"author":"李处权","id":8657,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风作山云断复飘，沙平竹日影萧萧。","柔桑始叶蚕争出，浅水无鱼鹭独翘。","白髪寻春悲去国，朱门赐火望行朝。","游从此地多君子，乘兴来过不待招。"],"title":"偶至溪岸时当寒食书节物呈同行"}
