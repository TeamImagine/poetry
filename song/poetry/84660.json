{"author":"曹彦约","id":84660,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["负固骄阳不忍回，执迷凉意误惊猜。","倾盆雨势疑飞瀑，揭地风声敌迅雷。","阶下决明添意气，庭前甘菊賸胚胎。","可怜岁事今如此，麦垅蔬畦尚可培。"],"title":"秋分后十日得暴雨"}
