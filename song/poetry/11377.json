{"author":"姚孝锡","id":11377,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["一夜云峰卷迅雷，残红狼藉点苍苔。","鶑声岂解留春住，燕语虚劳唤梦回。","愁寂顿疑诗思减，衰残偏感岁华催。","柳溪鱼鸟应相识，乘兴无嫌日日来。"],"title":"晓霁"}
