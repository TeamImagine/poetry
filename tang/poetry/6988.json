{"author":"卢纶","id":6988,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["云开远见汉阳城，犹是孤帆一日程。","估客昼眠知浪静，舟人夜语觉潮生。","三湘衰鬓逢秋色，万里归心对月明。","旧业已随征战尽，更堪江上鼓鼙声。"],"title":"晚次鄂州"}
