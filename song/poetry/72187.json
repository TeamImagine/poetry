{"author":"曾丰","id":72187,"strains":["仄仄平平仄仄平，平平仄仄仄○平。","平平仄仄平○仄，仄仄○平仄仄○。","平仄平平仄○仄，平○仄仄仄平仄。","仄平平○仄平平，平○仄仄平平仄。"],"paragraphs":["一字于吾补不曾，诗书况味冷如冰。","谁家以此为长策，不把其它易短檠。","锺鼎轩裳眼应白，余犹要得圣贤力。","意诚身正一家齐，门中自有华胥国。"],"title":"寄题张子登遂勤斋"}
