{"author":"刘克庄","id":111698,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄仄仄仄仄平平。","仄平平仄平平仄，平仄平平平仄平。"],"paragraphs":["解瑟于今又再秋，弓旌所致总名流。","积轻曾覆祁公鼎，偏重能翻涑水舟。","袖里弹文差快意，局傍观弈尚私忧。","信庵丞相如通讯，为说狂生霜满头。"],"title":"送胡叔献被召二首  其二"}
