{"author":"张镃","id":81213,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["杖藜如向碧空行，路转松杉面面声。","遗庙香残人少到，古台仙去草闲生。","都缘世念多时绝，不但尘襟逐境清。","却上小舆归寓舍，晚峰明暗紫烟横。"],"title":"自横山归偶成"}
