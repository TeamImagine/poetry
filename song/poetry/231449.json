{"author":"谢薖","id":231449,"strains":["仄平仄仄平○仄，仄平平仄平平仄。","平平○仄仄平平，仄仄平平仄仄仄。","平平仄仄平平仄，平平平仄平平仄。","平平仄仄仄平○，平仄仄仄平平平。","仄仄仄平仄仄仄，○平仄仄○平仄。","仄平平○仄○平，平平平仄平○平。","仄平平仄仄仄仄，仄平平平平○平。","○平仄仄○平仄，？平○仄平平仄。","仄平仄仄○仄平，仄仄平平仄平仄。"],"paragraphs":["上皇御宇无长策，牧羊奴子孤恩泽。","银莬分印属儿曹，二十余州尽陷贼。","常山死守平原拒，公家兄弟声名白。","平原白首立班行，忠义凛凛真严霜。","历事四朝唯一节，当年舌舐中丞血。","岂知丞相面如蓝，貎虽夷易心巉岩。","老臣何罪死虎口，到今谁为祛其衔。","临风志士长悲咤，矧瞻遗像严祠下。","未能立草迎送词，一奠椒浆泪盈把。"],"title":"颜鲁公祠堂"}
