{"author":"张景修","id":196640,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["南亭不减北邙高，美景因公见一朝。","已看溪山如在画，更传风雅似闻韶。","栽桃定有仙家住，种竹宁无隠者招。","秀气当为多士福，未应都放与渔樵。"],"title":"福应山"}
