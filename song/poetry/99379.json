{"author":"洪咨夔","id":99379,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["西风一笑话绸缪，白露横江滴滴秋。","天没遮栏金餠上，水无边际玉绳收。","扶将太白酣方适，唤起冯夷舞未休。","今夕明年应更好，夜潮来处倚危楼。"],"title":"中秋楚东对月次曹提管韵"}
