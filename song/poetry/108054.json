{"author":"陈埴","id":108054,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["千峰历罢寄山窗，酒力诗狂总未降。","月白洞门花落尽，天空华表鹤飞双。","崖边瀑雪寒侵梦，涧底笙箫冷韵腔。","且喜懒残煨芋熟，不妨久话共秋缸。"],"title":"南雁山"}
