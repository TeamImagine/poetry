{"author":"田锡","id":112204,"strains":["仄平仄仄平平仄，平仄平平平仄仄。","仄○平仄平仄○，平仄平平○○仄。","仄平平仄○平仄，平平仄仄○平仄。","平平仄仄○平平，仄仄平平平仄仄。","平仄仄，仄仄平，平仄仄，平平平。","平平仄仄平仄仄，平仄○平○仄○。"],"paragraphs":["暮春惨惨黄昏雨，零落樱桃斜掩户。","未张灯火帘幕深，楼阁巢寒闻燕语。","昔时常说长安好，而今厌走长安道。","苏秦辨说长卿才，自笑功名胡不早。","人悄悄，倚柱时，情脉脉，无人知。","怜春惜远情不尽，斜雨兼花暗湿衣。"],"title":"倚柱吟"}
