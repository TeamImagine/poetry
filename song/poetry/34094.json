{"author":"陆游","id":34094,"strains":["仄仄平平仄仄平，平平平仄仄平平。","仄平平仄仄平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["白首微官只自囚，青灯明灭北窗幽。","五更风雨梦千里，半世江湖身百忧。","壮志已孤金锁甲，倦游空揽黑貂裘。","灞亭夜猎犹堪乐，敢恨将军老不侯。"],"title":"北窗"}
