{"author":"刘挚","id":187146,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["平昔名场气吐虹，青袍霜鬓老湘东。","旧交半在云霄上，壮志都销水石中。","楼上买鱼乘酒熟，舍边秧稻指年丰。","清风令德人胥化，合使乡闾号郑公。"],"title":"偶吟"}
