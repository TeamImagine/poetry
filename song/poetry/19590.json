{"author":"史浩","id":19590,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["风威云势两徘徊，故遣瑶花扑面来。","兔苑芳菲谈笑得，玉京门阙等闲开。","光浮编简浑疑月，香入杯觞始认梅。","为报寒乡几冰室，功成却拟放春回。"],"title":"次韵商筑叟雪"}
