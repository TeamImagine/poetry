{"author":"文同","id":168422,"strains":["平平仄平平仄平，仄仄仄平平仄平。","平平仄仄仄平仄，平仄仄仄○平平。","平平仄平仄平仄，仄仄平平仄平仄。","平平○平仄平仄，平平平平仄○仄。"],"paragraphs":["新罗砑红裙𫌇齐，彩缕刺衫花倒提。","新晴暖日丽烟草，金兽啮锁藏春闺。","朱桥逼江晓沙白，锦带交风大堤窄。","兰洲遗翎得残碧，归来惊飞上娇额。"],"title":"拾羽曲"}
