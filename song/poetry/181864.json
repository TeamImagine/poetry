{"author":"郑獬","id":181864,"strains":["平仄平平平仄平，仄平仄仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄平平。","平平平仄平平仄，平仄平平平仄平。"],"paragraphs":["曾倒金壶为牡丹，矮床设座绕花坛。","有人偷插玉钗上，到夜更留银烛看。","醉里春风遗翠帽，归时寒月送雕鞍。","如今兰棹催西去，惆怅明年谁倚栏。"],"title":"次韵程丞相牡丹"}
