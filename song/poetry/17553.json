{"author":"葛立方","id":17553,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。","仄平平仄平平仄，平仄平平仄仄平。"],"paragraphs":["一舸风帆放晚秋，访君幽巷卜淹留。","绿摇岸柳容如舞，碧蘸溪毛美可羞。","喜见林宗銮为辍，久钦阿大语难休。","士贫鸡黍无劳具，谋食何如道可谋。"],"title":"比访叔才旋蒙赐诗以贫不能留客为愧次韵"}
