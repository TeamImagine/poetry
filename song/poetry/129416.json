{"author":"李曾伯","id":129416,"strains":["仄仄平平仄仄平，仄平平仄平平平。","平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["卖卜长安作漫游，裹粮千里为亲谋。","时危贵得班超相，命薄那能李广侯。","术挟瑟竽虽易售，话逢枘凿亦难投。","江头雨滑东风急，挑却行包归去休。"],"title":"赠林相士"}
