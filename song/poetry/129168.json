{"author":"李曾伯","id":129168,"strains":["平仄平仄平，仄平平仄仄。","仄平仄仄仄，平平仄仄仄。","平○仄仄平，仄平平平仄。","○平仄仄仄，平仄平仄仄。","仄平仄仄○，仄平仄平○。","平平仄○仄，仄○平平仄。","○仄仄仄平，平平○○仄。","平平仄平仄，仄仄平平仄。","平平平平仄，仄仄平○仄。","仄○○平平，平仄仄平○。","仄平仄○仄，平仄平仄○。","仄平仄仄仄，仄仄仄平仄。","平平仄仄仄，○仄仄仄仄。","平平仄平仄，仄平仄平仄。"],"paragraphs":["来谒衡岳山，未穷衡岳境。","𦶟香赤帝殿，恭祈国寿永。","婆娑禹指山，仅窥虬龙影。","分枝万派别，功与天地准。","悦亭万竹间，倚丘甫俄顷。","披云挹苍翠，俗虑须苏醒。","王事属有程，山容看难尽。","归来短篷底，梦断青松径。","云开为韩子，雪霁朱张咏。","必如三先生，人与此山称。","我生等培𪣻，安敢乔岳并。","好峰七十二，讵可一朝竟。","男儿万里眼，长啸付一瞬。","终朝摘星斗，寘身祝融顶。"],"title":"谒南岳"}
