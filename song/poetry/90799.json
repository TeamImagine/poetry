{"author":"韩琦","id":90799,"strains":["仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["汉唐二傅推疏白，高退当时叹莫如。","虽有清风传旧史，不闻优宠及安车。","直缘贤迹光君辅，更约师模在帝储。","何似诏公还庙席，万灵和乐浃堪舆。"],"title":"贺宫师杜公增秩"}
