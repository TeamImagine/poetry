{"author":"胡宏","id":19319,"strains":["平平平仄平平仄，仄仄平○○平仄。","平○仄仄仄平平，仄仄平平平仄仄。","平平○仄平平仄，仄仄平平仄平仄。","平平平仄仄平平，平仄平平仄平仄。","平平○仄平仄平，平仄平平仄平仄。","仄○平仄平平平，仄仄仄平平仄仄。","仄平仄仄平平仄，平仄平平平仄仄。","平○仄仄仄平平，仄仄平平平仄仄。","平平仄仄仄平仄，平仄平平仄平仄。"],"paragraphs":["青鞋黄帽侵晨起，杖策徐行听流水。","云轻淡月欲明时，竹里清风开太始。","山钟间发催天曙，庙鼓连声动群耳。","东山青树映霞明，西岭朱楼眇烟里。","樵夫荷斧晨出山，渔子携鱼午趋市。","静看岐路人营营，独坐小亭秋靡靡。","已知物理时常改，因见天工神不死。","胸中浩荡一乾坤，世上荣枯均泰否。","悠然种植得佳趣，春意生生自无已。"],"title":"圃景大吟呈伯氏"}
