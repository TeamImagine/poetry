{"author":"李弥逊","id":253303,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["断取方壶壮郡壕，钩连野色上亭皋。","星移日转天容丽，江净山明地轴髙。","下榻筵宾供歗咏，凝香罢寝助风骚。","使君八九吞云梦，小展风烟遗我曹。"],"title":"题薛直老府园万象亭"}
