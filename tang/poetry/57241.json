{"author":"岑参","id":57241,"strains":["仄仄平平平，仄平仄平仄。","平平仄○仄，平仄仄平仄。","仄平平平平，仄仄仄平仄。","仄平仄平仄，平仄仄平仄。","平○平仄平，平平平仄仄。","○平仄平仄，平仄平仄仄。","仄仄仄平平，仄平平仄仄。"],"paragraphs":["负郭无良田，屈身徇微禄。","平生好疏旷，何事就羁束。","幸曾趋丹墀，数得侍黄屋。","故人尽荣宠，谁念此幽独。","州县非宿心，云山欣满目。","顷来废章句，终日披案牍。","佐郡竟何成，自悲徒碌碌。"],"title":"郡斋闲坐"}
