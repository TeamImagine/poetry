{"author":"冯时行","id":16623,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["去留出处勿相关，炼得心丹已九还。","自有文章为鼓吹，只将廊庙等云山。","百年有酒堪留念，万事无心忘驻颜。","郎署分符旧名姓，安知不在覆盂间。"],"title":"和李尧俞郎中西归有感"}
