{"author":"章甫","id":64746,"strains":["仄仄仄仄仄，仄平○平平。","仄仄仄仄仄，仄仄仄平平。","平平仄○仄，○仄○平○。","仄○平平仄，仄仄仄仄平。","仄平仄仄仄，平平平仄平。","平平○平仄，平仄平平平。","○仄平平仄，仄仄平仄○。","仄仄仄仄仄，○仄平仄平。","仄平○平仄，○仄平仄平。","仄○仄平仄，○仄平平平。"],"paragraphs":["佛法若大海，我生犹蚊虻。","饮少腹已满，鼓翅作微鸣。","查侯饱禅学，如说且能行。","有如辽天鹤，岂受网罟婴。","有身未免俗，时时还入城。","篮舆过茅屋，无异同条生。","相见非何事，说法俱纵横。","妙处固不二，其实无所争。","愿君更方便，除我疑惑情。","要如两圆镜，相照交光明。"],"title":"简查仲明"}
