{"author":"吴潜","id":123221,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["小队旌旗上翠岩，松风十里锁禅关。","水深水浅高低涧，春淡春浓远近山。","乡思猛随苍鸟去，客心暂与白云闲。","天公已是多情杀，特把淋头雨放悭。"],"title":"劭农翠山赋唐律二首  其一"}
