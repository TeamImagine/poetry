{"author":"吴融","id":32507,"strains":["平仄平平仄仄平，仄平平仄仄平平。","平平平仄平平仄，仄仄平平仄平平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["鸿在冥冥已自由，紫芝峰下更高秋。","抛来簪绂都如梦，泥著杯香不为愁。","晚树拂檐风脱翠，夜滩当户月和流。","自嗟不得从公去，共上仙家十二楼。"],"title":"宪丞裴公上洛退居有寄二首 一"}
