{"author":"魏徵","id":12450,"strains":["仄仄○仄，○○？平。","平平仄仄，仄○仄○。","平仄仄仄，平仄仄平。","仄平平仄，仄仄仄平。","仄仄平平，仄平仄仄。","平平仄仄，仄仄平仄。","仄仄平平，仄平仄仄。","平仄仄仄，平平仄仄。","仄仄仄仄，仄仄仄○。","仄平仄仄，仄仄平平。","平平仄仄，仄仄仄平。","仄平仄仄，仄仄仄○。"],"paragraphs":["五纪更运，三正逓升。","勋华既没，禹汤勃兴。","神武命代，灵眷是膺。","望云彰德，察纬告征。","上纽天维，下安地轴。","征师涿野，万国咸服。","偃伯灵台，九官允穆。","殊域委赆，怀生介福。","大礼既饰，大乐已和。","黑章扰囿，赤字浮河。","功宣载籍，德被咏歌。","克昌厥后，百禄是荷。"],"title":"享太庙乐章 大明舞"}
