{"author":"曹勋","id":12925,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["未觉光风转朔云，深窗乍见意增新。","欲先楚客传清些，未放江梅占早春。","自许幽香传窈窕，更烦白足下嶙峋。","为君抖擞烦襟看，要是都无一点尘。"],"title":"腊日谢仰上人惠兰"}
