{"author":"卢照邻","id":12817,"strains":["仄仄平平仄，平平仄仄平。","○平○仄仄，平仄仄平平。","仄仄平○仄，○平平仄平。","仄仄平平仄，平平仄仄平。","仄平平仄仄，平仄仄平○。","○仄○平仄，平平仄仄平。"],"paragraphs":["籞宿花初满，章台柳向飞。","如何正此日，还望昔多违。","怅别风期阻，将乖云会稀。","敛衽辞丹阙，悬旗陟翠微。","野禽喧戍鼓，春草变征衣。","回顾长安道，关山起夕霏。"],"title":"还赴蜀中贻示京邑游好"}
