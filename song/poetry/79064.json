{"author":"欧阳修","id":79064,"strains":["平○仄仄仄仄平，仄平仄平平仄平。","仄平平仄仄仄平，平仄仄仄平仄平。","平平平平仄仄平，仄仄仄仄仄平平。","仄平仄仄仄○仄，仄仄仄仄平平平。","平平仄仄仄○平，仄平平平仄○平。","仄平平平仄仄平，○平仄仄仄仄平。","仄平平仄仄平平，平平仄仄仄平平。","平平仄仄仄仄仄，仄仄仄仄平平平。","仄仄仄仄仄平平，仄○平○仄平平。","仄仄仄仄仄仄平，仄仄○仄仄平○。","仄平仄仄仄平平，仄仄○仄平平平。","仄○○平平平○，仄平平仄平仄平。"],"paragraphs":["尝闻绍述绛守居，偶来览登周四隅。","异哉樊子怪可吁，心欲独出无古初。","穷荒搜幽入有无，一语诘曲百盘纡。","孰云已出不剽袭，句断欲学盘庚书。","荒烟古水蔚遗墟，我来嗟祗得其余。","柏槐端庄伟丈夫，苍颜郁郁老不枯。","靓容新丽一何姝，清池翠盖拥红蕖。","胡鬅虎搏岂足道，记录细碎何区区。","虙氏八卦画河图，禹汤皋虺暨唐虞。","岂不古奥万世模，嫉世姣巧习卑污。","以奇矫薄骇群愚，用此犹得追韩徒。","我思其人为踌躇，作诗聊谑为坐娱。"],"title":"绛守居园池"}
