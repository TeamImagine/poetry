{"author":"李昉","id":897,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["谩栽花卉满朱栏，争似疏篁种百竿。","长爱枕前闻淅沥，乍欣窗外见檀栾。","春来莫重和烟翠，岁晚应须带雪看。","我得此君添一友，时时相对列杯盘。"],"title":"修竹百竿才欣种植佳篇五首旋辱咏歌若无还答之言是阙唱酬之礼恭依来韵以导鄙怀调下才卑岂逃嗤诮  其一"}
