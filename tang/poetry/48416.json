{"author":"王梵志","id":48416,"strains":["平仄○平平，平平仄平仄。","平仄仄平平，平仄平平仄。","○仄平平仄，仄仄仄平仄。","仄仄仄平平，平平仄○仄。","仄仄仄○平，仄仄平平仄。","仄仄○仄平，○仄平平仄。"],"paragraphs":["生死如流星，涓涓向前去。","前死万年余，寻入微尘数。","中死千年外，骨石化为土。","后死百年强，形骸在坟墓。","续续死将埋，地窄无安处。","已后烧作灰，飏却随风去。"],"title":"回波乐 七十五"}
