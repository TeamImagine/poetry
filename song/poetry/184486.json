{"author":"程嗣弼","id":184486,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["华宗晚贵派虽殊，别圃留诗叙旧娱。","导水决谋摧宦者，尊君抗礼屈单于。","日疏宾合容谈麈，秋过家山好鲙鲈。","宸眷许来应暮召，不须久计恋东吴。"],"title":"送程给事知越州"}
