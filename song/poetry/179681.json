{"author":"张伯端","id":179681,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["人生虽有百年期，寿夭穷通莫预知。","昨日街头犹走马，今朝棺内已眠尸。","妻财遗下非君有，罪业将行难自欺。","大药不求争得遇，遇之不炼是愚痴。"],"title":"七言四韵十六首  其二"}
