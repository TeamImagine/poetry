{"author":"强至","id":182670,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["两京三仕并交游，有道从来慕太丘。","白日声名随诏召，青云家世踵飚流。","数程去路朱蹄骏，一曲离筵翠黛愁。","材力如君当拔擢，敢辞幕府独淹留。"],"title":"送公度赴诏归阙"}
