{"author":"陈杰","id":144735,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["水汽昏昏接海边，清江狂客系吴船。","天风十日河冰碎，夜雨三更瀑布悬。","寂寂春光归柳上，匆匆离色在花前。","故人著屐能相过，剪烛西窗话昔年。"],"title":"十二月二十六日蔡叔庸至剪烛听雨"}
