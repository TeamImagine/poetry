{"author":"钱起","id":4075,"strains":["仄仄平平仄平○，平平仄仄○平仄。","○平仄仄平仄平，仄仄平○仄平仄。","平平仄仄仄平平，平仄○○平仄平。","仄仄平平○仄仄，平平平仄仄平平。","仄仄平平○○仄，仄仄平平平仄仄。","平平仄仄仄仄平，仄仄○平○仄仄。","平平仄仄仄平平，仄仄平平仄仄平。"],"paragraphs":["独鹤声哀羽摧折，沙头一点留残雪。","三山侣伴能远翔，五里裴回忍为别。","惊群各畏野人机，谁肯相将霞水飞。","不及川凫长比翼，随波双泛复双归。","碧海沧江深且广，目尽天倪安得往。","云山隔路不隔心，宛颈和鸣长在想。","何时白雾卷青天，接影追飞太液前。"],"title":"病鹤篇"}
