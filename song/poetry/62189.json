{"author":"虞俦","id":62189,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["何须祷旱必桑林，试扣丛祠丐一临。","再拜炉烟方裛裛，四周云气已骎骎。","田龟向去亡凶兆，垤鹳新来有好音。","多谢神灵怜老令，肯倾膏泽慰民心。"],"title":"徽州绩溪县六月二十五日迎汪王于县厅祈雨未之应也七月三日率同官再祷焉酌献方毕阴云四合甘霔大霈因以小诗纪实"}
