{"author":"彭汝砺","id":201698,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["万竹纷纷光欲流，花亭况在竹林幽。","阴藏绝径为深谷，风起炎天见早秋。","此地遂为千亩胜，吾侪非止七贤游。","清凉可爱无朝夕，无问昏鸦故未休。"],"title":"夏六月公济与弟六人游安国竹园某有诗"}
