{"author":"陈舜俞","id":146618,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["潇洒阑干碧玉丛，频来游赏似儿童。","萦回修竹撩清影，刻画新诗绕翠筒。","十载雪霜林色改，几翻风月酒尊空。","子猷老去心尝在，终拟为邻作醉翁。"],"title":"题碧藓亭"}
