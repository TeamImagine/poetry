{"author":"白居易","id":16896,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["开元遗曲自凄凉，况近秋天调是商。","爱者谁人唯白尹，奏时何处在嵩阳。","回临山月声弥怨，散入松风韵更长。","子晋少姨闻定怪，人间亦便有霓裳。"],"title":"嵩阳观夜奏霓裳"}
