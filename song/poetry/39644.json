{"author":"陆游","id":39644,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["绿橙丹柿鬭时新，一笑聊夸老健身。","大度乾坤容纵酒，多情风月伴垂纶。","初生京洛逢时泰，幼度江淮避虏尘。","八十年间穷不死，犹能涧底束荆薪。"],"title":"对酒示坐中"}
