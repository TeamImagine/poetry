{"author":"释居简","id":91803,"strains":["平平平○平，仄仄平仄平。","仄平仄仄仄，？仄平平平。","仄仄平仄平，平仄○平平。","平平平仄平，仄仄仄仄平。","平平平平平，仄仄平仄平。","平仄仄○仄，仄○○仄平。","仄仄仄平仄，仄仄仄仄平。","平平仄○仄，平仄○仄平。","○平仄平仄，仄仄平仄平。","仄仄平平平，仄仄平仄平。","仄仄仄○仄，仄平平仄平。","仄平仄仄平，仄仄平平平。","○仄仄平仄，仄仄仄平平。","○平仄○平，仄仄平○平。","平平平○平，平仄仄仄平。","平仄平仄○，仄仄平仄平。","仄平平○仄，平仄仄仄○。","仄平仄仄平，仄仄平平平。","平平仄仄仄，平仄平平平。"],"paragraphs":["男儿胸中奇，忍作怀土羞。","冒荣复素食，矧乃羞之尤。","谩令儿女曹，欣戚相喧啾。","东家新买邻，百万未易酬。","邻人何人斯，百万蒱博俦。","娄叱九折驭，朗吟三硖秋。","结客尽群玉，税驾半九州。","疪存万间志，资乏三径谋。","长沙与吴会，岂必真菟裘。","濯足门前溪，泛月溪上舟。","有客共吟啸，有书同校雠。","有时鼓瑟琴，亦复飞觥筹。","论士笑浮俗，得失令人愁。","重官不重名，不约常相侔。","乡来飞将军，渠岂不足侯。","名落天地间，迥觉天地遒。","谬侯纷如蚁，千古众楚咻。","至今谬与贤，渭与泾殊流。","高名独不死，天地同悠悠。"],"title":"蔡提干卜居"}
