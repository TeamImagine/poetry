{"author":"张方平","id":90078,"strains":["仄平平仄仄平平，仄仄仄平仄仄平。","仄仄平平仄仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["野怀常逐白云飞，疏拙那能合世机。","偶似曹溪一宿觉，已多蘧瑗九年非。","略呈幻事何须了，惟愿朝恩早放归。","它日莲华峰下去，犹期话道过黄扉。"],"title":"被命中山以亲老不赴书怀寄集贤曾公参政赵公"}
