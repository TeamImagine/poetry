{"author":"强至","id":182731,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["辞源浩荡输沧海，笔势飘飖薄紫霞。","公府荐才犹未试，士林沦滞不须嗟。","相逢转更开怀抱，一跌何尝挂齿牙。","文帝欲兴三代治，可容贾谊在长沙。"],"title":"赠黄任道"}
