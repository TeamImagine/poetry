{"author":"苏轼","id":194963,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","○平平仄仄，仄○平平平。","仄仄平平仄，平平仄仄平。","平平仄仄仄，仄仄仄○平。"],"paragraphs":["蠢尔氐羌国，天诛亦久稽。","既能知面内，不复议征西。","斥堠销兵火，边城息鼓鼙。","输忠修贡职，弃过为黔黎。","雪满流沙静，云沉太白低。","巍巍二圣治，盛德古难齐。"],"title":"和黄鲁直效进士作二首 款塞来享"}
