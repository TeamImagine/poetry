{"author":"杜牧","id":21300,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["冥鸿不下非无意，塞马归来是偶然。","紫绶公卿今放旷，白头郎吏尚留连。","终南山下抛泉洞，阳羡溪中买钓船。","欲与明公操履杖，愿闻休去是何年。"],"title":"李侍郎于阳羡里富有泉石牧亦于阳羡粗有薄产叙旧述怀因献长句四韵"}
