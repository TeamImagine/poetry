{"author":"高斯得","id":128541,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄仄平仄仄，平平平仄仄平平。","平平仄仄平平仄，平仄平平仄仄平。"],"paragraphs":["郎省分携恰五期，相逢一笑楚江埼。","钓鱼山下人方到，回雁峰头客已归。","夜雨未厌挥麈柄，春风无奈趣鞍鞿。","临岐但祝加餐饭，人物如今角宿稀。"],"title":"送胡吏部赴阙  其二"}
