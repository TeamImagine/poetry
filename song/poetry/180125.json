{"author":"王安石","id":180125,"strains":["平平○仄平平仄，仄仄平○仄○仄。","平平仄仄平○仄，仄仄平平仄仄仄。","平平仄仄平仄仄，平仄平平仄平仄。","平平仄仄仄仄仄，仄仄平平仄平仄。","平○仄仄平平仄，平平○仄平仄仄。","平○仄仄仄仄平，平平仄仄○平仄。"],"paragraphs":["他年过食新城藕，枕藉船中载亲友。","今年却到经行处，独坐昏烟对舞柳。","甘酸向口无所适，牢落盘餐与樽酒。","冰房玉节漫自好，欲御还休涕垂手。","曾参宦学居常近，阳城离别初不久。","人间此愿两未能，西风落日空回首。"],"title":"过食新城藕"}
