{"author":"梅尧臣","id":46862,"strains":["仄仄平平仄，仄仄仄仄平。","仄平平仄平，仄仄平平平。","平仄仄仄仄，仄平平仄平。","平仄仄平仄，平平仄仄平。","平平仄平仄，平平平仄平。","仄平平平仄，平仄○仄平。","仄平仄仄平，仄仄仄仄平。"],"paragraphs":["溅溅溪流散，苒苒石发开。","一朝辞浣沙，去上姑苏台。","歌舞学未稳，越兵俄已来。","门上子胥目，吴人岂不哀。","层宫有麋鹿，朱颜为土灰。","水边同时伴，贫贱犹摘梅。","食梅莫厌酸，祸福不我猜。"],"title":"西施"}
