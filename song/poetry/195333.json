{"author":"苏轼","id":195333,"strains":["平平仄仄○平平，仄平仄平仄平平。","平平仄仄平仄仄，平仄平平○仄○。","平平仄仄平平仄，仄仄？平仄平仄。","仄平平仄○仄平，仄仄平○仄平仄。","平平仄仄平仄仄，平仄仄平平仄仄。","平平仄仄仄平平，平仄平平平仄仄。","平平○仄仄仄平，仄平○平仄仄平。"],"paragraphs":["天公不解防痴龙，玉函宝方出龙宫。","雷霆下索无处避，逃入先生衣袂中。","先生不作金椎袖，玩世徜徉隠屠酒。","夜光明月空自投，一锻何劳纬萧手。","黄门寡好心易足，荆棘不生梨枣熟。","玄珠白璧两无求，无胫金丹来入腹。","区区分别笑乐天，那知空门不是仙。"],"title":"次韵子由清汶老龙珠丹"}
