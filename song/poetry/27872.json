{"author":"李薰","id":27872,"strains":["平平仄平平，平仄○平仄。","仄○仄平○，平仄仄○仄。","平平○平平平，仄仄仄仄仄。","仄仄仄仄仄，仄仄仄○仄。","仄平平仄平，仄仄平○仄。","仄平平仄仄，仄仄○仄仄。","仄平○平仄，仄仄仄平仄。","平平平仄仄，平仄仄平仄。","仄平平平仄，仄仄仄仄仄。","仄平仄仄仄，仄仄仄仄仄。","仄平仄平平，仄仄仄平仄。","平仄平仄平，平仄仄○仄。","○○平平平，平仄仄平仄。","仄平仄○○，仄仄○○仄。","仄仄仄仄平，仄仄平平仄。","平平仄平仄，仄仄仄平仄。","平仄仄○仄，平仄仄平仄。","仄○平平仄，平仄○仄仄。","仄平平○平，平仄仄仄仄。"],"paragraphs":["前来送师归，今日迎师去。","送迎我何劳，师乃困行路。","天公将归谁尤，耗斁此下土。","一水祸未忘，旱势复如许。","小民惟怨咨，惜莫知其故。","径须凭佛力，庶可回帝怒。","自怜操持约，一念寄香缕。","氤氲才上彻，云色暗窗户。","数声跳珠急，忽已忘处所。","老僧笑谓我，水旱要有数。","德非与天通，造请辄违拒。","官岂真德人，天意遽相与。","更看鞭雷公，滂沛逐飞驭。","定身固如如，未始间行住。","抗走不少停，政恐尘埃污。","倾心太平日，十五一风雨。","官既罢迎送，师亦得安处。","我闻低头谢，勤尔相诲语。","作诗书长松，来者尚有取。"],"title":"丙寅岁秋再抵长松奉等慈师入城作诗记一时事"}
