{"author":"李白","id":56368,"strains":["仄仄仄仄平，平平仄平平。","○平仄仄仄，○仄仄平平。","仄仄仄平仄，平平仄○平。","平平仄平仄，仄仄仄平○。","平○平仄仄，平仄仄平平。","仄仄平仄仄，平平仄仄平。"],"paragraphs":["洛浦有宓妃，飘飖雪争飞。","轻云拂素月，了可见清辉。","解珮欲西去，含情讵相违。","香尘动罗袜，绿水不霑衣。","陈王徒作赋，神女岂同归。","好色伤大雅，多为世所讥。"],"title":"感兴六首 二"}
