{"author":"苏颂","id":179211,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["阁倚青山书满堂，门齐通德里高阳。","传家载世惟清白，教子何人似义方。","班嗣一丘虽道卷，刘商七业已名彰。","他年驷马充闾贵，须信文儒泽施长。"],"title":"寄题蒲传正学士清风阁"}
