{"author":"赵抃","id":101302,"strains":["仄仄仄平仄平仄，仄仄○平仄平仄。","平平仄仄仄平平，平仄平平仄平仄。","平平平平仄仄平，仄平平仄仄○平。","仄○平平仄平仄，仄平仄仄仄仄平。","平仄仄平仄平仄，仄平○平仄平仄。","仄平平仄仄仄平，仄平仄仄仄平仄。","仄平仄仄平平平，○平仄仄平平○。","平○仄仄平仄仄，仄平仄仄平平平。"],"paragraphs":["我忆去年仲冬月，夜醉离尊晓船发。","冬冬画鼓上穷江，章贡川源接南粤。","虔州之民十万家，下车公议乱如麻。","去除烦苛养疲瘵，令严讼简俗亦嘉。","农事屡登稻粱积，狱犴空虚寇衰息。","远陬安堵幸实天，阙然自愧予何力。","迩来被旨还神京，乘秋击棹烟波行。","夷犹入境奚所喜，故人乐土弦歌声。"],"title":"将至太和寄蔡仲偃太博"}
