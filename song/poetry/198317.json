{"author":"苏辙","id":198317,"strains":["仄仄仄平仄，○仄平仄仄。","仄平仄○平，平仄○平平。","仄平仄仄仄，仄仄仄仄平。","仄仄仄平仄，仄仄○○平。","○仄平平仄，仄平仄仄平。","平平仄平平，平仄平仄平。","仄仄仄仄仄，平平仄平平。","平平仄平仄，平仄仄仄平。","仄仄仄仄仄，平仄○平平。","平平仄平仄，仄仄平○平。","仄仄平仄仄，平平仄平平。","仄平仄仄仄，平○仄仄平。"],"paragraphs":["大水蔑洲浦，牵挽无复施。","我舟恃长风，风止将安为。","塌然委积水，坐被弱缆维。","市井隔峰岭，食尽行将饥。","长啸呼风伯，厄穷岂不知。","蓬蓬起东南，旗尾西北驰。","所望乃大谬，开门讯舟师。","舟师掉头笑，沿溯要有时。","溯者不少息，沿者长嗟咨。","飘风不终日，急雨常相随。","雨止风亦止，条条弄清漪。","我言未见信，君行自见之。"],"title":"阻风"}
