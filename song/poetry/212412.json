{"author":"许彦国","id":212412,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["楚甸齐封自此分，穆陵遗俗久犹存。","岂知今日鸣琴宰，即是当年赐履孙。","且有清风消酷暑，更无惊犬吠黄昏。","畏人客子成安枕，独宿荒村不闭门。"],"title":"寄沂水宰"}
