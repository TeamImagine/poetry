{"author":"宇文虚中","id":236625,"strains":["仄平仄仄平仄平，仄仄仄○仄仄仄。","平平仄仄仄平平，仄仄平平平仄仄。","平○仄仄平平平，平平仄仄仄平平。","仄平仄○平仄仄，平平仄仄○平平。","仄平仄平仄平仄，仄仄○平平仄仄。","平平平仄仄平平，平仄平平仄平仄。"],"paragraphs":["汝琴莫作归凤鸣，汝曲莫裁白鹤怨。","明珠破璧挂高城，上有乌啼人不见。","堂中蜡炬红生花，门前绀幰七香车。","博山夜长香烬冷，悠悠荡子留倡家。","妾机尚余数梭锦，织恨传情还未忍。","城乌为我尽情啼，知道单栖泪盈枕。"],"title":"乌夜啼"}
