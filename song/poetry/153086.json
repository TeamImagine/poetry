{"author":"俞德邻","id":153086,"strains":["平平平仄仄，平平仄平平。","仄仄平平平，仄仄平平平。","平平平平○，仄仄仄仄平。","平平仄仄仄，平平平仄平。","仄仄仄平仄，仄仄平平平。"],"paragraphs":["霜松无悴色，春花有余姿。","勿以春花妍，弃彼霜松枝。","悠悠风尘中，始见达士奇。","公田可种秫，弦歌聊尔为。","意倦即归去，五斗何能羁。"],"title":"暇日饮酒辄用靖节先生韵积二十首  其八"}
