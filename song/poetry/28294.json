{"author":"洪适","id":28294,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["工徒滞雨望朝华，好倩泥蛮指日车。","末利怯寒先近火，瑞香蒙润免浇茶。","莫嫌云暗青油幕，尚恐天开端木花。","待得严霜变阴翳，便须酌酒赏金霞。"],"title":"和景卢雨中叹"}
