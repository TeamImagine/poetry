{"author":"陆游","id":33432,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["睡脸余痕印枕纹，秋衾微润覆炉熏。","井桐摇落先霜尽，衣杵凄凉带月闻。","佛屋纱灯明小像，经奁鱼蠧蚀真文。","身如病骥惟思卧，谁许能空万马群。"],"title":"和范待制秋兴三首  其二"}
