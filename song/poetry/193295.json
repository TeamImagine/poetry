{"author":"释道全","id":193295,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。"],"paragraphs":["半生梦想到山宫，此日殷勤兴莫穷。","寺在烟霏空翠里，人游水墨画图中。","青松夹道晓云合，黄叶满山秋露浓。","满眼新诗酬未尽，再来宁愧锦囊空。"],"title":"题法安院"}
