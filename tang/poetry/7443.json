{"author":"李端","id":7443,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["青青麦垅白云阴，古寺无人新草深。","乳燕拾泥依古井，鸣鸠拂羽历花林。","千年驳藓明山履，万尺垂萝入水心。","一卧漳滨今欲老，谁知才子忽相寻。"],"title":"野寺病居喜卢纶见访"}
