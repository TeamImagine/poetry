{"author":"释居简","id":91432,"strains":["平仄仄平平，平平仄仄平。","平平仄仄仄，仄仄仄平平。","仄仄平平仄，○平仄？平。","平平平仄仄，平仄仄平平。","仄仄平平仄，○平仄仄平。","平○○仄仄，○仄仄平平。","○仄○○仄，平平仄○平。","仄平平仄仄，仄仄仄平平。","仄仄平平仄，平平仄○平。","平平○仄仄，平仄仄平平。","仄仄平平仄，平平仄仄平。","○平仄平仄，○仄仄平平。"],"paragraphs":["闲适与康宁，山林只一人。","风流两晋旧，翰墨四朝新。","五袴歌宣化，三盘载縯纶。","垂杨闲意绪，华顶老精神。","广乐千龄会，溟波几度尘。","壶中留白日，庭下拥朱轮。","荷嫩衣重制，兰馨佩更纫。","玉颓千日酿，俗蜕百年身。","赋里寻词客，桥边问应真。","灵光犹在鲁，商岭谩逃秦。","入社宜归洛，休耕不起莘。","骑箕渺何许，长啸玉楼春。"],"title":"天台宋紫薇光禄挽章"}
