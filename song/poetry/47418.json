{"author":"杨万里","id":47418,"strains":["平平仄仄○平仄，○○仄仄仄平平。","平平平平○平仄，仄仄仄仄仄仄平。","仄平仄平平仄○，仄平仄平平仄仄。","平平仄平平仄平，仄仄平平仄平仄。","平平平仄仄平○，仄仄○仄平平平。","平平仄仄仄仄仄，仄仄平仄平平平。","平平平平仄平仄，仄仄仄平平仄仄。","仄平平仄仄仄平，仄仄仄平平仄仄。","平平平仄平○平，平平仄仄平仄平。","仄○平仄平平平，平平仄仄平仄平。","仄平平仄仄平仄，仄平平平仄○仄。","平平仄仄仄平平，仄仄平平仄仄仄。","仄平仄平仄仄平，仄平平仄平仄平。","仄平仄仄仄仄平，仄仄仄仄平平平。","平仄仄仄仄平仄，仄○仄平仄○仄。","仄平仄仄平仄仄，仄平仄仄仄仄仄。","仄○○仄仄平平，平平仄仄仄平平。","仄○仄平仄平仄，仄仄仄仄平仄平。","平平仄平平仄仄，平○平平仄平仄。","仄平仄仄仄仄平，平仄仄平仄平仄。"],"paragraphs":["新隆寺后看韶石，三三两两略依稀。","金坑津头看韶石，十十五五不整齐。","一来望韶亭上看，九韶八音堆一案。","金钟大镛浮水涯，玉瑟瑶琴倚天半。","尧时文物也粗疏，礼乐犹带鸿荒余。","茅茨殿上槌土鼓，苇籥声外无笙竽。","黄能郎君走川岳，领取后夔搜礼乐。","峄山桐树半夜鸣，泗水石头清昼跃。","山祇川后争献珍，姚家制作初一新。","帝思南岳来时巡，宫琛庙宝皆骏奔。","曲江清澈碧琼软，海山孤尖翠屏展。","天颜有喜后夔知，一奏云韶供亚饭。","帝登九疑忘却归，不知斑尽湘笛枝。","后夔一胫跛莫随，坐委众乐江之湄。","仪凤舞兽扫无迹，独留一狻守其侧。","至今唤作狮子石，雨淋日炙烂不得。","洞庭张乐已莓苔，犍为获磬亦尘埃。","不如九韶故无恙，戛击尚可冬起雷。","何时九秋霜月里，来听湘妃瑟声美。","曲终道是不见人，江上数峰是谁子。"],"title":"题望韶亭"}
