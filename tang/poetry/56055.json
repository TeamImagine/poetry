{"author":"李白","id":56055,"strains":["仄平仄平仄，平仄○平平。","平平仄仄仄，平仄仄平平。","仄仄仄○平，仄平仄○○。","仄平仄平仄，仄仄仄平平。","○仄仄○平，仄○仄仄平。","平平仄平○，平仄仄平平。","仄仄仄平仄，平平○仄平。"],"paragraphs":["寿阳信天险，天险横荆关。","苻坚百万众，遥阻八公山。","不假筑长城，大贤在其间。","战夫若熊虎，破敌有余闲。","张子勇且英，少轻卫霍孱。","投躯紫髯将，千里望风颜。","勗尔效才略，功成衣锦还。"],"title":"送张遥之寿阳幕府"}
