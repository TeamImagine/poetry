{"author":"苏轼","id":193420,"strains":["○平仄平仄，仄仄仄平平。","仄○○平仄，平平仄仄平。","平平○平平，仄仄平仄平。","仄平仄平仄，仄仄○仄○。","仄平仄仄仄，仄仄○平平。","平平仄仄仄，平○仄仄○。","仄仄平仄仄，仄仄平平平。","平平平仄平，仄仄平仄平。","仄○○平仄，仄仄平仄平。"],"paragraphs":["扁舟转山曲，未至已先惊。","白浪横江起，槎牙似雪城。","番番从高来，一一投涧坑。","大鱼不能上，暴鬣滩下横。","小鱼散复合，瀺灂如遭烹。","鸬鹚不敢下，飞过两翅轻。","白鹭夸瘦捷，插脚还敧倾。","区区舟上人，薄技安敢呈。","只应滩头庙，赖此牛酒盈。"],"title":"新滩"}
