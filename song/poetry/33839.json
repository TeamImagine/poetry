{"author":"陆游","id":33839,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谭子文章旧有声，几年同客锦官城。","江楼列炬千锺饮，花市聮鞍一字行。","人世绝知非昨梦，天真堪笑博浮名。","空斋独夜萧萧雨，枕上诗成梦不成。"],"title":"怀谭德称"}
