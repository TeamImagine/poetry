{"author":"吴筠","id":42301,"strains":["仄平仄平仄，仄仄平平仄。","平平○○平，仄仄平仄仄。","仄仄仄平平，平平○平仄。","仄仄○平仄，平平仄平仄。","平平仄平仄，仄仄平仄仄。","平仄仄仄平，平平仄平仄。","仄平仄平○，仄仄平仄仄。","平平仄平平，平仄仄平仄。"],"paragraphs":["夜舟达湖口，渐近庐山侧。","高高标横天，隐隐何峻极。","石镜启晨晖，罏烟凝寒色。","旅泊将休暇，归心已隮陟。","虚名久为累，使我辞逸域。","良愿道不违，幽襟果兹得。","故人在云峤，乃复同晏息。","鸿飞入青冥，虞氏罢缯弋。"],"title":"晚到湖口见庐山作呈诸故人"}
