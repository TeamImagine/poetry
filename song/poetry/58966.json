{"author":"陈造","id":58966,"strains":["仄平仄仄平仄平，○平仄仄平平平。","仄仄平平仄平仄，平平仄仄仄仄平。","仄平仄仄仄平仄，仄平平○仄平仄。","仄平仄仄仄○平，平仄○○仄平仄。","仄仄仄仄平○○，仄平仄仄平平平。","平平平仄仄仄仄，仄平平仄○平平。","仄仄平平仄○仄，仄平仄平平○仄。","仄仄仄仄仄仄平，平平平平仄平仄。","平平仄○平仄平，仄平○○仄平平。","平○平○○仄仄，仄仄仄仄平平仄。"],"paragraphs":["合宫嚼蕊今柳枝，燕台酷赏骚人诗。","国色天香岂凡品，琼枝璧月信好辞。","向来弄影对箫鼓，楚山高深自云雨。","若为白昼去临邛，鹦鹉难防漏私语。","翡翠久矣雕笼中，转头缥缈云鸿同。","遥知怀璧骇众目，负山虽力难为功。","敢意归来辱收恤，瑾瑜匿瑕山藏疾。","客子一诵打鸭章，东君卢胡置严律。","风生翠扇阊阖天，酒边重听想夫怜。","楼中之燕当掌托，老子久谢裙裾乐。"],"title":"记扬州旧事"}
