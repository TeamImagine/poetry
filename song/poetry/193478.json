{"author":"苏轼","id":193478,"strains":["仄平仄平平，仄仄平○平仄仄。","仄平仄仄仄仄平，平平仄平仄平仄。","仄平平仄平仄平，仄仄仄平仄平仄仄○平。","仄平○仄仄平仄，仄○平平仄仄○平○。","仄平仄仄仄，仄平仄○平。","平平仄仄仄仄仄，仄仄仄仄平仄平。","仄平仄仄仄，平平仄仄平。"],"paragraphs":["橐泉在城东，墓在城中无百步。","乃知昔未有此城，秦人以泉识公墓。","昔公生不诛孟明，岂有死之日而忍用其良。","乃知三子徇公意，亦如齐之二子从田横。","古人感一饭，尚能杀其身。","今人不复见此等，乃以所见疑古人。","古人不可望，今人益可伤。"],"title":"凤翔八观 秦穆公墓"}
