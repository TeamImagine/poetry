{"author":"苏辙","id":197239,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春深溪路少人行，时听田间耒耜声。","饥就野农分饷黍，迎嫌尉卒闹金钲。","闲花开尽香仍在，白酒沽来压未清。","此味暂时犹觉胜，问兄何日便归耕。"],"title":"次韵子瞻新城道中"}
