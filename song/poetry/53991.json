{"author":"项安世","id":53991,"strains":["平平○仄○平平，仄平仄○平平平。","○平○平仄平仄，仄平仄仄平平平。","平○平仄仄平仄，仄平仄仄○○仄。","平平平仄仄平平，○仄○仄仄平仄。","仄仄○平仄仄平，仄平仄仄仄平平。","平平仄仄平平仄，仄○平平平仄平。","平○仄仄平○仄，仄仄平○平仄仄。","仄平平仄○平平，仄仄平平○仄仄。","仄平仄仄仄平平，平仄仄平平仄平。","仄○仄仄仄平仄，仄平○仄平平仄。","仄仄平平仄平仄，○仄平平仄平仄。","仄○平仄仄平平，平仄仄平平仄仄。"],"paragraphs":["君为闲客过登朝，我车日过南湖桥。","听君论诗发幽秘，问君索酒浇岧峣。","谁将君赋告天子，武皇夜唤相如起。","明朝车马满街来，从此相望隔湖水。","欲往从君足似挛，马嘶仆顾不能前。","时凭栩栩枝头梦，往看娟娟池上莲。","诗盟扫地心如失，酒债无钱甘首疾。","绿杨门巷过春风，粉箨园林空夏日。","半年不奈此悲凉，无计挽君归野塘。","不如我自解章绂，却为闲客来君傍。","饮竭君家酒千斛，吟尽君家纸千轴。","醉中扶上木兰舟，秋浦月明秋水绿。"],"title":"寄友"}
