{"author":"赵蕃","id":76545,"strains":["仄仄平平仄，平平仄仄平。","平平仄平仄，平仄仄平平。","仄仄仄平仄，平平平仄平。","平平仄平仄，仄仄仄平平。"],"paragraphs":["浩浩寒流急，萧萧落木高。","江山故双剑，人物欠三豪。","客意已愁绝，风声仍怒号。","相思意无极，伫立首频搔。"],"title":"至丰城怀温叟叔异南秀欲题之叔异曲江矶之庵已芜甚矣重增太息"}
