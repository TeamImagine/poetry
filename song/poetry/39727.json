{"author":"陆游","id":39727,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["舴艋东归喜遂初，频拈枯笔赋幽居。","细烧柏子供清坐，明点松肪读道书。","苍爪嫩芽开露茗，红根小把瀹烟蔬。","年来自许机心尽，颇怪飞鸥自作疏。"],"title":"幽居述事四首  其四"}
