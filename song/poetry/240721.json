{"author":"周紫芝","id":240721,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["平生作剧谩逢场，枘凿由来苦未当。","笑我弹冠方适越，看谁纫佩独沉湘。","捧心政恐元非病，怒臂前知不自量。","它日小松山下路，合分风月与徜徉。"],"title":"次韵和答圆明老师二首  其一"}
