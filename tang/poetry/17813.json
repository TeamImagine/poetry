{"author":"胡直钧","id":17813,"strains":["仄平平仄仄，平仄仄平平。","平仄平平仄，平平仄仄平。","仄平平仄仄，仄○仄平平。","平仄平平○，平平仄仄平。","平仄平仄仄，平仄仄？平。","平仄○○仄，○仄仄仄平。"],"paragraphs":["异音来骠国，初被奉常人。","才可宫商辨，殊惊节奏新。","转规回绣面，曲折度文身。","舒散随鸾吹，喧呼杂鸟春。","襟衽怀旧识，丝竹变恒陈。","何事留中夏，长令表化淳。"],"title":"太常观阅骠国新乐"}
