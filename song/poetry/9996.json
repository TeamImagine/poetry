{"author":"释慧空","id":9996,"strains":["仄仄仄仄平仄，仄仄仄仄平仄。","平平仄仄仄平，仄仄仄○仄仄。","仄平平平平仄，仄平平○平○。","仄仄平平仄仄，平平仄仄○平。","仄仄○平○仄，仄仄仄仄平平。","平平仄平仄仄，仄仄○○平仄。","仄○○仄仄平，仄平平平仄仄。","仄平仄平平仄，平平仄仄○平。","仄仄仄仄平仄，仄仄仄仄平平。"],"paragraphs":["入岭踏着披秀，恰似倒食甘蔗。","前头节节不同，未可只么掉下。","雪峰玄沙黄蘗，鼓山东禅西禅。","是处波腾岳立，随方五位三玄。","一一从头咬嚼，要令首尾完全。","云门尽头一节，苦硬如咬生铁。","一咬咬着舌头，洛阳桥成两截。","普贤隐身无地，文殊倒退三千。","有问蔗作何味，附子出在西川。"],"title":"送川全之云门"}
