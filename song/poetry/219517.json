{"author":"晁说之","id":219517,"strains":["平平仄仄仄平平，仄仄仄平平仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。"],"paragraphs":["寥寥故国漫玄卢，内子可怜殊不模。","拟比封君宁有实，欲为节妇亦何疏。","且休深妒斫桃树，枉是多愁织锦书。","贫士一妻常不饱，更烦讥谪几人如。"],"title":"二十六弟寄和江子我竹夫人诗一首爱其巧思戏作二首  其二"}
