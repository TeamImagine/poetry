{"author":"陆游","id":34872,"strains":["平平平平○，仄仄平平平。","平仄仄仄仄，仄仄平○○。","○平仄平仄，仄仄平仄平。","仄仄○仄仄，平平仄平平。","仄仄○平○，仄仄平平平。","仄平仄平仄，平仄平平平。"],"paragraphs":["朝先鸣鸡兴，夕殿栖鸦还。","符檄积几案，寝饭于其间。","搒笞督租赋，涉笔骍我颜。","忽忽过白日，胡能慰惸鳏。","叶脱横林疏，{髟/委}鬌溪南山。","岂无一杯酒，吾事何时闲。"],"title":"秋兴二首  其二"}
