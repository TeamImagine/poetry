{"author":"钱起","id":4130,"strains":["平平平仄仄，平仄平平平。","仄仄○仄仄，平平平仄平。","仄平仄平平，仄仄平平平。","平仄仄平仄，平平平○平。","仄平平平仄，平仄平平○。","仄仄○平仄，平平仄仄平。"],"paragraphs":["虫鸣归旧里，田野秋农闲。","即事敦夙尚，衡门方再关。","夕阳入东篱，爽气高前山。","霜蕙后时老，巢禽知暝还。","侍臣黄枢宠，鸣玉青云间。","肯想观鱼处，寒泉照发斑。"],"title":"蓝溪休沐寄赵八给事"}
