{"author":"陈造","id":59341,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["携孥西垒复东城，触处千愁百恨生。","如许尧民艰粒食，未应汉法废常平。","爱君长策三农重，泥古迂儒一芥轻。","会略文移倒陈廪，一时骨肉慰皇情。"],"title":"次韵赵教授  其二"}
