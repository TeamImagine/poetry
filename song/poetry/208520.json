{"author":"任伯雨","id":208520,"strains":["平平平平仄仄平，平平平仄仄平平。","平平仄仄平平仄，平仄○平仄仄○。","仄仄平平平仄仄，平平平仄仄○平。","平○○仄平平○，○仄平平仄仄平。"],"paragraphs":["狼山青青迹已陈，惟余楼阁向南薰。","蓬瀛气象群峰在，吴楚封疆一水分。","野色西南平接日，潮声东北怒穿云。","登临更有超然兴，回首尘埃不足云。"],"title":"登狼山"}
