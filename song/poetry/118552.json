{"author":"张侃","id":118552,"strains":["仄仄仄，仄平平。","仄仄仄，○平平。","仄仄平平仄仄平仄○，平仄平○平仄仄○平平平。","仄仄平○仄仄平，平○平仄仄平平。","平平仄仄仄○仄仄仄○，仄仄平仄仄仄平仄○○。","○平仄仄仄仄仄，平平仄平平仄平。","平平仄仄仄平仄，平仄仄仄平仄平。","仄○仄仄仄平仄，平平平仄仄平平。","平平○仄仄仄，仄仄仄仄平平。","仄平仄仄平○仄仄，仄平仄平平仄仄平。","平仄平仄仄仄○仄仄平仄，仄仄仄平平仄仄仄仄平○。"],"paragraphs":["薄薄酒，解愁颜。","丑丑妇，胜居鳏。","但有粗缯大布包裹了，争羡危冠华服伛偻趋朝班。","就令真封定远侯，何如生入玉门关。","苏秦富贵却输负郭二顷，管叔兄弟恨不茅屋三间。","张公厚葬保首领，嵇康养生诛市阛。","亡羊未易较臧谷，争地适足夸触蛮。","锦衣未暖沐猴败，仙舟无耗鲍鱼还。","狂谋正使鬼笑，薄命岂坐天悭。","不须乞镜湖三百里，不须买莲峰一半山。","穷达忧乐付与三万六千日，但恐一生辛苦不若一生闲。"],"title":"薄薄酒三首  其一"}
