{"author":"许景衡","id":230366,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄仄平仄仄平。"],"paragraphs":["忆向栖霞宫里宿，论文独喜子相过。","酒酣尚觉初心在，岁晚其如别思何。","官比广文还较冷，诗疑司业不争多。","友生许予尝如此，更问旁人果似么。"],"title":"左崇见寄以郑虔张籍见况"}
