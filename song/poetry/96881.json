{"author":"陈宓","id":96881,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["有道襟怀鬓不华，笑谭物物总春花。","挥毫要使锺张避，出句应知屈宋衙。","今日相逢萍聚水，明朝各是客乘楂。","坐中韶濩铿锵作，亦许狂吟杂俚哇。"],"title":"开禧丙寅春二十六日黄子功袭少任赵仲白同会转庵中夜以夜永烛花偏分韵赋诗乐甚时太守有游山之约不果"}
