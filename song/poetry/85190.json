{"author":"裘万顷","id":85190,"strains":["仄平仄平平，平平平仄平。","仄仄平平平，仄仄平仄平。","仄平仄平平，仄平○平○。","仄仄平仄平，仄平仄○平。","平平平仄仄，仄仄平○平。","平平仄平平，平平仄平平。","仄仄平平平，○平仄○○。","仄○平仄平，平平○○平。","仄平平仄仄，○仄平仄平。","仄仄平平平，仄平平仄平。","仄仄仄仄平，仄平仄平○。","仄仄平仄平，平仄平仄平。","仄平仄平平，平平仄○平。","平平平仄平，仄仄平平平。"],"paragraphs":["往时病僧寮，今为安乐窝。","昔病而今安，所得良已多。","百年直须臾，一丘且婆娑。","倦翼栖茂林，潜鳞渺重波。","方欣随所愿，岂复知其他。","朝来启南窗，群山郁嵯峨。","上有无心云，乘风远相过。","却观声利场，纷纷正横戈。","到头蛮与触，胜负能几何。","曷若休吾心，考槃依涧阿。","孟夏草木繁，雨余气清和。","四壁环断碑，经史星宿罗。","幅巾据胡床，翛然自吟哦。","因之成此诗，要使儿童歌。"],"title":"安乐窝示元德弟二首  其一"}
