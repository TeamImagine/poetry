{"author":"释契适","id":232448,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["慧炬慈航在世间，除昏济险未尝闲。","手擎一穗青丝柳，身倚千层碧玉山。","声满诸天常讽诵，功圆十地绝跻攀。","终求郢妙雕金相，时献香花礼粹颜。"],"title":"观音诗  其三"}
