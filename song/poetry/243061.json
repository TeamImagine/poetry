{"author":"李纲","id":243061,"strains":["平仄仄平平平仄平仄仄，仄仄○平○仄仄。","？平仄仄平仄平，仄仄平平平仄仄。","平仄仄仄仄平仄，平仄平平仄平仄。","平○仄平平仄平，仄仄平平平仄仄。","仄平仄仄仄仄平，仄仄平平○仄仄。","平平仄○仄平平，仄仄平平仄平仄。","仄平仄仄仄平平，仄○平平仄平仄。","平平平仄仄平平，○仄平○○仄仄。","平平平仄仄仄○，仄仄平○仄○仄。","平平仄仄平仄平，平仄平平平仄仄。","平平平仄仄仄○，仄仄平平○仄仄。","仄平平平○○平，仄仄平平仄仄仄。","仄○○仄仄平平，仄仄平平平仄仄。","仄平平仄仄○仄，○仄○平仄平仄。","平平仄仄仄○平，仄仄平平仄平仄。","○仄仄仄○仄平，仄仄平平仄平仄。"],"paragraphs":["君不见开元天宝同一主，治乱相翻如手举。","掔盈欲恶虽一人，变易安危原近辅。","姚宋已死九龄黜，谁使杨钊继林甫。","宫中太真专宠私，塞外番酋成跋扈。","祸胎养就不自知，漫向华清遗匕箸。","渔阳突骑破潼关，百二山河震金鼓。","翠华杳杳幸西南，赤县纷纷集夷虏。","伤心坡下失红颜，堕泪铃中闻夜雨。","山青江碧蜀道难，栈阁连空{亻袅}相拄。","旌旗惨淡云物愁，林木阴森猿鸟侣。","戎装宫女亦善骑，皓齿明眸犹笑语。","老髯奚官驱蹇驴，负橐赍粮岂供御。","九重徼卫复谁勤，万里艰危真自取。","至尊狼狈尚如此，叹息苍生困豺虎。","千秋万岁不胜悲，玉辇金舆尽黄土。","空令画手思入神，一写丹青戒今古。"],"title":"题伯时明皇蜀道图"}
