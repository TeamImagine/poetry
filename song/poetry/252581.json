{"author":"洪皓","id":252581,"strains":["○○平仄仄，○仄仄平平。","仄仄平平仄，平平仄仄○。","平平平仄仄，仄仄仄平平。","仄仄平○仄，○平仄仄平。","平平○仄仄，仄仄仄平平。","仄仄平平仄，平平仄仄平。","仄平○仄仄，○仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄仄。"],"paragraphs":["淹留逄地僻，将老惜韶光。","齿与青春暮，愁随白日长。","寻芳无处问，对酒有时狂。","漫学樊迟圃，空登子反床。","霏霏观雪集，冉冉望云翔。","念母歌零雨，忧君诵履霜。","系书思雁足，看剑忆鱼肠。","驽马先骐骥，鸱枭笑鳯凰。","一身纒疾病，四载废烝尝。","作个头风愈，陈琳檄在旁。"],"title":"又和春日即事"}
