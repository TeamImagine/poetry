{"author":"刘敞","id":174589,"strains":["平仄平仄○，仄平仄平仄。","仄平仄○仄，平仄○仄仄。","仄仄平平平，○平仄平仄。","平平仄○○，仄仄平仄仄。","平平平○平，平仄仄○仄。","仄平仄平平，平仄仄仄仄。","○仄仄平平，○平仄平仄。","○平仄平仄，仄仄平仄仄。"],"paragraphs":["嘉集常苦难，送归岂辞远。","檥舟故相逐，携手行自挽。","古寺何崔巍，深林象岩𪩘。","幽寻取乘兴，造适非素选。","寒泉冰深池，衰草被长坂。","岁穷景萧条，僧老意缱绻。","胜赏竟谁同，相知幸非晚。","离怀自无极，日暮仍忘返。"],"title":"山光寺送献臣"}
