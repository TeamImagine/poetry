{"author":"邵雍","id":124236,"strains":["仄仄平平仄仄仄，仄平仄仄仄平平。","仄平平仄仄平仄，平仄平平仄仄平。","仄平仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["手足情深不可忘，割心犹未比其伤。","急难畴者尔相济，终鲜如今我遂当。","韡𫖇棣开无并萼，邕邕雁去破初行。","自兹明月清风夜，萧索东篱看断肠。"],"title":"伤二舍弟无疾而化  其一"}
