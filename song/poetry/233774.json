{"author":"王安中","id":233774,"strains":["仄平仄仄平仄仄，平仄平仄平平仄。","仄平仄平平仄平，仄仄平平○仄仄。","平平平平仄仄平，平平仄仄○仄平。","平平仄平仄仄仄，平仄○仄仄○平。","平平仄仄仄仄仄，平仄仄仄平○平。","平平仄平仄平仄，平平仄仄平平平。","平平仄仄仄仄仄，平仄仄仄平平平。","平平仄平仄仄仄，平仄仄仄○平仄。","平平平仄仄平平，仄仄仄平平仄仄。","平○平平仄仄仄，仄仄平平仄平仄。","平平平仄平平平，仄仄平平仄仄仄。"],"paragraphs":["颍川异日刚彊守，诸吏僵仆奸豪走。","济南使君羞怯懦，故破瞷宗三百口。","官为声名计则多，寻常手滑如彼何。","心知昔人不妄作，随事砭斫或拊摩。","河神娶妇理必往，城北杀子吾当诃。","襄𣸣赵侯世儒雅，轩昂忽变肠无它。","奴欺主女积十载，侯以半纸申严科。","人言赵侯广汉后，宜有擿伏如神手。","青衫诸掾日蹉跎，众或屈凌天自佑。","谁过襄𣸣刻石傍，告以吾言慰耆旧。","侯今儿子能文章，母太夫人百岁寿。"],"title":"赵圣符权涟水军使按周立事且去犹闻上乞不赦为作长句"}
