{"author":"白居易","id":17276,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["祸福茫茫不可期，大都早退似先知。","当君白首同归日，是我青山独往时。","顾索素琴应不暇，忆牵黄犬定难追。","麒麟作脯龙为醢，何似泥中曳尾龟。"],"title":"九年十一月二十一日感事而作"}
