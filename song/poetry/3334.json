{"author":"陈与义","id":3334,"strains":["平平平平○○平，仄仄仄平仄仄平。","○仄平○仄平仄，仄○平仄仄平平。","平平仄仄仄仄仄，仄平仄平仄仄仄。","仄○仄仄仄平平，平仄○○仄平仄。","平平平仄仄仄平，○平仄仄仄平平。","○平仄仄平仄仄，仄仄平仄平平平。"],"paragraphs":["城南乌声和且都，我识丈人屋上乌。","难老堂中一樽酒，不教霜雪上髭须。","樊侯种梓用莫竭，丈人向来亦种德。","挽回万事入绳床，花竹相看有佳色。","人生知足一饱多，当时恨我弃渔蓑。","题诗素壁蛇蚓集，五百年后公摩挲。"],"title":"难老堂周元翁家"}
