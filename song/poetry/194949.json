{"author":"苏轼","id":194949,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["微霰疏疏点玉堂，词头夜下揽衣忙。","分光御烛星辰烂，拜赐宫壶雨露香。","醉眼有花书字大，老人无睡漏声长。","何时却逐桑榆暖，社酒寒灯乐未央。"],"title":"卧病逾月请郡不许复直玉堂十一月一日锁院是日苦寒诏赐宫烛法酒书呈同院"}
