{"author":"马廷鸾","id":145429,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["咿轧篮舆度晓岑，抚今怀昔泪淋淫。","蓼莪老去仍追诵，常棣新来又废吟。","有恨台瓜随蔓尽，无情涧藻与波沉。","僧窗月苦夜无寐，莫咏儿寒动母心。"],"title":"宿屺瞻夜赋  其一"}
