{"author":"释道潜","id":203316,"strains":["平仄平平仄平仄，仄平平仄平平仄。","平平仄仄仄平平，仄仄平平平仄仄。","仄平平仄仄仄平，仄仄平平平仄仄。","仄平平平平仄平，仄仄平仄○平平。","○平仄仄仄○仄，平仄仄平平仄平。","○平仄仄仄仄仄，平仄仄仄平○平。","仄仄平平仄平仄，平仄仄平○仄仄。","仄平平仄仄平平，○仄○仄平仄仄。","平平平仄仄平平，仄仄平平○仄仄。"],"paragraphs":["公子居闲厌华屋，一官江海辞羁束。","端能有志学渊明，数板垣墙营小筑。","榜名容膝雅所宜，寄傲南窗聊自足。","祖宗承平逾百年，胄绪蕃衍如云烟。","敦诗阅礼不胜数，人物似君尤卓然。","论文讲蓺未易料，虚己下士常折旋。","忆昔初逢大梁下，风味向人如倒蔗。","苦遭猿鹤促还山，回首相望惊百舍。","谁言江路渺云涛，一舸春风重命驾。"],"title":"过都监赵思正崇班容膝庵"}
