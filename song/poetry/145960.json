{"author":"释行海","id":145960,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["秋光清接眼光寒，碧落茫茫碧海宽。","月堕树根当岳顶，天垂河气湿栏干。","元龙百尺情犹在，黄鹤千年迹未残。","最是夕阳烟雨后，不堪直北望长安。"],"title":"楼居"}
