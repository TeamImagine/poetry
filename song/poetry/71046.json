{"author":"袁说友","id":71046,"strains":["仄仄平平仄仄平，平平平仄仄平平。","平平仄仄平平仄，平仄平平仄平平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["昔日班行忆旧游，天涯今已说离愁。","珠玑咳唾频倾倒，风月江山几倡酬。","三接自应还北阙，一麾犹欲惠东州。","与君久赋莼鲈约，更约同登竹笮舟。"],"title":"送资深知潼川府"}
