{"author":"金履详","id":154162,"strains":["平平平○，仄仄平平。","平○○，仄平○仄平，仄仄○平平平平。","仄仄仄仄，仄仄仄平平。","仄仄平○，○平仄○。","仄仄仄平，平仄○平。","仄仄仄平，平仄○平平。","平平平仄，平平平仄○○平，平仄平平仄仄○。","平仄仄仄，○仄平平平。"],"paragraphs":["炎方之将，大地之洋。","波汤汤，翠华重省方，独立回天天无光。","此志未就，死矣死南荒。","不作田横，横来者王。","不学幼安，归死其乡。","欲作孔明，无地空翺翔。","惟余箕子，仁贤之意留苍茫，穹壌无穷此恨长。","千世万世，闻者徒悲伤。"],"title":"广箕子操"}
