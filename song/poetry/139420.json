{"author":"陈著","id":139420,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["向来枯卉亦生芝，种学才深可瑞时。","语海方知蜗井浅，培风当使翼云垂。","可能任运如彭泽，也要名家似蜀眉。","理义本来非外铄，自求两字盍观颐。"],"title":"又用韵示长儿"}
