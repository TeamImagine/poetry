{"author":"张方平","id":90296,"strains":["○平平仄仄，仄仄平平平。","仄平平仄平，仄平仄仄平。","○仄仄平平，仄仄平平平。","仄平仄平仄，仄仄平仄平。","？仄仄仄仄，仄仄平仄平。","仄仄仄平○，○平平仄平。","平仄仄平仄，仄仄平仄平。","平仄仄平仄，平平仄平平。","仄仄平平仄，○平仄平平。","仄仄仄仄仄，仄仄平平平。","○仄仄○仄，仄仄平仄平。","仄仄仄平仄，○平平仄平。","仄仄仄平仄，平仄仄平○。","平平仄平仄，○仄平平平。","仄平仄○仄，平平平仄平。","仄平○仄平，仄平仄平平。","仄仄○平仄，仄仄仄平平。","仄仄仄仄仄，○平○平平。","仄○平平仄，仄仄平仄平。","仄平仄仄仄，平仄平仄○。","平平平平仄，仄仄平平平。"],"paragraphs":["踈慵余本性，放旷涵天真。","自疑姑射来，藐然太古淳。","思与老彭游，坐阅冥灵春。","世家守儒业，此志成越秦。","蹭蹬湛世伪，遂与英俊群。","阔步处清禁，迎班趋紫宸。","高议预时事，客气矜要津。","薪火不停焰，风波浩亡垠。","释筈前无的，将车后多尘。","履地弗敢蹐，仰屋徒含颦。","兼济悼迟暮，独善惭隐沦。","沥恳得嘉命，闲曹容病身。","性以浄为体，慵乃德之纯。","融师善知识，中散诚仁邻。","首慵废冠弁，腰慵捐佩绅。","手慵如槁枝，足慵若奇轮。","耳目遗声色，鼻舌忘馨辛。","内乐极委顺，中扃收精神。","大观齐诸物，万化同一均。","祸兮福所倚，名与身孰亲。","何须人林壑，自是逍遥人。"],"title":"闲居述怀"}
