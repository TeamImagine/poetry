{"author":"王禹偁","id":177317,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["江南江北接王畿，漕运帆樯去似飞。","父子有才同富国，君王无事免宵衣。","屏除奸吏魂应丧，养活疲民肉渐肥。","还有文场受恩客，望尘情抱倍依依。"],"title":"献转运使雷谏议  其二"}
