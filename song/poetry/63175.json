{"author":"薛季宣","id":63175,"strains":["仄平平平仄平仄，○平仄平仄○平。","○○平平平仄仄，平平平平仄平仄。","平○平平仄仄，仄平平平平平仄。","平平○平仄仄仄，平平平平平仄仄。","平平平平仄平，仄○平平平仄平。","平平平平仄仄，仄仄仄平平平。","平平平平平平，仄平平平平仄平。","平○平平平平仄，平平平平平仄仄。","仄？○平○仄仄平仄平仄平平仄，平○平平仄仄。","仄平平平○仄，平平仄平平仄。","仄平平平平仄，○平平平仄仄仄。","仄平平平平平仄，平平仄平？平平。","平平平平平○，仄○○平平○。","仄仄平仄仄，○○平平仄仄平仄仄仄仄平。","平仄平平平○平平，仄仄平平仄平。","○平平平仄仄平，仄平平仄仄。","平平仄平平平平，仄平仄仄。","仄仄平平平平仄平，平平平○仄。","仄？平平仄仄平，平平平平仄仄。","？？平仄平平仄平，平○平平仄○。"],"paragraphs":["解荃维兮放兰舸，蹇南越兮洞庭波。","喷浪花兮飞白雪，身何居兮入明月。","聊凝神兮隠处，梦龙宫兮波之下。","珍珠庭兮紫贝阙，璆琳宫兮犀甲户。","朝龙君兮殿堂，芰荷巾兮蘋藻裳。","圭琉璃兮荇带，佩美玉兮琅珰。","龙君游兮何之，水晶宫兮丹水湄。","骖苍虬兮飞廉御，丰隆车兮为后属。","碜磹驱驼其左右兮使风伯为清路，都离宫兮忘反。","命群臣兮燕衎，葅蘩蕴兮形盐。","列鲸胎兮鼋卵，张钧天兮广漠野。","鼓蛇鼖兮雷鼍鼓，铿浮磬兮□龙钟。","歌湘灵兮奇相，舞三行兮清酤。","戛止兮柷敔，观其臣之就位兮厥令尹曰瞋。","鲑总群虾而将之兮，胄乃元惟鲍鱼。","缘蛙声之聒聒兮，位高于五谏。","鳣鱼大而无庸兮，处之冗散。","郁郁余心之惛默兮，周章而蹇产。","欲敶词而梦觉兮，嗟言之而已晚。","匆匆余见斯情物兮，徒临流而惋叹。"],"title":"九奋 记梦"}
