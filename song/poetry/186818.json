{"author":"曹确","id":186818,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["人间不记吴王事，江上今存季子宫。","坏壁乱飘青藓雨，破檐时荡白榆风。","衣冠何处埋春草，鸡酒长年任野翁。","下马一看思旧德，浮名应与暮云空。"],"title":"季子庙"}
