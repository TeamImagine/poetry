{"author":"赵师秀","id":95576,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["几度题诗寄入山，不知何处得书看。","莓苔石上秋吟远，星斗坛中夜拜寒。","鹤改新名呼未至，碑逢断刻打应难。","忆师每欲寻师去，芝术栽成自可餐。"],"title":"寄茅山温尊师"}
