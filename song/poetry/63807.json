{"author":"王质","id":63807,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平仄仄平。"],"paragraphs":["饭鼓逢逢睡起时，先生弟子总关扉。","不妨堂下轻骑马，切莫江头浪典衣。","且对灯花随雨落，任从苜蓿列盘稀。","杜陵郑老襟期在，今昨那能定是非。"],"title":"答杨教见和"}
