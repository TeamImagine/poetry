{"author":"杨万里","id":48159,"strains":["平平平仄○，○仄仄仄仄。","平平仄仄仄，仄仄平平仄。","平平仄仄仄，平仄仄平仄。","仄仄仄平仄，平平平仄仄。","平平仄平平，仄○○仄仄。","仄○○平平，仄仄仄仄仄。","仄○○仄平，仄仄仄平仄。","○仄仄○平，○仄○仄仄。"],"paragraphs":["江船初上滩，滩水政勃怒。","船工与水鬭，水力拦船住。","琉璃忽破碎，冰雪迸吞吐。","竟令水柔伏，低头船底去。","朝来发盈川，已过滩十许。","但闻浪喧阗，未睹水态度。","却缘看后船，偶尔见奇处。","从此至三衢，犹有滩四五。"],"title":"东碛滩"}
