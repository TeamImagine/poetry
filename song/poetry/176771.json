{"author":"司马光","id":176771,"strains":["仄仄平仄仄，仄仄仄仄平。","平平平仄平，仄平仄仄平。","仄平仄仄仄，平仄平平平。","平仄仄仄○，仄仄○仄平。","平平平平仄，○仄○平平。","○平仄仄○，仄仄仄平○。","仄平仄仄平，平仄仄平平。","仄平○仄○，仄平平平平。"],"paragraphs":["烈火非不猛，不耗百炼金。","寒霜非不严，不雕竹柏林。","小人势利合，倾覆无常心。","君子道德亲，白首犹视今。","诸君闺台秀，相得如璆琳。","离群一昔期，乃尔动悲吟。","古风久已衰，交道日颓侵。","愿名思友操，播之清徽琴。"],"title":"御沟 同范景仁寄修书诸同舍"}
