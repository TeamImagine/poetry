{"author":"庞谦孺","id":27892,"strains":["平仄仄平仄，平平仄平平。","仄仄平平平，平平仄平平。","仄平仄仄仄，仄仄平仄平。","仄平仄平平，仄仄○平平。","仄仄○平平，仄仄○平平。","平平仄○平，平平平仄平。","平平仄仄仄，平仄仄仄○。"],"paragraphs":["初日照池底，游鱼戏涟漪。","落日延西林，蜻蜓弄斜晖。","忘情体自适，不但禽鸟微。","以兹慰心胸，富贵如何违。","舍策看清溪，步屧临荆扉。","青天委长流，孤云无所依。","居然忘物我，身世忽若遗。"],"title":"古诗  其四"}
