{"author":"黎廷瑞","id":165838,"strains":["仄平仄仄仄，平仄○平平。","○平仄平仄，仄仄平平平。","平仄仄仄仄，平平仄仄○。","仄仄平仄仄，仄平平仄平。","仄平仄仄仄，平仄仄仄平。","平平仄○仄，平仄平平平。","仄仄仄平仄，仄仄平仄平。","仄仄平仄仄，平仄平平平。","仄仄仄○仄，平平平仄平。","仄○平仄仄，仄仄平仄○。","平仄○平平，仄仄平平平。"],"paragraphs":["闭门十日雨，檐溜如泉声。","沈阴晦兰烬，润气蒸桃笙。","馋蚤既跋扈，饕蚊复纵横。","展转强就寐，草塘蛙乱鸣。","亦知夜漏促，安得曙色明。","晨钟度深竹，云岫开新晴。","隠几补前梦，暂喜身境清。","聒耳蝉嘒嘒，沿睫蝇营营。","所响辄如此，吾生安得宁。","感叹还失笑，此物方施行。","天运如循环，转眼秋风生。"],"title":"连雨郁蒸夜不能寐"}
