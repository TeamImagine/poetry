{"author":"周麟之","id":28832,"strains":["仄平仄仄平平仄，平仄平平仄平仄。","平仄平平仄仄平，平平仄仄平平仄。","仄平仄仄平仄平，仄仄平平仄仄仄。","仄仄平平仄仄平，平平仄仄平平仄。"],"paragraphs":["一方静治民安枕，天子英明用人审。","慈厚薰然布帛温，威明皎若冰霜凛。","斡旋妙手经画余，贯朽如山粟填廪。","禁闼还容汲直归，淮南定报奸谋寝。"],"title":"与苏州守十诗以兵卫森画戟燕寝凝清香为韵  其七"}
