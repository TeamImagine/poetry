{"author":"孔平仲","id":203782,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["百忙之际一闲身，更有高眠可诧君。","春入四支浓似酒，风吹孤梦乱如云。","诸生弦诵何妨静，满席图书不废勤。","向晚欠伸徐出户，落花帘外自纷纷。"],"title":"昼眠呈梦锡"}
