{"author":"刘克庄","id":110382,"strains":["仄仄平平平，仄平仄仄平。","仄仄仄平仄，平平仄平平。","平平仄仄平，仄仄平仄○。","仄仄仄仄平，仄○仄仄平。","○仄○仄仄，平仄○平平。","平平仄仄仄，仄仄仄仄平。","平平平平平，仄平仄平平。","平平仄仄仄，平仄仄仄平。","仄平仄仄仄，平仄仄仄平。","仄仄仄○○，仄仄○平平。","仄平平○仄，仄仄平仄平。"],"paragraphs":["子厚文章宗，仲涂岂后身。","不肯作昆体，宁来牧湘滨。","诛茅翠麓颠，日与书卷亲。","刬去五季衰，挽回六籍醇。","欧尹相继出，孤唱繇伊人。","风流喟已远，尚喜栋宇新。","千峰高丛丛，一江碧粼粼。","禽鱼暨草树，纤悉几案陈。","涧泉既可汲，山木亦可薪。","熟读壁间藏，痛扫毫端尘。","勗哉山中友，勿厌泉石贫。"],"title":"书堂山"}
