{"author":"韦骧","id":190985,"strains":["仄仄平平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["软语霏霏过夜分，程文都已辨专门。","香焚龙脑神还健，书检蝇头眼易昏。","驺从传呼金阙晓，星辰环拱紫垣尊。","拆封御史何时到，曳组相将谒禁阍。"],"title":"又和前韵呈彦常明叔"}
