{"author":"李光","id":236112,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["吏役无因棹酒船，一杯萧寺破茶烟。","文章雅健追前辈，交旧凋零感暮年。","闻道岩廊勤注想，岂容琳馆久回旋。","好风吹寄凌云句，无数珠玑堕我前。"],"title":"达明宫使右丞宠寄新诗辄次韵为谢二首  其一"}
