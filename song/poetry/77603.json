{"author":"吕定","id":77603,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["坐阅人间几百年，双趺浑似后来禅。","空空明镜台前地，寂寂红尘境外天。","风动法林从虎过，云生咒钵解龙眠。","至今月到层楼上，应共祥光午夜圆。"],"title":"谒金华寺六祖法堂"}
