{"author":"杨亿","id":210571,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["柱下方书掌事机，深严侍从接论思。","归鞍通德香街迥，前席延英昼漏迟。","菊径顿疏陶靖节，月楼偏忆庾元规。","华堂宴集应难去，玉斝醇醪满劝谁。"],"title":"次韵和昭收寄银台李舍人之什"}
