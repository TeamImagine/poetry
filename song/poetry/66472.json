{"author":"楼钥","id":66472,"strains":["平○仄仄平，仄○平仄仄。","平平仄平平，仄仄平平仄。","仄平仄平平，仄仄仄平仄。","仄仄仄仄平，仄平仄平仄。","仄仄平平○，仄仄平平仄。","仄仄仄仄平，仄仄平○仄。","平○平仄仄，平仄仄仄仄。","平平○平○，平平平仄仄。","平○仄平仄，○仄平平仄。","平平平仄○，平仄○仄仄。","仄平平仄仄，平平仄○仄。","平仄平仄仄，平仄○平仄。","仄平仄平平，平平○仄仄。","○○平仄平，○仄仄平仄。"],"paragraphs":["槹闲社稷臣，卷藏经济手。","功名付诸郎，秀出诸公右。","大儿倅东嘉，洗印未云久。","次子镇赤城，急流去何骤。","二者皆为亲，欲奉乔松寿。","况有戏彩堂，可继清献后。","邻封尤便养，荣侍各昼绣。","春风扇微和，安舆云出岫。","家传吏师法，从政于何有。","还归鸳鹭行，金印当系肘。","向来尝佐郡，山川若僚友。","南渡多北客，风味中都旧。","士夫喜公来，纷然迎马首。","其中多故知，颇问老夫否。"],"title":"送赵仲礼守天台"}
