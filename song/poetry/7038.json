{"author":"李若水","id":7038,"strains":["平平○仄平仄平，仄平仄平○仄平。","仄平○仄仄仄仄，仄平仄平平仄○。","仄平平平仄平仄，仄仄平平平仄平。","平平仄仄仄仄仄，○平仄仄平○平。","平平○平仄平○，平平仄仄平平平。","仄平平仄仄平仄，平平平仄平平平。","○平○平仄仄仄，仄平平仄平仄○。","平平仄仄仄○仄，平平仄仄平平平。","仄平○仄仄平仄，○○仄仄平○平。","仄平仄平仄平仄，仄○仄仄平仄平。"],"paragraphs":["风摇庭树云拍天，雪花乱抛如翦绵。","举头三日不见日，屋檐已欹街已填。","富儿围炉笑浮颊，坐绕笙歌飞酒船。","儒生屈膝冻欲死，犹呵秃笔书长笺。","诗成吟哦不知了，儿饥索饭厨无烟。","太平君子万民父，身居天上心民边。","重怀长安桂玉费，急飞宸翰蠲屋钱。","门前卖报走如水，家家顶祝神霄仙。","小人犹有负暄见，轻繇薄税今当先。","楚人得弓未为大，愿将此施均八埏。"],"title":"御笔免房钱一旬"}
