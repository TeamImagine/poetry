{"author":"赵抃","id":101608,"strains":["仄仄平平仄仄平，仄平仄平仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["勇退犹惭大丈夫，两州四任若冥符。","未容上冢重官越，不谓班条再守吴。","云屋万家诚乐地，涛江一水隔名都。","同年后日同归去，画作东西二老图。"],"title":"次韵见寄"}
