{"author":"蔡襄","id":146018,"strains":["仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["洛阳平昔夸文会，君已胜冠我壮夫。","谈道最先称贾谊，忧时曾见哭唐衢。","敢将胶漆论同志，幸得湖山可共娱。","须向余春回马足，柳堤相逐踏青芜。"],"title":"和运使王学士舟次德清见寄"}
