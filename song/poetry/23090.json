{"author":"王十朋","id":23090,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["理郡端如理乱丝，范公往矣欲谁师。","典刑犹有堂中像，光艳长存壁上诗。","未报国恩嗟老去，不逢人杰恨生迟。","一尊坐对鄱江月，耿耿忠怀祇自知。"],"title":"追和范文正公鄱阳诗 郡斋即事"}
