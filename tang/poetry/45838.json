{"author":"王维","id":45838,"strains":["平仄平平平，平仄仄平仄。","仄平○仄仄，平仄仄平仄。","仄仄仄仄平，平平平仄仄。","平平○平平，○平仄仄○。","平平仄仄仄，仄仄平仄仄。","平仄仄平平，平平仄平仄。","平平仄仄平，仄仄仄平仄。","仄平仄仄平，仄仄平平仄。","仄平仄仄仄，平仄仄平仄。"],"paragraphs":["吾弟东山时，心尚一何远。","日高犹自卧，钟动始能饭。","领上髪未梳，床头书不卷。","清川兴悠悠，空林对偃蹇。","青苔石上净，细草松下软。","窗外鸟声闲，阶前虎心善。","徒然万象多，澹尔太虚缅。","一知与物平，自顾为人浅。","对君忽自得，浮念不烦遣。"],"title":"戏赠张五弟諲三首 一"}
