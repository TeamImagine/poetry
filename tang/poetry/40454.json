{"author":"神颖","id":40454,"strains":["仄仄平○仄，仄平仄平平。","仄仄○○仄，平○仄平平。","平平仄平仄，平仄平仄平。","○平平仄仄，平平仄平○。","仄仄平仄平，仄仄平仄平。","仄仄仄平平，平仄仄平平。","仄仄平仄仄，平平○仄平。","平平仄平仄，仄仄平平平。","仄仄平○○，平仄平仄平。","平平仄平仄，仄仄平平平。"],"paragraphs":["众岳雄分野，九华镇南朝。","彩笔凝空远，崔嵬寄青霄。","龙潭古仙府，灵药今不凋。","莹为沧海镜，烟霞作荒标。","造化心数奇，性状精气饶。","玉树郁玲珑，天籁韵萧寥。","寂寂寻乳窦，兢兢行石桥。","通泉漱云母，藉草萦香苕。","我住幽且深，君赏昏复朝。","稀逢发清唱，片片霜凌飙。"],"title":"和王季文题九华山"}
