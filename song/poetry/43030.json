{"author":"范成大","id":43030,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["水杨成幄翠相遮，犹有东风管岁华。","叶底青梅无数子，梢头红杏不多花。","烦将炼火炊香饭，更引长泉煮鬭茶。","约我诗成须疥壁，莫嗔欹侧似归鸦。"],"title":"题张氏新亭"}
