{"author":"后主煜","id":44097,"strains":["仄仄平平平仄，○平仄仄平平。","仄仄平平平平仄，仄仄平平仄平平，仄平仄平平。仄仄平平平仄，○平平仄平○。","仄仄○平平仄仄，○平仄仄仄○平，平仄仄平平。"],"paragraphs":["四十年来家国，三千里地山河。","凤阙龙楼连霄汉，玉树琼枝作烟萝，几曾识干戈？一旦归为臣虏，沈腰潘鬓销磨。","最是苍黄辞庙日，教坊独奏别离歌，垂泪对宫娥。"],"title":"破陈子"}
