{"author":"郑清之","id":100370,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["斋余宴坐息深深，万法皆闲境会心。","轻浪飐荷珠溜玉，晴曦穿竹翠笼金。","岸头舟楫人归语，槛外菰蒲鸟去音。","谩说陶车并谢屐，如如不动胜登临。"],"title":"小轩偶成"}
