{"author":"李石","id":20325,"strains":["平平平仄平平平，仄仄仄仄○平平。","仄平仄仄仄仄仄，仄仄仄○平平平。","仄平平仄仄仄仄，仄仄仄仄平○平。","仄平平仄仄平仄，平仄仄仄平平平。","平平平仄仄平仄，○平仄仄平平○。","平○平仄仄平仄，仄仄○平平仄○。","平平平仄仄仄○，平平平仄平平平。","平平仄仄仄仄仄，仄仄平平平仄平。"],"paragraphs":["汾阳家世郎官星，百里隠隠闻雷声。","德人所至有别样，不向尺棰求能名。","上官嗔骂吏束湿，日下廪庾堆如京。","此时桃李出谈笑，溪邑井井山风清。","东林香火远公社，长官得暇来寻盟。","云间春茗试新瀹，月里禅心须细评。","今朝还有寿者相，松椿龟鹤纷喧争。","高人着意供一默，富贵浮云双眼明。"],"title":"郭宰生朝"}
