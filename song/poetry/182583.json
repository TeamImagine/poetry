{"author":"强至","id":182583,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["去岁重阳踏路尘，异乡今日恨还新。","如何佳节长为客，却恐黄花解笑人。","强饮破愁为乐酒，自怜多病足情身。","龙山旧事知难问，千载相期属此辰。"],"title":"九日二首  其一"}
