{"author":"华岳","id":98946,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["姓名久不到西山，觅便无风鼻谩酸。","天堑有花春堰急，地炉无火夜堂寒。","青灯昔记对床卧，白发今羞把镜看。","见说北归常有雁，一书无惜报平安。"],"title":"寄西山"}
