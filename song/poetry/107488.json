{"author":"王迈","id":107488,"strains":["仄平平平仄仄仄，仄仄平平平仄仄。","仄仄平平仄仄平，仄平仄仄平仄仄。","平平平仄仄仄平，仄平仄仄仄平平。","仄平仄仄仄平仄，仄仄○仄○平平。","仄○○仄○仄仄，平平平仄○平仄。","平仄仄仄平仄平，仄仄仄○○平仄。","仄仄平平仄仄平，仄仄平仄平平平。","仄平仄仄仄平仄，平○仄仄仄平平。","仄平平平平仄○，仄仄平仄仄平平。","仄仄仄平仄仄平，仄仄平仄仄平平。"],"paragraphs":["丈夫惟穷不可讳，仆妾于人真短气。","一技能精百不忧，有功翰墨尤足贵。","林生家世本业儒，读书不利改佣书。","计穷未肯与书绝，又学裁翦兼黏糊。","就中颇得三昧诀，翻腾碑画更奇绝。","持此可疗寒与饥，十指便当张仪舌。","昔我于生义理明，以我之困知生贫。","我今一字不堪煮，生犹有技可资身。","邺侯书堂高不过，好事人少俗人多。","把笔赠生以此歌，有剑无廪奈生何。"],"title":"赠林薪"}
