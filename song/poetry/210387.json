{"author":"杨亿","id":210387,"strains":["平仄平平仄仄平，仄平平仄仄平平。","仄平仄仄平平仄，平仄仄平平仄平。","平仄仄平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["萤烛辛勤十载余，蔼然高价满州闾。","一枝未折仙人桂，千里又随乡老书。","梁苑雪花成赋后，禹门雷鼓化鳞初。","山城日日望春榜，莫遣南来音信疏。"],"title":"送章安世赴举"}
