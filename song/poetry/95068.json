{"author":"许应龙","id":95068,"strains":["平仄仄平平，仄仄平平仄。","平仄○平平，仄仄○平仄。","仄平平仄平，平仄平○仄。","仄平仄仄平，仄仄平仄仄。","仄仄○○平，平平仄平仄。","○仄仄仄平，○仄平平仄。","平平平○平，仄仄仄仄仄。","仄平仄仄平，仄仄仄○仄。","平仄仄○平，平平仄○仄。","○仄平○平，仄仄平平仄。","○平平仄平，仄平平仄仄。","平平仄仄平，仄仄平平仄。"],"paragraphs":["君昨倅嘉禾，施设皆儒者。","千里称廉平，六邑荷宽假。","海沂虽赖祥，宣室俄思贾。","召还甫再期，出守荣五马。","旧治闻重来，懽呼溢田野。","正苦夏日炎，将沐秋霖洒。","君侯宽且明，义利审取舍。","愿推一片心，大作万间厦。","苛敛戒分肥，严刑去衣赭。","当令愁叹声，转作诗歌写。","如君梁栋才，一麾宁久把。","祇虞席未温，又赋公归雅。"],"title":"送杨郎中守嘉兴"}
