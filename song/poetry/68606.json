{"author":"文彦博","id":68606,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["山水清音步步随，谢家歌舞岂须携。","深游雾市身应润，直上莲峰路不迷。","细草舒茵承蜡屐，长松倾盖护云梯。","岩隈灵药皆堪采，采得盈箱亦自提。"],"title":"和公仪游太华"}
