{"author":"虞俦","id":62202,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["左螭玉立耸朝端，底事飘然便挂冠。","简记起家千载遇，光华持节万人看。","溪山好处宁终恋，鸥鹭盟前莫遽寒。","已是诏书催上道，却烦尺鲤问平安。"],"title":"送万舍人将漕江东"}
