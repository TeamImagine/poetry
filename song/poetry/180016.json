{"author":"王安石","id":180016,"strains":["平平仄仄仄，平仄仄平仄。","仄仄仄平平，仄平平仄仄。","仄平仄仄仄，仄仄○平仄。","○○仄仄仄，平仄仄平仄。","仄仄仄仄○，仄平平仄仄。","平平仄仄仄，○仄平平仄。","平平仄仄仄，仄仄平仄仄。","平仄仄平仄，平平平仄仄。"],"paragraphs":["山田久欲拆，秋至尚求雨。","妇女喜秋凉，踏车多笑语。","朔云卷众水，惨淡吹平楚。","横陂与直堑，疑即没洲渚。","霍霍反照中，散丝鱼几缕。","鸿蒙不可问，且往知何许。","欹眠露下舸，侧见星月吐。","龙骨已呕哑，田家真作苦。"],"title":"山田久欲拆"}
