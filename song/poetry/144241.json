{"author":"张埴","id":144241,"strains":["仄仄平平仄仄平，仄平平仄仄平平。","平平平仄仄仄仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["老逐群儿去聚沙，不知桃子结西华。","归来乡井半鬼录，依旧湖山一会家。","白盖年深蜗浼浼，绿阴人静鹊槎槎。","江流依旧皆明德，解见南涯媒北涯。"],"title":"酬谢谦山所寄"}
