{"author":"杨万里","id":49367,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["山居道是没空庭，不道诚斋敞更明。","万里青天元是水，半轮皎月忽成冰。","只今夏热已如此，若到秋高何似生。","玉兔素娥兼老子，三家一样雪鬅鬙。"],"title":"夏夜诚斋望月"}
