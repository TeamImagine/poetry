{"author":"叶适","id":78187,"strains":["平平平平仄，仄仄仄平平。","仄仄仄仄平，平○仄仄平。","平○仄仄仄，平仄？平平。","仄平仄平仄，平仄平○平。","仄仄仄平平，平平仄仄平。","仄仄平仄平，仄仄仄仄平。","平○平○仄，仄仄○平平。","平平仄平平，仄仄平平平。","仄仄仄仄平，仄仄仄仄平。","平○平仄仄，仄仄平平平。","平平仄仄仄，仄○仄仄平。","仄○平仄仄，仄仄平平平。","仄仄仄仄平，仄仄平仄平。","仄平平平仄，仄仄仄仄平。","仄平仄仄仄，仄仄仄仄平。"],"paragraphs":["人情无终极，匪陋则求佳。","寝处既少安，游燕岂不怀。","惟思旧酒务，糟酵茺榛埋。","破瓶聚隆垤，新甃连长阶。","种竹夹超然，移花遶北斋。","及尔风露清，忽感意象谐。","幽深容浪蕊，润泽长芳荄。","亭亭两高梧，买自娄门街。","俟以岁屡寒，窅若万仞崖。","吾留能几日，龊龊强安排。","方嫌树影瘦，复虑地势{亻瓜}。","世间香味悦，每与腥膻偕。","雅故使郑淆，法语仍进徘。","俯同侏儒笑，但恐好恶乖。","莫穷有限物，徇此未腐骸。"],"title":"北斋  其二"}
