{"author":"范纯仁","id":184675,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄仄平仄仄，平平仄仄仄平平。"],"paragraphs":["出郊尤喜雨初晴，洗出川原物象明。","楼影半藏高柳外，池光遥与绿萍平。","鸥驯长近朱阑戏，民乐争随画隼行。","主礼自忘台鼎贵，芳尊尽日许同倾。"],"title":"和韩侍中游兴庆池席上"}
