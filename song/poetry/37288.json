{"author":"陆游","id":37288,"strains":["平平仄○○，平仄平仄仄。","仄仄仄平○，仄仄平平仄。","平○仄平仄，平平平仄仄。","平平仄仄仄，仄仄仄平仄。","平平仄仄仄，仄仄仄仄仄。","平平平仄平，仄仄仄平仄。"],"paragraphs":["高皇昔中兴，风雨躬沐栉。","一士未尝遗，万里皆驰驲。","廉听辟言路，虚怀询得失。","孤臣实草芥，亦获对宣室。","龙颜宛在目，德不报万一。","桥山松柏寒，泪尽史臣笔。"],"title":"岁暮感怀十首以余年谅无几休日怆已迫为韵  其七"}
