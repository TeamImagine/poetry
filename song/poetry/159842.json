{"author":"熊瑞","id":159842,"strains":["仄平平仄仄仄平，平平仄仄平平平。","仄平仄仄平平平，平仄平仄仄平平。","平平平仄仄仄平，平平仄仄平仄平。","仄平平仄仄平平，仄平平仄仄平平。","○平平仄仄平平，平仄仄平仄平平。","仄平平仄仄平平，仄仄仄○仄○平。","仄平仄仄仄仄平，仄平平平平平平。","平仄平平仄仄平，平仄平仄平○仄。","仄平仄仄仄平平，仄平仄仄仄平平。","平平仄仄平平○，仄平仄平○仄平。","仄仄平仄平○平，平平平仄○平平，○仄平平仄仄平。"],"paragraphs":["謇余畴昔睹古杭，繁华不减开元唐。","画船日日湖山堂，珠翠围绕沸笙簧。","西湖西子鬭艳妆，香车宝马桥绿杨。","少年游冶荡春光，醉眠罗绮百花芳。","当时湖上有平章，胡不早为计包桑。","一朝鼙鼓动渔阳，席卷羽衣与霓裳。","后来枉费古锦囊，感怀金铜增悲伤。","嗟尔何知涕泪滂，身不由己心难忘。","画阑桂树寂无香，土花惨淡月荒凉。","绵绵此恨天何长，道逢老翁重徬徨。","慎勿开口谈兴亡，潮生潮落钱塘江，且唱阳关举一觞。"],"title":"西湖歌饯杨泽之回杭"}
