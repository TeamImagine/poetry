{"author":"苏辙","id":197727,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["史君欲听榜人讴，一夜江波拍岸流。","父老不知招屈恨，少年争作弄潮游。","长鲸破浪聊堪比，小旆逆风殊未收。","角胜争先非老事，凭栏寓目思悠悠。"],"title":"竞渡"}
