{"author":"汪藻","id":236665,"strains":["仄平仄平平，仄仄仄仄仄。","平平仄仄仄，平仄仄仄仄。","平平仄平平，仄仄平仄仄。","○○平仄仄，平仄平仄仄。","仄平仄仄平，仄仄平仄仄。","平平平仄仄，仄仄仄平仄。","仄平仄仄平，○仄平仄仄。","平平仄仄仄，平○仄平○。","平平平仄仄，仄仄仄平仄。","仄平平仄平，平仄仄平仄。","○○仄平仄，仄仄仄平仄。","平平仄平仄，仄仄平仄仄。","仄平平平平，平仄仄平仄。"],"paragraphs":["六书散浮云，篆籀世不数。","陵夷到草隶，差别几四五。","人皆逐曾玄，不复知父祖。","中间尤可笑，鸡鹜纷去取。","孰为鲁漆书，况说周石鼓。","阳冰虽晚出，妙意得千古。","后来继者谁，骑省人最许。","明窗出小轴，惊叹手为拊。","平生筝笛耳，惯见沐猴舞。","一登韶濩堂，方信有干羽。","援毫极摹仿，涴壁类儿女。","秋蛇已成癖，老腕徒自苦。","卷书还归公，祇自愧韩愈。"],"title":"从吴禹功借徐铉小篆帖以诗还之"}
