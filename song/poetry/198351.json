{"author":"苏辙","id":198351,"strains":["仄平平仄○，○仄○仄仄。","仄平平仄平，仄仄仄平仄。","平平仄平平，仄仄仄平仄。","平平仄仄○，仄仄○平仄。","平平○仄仄，仄仄仄○仄。","仄平仄仄仄，仄仄仄平仄。","平平仄平平，仄仄仄平仄。","平仄○仄平，○平平仄仄。","平平○仄平，○平平仄仄。","仄平平○平，仄仄平仄仄。"],"paragraphs":["少年无大过，临老重复止。","自言衰病根，恐在酒杯里。","今年各南迁，百事付诸子。","谁言瘴雾中，乃有相逢喜。","连床闻动息，一夜再三起。","溯流俯仰得，此病竟何理。","平生不尤人，未免亦求己。","非酒犹止之，其余真止矣。","飘然从孔公，乘桴南海涘。","路逢安期生，一笑千万祀。"],"title":"次韵子瞻和陶公止酒"}
