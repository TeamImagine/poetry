{"author":"林希逸","id":119764,"strains":["仄仄○平仄，平平仄仄平。","仄平平仄仄，平仄仄平○。","仄仄平○仄，仄平仄仄平。","平平平仄仄，平仄仄平○。","○仄平平○，平○○仄平。","平平平仄仄，○仄仄平平。"],"paragraphs":["有客过茅宇，停杯待煮鱼。","向儿呼不已，为我问何如。","骥子抠衣至，校人授手初。","叮咛凡再四，烹割勿踌躇。","正起羹鲈兴，因看遗鲤书。","团栾陪父执，更欲采园蔬。"],"title":"呼儿问煮鱼"}
