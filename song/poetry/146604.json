{"author":"陈舜俞","id":146604,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄仄平仄仄平。","仄平平平平仄仄，仄平仄仄仄平平。"],"paragraphs":["建昌门外小禅居，竹槛松窗静有余。","全近江湖添怅望，乍离城市易清虚。","人思求友听啼鸟，僧爱忘筌看得鱼。","不为山南多胜处，便堪从此驻巾车。"],"title":"承天院"}
