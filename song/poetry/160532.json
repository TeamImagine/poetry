{"author":"黄庚","id":160532,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["行止非人可豫谋，爱君无计为君留。","张仪失策犹存舌，穆傅知机可掉头。","黯黯别怀江路晚，萧萧行李驿亭秋。","明年我亦携书去，不落人间第二筹。"],"title":"送姜仕可去馆"}
