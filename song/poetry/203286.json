{"author":"释道潜","id":203286,"strains":["仄仄仄平平，平平仄平仄。","平平仄仄平，平仄仄仄仄。","仄仄平○○，平平仄平仄。","仄平仄仄仄，仄仄仄平仄。","平平仄平平，平仄仄○仄。","平平平仄仄，○仄仄仄仄。","平平仄仄仄，平平仄平平。","仄平仄平平，平平平仄仄。","仄仄仄平平，仄平仄○仄。","平平仄平仄，仄仄○仄仄。","平平仄仄仄，仄仄仄仄○。","○平仄仄仄，仄仄仄平仄。","仄平仄平平，仄仄仄仄仄。","○平仄平平，平平平仄仄。"],"paragraphs":["草木助盘餐，纷纷固多品。","精英唯竹萌，香软独楮菌。","杞菊于其间，甘清有余韵。","达人忘口体，道德自滋润。","天随与东坡，风味实相近。","穷通均一致，了不见喜愠。","春苗共采撷，秋英配兰纫。","后先属文词，金声而玉振。","李子妙穷经，屡遭有司摈。","奔军未云怯，再举当决阵。","开轩植杞菊，澹泊守定分。","回头语世俗，未用诮饥困。","二豪勉跻攀，孔圣故许进。","长卿亦何人，区区能慕蔺。"],"title":"李荣期秀才杞菊轩"}
