{"author":"林希逸","id":119457,"strains":["平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平仄仄仄仄平平。","仄平仄仄平平仄，仄仄平平仄仄平。"],"paragraphs":["君住壶山参请遍，樗翁却似岭松孤。","学如禅派求沩仰，师比医宗要扁俞。","到此几尝名谱荔，归欤独忆故家鲈。","我惭九曲身遥领，空诵仙经说黍珠。"],"title":"别莆阳郡斋张文学归建安用后村韵"}
