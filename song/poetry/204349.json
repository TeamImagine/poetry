{"author":"张商英","id":204349,"strains":["仄仄平○仄○仄，平仄平平平仄仄。","平○仄仄平仄平，仄仄平平平仄仄。","仄平仄仄仄仄平，仄平平仄平平仄。","仄平仄○仄仄平，○仄平○仄○仄。","仄平仄仄仄平○，平仄仄平平仄○。","平仄平平仄仄平，仄平仄仄平平○。","仄平平仄平仄平，仄平仄平平仄○。","仄仄仄仄平平平，仄仄○仄平仄平。","仄平仄仄平平平，仄仄仄仄○平平。","平平仄仄仄仄○，平平仄仄平平平。"],"paragraphs":["十九年从晋重耳，艰棘忧危同践履。","田中乞食桑下谋，茧足周旋垂万里。","一心奉事不自欺，逆知天意开公子。","及河忽闻舅犯言，如以朝衣蹈泥滓。","鄙夫岂可与同行，携母入山甘隠藏。","公子归来霸业强，筑坛践土尊天王。","大夫卿士环佩锵，斩袪寺人纷颉颃。","念子昔者皆奔亡，舍我长逝情怛伤。","大搜纵火焚山冈，烈焰不肯回刚肠。","嗟乎义士不可量，何人谬作龙蛇章。"],"title":"题介公庙"}
