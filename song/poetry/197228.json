{"author":"苏辙","id":197228,"strains":["○仄平仄仄，平仄平仄○。","仄仄仄○仄，平平平仄平。","平平仄平平，仄仄平平仄。","平平仄仄仄，○仄平仄平。","平平平平仄，平仄仄仄平。","平仄仄仄仄，仄仄仄仄○。","平平仄平○，仄仄平平○。","仄平○仄○，○仄仄仄平。","平仄仄○平，平○仄仄平。","○仄仄仄○，仄仄平平平。"],"paragraphs":["兴事常苦易，成事常苦难。","不督雨中役，安知民力殚。","年来上功勋，智者争雕钻。","山河不自保，疏凿非一端。","讥诃西门豹，仁智未得完。","方以勇自许，未恤众口叹。","天心闵劬劳，雨涕为汍澜。","不知泥滓中，更益手足寒。","谁谓邑中黔，鞭棰亦不宽。","王事未可回，后土何由干。"],"title":"和子瞻开汤村运盐河雨中督役"}
