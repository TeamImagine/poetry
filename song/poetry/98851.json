{"author":"华岳","id":98851,"strains":["○平平仄仄平平，仄仄○仄○平平。","○○仄○平仄仄，仄仄仄仄平仄平。","平平平仄仄平仄，仄仄仄平平仄平。","平○仄仄仄○仄，平仄仄仄平平平。"],"paragraphs":["留春无计奈春何，九十过眼如飞梭。","三分二分风雨尔，十日九日愁闷呵。","风前飞絮政无数，雨后落花全不多。","争如买酒速相就，君自起舞吾能歌。"],"title":"送春"}
