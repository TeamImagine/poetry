{"author":"释文珦","id":134669,"strains":["平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["人寿百年三万日，有谁曾满百年来。","腾腾任运聊堪乐，汩汩劳生尽可哀。","富贵惟增身外累，酕醄当覆掌中杯。","到头一等皆归死，未死须教笑口开。"],"title":"人寿"}
