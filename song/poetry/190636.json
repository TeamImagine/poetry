{"author":"韦骧","id":190636,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["区区不觉路岐难，尘土衣冠喜动颜。","已见成书归上国，更逢便道覧名山。","随轩幸涉三时久，弭节仍陪半日闲。","却与禅翁自相悦，绣衣云步共追攀。"],"title":"游齐州灵岩四首  其三"}
