{"author":"陆游","id":36212,"strains":["仄平平仄○仄平，仄仄平平○仄平。","仄平仄仄平仄仄，仄仄平仄平平○。","平平仄平平仄平，平仄仄仄平平平。","仄平仄仄仄平仄，仄仄仄仄平平平。","平平○平仄平仄，平平仄仄○○仄。","仄○仄○仄平○，平仄平平○仄仄。"],"paragraphs":["近坊灯火如昼明，十里东风吹市声。","远坊寂寂门尽闭，只有烟月无人行。","谁家小楼歌恼侬，余响缥缈萦帘栊。","苦心自古乏真赏，此恨略与吾曹同。","归来空斋卧凄冷，灯前病骨巉巉影。","独吟古调遣谁听，聊与梅花分夜永。"],"title":"夜归砖街巷书事"}
