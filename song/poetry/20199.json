{"author":"陈长方","id":20199,"strains":["仄○仄仄，平○仄仄。","平仄平平，仄平平仄。","平平平仄，仄仄仄平。","平仄仄仄，平平仄平。","平平平仄，平平仄仄。","仄仄平仄，平平仄○。","仄仄平○，平仄平平。","仄平仄仄，仄仄平平。","仄平平平，仄平仄仄。","仄平平平，仄平仄仄。","仄平○仄，平仄平平。","○平仄仄，仄仄平平。","仄平平平，仄仄平仄。","平平仄仄，○平仄仄。"],"paragraphs":["道如皎日，丝毫不隔。","人自迷之，转南为北。","寥寥千载，{角戢}{角戢}百家。","精罢力惫，言多道遐。","惟吾夫子，神交累圣。","一念全德，千差尽正。","发古关键，推与人同。","学焉得此，作圣之功。","浩乎无倪，体之甚迩。","力扶斯文，仆而复起。","我瞻遗像，非没非存。","传之后裔，愈久弥尊。","有功生民，不下神禹。","非知道者，将谁告语。"],"title":"程伊川赞"}
