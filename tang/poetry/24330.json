{"author":"赵嘏","id":24330,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄仄平仄，仄仄仄平平仄平。"],"paragraphs":["折柳城边起暮愁，可怜春色独怀忧。","伤心正叹人间事，回首更惭江上鸥。","𫛸鴂声中寒食雨，芙蓉花外夕阳楼。","凭高满眼送清渭，去傍故山山下流。"],"title":"二"}
