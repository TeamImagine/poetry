{"author":"李颀","id":53980,"strains":["仄平仄仄平仄○，平仄仄平平仄平。","平平仄仄平仄仄，○仄仄平○仄平。","平仄平平仄平仄，平平仄○仄平仄。","平平○仄○平仄，平仄仄○仄平仄。","平平仄仄仄？○，平仄仄仄平平平。","平平仄仄仄平仄，仄仄平○平仄平。","平平平仄仄平仄，仄仄平平○仄仄。","仄平仄仄平仄○，仄仄○平仄平仄。"],"paragraphs":["数年作吏家屡空，谁道黑头成老翁。","男儿在世无产业，行子出门如转蓬。","吾属交欢此何夕，南家𢭏衣动归客。","铜𬬻将炙相欢饮，星宿纵横露华白。","寒风卷叶度滹沱，飞雪布地悲峨峨。","孤城日落见栖鸟，马上时闻渔者歌。","明朝东路把君手，腊日辞君期岁首。","自知寂寞无去思，敢望县人致牛酒。"],"title":"欲之新乡荅崔颢綦毋潜"}
