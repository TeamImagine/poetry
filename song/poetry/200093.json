{"author":"刘筠","id":200093,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["青门祖帐曙烟微，片席乘流鸟共飞。","曲岸马嘶风袅袅，短亭人散柳依依。","灞陵目断犹回望，楚水魂销为送归。","祇自河梁传怨曲，洛尘千古化征衣。"],"title":"送客不及  其一"}
