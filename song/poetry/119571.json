{"author":"林希逸","id":119571,"strains":["仄仄平平仄仄平，平平平仄仄平平。","平仄平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老学黔娄已逼真，他年谁解传寒贫。","曾供天老书题目，空守将军醉告身。","山似友于青眼在，世多交绝白头新。","痴儿浪下庞公拜，许作樽前问字人。"],"title":"和桃巷吏部用鄙韵三首  其三"}
