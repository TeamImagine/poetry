{"author":"陆游","id":33325,"strains":["仄平平平仄仄平，仄平仄仄仄平平。","平○平仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平○，平仄平平仄仄平。"],"paragraphs":["政为梅花忆两京，海棠又满锦官城。","鸦藏高柳阴初宻，马涉清江水未生。","风掠春衫惊小冷，酒潮玉颊见微頳。","残年飘泊无时了，肠断楼头画角声。"],"title":"自合江亭涉江至赵园"}
