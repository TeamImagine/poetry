{"author":"吕溱","id":146321,"strains":["仄仄仄平仄，平平仄仄平。","平平仄平仄，平仄仄平平。","仄仄平平仄，平平仄仄平。","仄平平○仄，仄仄仄平平。","仄仄平平仄，平平仄仄平。","仄平平仄仄，平仄仄平○。","仄仄○平仄，○平仄仄平。","仄平平仄仄，平仄仄平平。"],"paragraphs":["壮尔尽忠力，耆年保素心。","东门脱圭组，南国傲云林。","水石排清景，檐楹入翠阴。","杂花春莹酒，脆叶夜惊禽。","竹月歌欹枕，松风一解襟。","体清尘累去，天得道腴深。","坐有三公适，中无一芥侵。","大恩嗟未报，何日奉觞琴。"],"title":"饯光禄两张卿退居  其一"}
