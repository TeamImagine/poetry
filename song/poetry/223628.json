{"author":"吴则礼","id":223628,"strains":["平平平平仄仄仄，仄仄仄仄平平仄。","仄仄仄仄平仄平，仄仄平○平仄仄。","仄平仄平平仄平，仄平仄仄仄仄平。","平平仄○平仄仄，平平平仄平平平。"],"paragraphs":["江郎平生笔五色，戏遣秀句为奇石。","好绢自作凌乱光，万里须论才咫尺。","大儿小儿何足夸，右丞北苑有等差。","孤舟自横天拍水，江南江北多云沙。"],"title":"从贯道求双幅图"}
