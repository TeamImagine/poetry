{"author":"于頔","id":18240,"strains":["仄平仄仄平，○○平平仄。","仄仄平平仄，平平仄平仄。","仄平平仄仄，仄仄平平仄。","仄仄平仄平，仄平仄○仄。","平平仄仄仄，仄仄○平仄。","平仄仄仄仄，仄仄平平仄。","仄仄仄平平，平平○仄平。","平平仄平仄，仄○平平平。","仄仄仄平仄，平平平仄平。","平平仄仄○，○仄仄平平。","平平平仄平，仄仄平仄○。","仄仄平仄仄，平平仄平平。","仄仄仄平平，平平仄平仄。","仄仄仄仄平，平○仄平仄。","平仄仄平○，仄平仄仄仄。","仄平平仄平，平仄平仄仄。","平○仄仄平，平仄仄○○。","仄仄仄平仄，平平平仄平。","平平平仄○，仄仄仄平平。","仄仄平平仄，平仄仄平○。"],"paragraphs":["夙陪翰墨徒，深论穷文格。","丽则风骚后，公然我词客。","晚依方外友，极理探精赜。","吻合南北宗，昼公我禅伯。","尤明性不染，故我行贞白。","随顺令得解，故我言芳泽。","霅水漾清浔，吴山横碧岑。","含珠复蕴玉，价重双南金。","的皪曜奇彩，凄清流雅音。","商声发楚调，调切谱瑶琴。","吴山为我高，霅水为我深。","万景徒有象，孤云本无心。","众木岂无声，椅桐有清响。","众耳岂不聆，锺期有真赏。","高洁古人操，素怀夙所仰。","觌君冰雪姿，祛我淫滞想。","常吟柳恽诗，苕浦久相思。","逮此远为郡，蘋洲芳草衰。","逢师年腊长，值我病容羸。","共话无生理，聊用契心期。"],"title":"郡斋卧疾赠昼上人"}
