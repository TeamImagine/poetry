{"author":"杨亿","id":210458,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["寝邱遗业废多年，衣祴空藏命说篇。","北阙上书陈祖德，上林结社会时贤。","风尘不肯留京邑，龙象重归启梵筵。","闻有道安虽未识，定应谈论已弥天。"],"title":"信道人归西京"}
