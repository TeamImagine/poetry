{"author":"吕陶","id":186315,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["深僻崎危不厌过，欲将涓滴助恩波。","蹑云髙步三休在，踏雪清寒一倍多。","依约度溪投野店，逡巡扶杖历新坡。","初春此去才旬日，屈指流年奈老何。"],"title":"石泉道中和绵州通判李朝散见寄"}
