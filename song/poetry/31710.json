{"author":"姜特立","id":31710,"strains":["仄仄○仄平，○仄仄○平。","仄平○○仄，仄仄仄仄平。","仄平仄仄平平仄，平仄平仄仄平仄。","○平仄仄仄平平，仄仄平平仄○仄。","平平仄平仄平平，仄仄仄仄平平平。","平平仄仄平仄仄，仄仄仄仄仄平平。","仄平仄仄平仄平，仄平仄仄仄仄平。","仄平平平仄仄仄，平仄仄仄平平仄。","仄仄○平仄仄平，○平仄仄○平仄。","仄仄仄平○○仄，仄仄仄仄平平仄。","平仄仄平平仄仄，平仄仄○平平平仄仄。"],"paragraphs":["写竹如草书，患俗不患清。","画梅如相马，以骨不以形。","墨君曩有文夫子，蝉腹蛇跗具生意。","当时一派属苏公，雨叶风枝略相似。","花光道人执天机，信手扫出孤山姿。","陈玄幻却西子面，此妙俗士那能知。","近时赏爱杨补之，补之妩媚不足奇。","李生于梅却有得，高处自与前人敌。","倒晕踈花出古心，暝云暗谷藏春色。","我一见之三叹息，意足不暇形模索。","君若欲求之点画，胡不去看江头千树白。"],"title":"李仲永墨梅"}
