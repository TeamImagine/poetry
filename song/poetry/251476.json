{"author":"王洋","id":251476,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["趁得君侯解珮时，平皋千里散瑶卮。","来时马上寒休问，归日兰房梦已知。","不独吴娘夸旧事，重教江上听新诗。","鳯书恐逐春风到，催起车轮不放迟。"],"title":"赠曾谹父雪中归"}
