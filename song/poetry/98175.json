{"author":"赵汝鐩","id":98175,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["石鼓山头一小亭，乾坤万里眼双明。","虽因刺史能寻胜，不遇昌黎岂得名。","衡岳云开秋洗碧，蒸江湘合水争清。","书岩莫辨当时字，空积尘泥野草生。"],"title":"题合江亭"}
