{"author":"林希逸","id":119367,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。"],"paragraphs":["忆昔从容陪燕几，别来岑寂守渔蓑。","论谈苦羡江河决，离索深惭岁月磨。","觌面难逢善知识，钝根空比老禅和。","当时言语何曾会，路滑山高敢再过。"],"title":"和后村问讯水南失约二首  其一"}
