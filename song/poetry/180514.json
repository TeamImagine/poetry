{"author":"王安石","id":180514,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["看君东下霅溪船，回首纷纷已五年。","簪笔少留吾所望，剖符轻去此何缘。","高麾行路穿秦树，骏马归时著蜀鞭。","子墨文章应满箧，承明宣室正详延。"],"title":"送周仲章使君"}
