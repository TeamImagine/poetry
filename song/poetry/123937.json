{"author":"王柏","id":123937,"strains":["仄仄○平仄仄平，仄平平仄平平平。","仄平仄仄平平仄，仄仄平平平仄○。","仄仄平平仄平仄，平仄仄○平仄平。","仄平平仄仄仄仄，平平仄仄○平平。","平仄仄平○仄仄，仄仄仄仄平平平。","○平仄平仄平平，仄仄○平○仄仄。","平仄平平仄仄平，平仄平平平仄仄。","平平仄仄仄仄平，平仄平平平仄仄。","仄仄○○平仄平，仄仄平平仄平仄。","仄○仄仄平仄平，平仄○平平仄仄。"],"paragraphs":["后德相成帝业昌，不耽歌舞夸新妆。","六宫妇式颁蚕事，职雅心耑清昼长。","忽见双娥理丝把，宽急对牵身势强。","辐轮飞转一缕细，文茵独坐迎微凉。","高卷翠帘三四侣，织就五采成龙章。","献功不须出宫壸，手授缝人裁帝衮。","端拱明堂万国朝，文物声明光四境。","何人遇此一段奇，追记丹青描不尽。","器用铺张规制精，默寓经纶合绳准。","世间画手无此图，疑是当年阎立本。"],"title":"题东邨所藏宫锦图"}
