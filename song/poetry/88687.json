{"author":"卫泾","id":88687,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["嘉辰鸡戟瑞烟高，苍震丕承九庙祧。","潮驾天吴彰海润，气涵云汉毓金昭。","分阴资善时稽古，辨色含元日侍朝。","欲识斯心仁寿处，谟参圣父五兵销。"],"title":"上皇太子寿  其一"}
