{"author":"赵抃","id":101496,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平平仄，平平平仄仄平平。"],"paragraphs":["桐江得请上恩荣，孤士惭无善可旌。","望阙天光惊已远，到家春色喜先迎。","云边旧念青山隐，鉴里新逢白发生。","多谢贤朋遗佳句，重于珍璧价连城。"],"title":"次韵石温之都官见赠"}
