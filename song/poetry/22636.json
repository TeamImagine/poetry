{"author":"王十朋","id":22636,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雅会清时不易逢，吾侪今日此游从。","逼人英气湖光莹，照眼恩袍草色浓。","文盛一时俱俊杰，名先千佛愧疏庸。","致身许国宜相勉，莫学平津但取容。"],"title":"游天竺赠同年"}
