{"author":"苏轼","id":195699,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平仄平仄仄平平。","平平仄仄平平仄，仄仄平平仄仄平。"],"paragraphs":["乞得纷纷扰扰身，结茅都峤与仙邻。","少而寡欲颜常好，老不求名语益真。","许迈有妻还学道，陶潜无酒亦从人。","相随十日还归去，万劫清游结此因。"],"title":"送邵道士彦肃还都峤"}
