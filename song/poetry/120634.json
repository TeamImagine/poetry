{"author":"李龏","id":120634,"strains":["平平平，仄仄仄，仄仄仄。","平仄平○仄，○○仄平○。","仄仄平平仄平仄，仄平平仄○平平。","仄仄平平○○仄，平平仄仄仄平仄。","仄平平仄仄仄平，仄平○平仄平仄。","仄仄平仄平，平平仄○仄。","平平○○仄仄平，○平平○仄平平。","平平仄平仄平仄，仄平平平仄平仄。","平仄平平仄平仄，平平仄仄平，仄仄仄。"],"paragraphs":["天迷迷，地密密，海漫漫。","身若仓中鼠，迟回出门难。","大道冥冥不知处，小人心里藏崩湍。","我亦为君长叹息，炊沙作饭岂堪吃。","棘针生猛义路闲，太华磨成一拳石。","不惧天地倾，津涯浩难识。","龙蟠泥中未有云，封狐雄虺自成群。","人生结交在终始，细人何言入君耳。","归卧东窗兀然醉，任他上是天，下是地。"],"title":"公无出门"}
