{"author":"关景仁","id":178834,"strains":["仄仄平平平，仄仄平仄平。","平仄平平仄，平仄平平平。","仄平平仄平，仄平平仄平。","平平仄平仄，仄仄○平平。","平平仄仄平，仄仄平○平。","仄仄○仄○，仄仄平仄平。","平平仄平平，仄仄平平平。","仄仄仄平仄，仄仄平平平。","仄平○仄仄，平仄○平平。","仄仄平仄仄，仄平平仄平。","平仄平仄仄，仄仄平平○。","仄平平仄平，仄平平仄平。","仄○仄仄仄，仄○平平○。","仄仄平仄仄，仄仄平平平。","平平仄仄仄，○平仄平平。","仄仄仄平仄，仄仄平平平。"],"paragraphs":["古有凫鹥诗，喜物游太平。","今见凫鹥乐，为作凫鹥亭。","夜安洲渚栖，昼无罗网惊。","群嬉固俦匹，适意相飞鸣。","春风藻荇稠，夜雨波澜清。","特以王泽深，遂此微物生。","飞甍枕秦台，缭绕寒芜城。","俯目瞰清泚，日羡凫鹥情。","自惟县令暇，朝夕亲编氓。","土瘠民半馁，役频民少宁。","嗟尔多蹙迫，岂与凫鹥并。","我心徒尔嗟，奈何存典刑。","尔劳悯以恕，尔重移之轻。","庶几皆有乐，共戴君聪明。","民安令亦暇，临流解尘缨。","卒岁可归去，白发南山耕。"],"title":"凫鹥亭"}
