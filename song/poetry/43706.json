{"author":"范成大","id":43706,"strains":["仄平平仄仄，仄仄仄平仄。","仄平○平平，仄仄平仄仄。","平平平平仄，平仄仄仄○。","平平平平仄，仄仄仄仄仄。","平○平仄仄，平仄仄平仄。","仄○○仄仄，仄仄○○平。","仄仄○平平，仄仄仄仄仄。","仄仄仄平仄，仄仄○平仄。","○○平仄仄，平仄仄平仄。","仄仄仄○平，仄仄仄平仄。","平平平○仄，○仄平仄仄。","平平仄仄仄，仄仄仄平仄。","仄仄仄平仄，平平仄平仄。","平平平平○，平仄仄仄仄。","仄仄平平平，仄仄仄仄○。","仄○平仄平，仄○仄平仄。","平平仄仄平，平仄仄平仄。","平仄仄仄仄，仄仄仄平仄。","平平○仄○，仄仄仄仄仄。","仄平仄仄平，仄仄平平仄。","平仄仄平仄，平平仄平仄。","仄平仄仄平，仄仄平仄仄。"],"paragraphs":["峡江饶暗石，水状日千变。","不愁滩泷来，但畏𣸣淖见。","人言盘涡耳，夷险顾有间。","仍于非时作，未可一理贯。","安行方熨縠，无事忽翻练。","突如汤鼎沸，翕作茶磨旋。","势迫中成漥，怒霁外始晕。","已定稍安慰，儵作更惊眩。","漂漂浮沫起，疑有潜鲸噀。","勃勃骇浪腾，复恐蛰鳌抃。","篙师瞪褫魄，滩户呀雨汗。","逡巡怯大敌，勇往决鏖战。","幸免与赍入，还忧似蓬转。","惊呼招竿折，奔救竹笮断。","九死船头争，万苦石上牵。","旁观兢薄冰，撇过捷飞电。","前余叱驭来，山险固尝遍。","今者击檝誓，岂复惮波面。","澎澎三峡长，飐飐一苇乱。","既微掬指忙，又匪科头慢。","天子赐之履，江神敢吾玩。","但催叠鼓轰，往助双橹健。"],"title":"刺𣸣淖"}
