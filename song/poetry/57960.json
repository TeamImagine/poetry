{"author":"梅尧臣","id":57960,"strains":["平平仄仄平，仄仄仄○仄。","仄平仄平○，平仄仄仄仄。","○○平仄平，仄仄仄仄仄。","平仄仄仄仄，平仄平仄仄。","仄仄平仄平，仄仄仄平仄。"],"paragraphs":["贤哉虢略君，守虢事颇简。","有亭后园中，登览早至晚。","了了松柏关，气象入醉眼。","花草发琐细，禽鸟啼𪾢睆。","竟日人不来，亦莫去杯盏。"],"title":"寄题杨敏叔虢州吏隠亭"}
