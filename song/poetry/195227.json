{"author":"苏轼","id":195227,"strains":["平○仄平仄，仄仄平仄仄。","仄仄仄仄平，平平仄平仄。","○仄平仄○，仄仄仄平仄。","仄平平仄仄，仄仄平仄仄。","仄仄仄平平，仄仄仄平仄。","平平仄仄仄，仄仄平仄仄。"],"paragraphs":["民劳吏无德，岁美天有道。","暑雨避麦秋，温风送蚕老。","三咽初有闻，一溉未濡槁。","诏书宽积欠，父老颜色好。","再拜贺吾君，获此不贪宝。","颓然笑阮籍，醉几书谢表。"],"title":"和陶饮酒二十首  其一一"}
