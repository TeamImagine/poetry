{"author":"杜甫","id":3263,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["西蜀樱桃也自红，野人相赠满筠笼。","数回细写愁仍破，万颗匀圆讶许同。","忆昨赐霑门下省，退朝擎出大明宫。","金盘玉箸无消息，此日尝新任转蓬。"],"title":"野人送朱樱"}
