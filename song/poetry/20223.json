{"author":"陈长方","id":20223,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["数年美政在棠阴，考绩如公合赐金。","莫问逢迎妨俗眼，但知惠爱尽吾心。","攀车共愿轮生角，追路端如鹿走林。","我亦一廛清霅尾，惭无妙笔写徽音。"],"title":"送李尹叔解印"}
