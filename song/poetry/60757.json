{"author":"许及之","id":60757,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["借得渔乡住，清霜已著秋。","丹枫如锦障，黄菊似钱流。","物理观诸妄，吾生等一沤。","得闲闻健好，随寓且夷犹。"],"title":"得东山居主人恋家不出因借戴希周渔乡居赋杂兴六首  其六"}
