{"author":"李端","id":7279,"strains":["仄仄仄平平，平平平仄仄。","○平仄○仄，仄仄平平仄。","仄仄仄平平，平平仄仄○。","仄平平仄○，仄仄仄平平。","平仄平平仄，平平仄仄平。","平平仄平○，仄仄平平仄。","平仄平仄平，仄平平仄仄。","平平○仄仄，平仄平平○。","仄仄仄平○，平○平仄仄。","仄仄仄平平，平平仄仄平。","平平○仄仄，平仄仄平平。","平仄平○仄，平平平仄平。","平平平仄仄，○平仄○平。"],"paragraphs":["晓雾忽为霜，寒蝉还罢响。","行人在长道，日暮多归想。","射策本何功，名登绛帐中。","遂矜丘室重，不料阮途穷。","交结惭时辈，龙钟似老翁。","机非鄙夫正，懒是平生性。","欹枕鸿雁高，闭关花药盛。","厨烟当雨绝，阶竹连窗暝。","欲赋苦饥行，无如消渴病。","旧业历胡尘，荒原少四邻。","田园空有处，兄弟未成人。","毛义心长苦，袁安家转贫。","今呈胸臆事，当为泪沾巾。"],"title":"赠薛戴"}
