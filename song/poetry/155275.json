{"author":"彭秋宇","id":155275,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["边笳凄惨动江城，朔雁南飞几阵横。","云气昏昏秋万里，旄头烱烱夜三更。","向来海上凫毛出，何日关中马角生。","天地无情豪杰尽，西风颠倒若为情。"],"title":"西风"}
