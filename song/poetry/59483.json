{"author":"陈造","id":59483,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["辞锋森列看分朋，退作穷山苦行僧。","每读严诗惊我倒，亦知舜绩待公凝。","丝纶指日从天下，阊阖摩霄接武升。","更想班衣奉亲寿，五云低护九枝灯。"],"title":"再次韵赠张德恭  其二"}
