{"author":"柳宗元","id":10577,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，○平仄○平。","○平○仄仄，仄仄仄平平。","平仄平平○，平平○仄○。","仄○平仄○，平仄仄平平。","平仄平平仄，平平仄仄平。","平○平仄仄，○仄仄仄平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","？○平仄仄，仄仄仄平平。"],"paragraphs":["远弃甘幽独，谁云值故人。","好音怜铩羽，濡沫慰穷鳞。","困志情惟旧，相知乐更新。","浪游轻费日，醉舞讵伤春。","风月欢宁间，星霜分益亲。","已将名是患，还用道为邻。","机事齐飘瓦，嫌猜比拾尘。","高冠余肯赋，长铗子忘贫。","晼晚惊移律，睽携忽此辰。","开颜时不再，绊足去何因。","海上销魂别，天边吊影身。","只应西涧水，寂寞但垂纶。"],"title":"酬娄秀才将之淮南见赠之什"}
