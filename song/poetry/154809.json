{"author":"董嗣杲","id":154809,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["翠蛾遗种吐纤蕤，不逐西风曳别枝。","翅翅展青无体势，心心埋白有须眉。","偎篱冷吐根苗处，傍路凉资雨露时。","分外一般天水色，此方独许染家知。"],"title":"碧蝉儿花"}
