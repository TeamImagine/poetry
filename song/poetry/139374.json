{"author":"陈著","id":139374,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["青山屏绕碧溪湾，不是闲身欲到难。","好客易招才隔水，先茔在望莫凭阑。","三杯便是人闲福，半榻聊分物外安。","扶醉有儿归路稳，不妨风露旧南冠。"],"title":"夏五再游慈云"}
