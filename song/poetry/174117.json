{"author":"曾巩","id":174117,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["翊戴唐虞旦暮中，忽将符节抚山东。","忆归慷慨无私计，抗疏频烦有古风。","世路一人知进退，士林当日计穷通。","寿觞须祝年年喜，旧德华夷望更隆。"],"title":"上杜相三首  其二"}
