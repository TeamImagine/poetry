{"author":"姜特立","id":31619,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["午庭风雨撼高槐，一洗城头十丈埃。","老子坐间寻句去，故人门外寄诗来。","劲锋久服穿杨妙，钝思深惭击钵催。","请佩左符君未可，要听吟思发春雷。"],"title":"和陆郎中"}
