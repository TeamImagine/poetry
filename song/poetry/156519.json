{"author":"文天祥","id":156519,"strains":["仄仄仄仄仄，○仄○仄平。","平平仄仄仄，仄平仄仄平。","仄仄○○○，仄仄○仄○。","平仄平仄仄，仄仄仄仄平。","平仄平平平，平仄仄仄○。","平仄仄仄仄，仄平平仄平。","仄○仄仄平，仄仄仄平平。","仄平仄○仄，仄仄仄○平。","平平仄○仄，○○仄平平。"],"paragraphs":["积雨不肯霁，行陆如涉川。","青毡纩我后，白毡覆我前。","我欲正衣冠，两手如纠缠。","飞沫流被面，代我泣涕涟。","鸿雁纷南翔，游子北入燕。","平楚渺四极，雪风迷远天。","昔闻济上军，又说汶阳田。","我今履其地，吊古怆苍烟。","男儿欲了事，长虹射寒泉。"],"title":"汶阳道中"}
