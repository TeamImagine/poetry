{"author":"王炎","id":69357,"strains":["仄平仄仄仄平平，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["百楹夏屋势渠渠，气象岿然压里闾。","庭下紫荆方秀茂，阶前玉树亦扶疏。","门容驷马于公宅，客佩金鱼吏部庐。","莫使乌衣文彩减，诸郎勤读五车书。"],"title":"贺景高新居"}
