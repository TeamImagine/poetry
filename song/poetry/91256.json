{"author":"释居简","id":91256,"strains":["仄平仄仄平平平，仄仄仄仄平仄平。","平平平平仄平仄，平仄仄仄平平平。","仄平○仄平○○，平平仄仄仄仄平。","平平仄仄仄仄平，平平仄仄○平平。","仄平仄○平仄○，仄平平仄仄仄平。","仄仄平仄仄平平，平平仄仄平平平。"],"paragraphs":["小楼却立青林端，有水有竹仍有山。","微风徐来皱池面，浓翠澹扫开烟鬟。","九冈献状飞蜿蜒，悠然赴壑挽不还。","玄珠湛影不走盘，岚浮雾煖相萦环。","曲阑巧当环抱间，爱山聊复倚曲阑。","亦有零瀣供朝餐，崇朝挂眼双孱颜。"],"title":"翠扫"}
