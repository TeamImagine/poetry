{"author":"吕本中","id":247189,"strains":["仄平仄仄平，仄仄平仄仄。","平平○○仄，平○仄仄仄。","仄○仄平平，仄仄平仄仄。","○○仄仄仄，仄仄仄仄仄。","平平仄仄仄，仄仄平仄仄。","仄○○平仄，仄仄仄仄仄。","○平仄○仄，平仄仄平仄。"],"paragraphs":["道人海上来，访我江外寺。","春风吹行李，飘摇不得住。","手中主人书，足下千里路。","临行请一语，恳款遇外慕。","人生未入道，所至皆旅寓。","急参庭前柏，会取末后句。","相逢与相别，惟此是先务。"],"title":"送宗纪上人归福州"}
