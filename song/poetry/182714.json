{"author":"强至","id":182714,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["独王花天晚自开，群芳臣妾漫争媒。","金刀几度裁云叶，玉席多情向斗魁。","檀口似迎迟日笑，香心肯逐疾风颓。","相君造化春工手，写入新诗意更瑰。"],"title":"依韵奉和司徒侍中安正堂观牡丹"}
