{"author":"刘攽","id":183978,"strains":["平仄仄仄仄，平平平仄○。","平平仄平仄，仄仄仄平平。","平仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平○仄仄，仄仄仄平平。"],"paragraphs":["丘祷亦以久，斋居先筮从。","鸣驺趁残夜，触石会前峰。","箫鼓终椒奠，风霆起蛰龙。","化工轻瞬息，幽贶振舂容。","洒濯埃尘绝，虚凉灏气逢。","小人思学稼，即事喜年丰。"],"title":"陪马守蜀山祷雨"}
