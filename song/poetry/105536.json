{"author":"岳珂","id":105536,"strains":["仄仄平平仄仄平，仄平平仄仄平仄。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["猎猎英声世少双，两年乡国望麾幢。","才猷牛蔡硎初试，笔力龙文鼎独扛。","风节又新唐十道，恩波仍浃禹三江。","澄清何事先经济，尚使尊贤志未降。"],"title":"送乔江州将漕江右  其一"}
