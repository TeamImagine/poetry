{"author":"李儒用","id":98254,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["路入梁州如砥平，登高远目更增明。","霜清木落千山瘦，潦尽江空一水横。","岁稳未宽忧国志，时危转切望乡情。","英雄千载兴王地，孺子堪怜此曳兵。"],"title":"登中梁山  其二"}
