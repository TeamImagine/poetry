{"author":"陆游","id":33402,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["暑雨萧萧滴夜长，晓窗探借九秋凉。","金荷浅酌闲传酒，银叶无烟静炷香。","舒雁且为賖死计，鸣鸠便欲策勲忙。","散人亦未全无事，枕籍琴书满一床。"],"title":"久旱忽大雨凉甚小饮醉眠觉而有作"}
