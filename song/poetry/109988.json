{"author":"刘克庄","id":109988,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["身已深藏畏俗知，客来邻曲善为辞。","偶弹冠起成何事，径拂衣归自一奇。","村饮妇常留烛待，山行童亦挟书随。","明时性学尤通显，却悔从初业小诗。"],"title":"偶赋"}
