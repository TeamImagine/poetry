{"author":"董嗣杲","id":154571,"strains":["平平仄仄仄，平仄平仄平。","○仄仄仄平，仄○平平○。","仄平平仄平，平平仄仄平。","○平仄平平，仄仄○仄平。","仄平仄平？，平仄仄仄平。","平平仄平平，○仄仄仄平。","○平仄仄仄，平仄平仄平。","仄平仄仄仄，仄仄平平平。","平仄仄平平，仄平仄平平。","仄平仄仄平，仄仄仄仄平。","仄平平平仄，平平仄○平。","仄仄平平平，仄仄平仄○。"],"paragraphs":["龙宫蕴特异，精祷通万灵。","昭著二百年，锡封専朝廷。","去年偕宰公，投诚涕欲零。","驱车入松扉，雨势如建瓴。","仰髙迓灵昐，云敛不暂停。","烟沉瀑声凉，分坐瀑外亭。","从兹感佑助，争谓胸百铭。","治任亦已速，洁谢资芳馨。","缄素展真忱，要终寄冥冥。","愿恢溥济功，致此百里宁。","夜披东堂集，孤灯炯深青。","朗诵神之聪，壁落山鬼听。"],"title":"洁牲谢响应龙庙予不及往"}
