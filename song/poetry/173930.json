{"author":"曾巩","id":173930,"strains":["仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["世间遗草三千首，林下荒坟二百年。","信矣辉光争日月，依然精爽动山川。","曾无近属持门户，空有乡人拂几筵。","顾我自惭才力薄，欲将何物吊前贤。"],"title":"谒李白墓"}
