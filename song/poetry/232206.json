{"author":"李彭","id":232206,"strains":["仄平仄平平仄仄，○仄仄○平仄平。","平平仄仄仄平平，平平仄仄平平平。","○平仄平仄仄○，平平仄平平仄平。","平平仄仄仄仄仄，仄○仄仄仄仄平。","仄仄仄平仄平仄，仄○○仄平仄平。","仄平平仄仄平仄，仄平○仄仄平平。"],"paragraphs":["远公得名喧宇宙，如意举堕渠不知。","何为歗聚野狐群，依经解义真成痴。","柴桑老翁挽不留，篮舆醉冲烟霭归。","由来却具一只眼，社中不着谢客儿。","白业许时露消息，鼻观参取初自谁。","饮光微笑总为此，至今留与后人疑。"],"title":"题伯时画莲社图"}
