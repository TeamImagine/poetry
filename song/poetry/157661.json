{"author":"韩维","id":157661,"strains":["平平仄平平，仄仄仄平仄。","平平平平○，仄仄仄平仄。","平平仄平仄，仄仄平仄仄。","仄平平仄平，仄仄平平仄。","仄平○平仄，仄仄仄○仄。","仄仄平平平，平平○仄仄。"],"paragraphs":["人生苦炎歊，我所得萧爽。","乔林无纤穿，好鸟不停响。","冯轩纵遐瞩，万象归一掌。","道心流水闲，世事浮云往。","岂同中林士，所乐在膏壤。","寄语同心人，金鳞当透网。"],"title":"次韵和崔朝散西湖避暑"}
