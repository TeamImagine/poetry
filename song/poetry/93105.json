{"author":"刘宰","id":93105,"strains":["仄仄仄，平仄平。","○平仄仄平平平，仄仄仄平平仄平。","仄平仄，仄仄平。","仄仄仄，平平仄。","平仄仄仄平平仄平仄仄。","仄○平仄平仄○，仄仄平平仄平仄。","仄平仄，仄平仄，○仄仄平平仄仄。","○平平仄仄平平，平平仄仄平平平。","仄平仄仄平仄仄，仄平仄仄平平平。","仄仄仄，平○仄，仄仄○○仄平仄。","仄平平仄○仄平，仄仄平平平仄仄。"],"paragraphs":["市有虎，毋妄言。","当关虎士森戈鋋，市上一呼人驾肩。","虎虽猛，那得前。","市有虎，言非妄。","君不见左冯诸邑天下壮。","斧斤声断林壑空，猛虎通衢恣来往。","食人肉，饮人血，沈痛积冤何可说。","凝香堂上紫烟浮，风流太守忧民忧。","一朝下令开信赏，藉皮枕骨弥山丘。","虎已灭，人患绝，夜永犹闻泣幽咽。","泰山之侧如可居，子后夫前甘死别。"],"title":"猛虎行"}
