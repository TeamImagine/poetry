{"author":"沈辽","id":189367,"strains":["仄仄仄仄平，○仄仄平仄。","平仄仄平平，仄平平平仄。","仄平仄仄○，平平平仄仄。","平平仄仄平，仄平仄仄仄。","仄○仄平平，仄○仄仄仄。","平○仄平仄，平仄仄仄仄。","平○仄平平，○仄仄仄仄。","仄仄平平平，平仄平平仄。"],"paragraphs":["少小负不羁，长大好丘壑。","天事与人为，信哉何寥廓。","乃知戛戛行，皆为名所缚。","宁为琐琐人，有非利所攫。","至行本无为，俗论自美恶。","强行或颠沛，终始岂亿度。","朱张信吾师，王贡不可作。","咄咄辕门驹，毋以吾斟酌。"],"title":"杂诗  其五"}
