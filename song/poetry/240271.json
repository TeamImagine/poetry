{"author":"周紫芝","id":240271,"strains":["平平仄仄平，仄仄平仄仄。","平平平仄平，平仄仄仄仄。","仄平仄○平，平平仄平仄。","仄仄仄平平，仄仄仄平仄。","平平仄平平，○仄仄平仄。","平平仄仄平，仄仄仄仄仄。","平平平仄仄，仄仄仄平仄。","仄○仄平平，仄仄仄仄仄。","仄平仄平仄，仄仄○仄仄。","仄仄仄平仄，仄仄平仄仄。","仄仄○○○，仄仄仄仄仄。","○○仄平平，平平仄平仄。","仄仄平仄平，仄仄平仄仄。"],"paragraphs":["圩氓筑败圩，饱腹无粟菽。","强扶南亩犁，辛苦望一熟。","插秧在中田，秋来半黄绿。","白雨忽翻盆，积潦啮圩腹。","波头卷春雷，汹涌裂坤轴。","仓皇未出门，白水已半屋。","攀椽栖木杪，寝饭杂鹅鹜。","客行舣孤舟，系缆怯水宿。","叩门乞灯火，父老迎我哭。","我亦一酸鼻，软语聊抚祝。","老稚且相收，慎勿辄弃逐。","行看散陈红，官仓有余粟。","救尔无远谋，每饭惭食肉。"],"title":"圩氓叹"}
