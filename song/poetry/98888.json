{"author":"华岳","id":98888,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄仄平平仄平。","平仄仄平平仄仄，仄平仄仄仄平平。"],"paragraphs":["归心夜半已飞扬，唤仆吹灯促晓妆。","鸡翅拍斜茅店月，马蹄剜破板桥霜。","二陵万里埋荆棘，十庙百年生稻粱。","安得有臣如祖逖，慨然击楫誓江长。"],"title":"早行述怀"}
