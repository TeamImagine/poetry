{"author":"方回","id":148272,"strains":["平平仄仄仄平平，平仄平平仄仄平。","仄仄平仄平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["天回地转事云轮，湖葑山榛色渐陈。","坠珥遗钿如隔世，欹楼倾榭最愁人。","一钱物变千钱直，十户民惊九户贫。","犹有沙河塘上路，卖花声作旧时春。"],"title":"涌金门城望五首  其三"}
