{"author":"释文珦","id":134186,"strains":["仄仄仄平○，仄平平仄仄。","平仄仄○平，平仄平仄仄。","平○平平平，平仄平仄仄。","平平仄平平，仄仄仄仄仄。","平平仄○仄，平仄仄平仄。","仄平仄仄仄，仄○○○仄。","仄仄○仄平，仄平仄平仄。","仄仄平平仄，仄仄平仄仄。"],"paragraphs":["古道久沦丧，世涂堪痛哭。","鸾凤尽收声，豺虎方择肉。","君从东方来，求我山北谷。","君容一何臞，我发日已秃。","衰残两如此，宁不感心目。","又还别我去，后期难重卜。","握手临路岐，赠言以为祝。","一祝宜强饭，二祝宜避俗。"],"title":"赠别"}
