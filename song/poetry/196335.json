{"author":"张舜民","id":196335,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["越客思归黯不平，闲持长笛写秦声。","羡君气海如斯壮，博我词锋莫敢争。","江上梅花开又落，陇头流水咽还惊。","岂知不寐鳏鱼眼，独坐山堂对月明。"],"title":"和喻明仲马上吹笛"}
