{"author":"王十朋","id":25116,"strains":["平平平仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。","仄仄平平仄平仄，仄平平仄仄平平。"],"paragraphs":["贤关今日阳司业，家在白蘋溪上州。","笔下波澜含震泽，胸中意气属清流。","弁山叠拜南金赠，泉岭远蒙明月投。","老矣惟公独青眼，一言褒惜胜封侯。"],"title":"林黄中少卿出守吴兴芮国器司业以诗送之有今日桐城王刺史异时遗爱在吾州句用韵寄二公  其二"}
