{"author":"白居易","id":15954,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["穷阴急景坐相催，壮齿韶颜去不回。","旧病重因年老发，新愁多是夜长来。","膏明自𦶟缘多事，雁默先烹为不才。","祸福细寻无会处，不如且进手中杯。"],"title":"岁暮"}
