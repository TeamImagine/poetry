{"author":"楼钥","id":67523,"strains":["平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["车辙长多长者临，相过肯笑席门深。","寒暄固有三分话，臭味还倾一寸心。","客至自应闲不厌，年来寖觉老难禁。","应酬既了无余事，面壁何妨学少林。"],"title":"次韵十诗 见客"}
