{"author":"俞德邻","id":152999,"strains":["平平○平仄，仄仄平仄仄。","平仄平平仄，仄仄平仄仄。","仄平仄仄平，平平平平仄。","平平仄仄平，平平仄仄仄。","平平仄平平，仄○平平仄。","仄平仄仄○，平仄仄平仄。"],"paragraphs":["迢迢长安道，古堠双复只。","游子辞家去，去去何所适。","素商昔转玄，朱羲今由白。","悠悠世路艰，江湖虎豹宅。","杨朱泣途穷，鲁叟悲麟获。","愿言弛负担，归与慰岑寂。"],"title":"古意五首  其一"}
