{"author":"陈润道","id":172661,"strains":["平平仄○○仄平，平仄平仄仄仄平。","仄仄仄仄仄平○，○平仄仄平平○。","仄平平平○平仄，仄仄○平仄平仄。","仄平仄仄仄仄平，仄平仄平平平平。","平平仄仄平平仄，仄仄平○仄平仄。","平平○仄仄平平，仄仄平平平仄仄。","仄平仄平仄仄仄，仄仄平平仄○仄。","平平平平仄平仄，仄仄仄仄平仄仄。","仄仄仄平平○平，仄平仄仄平仄平。"],"paragraphs":["吴民嗜钱如嗜饴，天属之爱亦可移。","养女日夜望成长，长成未必为民妻。","百金求师教歌舞，便望将身赡门户。","一家饱暖不自怜，傍人视之方垂涎。","朱门列屋争妍丽，百计逢迎主人意。","常时疏弃自悲啼，一旦承恩多妒忌。","古人怕为荡子妇，夜夜孤眠泪如雨。","今人甘为贵人妾，得意失意花上月。","荡子不归宁空房，主人喜怒多不常。"],"title":"吴民女"}
