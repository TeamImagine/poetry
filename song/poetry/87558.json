{"author":"韩淲","id":87558,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平仄仄平。"],"paragraphs":["句句芳华字字香，章泉巨擘意深长。","为渠力挽抉云汉，与众争光扫秕糠。","每以成章能脍炙，孰于行卷敢权量。","南池自是风流地，波撼水村荷气凉。"],"title":"赵推官诗卷昌甫数称许之"}
