{"author":"吴融","id":32412,"strains":["仄仄平平仄，平平仄仄平。","仄平○仄仄，平仄仄○平。","仄仄○平仄，平平仄仄平。","平平平仄仄，平仄仄平平。","仄仄○○仄，平○仄仄平。","平平平仄○，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄○平仄，平平？仄平。","平平○平仄，○仄○平平。"],"paragraphs":["住处方窥宋，平生未嫁卢。","暖金轻铸骨，寒玉细凝肤。","妒蝶长成伴，伤鸾耐得孤。","城堪迷下蔡，台合上姑苏。","弄眼难降柳，含茸欲鬬蒲。","生凉云母扇，直夜博山炉。","翡翠交妆镜，鸳鸯入画图。","无心同石转，有泪约泉枯。","猿渴应须见，鹰饥秪待呼。","银河正清浅，霓节过来无。"],"title":"即席十韵"}
