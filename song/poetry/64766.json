{"author":"章甫","id":64766,"strains":["平平平仄平平平，平平仄仄平仄平。","平平平仄仄仄仄，平仄仄仄○仄平。","仄平仄平仄平仄，平仄平平仄平仄。","○○平仄仄平平，仄仄平平仄平仄。","仄平平仄平平平，仄平仄平平仄平。","仄平平仄仄平仄，仄仄平仄平平平。","平平平仄平平仄，平平○平仄平仄。","平○○仄仄平平，仄仄仄平平仄仄。"],"paragraphs":["田家禾黍方登场，枯桑索索天雨霜。","黄花篱落尚可醉，今我不乐思武昌。","武昌使君半年别，前日书来慰愁绝。","相思为我作西亭，徙倚阑干只明月。","大材开府何优游，政声日随江水流。","赐金增秩未为宠，咫尺丹诏催归辀。","灯前春雨同挥翰，南风吹船著淮岸。","云间过雁唤愁生，短褐饭牛歌夜半。"],"title":"寄赵鄂州"}
