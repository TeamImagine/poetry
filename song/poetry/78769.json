{"author":"陈藻","id":78769,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["场屋悠悠四十年，这回弄镜已华颠。","也知枯木春稀到，却想寒灰火复燃。","高尚难攀生有累，往来莫厌喜随缘。","伤心自是离乡客，几度因归上墓田。"],"title":"甲子应举"}
