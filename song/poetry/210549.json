{"author":"杨亿","id":210549,"strains":["仄仄仄平平仄平，仄平平平仄平平。","平平平仄仄仄仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["旧住赤城华顶峰，桂岩芝崦白云重。","弥天曾共习凿齿，入洛因寻陆士龙。","寒烛伴吟经腊雪，雨花开讲过晨钟。","浮沤一念归心起，本寺房前见偃松。"],"title":"廉上人归天台"}
