{"author":"刘克庄","id":115791,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["仲秋鸠僝迄穷冬，钜丽依稀似蔡公。","濡足几年通国病，肯心一片有谁同。","人言此庆锺双凤，天落其成见两虹。","不是坡仙捐宝带，此桥安得往来通。"],"title":"次韵竹溪中书重修县桥二首  其二"}
