{"author":"韩愈","id":10155,"strains":["仄仄○平仄，平平仄仄平。","仄平平仄仄，平仄仄平平。","仄仄平○仄，平平仄仄○。","平平平仄仄，仄仄仄平平。","仄仄平平仄，平○仄仄平。","平平仄仄○，仄仄仄平平。"],"paragraphs":["鸟有偿冤者，终年抱寸诚。","口衔山石细，心望海波平。","渺渺功难见，区区命已轻。","人皆讥造次，我独赏专精。","岂计休无日，惟应尽此生。","何惭刺客传，不着报雠名。"],"title":"学诸进士作精卫衔石填海"}
