{"author":"俞德邻","id":153300,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["昔年烽火隔江津，指痛呻吟夜彻晨。","旁置万家空有冢，禄营三釜已无亲。","鸾回紫诰承恩旧，牛卧青冈卜兆新。","送死养生无一憾，老怀缘此重沾巾。"],"title":"后平叔母夫人挽辞二首  其二"}
