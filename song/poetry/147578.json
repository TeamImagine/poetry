{"author":"方回","id":147578,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["纸色光新耸坏棂，履声松脆兀闲庭。","饥禽啐砌留奇迹，枯树拏空失丑形。","早与花根添麹糵，可容画手著丹青。","溪西冻瀑融晴滴，欲问岩僧借净瓶。"],"title":"雪后小园"}
