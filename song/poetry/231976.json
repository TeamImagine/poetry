{"author":"李彭","id":231976,"strains":["仄仄平仄平，仄仄平平平。","平○平平仄，仄仄仄平平。","平平仄平仄，仄仄仄仄平。","平平仄平仄，平平仄仄平。"],"paragraphs":["札札寒女机，织素工流黄。","何如风尘外，翠袖倚修篁。","幽居渺天末，肯傍霍卫墙。","饔人解鼋处，谁能染指尝。"],"title":"庆上人以再闻诵新作突过黄初诗为韵作十诗见寄次韵酬之  其一○"}
