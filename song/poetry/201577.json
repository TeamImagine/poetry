{"author":"彭汝砺","id":201577,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["野寺幽幽隠翠岚，山川形势尽东南。","吟随野竹吾怀惬，醉啜溪泉此意堪。","乐事难并真可惜，登高能赋亦曾谙。","游从欲尽林间胜，雨气浑浑满古潭。"],"title":"尝约谊父同游龙泉奔走失期故作是诗奉和元韵"}
