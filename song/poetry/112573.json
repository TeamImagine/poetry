{"author":"柳开","id":112573,"strains":["仄仄平平平，平平仄仄。","平○仄仄平，平平仄仄。","平仄仄平平，平平仄仄。","仄平平仄平，○平仄仄。","仄仄平平平，平○仄仄。","平○仄平平，仄平平仄。","平仄平平平，○仄仄仄。","仄仄仄平平，平平仄仄。","平平仄平平，平仄仄仄。","平平仄平平，仄仄仄仄。","平○仄平平，平○平仄。","仄平平仄平，平平仄仄。","平仄○平平，仄仄平仄。","仄平○○平，仄平仄仄。","仄平仄仄平，仄平平仄。","平平平仄平，平平平仄。","仄仄仄仄平，平平仄仄。"],"paragraphs":["彼美袁姬兮，柔芳懿懿。","瑶沈蕣瘁兮，追惟弗洎。","阴质弱卑兮，资阳望贵。","寿康攸遂兮，夭愆所利。","北塞南荒兮，偕行万里。","宁期不修兮，溘然而逝。","奔服勤劬兮，丧尔母子。","恫毒我怀兮，摧伤骨髓。","高旻孔仁兮，皇适予委。","明知有生兮，亦必有死。","无如奈何兮，情思冈已。","倏焉胡往兮，音容莫寄。","余玩遗香兮，忍孰为视。","桂山崭崭兮，翠攒若指。","曷能可忘兮，我心于此。","西流之日兮，东流之水。","瞬息一去兮，终天远矣。"],"title":"袁姬哀辞"}
