{"author":"陆游","id":36412,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["许国区区不自胜，秋风空羡下鞲鹰。","青云夜叹初心误，白发朝看一倍增。","积愤有时歌易水，孤忠无路哭昭陵。","头颅自揣今如此，尚欲闲寻紫阁僧。"],"title":"遣怀"}
