{"author":"白居易","id":15291,"strains":["仄平○仄仄，仄仄仄平平。","仄仄平仄仄，平平仄平○。","仄仄仄仄仄，平平仄仄平。","平平仄仄仄，仄仄平平平。","仄仄仄平仄，仄平平仄○。","○仄仄仄仄，仄平○仄平。","仄仄○平仄，仄平平仄○。","仄仄仄仄仄，仄平平仄平。"],"paragraphs":["鸟鸣庭树上，日照屋檐时。","老去慵转极，寒来起尤迟。","厚薄被适性，高低枕得宜。","神安体稳暖，此味何人知。","睡足仰头坐，兀然无所思。","如未凿七窍，若都遗四肢。","缅想长安客，早朝霜满衣。","彼此各自适，不知谁是非。"],"title":"晏起"}
