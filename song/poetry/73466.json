{"author":"赵蕃","id":73466,"strains":["平平仄平平，仄平平平仄。","平平仄平仄，仄仄○仄○。","仄○仄○平，平仄仄仄仄。","○平仄平平，仄仄仄仄仄。","平平仄平平，平仄仄平仄。","○平仄仄○，仄仄平仄仄。","仄○仄平平，○仄仄平仄。","○平平平仄，仄仄仄仄○。","仄仄仄仄○，仄仄仄○仄。"],"paragraphs":["平生施迂斋，剧谈高安郡。","山川固清远，得士且韵胜。","就中拔其尤，游子盖袖领。","长哦唱酬诗，使我醉复醒。","前年客游杭，冰雪滞归{舟定}。","相逢逆旅间，一笑交已定。","近闻寄书来，谆复问名姓。","如公真骐骥，顾我乃下乘。","岁晚傥不遗，庶几望三径。"],"title":"顷见迂斋谈游子明不容口且诵其诗恨未遂倾盖之愿前年一见既慰我心所恨俱匆遽不得款语近过迂斋闻寄书又复访问死生顾屏窜林壑逃死无日何以辱盛意如此辄成一诗奉寄"}
