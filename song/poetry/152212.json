{"author":"方一夔","id":152212,"strains":["平平仄仄仄仄平，平平仄仄○平平。","平平平平平仄仄，平仄○仄平平平。","仄○○平平仄仄，仄仄平仄平○平。","○平仄仄仄仄仄，平仄仄○○平平。","平平仄平仄○仄，○仄仄仄平平平。","平平平仄仄仄仄，平仄仄仄平平平。","仄平平○仄平仄，仄仄仄仄○平平。","平○仄平仄仄○仄仄，平平仄仄平平平。","平平平仄○仄仄，仄平平仄仄仄平。","仄平平仄仄仄仄，仄仄仄仄○○平。","平平仄仄平仄仄，仄○仄仄平仄仄仄平。","平平仄仄仄仄仄，○仄仄仄平○平。"],"paragraphs":["书生事业窘一门，穷年独处三家村。","蟾蜍爬沙鞭不走，无力号叫排天阍。","曩闻将军狂可撼，往舍窠臼窥其藩。","谰言稗说不暇择，谈笑抵当如优髠。","诸公义财涩且薄，颇乐软熟憎嚣烦。","今君穷饿坐百巧，安肯挟册媒朝昏。","试探囊中秘花术，勇决不待中宵奔。","吾闻武侯暗得司马法，平沙散布风云屯。","多时奇杰了不悟，后来知者靖与温。","子今持此说性命，祸福出口如澜翻。","文章不作杯水直，不如薄艺随我两脚跟。","滔滔世驾不可挽，行矣与汝倾离尊。"],"title":"表甥何云峤舍馆而语游于其行赠之以诗"}
