{"author":"王迈","id":107659,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["吾爱清源徐茂功，声名捷出日方东。","高尻下首纷余子，屈指论心几钜公。","我定斯文宜馆阁，人言科目滞英雄。","直须一举魁天下，方快鹏程万里风。"],"title":"游温陵得未第之士四人作四爱诗 赠茂功茂叔"}
