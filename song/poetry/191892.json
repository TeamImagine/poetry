{"author":"郭祥正","id":191892,"strains":["仄○仄仄○平仄，平平平平仄平仄。","平平平平仄仄平，平平仄仄○平仄。","仄平仄仄仄平平，平仄平平仄○仄。","平平平仄平仄平，仄仄○平仄平仄。","仄仄○平仄仄平，平平平仄平平仄。","仄仄平平仄○平，仄仄平平仄平仄。"],"paragraphs":["太行积雪三千尺，浑河连天厚冰塞。","天台词人不畏寒，携家直赴并州北。","越罗蜀锦置筐箱，狼帽毡裘付妻息。","边城虽道无战尘，塞草从来少春色。","马上题诗泣鬼神，何时归奏平戎策。","我欲为书叩相阍，唤取斯人侍君侧。"],"title":"送方奉议倅保德"}
