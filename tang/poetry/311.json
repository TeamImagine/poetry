{"author":"尚宫宋氏若宪","id":311,"strains":["平仄平平仄，平平○仄平。","仄平○仄仄，仄仄仄平○。","仄仄平平仄，平平仄○○。","仄平平仄仄，仄仄仄平平。","平仄平○仄，○平仄仄平。","仄平平仄仄，仄仄仄平平。"],"paragraphs":["端拱承休命，时清荷圣皇。","四聪闻受谏，五服远朝王。","景媚莺初啭，春残日更长。","命筵多济济，盛乐复锵锵。","酆镐谁将敌，横汾未可方。","愿齐山岳寿，祉福永无疆。"],"title":"奉和御制麟德殿宴百官"}
