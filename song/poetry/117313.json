{"author":"释元肇","id":117313,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["寒漏时闻一两声，夜窗危坐对孤檠。","半千里外无家客，十五年前旧月明。","世事萧萧黄叶下，交情汩汩白鸥惊。","市人应笑疏狂甚，莫怪庞公不入城。"],"title":"霜夜有感"}
