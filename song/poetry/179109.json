{"author":"苏颂","id":179109,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["廷尉咨贤佐谳刑，辟书连上得翘英。","时推黄霸持平久，众伏兒宽定奏成。","尺竹泛疑资审劾，惠文弹治要详精。","从来法吏多阴德，勉务哀矜助圣明。"],"title":"送句判官赴大理详断"}
