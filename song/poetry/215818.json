{"author":"张耒","id":215818,"strains":["仄仄平仄仄，平平仄平○。","○平仄仄仄，仄仄仄仄平。","平仄仄仄仄，平平○仄○。","仄仄○仄平，平平仄平平。","仄仄平○平，平平平仄平。","仄仄平仄平，仄仄仄仄平。","仄仄仄○仄，仄平平仄平。","平平仄平仄，仄仄平平平。"],"paragraphs":["足蹑青玉磴，跻攀不知劳。","回头瞰木杪，始觉所历高。","孤鸟去灭没，奔溪深怒号。","白日当画梁，青云送微飚。","坐久神虑平，微凉清骨毛。","但警尘垢容，俯仰近赤霄。","古壁有遗字，昔人嗟寂寥。","南风不知暑，古木常萧萧。"],"title":"上方"}
