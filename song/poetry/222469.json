{"author":"邹浩","id":222469,"strains":["仄仄平平仄仄平，仄平仄仄仄平平。","仄平仄仄平平仄，平仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四望山头老比丘，笑他思大浪经由。","巧将三十三天好，都向青云青处收。","金翅远投云际歇，银河低遶砌边流。","高高更有堪行路，骑取沩山水牯牛。"],"title":"妙高亭"}
