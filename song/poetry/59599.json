{"author":"陈造","id":59599,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["饱食频频祇鸒斯，可堪迅景隙驹驰。","不逢犹是桐为弩，当价胡宁菌作芝。","天籁寂时三弄笛，楚山穷处四愁诗。","将坛可复宜衰病，此柄须君为主持。"],"title":"再次韵二首  其一"}
