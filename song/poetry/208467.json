{"author":"曹仁海","id":208467,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["临风眺远夕阳开，雁阵横江一送哀。","为感千秋森棨戟，不知何处是蓬莱。","谪仙豪放空余韵，小杜风流擅治才。","数点烟波今古思，尊前黄菊几低徊。"],"title":"和王微之使君齐山怀古韵"}
