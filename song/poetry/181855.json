{"author":"郑獬","id":181855,"strains":["仄仄平平平仄仄，仄平仄仄仄平平。","仄平仄仄仄平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三百年来无作者，杜陵气象久焦干。","纵吟一夜鬼神哭，开卷满天星斗寒。","浑脱无踪宜造化，尘泥有意污波澜。","伤怀刻句无人会，寄与江南庾信看。"],"title":"酬卢载"}
