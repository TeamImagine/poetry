{"author":"李纲","id":242811,"strains":["仄平平平仄，平仄仄平平。","平○仄平仄，平仄仄仄平。","仄仄平仄平，仄平仄平平。","平平仄平平，仄仄仄○平。","平平仄平平，仄仄仄仄○。","仄仄仄平仄，平平○○平。","○平仄平仄，仄仄平平平。","仄仄仄仄仄，仄仄平平平。","平平仄仄仄，平仄仄平平。","○仄平仄仄，仄平仄平平。"],"paragraphs":["我家梁谿傍，门对九龙山。","山中有幽趣，游息可忘年。","陆子泉最甘，次之即龙渊。","余波作梁谿，可溉万顷田。","公垂读书堂，古屋尚数间。","我欲隐山下，诛茅占其前。","疏泉凿池沼，植竹来云烟。","纵目望震泽，策杖登山巅。","神游八极表，心迹两超然。","更结莲社侣，远追竹林贤。"],"title":"和陶渊明归田园六首  其一"}
