{"author":"王之望","id":16947,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["早岁英声已绝尘，暮年高节更殊伦。","绛帷久擅诗书乐，朱邸频酾酒醴醇。","不许功名书竹帛，祇将文行照簪绅。","乡邻若欲存遗范，祭社端宜配古今。"],"title":"挽张直讲"}
