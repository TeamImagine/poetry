{"author":"张景修","id":196646,"strains":["仄仄平平平仄平，仄平平仄仄平平。","平平平平平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["九锁山中多隠仙，洞门终古掩云烟。","茶生东坞偏迎日，松老西巌不记年。","翠箬久藏千岁药，碧池深纳半山泉。","苍崖纵使秦驱得，未信能移一柱天。"],"title":"游九锁山"}
