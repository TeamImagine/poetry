{"author":"曾兴宗","id":77534,"strains":["仄平平仄仄，仄仄仄仄平。","仄仄平平仄，仄仄平仄平。","平平仄仄平，平仄平○平。","平平仄平仄，仄仄平平平。","平○仄仄仄，仄仄平仄平。","仄○仄仄平，平平平平平。","仄仄仄仄仄，仄仄平仄平。","仄仄仄平平，仄仄平平平。","仄仄○仄仄，仄仄○仄平。"],"paragraphs":["渭川千亩竹，可比万户侯。","我有筼筜谷，此岂为食谋。","南山与北山，清绝真胜游。","飞泉助萧爽，怪石添清幽。","娱亲自足乐，捧檄良可羞。","日从抱节君，崎岖经林丘。","有酒对尔酌，得句为尔讴。","共结岁寒心，肯学炎凉俦。","笑指亲密友，不独王子猷。"],"title":"筼筜谷"}
