{"author":"徐铉","id":558,"strains":["平仄平平仄仄平，仄平平仄仄平平。","平平仄仄平平仄，仄仄仄平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["秋暮天高稻穟成，落星山上会诸宾。","黄花泛酒依流俗，白发满头思古人。","岩影晚看云出岫，湖光遥见客垂纶。","风烟不改年长度，终待林泉老此身。"],"title":"九日落星山登高"}
