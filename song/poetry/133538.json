{"author":"陈仁玉","id":133538,"strains":["平平平平仄仄平，○平仄仄平平平。","平仄仄仄平平仄，平仄仄仄平○平。","仄仄平仄仄仄○，平平仄仄平平○。","仄平仄平仄仄平，平○○仄○仄○。","仄仄平仄○平平，仄平仄仄○平平。","仄仄平仄仄仄平，平平平仄平平平。","仄平平仄平○平，平平仄○仄仄平。","仄平平仄仄仄平，平平？？平平平。","平平平仄平仄平，平平仄仄平仄平，仄平仄仄平平平。"],"paragraphs":["仙之来兮驾五龙，霓旌绛节泠然风。","谁欤擘脯金盘供，垂要绿发颜如童。","五百余载一瞬中，蓬莱水浅来何从。","蔡翁得鞭与道通，云间遗臼堕半空。","九井丹液藏甘潼，赤明浩劫传无穷。","坐阅成坏此故宫，宫前山色知仙踪。","月明笙鹤归长松，修身洁行傥可逢。","屑然为我达帝聪，流杯□□袪盲聋。","卿云甘露常岁丰，神仙岂必私此躬，八荒寿域仙之功。"],"title":"步虚歌"}
