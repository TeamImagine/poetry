{"author":"王维","id":53695,"strains":["仄仄○平仄仄平，平平仄仄仄平平。","平平仄仄平平仄，仄仄平○仄仄平。","平平仄仄○平仄，仄仄平平仄○平。","○仄平平平○仄，平平仄仄仄平平。"],"paragraphs":["汉主离宫接露台，秦川一半夕阳开。","青山尽是朱旗绕，碧涧翻从玉殿来。","新丰树里行人度，小苑城边猎骑回。","闻道甘泉能献赋，悬知独有子云才。"],"title":"和太常韦主簿五郎温汤寓目之作"}
