{"author":"许景衡","id":230386,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["缥缈三山海上州，登临便觉压鳌头。","风云出没千寻塔，烟雨溟蒙几叶舟。","嶷嶷朱颜方照日，萧萧霜鬓独惊秋。","人间荣悴何须较，且把吟笺敌酒筹。"],"title":"和侄邦彦登道山亭诗"}
