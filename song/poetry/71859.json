{"author":"彭龟年","id":71859,"strains":["平○仄平平，仄仄○仄平。","仄仄○仄平，○平○○平。","仄平平仄平，仄仄仄仄○。","仄平仄仄仄，仄仄平仄○。","平仄仄仄仄，仄仄仄○平。","仄仄仄仄平，仄仄平仄平。","平○仄仄平，平平仄平平。","仄仄仄仄仄，仄仄仄仄○。","仄平平仄平，○○仄仄平。","平平○仄仄，平仄平平平。","仄平平仄仄，○仄仄仄平。","仄仄仄仄平，○仄○○仄。"],"paragraphs":["吾闻读书人，惜气胜惜金。","累累如贯珠，其声和且平。","忽然低复昂，似绝反可听。","有时静以默，想见䌷绎深。","心潜与理会，不觉咏叹淫。","昨夕汝读书，厉响惊四邻。","方其气盛时，声能乱狂霖。","倏忽气已竭，口亦遂绝吟。","体疲神自昏，思虑那得清。","安能更隽永，温故而知新。","永歌诗有味，三复意转精。","勉汝讽诵余，且学思深湛。"],"title":"读书吟示铉"}
