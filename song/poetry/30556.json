{"author":"李流谦","id":30556,"strains":["平仄仄平仄，平平仄平○。","平平仄○仄，仄平仄平平。","平平仄仄平，平平仄平平。","仄○仄平仄，仄平平平平。","仄平○仄平，仄仄仄仄平。","仄平仄仄仄，仄仄平仄○。","平○仄平平，仄仄平平平。"],"paragraphs":["人道孝为大，斯言俗之砭。","簪緌颡犹泚，乃能出闺帘。","逶迤竟潜通，姑慈霁霜严。","老禅入宵梦，薄云为之歼。","浄心正觉成，妙解脱妄粘。","宝莲托浄质，此理遥已占。","君看数珠轮，此句吾为拈。"],"title":"挽沈夫人"}
