{"author":"江朝卿","id":171521,"strains":["仄仄○平仄，○平仄仄平。","仄平平仄仄，仄仄仄平平。","○仄平○仄，平平仄仄○。","仄平平仄仄，仄仄○平平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。"],"paragraphs":["两世吟边友，分携二纪余。","独怜身老去，及见顶圆初。","闲昼烹茶数，炎天入定疏。","久依莲社泊，晤语胜邻居。","括州尊宿后，学业贯儒缁。","自说先师笔，曾抄谬客诗。","石蒲抽水上，树蔓与云垂。","何处风埃滚，无营不用知。"],"title":"喜逢灵江赟禅师"}
