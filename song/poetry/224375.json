{"author":"洪朋","id":224375,"strains":["仄平仄平平，仄平仄平仄。","平平仄平平，平平仄平仄。","平平平仄○，仄仄仄仄仄。","平平仄仄仄，？仄○仄仄。","○平仄仄平，平仄平平仄。","仄平仄平○，○仄仄平仄。","仄○仄平平，仄平平仄仄。","平仄仄仄平，平平仄平仄。"],"paragraphs":["戒徒事晨征，肃舲逗江浒。","屯云蔽寒岑，冲飙卷秋浦。","波惊飞橹妨，景短执引阻。","垂堂戒曩哲，矧乃将恐惧。","长年告我还，风力方轩举。","恍疑柳车张，犹认鹭缞聚。","蹙浪郁飞翻，涌烟迷处所。","江水日夜流，何由赏心晤。"],"title":"送潘端州出殡以风甚渡江中流而不济有作"}
