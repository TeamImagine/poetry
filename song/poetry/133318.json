{"author":"郑玠","id":133318,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["灵迹曾传葛稚川，至今丹灶尚依然。","谁云碧海三山岛，别是朱明一洞天。","龙出玉京成往事，鹤来华表是何年。","尘埃勿叹空回首，到得仙山亦有缘。"],"title":"丹灶"}
