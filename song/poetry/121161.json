{"author":"白玉蟾","id":121161,"strains":["仄仄平平仄仄平，仄平平仄仄平平。","仄平平仄平平仄，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["古塔寒龛几岁华，粥鱼斋鼓响岩丫。","满湖春水浸明月，一带晚山横彩霞。","石鹿至今空卧草，金鹅终不再衔花。","寥寥此意无人委，欲界无禅果是耶。"],"title":"谒鹅湖大义禅师"}
