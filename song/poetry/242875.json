{"author":"李纲","id":242875,"strains":["○平仄仄平○平，仄仄仄仄平平平。","仄平仄仄仄仄仄，仄仄仄仄平平平。","平平仄仄仄平仄，仄仄仄仄平平平。","平平仄仄仄平仄，仄仄仄平平仄平。","平平平平仄平仄，仄○平仄○？平。","仄平仄仄仄平仄，仄仄平仄平○平。","○平仄仄平仄仄，○仄平仄平平平。"],"paragraphs":["昭君自恃颜如花，肯赂画史丹青加。","十年望幸不得见，一日远嫁来天涯。","辞宫脉脉洒红泪，出塞漠漠惊黄沙。","宁辞玉质配夷虏，但恨拙谋羞汉家。","穹庐腥膻厌酥酪，曲调幽怨传琵琶。","汉宫美女不知数，骨委黄土纷如麻。","当时失意虽可恨，犹得千古诗人夸。"],"title":"明妃曲"}
