{"author":"安稹","id":181606,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["升山游罢到贤沙，松桧阴中一境赊。","自愧簪缨趋仕路，翻怜泉石属僧家。","寻穷越国真仙迹，见尽闽封好物华。","幸接凭熊拥千骑，红旌归去照残霞。"],"title":"飞来山"}
