{"author":"张舜民","id":196243,"strains":["仄仄仄仄，平平仄仄。","平仄平平○平仄，仄仄仄平仄平仄。","平○仄○仄仄平，仄仄平平仄仄仄。","仄仄平平仄仄平，仄平仄仄平○仄。","仄仄平平仄，仄仄仄平仄。","仄仄平仄平，仄仄仄平仄。","平平仄仄仄平仄，仄仄平平仄平仄。","仄平仄仄仄平平，仄仄○平仄仄○。","仄平仄仄○平仄，仄仄平平仄仄平。","仄○平仄○平仄，仄仄平仄平仄平。","仄平○仄仄平平，平仄仄仄平仄平，平平平仄仄仄平。","○仄仄仄平，○仄仄平平。"],"paragraphs":["打麦打麦，彭彭魄魄。","声在山南应山北，四月太阳出东北。","才离海峤麦尚青，转到天心麦已熟。","鹖旦催人夜不眠，竹鸡叫雨云如墨。","大妇腰镰出，小妇具筐逐。","上垅先捋青，下垅已成束。","田家以苦乃为乐，敢惮头枯面焦黑。","贵人荐庙已尝新，酒醴雍容会所亲。","曲终厌饫劳童仆，岂信田家未入唇。","尽将精好输公赋，次把升斗求市人。","麦秋正急又秧禾，丰岁自少凶岁多，田家辛苦可奈何。","将此打麦词，兼作插禾歌。"],"title":"打麦"}
