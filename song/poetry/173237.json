{"author":"方鸿飞","id":173237,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄平仄平平。","仄平仄仄平平仄，仄仄平平平仄平。"],"paragraphs":["云观烟楼是梵家，竹围如洗逼寒沙。","因风绿浪摇晴麦，遇雨红香落涧花。","人锁昼房听鸟语，僧归晚坞放蜂衙。","不须老远来沽酒，只觅天酥为点茶。"],"title":"宣妙楼"}
