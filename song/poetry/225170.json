{"author":"饶节","id":225170,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["相见无言意已传，不谈名利不谈禅。","静如秋浦翘双鹤，清似寒岩落瀑泉。","隠逸妄人居妙室，功名渠辈画凌烟。","二流淼淼追难及，老大难挥马腹鞭。"],"title":"次韵镜上人三首  其三"}
