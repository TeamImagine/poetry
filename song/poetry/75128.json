{"author":"赵蕃","id":75128,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["今昔名流几许人，况于室迩更身亲。","南州行卷虽云旧，东阁知名固若新。","再见每怀风度远，两年空恨往来频。","其谁为我谈名姓，车辙勤公野水滨。"],"title":"呈辛卿二首  其二"}
