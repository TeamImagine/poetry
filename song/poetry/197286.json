{"author":"苏辙","id":197286,"strains":["平平平平平，○仄仄仄仄。","仄仄平平平，平平仄○仄。","平平仄仄仄，仄仄仄平仄。","平平平仄平，仄仄仄平仄。","平平仄平仄，仄○平仄仄。","平仄仄仄平，仄仄平平仄。","平平仄平仄，平平仄○仄。","仄仄仄仄平，仄平平仄仄。","○平仄仄仄，仄仄平仄仄。","仄仄仄○平，平平仄平仄。","仄平仄仄仄，仄仄仄平仄。","仄仄仄平平，平仄平平仄。"],"paragraphs":["山蹊容车箱，深入遂有得。","古寺依岩根，连峰转相揖。","樵苏草木尽，佛事亦萧瑟。","居僧麋鹿人，对客但羞涩。","双碑立风雨，八分存法则。","云昔义靖师，万里穷西域。","华严具多纸，归来手亲译。","蜕骨俨未移，至今存石室。","遗文尽法界，广大包万亿。","变化浩难名，丹青画京邑。","粲然共一理，眩晃莫能识。","末法渐衰微，徒使真人泣。"],"title":"游太山四首 四禅寺"}
