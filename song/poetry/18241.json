{"author":"吴芾","id":18241,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["当时邂逅已心倾，别后逢人问去程。","顾我拙疏非世用，喜君明悟自天成。","十年不见怀芝宇，一笑相逢付曲生。","暂尔就闲宜自爱，上方着意擢豪英。"],"title":"和韩子云见寄四首  其四"}
