{"author":"张嵲","id":9016,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["霜风吹日下长原，夔子城荒灌木繁。","东去诸山朝峡口，西来众水会关门。","千年白帝空祠庙，万里家山秪梦魂。","绝塞边头重回首，秋声凄断不堪论。"],"title":"登白帝城二首  其一"}
