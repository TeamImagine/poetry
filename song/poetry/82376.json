{"author":"孙应时","id":82376,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["灯火笙歌别海壖，诏书归觐九重天。","已将清浄安齐国，不使声名减颍川。","题品人才看赞赞，扶持皇极在平平。","文星旧与文昌亚，今贯三台更炳然。"],"title":"送明守黄子由尚书赴召"}
