{"author":"钱起","id":4328,"strains":["仄仄仄平○，仄平仄仄平。","○仄平仄仄，平仄仄平○。","仄仄仄平仄，○平仄仄平。","仄○○仄仄，平仄仄平平。","○仄仄平仄，仄平平仄平。","平平仄平仄，平仄仄○○。"],"paragraphs":["守静信推分，灌园乐在兹。","且忘尧舜力，宁顾尚书期。","晚景采兰暇，空林散帙时。","卷荷藏露滴，黄口触虫丝。","三径与嚣远，一瓢常自怡。","情人半云外，风月讵相思。"],"title":"山园栖隐"}
