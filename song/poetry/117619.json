{"author":"徐鹿卿","id":117619,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["蜀道山川鬼𣃁开，文星屡谪北中来。","凌云赋客邀难住，捉月仙人唤不回。","坡颍与泉同一姓，汉唐比宋孰多材。","公诗状出眉州画，不学香山咏马嵬。"],"title":"林府判和前三苏图诗再依韵为谢"}
