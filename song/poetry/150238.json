{"author":"牟𪩘","id":150238,"strains":["平平仄仄仄，平仄○平仄。","平平仄平平，仄仄平平仄。","仄平仄平仄，○仄仄仄仄。","○平仄仄○，仄平平平仄。","○平仄仄仄，仄仄平平仄。","仄平仄平仄，平仄平仄仄。","仄平○平平，仄仄平仄仄。","仄仄平平平，仄仄平仄仄。","仄仄仄○平，仄仄仄平仄。","○平仄○仄，○仄仄仄仄。","○仄仄平平，仄仄仄仄仄。","仄平仄仄仄，平平仄平仄。","仄平仄仄仄，平平仄平仄。","仄平仄仄仄，○仄仄仄仄。","平平仄平仄，仄仄仄平仄。","平平平仄仄，仄仄仄平仄。","○仄○○平，平仄平仄仄。","平平仄平仄，仄平○平仄。","仄平平○平，平仄平平仄。"],"paragraphs":["秋风飒以至，今日重阳日。","明明对南山，尚想陶彭泽。","向来建威幕，颇见有此客。","驱车不少留，驾言公田秫。","如何又弃去，此意谁能识。","寄奴趣殊礼，风旨来自北。","只今王江州，建白功第一。","故是僧弥孙，举动殊足惜。","饮愧望柴桑，稍欲自湔涤。","殷勤白衣饷，犹恐不我即。","中路候篮舆，要致已甚迫。","葛巾赤两脚，颓然向州宅。","此翁本坦荡，焉能苦违物。","一时可计取，中实未易屈。","华轩有何羡，自载返蓬荜。","终身书甲子，凛凛义形色。","如使磷且缁，安得为玉雪。","篱边有佳菊，弄黄正堪摘。","我方持空觞，千载高风激。"],"title":"九日"}
