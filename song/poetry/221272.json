{"author":"张及","id":221272,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["家本樊川老蜀都，世家冠剑岂寒儒。","年耕尚可储三载，酒战犹能敌百夫。","僻爱舜琴湘水弄，每悬孙画醉仙图。","孟光笑语长相逐，唤作梁鸿得也无。"],"title":"赠杜鼎升"}
