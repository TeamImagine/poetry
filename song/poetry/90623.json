{"author":"韩琦","id":90623,"strains":["仄仄平平仄仄平，平平平仄仄平平。","平平仄平平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["翠影参差渐拂阶，清郎曾此占奇哉。","辞君昔为莼羹去，恋尔今同菊径来。","玉耸劲枝欺暮雪，绣残文箨委寒苔。","虚心高节依然在，几见繁英落又开。"],"title":"次韵和方谨言郎中再观省中手值竹"}
