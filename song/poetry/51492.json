{"author":"喻良能","id":51492,"strains":["仄平平平平仄平，仄平仄仄仄平平。","○平仄仄仄平○，仄平平仄仄仄平。","仄平仄仄仄仄仄，平仄仄平平仄仄。","平平仄仄仄○平，仄仄平平平仄仄。","仄平平平仄○仄，仄仄仄平平仄仄。","仄○仄仄仄平平，平仄平平平仄仄。"],"paragraphs":["与玄虽非童九龄，向来亦既许攀鳞。","从容撰屦饱言论，我知公直社稷臣。","此心炯炯贯白日，何止不欺寻丈室。","霜台白简凛乘骢，史馆诛奸森直笔。","紫岩先生子张子，百世一人嗟已死。","室中八十四骊珠，千载流芳同信史。"],"title":"次韵王龟龄侍御不欺室"}
