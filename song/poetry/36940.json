{"author":"陆游","id":36940,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["水作縠纹微起伏，天如卵色半阴晴。","偶来竹下搘颐坐，却向藤阴曳杖行。","西埭人喧荻船过，东村灯上纬车鸣。","幽居应接真无暇，莫讶经年懒入城。"],"title":"野兴四首  其四"}
