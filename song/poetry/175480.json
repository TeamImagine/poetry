{"author":"刘敞","id":175480,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["寒波略傍曲城流，彩鹢遥兼翠盖浮。","努力济川天下望，暂时乘兴鉴中游。","蓬莱清浅迷沧海，河汉昭回隔斗牛。","君看龙门盛宾客，世间还自有仙舟。"],"title":"陪府公泛汝水作七言奉呈府公给事"}
