{"author":"李新","id":223110,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["青锁沈烟暝著沙，芙渠云帐晓吞霞。","南金人物无双士，宫锦文章自一家。","赏过十分银汉月，采归千岁海桃花。","蜀仙行劝长生酒，燕寝凝香碧雾斜。"],"title":"江提仓生日二首  其一"}
