{"author":"贺铸","id":212943,"strains":["仄仄仄仄仄，平平平仄平。","仄平仄平仄，仄仄平平○。","仄仄仄平仄，平平仄○○。","平平仄仄仄，平仄平平平。","仄仄平仄○，仄平○仄仄。","仄仄仄平仄，平平平仄平。","仄平仄仄仄，平仄○平平。","平仄仄○平，平平○○平。","平平仄○仄，平仄平平平。","平平仄○平，平仄○仄平。","仄仄仄平仄，仄○○仄平。","○平平○平，仄仄○平平。","平平仄仄○，平○平仄平。","仄仄○仄平，仄平平仄○。","平○仄仄仄，平仄平平平。","平平仄仄○，仄仄○平○。","平仄平仄仄，仄平平仄平。"],"paragraphs":["壮发忽种种，华年今复穷。","客怀少安适，况乃京尘中。","病肺厌斟酌，疲筋谢过从。","闲坊税老屋，车马无来踪。","日俸才百钱，盐齑犹不供。","夜榻覆龙具，晨炊熏马通。","出门欲贷乞，羞汗难为容。","安得一扁舟，浮家乘兴东。","江山此深隠，终老为田翁。","春秧二顷苗，秋获期百锺。","稚子课樵汲，壮妻兼织舂。","行歌沧浪清，卧快柴桑风。","神明养内观，忧患无旁攻。","有客闻此言，诮余何不衷。","兹行果勇决，谁揽冥冥鸿。","安知禄籍间，去就如樊笼。","微尚良自信，所悲君不同。"],"title":"除夜叹"}
