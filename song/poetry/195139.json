{"author":"苏轼","id":195139,"strains":["仄仄仄平平仄仄，仄平仄仄○平仄。","平平仄平平仄仄，平平仄仄平平仄。","○平平仄仄○仄，仄仄平平平仄仄。","平平仄仄仄平平，平仄○平○仄仄。","仄○平平仄仄○，仄仄仄仄仄仄仄。","○仄仄平平仄○，仄仄仄仄平仄仄。","○○平仄○仄仄，平仄平平平仄仄。","平平○仄仄平平，仄仄仄平平仄仄。"],"paragraphs":["扰扰万生同大块，抢榆不羡培风背。","青丘已吞云梦芥，黄河复缭天门带。","长讥韩子隘且陋，一饱鲸鲵何足脍。","东坡也是可怜人，披抉泥沙收细碎。","逝将归休八节滩，又欲往钓七里濑。","正似此鱼逃网中，未与造物游数外。","且将新句调二子，湖上秋高风月会。","为君更唤木肠儿，脚扣两舷歌小海。"],"title":"复次放鱼韵答赵承议陈教授"}
