{"author":"初惟深","id":198904,"strains":["平平平仄○，仄仄仄仄平。","平平平仄平，仄仄○仄○。","仄平平平平，平平仄平平。","平平仄仄仄，仄仄仄仄平。","平仄仄仄平，仄仄平仄平。","仄仄仄仄仄，仄仄平仄平。"],"paragraphs":["朝车皆有从，暮辙各有投。","茫茫声利区，贱客难独留。","岂无平生交，音容杳南州。","幽怀欲有诉，寤寐不可求。","追我夙昔欢，负子今日游。","勉矣尚有适，所困非所羞。"],"title":"都下寄友人叶褧之"}
