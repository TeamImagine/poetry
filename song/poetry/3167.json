{"author":"陈与义","id":3167,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平仄仄仄平。","平仄平平仄平仄，仄平平仄仄平平。"],"paragraphs":["茂林当日映群贤，也唤畸人到席间。","弃我便惊车辙远，怀君端合鬓毛班。","梦中犹得攀珠树，别后能忘倒玉山。","遥想诗成记来日，笔端风雨发天悭。"],"title":"次韵光化宋唐年主簿见寄二首  其一"}
