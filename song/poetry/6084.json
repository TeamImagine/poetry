{"author":"林季仲","id":6084,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["霜清木脱峭寒侵，惊见佳花吐远林。","冷落自怜池上影，孤高谁赏月边心。","简文剪彩谈何易，杜老巡檐意最深。","寂寂溪桥断行迹，吹香独与我追寻。"],"title":"次韵刘敷言咏梅四首  其四"}
