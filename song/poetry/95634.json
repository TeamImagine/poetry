{"author":"苏泂","id":95634,"strains":["平平仄平平，平○仄平平。","○仄仄仄平，仄○仄平平。","仄平平仄平，○仄平平平。","平平仄仄仄，仄仄仄平平。","仄○平平○，仄仄平平平。","平平○平仄，仄仄平平○。","仄平仄仄仄，仄仄平平平。","？？○平平，仄仄平仄○。"],"paragraphs":["曾城上岧峣，楼观切星辰。","其下视九州，我行屡秋春。","道逢兮美人，遗我芳兰荪。","兰荪不可佩，饮水代朝餐。","仰看双飞燕，起势何翩翩。","颜渊称贤者，乐在箪瓢间。","美人舍我去，此去何时还。","怞怞思徒抽，恻恻声孰闻。"],"title":"拟古"}
