{"author":"崔静","id":193231,"strains":["仄仄平平仄仄平，仄平平仄仄平平。","平平仄仄平仄仄，仄仄仄平平仄平。","平仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["古木缠溪出乱根，四时香火庙空存。","人家晓聚凫鸭乱，水怪夜翻星斗浑。","灵洞仙游门自锁，阴崖龙去石生痕。","幸同轩从乘余兴，酣醉清时酒一樽。"],"title":"伏波岩"}
