{"author":"杜甫","id":2728,"strains":["平平平仄平平平仄仄，○平平仄平平仄。","○平平○平仄平，仄仄○平仄平仄。","平○平平仄○仄，仄仄仄仄平平仄。","平平仄平平仄平仄，仄仄平平仄仄仄。"],"paragraphs":["男儿生不成名身已老，三年饥走荒山道。","长安卿相多少年，富贵应须致身早。","山中儒生旧相识，但话宿昔伤怀抱。","鸣呼七歌兮悄终曲，仰视皇天白日速。"],"title":"乾元中寓居同谷县作歌七首 七"}
