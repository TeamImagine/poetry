{"author":"刘弇","id":209577,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["不因门有北堂亲，肯泛孤舟瘴海滨。","万里江湖愁去客，一春风雨厌行人。","花朝水国留题懒，月夜乡园入梦频。","每被烟波惊破胆，却思云石自由身。"],"title":"春日舟中即事"}
