{"author":"释延寿","id":103,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["且停多事莫矜夸，寂寞门中有道华。","隈岭静同猿窟宅，栽松闲共鹤生涯。","荣来祇爱添余禄，春过谁能悟落花。","唯有卧云尘外客，无思无虑老烟霞。"],"title":"山居诗  其二二"}
