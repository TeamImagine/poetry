{"author":"魏野","id":188505,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["村落秋穷兴莫穷，黄花红叶照衰容。","时平转称千般巧，年长仍添一倍慵。","林下携筇闻远水，洞中欹枕见前峰。","与君邻里何相似，来往人多是老农。"],"title":"和蹇藏用暮秋郊居言怀二首  其一"}
