{"author":"皮日休","id":27741,"strains":["平仄平平仄，仄仄仄○平。","○○仄平平，仄仄仄平平。","○平平平仄，仄○○平平。","平平仄○仄，仄仄○仄平。","平○仄○仄，仄○平仄○。","○平仄仄平，○仄仄仄平。","平仄平○仄，仄仄仄平平。","仄平平仄平，平仄仄○平。"],"paragraphs":["农父冤辛苦，向我述其情。","难将一人农，可备十人征。","如何江淮粟，挽漕输咸京。","黄河水如电，一半沈与倾。","均输利其事，职司安敢评。","三川岂不农，三辅岂不耕。","奚不车其粟，用以供天兵。","美哉农父言，何计达王程。"],"title":"正乐府十篇 农父谣"}
