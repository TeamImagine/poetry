{"author":"邓肃","id":4414,"strains":["仄仄仄平仄，仄仄平平仄。","仄平仄仄仄，仄平平仄仄。","仄○仄平平，仄仄平平仄。","仄仄平平平，仄平平仄○。","仄仄平仄仄，平平平仄仄。","仄平仄仄平，平仄仄平仄。","仄仄平仄平，仄仄平平仄。","平平仄仄平，仄平仄仄○。","仄○仄仄平，仄仄平平仄。","仄仄仄仄○，平仄○平仄。","平仄仄仄平，仄仄仄平仄。","平仄仄平平，仄○平仄仄。","仄平仄仄平，平平仄平仄。","平平仄○平，仄仄仄○仄。","仄平仄○平，仄仄仄仄仄。","仄仄○平平，仄平平○仄。","平平仄仄平，仄仄平仄仄。","平平平仄仄，○仄平仄仄。","平仄仄平仄，仄○仄平仄。","仄仄平仄平，平仄平平仄。"],"paragraphs":["我昔少年日，气与风雷壮。","一言既不合，掉头归望望。","誓将老烟霞，叩角耕闲旷。","一日烦干旌，叩天舒孟浪。","自譬舟一叶，沙溪春荡漾。","百川傥已东，吾力那能障。","尚赖天地宽，未即崇山放。","栟榈付冷居，乃为世所长。","老妻画纸棋，赤脚沽村酿。","醉起舞彩衣，吾道颇休畅。","人杰又鼎来，不怕供诗帐。","酬唱激清风，洗空烟雨瘴。","故人化鹤仙，穹庐共凄怆。","生还义更高，裹饭远相饷。","演山见长庚，醉眼不敢仰。","便结骑鲸游，不知飞燕谤。","兰亭最后来，德齿均所尚。","伤时虽慷慨，论事尤倜傥。","杯酒七峰下，逸思九天上。","万事俱可人，祇欠蛾眉唱。"],"title":"次韵王信州古风"}
