{"author":"陆游","id":42676,"strains":["平仄平平仄仄平，平○仄仄○平○。","仄平仄仄仄平仄，仄仄仄平仄仄平。","仄平平仄平平仄，平仄平平仄仄平。","平○平平平仄仄，平平仄仄仄○平。"],"paragraphs":["烟水烟林老结庐，人间用短更谁如。","软蒲稳背供危坐，小帜障灯便细书。","莫欺衰病归山墅，曾领诸儒上石渠。","贞观开元嗟已远，为君试说绍兴初。"],"title":"山墅"}
