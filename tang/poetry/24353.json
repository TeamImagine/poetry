{"author":"赵嘏","id":24353,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["门下烟横载酒船，谢家携客醉华筵。","寻花偶坐将军树，饮水方重刺史天。","几曲艳歌春色里，断行高鸟暮云边。","分明听得舆人语，愿及行春更一年。"],"title":"陪韦中丞宴扈都头花园"}
