{"author":"皮日休","id":27934,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄平平平。"],"paragraphs":["乌皮几上困腾腾，玉柄清羸愧不能。","昨夜眠时稀似鹤，今朝餐数减于僧。","药销美禄应夭折，医过芳辰定鬼憎。","任是雨多游未得，也须收在探花朋。"],"title":"卧病感春寄鲁望"}
