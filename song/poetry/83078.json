{"author":"敖陶孙","id":83078,"strains":["平平平仄平平平，仄仄仄仄平平平。","平平仄仄仄平仄，仄仄仄仄平仄平。","仄平仄平仄平仄，仄仄仄仄○仄平。","○平平平仄○仄，仄平仄仄○平仄。","○平仄仄平平平，○平仄仄平平仄。","仄平仄平仄仄平，仄平平仄平平平。","仄平○仄仄平仄，仄仄平平仄仄平。","○平仄平仄，平仄平仄平。","仄平○○仄仄仄，仄○平仄○平○。","仄仄○平仄仄平仄仄，仄仄平仄平平仄。","仄平平平仄平平，仄平仄仄仄○仄。","平仄仄仄仄，平仄仄仄○。","○平？平仄仄仄，平仄仄仄平平平。"],"paragraphs":["徐州文壤基崇坛，老蔡径尺刳心肝。","铜槃照夜血光碧，上有惨淡双镆干。","请君载书许君死，彻器未竟盟已寒。","了知今人不如古，古人亦有难知处。","张生刎颈歼陈余，郦儿给印屠诸吕。","劝君结交勿结心，报君多是逡巡人。","救饥重脱嗾獒厄，出淖曾叨食马恩。","轻言托心腹，心腹为祸媒。","畏途巉空薄侧掌，要离孤冢空崔嵬。","我愿中堂置瓮常盛酒，后列丝竹前宾友。","细腰灯前拓秋窗，有来白事酹其口。","交亦不必结，名亦不必闻。","燕南氍毹藉地醉，千载一笑平原君。"],"title":"长歌行"}
