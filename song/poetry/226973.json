{"author":"赵鼎臣","id":226973,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["不见东坡老弟昆，文章浩荡失渊源。","眉山当日人何在，曲阜他年履尚存。","试想研磨虽有处，欲寻斧凿见无痕。","计功何必惭周鼎，会使词林百怪奔。"],"title":"东坡兄弟应制举日各携砚一入对廷中而黄门之砚为其甥文骥所宝好事者往往有诗文以请余故亦同赋"}
