{"author":"李复","id":212664,"strains":["○仄平平仄，平平仄仄平。","平平○仄仄，平仄仄平平。","仄仄平平仄，平平仄○○。","平平仄平仄，仄仄仄平平。","仄仄平平仄，平平仄仄平。","平平平仄仄，○仄仄平平。"],"paragraphs":["禁籞开清晓，宸心喜豫游。","鸣鸾迎霁日，嘉谷茂高秋。","秀颖晴光烂，雕舆睿鉴留。","晨光照金粟，喜色动珠旒。","绿野勤农力，青编蔼帝猷。","周人豳颂在，王业起耕畴。"],"title":"太学试驾幸后苑观谷"}
