{"author":"释崇岳","id":56792,"strains":["平平平仄仄仄仄，仄仄仄平平仄仄。","平平平仄仄平○，平仄○平仄仄仄。","仄仄仄平仄仄仄，仄仄平平仄平仄。","仄平仄仄仄平平，平平仄仄○平仄。","仄平仄仄平平仄，平仄平平仄○仄。","仄仄平平仄仄平，平平仄仄仄平仄。","仄平平仄仄平平，平仄平平平仄平。","仄平仄仄○○仄，仄仄平平仄仄平。","仄平平平仄仄平，仄平仄仄○平平。","○平仄仄？○仄，仄？○仄平仄平。","平平仄仄平仄仄，平平仄仄仄平仄。","平平仄仄仄平○，仄仄平平平仄○。"],"paragraphs":["玲珑岩畔瞥不瞥，竖起脊梁生铁橛。","无端林下错商量，携手相随入虎穴。","瓮里蓦然失却鳖，个事明明向谁说。","彼时只是此时人，谁知眼里重添屑。","我携拄杖奔南北，君入西山恣轻忽。","放下蛇头捋虎须，翻身便作白拈贼。","太虚全布目前机，生杀交驰谁敢窥。","我来一笑重相见，鼻孔由来向下垂。","密庵家风彻骨贫，密庵有眼且无筋。","将无作有这些子，透这些子能几人。","西风落木天宇迥，君兮不住别峰顶。","曹谿一滴杖头挑，涨起吴江千万顷。"],"title":"送悟藏主还姑苏"}
