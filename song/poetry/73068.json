{"author":"赵师龙","id":73068,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["寻幽访古到岩前，仰视云霞接梵天。","六代兴王那复在，千身化佛尚依然。","老松欲作苍龙去，怪石常如猛虎眠。","已觉尘劳变清浄，何当筑室向危巅。"],"title":"题严因崇报禅寺"}
