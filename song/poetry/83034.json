{"author":"敖陶孙","id":83034,"strains":["仄仄仄仄仄，平平平平平。","平平仄平仄，平仄仄仄平。","仄仄仄平仄，仄平仄仄○。","仄平仄平平，仄仄仄仄平。","○平仄○仄，平○平○○。","平平仄平仄，平仄仄平平。","仄平仄平平，仄○仄平仄。","○○平仄平，平仄仄○平。","平仄仄平仄，仄仄平仄平。","仄平仄○平，仄仄仄仄平。","仄○仄平○，仄仄平仄平。","平平○平仄，仄仄平平○。","平平○仄○，仄平平仄平。"],"paragraphs":["羯鼓勿罢弄，吾琴无成亏。","潘桃既无赖，陶柳自不持。","造物有𬬻锤，揽之杜拾遗。","卷帘出倾城，一笑不用帷。","输心巧当面，珍重来如期。","人为曲江秀，花自潜溪移。","美人欲晞红，镜中腼东施。","如闻姚魏风，红紫合折枝。","常恐砑光帽，半倒金屈卮。","作诗苦留春，出吻竟不奇。","但当阒幽闲，属赋歌载驰。","殷勤禅灵锦，丈尺余丘迟。","公杯当再行，雉边多小儿。"],"title":"次韵张宰牡丹"}
