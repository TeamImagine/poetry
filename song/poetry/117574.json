{"author":"徐鹿卿","id":117574,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["去年射策古杭州，来到梅关岁已秋。","德薄岂堪仪众俊，贫躯聊复客诸侯。","一窗灯火味清苦，四座风流酒拍浮。","弟子无非梁栋用，先生未必副先收。"],"title":"酬曾学录王掌祠  其二"}
