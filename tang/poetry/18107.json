{"author":"张碧","id":18107,"strains":["平平仄仄平平仄，平仄平平仄平仄。","仄平平仄平仄平，仄仄平平平仄仄。","平平仄仄平平仄，仄仄平平仄○仄。","平平仄仄仄○平，仄仄平平仄平仄。","仄平平仄平仄平平，平仄平平平平仄平。","仄仄平平平仄○平仄，仄平平仄平平仄。"],"paragraphs":["风昏昼色飞斜雨，冤骨千堆髑髅语。","八纮牢落人物悲，是个田园荒废主。","悲嗟自古争天下，几度乾坤复如此。","秦皇矻矻筑长城，汉祖区区白蛇死。","野田之骨兮又成尘，楼阁风烟兮还复新。","愿得华山之下长归马，野田无复堆冤者。"],"title":"野田行"}
