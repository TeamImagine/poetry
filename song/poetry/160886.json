{"author":"梁栋","id":160886,"strains":["仄平仄仄平平平，平平仄仄平平平。","仄平平仄平仄仄，平平○仄平○平。","仄平仄平仄仄仄，仄平仄仄平平○。","平平○仄平仄仄，仄仄仄仄平平平。","平平平仄仄平仄，仄仄仄仄仄平○。","平平仄仄仄仄仄，平仄○仄○平○。","仄平仄仄仄仄仄，平平平仄平平平。","平仄○平平仄仄，平平仄仄○平平。","仄平○仄仄平仄，仄仄平仄○平平。"],"paragraphs":["杖藜绝顶穷追寻，青山世路争岖嵚。","碧云遮断天外眼，春风吹老人间心。","大龙上天宝剑化，小龙入海明珠沈。","无人更守玄帝鼎，有客欲问秦皇金。","颠崖谁念受辛苦，古洞未易潜幽深。","神光不破黑暗恼，山鬼空学离骚吟。","我来俛仰一慨慷，山川良昔人民今。","安得长松撑日月，华阳世界收层阴。","一声长啸下山去，草木为我留清音。"],"title":"大茅峰"}
