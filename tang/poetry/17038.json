{"author":"白居易","id":17038,"strains":["平仄仄○仄，仄平○仄平。","仄○平平仄，平仄平仄平。","仄平仄？平，仄仄仄仄平。","平平仄平仄，仄仄平仄平。","仄仄仄平仄，平仄仄平平。","平平平仄仄，平平仄○平。","仄仄仄仄○，仄仄○○平。","仄仄仄仄仄，仄仄仄○平。","仄仄仄仄平，仄平仄仄○。","仄平平仄仄，仄仄仄仄平。","平平平仄仄，仄平仄平平。","平仄仄○平，仄仄○平平。","平仄仄仄仄，仄平平平平。","仄平仄仄仄，平仄仄○仄。","仄平仄仄仄，仄仄平平平。","○仄平○仄，○平平仄平。"],"paragraphs":["闲日一思旧，旧游如目前。","再思今何在，零落归下泉。","退之服硫黄，一病讫不痊。","微之炼秋石，未老身溘然。","杜子得丹诀，终日断腥膻。","崔君夸药力，经冬不衣绵。","或疾或暴夭，悉不过中年。","唯予不服食，老命反迟延。","况在少壮时，亦为嗜欲牵。","但耽荤与血，不识汞与铅。","饥来吞热物，渴来饮寒泉。","诗役五藏神，酒汨三丹田。","随日合破坏，至今粗完全。","齿牙未缺落，肢体尚轻便。","已开第七秩，饱食仍安眠。","且进杯中物，其余皆付天。"],"title":"思旧"}
