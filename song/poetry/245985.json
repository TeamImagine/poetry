{"author":"张守","id":245985,"strains":["仄平仄仄平，平仄仄平仄。","平平仄平仄，平仄仄仄仄。","仄平仄平仄，仄仄○平仄。","仄○仄平平，平仄仄仄仄。","○平仄仄仄，平仄仄平仄。","仄平仄仄仄，平仄仄仄仄。","平仄○平仄，仄仄○○仄。","仄○平仄仄，平仄仄平仄。","仄平仄平平，仄平平仄仄。","平○仄平仄，仄仄平仄仄。","平平仄平仄，平平仄平平。","仄仄○平仄，仄仄平仄仄。","平平平仄仄，仄仄仄平仄。","平平仄仄仄，仄仄仄平仄。","平仄仄平平，平平平仄仄。"],"paragraphs":["客游跨两春，胸次饱尘滓。","无人抉河汉，为我一浣洗。","故人富清制，放笔如翻水。","此间渺无津，滂沛到笔底。","长须遣大轴，光彩照窗几。","我时食对案，惊喜失箸匕。","风雅间何阔，稍复闻正始。","涤除尘想灭，肝肺挹清泚。","早年上金闺，气劘诸彦垒。","风斤运无旁，四座羞血指。","骎骎跨骢马，奔轮不容柅。","负大难为力，得坎聊复止。","熙辰崇盛典，润色待东里。","风云吐愤郁，事业振奇伟。","余暇赋天台，金声追祖祢。"],"title":"谢孙仲益察院借示诗卷"}
