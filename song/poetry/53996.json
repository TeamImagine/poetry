{"author":"项安世","id":53996,"strains":["仄平仄仄平○平，仄仄仄仄平平○。","平平仄仄○仄仄，平平仄仄○平平。","平平平仄仄仄仄，平仄仄平平仄平。","仄平仄仄平仄平，仄仄仄仄○平平。","平○平仄仄平仄，仄仄平仄平平平。","仄仄仄平平仄仄，平平○仄仄平○。"],"paragraphs":["我缨却要沧浪清，我足但可云门行。","头颅四十中底用，阿婆纵好难为新。","强涂脂粉老自愧，旋学鬓鬟梳不成。","忆初少日心自惊，蹙踏万里长风生。","昂藏天马出西极，浩荡河汉方东倾。","老矣只今无许事，菰蒲深处一鸥轻。"],"title":"次韵周子问相勉求官诗"}
