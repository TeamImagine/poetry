{"author":"沈佺期","id":45113,"strains":["平仄○平仄，平平仄仄平。","仄平平仄仄，平仄仄平平。","平仄平平○，平平平仄平。","仄平平仄仄，平仄仄○平。","平仄○平仄，平平仄仄平。","平○○仄仄，平仄仄○平。"],"paragraphs":["今夕重门启，游春得夜芳。","月华连昼色，灯影杂星光。","南陌青丝骑，东邻红粉妆。","管弦遥辨曲，罗绮暗闻香。","人拥行歌路，车攒鬬舞场。","经过犹未已，钟鼓出长杨。"],"title":"夜游"}
