{"author":"王炎","id":69354,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["十年客馆出无车，倦迹归来守敝庐。","林下巢倾乌哺断，天边风急雁行疏。","欲传消息苦无便，喜报平安今有书。","行李何时能缓带，对床风雨且幽居。"],"title":"得昭叔弟书"}
