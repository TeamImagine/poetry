{"author":"卢照邻","id":12831,"strains":["○平○仄仄，平平仄仄平。","平平○仄仄，平仄仄平平。","平平仄平仄，平仄仄平平。","○平仄○仄，平○仄平平。","仄仄○平仄，○平仄仄平。","平平仄平仄，平仄仄平平。","仄平平仄仄，平仄仄平平。","仄仄平平仄，平仄仄仄平。","仄仄平平仄，平平仄仄平。","仄平仄○仄，平平仄仄平。"],"paragraphs":["缔欢三十载，通家数百年。","潘杨称代穆，秦晋忝姻连。","风云洛阳道，花月茂陵田。","相悲共相乐，交骑复交筵。","始谓调金鼎，如何掩玉泉。","黄公酒𬬻处，青眼竹林前。","故琴无复雪，新树但生烟。","遽痛兰襟断，徒令宝剑悬。","客散同秋叶，人亡似夜川。","送君一长恸，松台路几千。"],"title":"哭明堂裴主簿"}
