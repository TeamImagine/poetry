{"author":"吴筠","id":42356,"strains":["平平仄平平，○仄平仄仄。","平○○平仄，仄仄平平仄。","○仄仄平平，平平仄平仄。","平平仄仄仄，仄仄平仄仄。","平仄平平○，仄平○平仄。","平平仄平仄，○仄平仄仄。","仄仄平平平，平平仄平仄。","仄平平仄仄，平仄平仄仄。","平仄平平平，平平仄平仄。","平平平平仄，平○仄仄仄。","仄仄平仄平，平平仄平仄。"],"paragraphs":["朝吾自嵩山，驱驾遵洛汭。","逶迟轘辕侧，仰望缑山际。","王子谢时人，笙歌此宾帝。","仙材夙所禀，宝位焉足系。","为迫丹霄期，阙流苍生惠。","高踪邈千载，遗庙今一诣。","肃肃生风云，森森列松桂。","大君弘至道，层构何壮丽。","稽首环金坛，焚香陟瑶砌。","伊余超浮俗，尘虑久已闭。","况复清夙心，萧然叶真契。"],"title":"缑山庙"}
