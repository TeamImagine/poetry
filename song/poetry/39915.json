{"author":"陆游","id":39915,"strains":["仄平仄仄○，○仄仄仄平。","仄平仄平仄，仄仄平平平。","平仄平仄平，仄平仄平平。","仄平平仄仄，平仄平仄○。","仄平仄平平，平仄仄平平。","仄仄仄平仄，○仄平仄平。"],"paragraphs":["语讹觉齿疏，冠倒感发稀。","屡为曼容免，遂赋渊明归。","今日天气佳，雨丝弄斜晖。","起居惟所适，单复时易衣。","出游叩僧庐，归卧掩渔扉。","一笑顾儿子，正尔良未非。"],"title":"四月廿二日微雨中次前辈韵"}
