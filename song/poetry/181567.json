{"author":"冯京","id":181567,"strains":["平平平仄仄平平，平仄平平仄仄仄。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["尝思鹏海隔飞翻，曾得天风送羽翰。","恩比丘山何以戴，心同金石欲移难。","经年空叹音书绝，千里常思道义欢。","每向江陵访遗治，邑人犹指县题看。"],"title":"谢鄂倅南宫城"}
