{"author":"释道潜","id":202833,"strains":["仄仄仄平仄，平平仄平平。","平○仄仄仄，平平仄平平。","仄平仄仄仄，仄仄仄仄平。","仄仄○仄平，仄仄平○平。","仄仄平○仄，仄平仄平○。","平平仄平平，仄仄平仄平。","○平仄平平，平○仄仄平。","仄平○仄仄，仄仄○○平。"],"paragraphs":["晓雨霁郛郭，晴云递纷披。","曦和拆万物，初茎弄葳蕤。","儵鱼泳弱藻，漾漾动碧漪。","缅彼空际山，黛影摇参差。","感此芳菲节，美人旷佳期。","音形眇何方，莽莽天一涯。","长河泮春冰，花浪激箭驰。","好凭三尺鲤，寄我相思诗。"],"title":"寄仲恭"}
