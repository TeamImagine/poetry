{"author":"韦骧","id":190642,"strains":["仄平平仄仄，○仄仄平平。","仄仄平平仄，平○仄仄平。","仄○平仄仄，平仄仄○平。","仄仄平平仄，○○仄仄平。","仄平平仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","○仄平平仄，平平仄仄平。","平○平仄仄，仄仄仄○○。","仄仄平平仄，平平仄仄平。"],"paragraphs":["使符星火急，骑马遍郊原。","水旱生灵瘁，朝廷惠泽存。","纵横来履亩，高下必分村。","诉牒秋云积，批毫墨电奔。","岂无忧岁计，何敢隘君恩。","不许胥徒欬，宁从仆驭繁。","恐惊民室困，愁蹴路尘翻。","县令非能此，邦侯预戒言。","流离乌忍去，恺悌莫轻论。","辄代疲甿手，为诗谢戟门。"],"title":"按水旱之灾将毕呈叔康太守"}
