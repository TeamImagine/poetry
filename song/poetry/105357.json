{"author":"包恢","id":105357,"strains":["仄仄平仄平，仄仄仄仄仄。","平仄○平平，平平仄平仄。","仄○仄仄平，平仄仄平仄。","仄仄仄仄仄，平平仄平仄。","仄仄仄平仄，平平仄平仄。","平仄仄仄平，仄平仄○仄。","平平仄仄平，平仄仄平仄。","仄○仄仄仄，仄仄仄平仄。","平○仄仄平，仄仄平仄仄。","仄○仄仄平，平仄仄仄仄。","仄平仄○○，仄○仄○仄。","平平仄仄平，平○仄平仄。","○仄平仄平，仄仄平仄仄。"],"paragraphs":["四世凡五公，贵盛古自昔。","于我如浮云，光前在仁宅。","仰观我絜斋，江汉濯之白。","下视世所羡，腰黄眼前赤。","度越此流辈，人何啻千百。","希舜鹿野居，介然有如石。","尝为耳目人，天子屡前席。","义难若是恝，命岂可终逆。","非如一小官，去就惟我适。","况当有道时，丘自不与易。","世方厄三空，实当有长策。","心肝奉至尊，忧劳敢云斁。","行矣金玉声，智勇全赵璧。"],"title":"送蒙斋赴召六首  其六"}
