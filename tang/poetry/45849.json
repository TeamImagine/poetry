{"author":"王维","id":45849,"strains":["平平仄仄○，仄仄平仄仄。","仄仄仄平仄，平○平仄仄。","平平○仄平，仄仄仄平仄。","平仄仄仄仄，平仄平平仄。","平仄仄仄平，○平平仄仄。","仄平仄仄仄，平仄○○仄。"],"paragraphs":["高楼望所思，目极情未毕。","枕上见千里，窗中窥万室。","悠悠长路人，暧暧远郊日。","惆怅极浦外，迢递孤烟出。","能赋属上才，思归同下秩。","故乡不可见，云水空如一。"],"title":"和使君五郎西楼望远思归"}
