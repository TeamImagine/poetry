{"author":"韩舜卿","id":119156,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄平平平仄，平仄平平仄仄平。"],"paragraphs":["天迥云收霁色空，乔林还遶寺当中。","阴森小径千重竹，萧飒虚亭四面风。","暮霭不兴山抹黛，夕阳西下水流红。","自惭怯懦承庥庇，安得民称几寸葱。"],"title":"罗汉寺  其二"}
