{"author":"陆游","id":40028,"strains":["平仄平平仄仄平，平平仄仄平平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["来日无多去日遒，朱颜那肯为人留。","檐声点滴无时雨，野气苍茫极目秋。","朝出钓鱼来北渚，夜耕驱犊上西畴。","此心所要常无愧，寂寞衡门死即休。"],"title":"野兴四首  其一"}
