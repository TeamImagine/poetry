{"author":"方翥","id":21329,"strains":["仄平仄仄○仄平，平仄仄平仄仄仄。","平平平仄仄平仄，仄仄仄平仄平仄。","平平仄仄仄仄○，仄平平平平○平。","○平平仄仄平仄，仄仄○平仄仄平。","仄平仄仄平○仄，仄仄平平平仄仄。","仄平平仄仄仄仄，平○仄仄仄平仄。","平平平仄仄平○，仄仄仄仄○平平。","仄仄仄平仄○仄，平平平仄平○仄。"],"paragraphs":["羽仪洁白如自修，风雨晦冥那失晓。","沙头鸥鸟不驯熟，雪里鹭丝太孤皎。","山寒夜半落叶深，闭门垂荑偎重衾。","闻鸡而起竟何事，我老看书不入心。","久无鬭志形如木，世上痴儿能舍肉。","白鸡之肉不可食，无劳断尾亦为福。","山僧穷独老无妻，想见爱养如婴儿。","得地羽毛愈应好，天年全得山中老。"],"title":"家有白鸡蓄之三年矣驯熟可爱谦之读书山中一日相过偶道庵僧所阙遂送谦之以遗之"}
