{"author":"葛起耕","id":151009,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["览镜羞看鬓点霜，若云勋业更堪伤。","已甘身向山中老，安得名留海内香。","雅志拟联高士传，倦游慵入少年场。","长吟酒醒凭阑处，更听秋砧答暮螀。"],"title":"览镜"}
