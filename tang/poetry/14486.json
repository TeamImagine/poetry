{"author":"元稹","id":14486,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["蘂珠宫殿经微雨，草树无尘耀眼光。","白日当空天气暖，好风飘树柳阴凉。","蜂怜宿露攒芳久，燕得新泥拂户忙。","时节催年春不住，武陵花谢忆诸郎。"],"title":"清都春霁寄胡三吴十一"}
