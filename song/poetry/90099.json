{"author":"张方平","id":90099,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平仄仄，仄仄平平仄仄平。","仄仄平平平仄仄，仄平平仄平平平。"],"paragraphs":["香严昔向沩山住，只作田翁学牧牛。","路绝纤尘宁见迹，野无寸草漫回头。","晴天任去云作伴，露地闲眠夜不收。","却问清居真了未，树边蓑笠为谁留。"],"title":"庆台韩子华寄示清居大士牧牛图颂酬寄长句"}
