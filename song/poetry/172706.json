{"author":"黄漳","id":172706,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["簿领纷迷日不闲，偶因佳节一登山。","风飘木叶雁初到，霜度岩篱菊渐班。","与客不妨长送酒，对时聊尔暂开颜。","凭栏万顷黄云熟，犹恐民生尚苦艰。"],"title":"卓望山"}
