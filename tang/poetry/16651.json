{"author":"白居易","id":16651,"strains":["平平仄仄平平仄，仄仄仄平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["形骸僶俛班行内，骨肉句留俸禄中。","无奈攀缘随手长，亦知恩爱到头空。","草堂久闭庐山下，竹院新抛洛水东。","自是未能归去得，世间谁要白须翁。"],"title":"忆庐山旧隐及洛下新居"}
