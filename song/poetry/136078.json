{"author":"利登","id":136078,"strains":["仄仄仄平平，仄○仄平仄。","仄仄平仄平，平平仄平仄。","仄平仄○仄，仄仄平平仄。","平平仄仄○，仄仄平平仄。","平平仄仄平，仄仄○平平。","仄平平仄仄，仄仄仄仄平。","仄平平仄仄，仄○平仄平。","平仄平仄仄，仄仄仄平平。","仄平仄平仄，仄○仄平平。","仄○平仄平，仄仄平仄仄。","平平仄仄平，平仄平仄仄。","仄平仄仄平，平仄仄平仄。","仄○平仄○，平仄平仄仄。","仄平仄平平，平仄仄平仄。","仄仄平仄平，平仄仄仄仄。"],"paragraphs":["滞冻释阳渊，嫩和改阴囿。","草色谁与媒，青青一何骤。","美人振长袖，𥩟立伤年少。","芳红不少留，况乃飘残照。","飘零可柰何，四气如环珂。","白云虽有反，不反亦已多。","曲流伤直水，远荫无近柯。","谁令天有汉，杳杳隔秋娥。","桂林有秋色，洞庭有秋波。","濯衣千仞溪，涤垢非悦眼。","涓辰万里游，宁以霖雨缓。","丈夫秉道心，摧挫志逾勉。","岂如甘与橙，南北随所变。","大鹏击逍遥，鹪粒有余羡。","嗜好非固殊，夫亦各所愿。"],"title":"杂兴  其三"}
