{"author":"陆游","id":36246,"strains":["仄仄仄平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄平平平。","仄平平仄平平仄，仄仄平平仄仄平。"],"paragraphs":["造物小儿如我何，还家依旧一渔蓑。","穿云逸响苏门啸，卷地悲风易水歌。","老眼阅人真烂熟，壮心得酒旋消磨。","傍观虚作穷愁想，点检霜髯却未多。"],"title":"醉中浩歌罢戏书"}
