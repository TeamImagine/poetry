{"author":"苏轼","id":193944,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["浮玉山头日日风，涌金门外已春融。","二年鱼鸟浑相识，三月鶑花付与公。","剩看新翻眉倒晕，未应泣别脸消红。","何人织得相思字，寄与江边北向鸿。"],"title":"常润道中有怀钱塘寄述古五首  其三"}
