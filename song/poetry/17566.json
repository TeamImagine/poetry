{"author":"葛立方","id":17566,"strains":["平仄仄平平仄仄，仄平平仄仄平平。","仄平仄仄仄仄仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["春过木浓山转翠，旱余湍减石添痕。","主人正自笏拄颊，客子底容裾撇门。","好鸟傍人窥野核，乱云释峤落芳尊。","真成命驾轻千里，李杜文章得细论。"],"title":"胡枢横山堂  其四"}
