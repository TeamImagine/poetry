{"author":"杜甫","id":3077,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄仄平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["苑外江头坐不归，水精春殿转霏微。","桃花细逐杨花落，黄鸟时兼白鸟飞。","纵饮久判人共弃，懒朝真与世相违。","吏情更觉沧洲远，老大悲伤未拂衣。"],"title":"曲江对酒"}
