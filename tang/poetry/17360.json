{"author":"白居易","id":17360,"strains":["○仄仄平平，平平仄仄平。","仄平平仄仄，平仄仄平○。","仄仄平平仄，平平仄仄平。","平仄仄平仄，平仄仄平平。","仄仄平平仄，○平仄仄平。","仄平平仄仄，仄仄仄○平。","仄仄仄平仄，平平平仄○。","平平仄平仄，仄平仄平平。","仄仄平平仄，平○仄仄平。","平平○仄仄，平仄平平平。","仄仄平平仄，平○仄仄平。","仄平平仄仄，平仄仄平平。"],"paragraphs":["三月草萋萋，黄莺歇又啼。","柳桥晴有絮，沙路润无泥。","禊事修初半，游人到欲齐。","金钿耀桃李，丝管骇凫鹥。","转岸回船尾，临流簇马蹄。","闹翻扬子渡，蹋破魏王堤。","妓接谢公宴，诗陪荀令题。","舟同李膺泛，醴为穆生携。","水引春心荡，花牵醉眼迷。","尘街从鼓动，烟树任鸦栖。","舞急红腰软，歌迟翠黛低。","夜归何用烛，新月凤楼西。"],"title":"三月三日祓禊洛滨"}
