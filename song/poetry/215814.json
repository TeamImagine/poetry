{"author":"张耒","id":215814,"strains":["平平仄平平，仄仄仄○仄。","平平平仄平，平仄仄平仄。","平平平平平，仄仄仄平仄。","○平仄平仄，平仄仄平仄。","平仄仄平仄，平仄仄仄仄。","平平仄平平，平仄仄平仄。","○平仄○仄，仄仄仄平仄。","平平？仄平，平仄仄平仄。"],"paragraphs":["双崖若争妍，秀色日相射。","游人夸水东，挥榜渡清泻。","潺潺溪边风，五月自潇洒。","中流望南北，河汉自天下。","嗟予水乡客，尘土困蹈藉。","江湖久怀归，无地税征驾。","临流动长想，照影久悲咤。","沧洲倘有归，功业付高谢。"],"title":"渡伊水"}
