{"author":"唐庚","id":227641,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["城中未省有春光，城外榆槐已半黄。","山好更宜余积雪，水生看欲倒垂杨。","莺边日暖如人语，草际风来作药香。","疑此江头有佳句，为君寻取却茫茫。"],"title":"春日郊外"}
