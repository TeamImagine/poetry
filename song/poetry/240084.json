{"author":"周紫芝","id":240084,"strains":["仄平○仄仄，仄仄平平○。","仄平仄仄仄，仄仄平仄平。","仄○平仄仄，仄平平仄平。","平平平仄平，平平仄平平。","仄平平仄平，仄仄仄平平。","平○平平仄，仄仄仄仄平。","仄平仄仄仄，仄仄平平平。","平平仄平平，仄仄仄仄平。","平○仄仄仄，平仄平仄平。","仄仄仄○平，○平仄平平。","仄仄仄平仄，仄仄仄仄平。","仄平平○仄，平仄○○○。","○○仄平○，仄仄平平平。"],"paragraphs":["美人临晓镜，睡足含春娇。","手持白玉尺，睥睨金错刀。","欲将双彩凤，对飞宫锦袍。","谁知游冶郎，经年事游遨。","但知山上山，不说大刀头。","君看良家子，尽属六郡豪。","一朝着铠甲，万里随炊刁。","家人剪春衫，欲寄道里遥。","缄封望绝塞，蓬首时自搔。","荡子会当归，行人日儦儦。","别去隔生死，不保夕与朝。","寄言楼中妇，清泪且当收。","犹胜作征衣，远寄边城秋。"],"title":"金错刀"}
