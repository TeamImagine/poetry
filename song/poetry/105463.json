{"author":"岳珂","id":105463,"strains":["仄平平平平仄仄，平仄平平仄平仄。","仄○仄仄平平平，平仄仄平平仄仄。","仄○平仄平平平，○仄平仄平平平。","平○仄仄仄平仄，仄○仄仄平平平。","平平平平仄平仄，仄仄平○仄平仄。","仄○仄仄仄○平，平○平平平仄○。","平平平平平仄平，仄平○仄平仄平。","平平平平平仄仄，仄仄平仄平平平。","平仄仄平平仄仄平平仄，仄仄仄平仄平仄。","仄仄仄仄平仄仄平平平，仄平仄仄平仄平。","平平仄○平仄仄，仄仄平平仄平仄。","仄仄仄平仄仄平，仄仄平○○仄仄。","平平仄仄平平平，仄○平平○仄平。","○平仄平仄平仄，仄仄仄仄平○平。","平平仄平平仄仄，仄仄仄平仄平仄。","○平仄仄平仄平，仄仄仄仄平平平。"],"paragraphs":["紫微星郎天上客，身是南宫小宗伯。","斗杓夜转天门开，平地一声惊霹雳。","已将椽笔提斯文，更决河汉排风云。","银潢直下洗戈甲，坐看九陌狂流奔。","黄金为台玉为帐，有眼须看舍人样。","绍兴季岁说雍公，曾冠貂蝉登上相。","峨嵋山高锺异人，昔年相国今后身。","声名何尝岷蜀隔，草木仍是江淮春。","君不见嘉熙圣主躬神武，法祖整军荡强虏。","又不见魏公一战平麟猊，次年子月天废齐。","天心废兴真有待，肯以贪残易仁爱。","大数恰逢一百年，埽穴犁庭当复再。","今年又自淮西来，右相勋名传九垓。","旄头黑云坠西北，两两比色明三台。","先朝贝州妖贼起，若比此胡仅蜂蚁。","当时礼部文侍郎，一日奏凯同平章。"],"title":"饯紫微高侍郎朝天"}
