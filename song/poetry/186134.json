{"author":"吕陶","id":186134,"strains":["平仄平仄平，仄仄平仄仄。","平仄平仄平，平仄平仄仄。","平仄仄仄仄，仄仄仄平仄。","平仄仄○仄，平平仄平平。","平平○仄○，仄仄仄仄仄。","平平仄平平，仄仄仄平仄。","仄仄仄○仄，仄平平仄○。","○平仄仄平，仄仄仄平仄。","平平仄仄仄，平仄仄仄仄。","平平仄仄仄，平仄仄平仄。","平平仄仄○，平仄仄平仄。","平仄仄平平，仄平仄仄仄。","仄平仄平仄，平平仄平仄。","仄仄仄仄平，仄仄仄平仄。","仄平平仄仄，仄仄仄平仄。","仄平仄仄仄，仄仄平仄仄。","仄仄平仄仄，平仄○仄○。","仄仄仄○平，○平仄平仄。"],"paragraphs":["朝见云顶明，暮见云顶暗。","阴见云顶浓，晴见云顶淡。","云顶乃一物，百态异舒惨。","朝暮不相失，阴晴可先探。","于吾如有缘，静景供远瞰。","搜求入风骚，刻琢费铅椠。","一语小如意，读之惟自颔。","深惟出处途，两得亦谁敢。","云霄有达士，丰禄侈饮啖。","终身落世网，尘垢渍衡紞。","虽逢物境胜，何暇纵游览。","丘壑有幽人，俗绳不可缆。","茂林适情性，清泉涤肝胆。","野饭止一盂，往往乏藜糁。","予生安拙计，万事耻浮滥。","宦游若不乐，进退殊𡒄坎。","廪俸才数斛，忧责如舍担。","饱食坐看山，闲心复何憾。"],"title":"见云顶山"}
