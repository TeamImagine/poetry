{"author":"曹既明","id":171244,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["贯弓执矢一亡臣，未洗昭关客路尘。","道上乞飧逢漂女，江边款渡得渔人。","致君岂谓初无术，卖国由来别有因。","文种墓空山胁冷，怒潮朝夕怨江滨。"],"title":"胥山庙  其一"}
