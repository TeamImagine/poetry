{"author":"苏辙","id":197862,"strains":["仄平仄平仄，平仄仄平仄。","仄平仄仄平，仄仄仄○仄。","仄平平仄平，仄仄平仄仄。","平○仄仄仄，平仄仄平仄。","平平平仄平，仄仄平平○。","平平仄平仄，仄仄仄平仄。","平平○仄平，平仄○平○。","平仄平仄平，仄仄仄平仄。"],"paragraphs":["少年读书处，寒夜冷无火。","老来百事慵，炙背但空坐。","眼昏愁细书，把卷惟恐卧。","寒衣补故褐，家酿熟新糯。","微微窗影斜，暧暧云阴过。","昏然偶成寐，鼻息已无奈。","儿童更笑呼，书册正前堕。","衰懒今自由，不复问冬课。"],"title":"和王适炙背读书"}
