{"author":"陆佃","id":202452,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["黄钺新兼两镇雄，至和前已冠三公。","传将名德蛮夷外，老却年华将相中。","十雨燮成尧壤厚，五云飞尽傅岩空。","更闻定策刊彝鼎，千古英雄伏下风。"],"title":"琼林苑御筵奉诏送文太师致政归西都四首  其二"}
