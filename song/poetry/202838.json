{"author":"释道潜","id":202838,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["曈眬杲日破林坰，杖策相将马暂停。","路与猿猱争险磴，身随鸿鹄入青冥。","巉岩曲穴疑无底，盘屈苍虬信有灵。","能使谢公诗兴动，宛如游刃发新硎。"],"title":"次韵莘老游龙洞"}
