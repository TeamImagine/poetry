{"author":"刘攽","id":182943,"strains":["仄○平平仄，平平仄平平。","平仄仄仄仄，平仄平○平。","仄平仄仄仄，平平平仄平。","平平仄仄仄，平仄仄仄平。","平平仄仄仄，仄仄平平平。","平平仄平仄，平平仄平平。","仄仄仄仄平，平仄仄仄○。","平平仄仄仄，仄平平仄平。"],"paragraphs":["赵王飞龙驾，翱翔羾天关。","尘土暂反顾，金玉高如山。","自喻固适志，超遥亡愧颜。","安知马服子，军破不得还。","前亡四十万，后复围邯郸。","虚盈固天理，循环乃无端。","觉寐已不殊，何况百岁间。","嗟嗟道傍子，万金非所安。"],"title":"拟古六首  其三"}
