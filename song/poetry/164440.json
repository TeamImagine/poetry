{"author":"仇远","id":164440,"strains":["平平平仄仄平平，仄仄平平平仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["斜堤高柳绿连天，且系闲人书画船。","花事已空三月后，湖光还似十年前。","洛阳园囿惟诗在，江左英雄托酒传。","亦欲扣舷歌小海，恐惊沙上白鸥眠。"],"title":"同陈彦国泛湖"}
