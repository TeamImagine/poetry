{"author":"周行己","id":223946,"strains":["仄仄平平平，平仄平仄平。","平平仄平仄，平平○平平。","仄平仄平仄，平仄平平平。","仄平仄仄平，○○平平平。","平○平仄仄，仄平仄○○。","仄仄仄○仄，平仄平平平。","仄平仄平平，平平仄仄平。","仄仄仄仄仄，仄平仄○平。","平平仄平仄，仄仄仄仄平。","仄平平仄仄，仄○平平平。","仄仄○○仄，仄仄仄○○。","仄平平仄平，仄仄平平平。"],"paragraphs":["越鸟栖南枝，胡马依北风。","人生亦怀土，安能长西东。","玩公白云老，方丈凭高峰。","忽为万里游，应缘来晨钟。","君看伊与洛，二川日溶溶。","逝者亦如此，流转何时穷。","我居谢公山，天台一水通。","莽莽宇宙内，那知忽相逢。","尘埃识眉宇，觉我耳目聪。","暂来还复去，有如无根蓬。","令我长叹息，不得久相从。","侧身鸡鹜群，仰羡高飞鸿。"],"title":"玩师求诗归台州"}
