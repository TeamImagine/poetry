{"author":"喻凫","id":22984,"strains":["仄仄仄平平，仄平平仄平。","平平仄○仄，仄仄仄平○。","仄仄仄平仄，○平平仄平。","平平平仄仄，仄仄仄○平。","平仄仄仄仄，平平平仄平。","仄○平仄○，平仄仄○○。"],"paragraphs":["六十上清冥，晓缄东越藤。","山光紫衣陟，寺影白云凝。","湿叶起寒鸟，深林惊古僧。","微风窗静展，细雨阁吟登。","清韵岳磬远，佳音湖水澄。","却思前所献，何以豸冠称。"],"title":"早秋寺居酬张侍御六韵见寄"}
