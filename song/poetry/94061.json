{"author":"戴复古","id":94061,"strains":["仄仄平平仄仄仄，仄平仄仄仄平平。","平平仄仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄仄。"],"paragraphs":["老子生来世法疏，白头思欲把犁锄。","摩挲此腹空无物，侥幸虚名愧有余。","憔悴不堪渔父笑，寒温无益贵人书。","诗家幸有严华谷，襟谊犹能眷眷予。"],"title":"有感"}
