{"author":"宋庠","id":2694,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄平平。"],"paragraphs":["百尺空台河上城，远波虚籁助秋声。","过穷旅雁书难得，啼杀饥乌曲未成。","急节何当容白发，流尘只欲傍华缨。","临高莫讶频东顾，忧国思君不为名。"],"title":"晚坐观风亭三首  其二"}
