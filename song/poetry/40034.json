{"author":"陆游","id":40034,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["白尽髭须两颊红，颓然自以放名翁。","客从谢事归时散，诗到无人爱处工。","高挂蒲帆上黄鹤，独吹铜笛过垂虹。","闲人浪迹由来事，那计猿惊蕙帐空。"],"title":"明日复理梦中意作"}
