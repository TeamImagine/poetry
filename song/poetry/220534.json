{"author":"耿南仲","id":220534,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["重门键钥阻山河，顾有良朋不厌过。","唾落如珠倾巨斛，袂挥成幕散轻罗。","惭分处士吹竽俸，谩学东人掩鼻歌。","笑语哄堂俄又夜，客愁还奈我曹何。"],"title":"和余樗年试院即事呈诸公"}
