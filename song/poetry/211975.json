{"author":"华镇","id":211975,"strains":["平平平仄仄，平平平仄平。","仄仄仄平平，平平仄平平。","平仄仄平仄，平仄仄平平。","平○仄平平，平平仄平仄。","平平仄平仄，平仄仄平平。","○仄仄平平，仄平○平平。","平平平仄仄，仄仄仄平平。","仄仄仄平平，平平仄平平。","仄平仄平仄，平仄仄平平。","平仄仄仄○，平仄仄○○。","平仄仄平仄，仄仄仄仄平。","平平仄平平，平平仄平平。","平仄仄平仄，平平平仄平。","平平平仄仄，平仄仄仄○。","平平仄平平，平○平平平。"],"paragraphs":["纤纤兰蕙甲，青青杨柳丝。","草木有春华，园林竞芳时。","妆点贵铨次，高下有推移。","连畛已端修，茅蹊尽平治。","雕栏被丹雘，文甃合瑠璃。","穿薄启萦迂，拍堤泛涟漪。","安排红药树，映带牡丹枝。","蔓草既诛锄，秋荣亦芟夷。","碧芦断修干，丹蓼剪芳蕤。","苞杞散不收，丛菊弃如遗。","芦蓼尚云可，杞菊或未宜。","神功著西河，嘉声蔼东篱。","朱实照金鼎，黄华登玉卮。","暄凉虽异序，荣秀各有期。","商飙掠春丛，摧折谁能支。"],"title":"春日杂兴十五首  其一三"}
