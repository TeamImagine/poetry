{"author":"许及之","id":60956,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["笔端有印印金泥，榜榜名高米样齐。","两郡漫游官似水，七阶懒觅荐为梯。","登瀛已近帆惊转，入幕虽卑首愿低。","举士引嫌堪自愧，眼看湖海放凫鹥。"],"title":"送鲍清卿运干调官还里二首  其一"}
