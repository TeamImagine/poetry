{"author":"邹浩","id":220604,"strains":["平平平仄平，仄仄平？平。","仄平○平仄，仄仄平平平。","平仄仄仄仄，○仄○仄○。","平仄仄仄平，仄仄平仄平。","平平仄仄仄，平平平仄平。","平平仄平平，仄仄平平○。","平仄○仄平，仄仄平平平。","平平仄平平，仄仄平平平。","○平仄平平，仄仄平○○。","仄仄平平平，平仄平平○。"],"paragraphs":["西豪星聚时，有客还頖宫。","解骖听挥麈，落落凌霜风。","平子素我厚，缪入题品中。","夷甫不复言，目系心已同。","埙箎竞远韵，欣逢吾道东。","平生仰高山，鹄立拘樊笼。","谁令燕雀微，一旦追冥鸿。","明珠继来投，照夜惊儿童。","从今日虚徐，所冀资磨砻。","只恐天池鲲，朝夕抟晴空。"],"title":"与王仲弓分韵得东字"}
