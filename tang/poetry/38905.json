{"author":"赵氏","id":38905,"strains":["仄仄平○仄，平平仄平仄。","平平仄平平，平平仄平仄。","仄平平仄仄，仄仄○平仄。","平平仄平仄，平仄仄平仄。","仄平平仄平，仄仄平平仄。","仄仄○仄仄，○平平仄仄。"],"paragraphs":["霁雪舒长野，寒云半幽谷。","严风振枯条，猿啼抱冰木。","所嗟游宦子，少小荷天禄。","前程未云至，凄怆对车仆。","岁寒成咏歌，日暮栖林朴。","不惮行险道，空悲年运促。"],"title":"古兴 三"}
