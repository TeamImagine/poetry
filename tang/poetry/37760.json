{"author":"刘兼","id":37760,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["柳摆轻丝拂嫩黄，槛前流水满池塘。","一筵金翠临芳岸，四面烟花出粉墙。","舞袖逐风翻绣浪，歌尘随燕下雕梁。","蛮笺象管休凝思，且放春心入醉乡。"],"title":"春宴河亭"}
