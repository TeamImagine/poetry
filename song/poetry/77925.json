{"author":"王阮","id":77925,"strains":["平平仄仄平平仄，仄仄平平仄仄平。","仄仄仄仄平平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["无心谷璧陪蒲璧，有分山光映水光。","子贱假令宜单父，渊明终合在柴桑。","为氓且尽今生力，责子宁须后代昌。","为问故人缘底事，不来同醉酒醅香。"],"title":"次韵来梓见赠一首"}
