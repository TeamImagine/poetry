{"author":"李商隐","id":22780,"strains":["仄仄平平仄，○○仄仄平。","平平仄仄仄，仄仄仄○平。","平仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["别馆君孤枕，空庭我闭关。","池光不受月，野气欲沈山。","星汉秋方会，关河梦几还。","危弦伤远道，明镜惜红颜。","古木含风久，平芜尽日闲。","心知两愁绝，不段若寻环。"],"title":"戏赠张书记"}
