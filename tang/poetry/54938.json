{"author":"刘长卿","id":54938,"strains":["平平平仄仄，平仄平仄仄。","仄仄仄平平，○平仄平仄。","仄平仄平仄，仄仄平平仄。","平仄仄平平，○平仄平仄。","平平仄仄仄，平仄○平仄。","仄仄平仄○，平平仄平仄。","平平○仄仄，仄仄平平仄。","平仄仄平平，平平○平仄。","○平仄平仄，○仄平平仄。","平仄仄平平，平○仄平仄。"],"paragraphs":["雄图争割据，神器终不守。","上下武昌城，长江竟何有。","古来壮台榭，事往悲陵阜。","寥落几家人，犹依数株柳。","威灵绝想像，芜没空林薮。","野径春草中，郊扉夕阳后。","逢君从此去，背楚方东走。","烟际指金陵，潮时过湓口。","行人已何在，临水徒挥手。","惆怅不能归，孤帆没云久。"],"title":"孙权故城下怀古兼送友人归建业"}
