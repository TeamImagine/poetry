{"author":"廖行之","id":65598,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["畴昔云天一睹披，十年徒有梦追随。","担簦已负异时志，仰斗今余后学师。","夜壑舟亡人孰秘，少微名在世空悲。","嗟嗟莫致徐刍奠，掩袂伤心陨泪洟。"],"title":"挽黄承事三首  其三"}
