{"author":"章甫","id":64720,"strains":["平平平仄平，仄仄仄平仄。","平平仄平仄，平仄仄平仄。","仄平仄仄平，仄仄平平仄。","仄○平仄仄，仄仄仄平仄。","？仄仄仄仄，仄○平仄仄。","仄平平○仄，仄仄仄平仄。","仄仄○仄平，○平仄平仄。","仄仄仄仄平，平○○平仄。","仄平仄平仄，○仄平平仄。","仄平平仄平，平仄平平仄。","平平仄平平，仄○平仄仄。","平平仄仄仄，仄仄仄仄仄。"],"paragraphs":["呦呦鸣鹿群，适意在林薮。","泉甘草丰茂，多力故能走。","一朝触祸机，竟死谁人手。","割鲜登鼎俎，刺血置杯酒。","犄角未易弃，煮胶方术有。","汲江为浸渍，七日去粗垢。","大候三伏时，煎熬必罂缶。","色作琥珀红，坚重如琼玖。","补阳遂强骨，轻健还堪久。","杀身虽可怜，仁实存身后。","功能利生人，死且垂不朽。","悠悠肉食辈，亦愧此鹿否。"],"title":"鹿角"}
