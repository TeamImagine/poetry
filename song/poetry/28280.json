{"author":"洪适","id":28280,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["几日思君环珮声，方冬天宇未澄清。","冲寒也到临春阁，处暗如登却月城。","整顿建瓴愁雨作，商量设醴卜花荣。","锦囊不用诗排闷，起看朝云亦倦行。"],"title":"答景卢久阴遣闷"}
