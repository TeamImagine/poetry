{"author":"周紫芝","id":241375,"strains":["仄平仄仄仄仄仄，平平仄平仄仄仄。","平平平平仄仄仄，平仄平平平仄仄。","仄平仄仄平平平，仄仄平平仄平仄。","仄仄仄平平仄平，仄仄仄仄平平平。","仄平仄仄○仄仄，仄平平仄平平平。","平平仄仄仄仄仄，仄仄仄仄○平平。","平仄仄平平平平平仄平，仄仄仄○平平平。","仄仄平○平仄仄，平平平仄仄仄平。","仄仄平平仄？仄，○仄仄平平仄平。"],"paragraphs":["庾郎十饭九不肉，家无斗储饭不足。","穷儿朝来忽乍富，墙下千罂俱有粟。","只今锦烂花争妍，想见云翻釡初熟。","一饮醍醐生玉池，再饮沆瀣充朝饥。","味虽似淡中实美，暖能扶老甘归脾。","黄粱岁割一万斛，谩饲谷伯如猪肥。","君不见蛾眉仙人家海涯，自种紫芋羮蹲鸱。","尚说人间无此味，天酥酡固不可知。","愿借东坡玉糁句，题作此窗罂粟诗。"],"title":"罂粟将成"}
