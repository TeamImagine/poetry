{"author":"张镃","id":80945,"strains":["仄平○仄仄，○仄平平平。","仄平平仄仄，仄仄仄仄平。","仄仄平平○，仄仄仄仄平。","仄仄仄仄仄，平仄平平平。","平平仄仄平，仄仄平平平。","仄○仄仄平，仄仄平平○。","平仄仄仄仄，仄仄仄仄○。","仄仄仄仄仄，○平仄平平。","平平仄平仄，仄仄平仄平。","平仄仄平平，仄仄平○平。","仄平平仄仄，仄平仄平平。","仄平仄仄仄，○仄平平平。","平平仄仄仄，仄仄仄仄○。","平平仄平平，平仄平平平。","平平平仄平，仄仄平平平。","○○○仄仄，平仄仄平平。","仄平仄平平，○仄○○平。","仄平仄平仄，仄仄○平平。","仄平仄仄仄，仄仄平平平。","仄平平仄平，仄平平仄平。"],"paragraphs":["懒情妨勇志，暗识乖明时。","昔人嗟远矣，有梦那见之。","百计谐余衷，第一证以诗。","合处即券钥，宁问渠为谁。","端居偪仄胸，旦旦荆榛披。","又如涸辙鲂，纵漾清塘陂。","宗旨要领会，法律忌脱遗。","泚笔漫拟古，深扃愧无奇。","寒松凛颜采，耻竞桃李姿。","疲马借康庄，敢对骐驎驰。","自娱成自虐，苦心到肝脾。","孰真念本愿，颇或讥繁词。","君侯忽我予，臭味几夙期。","何时结幽磐，开径通双扉。","花明鶑锦芗，竹暗蜂烟霏。","应缘更数载，遮莫俗惊窥。","伟编昨珍投，如病和扁医。","月台气醇茂，共社当肩随。","火龟莫视兆，叶吉庸奚疑。","解颐持此先，讵须匡鼎来。"],"title":"次韵傅景夏见赠兼简徐季益"}
