{"author":"邵雍","id":124009,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["春尽登临正得宜，人情天气两融怡。","泛舟伊水风回夜，垂钓溪门月上时。","逸兴剧凭诗放肆，病躯唯仰酒扶持。","浮生日月无多子，忍向其间更敛眉。"],"title":"游山三首  其二"}
