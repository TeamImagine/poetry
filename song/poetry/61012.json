{"author":"许及之","id":61012,"strains":["仄仄平平仄仄平，仄平仄仄仄平平。","平平平仄仄平仄，平仄平平平仄平。","仄仄平平平仄仄，仄平仄仄仄仄平。","平平仄仄平平仄，平仄平平仄仄平。"],"paragraphs":["净尽繁红但碧峰，药栏犹有绿盘龙。","风光何限供吟笔，霜鬓尽添宜老筇。","岂必愁来方酌酒，底须句到始撞锺。","闲中作乐真吾事，多谢天工久见容。"],"title":"自和"}
