{"author":"白居易","id":17272,"strains":["平平平仄仄，仄仄仄平平。","平仄仄○仄，○○平仄平。","仄平仄仄仄，平仄仄○平。","○仄平○仄，○○仄仄平。","平平平仄仄，仄仄仄平○。","仄仄平平仄，平平仄仄○。","仄平平仄仄，平仄仄平平。","仄仄平平仄，平平仄仄平。"],"paragraphs":["同州慵不去，此意复谁知。","诚爱俸钱厚，其如身力衰。","可怜病判案，何似醉吟诗。","劳逸悬相远，行藏决不疑。","徒烦人劝谏，只合自寻思。","白发来无限，青山去有期。","野心惟怕闹，家口莫愁饥。","卖却新昌宅，聊充送老资。"],"title":"诏授同州刺史病不赴任因咏所怀"}
