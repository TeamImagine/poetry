{"author":"文同","id":173367,"strains":["仄平仄仄平，仄仄平仄平。","仄仄平平○，仄仄平仄平。","仄仄仄○仄，仄仄仄仄平。","仄仄○仄平，仄仄仄仄平。","平仄仄仄仄，仄平平平平。","平平仄仄仄，仄仄平仄平。","平平仄平○，仄仄平仄平。","仄仄仄仄仄，仄仄仄仄平。","平仄仄仄仄，平平仄○○。","平仄仄仄○，仄仄仄仄平。","平平仄仄仄，○仄平仄平。","平平仄平平，仄仄平○平。","平○仄仄仄，仄仄平平平。","仄仄仄平平，平平仄平平。","○平仄仄仄，仄仄平平平。","仄仄○仄○，○仄平平平。","仄仄仄仄平，平仄○仄仄。","仄平仄仄○，仄仄仄仄平。","仄○平仄平，○○平仄平。","仄平仄平仄，平仄○平○。"],"paragraphs":["学文二十年，语气殊未成。","所以文房中，四谱无一精。","岂不愿收贮，恐窃好事名。","自愧中槁然，敢假外物荣。","前日下秘阁，谒公来西城。","公常顾遇厚，待以为墨卿。","延之吐佳论，出口无杂声。","语次座上物，砚有紫石英。","云在岭使得，渠常美其评。","因取手自封，见授嘱所擎。","仓皇捧以拜，其喜怀抱盈。","归来示家人，众目欢且惊。","言并我所有，瓦砾而瑶琼。","贵价市珍煤，风前试寒泓。","磨知密理润，点觉浮光清。","洗濯鉴面莹，弹扣牙音铿。","遂剪十袭巾，加以重箧盛。","客来有欲观，稍俗不敢呈。","愿传之子孙，更重金满籝。","作诗叙嘉贶，惭比毫毛轻。"],"title":"谢杨侍读惠端溪紫石砚"}
