{"author":"朱南杰","id":133437,"strains":["平仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["踪迹平生马少游，功名外物等虚舟。","不多饮酒常成醉，自在吟诗祇遣愁。","已幸一帆离锡邑，更宽两日到杭州。","晓来忽见盘门塔，疑是西湖大佛头。"],"title":"舟行过平江"}
