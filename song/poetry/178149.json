{"author":"赵湘","id":178149,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄仄平仄，仄仄仄平仄仄平。"],"paragraphs":["卷箔无应永夜虚，凭栏还似钓鱼师。","床头雨细飘芦苇，池上灯寒照鹭鸶。","孤枕听泉随断梦，好风吹竹隔残棋。","主人不寐客魂爽，晓色欲来犹赋诗。"],"title":"宿成秀才水阁"}
