{"author":"吴融","id":32589,"strains":["平仄仄平仄，仄仄仄平平。","平仄仄平仄，仄仄平○平。","仄仄平仄仄，平平仄平平。","仄仄仄平仄，平平平仄平。","仄仄仄平仄，平平平○平。","仄平仄仄仄，仄仄平○平。","平平仄平仄，仄仄仄仄平。","平仄仄平仄，仄平○仄平。","○平平仄○，仄仄仄仄平。","平仄平平仄，平仄平平平。","平仄仄平仄，仄○平平平。","○平○平仄，平仄○平平。","平平平仄仄，平仄平仄平。","○平仄○仄，平仄平仄平。","仄仄平仄平，仄平仄平○。","仄仄仄仄仄，仄平平仄平。","平○平平仄，仄平仄平平。","平○仄仄仄，仄平仄仄○。","仄仄仄平仄，平平平仄平。","平平仄仄仄，仄仄平平○。","仄○仄仄仄，平仄平平平。","平仄仄平仄，平平平仄平。","平仄平仄仄，仄平平平平。","平平仄○仄，○仄○平平。","平平仄仄仄，平仄○平○。","平平仄仄仄，仄仄平平平。"],"paragraphs":["天下有蚊子，候夜噆人肤。","平望有蚊子，白昼来相屠。","不避风与雨，群飞出菰蒲。","扰扰蔽天黑，雷然随舳舻。","利嘴入人肉，微形红且濡。","振蓬亦不惧，至死贪膏腴。","舟人敢停棹，陆者亦疾趋。","南北百余里，畏之如虎{犭区}。","噫嘻天地间，万物各有殊。","阳者阳为伍，阴者阴为徒。","蚊蚋是阴物，夜从喧墙隅。","如何正曦赫，吞噬当通衢。","人筋为尔断，人力为尔枯。","衣巾秽且甚，盘馔腥有余。","岂是阳德衰，不能使消除。","岂是有主者，此乡宜毒荼。","吾闻蛇能螫，避之则无虞。","吾闻虿有毒，见之可疾驱。","唯是此蚊子，逢人皆病诸。","江南夏景好，水木多萧疏。","此中震泽路，风月弥清虚。","前后几来往，襟怀曾未舒。","朝既蒙襞积，夜仍跧蘧蒢。","虽然好吟啸，其奈难踟蹰。","人生有不便，天意当何如。","谁能假羽翼，直上言红𬬻。"],"title":"平望蚊子二十六韵"}
