{"author":"赵汝鐩","id":98006,"strains":["○平仄○平，仄仄仄仄仄。","仄仄仄平○，平平仄仄仄。","平仄仄平仄，仄仄平仄仄。","仄平仄平平，仄平仄平仄。","平仄平仄平，平仄平仄仄。","平仄仄平仄，平仄平仄仄。","平平仄○平，仄平仄○仄。"],"paragraphs":["禅僧晚相投，貌古似落魄。","说性说虚空，雕心苦摸索。","千百则公案，信口无一错。","有蝉隔窗鸣，与僧恣酬酢。","僧喝蝉不知，僧怒蝉不觉。","蝉厌忽飞去，僧语无处著。","呼儿掩柴扉，请僧自行脚。"],"title":"谈禅"}
