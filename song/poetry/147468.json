{"author":"方回","id":147468,"strains":["仄仄仄平平，平平仄仄仄。","平仄仄平仄，仄平仄平仄。","仄平平仄仄，仄仄仄平仄。","仄仄仄仄平，平仄仄仄仄。","仄仄仄平仄，仄仄仄仄○。","平平仄平平，仄仄仄平仄。","平仄平仄平，仄平仄平仄。","平仄○平仄，仄仄仄平仄。"],"paragraphs":["屈子悼芙蓉，胡于木末采。","谁欤变秋树，水花俨高垲。","本非莲藕类，稍稍具姿彩。","厥植亦匪贞，朝泽暮已痗。","叔世尚浮卉，貌取实故萎。","吾庐百昌戕，一二此根在。","无奈儿女曹，爱之若芳茝。","曾不如荞穄，足用拯疲馁。"],"title":"秋晚杂书三十首  其二"}
