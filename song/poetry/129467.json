{"author":"李曾伯","id":129467,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["膝下相随五阅秋，意其可以付箕裘。","祗缘老子身无福，致使佳儿命不修。","宿业结来知有自，暑行坏会复奚尤。","灵台一点知何处，痛入肝肠死则休。"],"title":"忆幼子"}
