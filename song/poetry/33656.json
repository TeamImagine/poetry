{"author":"陆游","id":33656,"strains":["仄仄仄平平仄仄，平平仄仄仄平平。","平平仄仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["骑马出门无所诣，端居正尔客愁侵。","苍颜白发入衰境，黄卷青灯空苦心。","天下极知须隽杰，书生何恨死山林。","消磨未尽胸中事，梁甫时时尚一吟。"],"title":"客愁"}
