{"author":"韩元吉","id":29187,"strains":["平平仄平平，仄仄仄仄仄。","仄平平平○，平仄平平仄。","平平仄平仄，○仄○平仄。","仄平仄○平，仄仄平仄仄。","仄平仄平平，仄平仄平仄。","平仄仄平平，仄仄仄平仄。","平平仄○平，平仄平仄仄。","平○平仄仄，仄仄平平仄。","平平仄平仄，平仄平仄仄。","仄平平平平，平仄平仄仄。","仄平○平平，仄仄平仄仄。","平平○仄仄，仄仄仄平仄。","仄平仄平平，仄仄○○仄。","平平仄平平，仄仄○仄仄。","○平仄平平，仄○仄平仄。","○平仄平○，○仄平仄仄。"],"paragraphs":["东风易阴晴，一雨晓便止。","舍舟欣徐行，乌鹊声为喜。","岧峣石林谷，苍翠间红紫。","丈人厌调元，玩意丘壑里。","郑公化乡闾，邺侯盛图史。","千载发词源，一点诣真理。","霞裾月中仙，珠履天下士。","时从诗酒乐，不负湖山美。","方瞳照玄发，眉寿端自此。","缅怀西湖春，荆棘迷故里。","两髦看公游，玉节旋屡弭。","风尘三十载，碌碌类余子。","晚登载欣堂，謦欬闻正始。","榆枋望天池，奋迅思决起。","当谋白云居，敢援赤松比。","临流整游观，三沐聊洗耳。"],"title":"戊辰三月清明后三日见叶丈于石林承命赋诗作古风一首"}
