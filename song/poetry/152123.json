{"author":"方一夔","id":152123,"strains":["仄仄平平仄，仄仄平仄平。","仄○平仄平，仄仄仄平平。","仄仄仄仄平，○仄平仄平。","平仄平仄仄，仄仄仄仄平。","仄平仄仄○，平仄○○平。","平平仄平仄，仄仄平仄平。","平仄仄仄平，仄仄平仄平。","仄平仄平仄，平仄平平平。","仄平仄仄平，仄平仄平○。"],"paragraphs":["大块无私运，万象同一陶。","及其成器时，罅漏杂坚牢。","所以一世人，长短纷马毛。","穷或仁与善，达或虐与饕。","共疑造物缪，名利相煎熬。","人生有常理，赋命安可逃。","为善不必疑，祸福任所遭。","孰云漆园达，夷跖均天弢。","见夷不见畴，泰山等秋毫。"],"title":"续感兴二十五首  其三"}
