{"author":"张嵲","id":8793,"strains":["○平仄仄仄，仄仄仄○平。","平仄平仄平，仄仄平平平。","平○仄仄仄，仄仄平仄○。","仄仄仄平仄，平平平仄平。","仄平仄仄平，平○仄平平。","？？？？？，？？？？？。","仄仄仄平仄，平平○仄平。","仄平仄仄仄，○平仄平平。","平仄仄平仄，平○平仄平。","仄仄仄仄仄，平平平仄平。","平平平仄○，仄仄平仄平。","仄仄○○仄，平○平仄平。","仄仄平仄仄，仄平仄平平。","平仄平平平，仄平？仄平。","平平○仄仄，平仄仄平平。","平平○仄仄，○平平仄平。"],"paragraphs":["留侯佐汉日，结志已离群。","唐乐闲退年，陟险勤邦君。","区中岂所慕，物外良作论。","上宰曩侨寓，新亭初目存。","缅怀杖策时，风衣自翻翻。","□□□□□，□□□□□。","竹密径迷远，孤游遗世纷。","憩松玩碧草，临流睇归云。","山晚落花积，溪深啼鸟喧。","揽物觉意适，依风嗟世屯。","虽安吴越胜，讵忘河洛尊。","毕辅中兴业，终回西北辕。","扈跸归庙社，角巾反丘樊。","游瞩河华郊，往来鄠杜村。","规摹王粲宅，仿佛辟疆园。","斯亭回首地，应为闾里言。"],"title":"寄题赵丞相独往亭"}
