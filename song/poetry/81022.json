{"author":"张镃","id":81022,"strains":["平平平仄平平平，仄平平仄平平平。","平平平仄仄平仄，平仄仄仄平○平。","仄平平仄仄平仄，仄仄仄仄平平平。","仄○平仄仄平仄，仄仄仄仄平平平。","平平平仄仄平仄，仄仄仄仄平○平。","仄平仄仄平仄仄，仄平仄仄平平平。"],"paragraphs":["虚皇清晏仙班朝，宝花随现非根苗。","璆林瑶树振灵响，飞彩灿蒨辉苍霄。","下怜人宇厌凡卉，特许福地生芳条。","细看纤洁谢丹粉，仿像翠鬓森珠翘。","移来泉石助萧爽，暗麝不必𫄨衣飘。","玉簪失素萱让叶，倚墙岂独麾芭蕉。"],"title":"玉霄花"}
