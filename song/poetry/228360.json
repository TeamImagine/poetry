{"author":"释德洪","id":228360,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["我忆钱塘雪鬓新，三年东望肺生尘。","那知南浦清湘岸，忽见西湖白阁人。","熟视音姿疑梦寐，便惊风物有精神。","倏然又入千峰去，惆怅孤云野鹤身。"],"title":"送晓上人归西湖白阁所居"}
