{"author":"张籍","id":13563,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["中外兼权社稷臣，千官齐出拜行尘。","再调公鼎勋庸盛，三受兵符宠命新。","商路雪开旗斾展，楚堤梅发驿亭春。","襄阳风景由来好，重与江山作主人。"],"title":"送李司空赴镇襄阳"}
