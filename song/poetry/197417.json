{"author":"苏辙","id":197417,"strains":["仄平仄仄仄仄仄，仄平○仄平仄仄。","仄○○○仄仄○，仄仄平平仄平○。","仄○平仄仄平仄，○仄平○平仄仄。","仄○仄仄平仄仄，仄仄平平平仄仄。","仄平仄仄仄平○，仄仄平○仄平仄。","○平仄仄○平仄，仄平仄仄平○仄。","平平○平平仄仄，平仄○平仄平仄。","仄平仄仄○平平，仄仄仄仄平平仄。"],"paragraphs":["食无酒肉腹亦饱，室无妻妾身自好。","世间深重未肯回，达士清虚辄先了。","眼看鸿鹄薄云汉，长笑驽骀安栈皂。","腹中夜气何郁郁，海底朝阳常杲杲。","一廛不顾旧山深，万里来看故人老。","空车独载王阳橐，远游屡食安期枣。","东州相逢真邂逅，南国思归又惊矫。","道成若见王方平，背痒莫念麻姑爪。"],"title":"赠吴子野道人"}
