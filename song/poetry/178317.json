{"author":"司马光","id":178317,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["一溪清水珮声寒，两岸莓苔锦绣斑。","三径谁来卜邻舍，千峰我已作家山。","鹿裘藜杖偏宜老，紫陌红尘不称闲。","早挈琴书远相就，放歌烂醉白云间。"],"title":"新买叠石溪庄再用前韵招景仁"}
