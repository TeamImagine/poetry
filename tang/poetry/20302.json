{"author":"崔郾","id":20302,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。","平仄仄平平仄仄，仄平平仄仄平平。"],"paragraphs":["存亡去住一壶中，兄事安期弟葛洪。","甲子已过千岁鹤，仪容方称十年童。","心灵暗合行人数，药力潜均造化功。","终待此身无系累，武陵山下等黄公。"],"title":"赠毛仙翁"}
