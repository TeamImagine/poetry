{"author":"潘兴嗣","id":179652,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["八百仙来不记年，剑池丹井尚依然。","秀峰插汉含灵气，古洞通真锁瑞烟。","竹简漆书何处觅，神符白雪更谁传。","芝𫐌一去人间世，应念沧波又变田。"],"title":"八百石洞"}
