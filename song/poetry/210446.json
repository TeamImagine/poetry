{"author":"杨亿","id":210446,"strains":["平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["休沐忻逢上元节，华堂高宴且盘桓。","峨冠屡舞人多醉，刻烛狂吟夜向阑。","月上珠帘侵坐白，霜飞碧瓦透衣寒。","铜壶漏彻东方曙，归骑纷纷未尽欢。"],"title":"次韵和慎詹事述上元宵会之欢寄诸同舍之什"}
