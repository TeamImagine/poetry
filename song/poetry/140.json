{"author":"释延寿","id":140,"strains":["仄平仄仄仄平平，仄仄仄平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["世途从此免相关，万虑潜消野思闲。","庵树逼春花自吐，岩巢欲暮鸟空还。","门前雾闭疑无路，槛外云开忽有山。","宴坐石岩樵径绝，姓名应不到人闲。"],"title":"山居诗  其五九"}
