{"author":"韩淲","id":86222,"strains":["仄仄仄平仄，平平仄仄平。","○平平平仄，仄○仄仄○。","仄平仄仄平，平仄○平○。","平平平平○，仄仄平仄平。","仄○仄平平，平○仄平平。","仄平○仄平，仄仄仄仄平。","仄○平仄仄，仄仄平仄平。","仄平仄平平，平平○仄○。","平平仄平仄，○仄平○平。","仄平仄平仄，平仄仄仄平。","平○仄平平，仄仄平仄平。","仄仄平平仄，仄仄平仄平。","仄仄仄仄平，○仄○仄平。","平平仄○仄，仄○平平平。","平平仄仄仄，仄仄仄平平。","仄平平平仄，平仄仄平平。","仄仄仄仄仄，仄仄平平平。"],"paragraphs":["蜀道一琴鹤，高斋二百年。","中原之文物，谏疏庆历传。","政涂竟以归，虚白更安禅。","呜呼清风长，不与时俗迁。","每行大夫墟，踌躇倍依然。","或逢其耳孙，此意庶可宣。","敢论家世旧，岂但姻戚联。","只今我衰微，青衫空裹缠。","忧家复忧国，和战何其偏。","世臣匪乔木，休戚实共焉。","君从郑庄来，邂逅惊四筵。","到我南溪上，访我南涧边。","饮我一两杯，和我三四篇。","扶摇手中笔，湛如朱丝弦。","公侯必复始，爱直尔青毡。","要知先贤后，瓜瓞自绵绵。","子产晋叔向，信矣仇池仙。"],"title":"赠赵景伯"}
