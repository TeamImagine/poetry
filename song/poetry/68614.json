{"author":"文彦博","id":68614,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["昔年公掌秦中漕，虎节寻提四镇师。","从此功成为汉相，至今阙内仰萧规。","新诗远寄音盈耳，累牍频窥喜见眉。","更问春游何处好，夹城西面景龙池。"],"title":"天平相公远寄佳章谨依韵和呈  其二"}
