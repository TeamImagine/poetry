{"author":"苏轼","id":195500,"strains":["仄平仄平平平平，平平平仄仄仄平。","仄平仄仄平仄仄，仄仄仄平平仄○。","○平仄仄仄平○，平平○仄平○仄。","仄平仄仄仄仄仄，仄仄仄平平仄仄。","仄○仄仄仄仄平，○仄仄仄仄平平。","平○○仄仄仄仄，平平平仄○平平。","平平仄仄○平仄，仄平仄仄○平仄。","仄平平仄仄平○，仄平○仄平平仄。","平平仄仄仄仄平，仄仄仄平平仄○。","○平仄仄仄仄仄，仄仄仄仄平平平。"],"paragraphs":["白云出山初无心，栖乌何必恋旧林。","道人偶爱山水故，纵步不知湖岭深。","空岩已礼百千相，曹溪更欲瞻遗像。","要知水味孰冷暖，始信梦时非幻妄。","袖中忽出贝叶书，中有璧月缀星珠。","人间胜绝略已遍，匡庐南岭幷西湖。","西湖北望三千里，大堤冉冉横秋水。","诵师佳句说南屏，瘴云应逐秋风靡。","胡为只作十日欢，杖策复寻归路难。","留师笋蕨不足道，怅望荔子何时丹。"],"title":"赠昙秀"}
