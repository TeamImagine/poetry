{"author":"周孚","id":63596,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["趺坐寒窗堕夕阳，向时五鬼未销亡。","方穿顾子犹名士，枉尺嗟吾亦漫郎。","未暇共倾元亮酒，试来重谱蔚宗香。","三生蠹简犹余债，为语平生盛孝章。"],"title":"赠沈子颙"}
