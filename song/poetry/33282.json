{"author":"陆游","id":33282,"strains":["平平仄仄仄平平，仄仄仄平仄仄仄。","仄仄平平平仄仄，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["修修万竹压康庄，碧玉掾围一尺彊。","雪节烟梢谁暇赏，马蹄车辙可怜忙。","帽邉忽堕吹香句，肘后旧传医俗方。","更觉清逰天所惜，坐来飞雨度横塘。"],"title":"自汉州之金堂过沈氏竹园小憩坐间微雨"}
