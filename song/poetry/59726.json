{"author":"陈造","id":59726,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["病念还家可奈愁，客中日月急梭投。","土花晕壁迎梅雨，海燕将雏送麦秋。","霑袖正怜珠陨睫，关门能复玉为舟。","搘头合膝高舂卧，黄奶青奴共此楼。"],"title":"次韵高宾王见投四首  其二"}
