{"author":"孔平仲","id":203628,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["和似阳春静似山，讴谣千里祝公年。","暂留卑湿江城地，且庆舒长夏景天。","盛德自当增寿考，高才行且复蕃宣。","香奁画轴知无用，只有诗篇不值钱。"],"title":"通判成郎中生日人凡送香合寿星皆不受独以诗献"}
