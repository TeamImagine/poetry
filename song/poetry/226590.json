{"author":"谢逸","id":226590,"strains":["仄平仄平仄仄平，仄平仄平仄仄平。","平○仄仄仄平仄，○平仄仄仄仄平。","仄平仄仄仄平仄，平仄仄仄○仄○。","平平仄仄平仄○，仄平仄仄平平平。","仄平○○仄仄仄，平平仄仄平平平。","平仄仄仄仄平仄，平仄○仄平平平。","平平仄仄平仄仄，○平仄平仄仄○。","平平仄平仄仄仄，平平○仄平仄平。","仄平仄仄○仄仄，平仄仄仄平仄平。","○平平仄仄平仄，仄仄平仄平○平。","仄平仄仄平仄仄，仄○仄仄平○平。"],"paragraphs":["茂陵少年白面郎，手携五弦望八荒。","欹帆侧柁转天末，瞿塘滟滪一苇航。","向来问字识扬子，年未二十如老苍。","林花蜚尽春事了，粲然一笑西山阳。","幅巾相从竟日坐，虚堂扫地焚清香。","人物已共远峰秀，谈辩更与薰风凉。","黄梅雨洗天界净，驱车出门指太行。","朝侯暮烹不足道，人生离别安得常。","丈夫许与重气义，儿女惜别徒惨伤。","观君潇洒负奇气，恐是天厩真乘黄。","愿言待价无速售，世间驵侩皆王良。"],"title":"送赵德甫侍亲淮东"}
