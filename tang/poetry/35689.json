{"author":"李洞","id":35689,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["徐生何代降坤维，曾伴园公采紫芝。","瓦砾变黄忧世换，髭须放白怕人疑。","山房古竹麄于树，海岛灵童寿等龟。","知叹有唐三百载，光阴未抵一先棋。"],"title":"赠徐山人"}
