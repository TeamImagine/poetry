{"author":"欧阳修","id":79366,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["千顷芙蕖盖水平，扬州太守旧多情。","画盆围处花光合，红袖传来酒令行。","舞踏落晖留醉客，歌迟檀板换新声。","如今寂寞西湖上，雨后无人看落英。"],"title":"答通判吕太博"}
