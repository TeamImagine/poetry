{"author":"家铉翁","id":137456,"strains":["仄平平仄仄平仄，平仄平平平仄仄。","仄○仄○平平平，仄平仄仄平平仄。","仄平仄仄仄○平，仄仄平平仄平仄。","仄平仄平仄○平，仄仄平平平仄仄。","仄平仄仄平平仄，平仄平平○仄仄。","平平○平仄仄平，仄平仄仄仄○○。","仄○平仄平平平，仄○仄仄平平仄平平。","仄仄平平仄平仄，○仄仄仄平平平仄○。"],"paragraphs":["道人胸次绝尘滓，能得工夫无尽意。","醉中引兴春山青，醒来弄翰秋风起。","晦明变幻在毫端，倏忽烟波几千里。","少年我尝识其人，不见于今垂五纪。","此图似是夫君笔，余子纷纷溟涬耳。","黄沙苍茫雪苑冬，旅窗展玩万虑空。","恍如身在苕源东，摄衣步上云山最高峰。","二客追随不能及，相与指点平沙明月中。"],"title":"题陈子新所藏云山小景渔矶二士"}
