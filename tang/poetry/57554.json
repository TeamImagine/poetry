{"author":"张鼎","id":57554,"strains":["平仄仄仄平仄仄○平仄，仄仄平平仄平仄。","仄仄平平仄○仄，平平仄仄○平仄。","仄仄平平仄平平，平平○仄平平仄。","平平仄仄平平仄，平仄平平仄仄仄。","平平○仄仄平平，平仄○平平仄平。","仄仄仄平平仄仄，平平仄仄仄平平。"],"paragraphs":["君不见汉家失统三灵变，魏武争雄六龙战。","荡海吞江制中国，回天运斗应南面。","隐隐都城紫阳开，迢迢分野黄星见。","流年不驻漳河水，明月俄终邺国宴。","文章犹入管弦新，帷座空销狐兔尘。","可惜望陵歌舞处，松风四面暮愁人。"],"title":"邺城引"}
