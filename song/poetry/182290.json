{"author":"强至","id":182290,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄仄仄，仄仄仄平平。"],"paragraphs":["大士安禅外，孤亭旷望中。","物无形可遁，心与境俱通。","日月光应倍，江山气更雄。","宁须面壁坐，到此即观空。"],"title":"长老凤师新作四照亭以其环顾洞彻无纤翳碍目故名云从予乞诗因即其说以寄题"}
