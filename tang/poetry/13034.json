{"author":"孟郊","id":13034,"strains":["仄仄仄仄仄，仄○仄平平。","○平平仄平，仄仄平平平。","仄仄仄仄平，平仄仄仄平。","平平仄平仄，平仄仄平仄。","仄仄平仄仄，仄○平仄○。","仄○平平仄，仄○平平平。","仄仄仄仄仄，平平平仄平。"],"paragraphs":["斗水泻大海，不如泻枯池。","分明贤达交，岂顾豪华儿。","海有不足流，豪有不足资。","枯鳞易为水，贫士易为施。","幸睹君子席，会将幽贱期。","侧闻清风议，饫如黄金卮。","此道与日月，同光无尽时。"],"title":"赠主人"}
