{"author":"汪莘","id":100713,"strains":["平平仄平仄仄平，仄平平仄平平平。","平○仄仄仄仄仄，仄仄平仄○平平。","平仄平平仄平仄，仄仄平仄○平○。","平平仄仄仄仄仄，仄仄平仄平○平。","平平○平仄仄仄，平平仄仄平平平。","仄○平仄○仄仄，仄仄仄仄平仄平。","仄平仄仄平仄仄，○平平仄平○平。","仄○仄平仄仄仄，平平平仄○平平。","仄平平平仄仄仄，仄平仄仄平仄平。","○平仄仄平○仄，平仄仄仄平平○。","平仄仄平平仄仄平，仄平平仄平平平。","仄仄仄仄仄平仄仄，仄平平仄○平仄。","仄平平仄平平平，○仄仄平平仄平。","平平○平仄平仄，平平平○平仄平。","仄仄仄平仄平仄，○平平平仄平仄。","仄平仄仄仄平仄，平平仄仄仄平仄。","平平平仄平平平，仄仄仄仄？平平。","仄平平仄仄仄仄，仄仄○仄平平平。","仄平仄仄平仄仄，仄仄平○仄平仄。","仄平平平仄平仄，仄仄仄仄平平仄。","平平平仄平仄仄，平仄平仄平平仄。","仄平仄仄平仄平，○仄平平仄平仄。"],"paragraphs":["蓬莱道山到者稀，忽随飚驾同来归。","天横阆野望不尽，地绝瀛海如无依。","初得松门入萧瑟，渐绕苔径穿芳菲。","奇花异卉不可识，但觉春是人间非。","高檐长廊白日静，朱帘绿幕清风微。","仰观群玉三大字，始忆上帝书所储。","赤图绿牒文字古，空桑孤竹音调希。","饮中八仙各洒落，琼林风月相光辉。","坐而投壶妙贯耳，立而对奕工解图。","吟诗诵赋清且永，何事顾我频歔欷。","君不见咸平景德时，太平都在杨刘诗。","又不见庆历元祐际，后来谁与欧苏继。","只今延阁多才贤，如玉在山珠在渊。","杨刘欧苏未为老，秦皇鼌张俱少年。","有客野于孟东野，更宜卢仝作诗社。","碧笺小纸辱佳命，青林紫笔令挥写。","君山天酒浇枯肠，吸尽一架酴醿香。","赠君千岁白鹿健，报我三尺金鱼光。","羽陵蠹简非我处，老上龙庭欲飞去。","凤台南轩又招手，第一内宅由来住。","东西南北身已老，安得丹液还元脑。","碧桃洞口花乱飞，留待归来不须扫。"],"title":"群玉堂即事"}
