{"author":"韩翃","id":4879,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["归舟一路转青蘋，更欲随潮向富春。","吴郡陆机称地主，钱塘苏小是乡亲。","葛花满把能消酒，栀子同心好赠人。","早晚重过鱼浦宿，遥怜佳句箧中新。"],"title":"送王少府归杭州"}
