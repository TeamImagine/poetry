{"author":"李洪","id":52796,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["思溪渺渺泛兰舟，檥棹临津得自留。","莲社不知三伏热，竹林独占一庭秋。","蒲葵喜接高人语，茗碗能消旅客愁。","所恨尘缘驱逐去，漫留名姓记曾游。"],"title":"赠思溪觉悟寺净因师"}
