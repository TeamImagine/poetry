{"author":"梅尧臣","id":46479,"strains":["仄平平仄平，○仄平○仄。","仄仄平仄平，仄仄仄平仄。","平平平平平，平平仄平仄。","仄平平仄○，仄仄平○仄。","平○仄平平，仄仄○平仄。","仄仄平仄○，仄○平平仄。","仄仄仄平○，仄平平平仄。","平平仄仄仄，仄仄平平仄。","平平平平平，仄仄平仄仄。","平仄仄平平，平平仄平仄。","平平○仄○，仄仄平平仄。","仄平平仄平，平仄仄○仄。","平平仄○平，仄仄仄平仄。","仄○平平○，平仄平仄仄。"],"paragraphs":["未生潭上云，空望山中雨。","湛湛陈桂樽，坎坎奏鼍鼓。","萧萧灵风来，蹲蹲祝郎舞。","莫言春作迟，但念寒滩阻。","何当发泉源，绿水浸沙渚。","不与农者期，自将舟人语。","定作榜歌行，暮投丹湖浦。","瞻祠草树失，认岭烟霞吐。","平吞东南吴，远带西北楚。","川泽见坡陁，龙蛇蹙鳞膂。","人经兴寤叹，事往成前古。","考碑何验今，涂马立空庑。","余知骨相贫，岂敢望冥许。","愿乘溪流深，滂沛随彻俎。"],"title":"将行赛昭亭祠喜雨"}
