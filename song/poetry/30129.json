{"author":"崔敦礼","id":30129,"strains":["仄仄平平仄○平，平平○平仄○平。","平○平仄平，仄仄○平平仄平。","平平仄平仄平，平仄平平平平○。","平平仄平○平，仄仄平平仄。","平仄平平平○，仄仄平平仄仄仄。","仄平平平平，仄仄平仄仄。","平仄仄平平平，仄仄仄平仄仄。","仄仄○平平平平，仄仄仄平平平平。","平平平仄仄，平仄平平仄平仄。","仄仄仄平平○，平平平平仄平平。"],"paragraphs":["若有人兮水中央，鱼鳞衣兮白蜺裳。","荃桡兮桂旗，欲女迎兮风薄之。","神之驾兮两龙，骖白鼋兮蛟螭从。","朝余陟兮三山，夕济兮牛渚。","神不来兮夷犹，使我心兮苦复苦。","濯缨兮姑溪，结佩兮采石。","诚不已兮幽通，信不坠兮物格。","若有临兮风𩙫𩙫，作莫雨兮愁江皋。","神交兮意接，来不言兮去无迹。","倏雨歇兮云收，山青青兮水悠悠。"],"title":"正曜"}
