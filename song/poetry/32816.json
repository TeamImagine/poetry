{"author":"陆游","id":32816,"strains":["平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["朝衣无色如霜叶，将奈云安别驾何。","钟鼎山林俱不遂，声名官职两无多。","低昻未免闻鸡舞，慷慨犹能击筑歌。","头白伴人书纸尾，只思归去弄烟波。"],"title":"自咏"}
