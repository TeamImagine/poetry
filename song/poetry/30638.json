{"author":"李流谦","id":30638,"strains":["仄平平仄平平平，仄平平○平仄仄。","仄平仄仄仄平仄，平仄仄仄○平平。","仄平仄○仄仄平，平平仄仄仄仄平。","仄平仄仄○平○，仄仄仄仄平平○。","仄仄平仄仄仄平，平仄仄仄○平○。","仄○仄平仄平仄，平仄仄仄平平平。","平平仄平○平仄，平平平○○平平。","仄平仄仄仄仄仄，平平仄仄平平平。","仄平平仄仄平仄，仄平仄仄平平平。","仄平平仄仄仄仄，平平平仄仄平平。","平平仄仄仄平仄，仄仄平仄仄平平。","○平○仄平仄仄，仄平仄仄仄仄平。","平平平○仄平仄，○平○仄○平平。","平○仄平仄仄仄，平平仄仄仄仄平。","平平平仄仄仄平，仄平仄仄平平平。","平平平仄仄平仄，仄平仄平仄平平。"],"paragraphs":["我先君子官于涪，一时贤僚今在不。","唯公直节贯华皓，千尺寿桧横霜秋。","丈人静听请具陈，平生契义骨肉侔。","简池解组过乡县，剧饮不去公遮留。","似是兄弟姓则殊，诗藁半破犹勤收。","合行使符蔡山下，先后召杜腾民讴。","吾家万松荫黄土，公方千骑驱华辀。","十年不见此邂逅，穷冬雨雪寒飕飗。","未明投刺候门下，老阍窃语来何求。","柳州先友一一数，山阳邻笛令人愁。","岷峨气象抗湖海，近日人物几穷搜。","如公当寘文石陛，一麾乃付近古州。","苏家名称震戎夏，如崧降甫尼生丘。","文献可征况美俗，黄堂坐啸万事休。","公余兵卫绕画{卓戈}，妙香一缕铃斋幽。","神交千载尚谁可，子韩子文着床头。"],"title":"送樊眉州"}
