{"author":"王迈","id":107758,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄仄平仄，平仄平平仄仄平。","平仄平平平仄仄，平平仄仄仄平平。"],"paragraphs":["建炎戎马满神京，殿撰横身活一城。","时宰忌功无表劝，老天福善自分明。","人称簪绂一门盛，公是瑛瑶间世生。","珍重西山遗事跋，他年收入史官评。"],"title":"挽赵东岩简叔彦侯四首  其二"}
