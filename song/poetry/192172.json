{"author":"郭祥正","id":192172,"strains":["仄平仄仄仄，平○仄平仄。","仄仄仄平仄，仄平平平仄。","平平平仄平，仄仄平平仄。","仄仄平平仄，仄○○平仄。","仄仄仄仄平，平仄仄平仄。","平平仄仄仄，仄平仄仄仄。","仄仄仄仄平，○平仄平仄。","○○平○平，仄仄仄平仄。","平平○平平，平平仄平仄。","平平平仄仄，平平仄平仄。","平平仄平仄，仄仄仄仄仄。","平平仄平平，仄仄仄平仄。","仄平仄平平，仄仄仄平仄。","仄平仄平仄，仄仄仄平仄。","仄仄平仄○，平平仄○仄。"],"paragraphs":["隔江望白纻，葱苍压牛渚。","却忆跨黄犊，渡桥溪东去。","悠悠登此山，直待圆蟾午。","汗漫丹湖水，万顷浸天宇。","北斗酌不干，光烱反吞吐。","诸峰若案几，白云俯可取。","览景壮我怀，长谣念前古。","传闻桓将军，致酒领歌舞。","雄风回秋霜，英声散鼍鼓。","宁知千载后，荒榛老狐鼠。","男儿及时乐，一饷亦足许。","前年翰林公，绝顶构堂庑。","我方客沅湘，盛事未能睹。","及今佐肥幕，治狱历阳府。","注目聊独吟，何时达庭户。"],"title":"望白纻山"}
