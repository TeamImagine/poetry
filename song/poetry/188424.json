{"author":"魏野","id":188424,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["四贤同在两川时，不独民间鬭察微。","蜀魄血流啼亦少，巴猿肠断叫应稀。","文君酒旨停红旆，神女云从慝绣衣。","雪尽沉冤题尽景，齐看诏向十州归。"],"title":"寄赠西川御史薛端公益州司理刘大著陕路运使臧殿院梓州提刑唐察院"}
