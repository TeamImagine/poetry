{"author":"李觏","id":113498,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["释子相延暂解冠，一宵清话到更兰。","漆盘香烬死蚯蚓，纸瓦雨声鸣弹丸。","往事莫将闲口笑，劳生谁在定中看。","明朝颒面还归去，依旧涂泥溅马鞍。"],"title":"清话堂诗"}
