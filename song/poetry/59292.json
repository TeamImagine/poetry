{"author":"陈造","id":59292,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["别时把酒欲霑襟，楚翼吴鳞要嗣音。","撞玉餍听辞客语，断金深得故人心。","对床风雨终前约，满眼湖山念独吟。","何日水云淮上宅，草荒三径肯深寻。"],"title":"再用韵寄丁知县三首  其三"}
