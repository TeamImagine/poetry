{"author":"陆游","id":39018,"strains":["仄仄仄平平仄平，仄平仄仄仄平平。","仄平仄仄仄平仄，平仄平平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["昨夜雨多溪水浑，不妨唤渡到西村。","出游始觉此身健，无食更知吾道尊。","药笈可赊山店酒，筇枝时打野僧门。","归来灯火茅檐夜，且复狂歌鼓盎盆。"],"title":"游西村"}
