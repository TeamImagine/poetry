{"author":"方岳","id":127881,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["只合空山著此身，野猿骨相鹤精神。","何关亲戚傥来物，自笑痴顽向上人。","手可持杯宁是病，瓶犹储粟未为贫。","公卿满壁非无画，不画公卿画钓缗。"],"title":"山中  其八"}
