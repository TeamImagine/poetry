{"author":"曾巩","id":174047,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["挥手红尘意浩然，夙兴招客与扳联。","烟云秀发春前地，草木清含雪后天。","已卜耕桑临富水，暂抛鱼鸟去伊川。","更追羊杜经行乐，况有风骚是谪仙。"],"title":"和张伯常岘山亭晚起元韵"}
