{"author":"曹勋","id":12942,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平仄仄，平仄平平平仄平。","仄仄仄平平仄仄，平平仄仄仄平平。"],"paragraphs":["家来三乐益芬芳，不爱华堂借草堂。","每听鸣驺传陋巷，便知宝勒下明光。","炊烟茶润兼旁舍，萝月松风同一冈。","锦瑟似闻方醉卧，西楼横玉助新凉。"],"title":"荣侍郎暂寓张园小诗寄怀"}
