{"author":"王昌龄","id":54324,"strains":["平仄仄平仄，○平仄平仄。","平平仄平平，仄仄平仄仄。","仄平平平仄，仄仄平仄仄。","平平仄○平，平仄仄平仄。","仄平平平仄，仄○平平仄。","仄仄平仄平，仄平平平仄。","仄平平平仄，仄仄平仄仄。","平仄平○平，仄○平平仄。","平平仄仄仄，仄仄平仄仄。","平仄仄仄仄，仄平仄○仄。","仄平平仄仄，仄仄平仄仄。","仄仄○仄平，仄平平平仄。"],"paragraphs":["林色与溪古，深篁引幽翠。","山尊在渔舟，棹月情已醉。","始穷清源口，壑绝人境异。","春泉滴空崖，萌草拆阴地。","久之风榛寂，远闻樵声至。","海雁时独飞，永然沧洲意。","古时青冥客，灭迹沦一尉。","吾子踌躇心，岂其纷埃事。","缑峰信所克，济北余乃遂。","齐物意已会，息肩理犹未。","卷舒形性表，脱略贤哲议。","仲月期角巾，饭僧嵩阳寺。"],"title":"缑氏尉沈兴宗置酒南谿留赠"}
