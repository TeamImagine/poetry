{"author":"释广闻","id":118030,"strains":["仄平平平○，平平仄仄平平仄。","仄仄平仄仄，仄平仄仄平平平。","仄平○仄，仄仄平○。","仄仄仄平，仄平平仄。","平仄仄仄平仄，平平仄仄仄。","仄平仄○平○，平平平仄平。","仄平仄平平仄，平仄仄平仄平。","仄仄平平，仄平平仄。","仄仄平平仄仄平仄，仄平仄仄仄平。"],"paragraphs":["获旋陀罗尼，机轮转处风雷疾。","入萨婆若海，舌头不动云涛翻。","肆虚空讲，尽实头禅。","以栗棘蓬，裹金刚圈。","陶冶有学之学，而披剥万象。","发挥不传之传，而朝宗百川。","是为北峰真子，无愧竹庵嫡孙。","后二千年，是真精进。","所谓灵山未散之旨，至今一会俨然。"],"title":"古云法师赞"}
