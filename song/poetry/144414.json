{"author":"黄文雷","id":144414,"strains":["平平仄平平，仄仄平平平。","仄平仄仄平，仄仄仄仄平。","平平仄仄平，仄仄○平平。","仄仄仄平平，平仄仄仄平。","○平仄仄仄，仄仄平平平。","仄仄平仄平，平平平平平。"],"paragraphs":["仙栖固多名，世但知蓬莱。","九州复九州，广大莫可该。","翩翩牧鹤童，巧笑如婴孩。","授我紫玄章，归路玉笛哀。","苍寒不可觅，但有清风来。","偪仄宁久居，浮生多尘埃。"],"title":"读史感兴  其六"}
