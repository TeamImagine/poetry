{"author":"韩翃","id":4877,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["都门霁后不飞尘，草色萋萋满路春。","双兔坡东千室吏，三鸦水上一归人。","愁眠客舍衣香满，走渡河桥马汗新。","少妇比来多远望，应知蟢子上罗巾。"],"title":"送襄垣王君归南阳别墅"}
