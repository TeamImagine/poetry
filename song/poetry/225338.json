{"author":"饶节","id":225338,"strains":["平仄平平仄仄平，平平仄仄仄平平。","仄平仄仄仄平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何事凌寒带晓暾，高才不肯簿书昏。","别峰小寺已鸣磬，夹道短篱犹闭门。","雨后松枝浑黛绿，冻余泉窦尚春温。","聊将二物方君德，富贵功名不足论。"],"title":"赠毛雍玉县丞谢到山中"}
