{"author":"胡铨","id":16280,"strains":["平仄平平仄，仄○平仄平。","仄平平仄仄，仄仄平仄平。","平平仄○平，仄仄平平平。","仄仄平平仄，仄平平仄平。","仄○仄仄仄，仄仄平仄平。","仄仄仄仄仄，平仄平○○。","平仄○平仄，平仄○仄平。","仄仄平平仄，仄平平仄平。"],"paragraphs":["山似牛头峡，水如龙尾湾。","半生多罪垢，浣洗尘土颜。","仙人旧闻名，一往何年还。","岫幌烟为锁，玉扉谁与关。","忽闻响答谷，恍若猿叫山。","我欲纪末契，焉得茅三间。","泉漏听琴筑，风雨闻佩环。","木杪青螺髻，得非云雾鬟。"],"title":"峡山"}
