{"author":"王庭珪","id":237937,"strains":["仄平○平○，仄仄平平平。","平○平仄仄，仄仄平平平。","仄仄平仄平，仄仄仄仄仄。","仄仄平平平，平平仄平仄。","○仄仄平仄，平平平仄平。","平○仄仄仄，仄仄仄○平。","仄仄平○平，平平平仄仄。","平平仄平仄，仄仄仄平仄。","平平仄平仄，○平仄平平。","平○平仄仄，仄仄平平平。","仄平平仄平，平仄仄仄○。","平平仄仄仄，○平仄平仄。","平仄平仄仄，平平仄仄平。","平○○仄仄，仄仄仄○平。"],"paragraphs":["使君从千骑，伐鼓惊群偷。","前驱严虎节，夹道森蛇矛。","别驾工五言，句刮造化美。","笔法蟠高轩，银钩照窗几。","冠盖一时盛，秋旻罗众星。","寻思问祖意，米价作么生。","欲扣山中人，何由知彼岸。","残阳下峰顶，暮色蔼余蒨。","鸣珂出修竹，驱车转平原。","登临悲往昔，岂不多名贤。","独余姜与颜，人品亦自胜。","溪流水溅溅，中堪理渔艇。","宾客随太守，风流几百年。","山间留绝唱，巨石枕横川。"],"title":"六月上澣陪王元勃舍人携客游青原山周秀实通判作韵语纪一时胜集奉次元韵"}
