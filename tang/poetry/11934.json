{"author":"孟郊","id":11934,"strains":["仄平仄平平，仄仄平平平。","仄○平仄平，仄仄仄仄平。","仄仄平仄仄，仄平仄○平。","仄仄平仄仄，平平○平平。","仄仄仄平仄，仄平仄仄平。","○平仄平○，平仄平平平。","仄仄仄平仄，○仄仄平平。","仄平平仄仄，平仄○仄平。"],"paragraphs":["屑珠泻潺湲，裂玉何威瓌。","若调千瑟弦，未果一曲谐。","古骇毛发栗，险惊视听乖。","二老皆劲骨，风趋缘欹崖。","地远有余美，我游采弃怀。","乘时幸勤鉴，前恨多幽霾。","弱力谢刚健，蹇策贵安排。","始知随事静，何必当夕斋。"],"title":"石淙 八"}
