{"author":"方岳","id":127335,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["自脱羸骖野水滨，隔桥孤倚欲迎人。","经年不睹雪霜面，一夜顿回天地春。","姑射仙犹疑昨梦，首阳人恐是前身。","岁寒莫问香何晚，毕竟凡花落后尘。"],"title":"山间逢梅"}
