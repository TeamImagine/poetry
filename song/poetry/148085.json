{"author":"方回","id":148085,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["从容谈笑猎文场，焉用椎锋更挽强。","政使成功能裂土，未如闻道许登堂。","勇捐将印机心息，深隠书帷古味长。","我亦暮年懒干禄，肯来同醉简编香。"],"title":"次韵齐君见过"}
