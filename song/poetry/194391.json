{"author":"苏轼","id":194391,"strains":["仄仄平平平，仄仄仄平仄。","平平平平平，仄平○仄仄。","○○仄平仄，○○仄○仄。","平平平仄仄，平仄平仄仄。","仄平仄○平，○仄仄平仄。","仄平仄仄仄，仄仄仄平仄。"],"paragraphs":["忆我初来时，草木向衰歇。","高槐虽惊秋，晚蝉犹抱叶。","淹留未云几，离离见疏荚。","栖鸦寒不去，哀叫饥啄雪。","破巢带空枝，疏影挂残月。","岂无两翅羽，伴我此愁绝。"],"title":"御史台榆槐竹柏四首 槐"}
