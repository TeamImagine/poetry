{"author":"释文珦","id":134049,"strains":["仄仄平平仄，仄仄仄平仄。","平平仄平仄，平仄仄平仄。","平平仄平仄，仄仄仄仄仄。","仄仄平仄○，仄仄平仄仄。","平平仄平仄，仄仄仄仄仄。","平○仄平仄，平仄仄平仄。","○平平仄○，仄仄仄仄仄。","○平平平平，仄仄平仄仄。","平平仄平平，平仄平平仄。","平仄平仄平，平平仄平仄。","仄仄平平平，平仄平○仄。","平仄平仄平，平平仄平仄。","○仄平平仄，○仄仄○仄。","仄○○平平，仄仄仄平仄。","仄平仄○仄，仄仄平仄仄。"],"paragraphs":["破屋无兄弟，拙者所栖息。","衡门未尝启，声利讵能迫。","资身不求备，百事遂省力。","粪埽皆可衣，草木皆可食。","春来有余暇，手种豆一席。","秋深叶黄陨，霜荚渐开拆。","收归篱落间，早晚自剥击。","藏之于瓶罂，粒粒堪爱惜。","穷冬火𬬻头，时唤山猿吃。","猿去吾亦眠，岩房愈幽寂。","口诵寒山诗，头枕麻衣易。","于以陶性情，终然远忧责。","颇谓贫非病，更觉损胜益。","与其称楩柟，未若作樗栎。","傍人莫相问，老子方有适。"],"title":"有适"}
