{"author":"陈造","id":58778,"strains":["平平仄仄平，仄仄仄平仄。","平平仄仄平，仄仄仄平仄。","仄○仄平○，仄仄仄平仄。","平○仄仄平，仄仄仄○仄。","平平仄平平，仄仄仄仄仄。","仄平平平平，仄仄仄平仄。","平平仄仄平，仄仄仄仄仄。","平平平仄仄，平平仄平仄。","○仄仄平平，平仄仄平仄。","平平仄？仄，○仄仄平仄。","仄仄仄○平，○仄仄仄仄。","仄平平仄平，平仄仄仄仄。"],"paragraphs":["郊原二月天，节物属丹素。","山风欻雪花，野屋欲冰柱。","破除酒边兴，截断口前句。","谁将万玉妃，一一事娇妒。","东皇不无情，退缩自失据。","史君文章家，客子旧能赋。","兹游岂偶然，拟作袖手去。","江梅孤旧约，桃花怅前度。","漂忽几何时，林影映沙步。","层云放曒日，莹澈等僧悟。","一笑百虑余，如世有晚遇。","预知诗及门，新语谢盐絮。"],"title":"有叹  其二"}
