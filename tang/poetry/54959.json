{"author":"刘长卿","id":54959,"strains":["仄仄○平仄，平平仄平平。","仄平仄平仄，平仄平平平。","○仄平仄仄，仄平平仄平。","平平○仄仄，平○平平平。","○仄仄平仄，仄平平仄○。","平平仄仄仄，仄仄平平平。","平仄○仄仄，○平平仄平。","平平平仄仄，平仄平平平。","平仄仄平仄，仄平平仄平。","平平仄仄仄，仄○○平平。","仄○平仄仄，平平○平平。","平平仄平仄，仄仄○平平。","平仄仄平仄，○平仄仄平。"],"paragraphs":["与子颇畴昔，常时仰英髦。","弟兄尽公器，诗赋凌风骚。","顷者游上国，独能光选曹。","香名冠二陆，精鉴逢山涛。","且副倚门望，莫辞趋府劳。","桃花照彩服，草色连青袍。","征马临素浐，离人倾浊醪。","华山微雨霁，祠上残云高。","而我倦栖屑，别君良郁陶。","春风亦未已，旅思空滔滔。","拙分甘弃置，穷居长蓬蒿。","人生未鹍化，物议如鸿毛。","迢递两乡别，殷勤一宝刀。"],"title":"客舍赠别韦九建赴任河南韦十七造赴任郑县就便觐省"}
