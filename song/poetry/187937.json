{"author":"王令","id":187937,"strains":["平平平仄仄平平，仄仄平平仄仄平。","仄仄仄平平仄仄，仄仄仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["东风柔弱事春权，剧雨无端转怆然。","不惜好花都委地，却令远草直平天。","龙蛇久蛰应思奋，蛙蝈乘时巳自先。","绿柳由来却堪笑，叶眉愁剧遂长眠。"],"title":"春晚雨后"}
