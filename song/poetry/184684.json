{"author":"范纯仁","id":184684,"strains":["平平仄仄仄平平，平仄平平仄仄平。","平仄仄平平仄仄，平仄仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["池边喜逐彩旗行，初夏亭台照水明。","筠箨乍开春后绿，林稍长带雨来声。","新荷猎猎香风远，深洞沈沈昼景清。","珍重相君忧国意，宴游终亦念农耕。"],"title":"和韩侍中初夏游兴庆池"}
