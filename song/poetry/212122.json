{"author":"华镇","id":212122,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["排筠贴楮缀南金，舒卷乘时巧思深。","何必月团裁尺素，自多清爽涤烦襟。","挥来振鹭全开羽，叠去栟榈未展心。","利用已宜勤赏重，更堪精制出鸡林。"],"title":"高丽扇"}
