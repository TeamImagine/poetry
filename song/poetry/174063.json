{"author":"曾巩","id":174063,"strains":["平平仄仄仄平平，仄仄平平仄仄平。","仄仄仄平平仄仄，仄仄平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["经年闻说凤池山，蜡屐方偷半日闲。","笑语客随朱阁上，醉醒身在白云间。","溪桥野水清犹急，海岸轻寒去却还。","为郡天涯亦潇洒，莫嗟流落鬓毛斑。"],"title":"凤池寺"}
