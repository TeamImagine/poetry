{"author":"李新","id":223174,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["朝来喜下鹿头关，谁谓追奔匹马还。","意气已无豪愤态，梦魂犹在崄崎间。","白云亲老愁归计，明月知音笑病颜。","天子已筹西夏策，将军未易许安闲。"],"title":"下鹿头坂偶成"}
