{"author":"刘宰","id":93226,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["季方当日缔华姻，曾款门阑列众宾。","一别清台频换岁，重逢上苑正回春。","白头自叹形容改，青眼相看笑语真。","回首不堪成永诀，西风吹泪堕衣巾。"],"title":"挽陶宣义二首  其二"}
