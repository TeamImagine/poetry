{"author":"宋庠","id":2268,"strains":["仄平仄仄平平仄，仄仄平平仄平仄。","平仄平○仄仄平，平平○仄平平仄。","○○仄仄仄平平，仄○○平平仄平。","平平仄仄仄平仄，仄仄平平平仄平。","平平仄仄仄平仄，仄仄平平仄平仄。","仄平平仄仄平平，仄仄平平仄○仄。","仄平仄仄仄平平，仄仄平○仄仄平。","平仄平平仄平仄，平平平平仄平平。","仄平仄仄平○仄，仄仄平平仄○仄。","平平仄仄仄平平，仄仄平平仄平仄。","仄仄○平仄仄平，仄平仄仄平平平。","平仄平平仄平仄，平平仄仄平○○。"],"paragraphs":["汉家太一昏祠日，宝炬神灯遍京室。","仁寿先从殿里开，纤阿正傍楼前出。","传闻陌上乐康年，宝骑如龙人若仙。","骖{马覃}始见斗城曲，烂熳还逢星汉边。","妍歌巧笑竞赓续，万状晶荧夺人目。","洛桥罗袜自生尘，楚国香缨不藏烛。","五侯四姓共豪华，况乃经过赵李家。","迷路非关武陵水，添妆祗为寿阳花。","九门启钥光如昼，若个游人不回首。","春宵病客独无悰，挟册焚香坐虚牖。","坐久更阑可奈何，著书自古穷愁多。","钟磬笙竽尽邻里，谁能载酒来相过。"],"title":"正月望夜闻影灯之盛斋中孤坐因写所怀"}
