{"author":"黄庶","id":173620,"strains":["平○平平平，仄仄平平○。","仄仄平仄仄，仄仄平仄平。","仄平仄仄仄，仄仄平？平。","○平仄○仄，仄○仄○平。","仄仄仄平仄，仄平○仄平。","平平○平仄，仄仄仄仄平。","仄仄仄平仄，仄仄○平平。","仄平平平仄，仄仄○平平。","平平仄仄仄，平平○平平。","仄平仄平仄，仄仄平仄平。"],"paragraphs":["云收南山头，太白青崔嵬。","我有泉石梦，坐对怀抱开。","小池数斛水，涉鸟来毰毸。","遗翎与行迹，纵横在苍苔。","忆得钓矶上，到家如一回。","蔬畦参差绿，采掇助酒杯。","痛饮不能去，遶竹犹徘徊。","主人林岩癖，笑傲苍烟堆。","心忧百里病，良田正黄埃。","欲知主人喜，雨抱山脚来。"],"title":"登扶风王宗元山亭"}
