{"author":"苏辙","id":198425,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄仄平仄仄平。","平仄仄平平仄仄，仄平平仄仄平平。"],"paragraphs":["十年忧患本谁知，惭愧仙翁有旧期。","度岭还家天许我，𣃁山种粟我尤谁。","秋风欲践故人约，春气潜通病树滋。","心似死灰须似雪，眼看多事亦奚为。"],"title":"立秋偶作"}
