{"author":"刘攽","id":183752,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平仄仄仄平平仄，平仄平平仄仄平。"],"paragraphs":["草径茅庐不远城，归来松竹已秋声。","鄙人倦客方招隠，弱女非男亦慰情。","薄愿自甘随老圃，短才无用至名卿。","闾里相见成幽熟，他日禽鱼尚不惊。"],"title":"还家"}
