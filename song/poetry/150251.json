{"author":"牟𪩘","id":150251,"strains":["仄○仄平平，○平仄仄仄。","仄仄仄仄仄，平仄平仄仄。","平平仄仄平，仄仄平平仄。","平平仄仄仄，平仄仄仄仄。","平仄仄平平，平仄平仄仄。","平平仄平平，仄仄仄平仄。","仄平平仄仄，平○仄平仄。","平平仄平仄，仄仄○仄仄。","平平○仄仄，仄仄仄平仄。","仄平仄平平，仄仄仄仄仄。","平平仄平仄，仄仄平仄仄。","仄平仄仄平，仄平○平仄。","平平仄仄○，平仄平仄仄。","平仄平平平，仄仄仄仄仄。","平仄○仄仄，仄仄仄○仄。","仄平平仄仄，平平仄平仄。","仄仄平仄平，仄仄平仄仄。","平仄仄仄平，平平○平仄。"],"paragraphs":["久闻使君归，扁舟欲自载。","竟负九日约，吾意良有待。","今朝得得来，适与佳辰会。","名园盛众卉，摇落不少爱。","为语玉林神，无乃风景杀。","春葩发霜枝，一夜作奇怪。","此花红湿处，无如锦城最。","衔来定鸿鹄，万里从雪外。","高情相暖热，置酒出花背。","固知是乡人，岂不在我辈。","西庄见西产，一笑心领解。","主人独妙年，有花正宜戴。","胡为亦见分，无乃嘲老大。","谁令开非时，故遣白发对。","君勿轻白发，发白老更耐。","洛阳刘伯寿，耆英典型在。","醉帽仍插花，岂是儿女态。","还以寿主人，风流更耆艾。"],"title":"十月既望能静饮客海棠花下即席索诗走笔一笑"}
