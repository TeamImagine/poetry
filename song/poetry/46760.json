{"author":"梅尧臣","id":46760,"strains":["平平平平平仄平，平仄仄仄平○平。","平○平仄仄平仄，仄仄平平仄平仄。","平平仄○仄○平，仄仄仄仄平仄仄。","仄仄平平仄仄平，仄平平平平仄○。","○仄平平仄仄平，仄仄○平平仄仄。"],"paragraphs":["前年江州飞火龙，楼殿化尽山将镕。","今闻榱栋复华壮，大阁渠渠出波上。","南徐别乘简且闲，下马岸傍呼画舫。","永日江风不畏人，檝师猱狞欺白浪。","衣上京尘莫厌多，斗擞中流云在望。"],"title":"送黄殿丞通判润州"}
