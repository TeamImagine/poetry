{"author":"陈与义","id":3470,"strains":["平仄仄平平，平平仄平仄。","平○仄仄仄，平仄平平仄。","平平仄平仄，仄仄平平仄。","仄仄仄仄平，仄仄仄○仄。","平平仄仄仄，平仄平仄仄。","平平仄平仄，平仄仄仄仄。","仄平仄仄仄，仄仄平仄仄。","仄平平○平，仄仄平平仄。","平平○平平，○○仄平仄。","仄仄平仄平，仄仄仄平仄。","仄仄仄平仄，仄仄仄平仄。","平仄平仄平，仄平平平仄。"],"paragraphs":["幽卧不知晴，樯梢见斜日。","披衣起四望，天际山争出。","光辉渚蒲净，意气沙鸥逸。","避盗半九围，两脚不遗力。","川陵各异态，艰险常一律。","胡为作弧矢，前圣意莫诘。","岂知百代后，反使奸宄密。","腐儒徒叹嗟，救弊知无术。","人生如归云，空行杂徐疾。","薄暮俱到山，各不见踪迹。","念此百年内，可复受忧戚。","林木方翳然，放怀陶兹夕。"],"title":"晚晴"}
