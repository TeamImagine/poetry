{"author":"苏颂","id":179037,"strains":["仄平仄平仄，仄仄平仄平。","平仄仄○平，平仄平平平。","平平仄仄仄，仄仄仄平平。","仄平仄平仄，○仄○○○。","平平平○仄，仄仄平仄平。","仄仄平○仄，仄平平○○。","平平仄仄平，仄平仄仄○。"],"paragraphs":["丈夫岂无泪，不学儿女悲。","今日独潸然，为别良交知。","交知不易遇，一别会何时。","念兹出门去，空有长相思。","非无樽中酒，亦有桐与丝。","未饮先叹惋，欲歌还喑噫。","谁能谅予心，惜哉此别离。"],"title":"和林成之五题 惜别吟"}
