{"author":"王庭珪","id":238248,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄仄平平仄平。","平仄平平仄平仄，仄平平仄仄平平。"],"paragraphs":["漳川螺浦共家乡，醉墨题诗尚挂墙。","天末异时怀李白，风流谁复数真长。","那知此日长江簿，即是昔时江夏黄。","鹏背知横几千里，棘间何地可回翔。"],"title":"送黄介可"}
