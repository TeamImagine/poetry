{"author":"晁公溯","id":21013,"strains":["平平仄○平，仄仄仄仄仄。","仄○仄平仄，平仄仄○仄。","平平仄○平，平平仄○仄。","仄平平仄仄，仄仄仄平仄。","仄○仄仄仄，仄仄仄平仄。","平平平仄仄，仄仄○平仄。","仄平仄仄仄，仄仄平仄仄。","仄平仄仄平，平仄仄仄仄。"],"paragraphs":["平生每临岐，辄作数日恶。","况当暮冬际，尤用感离索。","千林已空枝，饥乌晚犹啄。","北风殊未已，槭槭卷黄落。","想当道里远，窈窕复寻壑。","霜寒清夜驿，月树堕惊鹊。","仆夫睡已熟，独坐谁与乐。","寄诗往问之，聊以慰寂寞。"],"title":"子兼行后一日作"}
