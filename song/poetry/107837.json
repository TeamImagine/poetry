{"author":"王迈","id":107837,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["人生聚散类团沙，偶得联骖饯岁华。","竹杖徐行忘了簥，村醪小酌胜如茶。","乡情喜似轻千里，诗味相投各一家。","便好扶携玉京去，孤山深处看梅花。"],"title":"岁暮呈同行蔡实甫"}
