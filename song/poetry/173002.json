{"author":"杜司直","id":173002,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄仄平。","仄平仄仄平平仄，仄仄平平仄仄平。"],"paragraphs":["昨者题舆政未成，邻封骑竹已欢迎。","翱翔忽看天边举，来去从教境上争。","玉笥江山应改色，青原风月未忘情。","两邦父老休啼哭，总在甘棠荫里行。"],"title":"送戴太博  其一"}
