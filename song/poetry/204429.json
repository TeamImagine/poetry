{"author":"黄裳","id":204429,"strains":["仄仄仄平平仄○，仄平仄仄平仄○。","仄平仄仄仄仄仄，仄平○○○仄平。","仄仄平平平仄仄，○仄○平仄平仄。","平平○平仄平仄，平仄平平仄平仄。","仄平○仄平仄○，仄仄平平仄○仄。","仄仄仄平平仄平，平仄平平仄平仄。","平平平仄仄仄平，平仄仄平平仄平。","仄平仄仄平平仄，平仄仄平平仄仄。","仄仄○平平仄○，平仄仄平平仄平。","平○仄仄仄平○，仄仄○○平仄平。","平仄平平仄平仄，平○仄仄○○仄。","平仄平○○仄平，平平平○平平○。"],"paragraphs":["范叔脱身车箦间，一言悟主才所难。","死齐辱贾逐四贵，合为昭王留武安。","万里青云虽自致，燕客相寻亦天意。","琅琅乘机叙消息，能使先生谨承德。","愿归相印臣不如，结绶怀金岂劳力。","富贵只资唇舌能，休笑魋颜与挛膝。","人生遭遇合有时，羁旅入秦谁与知。","揽权数月何为惧，非义所安人或恶。","四十三年雄俊间，归与不归函谷关。","孤坟却使郑人看，只恐燕昭由此还。","千古英灵果何往，人间祸福空相访。","春入祠庭燕御风，交龙旌堕香尘中。"],"title":"尉氏五题 蔡相庙"}
