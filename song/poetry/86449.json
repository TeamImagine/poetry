{"author":"韩淲","id":86449,"strains":["平平仄平平，仄仄仄平仄。","平平平仄○，仄仄仄仄仄。","平平仄平仄，平仄仄平仄。","仄仄平平平，仄仄仄仄仄。","仄○平仄平，平仄仄平仄。","平平仄平仄，仄○仄○仄。","○平平仄○，仄仄平仄仄。","平平仄平仄，○平仄平仄。","仄仄平仄平，平平仄平仄。","○○平平○，平平○平仄。"],"paragraphs":["薰风入家林，共坐满窗绿。","交游情致深，景物岁月速。","伤哉利名者，冰炭恣寒燠。","既已随颓波，一失不可复。","较其心迹微，能异几禽犊。","吾侪事幽讨，得兴万虑足。","相羊山水间，处处堪悦目。","君来叩蓬户，离群久居独。","道故惊变迁，忧时见翻覆。","且听歌声长，前村正樵牧。"],"title":"伯皋自永丰见过次韵"}
