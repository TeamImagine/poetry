{"author":"李复","id":212734,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["堂前梅树花初遍，露坐看花对夕风。","苦恨夜收春色去，故移灯入素光中。","乱争短发愁边白，清映衰颜酒后红。","醉眼却来寻不见，只疑林月碎玲珑。"],"title":"王氏园置烛观梅"}
