{"author":"白居易","id":14964,"strains":["平平仄仄○，仄仄平○仄。","平平仄平仄，仄仄○仄仄。","平平仄仄平，平平仄平仄。","仄平仄平仄，仄仄平平仄。","仄仄仄平平，仄平平仄仄。","仄仄仄○○，○平仄平仄。","平平仄仄仄，○仄○仄仄。","仄○仄仄仄，仄仄平平仄。","仄平平平仄，仄平仄平仄。","平仄仄仄平，○平平仄仄。","平平仄仄仄，仄仄平平仄。","平仄仄仄平，平仄平平仄。"],"paragraphs":["人言百果中，唯枣凡且鄙。","皮皴似龟手，叶小如鼠耳。","胡为不自知，生花此园里。","岂宜遇攀玩，幸免遭伤毁。","二月曲江头，杂英红旖旎。","枣亦在其间，如嫫对西子。","东风不择木，吹喣长未已。","眼看欲合抱，得尽生生理。","寄言游春客，乞君一回视。","君爱绕指柔，从君怜柳杞。","君求悦目艳，不敢争桃李。","君若作大车，轮轴材须此。"],"title":"杏园中枣树"}
