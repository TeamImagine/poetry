{"author":"陆游","id":38241,"strains":["仄仄平平仄仄平，仄○仄仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，○仄平平平仄仄。"],"paragraphs":["阵阵新寒入布裘，偶乘小醉得闲游。","丹枫落日野桥晚，断雁湿云江路秋。","马得一鸣何恨斥，金经百炼岂容柔。","不知千载尘埃里，更有吾曹强项不。"],"title":"醉题埭西酒家二首  其一"}
