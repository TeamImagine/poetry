{"author":"王仁裕","id":36331,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["嶓冢祠前汉水滨，饮猿连臂下嶙峋。","渐来子细窥行客，认得依稀是野宾。","月宿从劳羁绁梦，松餐非复稻粱身。","数声肠断和云叫，识是前时旧主人。"],"title":"遇放猿再作"}
