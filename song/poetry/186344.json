{"author":"吕陶","id":186344,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["毎嗟无计远红尘，愿读仙书学养真。","收得寸心清似水，放教双鬓白于银。","功名见误回头晚，风物相惊满眼新。","一卷黄庭有深趣，诵持聊以爱吾身。"],"title":"遣兴"}
