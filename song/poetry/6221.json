{"author":"曹组","id":6221,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["海棠时节又清明，尘敛烟收雨乍晴。","几处青帘沽酒市，一竿红日卖花声。","彩球时向梭门过，绣毂遥随辇路行。","日暮人人醉归去，熙熙春物见升平。"],"title":"寒食辇下"}
