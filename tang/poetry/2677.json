{"author":"杜甫","id":2677,"strains":["平平仄○平，平○平平仄。","仄平仄仄平，仄仄仄仄仄。","仄○仄仄平，平○平○仄。","仄仄平平平，平平仄平仄。","平仄仄仄仄，仄平○○仄。","平○仄平平，仄仄平仄仄。","○平仄平仄，平平平平仄。","平仄平仄平，○仄平仄仄。","仄平平仄仄，仄仄仄平仄。","平仄仄平平，平仄○平仄。","平平仄平仄，仄仄仄平仄。","○仄平仄平，平平仄○仄。"],"paragraphs":["天台隔三江，风浪无晨暮。","郑公纵得归，老病不识路。","昔如水上鸥，今如罝中兔。","性命由他人，悲辛但狂顾。","山鬼独一脚，蝮蛇长如树。","呼号傍孤城，岁月谁与度。","从来御魑魅，多为才名误。","夫子嵇阮流，更被时俗恶。","海隅微小吏，眼暗发垂素。","黄帽映青袍，非供折腰具。","平生一杯酒，见我故人遇。","相望无所成，乾坤莽回互。"],"title":"有怀台州郑十八司户"}
