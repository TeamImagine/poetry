{"author":"周紫芝","id":240204,"strains":["仄平○仄平平仄，○平仄仄仄仄仄。","仄○平仄仄仄仄，○仄仄仄仄仄仄。","平平平仄仄仄平，平平仄仄平平平。","平平平仄仄仄仄，仄仄○平仄○仄。","平平○○仄仄平，仄仄平平仄平仄。","仄仄平平平仄仄，平仄平平仄平仄。","平平仄平平仄平，仄仄○○平仄仄。","平仄平○平仄平，仄○仄仄○平平。","平平平仄仄仄仄，仄仄仄○平仄平。","平平仄仄仄平仄，仄平○仄平平仄。"],"paragraphs":["夜光分得千金璧，从来有限未省识。","一从韶濩到两耳，三月遂令忘肉食。","高楼同倚百尺栏，江山满眼方怡颜。","先生官冷不坐局，古寺分床雨中宿。","清谈亹亹不断头，几度寒窗拔残烛。","晚岁升堂来问礼，谁遣黄流入清渭。","金华上天朝紫皇，往事空劳公举似。","明日山中归牧羊，九回日断思公肠。","他年华屋傥遂约，笑语尚闻兰芷香。","青丝络马不须走，一杯且饮姑谿酒。"],"title":"次韵端叔叠前韵见贻因以为别"}
