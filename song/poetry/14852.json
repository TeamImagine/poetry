{"author":"王铚","id":14852,"strains":["平○仄仄平，平仄平平仄。","仄仄仄平平，平仄平仄仄。","平平平仄平，平仄仄平仄。","仄平平仄平，仄仄平仄仄。","平仄仄平平，平仄平仄仄。","平仄仄仄○，○仄平平仄。","○○平仄仄，仄平仄平仄。","仄平仄仄平，平仄○平仄。","平平仄仄平，平平仄平仄。"],"paragraphs":["山如出茧眉，溪似萦风带。","雅意乐溪山，安用携粉黛。","烟云无定姿，姝丽有真态。","谢公经世心，遇物何显晦。","钟鼎与山林，生处初一槩。","均令四海间，如我常安泰。","临难无喜惧，与人共忧爱。","百年但影殂，千载犹心在。","风流不可追，超然八荒外。"],"title":"书谢文靖东山图"}
