{"author":"蔡肇","id":219103,"strains":["○平平平仄仄平，平平仄○平平平。","平平仄仄仄仄仄，仄仄平仄平平○。","○平仄仄平？仄，○仄平仄平？平。","平平仄仄仄仄仄，仄仄仄仄平平平。","仄○仄仄平○仄，仄仄仄仄平平平。","平平仄平仄仄仄，仄仄平平○仄平。","平平仄仄仄平仄，仄○仄仄平平平。","平平仄仄仄仄仄，平平仄平平仄平。"],"paragraphs":["中泠之西古石排，狂波悍浪何能摧。","颠崖骨立不受土，草木坚瘦知谁栽。","长蛇怒结花磥磈，苍隼饥啸寒毰毸。","舟师雨汗渡洑水，捩舵失手遭旋雷。","我行十月潮如落，百仞屹立青琼瑰。","天吴白鲸隠映没，贝阙珠宫空洞开。","沉沉窟宅閟奇鬼，赤衣驾马胡为哉。","群珠可毁不可照，扶桑羡门归去来。"],"title":"石排山渡行"}
