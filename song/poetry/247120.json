{"author":"吕本中","id":247120,"strains":["仄平仄平平仄仄，平仄仄平平仄仄。","仄○平仄仄平平，○仄平平平仄仄。","平平仄仄仄平平，仄仄平平仄平仄。","仄平○仄仄平仄，仄仄平平仄平仄。","仄平○仄○仄仄，平仄仄平平仄仄。","仄平○仄仄仄仄，仄仄仄平○仄仄。","仄○平仄仄平平，仄○平平仄平仄。","平平仄仄仄仄仄，平仄○平仄平仄。","平平仄仄○○○，仄平仄仄平平仄。"],"paragraphs":["道人结庵殊未就，先起小亭山左右。","不将溪水濯尘埃，且以清湍为客寿。","云烟映霭作春浓，草木坚枯辨秋瘦。","客来相对两无语，岂有浮辞问时候。","一生行脚如梦觉，天意似于君独厚。","我今留滞未得往，想像此亭如故旧。","再三伸纸诵清诗，已胜开尊饮醇酎。","箪瓢可乐不淡薄，兰菊重生足滋茂。","他时有暇更分题，此游未落诸公后。"],"title":"谦上人清湍亭"}
