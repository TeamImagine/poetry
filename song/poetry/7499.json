{"author":"王之道","id":7499,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄仄仄仄平平仄，平仄平平仄仄平。","仄仄平平平仄仄，平平仄仄平平平。"],"paragraphs":["花前樽酒泻尖泥，痛饮仍欣客到齐。","竹外一枝青更好，水邉疏影动还迷。","醉醒正值微风入，酬唱何妨素魄低。","闻说归舟阳羡去，应容酌别为烹鸡。"],"title":"次韵董令升梅花"}
