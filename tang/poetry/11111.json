{"author":"刘禹锡","id":11111,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄仄平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["扬州从事夜相寻，无限新诗月下吟。","初服已惊玄髪长，高情犹向碧云深。","语余时举一杯酒，坐久方闻四处砧。","不逐繁华访闲散，知君摆落俗人心。"],"title":"酬淮南廖参谋秋夕见过之作"}
