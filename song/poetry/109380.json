{"author":"史弥宁","id":109380,"strains":["仄仄○平平，仄仄○仄仄。","仄仄平仄平，仄平仄平仄。","平平仄平平，平仄仄平仄。","仄仄仄仄平，仄平平仄仄。","平平仄平平，○仄仄仄仄。","平仄仄仄仄，○仄平仄仄。","仄仄平平平，平平仄平仄。","平仄平仄平，平平○○仄。"],"paragraphs":["旱魃重为妖，点雨如点血。","一念神所矜，蜚廉变骚屑。","灵螭卷天河，千里洗袢热。","二妙喜欲颠，饮豪赓白雪。","云烟落溪藤，传玩几漫灭。","韩孟不可作，吟社谁与结。","赖有飞凫仙，鸾栖等超绝。","娱我清庙音，熏蕤听疏越。"],"title":"再次王宰翟簿喜雨联句韵"}
