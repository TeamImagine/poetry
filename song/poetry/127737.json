{"author":"方岳","id":127737,"strains":["仄仄仄仄仄，仄平平仄平。","仄平仄平仄，仄仄平平平。","平平平仄平，平平仄平平。","平平仄平仄，平仄平仄平。","仄平仄平仄，平平仄○平。","○平平仄平，仄仄平平平。","平平仄平仄，平仄仄仄平。","仄○仄平仄，平仄仄仄平。","仄平仄平仄，仄仄平仄平。","○仄仄仄平，平仄仄仄平。","仄仄平平平，平○平仄平。","仄平仄平仄，平仄仄仄平。"],"paragraphs":["木叶绿未脱，菊丛黄始华。","泛萸几何日，尚觉陶巾斜。","寒梅殊不情，矜秋吐奇葩。","霜须半含蕾，春{艹拱}新茁芽。","记初手锄月，垂杨已藏鸦。","了无盘错根，但有枯槎牙。","真同弃之耳，生意讵可涯。","岁行不能半，孤秀则汝嘉。","眷言抱幽独，乃亦纷竞耶。","妨处在岁寒，奚取俗眼夸。","盍守虬龙姿，毋污蜂蝶哗。","雪霜政凌厉，春自不我遐。"],"title":"九日新种梅花开"}
