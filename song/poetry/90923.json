{"author":"韩琦","id":90923,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["珍藏正献草书诗，传诫云来示永贻。","几夜风涛偃松柏，半天雷雨起蛟螭。","临池学苦应同妙，舞剑功如未是奇。","刊石岂徒为世玩，更思清节可师之。"],"title":"次韵和崔公孺国博观新模正献杜公草书"}
