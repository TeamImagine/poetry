{"author":"郑侠","id":201182,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一带危桥接市廛，春成冬坏几多年。","谁驱巨石如填海，化作长虹下饮川。","白水晓寒孤洞杳，红灯夜午万珠连。","清风明月如堪买，且问如今直几钱。"],"title":"和英州太守何智翁次韵冯仲礼麻江桥  其二"}
