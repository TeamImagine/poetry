{"author":"吕惠卿","id":189834,"strains":["平仄平○○，仄仄仄平平。","仄平仄平○，○仄平仄平。","平仄仄平平，仄平平仄平。","○平平仄○，平仄仄平平。","平平仄仄仄，○仄平平平。","仄仄○平仄，平仄平仄平。","仄仄仄仄仄，仄仄仄仄平。","平仄仄仄仄，仄○仄平平。","仄平仄平平，○○仄平平。","仄平平仄仄，平仄平仄平。","仄仄○平仄，○仄平平平。","仄平仄仄仄，仄平平仄仄。","仄仄仄仄平，仄平仄平○。","仄仄平仄○，仄仄平仄○。","仄仄仄仄○，仄仄仄仄平。","仄平平平平，仄仄仄仄平。","○仄仄仄○，仄平平仄平。","平平平仄仄，平仄平仄○。","仄仄仄○平，○仄平○平。","仄平平平平，平平仄仄平。","平○平仄仄，○仄平仄平。","仄○仄平仄，仄仄平仄○。","平仄仄平○，平仄仄平平。","仄平仄仄平，仄○仄仄平。","仄仄仄平平，平仄平仄平。","仄仄○仄平，仄平平平平。"],"paragraphs":["晨出趋长司，跪坐与之言。","偶然脱龃龉，相送颜色温。","归舍未休鞍，簿书随满门。","相仍宾客过，攲午仅朝餐。","平生性懒惰，应接非吾真。","况乃重戕贼，良气能几存。","就夜甫得息，阅我几上文。","开卷未及读，睡思已昏昏。","自知小人归，昭昭复何云。","每于清夜梦，多见夫子魂。","侧耳听高议，如饮黄金樽。","觉来不得往，欲飞无羽翰。","昨日得子诗，我心子先论。","怪我诗苦迟，友道宜所敦。","岂不旦夕思，实苦案牍烦。","岂无同官贤，未免走与奔。","相见鞅掌间，有言无暇陈。","嗟嗟兹世士，无食同所患。","念我力难任，闻子谋更艰。","久知为之天，安能怨窭贫。","吾闻君子仕，行义而已焉。","亦将达吾义，岂遂为利牵。","东海有沧溟，西极有昆仑。","古来到者谁，不过数子尊。","子已具车航，吾亦为檝轮。","欲一从子游，不知何时然。"],"title":"答逢原"}
