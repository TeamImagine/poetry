{"author":"戴表元","id":161282,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["来往通家不厌频，青山心性白云身。","阴林石溜风传语，霜月溪梁水写真。","岁俭鱼鲑难猝致，天寒乌鸟自相亲。","燎炉薪暖糟床响，随分欢留作好春。"],"title":"舒子俊见过"}
