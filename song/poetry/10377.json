{"author":"朱松","id":10377,"strains":["平平仄仄仄，仄仄平平平。","平平仄仄仄，平仄仄平平。","平平仄平仄，仄仄平平平。","仄平仄仄仄，仄仄○平○。","仄平平仄平，平仄平仄平。","平平仄仄平，仄仄平仄平。","平平仄平仄，○仄平仄平。","平平平仄仄，平仄仄○平。"],"paragraphs":["天公自厌雨，一夕开寒晴。","霜风净旷野，洪落有余声。","饥鸦得林静，霁月萦窗生。","熨开睡眼色，一洗空花横。","故人千里余，壶浊谁与倾。","遥知劝影杯，共此通夕情。","今冬有奇事，三见非玉英。","明年谿上路，谁饷雨中耕。"],"title":"书窗对月"}
