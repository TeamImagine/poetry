{"author":"释慧空","id":10036,"strains":["平平○仄仄仄平，平仄○平仄仄平。","仄平○○平○平，仄仄仄平平仄平。","仄平仄仄平仄○，仄○仄仄平平平。","仄仄平平仄仄平，仄平○仄○仄平。","仄○平仄平○平，平平仄平仄仄○。","平平仄仄平仄平，仄平平仄平仄平。"],"paragraphs":["生儿堕地要着鞭，无使长居父母前。","既缁其衣童其颠，是欲置之于圣贤。","圣贤道大非小缘，要当猛断无迁延。","九万鹏程脚下天，一言相契犹未然。","要中之要玄中玄，千人万人得一传。","东山说罢鹏出门，祝融峰后湘水边。"],"title":"送鹏上人"}
