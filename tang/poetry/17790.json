{"author":"李谅","id":17790,"strains":["○仄平平仄仄平，平平平仄仄平○。","仄平○仄仄平仄，平平仄仄仄平平。","○平仄仄○平○，平仄○平仄仄平。","仄仄仄平平仄仄，仄平平仄仄平平。","仄平仄仄○平仄，仄仄平平仄仄平。","平仄仄平平仄仄，平平平仄仄平平。","平平仄仄○平仄，平仄平平仄仄平。","仄平平仄平平仄，○仄平平仄仄平。"],"paragraphs":["称庆还乡郡吏归，端忧明发俨朝衣。","首开三百六旬日，新知四十九年非。","当官补拙犹勤虑，游宦量才已息机。","举族共资随月俸，一身惟忆故山薇。","旧交邂逅封疆近，老牧萧条宴赏稀。","书札每来同笑语，篇章时到借光辉。","丝纶暂厌分符竹，舟檝初登拥羽旗。","未知今日情何似，应与幽人事有违。"],"title":"苏州元日郡斋感怀寄越州元相公杭州白舍人"}
