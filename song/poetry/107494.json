{"author":"王迈","id":107494,"strains":["仄平平仄平平平，平平平仄平平平。","仄○平平仄平仄，平平仄平○仄平。","仄平仄仄平仄仄，平仄平平平仄○。","平平仄仄仄仄仄，平平仄仄平○平。","平平平仄仄仄○，仄仄平平平仄平，○○仄仄○仄平。"],"paragraphs":["蘂宫仙子携黄云，挼之成屑来缤纷。","百和天香兔为𢭏，蟾蜍窃之从月奔。","色香假合成此树，天上香飘天下闻。","花神乞种到后土，蒙天一笑移其根。","知君腰有补月斤，斫取高枝扬远芬，留其賸者遗子孙。"],"title":"惠安赖惟允汝恭乞崇清老椿芳桂四大字为赋二诗  其二"}
