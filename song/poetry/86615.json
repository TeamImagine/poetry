{"author":"韩淲","id":86615,"strains":["平平仄仄平平仄，仄仄平平平仄仄。","仄平仄仄仄平○，仄仄仄平平仄仄。","○○○仄仄平仄，仄仄平平平仄仄。","○○仄仄仄平○，○仄○平平仄仄。","平仄平平仄仄平，仄○平仄仄平平。","平平仄仄○平仄，仄仄○平○仄平。","平仄平平平仄仄，仄平○仄仄○平。","平平○仄平平仄，仄仄平平仄仄平。"],"paragraphs":["章泉老子之诗学，笔自峥嵘心自泊。","暮春静把一杯看，纵有世情无处著。","三传且莫束高阁，待子龙津名一跃。","收回旧话再商量，沈谢应刘都扫却。","蚕叶人家采摘忙，麦将秋矣水浮秧。","平田冷漠吹朝雨，侧径深微过夕阳。","残酒余香愁梦枕，断篇遗简苦吟囊。","鶑啼燕语春归也，不道高斋口自芳。"],"title":"昌甫有诗学长句次韵以柬处晦且当应举"}
