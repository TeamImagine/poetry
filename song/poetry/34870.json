{"author":"陆游","id":34870,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["忆昔西征鬓未霜，拾遗陈迹吊微茫。","蜀江春水千帆落，禹庙空山百草香。","马影斜阳经剑阁，橹声清晓下瞿唐。","酒徒云散无消息，水榭凭栏泪数行。"],"title":"安流亭俟客不至独坐成咏"}
