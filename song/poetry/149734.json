{"author":"方回","id":149734,"strains":["仄平○仄仄，○仄仄平平。","仄仄平平仄，平平仄仄平。","平平平仄仄，平仄仄平平。","平仄○平仄，平平仄仄平。","平平仄平仄，平仄仄○平。","平仄平平仄，○平仄仄○。"],"paragraphs":["立冬犹十日，衣亦未装绵。","半夜风翻屋，侵晨雪满船。","非时良可怪，吾老最堪怜。","通袖藏酸指，凭栏耸冻肩。","枯肠忽萧索，残菊尚鲜妍。","贫苦无衾者，应多疾病缠。"],"title":"九月二十六日雪予未之见北人云大都是时亦无此寒"}
