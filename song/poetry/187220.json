{"author":"刘挚","id":187220,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["古邑东风桃李残，故人高卧白云间。","我知原子贫非病，谁识萧生志抱关。","相遇正逢春事晚，已衰难伴醉乡闲。","卜邻惭愧当年约，依旧无钱买北山。"],"title":"过任城谒田直孺"}
