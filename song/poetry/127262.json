{"author":"方岳","id":127262,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["非干宠辱不能惊，一付之天莫我撄。","举世忙时赢得懒，是人爱处放教轻。","生为柱国身何在，死象祁连冢亦平。","千古在前儿戏耳，且容高枕听秋声。"],"title":"感怀  其六"}
