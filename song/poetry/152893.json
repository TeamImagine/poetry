{"author":"汪梦斗","id":152893,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["谩说江南暑郁蒸，渠知此处烈于焚。","团蝇对面如楼子，虿蚤侵肌似锦文。","病瘦带围宽一尺，事荒才思退三分。","梦魂自有清凉处，还看冰衣水皱裙。"],"title":"暑中"}
