{"author":"吴潜","id":123201,"strains":["仄平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平仄仄仄，平平平仄仄平仄。"],"paragraphs":["午香一缕篆烟收，欹枕方床此景悠。","便觉梦寻桃叶渡，不知身在菊花洲。","簿书堆里挨排日，砧杵声中断送秋。","坏户蛰虫犹识候，人生知觉似渠不。"],"title":"出郊再用韵赋三解  其八"}
