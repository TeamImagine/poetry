{"author":"贺铸","id":213032,"strains":["平平平仄平，仄仄平仄仄。","仄平仄平○，○仄仄平仄。","○平仄？仄，仄仄仄平仄。","仄仄平平平，仄平仄○仄。","仄仄平仄平，平仄仄平仄。","仄仄仄平平，平平仄平○。"],"paragraphs":["周郎强仕年，药石甘苦口。","得无耗天和，汤剂御衰朽。","空华与□色，种种竟何有。","妄爱温柔乡，荡然不回首。","坐令松桂姿，凋脆等蒲柳。","幸勿易斯言，前车镜湖叟。"],"title":"怀寄周元翁十首  其八"}
