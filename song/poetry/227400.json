{"author":"唐庚","id":227400,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["又种罗浮一熟田，江阳未得返耕廛。","书来似见眉间印，别后新增鬓上年。","下泽有车人误矣，上林无报雁徒然。","越巫鸡卜闻之久，为问行藏若个边。"],"title":"寄潮阳尉郑太玉"}
