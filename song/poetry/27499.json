{"author":"王灼","id":27499,"strains":["平仄平平仄仄仄，仄仄○○仄仄仄。","仄平仄○仄平仄，仄平平平平仄仄。","仄平仄仄平平仄，仄仄平平仄平仄。","○○平仄平○仄，平仄仄仄仄仄仄。","平平平仄○仄仄，平仄平仄仄仄仄。","○仄仄仄仄仄○，仄平仄仄平平仄。","平○平仄仄○仄，平平仄仄平仄仄。","仄平仄仄平仄平，○仄平平○平仄。"],"paragraphs":["菱叶蘋花点水面，水浄如空到底见。","大鱼独行示闲暇，小鱼群嬉夸敏健。","画工定自知鱼乐，掉尾扬鳍固多变。","犹胜图写吴王鲙，戕灭众命供一馔。","南唐徐白称绝笔，皋实同姓最后出。","三幅挂我素壁间，恍然又作江湖客。","吾闻神物久当化，烦君谨护风雨夕。","一声霹雳飞上天，回视丹青了无迹。"],"title":"题冯申之所藏徐皋鱼"}
