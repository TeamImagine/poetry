{"author":"艾性夫","id":165265,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["霜雪林头又绿稠，乾坤生意几时休。","人情葵扇炎凉态，世路瞿塘上下舟。","鳖跛未输蚿百足，茅封不敌橘千头。","细看不似吾儒业，一片书田或有秋。"],"title":"示子良异"}
