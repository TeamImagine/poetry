{"author":"晁说之","id":220031,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["为客淮南望上京，祥烟不远恨峥嵘。","居人避湿开门晚，宿鸟眠寒择木惊。","波浪无时潮失信，关河有盗梦非情。","不知归计何从得，碧颍青嵩画未成。"],"title":"为客"}
