{"author":"赵蕃","id":76728,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["吾王不解去三思，石显端能杀望之。","未到浯溪读唐颂，已留衡岳伴湘累。","生前免见焚书祸，死后重刊党籍碑。","满地蒺藜谁敢哭，漫留楚些作哀辞。"],"title":"挽赵丞相汝愚"}
