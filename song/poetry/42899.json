{"author":"范成大","id":42899,"strains":["仄仄○平仄，平平仄仄平。","平平平仄仄，平仄仄平平。","平仄平平仄，平平仄仄平。","平平○仄仄，仄仄仄平平。","仄仄平平仄，平平○仄平。","平平平仄仄，仄仄○○○。"],"paragraphs":["岁已看成暮，身今未得归。","风尘孤泪尽，霜露寸心违。","南磵新流水，西山旧落晖。","烟松应好在，宿草定成非。","逝水方东去，浮云浪北飞。","危魂先自断，不待更沾衣。"],"title":"十月朔客建业不得与兄弟上冢之列悲感成诗"}
