{"author":"度正","id":94557,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["天资高朗识精微，千载兴亡洞是非。","子美诗中闻凤语，羲之笔下相鸾飞。","口传诸子今为盛，心念宗周古亦稀。","喜惧高怀如履薄，西瞻白鹤重歔欷。"],"title":"奉挽浦江谯夫人"}
