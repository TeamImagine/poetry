{"author":"陈师道","id":214072,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["老气峥嵘盖九州，治声腾涌逐双流。","向来置醴蒙殊遇，此日弹冠愧少留。","千里山连环故国，中秋月好傍黄楼。","不应为米轻乡里，定复还从马少游。"],"title":"上赵使君"}
