{"author":"王令","id":187947,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一片灵光合有神，不知镕铸更何人。","春耕破塜衣冠尽，鬼手摩天日月新。","鉴面祗知西子姣，照心难见比干真。","主人深有收藏意，当待清明不受尘。"],"title":"古鉴"}
