{"author":"刘敞","id":174729,"strains":["仄仄仄平仄，○○仄平平。","平平仄○仄，仄仄平仄平。","仄仄仄平仄，平平仄平平。","平平？仄仄，平仄平平平。","仄仄平仄仄，平平仄平平。","仄平仄○○，平仄平平平。","仄仄仄仄平，○平仄平平。","平平仄平仄，○仄仄仄平。"],"paragraphs":["海上雨初至，中庭树交翻。","幽人整冠帯，喜见雷电存。","积润泻河汉，余滋被邱原。","鱼龙倘可活，蛙黾谁嫌喧。","稍稍秋欲变，微凉入前轩。","古人致亹亹，吾亦开吾樽。","御叔小丈夫，颇知笑臧孙。","贤愚定谁是，兴尽忽忘言。"],"title":"喜雨"}
