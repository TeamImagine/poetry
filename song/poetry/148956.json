{"author":"方回","id":148956,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄仄平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["本非高蹈挂朝冠，自是危途举足难。","世上十年人不识，山中五月夜犹寒。","感风垂死骨骸痛，止酒近旬杯杓干。","牵率亲朋致嘉惠，时危敢作等闲看。"],"title":"五月十一日生朝三首  其二"}
