{"author":"刘长卿","id":55033,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["十年多难与君同，几处移家逐转蓬。","白首相逢征战后，青春已过乱离中。","行人杳杳看西月，归马萧萧向北风。","汉水楚云千万里，天涯此别恨无穷。"],"title":"送李录事兄归襄邓"}
