{"author":"释重显","id":222148,"strains":["平仄仄○仄○，仄平仄，仄仄平平仄平仄。","○平平仄仄平○，仄仄仄仄仄平仄。","平仄平平平仄仄，平仄平○仄平仄。","平仄仄仄仄○平，仄仄平平仄平仄。","平仄平平仄平仄，仄仄平平○仄仄。","仄平平仄仄平平，仄平平仄平平仄。","○平仄平平仄仄，平仄平平○仄仄。","仄平平仄仄平平，仄仄平平仄平仄。"],"paragraphs":["君不见行路难，亦容易，握草为金不为贵。","难曾平地涌波澜，易复到处列祥瑞。","堪笑堪悲能几几，天上人间立高轨。","兄弟十字越参星，一义同心淡秋水。","因忆韶阳古风骨，石火雷光迟出没。","隔身之句是程途，扣门之问非窠窟。","殷勤报君君记取，方外周游看爪距。","虎狼丛不遇知音，剔起眉毛便归去。"],"title":"送从吉禅者"}
