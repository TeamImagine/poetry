{"author":"范纯仁","id":184838,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["属邑逢公喜望尘，便陪将漕向江滨。","当时早重朋僚契，晚岁重敦道义亲。","华衮已惭无德称，琳宫弥羡最闲身。","相过无惜频欢醉，八十康宁有几人。"],"title":"谢微之见赠"}
