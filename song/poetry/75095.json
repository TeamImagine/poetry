{"author":"赵蕃","id":75095,"strains":["仄仄平平仄仄平，仄平平仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["不上龙门五过秋，袖诗还是觅扁舟。","胡然贫病祇如昔，听尔行藏随所由。","未厌室人能我谪，故防知己作公羞。","孟郊五十酸寒尉，想见溧阳神尚游。"],"title":"呈晦庵二首  其二"}
