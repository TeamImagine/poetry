{"author":"吴潜","id":123149,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["九天膏泽沛群方，尽扫螟蝗蝥{虫貣}殃。","即刻焦烦成爽垲，何时繁富换荒凉。","涤场定是多遗秉，栖亩爰知有剩粮。","却笑荜门穷措大，瓶罂脱粟正深藏。"],"title":"再用前韵各赋三解  其一"}
