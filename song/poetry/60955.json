{"author":"许及之","id":60955,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["倾盖临川卜再逢，岁华飘忽老秋风。","汗颜何补千人聚，过眼还惊万马空。","今子所淹栖棘地，曩余曾掌采芹宫。","种松已长烦公问，梁栋如今中未中。"],"title":"次韵临川傅簿经过道旧之什"}
