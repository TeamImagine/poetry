{"author":"方信孺","id":102058,"strains":["平平仄平仄，仄仄平○平。","平平仄平仄，平仄○平平。","仄平平平仄，仄仄仄仄平。","仄平平仄仄，仄仄平仄平。","仄仄平平平，仄平仄○平。","仄平平仄○，仄仄平平平。","仄平仄平仄，仄仄○○平。","○○○平平，仄仄平仄平。","平仄仄仄仄，○仄平平平。","平仄○平仄，平仄平平平。","仄平仄平仄，仄仄平平平。","仄平仄仄仄，○仄平仄平。","平平平平仄，仄仄仄仄平。","仄平仄仄仄，仄平仄平○。","仄仄平平仄，平仄平仄平。","平平仄平仄，仄仄平平仄。","平平仄○仄，仄仄平○平。"],"paragraphs":["春波饱微渌，斗柄函空明。","方舟贯岩腹，鹅鹳相酬鸣。","仰窥穹窿顶，宛转百怪呈。","仅余鳞甲碎，不见头角狞。","下闯清泠渊，演迤万顷澄。","但同鱼鸟参，勿遣蛟龙惊。","抉苔抚奇篆，倚棹看题名。","三将标殊勋，自与山不倾。","谁欤赘小筑，正恐山灵嗔。","南涧更幽绝，仙佛依峥嵘。","太虚可为室，岂复资栾楹。","乳泉助茗椀，中有冰雪清。","何须骖鸾去，此即白玉京。","鼎来不速客，抱琴忽逢迎。","爱此无弦曲，岩溜同一声。","为君洗尘耳，唤我诗魂醒。","祗愁白衣至，好句亡繇成。"],"title":"题龙隠岩"}
