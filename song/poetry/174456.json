{"author":"刘敞","id":174456,"strains":["平平仄平仄，平仄平仄平。","仄仄平平仄，平平仄平平。","平平仄仄仄，平仄平平平。","平仄仄仄平，仄平仄平平。","平仄○仄平，平平仄仄平。","○仄平○○，平平仄仄平。","仄仄仄仄○，仄平仄平平。","仄仄仄○仄，仄○仄平平。"],"paragraphs":["山林自微尚，轩冕非所营。","每及逍遥趣，欣然得吾生。","春塘漾绿水，珍树啼黄莺。","心远忘外喧，境幽适人情。","垂钓如有求，而无得失惊。","临局非期胜，聊为白黑争。","得意物可遗，忘言赏逾精。","此理俗鲜悟，固当属渊明。"],"title":"同圣民围棋钓鱼"}
