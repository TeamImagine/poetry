{"author":"艾性夫","id":165255,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["神龟为我作天山，合住清泉白石间。","岁月短梭人易老，诗书高阁士方闲。","秋鸿社燕炎凉势，沧海桑田梦觉关。","近屋虬松三百尺，时时相对各苍颜。"],"title":"再答诸丈见和二首  其一"}
