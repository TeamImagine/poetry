{"author":"项安世","id":53816,"strains":["仄仄仄平平，○○仄平仄。","仄平平仄平，平仄仄仄仄。","平平仄平平，仄仄仄仄仄。","平○仄○仄，仄仄仄仄仄。","仄仄仄平平，仄仄平仄仄。","仄○仄仄仄，平仄仄仄仄。","仄平仄仄仄，仄仄平仄仄。","平平仄○仄，仄仄仄仄仄。","仄平仄平仄，仄仄平仄仄。","○仄仄○平，平仄○平仄。"],"paragraphs":["别去动经年，相过但旬日。","会心能几何，欢意忽已失。","何年岘山头，此主复此客。","官回便重到，我齿已半百。","侍立四颜红，岂有今日色。","坐中六七子，星散那再得。","念之意已动，况此真远役。","秋风洞庭岸，落日贾傅宅。","主人九霄上，怅望云雨隔。","回首叫苍梧，知予正愁寂。"],"title":"次韵储检法送行"}
