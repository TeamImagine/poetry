{"author":"沈千运","id":5508,"strains":["平仄平仄仄，平平仄平仄。","平仄仄仄○，仄仄仄○仄。","平平仄○仄，○仄平仄仄。","仄仄平○平，仄仄仄仄仄。","仄平仄仄○，仄仄仄○仄。","仄平平平仄，仄仄平平仄。","平仄仄平仄，○平平仄仄。","平平平仄○，平平仄平仄。","仄仄平仄平，平仄仄○仄。","仄平平仄仄，仄仄仄○仄。","仄仄仄仄仄，平○仄平仄。","平平平仄仄，仄仄仄平仄。"],"paragraphs":["今日春气暖，东风杏花拆。","筋力久不如，却羡涧中石。","神仙杳难准，中寿稀满百。","近世多夭伤，喜见鬓发白。","杖藜竹树间，宛宛旧行迹。","岂知林园主，却是林园客。","兄弟可存半，空为亡者惜。","冥冥无再期，哀哀望松柏。","骨肉能几人，年大自疏隔。","性情谁免此，与我不相易。","唯念得尔辈，时看慰朝夕。","平生兹已矣，此外尽非适。"],"title":"感怀弟妹"}
