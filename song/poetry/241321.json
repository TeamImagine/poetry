{"author":"周紫芝","id":241321,"strains":["仄仄仄平平，仄仄平仄仄。","平平仄仄平，仄仄平平仄。","○平仄平平，仄仄平仄仄。","○平仄平仄，平仄仄平仄。","平○仄平仄，仄仄平仄仄。","平平？平仄，仄仄仄平仄。","平平仄仄平，仄仄平仄仄。","仄平平○平，仄仄仄平仄。"],"paragraphs":["拂席坐清晨，幸脱尘事窘。","闲焚石鼎熏，细诵华严品。","从迷索初心，悟意嗟岁晚。","庭芜日延蔓，零落费锄垦。","何当略边幅，乃或穷奥阃。","余年倘无恙，愿就一廛隐。","悠悠藉至言，廓廓穷妙本。","会须师瞿昙，未足慕嵇阮。"],"title":"蝇馆晨起效柳子厚"}
