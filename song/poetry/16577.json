{"author":"冯时行","id":16577,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄仄平仄仄平。","平仄平平仄仄仄，仄平仄仄仄平平。"],"paragraphs":["噎鸠唤雨恼秋魂，唾手笺天恨少文。","卷去行云宜有主，放行飞海恐成群。","蒙蒙遮眼寻山远，点点送愁缘竹闻。","神女工夫遽如许，可能匝地洗妖氛。"],"title":"苦雨"}
