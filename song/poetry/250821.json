{"author":"刘才邵","id":250821,"strains":["平仄平平平仄仄，仄○仄仄○平○。","○平○仄仄平平，仄仄○平仄平仄。","平仄仄平○仄仄，仄仄仄平仄平仄。","仄平平○仄平仄，仄仄平平平仄仄。","平平仄○平仄平，仄仄仄仄平平平。","○○仄平仄平仄，平仄仄仄平平平。","○○仄平○仄仄，仄仄平平平仄仄。","仄○平仄平平平，仄仄仄平平仄○。"],"paragraphs":["坚脆殊形俱是幻，要当尽付空花观。","其余空色两非真，习气从他不须断。","灵壁磬材如黑玉，岁久取多岸为谷。","问君何从得坚质，数尺嵚{山/欹}心赏足。","新诗俊如霜鹘拳，揽取物象神机圎。","援毫一挥不停手，岩壑意态何森然。","如闻驶舟行日近，不得随舟无少恨。","夜敲清响哦新诗，定有水仙帘外听。"],"title":"灵壁石"}
