{"author":"吕南公","id":208878,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄平平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["留滞周南事可嗟，东风三度见梅花。","岩廊未引经纶手，山国频听早晚衙。","酒为忧民倾日月，诗从思退写烟霞。","宾筹更有林中士，谁及船斋太守家。"],"title":"献陈和叔内翰"}
