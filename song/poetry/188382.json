{"author":"魏野","id":188382,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["蒲津棠树两闲人，我愧虚名帝亦闻。","三世往还为近戚，一时递互唤征君。","虽同闭户辞丹诏，尚阻连床卧白云。","苦恨中条镇相隔，老来离思转纷纷。"],"title":"怀寄河中表兄李征君"}
