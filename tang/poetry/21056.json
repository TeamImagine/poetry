{"author":"杨发","id":21056,"strains":["平仄平平平仄平，仄平平仄仄平平。","平平平仄仄平仄，仄仄仄平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["孤馆萧条槐叶稀，暮蝉声隔水声微。","年年为客路无尽，日日送人身未归。","何处迷鸿离浦月，谁家愁妇𢭏霜衣。","夜深不卧帘犹卷，数点残萤入户飞。"],"title":"宿黄花馆"}
