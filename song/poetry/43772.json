{"author":"范成大","id":43772,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄仄平平仄平。"],"paragraphs":["约束南风彻晓忙，收云卷雨一川凉。","涨江混混无声绿，熟麦骚骚有意黄。","吏卒远时闲信马，田园佳处忽思乡。","邻翁万里应相念，春晚不归同插秧。"],"title":"四月十日出郊"}
