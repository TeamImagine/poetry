{"author":"许景衡","id":230388,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["掉却淮南好郡章，歘然驰驿对天光。","有谁更草诗人诏，应数从前水部郎。","霄汉岂惟收旧物，鬓毛每苦叹新霜。","十年尚有南昌客，尘土昏昏只恁忙。"],"title":"敏叔除祠曹以诗二首寄之  其一"}
