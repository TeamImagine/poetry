{"author":"胡矩","id":88657,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["青山九锁洞霄宫，真气澄鲜瑞雾浓。","扈圣千龄开蕊馆，擎天一柱削琼峰。","丹崖不见凌云凤，翠峡惊看跃雪龙。","湔拂京华尘土累，冥鸿何处更求踪。"],"title":"游洞霄宫"}
