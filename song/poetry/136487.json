{"author":"胡仲弓","id":136487,"strains":["平仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["才听檐花点滴声，锦囊入手便欣情。","啼干杜宇春言别，赋到牡丹诗改盟。","洗涤愁肠凭酒遣，揄扬心事借琴鸣。","诘朝紫翠栏边约，喜有溪毛可絮羹。"],"title":"答颐斋诗筒走寄  其一"}
