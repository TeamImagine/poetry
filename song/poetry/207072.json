{"author":"黄庭坚","id":207072,"strains":["仄平平仄仄，仄仄平仄平。","仄平平平仄，平仄仄仄平。","仄平仄平仄，平仄平平平。","平仄仄平仄，平平仄仄平。","仄仄仄平仄，平○仄平平。","仄平平仄平，仄平仄平平。","平○仄仄仄，仄仄仄仄平。","仄○○仄平，平仄仄仄平。"],"paragraphs":["福公开百室，不借邻国权。","法筵森龙象，天乐下管弦。","我来雨花地，依旧薰炉烟。","金碧动江水，钟鱼到客船。","茗椀洗昏著，经行数徂年。","岁寒风落山，故乡喜言旋。","林回负赤子，白璧乃可捐。","侍亲如履冰，风雨淼暗川。"],"title":"阻风入长芦寺"}
