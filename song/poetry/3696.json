{"author":"陈与义","id":3696,"strains":["平平仄平仄，仄仄仄仄平。","仄平○仄平，仄仄平仄平。","仄仄平仄仄，○平仄平平。","平仄仄平平，仄仄平平平。","平仄平仄平，○平仄平○。","仄仄仄平仄，平平○平平。","平○仄仄平，仄仄仄仄平。","平平平仄仄，平仄○○平。","仄仄仄平仄，平平仄平平。","仄平平仄平，仄○平平平。","平平仄平平，仄仄仄平仄。","仄仄仄仄平，平平仄仄平。","仄平仄仄仄，仄仄平仄平。","仄仄仄平仄，仄仄平仄平。"],"paragraphs":["高怀志丘壑，既足不愿余。","惜哉三迳荒，滞彼天一隅。","小筑聊自适，空园辟榛芜。","清影吊高槐，气与西山俱。","何以开子颜，庭柯作森疏。","月露洗尘翳，天风吹笙竽。","方其寓目时，万象供啸呼。","终然成坐忘，天地犹空虚。","券外果何有，浮云只须臾。","乃知锺鼎丰，未胜山林癯。","渊明死千年，日月走名誉。","不肯见督邮，归来守旧庐。","可怜骨已朽，后有谁继渠。","愿子副名实，此事吾欲书。"],"title":"寄题康平老眄柯亭"}
