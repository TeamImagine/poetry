{"author":"释清远","id":225771,"strains":["仄仄平平，仄平仄平。","平平仄仄，仄仄○平。","仄仄平仄，○平仄仄。","仄仄平平，仄平平仄。","仄仄平平，仄仄平平。","平平仄仄，仄仄平平。","平平仄仄，仄仄平仄。","仄仄平平，仄平仄仄。","平仄仄仄，平平仄仄。","仄平仄平，平平仄仄。","平仄平仄，仄仄平平。","平仄平仄，仄仄仄○。","平仄仄仄，仄仄平仄。","仄仄平平，仄平平仄。","平仄仄平，平平仄平。","仄平仄仄，仄仄平平。","平仄仄仄，平仄平○。","平仄仄平，仄平平仄。","仄平仄仄，仄仄平仄。","仄仄仄平，平仄平仄。","仄平○仄，仄平仄仄。","仄仄仄平，仄○仄仄。","仄仄仄○，仄仄平○。","仄仄仄平，仄仄仄平。"],"paragraphs":["道本无瑕，拟心已差。","才生眹兆，遍界空花。","若欲全举，除非直与。","不用增添，现成规矩。","洞彻根源，法法周圆。","灵明法尔，妙绝言诠。","言诠不得，得亦差忒。","迥出根尘，古今取则。","存不可见，亡兮对面。","匪存匪亡，森罗自现。","心外无法，法外无心。","心法齐照，境智甚深。","心忘照灭，境智同歇。","一道通同，十方俱摄。","生死涅槃，元无两般。","四生六道，息苦停酸。","平等大道，无有邪正。","胡汉不来，欲何为镜。","像虚镜皎，镜像斯照。","像去镜亡，千圣非妙。","此门难入，唯君自息。","若入此门，半钱不直。","不直半钱，万国争观。","所以说云，大道体宽。"],"title":"标指六偈 入道"}
