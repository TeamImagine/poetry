{"author":"吴潜","id":123187,"strains":["平平仄仄仄平平，仄仄平平仄仄平。","仄仄平平平仄仄，平仄平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["名园乘兴小留连，洛社风光在眼前。","突兀楼台多占水，阴翳花竹小窥天。","建封已去悲春燕，樊素何之咽暮蝉。","人事废兴浑若此，凭栏对景一凄然。"],"title":"劭农三首  其三"}
