{"author":"韩淲","id":86567,"strains":["仄平仄仄仄平平，仄平仄仄平平平。","平平仄仄平仄仄，仄○仄仄○○平。","平○仄仄平○平，平仄仄仄仄仄平。","平平○仄平仄仄，平仄仄仄平平平。"],"paragraphs":["舍前舍后海棠红，碧轩宛宛连霞宫。","浮光弄景虽带雨，睡思醉貌空临风。","雷轻雾暗时过前，无处告诉杜老颠。","溪山深密春昼寂，花扑一涧飞来泉。"],"title":"山间南圃海棠花开"}
