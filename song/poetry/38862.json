{"author":"陆游","id":38862,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["三髽初得牧牛童，两扇新成钓舸篷。","偶访野僧过射的，却冲微雨上樵风。","登山未减青鞋兴，到手俄惊绿酒空。","自笑此身犹健在，试凭重阁送飞鸿。"],"title":"寺阁"}
