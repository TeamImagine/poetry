{"author":"文天祥","id":156297,"strains":["平平仄仄平平仄仄仄，○仄仄平平○仄○。","平平仄平平仄平仄仄，仄仄仄仄平平仄仄仄平仄。","○仄仄平平平，仄○平仄平平。","仄仄平平平○平仄平。","仄平○平仄仄仄平仄○，平平仄○平○平仄平。","○平平平平平仄仄仄，仄仄仄仄平平仄仄仄。","○仄仄平平平仄○，平仄○平○仄平。","平平平平，仄仄仄平仄○仄仄。","仄仄平平仄仄平，平○仄平平仄。","仄平仄平仄仄仄平，仄平仄平仄仄平平平。","仄仄仄仄平平？平仄，仄仄仄平仄平仄平平○。","仄○仄○平仄仄仄○，仄平仄仄平平仄平，平仄平。"],"paragraphs":["春云惨惨兮春水漫漫，思我故人兮行路难。","君辕以南兮我辕以北，去日以远兮忧不可以终极。","蹇予马兮江皋，式燕兮以游遨。","念我平生兮思君郁陶。","在师中兮岂造次之可离，忠言不闻兮思君忸怩。","毫厘之差兮天壤易位，驷不及舌兮脐不可噬。","思我故人兮怀我亲，怀我亲兮思故人。","怀哉怀哉，不可忍兮不如速死。","慨百年之未半兮，胡中道而遄止。","鲁连子兮义不帝秦，负玄德兮羽不名为人。","委骨草莽兮时廼天命，自古孰无死兮首丘为正。","我行我行兮梦寐所思，故人望我兮胡不归，胡不归。"],"title":"思小村"}
