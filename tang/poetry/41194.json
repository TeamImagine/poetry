{"author":"贯休","id":41194,"strains":["仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["拥翠扪萝山屐轻，飘飖红斾在青冥。","仙科朱绂言非贵，溪鸟林泉癖爱听。","古桂林边棋局湿，白云堆里茗烟青。","因思庐岳弥天客，手把金书倚石屏。"],"title":"陪冯使君游六首 登干霄亭"}
