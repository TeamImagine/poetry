{"author":"郭祥正","id":192151,"strains":["仄平仄平仄，平仄平平平。","仄仄仄仄平，平○仄平平。","○平○平仄，平平○平平。","平平仄仄仄，仄仄仄平平。","平○○平仄，仄仄平平平。"],"paragraphs":["史君尚清净，携客无杯肴。","茗酌诵佛经，尘缘顿沉抛。","疏云堕檐际，微风泛林梢。","吾心已皎皎，我学岂𫍢𫍢。","濡毫题名姓，识此逍遥交。"],"title":"和公择游寿圣院啜茶题名"}
