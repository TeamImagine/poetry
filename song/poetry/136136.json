{"author":"利登","id":136136,"strains":["仄仄仄○仄，平平仄平平。","仄○仄平仄，仄仄平平平。","平仄仄平平，仄平平仄○。","平平○仄仄，平仄平平平。","平仄仄平仄，仄平仄平平。","仄仄平平平，平平仄○平。","平平平仄平，仄仄平平平。"],"paragraphs":["寂寂卧空昼，忧怀忽无端。","揽衣乱西涧，复此凌西山。","春事已无多，半消霜霰间。","狂风更甚雨，时蔽江南天。","寒草昔衰靡，及兹秀平阡。","日晚幽阳生，余光草中妍。","徘徊桃李花，瑟瑟飘寒烟。"],"title":"感兴  其二"}
