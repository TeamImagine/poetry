{"author":"喻良能","id":51440,"strains":["仄○平○平，平仄平平仄。","仄平仄○仄，○仄仄平仄。","仄平平仄平，仄仄仄平仄。","平平仄○仄，仄仄仄平仄。","仄仄平平平，仄○平平仄。","仄平仄仄平，仄平平仄仄。","平平平仄仄，平仄仄平仄。","平○仄平仄，平平平平仄。","仄仄仄仄仄，仄平平平仄。","平平仄平仄，仄仄○仄仄。"],"paragraphs":["昔闻孙兴公，尝赋飞流水。","至今福庭地，犹属羽人里。","瀑泉天半来，界道见清泚。","迢迢白虹贯，隠隠玉龙起。","宇宙虽云宽，壮观知能几。","谷帘信有之，界图宁辨此。","清秋饶爽气，朱夏绝埃滓。","何当振金策，逍遥山之趾。","眺览既惬适，啸歌何穷已。","青鞋未成往，抚己空自鄙。"],"title":"次韵巩宪见示桐柏瀑布之作"}
