{"author":"吴惟信","id":118233,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["若教尽尽说漂沉，却恐无憀老不禁。","百拙难随今日巧，一贫方识古人心。","牛羊归尽荒郊阔，猿鹤愁多故国深。","亦欲以诗为活计，世间何许觅知音。"],"title":"呈云麓史侍郎"}
