{"author":"李纲","id":244848,"strains":["仄平平○平，平仄平仄仄。","平平平仄仄，平仄平仄仄。","平平仄仄仄，平仄仄○仄。","○仄仄平平，仄平平仄仄。","平平仄○仄，仄仄仄仄仄。","平平仄仄平，仄仄仄平仄。","仄平平仄平，仄仄平平仄。","平平平仄平，平仄仄仄仄。","平○平仄仄，仄仄仄平仄。","平平仄平平，仄仄平仄仄。","仄仄仄仄平，仄仄平仄仄。","平平仄平平，仄仄平○仄。"],"paragraphs":["牡丹家中州，尤者西邑洛。","姚黄妃魏紫，余品皆落寞。","南方瘴疠地，寒暑互参错。","浪蘂与浮花，未春先已作。","安能萃和气，孕此木芍药。","今朝眼忽开，数朵到书阁。","郁然兰蕙芬，烂若云霞烁。","虽非千叶繁，香色亦不恶。","花王苗裔远，气格尚宏廓。","群芳类凡禽，累百惭一鹗。","把酒共对之，寄意良匪薄。","无辞倒金樽，坐使花空落。"],"title":"初见牡丹与诸季申伯小酌"}
