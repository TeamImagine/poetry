{"author":"陈淳","id":85645,"strains":["仄平○仄平仄平，平仄仄仄平平平。","仄○仄仄平仄仄，仄平仄仄仄仄平。","平平仄仄平平仄，○平○仄仄平仄。","○仄平平平仄平，平仄平平仄仄仄。","仄仄○平平仄平，平平平仄○平平。","平平平仄仄平仄，平仄平平仄仄○。"],"paragraphs":["古来传说双剑灵，精气直上干云星。","有如掘出为世用，一挥便可四海清。","方今扰扰边尘起，中原分裂乱无纪。","正好提携为扫平，何事双龙卧此水。","试问张公知不知，英灵千载如生时。","何时神物得神用，为报风云会合期。"],"title":"谒张公祠"}
