{"author":"陆游","id":38955,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。"],"paragraphs":["枳缚藩篱荆作门，萧条何以致诸君。","归休正得求吾志，老病犹能诵所闻。","紫蟹迎霜径盈尺，白鱼脱水重兼斤。","一杯潋滟无辞醉，秋稼登场合策勋。"],"title":"示客"}
