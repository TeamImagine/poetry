{"author":"周紫芝","id":240942,"strains":["仄仄仄仄仄，平平仄○平。","仄平平仄平，仄平仄平平。","平仄仄仄平，仄仄仄仄平。","○平仄平平，仄仄仄仄平。","平仄仄仄仄，仄平平仄平。","仄仄仄仄平，仄○平仄平。","平平仄仄仄，仄仄仄○平。","仄平平仄仄，平仄仄仄仄。","仄仄仄○平，仄仄平仄平。","仄仄平仄平，仄仄平平平。"],"paragraphs":["万物自有得，吾生感行休。","及兹天气佳，步寻水南游。","青板得野航，竟渡一苇流。","乘流本无心，岂有不下鸥。","开口月有几，百年终一邱。","与世似异趋，此行谁我俦。","村醪亦足醉，对影自献酬。","未知垂老日，能遂此乐不。","事定会当谐，不复怀预忧。","但愿营自安，孰是都无求。"],"title":"渡陂南用斜川韵"}
