{"author":"梁泰来","id":162561,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["地偏不受点尘侵，日涉园亭得趣深。","竹外移梅曾辟径，月中分桂定成林。","云山环碧醉人眼，池水澂泓鉴此心。","净几明窗潇洒尽，时携好客一凭临。"],"title":"题周坦戴氏桂林池馆"}
