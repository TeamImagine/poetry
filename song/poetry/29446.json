{"author":"韩元吉","id":29446,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["手种苍筤数百竿，筑亭相与枕书看。","故知落落非春事，直有青青共岁寒。","一壑自欣幽意足，三年独得此君欢。","萧然风露千寻影，搔首哦诗独凭栏。"],"title":"题苍筤亭"}
