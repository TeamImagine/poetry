{"author":"秦观","id":209798,"strains":["仄○仄平平，○仄○平仄。","○平仄平平，仄仄平平仄。","平平平仄○，○○平仄仄。","仄平平仄平，平仄仄平仄。","仄仄仄平平，平平○平平。","平平仄仄仄，平仄仄平仄。","平○仄○仄，平平仄○仄。","平仄仄仄平，仄仄平平仄。"],"paragraphs":["客从远方来，遗我昭华管。","吹之动人心，异境生虚窾。","磝磝青嶂横，泱泱春溜满。","马蹄交狭邪，车毂错平坦。","士女竞芳辰，禽鱼荫修竿。","依微认睇笑，凌没见纤短。","停吹欻泯灭，耽耽复空馆。","灵物信所珍，顾恨知音罕。"],"title":"春日杂兴十首  其八"}
