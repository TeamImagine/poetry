{"author":"陈天麟","id":27327,"strains":["平平平仄仄平仄，平仄平平仄平仄。","仄平仄仄仄仄平，仄仄平平仄平仄。","平平仄仄平平仄，仄○平○仄平仄。","平平平平仄，○仄平○仄平仄。","仄平仄○仄仄仄，仄仄平平仄平仄。","平平仄平仄平平，○仄平平平仄仄。","仄平○仄平平仄，○○平平○仄仄。","仄平○仄仄平○，平仄平○仄平仄。"],"paragraphs":["山前流水化平陆，溪上群山叠寒玉。","寺逢劫火一再迁，唯有浮图立于独。","江南佛法多衰谢，主张名教一夔足。","诗人江西派，更是真如旧尊宿。","我生遍参未究竟，布袜青鞋走林谷。","师言子归有余师，留饭青精盘苜蓿。","杖藜并语松林路，行听松声如度曲。","尚寒三十六峰盟，游罢同回把黄菊。"],"title":"赠水西寺举老"}
