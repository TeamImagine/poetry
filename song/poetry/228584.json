{"author":"释德洪","id":228584,"strains":["平平平仄仄仄仄，仄仄仄平平仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["深观诸佛刹那际，三世十方无遁形。","已尽凡情不颠倒，如除目翳自光明。","意俱大地山河丧，心与空花梦幻生。","垂手遇缘携法界，美髯跣足散衣行。"],"title":"三月二十八日枣柏大士生辰六首  其一"}
