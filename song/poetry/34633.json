{"author":"陆游","id":34633,"strains":["平仄仄○○，仄仄仄平○。","仄平仄仄○，平仄○仄仄。","平平仄平平，仄仄仄○仄。","仄平○平平，仄仄仄平仄。","仄平○仄仄，仄平仄平仄。","仄仄仄仄平，平仄平仄仄。"],"paragraphs":["衰与病相乘，况复积忧虑。","眩昏坐辄瞑，疲弱行欲仆。","今晨访之医，见语疾当去。","脉来如泉源，未易测君数。","盛衰当自察，信医固多误。","养气勿动心，生死良细故。"],"title":"访医"}
