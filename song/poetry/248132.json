{"author":"陈渊","id":248132,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["恊气方占大有年，珠玑填道璧沉川。","尘埃已洗三千界，云雾终开尺五天。","羔袖久惭依帅幕，牛衣端不羡蛮毡。","求田好趁丰登候，乞与元龙榻上眠。"],"title":"和参谋至日喜雪三首  其三"}
