{"author":"薛美","id":102795,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["结庐兄弟近长安，弊却儒冠竟不弹。","自茹芝来轻汉召，肯将瓜去博唐官。","贫多乐事清无尽，手写新诗墨未干。","史笔须评隠君传，姓名应作古人看。"],"title":"薛瓜庐吾宗人也吾不得而见之得见其诗斯可矣太息而题于卷杪"}
