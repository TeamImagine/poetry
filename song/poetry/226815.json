{"author":"赵鼎臣","id":226815,"strains":["仄平仄仄平平仄，仄平仄仄平○仄。","平平仄仄○仄平，平仄平仄平仄仄。","仄○仄仄仄○平，○仄平平平仄仄。","仄平○仄仄平平，仄仄仄平平仄仄。","平平仄仄○平平，仄仄平平平仄仄。","仄平仄仄仄平平，仄○仄平平仄仄。","仄平仄仄仄平平，仄仄平平平仄仄。","平平仄仄仄平平，仄仄平○平仄仄。","仄平平仄仄平平，仄平平平平○仄。","平平仄仄仄平平，仄仄仄平平仄仄。","○平仄仄仄平平，仄仄平平平仄仄。","仄平仄仄仄平平，仄仄仄平平仄仄。"],"paragraphs":["贾侯少日规原涉，酒徒剑客交相接。","官成忽绾县令章，文墨能令豪士怯。","满庭牒诉若沈迷，过眼诗书聊领猎。","发狂正尔不能堪，大叫赫然胥吏慑。","西城晓出颇匆匆，日射围场光有晔。","鹿伤鹤膝畏雕盘，兔中鹘拳愁犬蹑。","获多意解始开颜，暗觉微涡生两靥。","逡巡下令释前禽，尚恐流殷人竞喋。","不知谁忽遣君知，佐饔而尝心颇辄。","新诗不减子虚篇，喜意似书城濮捷。","更因乞肉苦讥嘲，句险词夸终类侠。","莫瞋令尹少须之，报聘已装珠一箧。"],"title":"再次前韵戏志康"}
