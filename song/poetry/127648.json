{"author":"方岳","id":127648,"strains":["平平仄平○，仄仄仄仄仄。","仄平仄仄平，○仄平仄仄。","○平平平平，平○平仄○。","平平仄平仄，仄仄仄仄仄。","平平仄平仄，仄仄仄仄仄。","平平仄平仄，平平仄平仄。","平平仄仄平，仄平平仄仄。"],"paragraphs":["吾徒例迂疏，与世自少可。","不工口嗫嚅，正坐胸磊砢。","折腰迂人情，高论常𫐘轲。","归哉夜窗雨，喜不失故我。","琴尊日多暇，未觉此计左。","秋风挟佳月，流光侑孤坐。","持觞酹伯伦，彼豪真蜾蠃。"],"title":"南窗偶书  其一"}
