{"author":"万俟绍之","id":77068,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["野花香细绿阴成，风著征衫暑尚轻。","流水有声如学语，乱山无数不知名。","柘林叶尽蚕初熟，麦陇人行雉不惊。","少驻篮舆聊问俗，儿童亦说长官清。"],"title":"访新城宰"}
