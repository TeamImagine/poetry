{"author":"张纲","id":245462,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["五福兼全举世稀，庭闱早日见清规。","应期千载生公辅，掩迹三迁号母师。","汉魏疏封华国史，蘋蘩遗德继周诗。","年年只说重阳近，无复黄花酒一卮。"],"title":"郑国太挽词四首  其一"}
