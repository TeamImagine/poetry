{"author":"郑刚中","id":252295,"strains":["平平仄平仄，○仄仄平平。","平平仄○平，仄○仄仄○。","平仄仄平仄，平平平仄平。","平平仄平仄，仄仄仄仄平。","平平仄○○，仄○仄仄平。","仄仄仄仄仄，仄仄平仄平。","平仄仄○仄，仄平平仄平。"],"paragraphs":["轩前有修竹，穿纸入窗棂。","清风动摇之，壁间影纵横。","轩后有修竹，山花依以生。","幽芳吐孤艳，不与翠色争。","愚翁坐其间，万虑蠢不萌。","不识动与静，但觉怀抱清。","千古愧张籍，眼明心已盲。"],"title":"偶题"}
