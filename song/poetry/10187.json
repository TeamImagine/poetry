{"author":"欧阳澈","id":10187,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄平平平。"],"paragraphs":["结茅高隠倦奔驰，寂寂无人叩竹扉。","快意未能荣驷马，宁亲且尔戏斑衣。","蹑云腾踏终当隠，钓渭栖迟岂久微。","洗垢索瘢何足恤，铄金众口任人非。"],"title":"借前韵书怀呈显道"}
