{"author":"蔡襄","id":135857,"strains":["仄仄平平平仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["厚叶先枝新绛囊，使君分寄驿人忙。","彩毫封处曾留意，筠笼开时不见香。","风色甚豪应少损，路程差近得分尝。","闽州纵有千千树，未抵家园气味长。"],"title":"兴化军曹殿丞寄荔支"}
