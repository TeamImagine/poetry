{"author":"李公麟","id":211240,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["盍簪闻善若江河，帘幕疏闲笑语过。","月照飞笺穿户绮，风生挥麈动衣罗。","已张英彀收三俊，更赋离骚续九歌。","凉夜沉沉清不寐，空庭无奈叶声何。"],"title":"和余樗年试院即事呈诸公"}
