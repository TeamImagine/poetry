{"author":"张耒","id":216471,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["放逐江湖一钓舟，萧条故国又逢秋。","炎凉始信来如旧，岁月相催逝不留。","日落千蛩喧户牖，风高一雁下汀洲。","地无积潦蟾华好，谁买新醪作夜游。"],"title":"中秋无月戏呈希古年兄"}
