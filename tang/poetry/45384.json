{"author":"裴光庭","id":45384,"strains":["仄平○仄仄，平仄仄平平。","平仄平平仄，平平仄仄平。","仄○平仄仄，仄仄仄平平。","仄○平平仄，平平仄仄平。","平平平仄仄，仄仄○平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平○仄仄平。"],"paragraphs":["乐贤闻往诰，褒德偶兹辰。","端揆升元老，师谋择累仁。","紫庭崇让毕，粉署礼容陈。","既荷恩荣旧，俱承宠命新。","天文悬瑞色，圣酒泛华茵。","杂遝喧箫鼓，欢娱洽搢绅。","掖垣招近侍，虚薄[厕]清尘。","共保坚贞节，常期雨露均。"],"title":"奉和御制左丞相说右丞相璟太子少傅乾曜同日上官命都堂赐诗"}
