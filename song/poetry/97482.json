{"author":"高翥","id":97482,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忧世心劳鬓易斑，笑颦还与世相关。","秋霜烈日君臣际，和气春风母子闲。","学道期传千载统，献言先办一生闲。","堂堂仰止人何在，独有名如不动山。"],"title":"挽陈复斋"}
