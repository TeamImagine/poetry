{"author":"释士珪","id":245148,"strains":["仄平○○平仄平，仄平仄仄平平平。","平仄仄仄平平平，仄○仄仄平仄平。","仄平仄仄仄平平，平平仄仄平平平。","仄○平仄仄仄○，仄平仄○平仄平。","仄○仄仄平○平，仄平平仄仄仄平。","平平仄仄○平平，仄仄平仄○仄平。","仄平平平仄平平，仄仄平仄○平平。","仄平平平仄平平，仄平仄平平仄仄。","仄○仄仄平平平，仄平平仄○○平。","仄仄仄仄平仄平，平平平平○仄平。"],"paragraphs":["道人眈眈痴虎头，了然电转开双眸。","枯木已死寒岩秋，定中霹雳摧四牛。","起来下笔不能休，新诗字字蟠银钩。","发其余者漫不收，散而纵横为九流。","我观此画真其尤，病维摩诘小有瘳。","文殊大士从之游，彼上人者难对酬。","两公文章虎而彪，万古凡马空骅骝。","向来曹韩与韦侯，笔端亦尝知此否。","世间画本多山丘，阅人何翅如传邮。","对此可以销百忧，先生胡为吟四愁。"],"title":"观行上座所作维摩问疾图"}
