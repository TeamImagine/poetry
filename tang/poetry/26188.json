{"author":"温庭筠","id":26188,"strains":["仄仄仄仄平仄仄，仄平平仄平平仄。","仄平仄仄仄仄平，平仄平平平仄仄。","平平仄平平仄平，仄平仄仄平平平。","平平仄仄仄平仄，仄仄仄平平仄平。"],"paragraphs":["乳窦溅溅通石脉，绿尘愁草春江色。","涧花入井水味香，山月当人松影直。","仙翁白扇霜鸟翎，拂坛夜读黄庭经。","疏香皓齿有余味，更觉鹤心通杳冥。"],"title":"西陵道士茶歌"}
