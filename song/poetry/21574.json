{"author":"黄公度","id":21574,"strains":["仄仄平平平仄仄，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["犹忆当年歌画空，乘欢直欲举千锺。","韶光半老不相识，乐事一生能几逢。","戏蝶狂蜂随意好，闲花蔓草向人浓。","当垆春色今何在，病酒相如卧蜀邛。"],"title":"次韵宋永兄感旧五首  其一"}
