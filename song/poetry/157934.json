{"author":"韩维","id":157934,"strains":["平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。","平平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["持梅况酒诚为得，对雪看梅始见真。","失素定应潜送腊，露红如欲巧矜春。","神凝姑射今仍在，云覆巫峰晓更新。","谁识仙家事严秘，舞妍妆靓不传人。"],"title":"对雪看梅"}
