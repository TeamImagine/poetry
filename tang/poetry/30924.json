{"author":"罗隐","id":30924,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["半夜秋声独断蓬，百年身事筭成空。","祢生词赋抛江夏，汉祖精神忆沛中。","未必他时能富贵，只应从此见穷通。","边禽陇水休相笑，自有沧洲一棹风。"],"title":"西京道中"}
