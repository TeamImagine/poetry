{"author":"方回","id":149332,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["泰伯封疆四望宽，胜将吴越旧书观。","苎罗山下春才到，麋鹿台边沼已寒。","不有采香专怙宠，可能尝胆便除残。","今年木德临心宿，重见家家衽席安。"],"title":"用夹谷子括吴山晚眺韵十首  其五"}
