{"author":"范祖禹","id":200877,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["成均祭酒出储胥，叹息东门祖二疏。","顾我言非韩吏部，多公节似孔尚书。","诸生共惜阳城去，三径重开蒋诩居。","琳馆遥瞻霄汉外，秋风一鹤上空虗。"],"title":"送郑闳中待制提举洞霄宫"}
