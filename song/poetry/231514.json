{"author":"谢薖","id":231514,"strains":["仄平○仄平，仄仄仄平仄。","平平仄平仄，○仄平仄仄。","平平仄仄仄，仄仄仄○仄。","仄仄仄仄平，平仄仄仄仄。","平仄仄平平，平仄平仄仄。","仄○仄仄平，仄仄仄平仄。","仄平平仄平，平仄平平仄。","○平平平仄，仄仄仄平仄。","平○平仄仄，仄○平仄仄。","仄○仄○平，仄仄仄平仄。","○仄平平仄，平平仄平仄。"],"paragraphs":["旧时王子猷，爱竹仅成癖。","斯人向千载，论世心莫逆。","吾轩谧竹友，寓意比三益。","俗士旧雨来，今雨定扫迹。","城北有陈侯，眉宇初未识。","似闻臭味同，炯炯见胸臆。","愿言登子轩，哦句呼阿客。","看君阴森下，玉润映连璧。","龙吟秋夜永，卧听风摵摵。","或当命柴车，独咏此君侧。","兴尽悠然反，谁能煖君席。"],"title":"贯时轩"}
