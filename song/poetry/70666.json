{"author":"袁说友","id":70666,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["急峡高流日夜东，嵌空怪石浪穿礲。","涛喧滩口波翻雪，云断山腰气吐虹。","几阵堂堂峰硉矹，一泉滴滴水玲珑。","我行天下今将半，安得名山如此工。"],"title":"和赵周锡制干峡中韵四首  其三"}
