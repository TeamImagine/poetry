{"author":"李洪","id":52710,"strains":["平平仄仄仄平平，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平仄仄仄平。","平仄平平平仄仄，平平仄仄仄平平。"],"paragraphs":["西风暑退喜清秋，倦客漂流沧海头。","用舍行藏知有命，山林钟鼎岂能谋。","汗青漫志三余乐，养素宁忘一溉收。","鹏鷃逍遥天壤内，何劳八极赋神游。"],"title":"次韵秋日遣兴"}
