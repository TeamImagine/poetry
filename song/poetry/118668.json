{"author":"张侃","id":118668,"strains":["仄平平仄仄平平，仄仄平平仄仄平。","仄仄平平平仄仄，平平平仄平平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["久无名酒共君倾，静对溪山悦我情。","雨沁荷花多退色，风穿梧叶强成声。","乾坤纳纳从来大，岁月堂堂未用惊。","甚欲著书传后世，只愁议论太平平。"],"title":"和曾舜卿秋日偶成"}
