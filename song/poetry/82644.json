{"author":"刘过","id":82644,"strains":["仄仄仄○平仄仄，平平仄仄平平仄。","○平平仄平平平，仄仄平平仄平仄。","平○仄仄仄○平，平平仄平平仄平。","平平○仄仄仄仄，○仄仄仄平平平。","仄○仄仄仄平仄，仄仄仄平平仄仄。","仄平仄仄仄平平，仄仄平平○平仄。"],"paragraphs":["俗子有钱村亦乐，秋田米熟歌牛角。","三家村墅无官方，夜半呼卢笑声谑。","寻思我辈不如君，平生读书徒苦辛。","遭时丧乱未得志，长策短藁无由伸。","不如卖剑买牛去，也学此翁村里住。","只愁夜半月明时，得意无人和诗句。"],"title":"村墅"}
