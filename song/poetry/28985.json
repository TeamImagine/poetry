{"author":"汪应辰","id":28985,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄平平平。","平平仄仄平平仄，平仄平平仄仄平。"],"paragraphs":["落落开谈四座惊，已应俊气压诸生。","高山意远难知己，白雪词高绝和声。","此道要须齐得丧，古人初不为功名。","芬芳各自随时耳，何用临风嗅决明。"],"title":"偶见文子失举后诗次韵以广其志"}
