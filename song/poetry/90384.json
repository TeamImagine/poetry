{"author":"苏舜钦","id":90384,"strains":["平平仄平平，仄仄平仄仄。","平平仄仄仄，仄仄仄仄仄。","平仄仄平平，平平仄平仄。","○平仄平仄，平仄仄仄仄。","平平平仄仄，仄仄仄平仄。","仄仄平仄平，平平仄平仄。","仄平仄平平，平仄仄仄仄。","仄○仄仄仄，仄仄仄平仄。","仄仄仄仄平，平平仄平仄。","仄平仄仄平，仄仄仄○仄。","平平平仄仄，仄仄平仄仄。","仄仄仄平仄，仄仄仄仄仄。","仄平仄平仄，仄平平仄仄。","仄平平○仄，仄仄仄仄仄。","仄仄○平平，平○○仄仄。"],"paragraphs":["孤峰涌沧江，突兀台殿积。","惊波四面起，日夜走霹雳。","阴壑滀风云，阳厓产金碧。","离披万年树，根抱太古石。","修廊围峻阁，窈窕压山脊。","宝像浮海来，珠缨冷光滴。","叩阑见鼋鼍，扬首意自得。","偃蹇互出没，日此饱余食。","又有翠羽禽，群飞喜宾客。","口衔绀蒂花，近我若相识。","开轩心旷绝，上下无异色。","气象特清壮，所览辄快适。","予心本高洒，误为尘土隔。","不知人间世，有此物外迹。","落日将登舟，低回空自惜。"],"title":"金山寺"}
