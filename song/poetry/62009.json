{"author":"虞俦","id":62009,"strains":["仄平仄仄仄平平，仄仄平平仄仄仄。","仄仄平平平仄仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["早归伏日莫踌躇，昼寝从教笑宰予。","奠枕清风招我老，揽衣阅月向人疏。","宁无酒共公荣饮，亦有诗成阿买书。","须待雨凉寻旧约，只今旱火况焚如。"],"title":"剧暑出局径归打睡逾月不奉正甫谈绪且顿寒诗盟有诗见问辄次韵谢不敏"}
