{"author":"郑絪","id":9077,"strains":["平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["中年偶逐鸳鸾侣，弱岁多从麋鹿群。","紫阁道流今不见，红楼禅客早曾闻。","松斋月朗星初散，苔砌霜繁夜欲分。","一览彩笺佳句满，何人更咏惠休文。"],"title":"奉酬宣上人九月十五日东亭望月见赠因怀紫阁旧游"}
