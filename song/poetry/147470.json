{"author":"方回","id":147470,"strains":["平仄仄平仄，仄平平仄平。","平平仄平仄，平仄仄仄平。","平仄仄仄仄，平仄仄平平。","仄○仄平平，仄平平仄平。","仄仄仄○○，平仄平仄平。","仄平○仄仄，平仄仄仄平。","平仄仄仄仄，仄仄仄○○。","仄平平仄仄，平平仄仄平。"],"paragraphs":["畴昔夏之夜，百虫无不鸣。","侵寻迫秋杪，惟有蟋蟀声。","微物乏巨喙，寒翅厉酸清。","露将化为霜，欲鸣声不成。","瓦石有深缝，缄默逃汝生。","不然且立死，焉问懒妇惊。","天地布肃令，讵别物重轻。","岂惟蝼蚁蛰，神龙亦潜形。"],"title":"秋晚杂书三十首  其四"}
