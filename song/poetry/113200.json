{"author":"李觏","id":113200,"strains":["仄仄仄○○，平平仄平平。","仄仄仄○仄，仄仄平平平。","平平仄平仄，平仄平平平。","平平仄仄仄，仄平平平○。","仄仄平平仄，○平○仄平。","○平仄仄○，平仄平平平。"],"paragraphs":["暖碧覆睛殷，依依近朱栏。","异类偶相合，劲节何能安。","同时尽妖艳，无地容檀栾。","移根既不可，洁心诚为难。","外貌任春色，中心期岁寒。","正声尚可听，谁是伶伦官。"],"title":"弋阳县学北堂见夹竹桃花有感而书"}
