{"author":"刘子翚","id":15242,"strains":["平○仄仄平仄○，仄仄仄平○仄仄。","平平仄仄仄仄平，仄仄平平仄平仄。","仄平平仄平○平，仄仄○平平仄平。","仄平仄仄仄平仄，仄平仄仄平平平。","仄○仄仄仄仄仄，仄仄平平仄平仄。","平平仄仄平仄平，仄仄仄平平平仄。","平平仄仄仄仄平，平平仄仄○仄平。","仄平仄仄平○仄，仄平平平仄仄○。","平○仄仄平平仄平仄，仄○平平仄平平。"],"paragraphs":["吾闻两臂天下重，马失四蹄将底用。","平生想似万里游，对此惟心恻然动。","得非曾落驽骀群，踠脱泥涂良已勤。","又疑逸气厌拘系，绝蹯径欲超浮云。","谛观事乃不尔剧，破练丹青老无色。","轩昂自有尊足存，顾眄一株阴山碧。","韩生笔法妙此图，龙眠拓出了不殊。","断鳌自昔徒闻说，续凫虽工计已疏。","何如染作沧江远明灭，要看追风蹴微云。"],"title":"韩干画马阙四足龙眠拓而全之"}
