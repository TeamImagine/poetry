{"author":"陆游","id":39373,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["蔗浆那解破余酲，一读南华眼自明。","香缕映窗凝不散，墨丸入砚细无声。","太山蚁垤初何有，佛国魔宫本亦平。","此段光明谁障得，旷怀还与老书生。"],"title":"掩户"}
