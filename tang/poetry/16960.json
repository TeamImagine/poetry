{"author":"白居易","id":16960,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["怪石千年应自结，灵泉一带是谁开。","蹙为宛转青蛇项，喷作玲珑白雪堆。","赤日旱天长看雨，玄阴腊月亦闻雷。","所嗟地去都门远，不得肩舁每日来。"],"title":"题平泉薛家雪堆庄"}
