{"author":"毕士安","id":1455,"strains":["仄平平仄仄○平，仄○平平仄仄平。","仄仄平平平仄仄，平平平仄仄平○。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平○仄平。","平仄平平平仄仄，仄○平仄仄平○。"],"paragraphs":["好文英主古难齐，宠重词臣意弗低。","睿藻清新刊翠琰，神踪飞动在璇题。","芸签许效蓬莱阁，花槛容模罨画溪。","乐圣朋侪开绮席，爱君诚抱挂金闺。","买臣晚遇知多幸，犬子端忧思转稽。","天地恩私无以报，只将兢慎对芝泥。"],"title":"禁林䜩会之什"}
