{"author":"释德洪","id":228461,"strains":["仄平仄仄仄平平，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["弃舟植杖首重回，隔岸遥闻津鼓催。","淮上梅传春信至，江南山逐笑声来。","行瞻瑞雾笼双阙，更看神光发五台。","王事幸陪方外乐，为君点笔走风雷。"],"title":"次韵渡江有作"}
