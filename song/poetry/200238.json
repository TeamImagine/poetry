{"author":"孔武仲","id":200238,"strains":["仄平平平仄，仄仄平平平。","平平仄平仄，仄仄平仄平。","仄平平仄平，平仄平仄平。","仄仄仄平仄，仄平仄平平。","平仄○仄仄，平仄平平平。","仄平平平平，仄仄平仄平。","仄仄○仄仄，仄平○平平。","仄平平仄仄，仄仄仄○平。","平平仄仄仄，仄平仄平平。","○仄平平平，仄平平仄○。","平平仄仄仄，仄仄平平平。","平仄仄仄仄，平平平仄平。","平○仄平仄，平平平平○。","平平○平平，平○平平平。"],"paragraphs":["我家庐山下，绿竹常阴阴。","春雷迸狂箨，万点群玉簪。","别来经岁时，肌肉尘土侵。","歘见此图面，醒然豁烦襟。","方幅藏万里，环以青山岑。","旁飞清泠泉，下有潇洒林。","恍惚如梦到，杖笻听幽禽。","欲投环堵室，浩渺忽难寻。","人生谅自苦，一官泳蹄涔。","摇尾争光华，岂知沧海深。","虞卿衒白璧，季子夸黄金。","贪得以忘我，俱非贤达心。","何如返乡国，坡坞穷差参。","茅檐当天风，时听笙簧音。"],"title":"阁下观竹笋图"}
