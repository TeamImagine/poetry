{"author":"曹勋","id":12861,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["客里羁情厌九迁，相逢赖有故人贤。","见贻劳苦平生句，如诵中和乐职篇。","江左风流从昔著，日边事业向来传。","祇应好语盈编简，并待秋风送锦笺。"],"title":"和王有道二首  其一"}
