{"author":"周南","id":85033,"strains":["仄仄平平仄仄仄，平○○平仄仄仄。","平平平仄仄平平，仄仄平平仄平仄。","仄平仄仄平仄○，平平○仄○平平。","仄平仄仄平平仄，仄仄平平仄仄○。","平平仄仄平平仄，仄平○仄平平仄。","仄平仄仄仄平平，平仄仄平平仄仄。","平平仄仄？平平，平仄○○仄仄平。","仄平仄仄仄平仄，平平仄仄仄平平。","仄○平仄平平仄，平仄仄平平仄仄。","仄平平仄仄平平，平平仄仄○平仄。","平平○仄平平仄，仄仄○平平仄仄。","仄平○仄仄平○，平仄仄平平仄仄。"],"paragraphs":["旷代佳人十六七，肤如凝脂发抹漆。","芙蓉为脸玉为容，淡拂眉尖远山色。","夜梧月落秋夜长，孤鸾三叠传高堂。","琐窗认得琴心怨，直恐韶华不得当。","瑶环潜送殷勤意，只今犹记来时事。","杀身不赎父兄羞，图得岁寒成共蒂。","阳昌市里鹔鹴裘，鸾鉴相看未白头。","试拈玉轸拢金拨，新声比似旧声愁。","世间恩爱何时尽，流水落花皆往恨。","不愁归避茂陵人，羞逢往日临邛令。","鸳鸯并翅双飞宿，欲话衷肠歌不足。","古来应有白头吟，谁念妾身今再辱。"],"title":"卓文君"}
