{"author":"释德洪","id":228000,"strains":["仄仄仄仄平，○仄平仄仄。","○仄仄仄仄，○仄仄平仄。","仄○仄仄平，仄仄仄○仄。","仄仄仄仄平，平平仄○仄。","平平仄平○，仄平仄○仄。","仄平平平平，仄仄仄平仄。","○平仄仄平，仄仄平仄仄。","平○○仄平，仄平平仄仄。","平平仄平仄，平平仄仄仄。","仄仄仄平仄，仄平仄平仄。","仄仄仄平平，平平仄平仄。","平平平平○，仄仄平平仄。","平平平平平，仄○仄平仄。","仄平仄平仄，平仄仄仄仄。","仄平仄平○，仄仄平○仄。"],"paragraphs":["卜式与弟赀，如塞无底窦。","其爱止弟耳，亲旧竟何有。","二疏得赐金，尽以散亲旧。","但可施一时，安能继其后。","然于简编中，耿光白如昼。","邓侯功名姿，颖脱盖天授。","分财赡族人，约劵规永久。","君看纯孝心，履狶先履瘦。","纷纷窭人子，悬鹑露两肘。","雨雪抱儿女，扣门易升斗。","邓氏岂无贫，炊烟满蓬牖。","安知寒微中，不复生奇秀。","阴功虽无形，报应捷于口。","此风起颓俗，能使薄者厚。","作诗附家传，想见为拊手。"],"title":"邓循道分财赡族湘阴诸老赋诗同作"}
