{"author":"韩琦","id":90602,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["天幕沉沉淑气温，雨丝轻软坠云根。","洗开春色无多润，染尽花光不见痕。","寂寞画楼和梦锁，依微芳树过人昏。","堂虚座密珠帘下，试问淳于醉几樽。"],"title":"次韵和子渊学士春雨"}
