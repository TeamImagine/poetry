{"author":"李弥逊","id":253291,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["庭前兰玉走斑衣，堂上埙箎乐寿卮。","永昼牙籖纷简帙，深庭豹尾卧旌旗。","笑谈自有江山助，勋业从来草木知。","许国尚余忠鲠在，此心还与岁寒期。"],"title":"丞相张公筑室湘江之上若欲远人间事尽心于山水之乐以奉寿母而末章以忠孝诏诸来者寓意深矣索诗寄之  其二"}
