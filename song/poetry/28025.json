{"author":"洪适","id":28025,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["漱芳倾液饱心胸，久矣高名在郢中。","遂请丛祠方养气，卜居萧寺且谈空。","结交许入芝兰室，招隐奚须桑苎翁。","妙语鼎来惊创见，益惭白豕过河东。"],"title":"蔡瞻明寺丞有诗见简次其韵"}
