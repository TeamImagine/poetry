{"author":"何梦桂","id":151671,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["谁表新阡瞰石关，要将孝义轨人寰。","千年永宅归元亮，百尺丰碑葬鲁山。","旌旐尚存青槚外，亭台半在白云间。","儿孙自是骅骝种，早入君王十二闲。"],"title":"和宋英叟先茔建亭作"}
