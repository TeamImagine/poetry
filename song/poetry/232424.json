{"author":"初暐","id":232424,"strains":["仄平平仄平平平，平平仄仄平平平。","○平仄仄平平○，平平仄仄平○○。","平平平仄平平仄，平平仄仄平平仄。","○平仄平平平平，仄平平仄○平仄。","平仄仄仄○平平，仄仄仄仄平平平。","仄平平平仄仄○，平平仄仄平平平。","平平平仄仄仄仄，平仄平平仄平仄。","仄仄○仄平仄平，平仄○平仄平仄。"],"paragraphs":["紫皇宫阙罗高清，花虬玉凤围墉城。","长生曲奏升天行，神仙缥缈喧相迎。","栖真何必抛尘网，飇轮万里时来往。","张公结庐天台山，赤城霞起三千丈。","天子好道思崆峒，欲使亿兆归庬鸿。","凤台峨峨十二重，先生忽造明光宫。","无为清净化可守，能助羲轩致仁寿。","共羡乘𫏋归洞宫，他日骑龙却来否。"],"title":"送张无梦归天台山  其二"}
