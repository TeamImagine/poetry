{"author":"林希逸","id":119837,"strains":["平仄平平仄，平平仄仄平。","仄平平仄仄，仄仄仄○○。","仄仄平平仄，平平仄仄平。","○○○仄仄，仄仄仄平平。","仄仄平平仄，平平仄仄○。","平平平仄仄，○仄仄○平。"],"paragraphs":["精卫谁家女，悲鸣苦自怜。","石知衔不尽，海有恨难填。","妾父曾为帝，禽言自诉天。","磷磷空尔啄，渺渺浩无边。","志有愚公似，冤同杜宇传。","扬尘终可待，且伴羽衣仙。"],"title":"精卫衔石填海"}
