{"author":"宋庠","id":2582,"strains":["仄仄平平仄，平平仄仄平。","平平平仄仄，仄仄仄平平。","平仄○平仄，○平仄仄平。","平平仄平仄，平仄仄平平。","平仄平○仄，平平○仄平。","○平平仄仄，平仄仄平平。"],"paragraphs":["夕雾休残雨，霏霞侧半轮。","溪河虽早夏，陇麦尚余春。","灰月收全晕，泥龙落故鳞。","高花树端湿，芳筿箨梢新。","雷去壶犹电，风来扇未尘。","横琴聊坐啸，何必垫游巾。"],"title":"新晴"}
