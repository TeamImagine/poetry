{"author":"陆文圭","id":166211,"strains":["仄仄平平仄仄平，仄平仄仄平平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["踽踽凉凉莫我知，读书渐懒任嘲师。","荷锄亦欲耕绵上，把钓因思入汉陂。","姑让着鞭先士稚，何须举扇障元规。","巴人白雪难同调，今古应无两子期。"],"title":"和刘濬见贽韵"}
