{"author":"陈与义","id":3337,"strains":["平平仄仄仄，平仄仄仄平。","仄仄平平平，仄平平平平。","仄仄仄○仄，平平平仄平。","平平仄平仄，仄仄平○○。","仄仄平仄平，平仄仄仄平。","仄仄平仄仄，○平仄平平。","仄平平仄仄，仄仄平平○。","平仄平仄仄，仄仄仄平平。","仄平平仄○，仄平仄平平。","平平仄平仄，○仄仄平平。"],"paragraphs":["西园可散发，何必赋远游。","地旷多雄风，叶声无时休。","幸有济胜具，枯藜支白头。","平生会心处，未觉身淹留。","散坐青石床，松意淡欲秋。","薄雨青众卉，深林耿微流。","一凉天地德，物我俱夷犹。","东北方用武，六月事戈矛。","甲裳无乃重，腐儒故多忧。","珍禽叫高树，且复寄悠悠。"],"title":"游董园"}
