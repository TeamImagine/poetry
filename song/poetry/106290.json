{"author":"程公许","id":106290,"strains":["仄仄仄仄平，仄仄仄仄仄。","○平仄平平，仄仄平仄仄。","仄仄平平平，仄仄平平仄。","仄平仄平平，平平仄○仄。"],"paragraphs":["事往置勿言，积厚报岂吝。","毫眉两山尊，照眼双璧润。","衮衮生公侯，世佩斯文印。","譬之水盈科，吾方见其进。"],"title":"上后乐刘先生左史十首用襄阳诗两句行藏坚晚节进退法先民为韵  其六"}
