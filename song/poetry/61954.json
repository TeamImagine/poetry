{"author":"虞俦","id":61954,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["家食年来叹不充，支离受粟信无功。","白头慈母须微禄，青眼何人到寓公。","未办杀鸡留郭泰，更能给俸助卢仝。","半生画餠真堪笑，已戒奴星好送穷。"],"title":"杜门绝俸呈陈倅"}
