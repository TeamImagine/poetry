{"author":"苏轼","id":194272,"strains":["平平仄平仄，仄仄仄仄平。","仄仄仄平仄，仄仄仄仄平。","平○平仄○，仄平仄平平。","仄仄仄仄仄，仄仄○平平。","仄平平仄仄，仄仄仄平○。","平平仄仄仄，○仄仄平平。","平平仄仄平，平仄平平平。","仄仄平仄平，○仄平仄○。","平平仄平仄，平平仄平○。","平仄仄仄○，仄平仄平平。","仄仄平仄仄，仄平仄平平。","仄仄仄平仄，仄○仄平平。","平平仄仄仄，仄○仄平平。","仄仄平平平，仄平仄平平。"],"paragraphs":["人皆种榆柳，坐待十亩阴。","我独种松柏，守此一片心。","君看闾里间，盛衰日骎骎。","种木不种德，聚散如飞禽。","老时吾不识，用意一何深。","知人得数士，重义忘千金。","西园手所开，珍木来千岑。","养此霜雪根，迟彼鸾凤吟。","池塘得流水，龟鱼自浮沈。","幽桂日夜长，白花乱青衿。","岂独蕃草木，子孙已成林。","拱把不知数，会当出千寻。","樊侯种梓漆，寿张富华簪。","我作西园诗，以为里人箴。"],"title":"滕县时同年西园"}
