{"author":"皇甫冉","id":5147,"strains":["平仄仄平仄，仄平平仄平。","平○仄平仄，仄仄平平平。","平仄仄平仄，平平○仄平。","平平平仄仄，平仄仄平平。","平仄平仄仄，平平平仄平。","平平平仄仄，仄○仄平平。","仄仄仄平仄，平平平仄平。","○平仄仄仄，平仄仄平○。"],"paragraphs":["千里独游日，有怀谁与同。","言过细阳令，一遇郎陵公。","清节迈多士，斯文传古风。","闾阎知俗变，原野识年丰。","吾道方在此，前程殊未穷。","江天经岘北，客思满巴东。","梦渚夕愁远，山丘晴望通。","应嗟出处异，流荡楚云中。"],"title":"适荆州途次南阳赠何明府"}
