{"author":"黄希旦","id":189881,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["草堂啸傲动经年，已把生涯付自然。","谩费工夫披古籍，懒通名字谒时贤。","炉中闲养阴阳火，身外谁求子母钱。","寄语王褒如著论，不同呼吸学神仙。"],"title":"闲居"}
