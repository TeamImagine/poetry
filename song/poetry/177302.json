{"author":"王禹偁","id":177302,"strains":["平平仄仄仄平平，仄平平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["毗陵古郡接江堧，赴任琴书共一船。","下岸且寻甘露寺，到城先问惠山泉。","秋蟾吐槛供吟兴，野鹤偎床伴醉眠。","官散道孤诗格老，算应双鬓更皤然。"],"title":"寄毗陵刘博士"}
