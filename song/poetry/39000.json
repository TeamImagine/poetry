{"author":"陆游","id":39000,"strains":["仄○平仄仄仄平，○平仄仄平仄平。","仄平平仄平平平，平仄○仄平平平。","仄仄仄○平平平，仄仄仄仄仄平平。","仄平○仄仄平平，仄仄平平○仄平。","仄平仄仄仄仄平，○仄平仄仄平平。","仄仄平仄平○平，仄仄仄仄○平平。","平平○平仄平○，○仄仄仄平平平。","仄平仄仄仄平平，仄仄仄仄平平○。","仄平平仄平○平，仄仄平平○仄平。","仄仄仄平仄平平，仄仄仄仄平平平。"],"paragraphs":["我行天下路几何，三巴小益山最多。","翠崖青嶂高嵯峨，红栈如带萦岩阿。","下有骇浪千盘涡，一跌性命委蛟鼍。","日驰三百一乌骡，雪压披毡泥满靴。","驿亭沃酒醉脸酡，长笛腰鼓杂巴歌。","大散关上方横戈，岂料世变如翻波。","东归轻舟下江沱，回首岁月悲蹉跎。","壮君落笔写岷嶓，意匠自到非身过。","伟哉千仞天相摩，谷里人家藏绿萝。","使我恍然越关河，熟视粉墨频摩挲。"],"title":"题严州王秀才山水枕屏"}
