{"author":"曹勋","id":12667,"strains":["仄平仄仄平平平，仄平仄平平仄○。","平○平仄仄平仄，平平仄仄○仄平。","平○平仄仄仄仄，仄仄平仄○仄平。","平平○○仄仄仄，平仄○仄平○平。","仄平仄仄仄平仄，○仄仄仄平平○。","○平仄仄平仄仄，仄平仄仄平平平。","平平仄仄仄仄仄，仄仄仄○平仄平。","仄平仄仄平仄仄，仄仄平仄平平平。","仄仄平仄仄仄仄，仄仄仄仄○平平。","仄仄平仄仄平仄，仄仄仄仄平平○。","仄平○仄平仄仄，○仄仄仄平平平。","平平仄仄仄○仄，仄○平仄○平平。"],"paragraphs":["卫公雅志安林泉，禀生似无尘土缘。","英标孤映出群鹤，姿仪密际三界仙。","居临山麓绝焕丽，楚楚松竹相后先。","幽岩嵌空截绿玉，嘉木荫映摇苍烟。","喜招社友共清集，中有一老谈幽禅。","其余六逸咸自若，炷香瀹茗殊怡然。","曹丘倚案独阁笔，想见窘思人所怜。","众宾得接书史乐，浩气高压江湖天。","只觉谈话可上汉，不拟步武犹居廛。","墨隠能画巧为此，一段美事端宜传。","好辞更赋风月上，胜韵直彻星辰边。","他时一笑忽相值，固应何止三千年。"],"title":"题卫太尉岩集图"}
