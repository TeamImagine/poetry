{"author":"王质","id":63699,"strains":["仄仄仄平平，平平平仄平。","仄平平仄仄，平仄仄平平。","平仄仄平仄，平平仄仄平。","平平平仄仄，仄仄仄平平。"],"paragraphs":["已恨此身多，将如之子何。","自甘吾潦倒，真恐汝蹉跎。","身老便孤睡，家贫喜自歌。","辎𫐌他日见，各想旧婆娑。"],"title":"敕局同年相饯是日谢遣婢子春饶者还其家同年大不然之共怅然也"}
