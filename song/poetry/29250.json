{"author":"韩元吉","id":29250,"strains":["平平○平平，仄仄仄仄○。","平○仄○仄，仄仄○仄平。","平仄仄平平，仄仄仄仄平。","平平仄仄仄，仄仄仄仄○。","仄平仄○平，仄仄平平平。","仄平仄仄仄，仄仄仄仄平。","平平○仄仄，仄○仄平平。","仄仄平平平，平平仄平平。","仄仄平仄平，平仄仄仄平。","仄平仄平仄，仄仄平平平。","仄○仄平仄，仄平仄平○。","平平仄○平，仄仄平平平。","仄平仄平仄，平仄平仄○。","仄仄仄平仄，○平仄平平。","仄平仄仄仄，仄平仄平仄。","仄仄仄○平，平平仄平○。","仄仄仄仄平，平平仄平平。","平平仄平仄，○仄仄平平。","○平○仄○，平仄平平平。","仄仄平平○，仄平平仄平。"],"paragraphs":["岩岩昭亭山，度岁一再行。","吾亲在其下，有路如砥平。","风物岁时佳，岂问楚与荆。","胡为不得往，使我涕泗横。","出身备王官，敢自颓家声。","圣皇察庶狱，小大必以情。","哀矜且勿喜，死当使之生。","念昔栖闽陬，孤童共营营。","菽水曾几何，青紫望一经。","弟兄亦云幸，假节仍专城。","别离乃频有，仆奴费邀迎。","安仁赋闲居，要自贤西征。","板舆日欢侍，儿女森在庭。","岂比隔山岳，空书问安宁。","薄田可负郭，不归定谁令。","壮士志中原，边尘暗幽并。","拟蹑冒顿居，端谋渭南耕。","书生复何事，三入老承明。","应知当馈叹，廊庙资扶倾。","忍作寒蝉喑，愿为威凤鸣。"],"title":"次韵子云送儿女至昭亭见寄"}
