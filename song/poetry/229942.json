{"author":"苏过","id":229942,"strains":["仄平仄仄仄平仄，仄仄平○仄平仄。","平平仄仄平仄平，仄○○平仄○仄。","仄平仄仄仄仄○，平平仄仄平平仄。","平平仄○平平仄，仄平仄仄仄平仄。","仄平仄平平仄仄，仄仄平平平仄仄。","仄平平○平仄仄，仄平仄仄平平仄。","仄平仄平平仄仄，仄仄仄平平平仄。","仄平仄仄仄平仄，仄仄平平○仄仄。","仄平○○仄平仄，仄仄平○仄平仄。","平平仄仄平平○，仄平仄仄平平仄。","平平仄仄仄仄仄，仄仄仄平仄平仄。","平平○平仄仄○，仄仄○○○仄仄。","平平仄仄仄○仄，仄仄平平○平仄。","平○仄仄仄平平，仄仄仄平平仄仄。"],"paragraphs":["忆君结髪读书日，肯学呻吟事刀笔。","功名直欲高古人，议论从来气横臆。","咄嗟岁晚事大缪，翻然自许林泉役。","躬耕二顷羞甘旨，栉风沐雨忘晨夕。","十年不知簪组味，万里能舒陈蔡厄。","丈夫升沈何足道，竭身养志真奇特。","闭门却求文史乐，劲气岂为穷居屈。","信哉自有绝人处，坐使懦夫闻有立。","迩来弹冠本非好，黾俛聊从父兄迫。","区区试吏仓庚间，定知蜡屐何曾得。","嗟余白发亦自笑，眷眷一官乃鸡肋。","明年驱车走太行，政坐相如空四壁。","秋风潩水各相送，未觉轩裳胜蓬荜。","鹪鹩傥获一枝安，此外所忧非我力。"],"title":"送仲南兄赴南仓"}
