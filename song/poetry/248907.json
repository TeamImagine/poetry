{"author":"曾几","id":248907,"strains":["仄○○平仄，仄平仄○平。","平平仄仄平，○仄仄仄平。","仄仄仄○仄，平平仄平平。","平平仄平仄，仄仄平平平。","平○○仄仄，平仄平仄平。","○○○平平，仄仄平仄○。","平平仄仄仄，平仄仄仄平。","仄仄仄仄平，仄仄平仄平。","仄仄仄平仄，仄平平平平。","平平仄仄平，仄仄仄仄平。","平平平仄仄，平仄平仄平。","仄平平仄○，仄仄平仄平。","平平仄仄仄，平仄平仄○。","平平仄仄仄，仄仄仄仄平。","仄平仄仄仄，仄仄平平平。","仄仄平仄平，○仄平平○。"],"paragraphs":["我搴空门秀，得之古疏山。","斯人器玉壶，中有宝月寒。","四壁澹相对，安身一蒲团。","玲珑六窗静，竟日心猿闲。","时从禅那起，游戏于笔端。","当其参寻时，恣意云水间。","松风漱齿颊，萝月入肺肝。","政使不学诗，已见诗一斑。","况复用心苦，俗氛何由干。","今晨出数篇，秀色若可餐。","清妍梅著雪，圆美珠走盘。","乃知心镜中，万象纷往还。","皆吾所现物，摹写初不难。","谁能效我辈，造语出险艰。","请师賸汲古，净洗蔬肠酸。","坐令韩退之，收敛加巾冠。"],"title":"赠空上人"}
