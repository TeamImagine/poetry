{"author":"彭汝砺","id":201826,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["春入园林总不知，墙头初见一梅枝。","朔风不挫寒冰骨，夜月偏饶白玉姿。","密意忍容鶑蝶污，英心长与雪霜期。","人情愿得和羹实，无纵羌童把笛吹。"],"title":"梅"}
