{"author":"无名氏","id":38487,"strains":["仄仄平平仄，平平仄○○。","仄平平仄仄，平仄仄○平。","仄仄平平仄，平平仄仄平。","仄平平仄仄，平仄仄○平。","仄○平○仄，平平仄仄平。","仄平平仄○，平仄仄平平。"],"paragraphs":["厚地生芳桂，遥林耸干长。","叶开风里色，花吐月中光。","曙鸟啼余翠，幽人爱早芳。","动时垂露滴，攀处拂衣香。","古调声犹苦，孤高力自强。","一枝终是折，荣耀在东堂。"],"title":"幽人折芳桂"}
