{"author":"孟郊","id":11814,"strains":["仄仄平仄平，平平平仄○。","平平仄仄仄，仄仄平仄平。","仄仄仄平仄，仄平平仄平。","仄平平仄仄，仄仄仄仄平。","平仄仄平仄，平平仄平平。","平平仄仄平，仄仄平平平。"],"paragraphs":["病客无主人，艰哉求卧难。","飞光赤道路，内火焦肺肝。","欲饮井泉竭，欲医囊用单。","稚颜能几日，壮志忽已残。","人子不言苦，归书但云安。","愁环在我肠，宛转终无端。"],"title":"路病"}
