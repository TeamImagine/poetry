{"author":"许及之","id":60669,"strains":["平○仄仄平平平，平平仄仄平平平。","仄平仄平仄仄平，平平仄仄仄仄平。","仄平仄仄仄仄平，仄○○仄仄仄平。","仄仄仄仄平仄平，仄仄仄仄平平平。","仄平平仄平○平，仄仄平仄○平平。","平仄平仄平仄平，仄平仄○平○平。","平平仄仄○平平，平平仄仄仄平平。","平平仄仄平仄平，○平平仄仄仄平。","○仄仄仄平平平，仄平仄仄平平平。","平平仄平仄仄○，仄平仄仄仄○平。","○平仄仄平平○，仄仄平平仄平平。"],"paragraphs":["银潢快泻天无声，秋光漾出圆蟾明。","玉关晏眠柝不惊，筹帷坐见万里情。","健儿饱食细柳营，猛将思奋抚剑鸣。","摘试一二来帝京，表里百万皆精兵。","此时崧岳风更清，寿酒消得如渑倾。","天子神武恢八弦，一贤制难真长城。","鸿钧对斡三阶平，珠连五纬荐玑衡。","天开地辟霖雨成，中书之考远作程。","回视万卷纷拏撑，一编自足垂勋名。","书生脑脂眯短檠，莫耶挂壁吼长鲸。","相公办取崧高行，不惜携之上峥嵘。"],"title":"崧高行上周密使寿"}
