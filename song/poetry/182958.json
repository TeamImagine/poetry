{"author":"刘攽","id":182958,"strains":["仄仄仄仄仄，平平仄平仄。","仄○○仄仄，平仄仄平仄。","仄平仄○仄，平○仄仄仄。","仄平仄平仄，平仄仄○仄。","仄平平仄○，仄仄仄仄仄。","仄平仄仄平，仄仄仄仄仄。","仄平平仄平，仄仄仄仄仄。","平○平仄平，平仄平仄仄。","平平平平○，仄仄平○仄。","平○仄平平，仄仄仄平仄。"],"paragraphs":["默坐念逝者，身存至头白。","起行观病者，身健有余力。","出门视劳者，身闲免事役。","入乡阅贫者，身足饱衣食。","寓形天地间，幸已不失职。","奈何不自休，汲汲复戚戚。","大鹏弥九区，转动恐逼窄。","鹪鹩巢一枝，随意翻羽翼。","驰光无停留，驷马方过隙。","君看北邙山，贵贱一真宅。"],"title":"效白公诗  其二"}
