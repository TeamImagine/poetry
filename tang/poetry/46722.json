{"author":"张祜（二）","id":46722,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。"],"paragraphs":["青娥十五柘枝人，玉鳯双翘翠帽新。","罗带却翻柔紫袖，锦靴前踏没红茵。","深情记处常低眼，急拍来时旋折身。","愁见曲终如梦觉，又迷烟水汉江滨。"],"title":"寿州裴中丞出柘枝"}
