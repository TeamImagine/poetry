{"author":"齐己","id":41766,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["邛州灵境产修篁，九节材应表九阳。","造化已能分尺度，保持争合与寻常。","幽林剪破清秋影，高手携来绿玉光。","深谢鲁儒怜潦倒，欲教撑拄遶禅床。"],"title":"谢人惠拄杖"}
