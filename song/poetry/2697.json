{"author":"宋庠","id":2697,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["绿发仙郎得郡新，颍川重喜拂征尘。","樽前道旧情无改，马上裁篇笔有春。","万里江山迎使旆，九门冠剑别朝绅。","请君更读韦平传，莫把家声苦让人。"],"title":"和答越州吕乡见赠之作兼以为别"}
