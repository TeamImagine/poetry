{"author":"杨亿","id":210395,"strains":["仄仄仄平平仄仄，平平平仄仄平平。","平平仄仄仄平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["三百六旬今夜尽，寥寥虚室独凝神。","莲城五鼓欲催晓，梅岭一枝先报春。","邹律渐吹阴谷暖，尧蓂看傍土阶新。","海隅留滞年华长，坐对寒釭浩叹频。"],"title":"次韵和酬永嘉聂从事除夜之什"}
