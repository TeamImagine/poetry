{"author":"林季仲","id":6013,"strains":["仄仄仄仄，仄平○仄。","仄平仄仄，仄仄平仄。","仄仄○平，仄仄○仄。","平平○平，平平平仄。","仄仄仄仄，仄仄平平。","平仄仄仄，平仄平平。","仄平平仄，平平○平。","○仄平仄，○平仄平。","仄平平平，仄平仄平。","仄仄仄○，仄平仄仄。","平平○仄，仄仄仄平。","平仄平仄，平平平平。","仄仄仄仄，仄仄仄平。","仄仄平平，仄仄仄平。","仄平平平，仄仄仄平。","仄仄平平，○平仄平。"],"paragraphs":["有客有客，托于空谷。","问何以乐，乐彼幽独。","矫矫其松，藋藋其竹。","微风过之，泠然成曲。","岁曰莫止，霰雪交挥。","谁与晤语，怀我人斯。","我之怀矣，褰裳从之。","泥淖伊阻，中心怅而。","岂无他人，以翱以翔。","意气所亲，不能弭忘。","遥遥遗绪，久矣弗敭。","之子之秀，吾宗之光。","我有薄酒，子试歠兮。","雪霁江明，共此月兮。","企焉新诗，到蛰窟兮。","老子鬅鬙，正愁绝兮。"],"title":"有客"}
