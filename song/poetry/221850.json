{"author":"穆修","id":221850,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["薰风对拆香心破，浩露双滋粉面新。","油碧车中同载女，菱花鉴里并妆人。","皇英帝子锺遗艳，琬琰宫姬托后身。","谁道独呈芳瑞晚，也胜常调牡丹春。"],"title":"合欢芍药"}
