{"author":"张耒","id":216089,"strains":["平平平平仄平仄，仄仄平平平仄仄。","平平仄仄仄平平，仄仄平平仄平仄。","平平仄仄仄仄仄，平平平平○平仄。","仄平○仄仄仄平，仄仄仄平平仄仄。"],"paragraphs":["秋风萧萧洛川渡，水碧沙寒飞白鹭。","波头伐木欲成梁，落日樵苏下山去。","山头九月雪一尺，山民燃薪当襦袴。","石田收薄妇子饥，岁晚苦寒安可度。"],"title":"秋风三首  其一"}
