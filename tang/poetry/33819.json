{"author":"殷文圭","id":33819,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["一战平畴五字劳，昼归乡去锦为袍。","大鹏出海翎犹湿，骏马辞天气正豪。","九子旧山增秀绝，二南新格变风骚。","由来稽古符公道，平地丹梯甲乙高。"],"title":"寄贺杜荀鹤及第"}
