{"author":"赵湘","id":178146,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["断径危桥积藓痕，闭关终与俗尘分。","深秋鹤影临池见，静夜棋声隔水闻。","山榻病来谁寄药，石床僧去独看云。","闲吟闲醉慵开眼，门外寒虫叫日曛。"],"title":"郊居言事"}
