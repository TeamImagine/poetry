{"author":"白居易","id":15207,"strains":["仄平仄仄仄，仄仄平平仄。","平仄仄平平，○平平仄仄。","仄平仄平平，平平平仄仄。","仄平平平仄，仄仄仄平仄。","仄平仄仄平，仄仄平平仄。","仄平○平平，仄○平平仄。","平平平平仄，仄仄平平仄。","平仄仄平平，仄平○仄仄。"],"paragraphs":["怪君不喜仕，又不游州里。","今日到幽居，了然知所以。","宿君石溪亭，潺湲声满耳。","饮君螺杯酒，醉卧不能起。","见君五老峰，益悔居城市。","爱君三男儿，始叹身无子。","余方𬬻峰下，结室为居士。","山北与山东，往来从此始。"],"title":"题元十八溪亭"}
