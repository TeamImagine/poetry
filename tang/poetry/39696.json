{"author":"灵一","id":39696,"strains":["平平仄平仄，仄仄平平仄。","平○平仄平，仄仄平平仄。","仄平平仄仄，仄仄平平○。","平仄仄平平，平平仄平仄。","平平仄平仄，仄仄平平仄。","平平仄平平，平平○仄仄。"],"paragraphs":["支公信高逸，久向山林住。","时将孙许游，岂以形骸遇。","幸辞天子诏，复览名臣疏。","西晋尚虚无，南朝久沦悮。","因谈老庄意，乃尽逍遥趣。","谁为竹林贤，风流相比附。"],"title":"林公"}
