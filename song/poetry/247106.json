{"author":"吕本中","id":247106,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["才过清明日更长，竹舆频出度浮梁。","雨侵田水连溪白，春入山花带蜜香。","数有故人相劳苦，不嫌俗事且穷忙。","今年尚有湖湘兴，不待秋风便促装。"],"title":"偶出谢客"}
