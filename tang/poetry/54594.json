{"author":"陶翰","id":54594,"strains":["仄仄○仄平，平平○平仄。","平平仄仄仄，仄平仄仄仄。","平平平平仄，仄仄仄平仄。","平仄○仄○，仄仄仄平仄。","平仄仄平仄，平平○平仄。","仄平仄仄平，仄仄○平仄。","平仄平仄仄，平平○仄仄。","○平平仄平，仄平○仄仄。"],"paragraphs":["舣棹乘早潮，潮来如风雨。","樟台忽已隐，界峰莫及睹。","崩腾心为失，浩荡目无主。","豗{忄画}浪始闻，漾漾入鱼浦。","云景共澄霁，江山相吞吐。","伟哉造化工，此事从终古。","流沫诚足诫，商歌调易苦。","颇因忠信全，客心犹栩栩。"],"title":"乘潮至渔浦作"}
