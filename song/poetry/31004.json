{"author":"李流谦","id":31004,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["阑干投晚俯烟霏，全不支梧酒力微。","沙鸟犯寒犹独立，林乌趁暝已先归。","缭愁亦笑溪为带，障远端疑树合围。","岁晏客天无好梦，最怜清露渍人衣。"],"title":"宿高桥怀仲明"}
