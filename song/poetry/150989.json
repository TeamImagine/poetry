{"author":"葛起耕","id":150989,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["绮寮缥缈敞虚明，鹄峙鸾停护碧城。","珠蕊一枝春共瘦，玉环双珮月同明。","曾题洛赋缄新意，却拊湘弦寄远情。","十二阑干风细细，觉来依约记棋声。"],"title":"记梦"}
