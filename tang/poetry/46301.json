{"author":"佚名（伯二五五五）（五十九首）","id":46301,"strains":["仄平平仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄仄平平仄仄平。"],"paragraphs":["昨闻河畔哭哀哀，见说分离凡几回。","昔别长男居异域，今殇小子瘗泉台。","羁愁对此肠堪断，客舍闻之心转摧。","漂泊自然无限苦，况复存亡有去来。"],"title":"闻城哭声有作"}
