{"author":"饶师道","id":170691,"strains":["仄仄平仄仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["拂晓旌幢远访真，洞中和气一番新。","争迎谢守同游客，尽是方平旧会人。","山峭亭台多占月，地灵风物只知春。","清欢何必笙簧助，自有红泉碧涧邻。"],"title":"游麻姑山"}
