{"author":"释居简","id":91312,"strains":["平仄平平仄仄平，仄平平仄仄平平。","仄平仄仄仄平仄，平仄仄平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["遥夜迟眠替夙兴，细听墙角打风棱。","白灰未冷已无火，红烬欲残犹有灯。","天做雪时先自雨，水通潮处可曾冰。","有诗只些孤山月，不恨梅花唤不譍。"],"title":"即事"}
