{"author":"张少博","id":7077,"strains":["仄仄平平仄，○平仄仄平。","平平○仄仄，仄仄仄平平。","平仄○○仄，平平仄○平。","平平○仄仄，平仄仄○平。","仄仄○平仄，平平仄○平。","仄平平仄仄，仄仄仄平平。"],"paragraphs":["建礼含香处，重城待漏辰。","徐声传凤阙，晓唱辨鸡人。","银箭听将尽，铜壶滴更新。","催筹当五夜，移刻及三春。","杳杳从天远，泠泠出禁频。","直庐残响曙，肃穆对钩陈。"],"title":"尚书郎上直闻春漏"}
