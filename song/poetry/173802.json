{"author":"曾巩","id":173802,"strains":["平平仄仄○平平，仄仄仄仄平平平。","仄平平○仄○○，仄仄仄仄○○平。","平平平仄仄平仄，○仄仄仄平仄平。","平平仄仄仄仄仄，仄仄平仄平平○。","平平仄○仄仄仄，仄仄仄仄○平平。","仄平○○仄仄仄，平仄仄仄平○平。","仄平平○仄平仄，仄仄仄仄平平平。","仄平仄仄仄平仄，平仄仄仄平○平。","仄○平仄平平仄，仄平仄仄平平平。","仄平○仄仄仄仄，平仄仄仄○平平。","仄平仄仄平仄仄，平仄仄仄平○平。","平平仄仄仄平仄，仄仄平仄平平平。"],"paragraphs":["南风夜发吹孤舟，起视北极星辰稠。","晓开征帆破长浪，挟以两橹当中流。","松门东面见庐阜，其上少日烟气浮。","舟人指我极四望，黑处无底蛟龙湫。","槠溪左蠡信浩荡，两涘若粒分冈丘。","落星囷囷孰可状，清汉夜独垂牵牛。","故人曾期此同载，舍櫂直抵云山游。","念今五载负斯语，心独动荡风中斿。","况闻肥遁须山在，早时事力胡能谋。","所嗟亲老食未足，安得一亩操锄耰。","此言此笑吾此取，非子世孰吾相投。","今谐与子脱然去，亦有文字歌唐周。"],"title":"发松门寄介甫"}
