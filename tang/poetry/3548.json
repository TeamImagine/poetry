{"author":"杜甫","id":3548,"strains":["平平仄○仄，仄仄仄平平。","仄仄仄○仄，平平平仄平。","平平仄平仄，仄仄仄平○。","平仄○平仄，平平仄仄平。","平平仄仄仄，平仄仄平平。","平仄平○仄，平平仄仄○。"],"paragraphs":["巫山小摇落，碧色见松林。","百鸟各相命，孤云无自心。","层轩俯江壁，要路亦高深。","朱绂犹纱帽，新诗近玉琴。","功名不早立，衰病谢知音。","哀世非王粲，终然学越吟。"],"title":"西阁二首 一"}
