{"author":"范成大","id":43564,"strains":["○仄平平仄仄平，仄平平仄○平平。","平○仄仄平平○，平仄平平仄仄平。","仄仄仄平平仄仄，仄平平仄仄平平。","平平○仄○平仄，平仄○平仄仄仄。"],"paragraphs":["胜绝尊前万事休，纵非吾土且登楼。","山迎雨脚俄飞过，风约江声欲倒流。","野水渐堪添酒面，夕阳依旧满帘钩。","凭阑从此迟归鞅，能及中秋对月不。"],"title":"次韵郭季勇机宜雪观席上留别"}
