{"author":"文彦博","id":68567,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["学省新开用退之，阳城司业定相知。","休思杜曲仙乡隐，好献元和圣德诗。","三部共推盐铁论，五溪曾制虎貔师。","济源处士功成后，始信书生善出奇。"],"title":"雷简夫自辰溪还除国子博士盐铁判官以书见谢并寄杜鹃鸟一只偶成二章答之  其一"}
