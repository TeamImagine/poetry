{"author":"汪元量","id":162996,"strains":["仄平仄平平，仄仄平○平。","仄仄仄仄平，平仄仄仄○。","仄平仄平仄，仄平仄仄平。","○平仄○○，仄仄○平平。","○平仄仄仄，○仄平仄平。","平平平平平，平仄平平平。","平仄仄仄仄，平仄平平平。","○仄仄○平，○平平○○。"],"paragraphs":["北师有严程，挽我投燕京。","挟此万卷书，明发万里行。","出门隔山岳，未知死与生。","三宫锦帆张，粉阵吹鸾笙。","遗氓拜路傍，号哭皆失声。","吴山何青青，吴水何泠泠。","山水岂有极，天地终无情。","回首叫重华，苍梧云正横。"],"title":"北征"}
