{"author":"王铎","id":24934,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["盛唐圣主解青萍，欲振新封济顺名。","夜雨龙抛三尺匣，春云凤入九重城。","剑门喜气随雷动，玉垒韶光待贼平。","惟报关东诸将相，柱天功业赖阴兵。"],"title":"谒梓潼张恶子庙"}
