{"author":"杨冠卿","id":67898,"strains":["仄平仄平仄，仄仄平平平。","仄○平○平，仄仄平仄平。","平平仄仄平，平仄平平平。","平平平仄仄，仄仄仄平平。","平仄平仄平，平仄平平平。"],"paragraphs":["落英拾秋鞠，委佩纫芳兰。","以其清且芬，可服仍可餐。","吴茱味苦辛，奚亦登君盘。","囊纱萦臂玉，恍记汝南山。","黄鹄招不来，仙子何时还。"],"title":"古有采鞠茱萸篇而无一语及渊明长房旧事鞠茱于此其亦有憾矣乎九日戏为鞠茱补阙其体则准之简文  其一"}
