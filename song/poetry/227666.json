{"author":"释德洪","id":227666,"strains":["平平仄仄平仄仄，○仄仄仄平仄仄。","平仄仄仄仄仄平，仄平平仄仄仄仄。","平平仄仄○仄平，仄仄仄仄平平平。","平平○仄平○仄，仄仄平仄平平平。","仄○○平仄平仄，仄仄仄平○仄仄。","仄平仄仄○仄平，仄仄平平仄平仄。","仄平仄仄平仄平，仄平○仄仄平平。","平○○平仄平○，仄仄仄平○仄平。"],"paragraphs":["淮阴北面师广武，其气岂止吞项羽。","君得李祐不肯诛，便知元济在掌股。","羊公德化行悍夫，卧鼓不战良骄吴。","公方沈鸷诸将底，又笑元济无头颅。","雪中行师等儿戏，夜取蔡州藏袖里。","远人信宿犹未知，大类西平击朱泚。","锦袍玉带仍父风，拄颐长剑大梁公。","君看鞬櫜见丞相，此意与天相始终。"],"title":"题李愬画像"}
