{"author":"邓肃","id":4252,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["高堂宴坐亦何忙，金水聊观毁与穰。","远配刁间笼桀黠，未饶倚顿埒侯王。","桑麻有亩今千计，牛马难言用谷量。","可惜一朝螺变麦，千金无药治膏肓。"],"title":"邻家翁挽辞二首  其二"}
