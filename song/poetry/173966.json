{"author":"曾巩","id":173966,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["印奁封罢阁铃闲，喜有秋毫免素餐。","市粟易求仓廪实，邑尨无警里闾安。","香清一榻氍毹暖，月淡千门霿凇寒。","闻说丰年从此始，更回笼烛卷帘看。"],"title":"冬夜即事"}
