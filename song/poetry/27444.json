{"author":"王灼","id":27444,"strains":["平平仄平○，仄仄仄仄平。","平平仄仄仄，仄平仄平○。","仄仄平仄平，仄仄仄仄平。","平仄平平仄，仄仄仄仄平。","○仄仄仄仄，平仄平平平。","平平仄○平，○平仄○平。","仄平仄平平，仄仄仄仄平。","仄仄仄仄仄，平平仄平平。","平仄平平仄，平仄○仄平。","○平平仄仄，仄仄仄平○。","仄仄仄平仄，仄○仄平平。"],"paragraphs":["名山起高兴，不惜马首东。","沙边一着眼，翠光已浮空。","踏遍桑柘村，所向渐不同。","溪细山疑合，谷转路始穷。","莹浄白玉界，芬馥青莲宫。","元知境过清，乘春乃昭融。","尚余半残花，伴我酒颊红。","拂石爱少藓，披林怯多风。","安得身无事，来对禅寂翁。","虑沉灯影外，慧发鸟声中。","庶遂老岩壑，此行太匆匆。"],"title":"次冯申之游灵泉韵"}
