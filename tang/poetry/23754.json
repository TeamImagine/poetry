{"author":"李峤","id":23754,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["羽盖龙旗下绝冥，兰除薜幄坐云扃。","鸟和百籁疑调管，花发千岩似画屏。","金灶浮烟朝漠漠，石床寒水夜泠泠。","自然碧洞窥仙境，何必丹丘是福庭。"],"title":"石淙"}
