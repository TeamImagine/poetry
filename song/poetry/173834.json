{"author":"曾巩","id":173834,"strains":["仄○平平平仄仄，仄仄仄平平仄平。","仄平仄仄平仄仄，平仄仄平平仄○。","仄平平仄平仄○，平仄平平平仄平。","平仄平○仄平仄，仄仄仄仄平平平。","仄仄仄平仄平仄，仄仄平平平仄平。","平仄平平仄平仄，仄仄仄仄平平平。","平平仄仄仄平仄，平仄仄仄平平平。","仄平平○仄平○，仄○○仄平平平。","平平仄仄仄平仄，平仄○平平仄平。","平○仄平仄仄仄，仄仄平仄平平平。"],"paragraphs":["夜闻陵阳峰上雨，晓见宛溪春水平。","画船不待双橹挟，归客喜成千里行。","牧之文采宜未泯，夫子风流今有声。","篇什高吟凤凰下，翰墨醉洒烟云生。","拨置簿书有余力，放意樽罍无俗情。","忠义非徒劝风俗，恺悌固可交神明。","余休比户得涵泳，嚚讼累岁皆澄清。","荐章交论付丞相，士行如此宜名卿。","江湖一见十年旧，谈笑相逢肝胆倾。","鹪鹩一枝亦自得，去矣黄鹄高飞鸣。"],"title":"送宣州杜都官"}
