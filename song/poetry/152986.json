{"author":"甘泳","id":152986,"strains":["仄仄平平平，平○仄○仄。","平平平，平仄仄。","仄仄？？平，仄平仄平仄，平仄平平仄仄仄平仄。","平平仄仄，仄仄仄平。","仄平仄仄，仄平平平。","仄平○仄仄，仄仄平平平，仄平仄仄平仄仄。","仄仄平仄平，仄仄平仄平，平平仄仄仄仄平。","仄平仄仄仄平仄，平仄平平仄平仄。","平平仄，平仄平仄○○平，○仄仄仄平平平。","仄仄平仄仄平仄，仄仄平平仄仄平。"],"paragraphs":["昨夜西风来，人间雨如海。","山摇摇，秋洒洒。","早起□□轮，老红竟何在，惟有残云漠漠弄凉态。","千林万叶，淅沥作声。","岂无绿色，奈何凋零。","四时更变化，宋玉胡为愁，直须痛饮千斛酒。","亦不知有春，亦不知有秋，鸿蒙适我汗漫游。","绝怜九辨大萧索，争与虫声起篱落。","东溪子，今夕呼月当中天，看我大醉西风前。","便令秋满八千岁，我醉依然月下眠。"],"title":"秋风词"}
