{"author":"刘克庄","id":115027,"strains":["仄平仄仄仄平平，平仄平平仄仄平。","仄仄平平平仄仄，平平仄仄平平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["暂辞玉笋眷犹浓，朝野皆知不世逢。","贺老曾求湖一曲，希夷亦乞华三峰。","凤衔奎墨飞华扁，虎拜觚棱折御封。","帝以此翁深易学，除官壹似郑司农。"],"title":"锦湖新亭告成宸翰大书水村二字以落之二诗辄附贺客之后  其一"}
