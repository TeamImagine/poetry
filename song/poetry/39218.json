{"author":"陆游","id":39218,"strains":["平仄仄仄○，仄仄仄仄○。","仄仄平平平，平平○平平。","平平仄仄○，平仄仄○平。","平平仄仄仄，仄仄平平平。","○仄平平平，仄仄○平平。","仄平仄仄仄，仄仄仄平平。"],"paragraphs":["湖水日益长，柳色日益深。","好鸟西山来，飞鸣过前林。","年华挽不留，陈迹旷难寻。","花开少共赏，酒熟惟孤斟。","王谢今编氓，曲水空山阴。","一樽欲吊古，已矣子何心。"],"title":"斋中杂题四首  其一"}
