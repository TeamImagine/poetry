{"author":"敖陶孙","id":83110,"strains":["仄仄仄仄仄平仄，仄仄仄平平仄平。","仄平仄仄平仄仄，平仄平平仄仄○。","平平平仄平平仄，仄仄平○平仄○。","仄仄仄平平仄仄，平平仄仄仄平平。"],"paragraphs":["一百五日苦多雨，二十四花能几风。","壮心欲与儿女竞，春事翻成寇盗空。","公私蛙合笙歌里，客主山张图画中。","作意后游仍独醉，西湖莫忘远来翁。"],"title":"清明日湖上晚步"}
