{"author":"张嵲","id":9030,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["霜风一夜落寒林，莽苍云烟结岁阴。","把镜渐无勋业念，爱山唯驻隐沦心。","冰花散落衡门静，黄叶飘零一迳深。","世乱身穷无可奈，强将悲慨事微吟。"],"title":"小雪作"}
