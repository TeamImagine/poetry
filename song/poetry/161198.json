{"author":"戴表元","id":161198,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["禹穴苍茫不可探，人传灵笈锁烟岚。","初晴鹤点青边嶂，欲雨龙移黑处潭。","北斗斋坛天寂寂，东风仙洞草毵毵。","堪怜尹叟非关吏，犹向江南逐老聃。"],"title":"游阳明一洞天呈王理得诸君"}
