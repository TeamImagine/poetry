{"author":"刘一止","id":237602,"strains":["○平仄平仄，仄○平仄平。","仄仄仄○平，○仄平仄平。","仄平平平仄，仄仄○仄○。","平仄○平平，平平仄平平。","仄平仄平平，平平仄平平。","平平仄平平，仄仄○仄平。","平平仄仄仄，仄仄仄仄平。","平仄平仄○，仄平○平平。"],"paragraphs":["苍官与青士，昔封潇洒侯。","万个俨相持，更比千户优。","道人心安乐，可念过不留。","延我听风窗，凄清韵天球。","傍瞻卧麟冡，卿云覆杯丘。","前峰郁岧嶤，落涧缘道周。","居然气象异，况乃世德修。","他日名可占，子孙荷灵休。"],"title":"题等侯轩一首"}
