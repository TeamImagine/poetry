{"author":"苏轼","id":194232,"strains":["○○平仄仄，○○仄○仄。","平平仄平平，仄仄平平仄。","仄平仄平仄，仄仄○平仄。","仄平平仄○，仄○平平仄。","仄平仄平仄，仄仄平○仄。","平仄仄仄平，仄平仄平○。","平平仄平○，仄仄平平仄。","仄平平○○，仄仄平平仄。","平平仄平仄，平仄平仄仄。","仄平平仄仄，平仄仄平仄。"],"paragraphs":["疏疏帘外竹，浏浏竹间雨。","窗扉静无尘，几砚寒生雾。","美人乐幽独，有得缘无慕。","坐依蒲褐禅，起听风瓯语。","客来淡无有，洒扫凉冠履。","浓茗洗积昏，妙香浄浮虑。","归来北堂暗，一一微萤度。","此生忧患中，一饷安闲处。","飞鸢悔前笑，黄犬悲晚悟。","自非陶靖节，谁识此闲趣。"],"title":"雨中过舒教授"}
