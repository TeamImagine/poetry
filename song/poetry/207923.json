{"author":"黄庭坚","id":207923,"strains":["仄仄○○平仄平，○平仄仄仄平平。","平平平仄平平仄，平仄平平仄仄平。","平仄平平平仄○，平平仄仄仄平平。","○平平仄平平仄，○仄○平仄仄仄。"],"paragraphs":["圣学相期沧海头，当时各倚富春秋。","班扬文字初无意，滕薛功名自不优。","焦尾朱弦非众听，南山白石使人愁。","传声为向扬州问，相忆犹能把酒不。"],"title":"次韵寄蓝六在广陵"}
