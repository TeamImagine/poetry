{"author":"赵蕃","id":73865,"strains":["平平仄仄平仄○，平平平仄○仄平。","平平仄仄仄仄仄，仄○仄仄平平平。","平平仄仄仄仄仄，仄仄仄仄平平平。","仄平仄仄仄仄仄，平仄仄平平仄平。","仄平平仄平○平，仄○○仄平平平。","仄○仄仄仄仄仄，仄仄○平平仄平。","平○仄仄仄仄仄，仄仄仄仄○平○。","仄平仄○仄仄仄，仄仄平仄平○平。","仄平仄○仄仄仄，平○仄仄平平平。","仄平○仄仄仄仄，仄仄○平平仄平。"],"paragraphs":["春归寂寞谁与传，梅开年后并腊前。","江南此物处处有，不论水际仍山颠。","为之著句道所以，点检败箧曾年年。","七言五字古复律，非独爱渠还自怜。","见君新就之长篇，有如潢潦投清涟。","俗间比拟不足道，老大更争儿女妍。","山行蜡屐要上下，水泛艇子思延缘。","岂惟病思待一洗，直恐高致成轻捐。","定逢缟衣露皎洁，仍听翠羽啁清圆。","赋成从使笔并秃，饮隽更须瓶屡眠。"],"title":"次韵斯远折梅之作"}
