{"author":"陆游","id":34322,"strains":["仄仄仄仄仄平平，仄仄平平仄仄平。","平仄平平○仄仄，仄平仄仄仄平平。","仄仄平仄○平仄，仄仄○平仄仄平。","仄仄平平平仄仄，仄平平仄仄平平。"],"paragraphs":["道傍襁负去何之，积雨仍愁麦不支。","为国忧民空激烈，杀身报主已差池。","属餍糠麧犹多愧，徙倚柴荆只自悲。","十载西游无恶岁，羡他村野足蹲鸱。"],"title":"洊饥之余复苦久雨感叹有作"}
