{"author":"陈著","id":139508,"strains":["仄仄仄平平仄仄，仄平仄仄仄平平。","平平仄仄仄平仄，平仄平平仄仄平。","平仄平平仄仄仄，仄平仄仄仄平平。","平平仄仄平平仄，平仄平平平仄平。"],"paragraphs":["八十二年真过分，两三闲屋漫偷安。","家人病退药方熟，儿子归来酒量宽。","祇把诗书供日用，不知宇宙有风寒。","开门但放溪山入，心本无他谁得干。"],"title":"十月九日醉中二首  其一"}
