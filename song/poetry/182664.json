{"author":"强至","id":182664,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["夏木参云百尺长，昼阴笼日一轩凉。","杂追楚榭迎风袂，冷笑淄川作雨滂。","歌扇参差立燕赵，客裾容曳赴原尝。","坐来诗句清人骨，胜抱冰壶饮玉浆。"],"title":"依韵奉和司徒侍中西园初暑之什"}
