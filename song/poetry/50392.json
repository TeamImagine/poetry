{"author":"周必大","id":50392,"strains":["仄仄平平仄平仄，仄仄平平仄平仄。","平平仄仄仄平仄，平仄仄平仄平仄。","仄平仄○仄○平，平仄仄平仄平平。","仄平仄仄平○仄，仄仄平平平仄平。","仄平○仄○平仄，仄仄平平平仄仄。","○仄平平平仄平，平○仄仄平平仄。","仄○仄仄○仄仄，仄平仄仄平仄平。","仄仄○平仄平仄，仄平仄仄平平平。"],"paragraphs":["忆昔归田友麋鹿，雪里寻梅踏瑶玉。","巡檐屡作杜陵笑，穷路几为步兵哭。","忽逢绿衣鬓如云，歌舞醉人睡昏昏。","觉来但有风相袭，梦断初无香返魂。","岂知重见长安雪，喜极丰年箫鼓咽。","更读裴公东阁诗，仍分处士西湖月。","皎如玉树临我傍，幸同待漏靴满霜。","但愿和羹继先业，不辞草制搜枯肠。"],"title":"韩子温尚书以长句送江梅次韵"}
