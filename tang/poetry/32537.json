{"author":"吴融","id":32537,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["莫愁家住石城西，月坠星沈客到迷。","一院无人春寂寂，九原何处草萋萋。","香魂未散烟笼水，舞袖休翻柳拂堤。","兰棹一移风雨急，流莺千万莫长啼。"],"title":"和人有感"}
