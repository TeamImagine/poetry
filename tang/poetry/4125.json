{"author":"钱起","id":4125,"strains":["平平平仄仄，仄仄仄平仄。","仄仄○平平，平平仄平仄。","○仄○平仄，仄平○仄仄。","仄平平仄平，○○仄平仄。","仄○平平仄，仄仄仄平仄。","平平平仄平，仄仄仄○仄。"],"paragraphs":["天阶崇黼黻，世路有趋竞。","独抱中孚爻，谁知苦寒咏。","行潦难朝海，散材空遇圣。","岂无鸣凤时，其如问津命。","所思青山郭，再梦绿萝径。","林泉春可游，羡尔得其性。"],"title":"寄任山人"}
