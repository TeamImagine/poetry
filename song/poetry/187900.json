{"author":"王令","id":187900,"strains":["仄平仄仄仄平仄，平平平平仄平仄。","仄平平平仄仄平，仄仄平平平仄仄。","平平仄仄平平平，仄仄平平平仄仄。","平平仄仄平平平，平平仄仄平平仄。"],"paragraphs":["昔人战血化为土，今人常怀昔人苦。","大江冥冥截海流，铁瓮城髙排万虎。","乾坤未定龙蛇争，日月须归仁义主。","江山本不为英雄，英雄自负江山死。"],"title":"南徐怀古"}
