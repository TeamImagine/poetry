{"author":"晁说之","id":219232,"strains":["平平○仄仄，平平○仄仄。","仄平仄仄仄，平仄平仄仄。","平平仄○仄，○平仄仄仄。","仄平平仄○，仄仄仄仄仄。","仄仄仄平仄，仄仄仄平仄。","仄○平平平，仄仄仄平仄。","仄仄仄仄○，平仄仄平仄。","仄仄平平平，平仄平仄仄。","平○仄平平，平仄仄？仄。","平平平仄仄，仄仄仄仄仄。","仄仄仄○仄，仄○仄平仄。","仄仄仄○仄，平平平○仄。","仄平仄仄仄，仄○仄平仄。","仄○平平平，○平平平仄。","平平仄平仄，仄仄平仄仄。","平平仄仄仄，仄仄仄○仄。","平仄平平仄，平仄平仄仄。","仄平仄仄平，平平仄平仄。","平平○仄○，平仄仄平仄。","仄平仄仄仄，○仄平仄仄。","○仄○仄仄，仄仄○仄仄。","平○仄仄平，仄平平平仄。","仄平平仄平，平仄平仄仄。"],"paragraphs":["岷江将入海，金山中斥攫。","近樵得雁荡，平地风落落。","狞儿一称绝，如夔理舜乐。","那知嵩石淙，视彼削则削。","两处各瑰俊，一旦得磅礴。","水从嵩阴来，到此几谿壑。","势尽划纵横，天地自开凿。","腹背涵丛峰，星斗俱漠漠。","波摇下嵚崯，云度上岞崿。","为山无麓趾，突兀便可乐。","北首揖三顶，雁行共辽寞。","睥睨万培𪣻，飘然风中箨。","莫言聚石耳，乍如五阴剥。","试观烟霞生，如莲敷青雘。","非山亦非石，水亦非激跃。","痴龙有路寝，醉蜃不收阁。","因得为人戏，何处颜色怍。","或疑上帝宫，盆山映丛薄。","盲风吹下将，尘世暂斟酌。","又疑涿野战，行阵龙虎作。","过怒禁不散，结此空黝噩。","宁论八阵图，水来俄而却。","惜哉游者稀，元老情不恶。"],"title":"和涧上丈人石淙作依元韵"}
