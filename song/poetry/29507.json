{"author":"韩元吉","id":29507,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["縠纹江畔得君诗，俊逸清新字字奇。","一笑偶成归妹约，几年还见外孙辞。","横经绛帐地虽远，给札金门天未迟。","痛饮离骚吾事尔，湘山风物与春期。"],"title":"送沈千里教授邵阳"}
