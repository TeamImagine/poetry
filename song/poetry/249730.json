{"author":"郭印","id":249730,"strains":["平平平仄平，仄仄平平仄。","仄仄仄平平，仄○○仄仄。","平仄平平平，仄仄仄平仄。","仄仄平仄平，平平平○仄。","仄仄○平平，平仄仄平仄。","平平平平平，平仄平仄仄。"],"paragraphs":["秾华桃李容，不染双眸净。","唯有爱梅心，梦中行庾岭。","安得移琼林，月下对清影。","坐想冰雪姿，萧然幽兴永。","我欲从君游，羁绊未能骋。","平生溪山怀，倥偬迷簿领。"],"title":"次韵杜安行见寄忆梅之什"}
