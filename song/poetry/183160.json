{"author":"刘攽","id":183160,"strains":["仄平仄仄仄，仄平仄平平。","平平仄仄仄，仄仄平仄平。","仄仄○平平，仄仄○仄平。","仄平仄平仄，平平○平平。","仄平平平平，仄仄仄仄平。","仄○仄○仄，仄仄平仄平。","仄平平仄平，仄仄平平平。","平仄平仄平，平平平仄平。"],"paragraphs":["丈夫老益壮，鬓毛岂知秋。","多君志慷慨，不避千里游。","跃马过黄河，北视三四州。","要官在东序，河图间天球。","古来功名人，未就不肯休。","譬如凿空使，尚致安石榴。","况今南亩民，往往东西流。","还定安辑之，千仓仍万辀。"],"title":"慈孝寺送顾待制次韵和孔舍人"}
