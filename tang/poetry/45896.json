{"author":"王维","id":45896,"strains":["仄仄平仄○，平仄平仄平。","平平仄平仄，仄仄平平平。","仄仄仄平仄，仄平平仄平。","平平仄平仄，仄仄仄平○。","平仄仄○仄，平平平仄平。","○平仄平仄，仄仄平平平。","平仄平平仄，仄平平仄平。"],"paragraphs":["艳色天下重，西施宁久微。","朝仍越溪女，暮作吴宫妃。","贱日岂殊众，贵来方悟稀。","邀人傅香粉，不自著罗衣。","君宠益娇态，君怜无是非。","当时浣纱伴，莫得同车归。","持谢邻家子，效颦安可希。"],"title":"西施咏"}
