{"author":"朱淑真","id":245691,"strains":["仄平平仄○○○，○仄仄仄○仄○。","仄平仄仄仄仄仄，仄仄平平平仄平。","平平平仄仄平仄，平仄仄平平仄仄。","仄○平仄平平平，仄仄平○平仄仄。","仄仄平平平仄仄，仄平平仄平平仄。","平○仄仄○仄平，仄仄平平仄平仄。","仄仄平平○仄平，平平仄○○平平。","平○平仄仄平仄，平仄平平平仄平。"],"paragraphs":["日轮推火烧长空，正是六月三伏中。","旱云万叠赤不雨，地裂河枯尘起风。","农忧田亩死禾黍，车水救田无暂处。","日长饥渴喉咙焦，汗血勤劳谁与语。","播插耕耘功已足，尚愁秋晚无成熟。","云霓不至空自忙，恨不抬头向天哭。","寄语豪家轻薄儿，纶巾羽扇将何为。","田中青稻半黄槁，安坐高堂知不知。"],"title":"苦热闻田夫语有感"}
