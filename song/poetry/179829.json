{"author":"王安石","id":179829,"strains":["仄仄平仄平，平仄平仄仄。","仄仄仄平仄，平仄平平仄。","仄仄平仄平，平仄平仄仄。","○平仄仄仄，仄仄平仄仄。","仄平仄平仄，仄仄仄仄，平平平平仄。","仄仄仄仄，平平平平仄。","仄仄仄仄，平平仄平平。","平仄平仄，平平○平仄。","平仄仄平平平仄，平仄仄平平平仄。","仄仄平仄平平平平，平平仄平平仄仄。"],"paragraphs":["白鹤声可怜，红鹤声可恶。","白鹤静无匹，红鹤喧无数。","白鹤招不来，红鹤挥不去。","长松受秽死，乃以红鹤故。","北山道人曰，美者自美，吾何为而喜。","恶者自恶，吾何为而怒。","去自去耳，吾何阙而追。","来自来耳，吾何妨而拒。","吾岂厌喧而求静，吾岂好丹而非素。","汝谓松死吾无依邪，吾方舍阴而坐露。"],"title":"白鹤吟示觉海元公"}
