{"author":"牟𪩘","id":150425,"strains":["仄平平仄仄平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["醉翁朝暮四时景，谁遣描摹入此图。","唤作皆山真个是，携来到处与之俱。","也曾佳客相陪否，亦有清泉可酿无。","更喜一般僧侣旧，高楼百尺俯尘区。"],"title":"题陆起潜皆山楼"}
