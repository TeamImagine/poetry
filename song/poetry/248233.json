{"author":"赵鼎","id":248233,"strains":["平仄○仄仄仄仄，仄仄仄平平仄仄。","仄仄仄仄○平仄，平仄仄平平仄仄。","仄平平仄仄平平，平仄平平平仄仄。","仄仄平平仄仄平，仄仄仄平平仄仄。"],"paragraphs":["彭泽县令八十日，束帯耻为升斗污。","二十四考中书令，端委庙堂挥不去。","两公于此固无心，钟鼎山林随所寓。","慎勿蹉跎两失之，岁晚要寻栖息处。"],"title":"阅陶集偶有所感"}
