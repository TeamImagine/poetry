{"author":"徐夤","id":33857,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["闭户开窗寝又兴，三更时节也如冰。","长闲便是忘机者，不出真如过夏僧。","环堵岂惭蜗作舍，布衣宁假鹤为翎。","蔷薇花尽薰风起，绿叶空随满架藤。"],"title":"开窗"}
