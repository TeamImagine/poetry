{"author":"李商隐","id":22756,"strains":["平平平仄仄，平仄仄平平。","仄仄平平仄，平平平仄○。","平平平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。","仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["愚公方住谷，仁者本依山。","共誓林泉志，胡为尊俎间。","华莲开菡萏，荆玉刻孱颜。","爽气临周道，岚光入汉关。","满壶徒蚁泛，高阁已苔斑。","想就安车召，宁期负矢还。","潘游全璧散，郭去半舟闲。","定笑幽人迹，鸿轩不可攀。"],"title":"灵仙阁晚眺寄郓州韦评事"}
