{"author":"范仲淹","id":233005,"strains":["平平仄平仄，○平○仄平。","仄平平仄平，平仄平平平。","仄仄仄平平，平平平仄平。","仄仄平平仄，仄仄平平平。","仄平平平仄，仄仄仄仄平。","○仄平○仄，仄平平仄平。","仄○仄仄仄，平平仄平仄。","仄○仄仄平，仄仄平平仄。","平仄仄仄平，平平仄平仄。","仄仄仄仄平，平仄仄平仄。","仄平仄平平，○平仄仄仄。","仄仄仄平平，仄平平仄仄。","平○仄平仄，平仄仄○仄。","平平仄仄○，平平仄仄仄。","仄平仄平平，○平平仄平。","平仄仄仄仄，平○仄仄平。","仄仄平仄仄，仄平仄平平。","平仄仄平平，平仄仄平平。","平平仄○仄，平平平仄平。","平○仄○平，仄平平仄平。"],"paragraphs":["真人累阴德，闻之三十天。","一朝鸾鹤来，高举为神仙。","冉冉去红尘，飘飘凌紫烟。","下有修真者，望拜何拳拳。","愿君银台上，侍帝玉案前。","当有人间问，请为天下宣。","自从混沌死，淳风日衰靡。","百王道不同，万物情多诡。","尧舜累代仁，弦歌始能治。","桀纣一旦非，宗庙自然毁。","是非既循环，兴亡亦继轨。","福至在朱门，祸来先赤子。","尝闻自天意，天意岂如此。","何为治乱间，多言历数尔。","愿天赐吾君，如天千万春。","明与日月久，恩将雨露均。","帝力何可见，物情自欣欣。","人复不言天，天亦不伤人。","天人两相忘，逍遥何有乡。","吾当饮且歌，不知羲与黄。"],"title":"上汉谣"}
