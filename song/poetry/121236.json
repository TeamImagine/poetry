{"author":"白玉蟾","id":121236,"strains":["仄仄仄平仄仄平，仄仄仄平仄平平。","平仄仄仄平平平，仄仄仄平○仄平。","仄仄仄仄平平平，仄仄仄平平平平。","仄平仄仄○平平，仄平平平仄仄平。","仄仄平仄平平平，平仄平平仄仄平。","平平仄仄平平○，仄仄仄仄仄○仄。","平仄仄平平○平，平平仄仄仄仄平。","仄平仄平平仄平，仄仄仄仄平平平。"],"paragraphs":["魃焰𦶟天草木烦，请檄上清火铃君。","为我挽断黄河源，并与拽翻苍海根。","我亦弗信神龙顽，我亦弗疑神雷蛮。","速须{毛及}雨如倾盆，鹤林真人事奏函。","白昼香篆升天门，东井箕星访白羊。","丰隆急速追玄溟，宇宙肸蚃一弹指。","郊外万丝悬如绳，人疑袖手倦作霖。","岂知此心冥太清，夙世已是神霄卿。"],"title":"祷雨有应寄鹤林"}
