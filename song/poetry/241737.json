{"author":"周紫芝","id":241737,"strains":["仄仄仄平仄，仄○仄仄○。","仄仄仄仄仄，仄仄○平平。","平平仄平仄，仄○平○平。","平平仄平仄，平仄平平平。","仄仄仄仄仄，○平平仄平。","平平○仄仄，仄仄○平平。","平平○平仄，仄仄平○平。","平平○仄仄，仄仄平平平。","仄仄仄○仄，仄仄仄仄平。","平平○仄仄，仄仄平平平。","仄平仄仄仄，仄平平仄○。","仄平平仄仄，仄仄平仄平。","○平仄仄仄，仄仄平平平。"],"paragraphs":["楚泽是鱼稻，不论斗与斤。","老守睡足处，饱饫闻余薫。","时歌郢人曲，细和湘累文。","天风一披拂，花砌飞缤纷。","乐此尽日静，颇无终岁勤。","刘侯过我数，坐久衣成纹。","时惊燕梁句，有似春空云。","千年论往事，一炷同清芬。","有客乃如此，我意岂不欣。","人生如草木，鼻味殊芗荤。","海天得彼趣，妙香吾所闻。","庶希清浄化，上答明圣恩。","从今世外乐，可比洪崖氲。"],"title":"刘德秀县丞凡五和前篇仆亦五次其韵  其二"}
