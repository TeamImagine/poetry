{"author":"冯时行","id":16407,"strains":["仄平仄仄仄，仄仄平○平。","仄平仄平平，仄仄平仄平。","平仄仄仄仄，仄仄仄仄平。","平平仄○仄，仄平仄○平。","○平平仄仄，仄仄○仄平。","仄平平平平，平平仄平○。","平平平仄○，仄仄平平平。"],"paragraphs":["越罗与蜀锦，被体何其华。","豹胎与猩唇，适口良自佳。","佳美未必得，饱暖不可赊。","明通纸胜雪，乐昌墨如鸦。","更招南浦石，四友相宠加。","谩薰新宁香，时烹固陵茶。","萧然文字间，亦足为生涯。"],"title":"偶成"}
