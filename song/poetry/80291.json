{"author":"翁卷","id":80291,"strains":["平平平平仄，平仄仄仄平。","仄仄平平仄，○平仄平平。","平平仄平平，平平仄仄平。","仄仄仄平仄，仄仄平平平。","仄仄平仄平，仄仄平仄○。","仄仄仄仄仄，仄仄平平平。","仄仄平平○，平平仄○平。","平仄平平仄，平○仄仄○。","○平○平仄，仄仄平○平。","○平仄平平，仄仄平平平。","○○仄仄平，平仄平仄平。","仄仄○仄仄，仄平仄平平。","平平仄平仄，仄仄平平○。"],"paragraphs":["英英桥门彦，声动翰墨场。","已就冲天翼，如何复低翔。","兹辰首征途，言寻八桂乡。","远士望模式，会府钦才良。","莫以琼树姿，怨彼霜霰妨。","委顺要达识，沮挫知坚刚。","改序逢清和，飞花点行装。","登涉山川异，经从道路长。","听猿过南岳，采芷沿三湘。","应怀古骚人，搦笔为篇章。","行藏义在需，通塞时靡常。","大器且自惜，晚成亦何伤。","蓬瀛几仙伴，伫子归班行。"],"title":"送叶任道"}
