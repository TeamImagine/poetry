{"author":"曹勋","id":12371,"strains":["○平仄仄平，仄平○平仄。","仄平仄平○，仄平仄平仄。","仄平平平仄，平仄平平仄。","○仄仄平平，仄仄平平仄。","仄仄仄平仄，仄仄平平仄。","○仄平仄平，平平平仄仄。","○仄平平平，平仄仄平仄。","仄仄仄平平，○仄仄平仄。","仄仄仄平平，平平仄平仄。","仄平仄○平，仄仄平平○。"],"paragraphs":["长安有狭斜，狭斜难方轨。","道逢两青衣，问君住何里。","我家铜驼陌，高阁通朱邸。","长子爵通侯，次子联端揆。","小子事游侠，倜傥卑豪贵。","三子俱入门，轩车罗甲第。","三子俱升堂，光彩动阶陛。","大妇理珍裘，中妇曳云帔。","小妇弄笙簧，明妆拥歌妓。","丈人幸留连，雅舞扬清吹。"],"title":"长安有狭斜行二首  其二"}
