{"author":"度正","id":94547,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["屈子文章似六经，缙云重与振遗音。","一门秀出金闺彦，三峡光摇玉宇参。","挟册夙潜心学海，挥毫今独步儒林。","横飞脱去科场累，更去骚人向上寻。"],"title":"送张季修归简州兼简伯修"}
