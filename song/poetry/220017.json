{"author":"晁说之","id":220017,"strains":["平平平平仄平平，平仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["沉沉方文与蓬莱，桃李闻从海上开。","愁外烟波徒缥缈，梦中乡俗独徘徊。","不同下俚暂时醉，自约高真定命杯。","可笑神仙今古异，今言先分古先材。"],"title":"泰州人自徐神翁后多以奉道为事即今有周高唐三先生皆足以动众得名因作长句"}
