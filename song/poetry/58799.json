{"author":"陈造","id":58799,"strains":["仄平仄仄平，平仄仄仄仄。","仄仄仄仄平，平平平仄仄。","仄○仄平○，仄仄仄仄仄。","平平仄平仄，平仄平平仄。","○仄平仄仄，仄仄仄平仄。","○仄仄仄仄，○平仄平仄。","平仄仄仄仄，仄仄○仄仄。","平仄○仄○，平仄仄仄仄。","仄平平仄平，仄仄○平仄。","仄仄仄仄仄，平仄仄仄仄。","平○仄平仄，平仄仄平仄。","平仄仄○仄，平仄平平仄。","平平仄平平，仄仄仄平仄。","○平平仄平，仄仄平仄仄。","平平仄平仄，仄仄仄仄仄。"],"paragraphs":["我家五亩园，泉细地不渴。","载酒噬肯游，开门谁汝遏。","典衣买花栽，种十八九活。","繁华出荒秽，天巧容人夺。","三径纡晓步，两部厌晴聒。","长日岸帻啸，看人曳裾谒。","伸屈较倚伏，烜赫藏戾孽。","蛮触胜负间，吾老饱所阅。","孰知花药畴，细炷沈檀屑。","此乐彼莫顾，渠爱我已割。","微吟会心处，山鸟亦欣说。","焉得喙三尺，佳处为君说。","秋兰媚幽芳，野竹挺高节。","当知陶一觞，可敌萧八叶。","骈来作螟蠃，独立耿玉雪。"],"title":"再次韵作招隠篇"}
