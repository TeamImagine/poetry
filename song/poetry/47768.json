{"author":"杨万里","id":47768,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄平平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["梅出稽山世少双，情知风味胜他杨。","玉肌半醉红生粟，墨晕微深染紫裳。","火齐堆盘珠径寸，醴泉绕齿柘为浆。","故人解寄吾家果，未变蓬莱阁下香。"],"title":"七字谢绍兴帅丘宗卿惠杨梅二首  其一"}
