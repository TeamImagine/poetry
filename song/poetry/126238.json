{"author":"叶茵","id":126238,"strains":["平平仄仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["为怜举世不曾醒，放浪形骸泽畔行。","会得危言危行意，佐成濯足濯缨名。","义无可去缘同姓，心亦何求要独清。","今日龙舟虽古意，吴人未必楚人情。"],"title":"次吊原韵"}
