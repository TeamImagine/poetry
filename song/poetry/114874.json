{"author":"刘克庄","id":114874,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["向来造诣极深醇，土苴浮名贵重身。","无愧里中称正士，有辞地下白先人。","大招谁识三号礼，小敛惟消一幅巾。","老别亲朋犹作恶，可堪白首哭天伦。"],"title":"挽六二弟二首  其二"}
