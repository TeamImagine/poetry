{"author":"郑獬","id":181743,"strains":["仄仄仄○平仄仄，平平仄仄○○平。","平平仄仄平仄仄，仄平仄平平仄平。","仄平○仄仄仄仄，平平仄仄平仄平。","仄平仄仄仄○仄，仄平仄平平○○。","仄仄仄平平仄仄，平仄仄仄平○平。","平平仄仄平平仄，仄平平平平仄平。","平平平仄仄平仄，○仄仄平○仄平。"],"paragraphs":["翠树不从青嶂出，蟠根却向屏中生。","黄獐引脰探绿叶，老猿护雏枝上惊。","獝然相顾见异态，谁言野物能忘情。","我来赏激绕屏下，亦疑此身林中行。","自古画工无画者，今得绝笔方传名。","吾庐昔在郧溪上，满溪桃花春水明。","曾随麋鹿藉芳草，更倚白云听啸声。"],"title":"獐猿"}
