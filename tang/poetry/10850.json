{"author":"刘禹锡","id":10850,"strains":["平平仄平○仄平，平平仄仄平平○。","仄平平仄仄○仄，仄仄平平仄平○。","平平仄平仄仄平，仄仄仄仄平平仄。","仄仄平平仄仄平，仄平仄仄平平平。","平平○仄仄平仄，平仄仄仄平平平。","平平平仄仄平仄，仄仄仄仄平平仄。","平仄平平仄仄○，平平仄仄仄平仄。","平平平平仄仄平，仄仄仄○平○平。","仄平平仄平平仄，平仄○平仄仄○。","平平平仄平平仄，仄仄平平平平仄。","仄平平○仄仄平，平仄平平仄○仄。","平仄平平仄仄平，仄○仄仄仄平平。","仄平平仄平平仄，平仄平平仄仄平。"],"paragraphs":["山僧后檐茶数丛，春来映竹抽新茸。","宛然为客振衣起，自傍芳丛摘鹰觜。","斯须炒成满室香，便酌砌下金沙水。","骤雨松声入鼎来，白云满碗花俳徊。","悠扬喷鼻宿酲散，清峭彻骨烦襟开。","阳崖阴岭各殊气，未若竹下莓苔地。","炎帝虽尝未解煎，桐君有箓那知味。","新芽连拳半未舒，自摘至煎俄顷余。","木兰霑露香微似，瑶草临波色不如。","僧言灵味宜幽寂，采采翘英为嘉客。","不辞缄封寄郡斋，砖井铜炉损标格。","何况蒙山顾渚春，白泥赤印走风尘。","欲知花乳清泠味，须是眠云跂石人。"],"title":"西山兰若试茶歌"}
