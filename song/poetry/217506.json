{"author":"张耒","id":217506,"strains":["平平平仄平，平仄仄平仄。","仄平平平仄，仄仄平仄仄。","仄○○平仄，仄仄仄仄仄。","平○仄平仄，平仄仄平仄。","仄平仄仄仄，仄仄平仄仄。","仄平仄平仄，平仄平仄仄。","平平仄仄仄，平仄平仄仄。","？平仄平仄，平仄平仄仄。","仄平平仄仄，○○仄平仄。","仄仄○仄平，平平平仄仄。"],"paragraphs":["山鸦鸣晓晴，寒日在蓬荜。","老人欣然起，构火温小室。","室中空无有，扫榻对像佛。","还观旧文字，尘土暗编帙。","一杯径就醉，四体寒若失。","隔窗即山麓，寒木鸣瑟瑟。","江民旱累岁，流冗东就食。","蛈蝗食陈蔡，千里无草色。","客来谈世事，亹亹语千百。","客去深闭门，颓然无我责。"],"title":"十月七日晨起"}
