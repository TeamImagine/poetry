{"author":"张祜（三）","id":46766,"strains":["仄仄仄平平，○平仄仄平。","平平○仄仄，仄仄仄平平。","仄仄平平仄，○平仄仄平。","仄平平仄○，平仄仄平○。","平仄平平仄，平平仄○平。","仄○仄仄仄，平仄仄平平。","仄仄平平仄，平平仄仄○。","平平仄平○，仄仄仄○平。","？？？？？。"],"paragraphs":["小隐蜀江边，重峦尽一川。","山形分断岸，水势尽平田。","嫩碧生栏浅，轻红落砌蔫。","短桥扶竹过，欹路把藤缘。","南巷纤埃隔，东郊远思延。","月庭潜润石，风渚自移舡。","滴露蒲光冷，摇波柳翠鲜。","关心每来胜，幸尔必相然。","-206-。"],"title":"题江陵崔兵曹林亭"}
