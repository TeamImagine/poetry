{"author":"陆游","id":37478,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["竹间仅有屋三楹，虽号吾庐实客亭。","已断雨声重点滴，欲残灯影更晶荧。","酒惟排闷难中圣，茶却名家可作经。","头眩减来还病蹇，何时彻底得康宁。"],"title":"题庵壁二首  其一"}
