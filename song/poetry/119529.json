{"author":"林希逸","id":119529,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["精能磨石似磨砖，巧手驰声积有年。","想见割来云制作，妙如修得月团圆。","我虽成癖耽求砚，家苦长贫恨少钱。","却羡樗翁藏甚富，镌题欲付子孙传。"],"title":"和后村韵赠砚士方生"}
