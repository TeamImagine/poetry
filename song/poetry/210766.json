{"author":"杨亿","id":210766,"strains":["平平仄仄仄平平，平仄平平仄仄平。","仄仄平平平仄仄，平仄平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["寒风易水已成悲，亡国何人见黍离。","枉是荆王疑美璞，更令杨子怨多歧。","胡笳暮应三挝鼓，楚舞春临百子池。","未抵索居愁翠被，圆荷清晓露淋漓。"],"title":"泪二首  其二"}
