{"author":"韩淲","id":86204,"strains":["平平平仄平，平平仄平平。","平平仄平仄，平仄平平平。","仄仄仄平仄，平平仄平○。","○平仄平平，○仄平仄平。","平平仄仄平，平仄平仄平。","平平仄平平，仄仄○仄平。","平平平仄平，仄仄平平平。","仄仄仄仄平，仄仄仄仄平。","平○仄仄平，仄仄平○平。"],"paragraphs":["鲸波环甬东，生犀驾鳅船。","戈旗耀玄甲，声震登莱边。","运柁指河洛，连樯𢭏幽燕。","中坚有宗臣，重望推世贤。","神机赞庙谋，天授黄石编。","青春策名勋，幕府当慨然。","英英台阁姿，秉羽宁拘挛。","贾勇出绪余，一举四海全。","云帆万里风，杕杜歌劳还。"],"title":"送余制干赴四明"}
