{"author":"苏轼","id":195225,"strains":["平平仄平仄，平仄仄仄平。","平平仄平仄，仄仄平平平。","仄平仄○仄，仄仄平平平。","仄平仄仄仄，仄仄平仄平。","仄○仄仄平，仄平平平○。","仄仄仄仄仄，平仄仄仄平。","仄○仄平仄，○○平仄平。","○平○仄仄，仄仄平○○。"],"paragraphs":["芙蓉在秋水，时节自阖开。","清风亦何意，入我芝兰怀。","一随采折去，永与江湖乖。","断丝不复续，斗水何足栖。","不如玉井莲，结根天池泥。","感此每自慰，吾事幸不谐。","醉中有归路，了了初不迷。","乘流且复逝，抵曲吾当回。"],"title":"和陶饮酒二十首  其九"}
