{"author":"白居易","id":15204,"strains":["仄平仄仄平，平仄仄平仄。","平平○平仄，仄平仄仄仄。","仄仄平平仄，平○仄仄仄。","仄平平仄○，仄仄平平仄。","仄仄仄仄仄，仄平仄平仄。","仄仄仄平平，平平仄○仄。","仄平平仄仄，仄仄平仄仄。","○仄仄平平，平平○仄仄。"],"paragraphs":["此州乃竹乡，春笋满山谷。","山夫折盈抱，抱来早市鬻。","物以多为贱，双钱易一束。","置之炊甑中，与饭同时熟。","紫箨坼故锦，素肌擘新玉。","每日遂加餐，经时不思肉。","久为京洛客，此味常不足。","且食勿踟蹰，南风吹作竹。"],"title":"食笋"}
