{"author":"孔平仲","id":203474,"strains":["平平仄仄仄平平，仄仄○仄仄平平。","仄○平平仄平平，○○仄仄仄仄仄。","仄仄平平平仄平，平平仄○平仄仄。","仄平仄仄平仄仄，仄仄平○仄仄平。","平平仄平仄平仄，仄平平平仄仄○。","平平○仄仄平平，平平平仄仄仄○。","平平平仄○仄仄，平平平仄平仄仄。","平○仄仄仄仄平，平仄平平仄平仄。","平仄仄仄平仄平，○仄仄仄平平平。","仄平○平○平仄，平平仄仄仄仄平。","仄仄平仄平仄仄，平仄平仄仄仄平。","平仄仄平仄仄仄○，仄仄仄○平○平。","平仄仄仄平仄仄，○○仄仄平仄仄。"],"paragraphs":["华容女子哭幽囚，吉利如虎入荆州。","缚其孤雏敛貔貅，长驱水步八十万。","欲猎于吴吴主忧，群臣劝迎同一说。","拔刀斫案心胆裂，揆彼之量岂我容。","开门纳狼计何拙，鲁家狂儿策最长。","倡而和者有周郎，区区黄盖乃乞降。","龙幡遮火烧赤壁，东南风急天绛色。","江中战舸岸上营，烟焰飞腾半焚溺。","雷鼓大进声满川，轻锐迫逐皆崩奔。","紫髯将军更欢喜，曹公坐翅不得鶱。","子布元表何龊龊，成败之决在一言。","君不见甘露宝鼎间，典午受禅吴犹存。","青盖入洛虽可惜，犹胜俛首臣老贼。"],"title":"紫髯将军"}
