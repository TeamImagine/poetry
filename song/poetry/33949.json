{"author":"陆游","id":33949,"strains":["平平仄平仄，仄仄平仄平。","○平仄仄仄，平平仄○平。","仄仄仄仄仄，仄仄仄仄平。","平平○平仄，仄仄仄仄平。","平平仄仄仄，仄仄○仄平。","平平仄仄○，仄仄仄仄平。"],"paragraphs":["风霜践残岁，我乃羁旅人。","如何得一室，床敷暖如春。","午枕挟小醉，鼻息撼四邻。","心安了无梦，一扫想与因。","逡巡起颒面，览镜正幅巾。","聊呼蟹眼汤，瀹我玉色尘。"],"title":"午睡"}
