{"author":"李至","id":112563,"strains":["仄仄○平仄仄平，仄平平仄仄○○。","平平仄仄仄平仄，平仄平平○仄平。","平仄仄平○仄仄，仄平平仄仄平平。","仄平仄仄平平仄，○仄仄平○仄仄。"],"paragraphs":["竹气荷香夜转清，趁凉移簟遶空庭。","坊门有月几多树，池水无风三四星。","何处一蝉犹切切，此时残漏尚丁丁。","可怜好梦谁惊觉，正恋五湖吹酒醒。"],"title":"暑夜偶作"}
