{"author":"陆游","id":33423,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["射虎将军老不侯，尚能豪纵醉江楼。","笙歌杂沓娱清夜，风露高寒接素秋。","少日壮心轻玉塞，暮年幽梦堕沧洲。","人间清绝沅湘路，常笑灵均作许愁。"],"title":"芳华楼夜宴"}
