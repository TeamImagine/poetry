{"author":"苏轼","id":195151,"strains":["仄仄仄仄平，○平仄平仄。","平平仄平平，仄仄仄仄仄。","仄仄○仄平，平仄平仄仄。","仄仄仄仄○，平仄仄仄仄。","平平平仄仄，仄仄平仄仄。","仄平仄○平，平仄仄仄仄。","仄○平平平，仄仄仄仄仄。","平平仄仄仄，○平仄平仄。","平平○仄仄，○仄○仄仄。","平平仄平仄，平○仄平仄。"],"paragraphs":["我本畏酒人，临觞未尝诉。","平生坐诗穷，得句忍不吐。","吐酒茹好诗，肝胃生滓污。","用此较得丧，天岂不足付。","吾侪非二物，岁月谁与度。","悄然得长愁，为计已大误。","二欧非无诗，恨子不饮故。","强为釂一酌，将非作愁具。","成言如皎日，援笔当自赋。","他年五君咏，山王一时数。"],"title":"叔弼云履常不饮故不作诗劝履常饮"}
