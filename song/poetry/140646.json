{"author":"姚勉","id":140646,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["擘脯钩鲈倩老羝，离肠那肯话酸凄。","题桥旧事传邛蜀，衣锦新荣耀会稽。","未领众星朝极北，且擎一柱立天西。","凤鸾止止宁栖棘，五色云间有紫泥。"],"title":"和赵提刑韵送吕堂长主簿  其二"}
