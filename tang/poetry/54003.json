{"author":"李颀","id":54003,"strains":["仄平平仄仄，平仄仄平○。","仄仄仄平仄，平平仄仄平。","平平○仄仄，仄仄○平平。","平仄平平仄，平平平仄平。","仄平仄仄平平○，仄仄○平仄平仄。","仄平仄仄○仄平，平仄平平仄仄○。","平仄平平仄平仄，平平○仄仄○平。","仄○仄仄平○仄，仄仄平平仄平仄。","仄平○仄仄平平，平仄○平仄仄仄。"],"paragraphs":["绮纨游上国，多作少年行。","二十二词赋，惟君著美名。","童颜且白皙，佩德如瑶琼。","荀氏风流盛，胡家公子清。","有才不偶谁之过，肯即藏锋事高卧。","洛阳草色犹自春，游子东归喜拜亲。","漳水桥头值鸣雁，朝歌县北少行人。","别离斗酒心相许，落日青郊半微雨。","请君骑马望西陵，为我殷勤吊魏武。"],"title":"送刘方平"}
