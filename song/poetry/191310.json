{"author":"冯山","id":191310,"strains":["仄仄仄平仄，仄○仄仄仄。","仄仄仄平仄，仄仄平仄仄。","仄仄仄平仄，仄仄平仄仄。","仄○仄平仄，○仄平仄仄。","仄仄平仄仄，仄仄仄○仄。","平平仄平仄，仄仄仄平仄。","平平平平仄，仄仄仄平仄。","仄平仄平仄，平仄○○仄。","仄平平仄仄，平仄仄○仄。","仄平仄仄仄，仄仄仄仄仄。","平平仄仄仄，仄仄平仄仄。","平平仄平仄，○仄仄○仄。","仄仄仄仄平，仄平仄仄仄。","仄平仄平仄，？平仄平仄。","仄平平○仄，○○仄仄仄。","平仄仄仄仄，平仄仄仄仄。","平平仄仄仄，平仄○仄仄。","平平仄平仄，平○仄平仄。","仄仄仄平仄，仄仄仄平仄。","仄平仄平仄，仄平仄平仄。","仄平仄平○，仄仄○平仄。","仄仄平仄仄，平平仄平仄。","仄仄平仄仄，仄平平仄仄。","○仄仄平仄，仄仄仄仄仄。","仄仄仄平仄，仄平平平仄。","仄仄平仄仄，仄○平仄仄。","平平仄平仄，仄仄仄○仄。","仄○○仄平，仄平○○仄。","仄仄平仄仄，平仄仄平仄。","○平仄平仄，平仄平平仄。","平仄仄仄仄，仄仄仄仄仄。","仄仄平仄仄，仄平仄平仄。","平平仄平○，○平仄平仄。","仄平平平仄，平仄仄平仄。","平平仄平仄，仄仄仄仄仄。","平○仄平○，平仄仄平仄。","仄平仄仄仄，仄仄○仄仄。","○仄仄○仄，平平仄平仄。","仄仄仄平仄，仄仄仄仄仄。","平仄仄平仄，○仄仄仄仄。","仄仄平仄仄，平○仄平仄。","平○平仄仄，平仄平仄仄。","仄仄○平仄，仄仄平仄仄。","○○仄平仄，仄平仄平仄。","平仄仄仄仄，仄仄平仄仄。","仄平仄仄仄，平○仄平仄。","平平？仄○，平平平平仄。"],"paragraphs":["五月热无事，讼庭若扫刷。","眼底簿书静，独坐痴闷发。","上马出门去，不避烦与渴。","幕中访贤友，且欲纾拥阏。","洒水延我坐，解带意思活。","清谈破尘滓，快若饮冰雪。","青衫虽同服，所处类巾袜。","道均语言合，殊不间毫髪。","十篇诗总解，金玉自磨戛。","往时草草读，恨不见本末。","全编使我尽，万漏都一括。","诸君好诗学，论议每相轧。","破碎失本源，十尝见七八。","圣途久荒废，怜君力锄䥽。","汉安隆中集，应和类控楬。","驰骋气力壮，嵩岱可手揭。","形容若绘画，讥讽过赏罚。","回头索平淡，春兴最清越。","意外得真巧，漫不露雕割。","此皆绪余尔，太仓出圭撮。","予虽素无闻，少小颇奸黠。","僻涩追古意，芬芳慕贤哲。","独自狂妄走，屡遭流辈喝。","中道偶成病，两眼痛欲瞎。","见字辄昏雾，恨无金篦刮。","凛凛忧痼废，那更寻旧扎。","平生志高远，缩小仅如钵。","又从县道来，屈强且回拔。","吏责常恐吓，民事日喧聒。","中烦变憔悴，余愤成呕哕。","衔辔脱未去，俛首就一秣。","大叫虽慷慨，壮图已销杀。","清华果无分，看人起门阀。","羡君名声好，风谊纵超拔。","凭陵欲轩翥，去势不可遏。","然犹滞巴徼，官况饱辛辣。","始初未识面，展手思挽撮。","相值偶相得，青松引藤葛。","意气始投合，底里尽表察。","文字本非敌，轻舫触巨筏。","雅趣均厚薄，高论借迂阔。","穷中烦慰藉，何异鱼喣沫。","俗态重趋走，仕路饶险滑。","且当学鸿渐，不能助苗揠。","穷达盖有命，运转随坱圠。","盖棺事始定，尝闻古人说。","功名倘可期，因君为寻掇。"],"title":"与蒲宗孟传正察推"}
