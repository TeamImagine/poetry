{"author":"邹登龙","id":103701,"strains":["平仄○平仄，仄平平仄平。","平仄仄仄仄，平平平仄平。","仄仄仄仄仄，仄○平平平。","平仄仄平仄，平仄平平平。","仄仄平平平，仄仄平平平。","仄平○仄仄，仄仄仄仄平。","仄仄仄仄仄，平仄仄仄○。","仄仄仄平平，仄平仄平平。","平仄仄平仄，平仄平仄平。"],"paragraphs":["人命如朝露，寿非金石坚。","安得傅六翮，飘飘凌紫烟。","夕梦一道士，羽衣何翩跹。","邀我与之去，同上扶桑巅。","道遇青童君，授以东华篇。","读之三百遍，忽若骨已仙。","道士复谓我，玄诀未可传。","赐我以琼浆，饮之享遐年。","明发寂无睹，孤鹤翔九天。"],"title":"游仙"}
