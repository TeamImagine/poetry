{"author":"张栻","id":56982,"strains":["平平平○平，仄仄平仄仄。","仄平仄平仄，仄仄仄仄仄。","平平仄仄平，仄仄仄仄仄。","○平仄仄仄，仄仄仄平仄。","平平仄仄平，仄仄○平仄。","平平仄平平，仄仄仄仄仄。","仄仄仄仄平，仄仄○平仄。","平平仄平平，平仄仄平仄。"],"paragraphs":["腰镰声相呼，十百南亩获。","妇持黍浆馈，幼稚走雀跃。","辛勤既百为，幸此岁不恶。","王租敢不供，大室趣逋约。","虽云粒米多，未办了升龠。","姑宽目前饥，讵有卒岁乐。","乐岁尚尔为，一歉更何托。","书生独多忧，何以救民瘼。"],"title":"道旁见获者"}
