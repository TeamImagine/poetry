{"author":"周必大","id":50219,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["笑酌贪泉为赋诗，凛然清节照南夷。","厩空不纳如羊马，才大常嗤捕鼠狸。","盗已奔秦非地险，心迟去鲁只天知。","爱君勤把归鞍促，莫待鸾旗访具茨。"],"title":"次韵广东芮漕时闻其部中寇退而湖湘之民方避地来此  其一"}
