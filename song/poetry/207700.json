{"author":"黄庭坚","id":207700,"strains":["仄仄平平仄，仄平平仄平。","仄仄仄平仄，平○仄仄平。","仄平仄平仄，仄仄○平平。","平平平仄仄，平仄仄仄平。","平平平仄仄，仄平平平平。","平仄仄平仄，平平平仄平。","仄仄仄仄仄，○仄仄平平。","仄平仄平平，仄平平仄平。","平○仄平平，仄平仄平平。","仄○平仄仄，仄仄仄平平。","仄仄仄平仄，仄仄仄平平。","仄平○仄仄，仄仄仄平平。","仄平仄平仄，仄仄仄平平。","仄平平仄仄，仄仄平平平。"],"paragraphs":["积雨灵香润，晚风红药翻。","盥手散经帙，烹茶洗睡昏。","野僧甚淳古，养拙贲邱园。","风怀交四境，蓬藋底百椽。","山林皋壤欤，可为知音言。","而我与人乐，因之名此轩。","孟夏妪万物，正昼晦郊原。","隔墙见牛羊，定知春笋繁。","俄顷倒干戈，水攻仰翻盆。","地中鸣鼓角，百万薄悬门。","部曲伏床下，少定未寒暄。","疾雷将雨电，破柱取蛟蚖。","我初未知尔，宴坐漱灵根。","谅知岑寂地，竟可安元元。"],"title":"延寿寺僧小轩极萧洒予为名曰林乐取庄生所谓林乐而无形者并为赋诗"}
