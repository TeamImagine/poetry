{"author":"李弥逊","id":253287,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["麦秋数尽稻花春，六尺茅茨百懒身。","散策崎岖聊永日，系舟剥啄定幽人。","关心有念真形役，过眼无根俱客尘。","肯着青鞋从我老，阿香径遣断归轮。"],"title":"仲宗许过我甚久一见便有去意戏用春字韵留之"}
