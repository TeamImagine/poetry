{"author":"赵蕃","id":75066,"strains":["平仄平平仄仄平，仄平平仄仄平仄。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["名世公今第一流，百年端见几人不。","临民不作子桑简，好善咸推乐正优。","侍从近臣方妙选，林园胜事未宜休。","曾闻王贡弹冠事，无奈相如故倦游。"],"title":"送潘湖南二首  其二"}
