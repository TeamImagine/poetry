{"author":"温庭筠","id":26414,"strains":["平仄仄平仄，平○仄仄仄。","平平平仄平，○○平平仄。","平平仄○仄，平仄○平仄。","平仄仄平平，平平仄平平。","平平仄平仄，仄平平平仄。","仄仄仄○平，○平仄平仄。","○平仄平仄，仄仄○平仄。","仄仄平仄平，平平○仄仄。"],"paragraphs":["家乏两千万，时当一百五。","飔飔杨柳风，穰穰樱桃雨。","年芳苦沈潦，心事如摧橹。","金犊近兰汀，铜龙接花坞。","青葱建杨宅，隐辚端门鼓。","彩素拂庭柯，轻球落邻圃。","三春谢游衍，一笑牵规矩。","独有恩泽侯，归来看楚舞。"],"title":"寒食节日寄楚望二首 二"}
