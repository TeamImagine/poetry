{"author":"洪咨夔","id":100024,"strains":["仄仄仄平仄，平仄仄仄仄。","仄平平仄仄，平平仄平仄。","平○平仄平，仄仄仄仄仄。","仄平仄仄仄，○平平仄仄。","仄平仄平仄，仄平仄平仄。","○平仄平平，平仄仄仄仄。","仄平○平平，仄仄仄仄仄。","仄仄仄仄仄，平仄平仄○。","平平仄仄平，平仄仄平仄。","平仄仄仄平，平仄仄平仄。","仄平平仄仄，平仄○仄仄。","平平仄平平，○仄○仄○。","仄仄仄仄平，仄仄平○仄。","平平仄仄仄，平仄平仄仄。","平仄平平平，平仄仄仄仄。","平仄平平○，平仄仄平仄。","平平仄平仄，平仄仄仄仄。","仄仄平仄○，仄○平仄仄。","平平仄仄平，仄仄○仄仄。","仄仄平平平，○平仄仄仄。"],"paragraphs":["道大两仪小，身寡万物众。","此心能砥柱，斯文即隆栋。","书从羲孔来，字字济世用。","愈穷理愈邃，如探无底洞。","有书不勤读，惰农失春种。","如何望秋成，箕杵日簸弄。","一经胜籯金，万帙供洛诵。","所愿器业进，增益门户重。","儿童悟易玄，奴婢晓诗颂。","而况以士名，经史懒条综。","古来天目下，谁识三岁贡。","吾翁破天荒，教子期命中。","顾我肋已鸡，望汝毛犹凤。","诗书气脉续，声价天壤哄。","毋学韩家符，灯火照睡梦。","毋学陶家雍，文术付游纵。","光明发勤苦，奇隽出饿冻。","四壁瓢腹空，一檠铛脚共。","人情易喘筒，世事难算瓮。","努力须青春，三陈与二宋。"],"title":"示诸儿"}
