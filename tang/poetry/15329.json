{"author":"白居易","id":15329,"strains":["仄仄平平仄，○仄仄仄○。","平平仄平仄，平仄仄平平。","平平仄仄仄，仄仄平仄平。","仄平平仄仄，仄仄仄仄平。","平平平○仄，仄仄○仄平。","仄○仄仄仄，仄仄仄仄平。","仄仄平仄仄，仄平平仄平。","平平平仄仄，仄仄○仄平。","○仄仄平仄，仄仄平仄○。","平平仄○仄，仄仄平仄○。","平平平仄仄，○仄○○平。","○仄仄平平，平○平仄仄。"],"paragraphs":["白发知时节，暗与我有期。","今朝日阳裹，梳落数茎丝。","家人不惯见，悯默为我悲。","我云何足怪，此意尔不知。","凡人年三十，外壮中已衰。","但思寝食味，已减二十时。","况我今四十，本来形貌羸。","书魔昏两眼，酒病沈四肢。","亲爱日零落，在者仍别离。","身心久如此，白发生已迟。","由来生老死，三病长相随。","除却念无生，人间无药治。"],"title":"白发"}
