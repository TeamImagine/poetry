{"author":"邓肃","id":4408,"strains":["仄仄仄仄平，仄仄仄平仄。","仄仄平仄平，仄平仄平仄。","平○平平平，仄仄仄○仄。","仄平平平平，平仄仄平仄。","平平仄平平，○平仄仄仄。","平平仄平平，仄仄仄仄仄。","平仄○仄仄，仄平仄仄仄。","仄仄仄平○，平平○仄仄。","仄平○仄平，仄仄仄仄仄。"],"paragraphs":["客食突不黔，马上肉消髀。","所得知几何，此生亦茅靡。","何如丰岩公，一室万缘止。","竹林能清幽，岩窦富奇伟。","关门寂无人，烧香坐隐几。","今年忽猿惊，杖屦数百里。","持此凝宴坐，老师一启齿。","我岂死灰如，春风吹不起。","请君看九渊，止水即一洗。"],"title":"宴坐轩"}
