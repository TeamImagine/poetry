{"author":"王维","id":45915,"strains":["仄仄仄仄平，平平仄平仄。","平平平仄仄，○仄平平仄。","平仄平○平，平平仄平仄。","仄平平仄仄，仄仄平○仄。","○仄仄平平，仄平平○仄。","平平仄平仄，仄仄平平仄。","平仄仄平平，平平平仄仄。","仄平仄○仄，平○平仄仄。","○仄仄○平，○平○仄仄。"],"paragraphs":["谢病始告归，依依入桑梓。","家人皆𥩟立，相候衡门里。","时辈皆长年，成人旧童子。","上堂嘉庆毕，顾与姻亲齿。","论旧忽余悲，目存皆相喜。","田园转芜没，但有寒泉水。","衰柳日萧条，秋光清邑里。","入门乍如客，休骑非便止。","中饮顾王程，离忧从此始。"],"title":"休假还旧业便使"}
