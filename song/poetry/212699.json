{"author":"李复","id":212699,"strains":["平平仄仄平平平，平仄仄平平平平。","平仄仄平平平仄，平平仄仄平平平。","平平仄仄仄平仄，平仄仄仄仄仄平。","仄仄仄平平仄仄，平平平仄仄平平。"],"paragraphs":["孤亭结架开岩扃，山深气偏冬常侵。","惊浪一溪喷飞雪，阴檐五月垂坚冰。","长风不断响空峡，崩石欲落缠巨藤。","三伏火云愁病暍，投鞭知有几人登。"],"title":"寒泉亭"}
