{"author":"刘敞","id":174702,"strains":["○平平仄仄，平仄仄平仄。","仄仄平仄平，仄平仄平仄。","平平平○仄，仄仄仄平仄。","仄仄○平○，仄平○仄仄。","平仄平仄平，平仄仄仄仄。","仄仄仄仄仄，仄平仄仄仄。","平平○平平，平仄平仄仄。","仄○平平仄，仄仄仄平仄。","平平平仄仄，仄仄平仄仄。","仄平平平平，平○平仄仄。","仄平仄仄平，平仄仄平仄。"],"paragraphs":["张君于福乐，先进野人也。","曩者吾见之，大惊彼何者。","须眉交苍白，被服必儒雅。","故善殷周间，不居王郑下。","诸士多及门，之子独在野。","食有脱粟饭，出无款段马。","乡闾行虽高，时俗知亦寡。","昨闻修庠序，造士系陶冶。","斯人宜聘起，可以专楚槚。","养贤须勤渠，风教随用舍。","望君万里余，谁谓我心写。"],"title":"寄张宜"}
