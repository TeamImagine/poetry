{"author":"张说","id":34758,"strains":["○平仄仄平，仄仄仄平平。","仄仄平○仄，平○仄○平。","仄平平仄仄，仄仄○○平。","○仄平平○，平平平仄平。","平平仄仄仄，平仄仄○平。","仄仄平平仄，○平仄仄平。"],"paragraphs":["离亭拂御沟，别曲舞船楼。","诏饯朝廷牧，符分海县忧。","股肱还入郡，父母更临州。","扇逐仁风传，车随霖雨流。","恩光水上溢，荣色柳间浮。","预待群方最，三公不远求。"],"title":"洛桥北亭诏饯诸刺史"}
