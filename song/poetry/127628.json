{"author":"方岳","id":127628,"strains":["仄仄平平仄仄平，仄平平仄仄平平。","平平平仄平平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["幸自青山肯见分，一蓑何不竟眠云。","鱼肥西塞尽堪钓，鹤怨北山谁勒文。","自脱唐衫寻辇路，只将周易对炉薰。","追奔蛮触非吾事，终欲茅庐老聘君。"],"title":"次韵黎倅"}
