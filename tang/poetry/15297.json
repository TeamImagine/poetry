{"author":"白居易","id":15297,"strains":["平平○平仄，平仄○平平。","仄仄平平仄，○仄仄平平。","仄仄平平仄，平平仄○平。","平仄平平仄，平平仄仄平。","仄平平平仄，平仄○平平。"],"paragraphs":["前年题名处，今日看花来。","一作芸香吏，三见牡丹开。","岂独花堪惜，方知老暗催。","何况寻花伴，东都去未回。","讵知红芳侧，春尽思悠哉。"],"title":"西明寺牡丹花时忆元九"}
