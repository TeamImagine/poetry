{"author":"姚勉","id":140799,"strains":["仄平平仄平平仄，仄仄仄平平仄仄。","平平平仄仄平平，仄仄平平仄平仄。","仄平○仄平仄仄，仄仄平平平仄仄。","仄平仄仄平仄仄，仄仄平平平仄仄。","仄平仄仄平仄仄，平仄仄平平仄仄。","仄平仄仄仄仄仄，仄仄仄平○仄仄。","平平○仄平平仄，仄○仄仄仄平仄。","平平仄仄仄○平，仄平仄平○仄仄。"],"paragraphs":["不知年换山无历，日短著书阴自惜。","臞仙谁与伴清孤，竹里梅花破幽寂。","月窗看影嗔晓夺，雪径寻花惊夜失。","绝怜一点清淡意，不作群芳妖艳质。","梦寒翠羽真恐涴，香远细腰何敢即。","广平亦作软媚语，可笑铁心轻变易。","梅州参彻梅花髓，句中有味供䌷绎。","冰瓯涤笔想更奇，试为此花重请益。"],"title":"和杨监簿咏梅"}
