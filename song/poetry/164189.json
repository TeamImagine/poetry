{"author":"仇远","id":164189,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["霜晴泛渚狎轻鸥，人物欣逢古太丘。","乔木故家犹昨日，寒花老圃正清秋。","尊开北海心先醉，烛尽西窗话不休。","笑我一身闲未得，又随新雨上归舟。"],"title":"陈明远书塾与蒋平仲张伯成清话"}
