{"author":"王柏","id":123988,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["蕙歇兰消菊已干，横枝疏影到癯仙。","向来买种恨无地，我辈钟情亦有年。","最是爱他风骨峻，如何只喜玉姿妍。","小园应怪无佳句，未放幽香到酒边。"],"title":"和无适四时赋雪梅  其一"}
