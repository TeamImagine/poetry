{"author":"朱翌","id":11238,"strains":["平仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄仄。"],"paragraphs":["无奈春寒老不禁，喜看晴日上窗棂。","群花半露乾坤巧，百刻平分昼夜停。","拄杖有时挑菜甲，桔槔无复问畦丁。","逢春不出何为者，众醉谁知可独醒。"],"title":"示同会"}
