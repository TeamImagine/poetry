{"author":"陈显良","id":254174,"strains":["平平仄平平，仄仄平仄仄。","平仄仄平平，平仄仄平仄。","○仄平仄平，平平平仄仄。","仄仄平仄平，平平仄仄仄。","仄仄平平平，平平仄仄仄。","平平仄仄平，平○平平仄。","平○平平仄，仄仄仄平仄。"],"paragraphs":["蓬莱有乔松，特立风雨外。","元气毓灵柯，甘露日滋溉。","昭映旸谷霞，文章成五采。","矫矫梁栋资，明堂不久待。","远隔东瀛波，求之不可迈。","清飚六合生，贞操千年在。","终当巢鸾凤，出与圣时会。"],"title":"贽乡先生吴邦范"}
