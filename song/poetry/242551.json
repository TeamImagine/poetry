{"author":"李纲","id":242551,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["寒梅昨夜泄春光，标格依然压众芳。","袅袅露枝团玉白，轻轻烟蕊簇金黄。","瑶妃谪堕溪村寂，雪片飘残月径香。","却笑汉宫争宠女，竞将娇额学新妆。"],"title":"梅花二首  其一"}
