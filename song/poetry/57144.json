{"author":"梅尧臣","id":57144,"strains":["平平仄仄平平○，仄○平平平仄平。","仄○仄仄仄平仄，仄仄仄仄平平平。","仄平仄平仄仄仄，○仄○仄平○平。","平平仄仄平仄仄，仄仄仄仄平平平。","仄平仄仄仄仄仄，平平仄○平平平。"],"paragraphs":["沉香细干天通中，束毫为呼诸葛翁。","久从海上厌持握，乞与阮籍书途穷。","物珍岂宜贱子有，更后应合归王公。","虚堂浄几尘不到，砚傍置架珊瑚红。","乃知用遇自有处，君今莫叹居蒿蓬。"],"title":"汤珙秘校遗沉水管笔一枝"}
