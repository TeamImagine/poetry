{"author":"释重显","id":222229,"strains":["仄平平仄平平仄，仄仄平平仄平仄。","仄平仄仄平平平，仄仄仄平仄○仄。","平平平仄平平平，○平仄仄平○平。","○平仄仄平平仄，仄仄平平平仄平。","平平仄仄平平仄，○仄○平仄○仄。","仄仄平平○仄○，仄仄○平仄平仄。","平平仄仄平平仄，仄仄平平○仄仄。","仄仄仄平平○平，平仄仄平仄平仄。"],"paragraphs":["范阳居士来鄞水，动地仙飇向人起。","乳峰直上云霞开，步骤大衢到如此。","茫茫尘世谁知交，当场问我非相饶。","禅家毕竟无他事，古雪岩前曾未消。","俄然怅望辞丛室，荷负难兮泪深溢。","远幸流方且莫论，再得从容又何日。","迢迢故国殊存想，冷碧柯山分指掌。","况有觉雄华藏师，归去百城共游赏。"],"title":"歌送范阳卢君"}
