{"author":"徐铉","id":564,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平平仄平平。","仄平仄仄平平仄，平仄平平仄仄平。"],"paragraphs":["今夜银河万里秋，人言织女嫁牵牛。","珮声寥亮和金奏，烛影荧煌映玉钩。","座客亦从天子赐，更筹须为主人留。","世间盛事君知否，朝下鸾台夕凤楼。"],"title":"陈侍郎宅观花烛"}
