{"author":"梅挚","id":243939,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["一水明如罨画溪，清凉佳胜古标题。","香随讲雨天花烂，声入幡风地籁齐。","暂到已能知觉路，纵游何必理禅畦。","谢公公退多行乐，五里鸣驺出县西。"],"title":"和王益留题清凉院"}
