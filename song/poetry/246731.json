{"author":"吕本中","id":246731,"strains":["平平仄平平，仄仄仄平○。","仄○仄平仄，平仄仄仄仄。","仄仄平仄仄，○仄仄仄仄。","仄平仄○仄，仄○仄仄○。","平平仄仄仄，仄仄平仄仄。","仄仄平仄○，仄仄平仄仄。"],"paragraphs":["连年走遐方，所至若邮传。","未论道艰阻，先问米贵贱。","贼势来未已，行役我已倦。","解鞍憩空馆，敢叹此异县。","清泉上短绠，一洗尘垢面。","瘴疠非不深，美酝良可恋。"],"title":"初至桂州二首  其一"}
