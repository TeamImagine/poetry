{"author":"李玖","id":25307,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["桃蹊李径尽荒凉，访旧寻新益自伤。","虽有衣衾藏李固，终无表疏雪王章。","羁魂尚觉霜风冷，朽骨徒惊月桂香。","天爵竟为人爵悮，谁能高叫问苍苍。"],"title":"喷玉泉冥会诗八首 四丈夫同赋 二"}
