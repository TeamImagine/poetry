{"author":"宋祁","id":24056,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["关征盘错带南州，三见丹枫坠楚秋。","列侍百重围虎戟，酣歌丈八忆蛇矛。","草生宵梦传诗笔，梅析春酲托使邮。","矍铄据鞍休自叹，壁门初日待鸣驺。"],"title":"云梦李使者"}
