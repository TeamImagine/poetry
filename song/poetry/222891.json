{"author":"李新","id":222891,"strains":["？仄仄仄仄，仄仄仄○平。","平仄仄仄仄，仄平平仄○。","仄仄平平平，仄平平仄平。","仄仄仄○仄，仄平○仄平。","仄仄仄平仄，仄○平仄平。","平平仄仄仄，平平仄仄平。","仄仄仄仄平，仄仄仄平平。"],"paragraphs":["倮葬畏礼法，厚葬索衣衾。","金缕与玉柙，五陵非不深。","万宝埋幽光，苦为群盗寻。","上古莫封植，弃之中野林。","上以饱飞鸟，下从蝼蚁侵。","人情远臭腐，焉知孝子心。","死者或有知，自亦畏奢淫。"],"title":"古兴  其五"}
