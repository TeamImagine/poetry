{"author":"王安中","id":233687,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["仙风吹袂到壶天，池馆新晴日正妍。","罨画溪边初纵棹，笼松花底缓回船。","金鳞跃跃依春藻，绣羽飞飞掠晚烟。","醉眼重窥云汉作，明朝万口想争传。"],"title":"进和御制撷芳园二诗  其一"}
