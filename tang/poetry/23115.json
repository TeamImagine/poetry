{"author":"张九龄","id":23115,"strains":["平平仄仄平，仄仄仄平平。","平仄○平仄，平○仄仄平。","仄平平仄仄，平仄仄平平。","仄仄○平○，平平仄仄平。","平平平仄仄，平仄仄平平。","平仄平平仄，平○仄仄平。","○平仄仄仄，仄仄仄平平。","平仄平○仄，○平平仄平。","平平平仄仄，仄仄仄○○。","仄仄平平仄，平平仄仄平。"],"paragraphs":["宗臣事有征，庙筭在休兵。","天与三台座，人当万里城。","朔南方偃革，河右暂扬旌。","宠锡从仙禁，光华出汉京。","山川勤远略，原隰轸皇情。","为奏薰琴唱，仍题宝剑名。","闻风六郡伏，计日五戎平。","山甫归应疾，留侯功复成。","歌锺旋可望，衽席岂难行。","四牡何时入？吾君忆履声。"],"title":"奉和圣制送尚书燕国公赴朔方"}
