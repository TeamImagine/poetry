{"author":"郑会","id":105042,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平仄仄，平仄平平仄仄平。","仄仄平平仄平仄，仄平仄仄仄平平。"],"paragraphs":["日高窗下枕书眠，带得吟情到梦边。","过鸟触翻枝上雪，飞鸦惊破树头烟。","百年世事聊供笑，千里乡心最可怜。","亦有门前数竿竹，短琴横膝不须弦。"],"title":"分宁县斋"}
