{"author":"杜甫","id":3042,"strains":["○仄○平仄，平平仄仄平。","仄平平仄仄，平仄仄○平。","平仄平○仄，平平仄仄○。","仄平○仄仄，平仄仄平平。","仄仄平平仄，○○○仄平。","平平○仄仄，平仄仄平平。","平仄平○仄，平平仄仄平。","仄平平仄仄，○仄仄平平。","仄仄平平仄，○平○仄平。","仄○○仄仄，○仄仄平平。"],"paragraphs":["昭代将垂白，途穷乃叫阍。","气冲星象表，词感帝王尊。","天老书题目，春宫验讨论。","倚风遗鶂路，随水到龙门。","竟与蛟螭杂，空闻燕雀喧。","青冥犹契阔，陵厉不飞翻。","儒术诚难起，家声庶已存。","故山多药物，胜概忆桃源。","欲整还乡斾，长怀禁掖垣。","谬称三赋在，难述二公恩。"],"title":"奉留赠集贤院崔于二学士"}
