{"author":"陆游","id":37401,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["齿牙摇动鬓毛疏，四壁萧然卧草庐。","急雨声酣战丛竹，孤灯焰短伴残书。","壮心未减从戎日，苦学犹如觅举初。","自笑坚顽谁得似，同侪太半已丘墟。"],"title":"夜雨"}
