{"author":"宋祁","id":13861,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["多年卧病厌腥𦝼，香饭初依竺国流。","宣父蒲葅真可学，锺岏蚶蛎更无求。","炉销午篆天花泊，几隠宵灯偈叶留。","割肉炰羔非我事，此身今悟一浮沤。"],"title":"绝荤"}
