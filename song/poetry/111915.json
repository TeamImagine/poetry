{"author":"刘克庄","id":111915,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["天不生斯物，将如冻者何。","为谁忙作茧，到底化为蛾。","种至春还育，功于世最多。","香闺不知织，岁岁赐香罗。"],"title":"昔陈北山赵南塘二老各有观物十咏笔力高妙暮年偶效颦为之韵险不复和也 五爱 其一"}
