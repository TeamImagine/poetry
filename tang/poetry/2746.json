{"author":"杜甫","id":2746,"strains":["平平仄仄仄仄仄，平仄平平仄平仄。","仄平仄仄仄平平，仄仄平○仄平仄。","仄仄仄仄仄仄平，仄○平仄○平平。","平平平仄平仄仄，仄平平平仄平仄。"],"paragraphs":["韦侯别我有所适，知我怜君画无敌。","戏拈秃笔埽骅骝，歘见骐驎出东壁。","一匹龁草一匹嘶，坐看千里当霜蹄。","时危安得真致此，与人同生亦同死。"],"title":"题壁画马歌"}
