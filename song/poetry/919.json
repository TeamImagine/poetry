{"author":"李昉","id":919,"strains":["仄平仄仄仄平平，平仄平平仄仄平。","平仄仄平平仄仄，仄仄平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["十年衣染帝乡尘，踪迹仍传活计贫。","高掇桂枝曾遂志，假拖蓝绶至终身。","侯门寂寞非知己，泽国凄惶似旅人。","今已向公坟畔过，不胜怀抱暗酸辛。"],"title":"吊邓洵美"}
