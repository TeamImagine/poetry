{"author":"张耒","id":217406,"strains":["平平平仄仄，○平平仄平。","平平平平仄，仄仄平平平。","仄仄仄仄仄，仄○平仄平。","？平平平仄，平仄平平平。","仄仄仄仄平，仄平仄平平。","平仄○平平，平平仄平平。","○平仄○仄，仄仄仄仄平。","平平仄平仄，仄仄仄平平。"],"paragraphs":["东南山水窟，钱塘吴越都。","吾人神仙后，厌直承明庐。","一舸去莫挽，落帆风月湖。","蹁跹青衿子，能诵先生书。","借问太守谁，子云蜀名儒。","家有王阳金，清商奏箫竽。","相逢不妨饮，坐啸治有余。","遥知子还日，未厌浙江鱼。"],"title":"送梅子明通判余杭"}
