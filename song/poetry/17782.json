{"author":"吴芾","id":17782,"strains":["平平仄仄仄，仄仄平仄平。","仄平平○平，仄仄平仄平。","仄仄仄平仄，平平仄○平。","仄仄仄平仄，平平仄平平。","平平平○仄，平平仄仄平。","平平仄平仄，平仄仄○平。","仄○平○仄，仄○仄平平。","仄仄仄平仄，仄○平仄平。","仄平仄仄仄，平仄仄仄平。","仄○○仄仄，仄平仄平平。"],"paragraphs":["居闲岁月久，万事心已冥。","独于同调人，独未能忘情。","忆昔桂花发，君来访柴荆。","把酒坐花下，欢然话平生。","今年秋更好，花还照眼明。","无由共清赏，幽恨已难平。","那闻遭横议，意颇悔西征。","既不乐朝市，却思岩石耕。","古来未遇者，宁免寸禄荣。","要当且隠忍，勉强就功名。"],"title":"和陶赴假还江陵夜行途口韵寄江朝宗"}
