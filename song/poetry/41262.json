{"author":"陆游","id":41262,"strains":["仄平平仄仄，平仄仄仄平。","平平仄平仄，仄仄仄仄平。","仄仄仄平平，仄仄○平平。","仄平平○○，平平平仄平。","仄仄仄仄平，○仄仄平平。","平○平仄仄，仄仄仄仄○。"],"paragraphs":["暮年多感怆，孤梦久不成。","残灯暗无焰，宿雨滴有声。","食少夜常饥，展转空肠鸣。","老鸡虽三号，山窗终未明。","默诵旧记书，更觉负平生。","披衣搔短发，壮志浩纵横。"],"title":"晓思"}
