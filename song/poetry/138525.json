{"author":"王义山","id":138525,"strains":["仄○平仄仄，仄仄仄○仄。","平仄平平仄，仄平○仄平。","○仄仄仄仄，平平仄仄平。","平仄平平仄，仄○仄仄平。","平○仄仄仄，平仄仄平平。","平仄平平仄，平○仄仄平。","平平平仄仄，仄仄○平平。","平仄平平仄，平○仄仄平。","仄平平仄仄，仄仄仄平平。","仄仄仄平仄，平平仄仄平。"],"paragraphs":["一钱刘太守，也被一钱污。","今日公归去，一文钱也无。","临去受百纸，清哉杜大夫。","今日公归去，半张纸也无。","清献出蜀日，琴鹤与之俱。","今日公归去，琴和鹤也无。","东山船载月，皎洁如冰壶。","今日公归去，船中月也无。","问公何所有，所有与人殊。","只有一廉字，斯人百世无。"],"title":"五无歌送张参政"}
