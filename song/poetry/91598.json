{"author":"释居简","id":91598,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["千辐纹边着意深，龙门檀越谶重临。","旋螺数发为公寿，卍字扪胸印此心。","玉节生风淮岸曲，金轮碾雾越山阴。","诚明空觉曾无间，磁石岩岩一寸针。"],"title":"江东李仓使节制移浙东仓使"}
