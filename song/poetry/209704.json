{"author":"刘弇","id":209704,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["往岁曾看九万飞，日边亲得好光辉。","西清儤直荷为橐，左蜀宣风绣作衣。","直使声名过紫塞，剩留功业到黄扉。","苍生久系为霖望，早晚追锋合北归。"],"title":"上熊待制生辰二首  其二"}
