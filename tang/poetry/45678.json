{"author":"孙逖","id":45678,"strains":["平仄平平仄，○平仄仄平。","平平平仄仄，平仄仄平平。","平仄○平仄，平平仄仄平。","仄○平仄仄，仄仄仄平平。","仄仄○平仄，平○仄仄平。","仄平平仄仄，仄仄仄平平。"],"paragraphs":["秋水明川路，轻舟转石圻。","霜多山橘熟，寒至浦禽稀。","飞席乘风势，回流荡日晖。","昼行疑海若，夕梦识江妃。","野霁看吴尽，天长望洛非。","不知何岁月，一似暮潮归。"],"title":"江行有怀"}
