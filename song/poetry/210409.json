{"author":"杨亿","id":210409,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["潇洒危亭枕碧池，昔年飞盖此追随。","正逢五彩承颜日，兼是三荆并秀时。","夜坐不知银汉没，春游长诉玉杯迟。","如今罢郡重登赏，喜见扶风旧白眉。"],"title":"留题张彝宪池亭"}
