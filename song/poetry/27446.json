{"author":"王灼","id":27446,"strains":["仄仄仄平仄，平仄仄○仄。","○○仄仄○，仄平仄平仄。","○○平平平，平平仄仄仄。","平平仄平仄，平仄平平仄。","平平仄平仄，仄仄平○仄。","仄仄仄仄仄，平平仄仄仄。","仄○○平仄，平仄仄仄仄。","仄仄仄仄平，仄○平仄仄。","仄仄○平平，仄平仄仄仄。","平○仄仄仄，仄○仄平仄。","平仄仄平仄，仄仄仄仄仄。","仄仄仄仄平，平仄仄○仄。","仄○仄平平，平平仄仄仄。","平平○○仄，仄○平平仄。","仄仄平平仄，平平仄仄仄。","平平平平平，仄仄平平仄。","仄仄平平仄，仄仄仄平仄。","仄仄仄仄仄，平仄平仄仄。","平仄平仄平，仄平平平仄。","平仄仄平仄，仄仄○平仄。","仄平平仄平，仄仄仄平仄。","○平仄仄平，平平仄平仄。"],"paragraphs":["治忽本天运，贤哲岂浪出。","中兴信可期，帝为赉良弼。","崭崭岷峨山，西南著第一。","山灵借英气，成此垂云翼。","才多浩江海，道大迷畛域。","磊落万卷腹，斓斑五色笔。","曩参相君幕，谋入九地密。","复佩太守章，化行千里溢。","紫诏从东来，畀之使者节。","旋兼蜀大尹，绣衣拥雕戟。","谈笑百城耸，指顾万事集。","但恐被赐环，台衮辅王室。","有如老忠文，殊勋照简册。","佳时过重五，适当悬弧日。","远迩祈公寿，欢声共一律。","伶俜涪江生，独以文为业。","不敢严香火，不敢具芝术。","拂拭旧破砚，胸次先突兀。","公扫河朔尘，请飞聊城檄。","公蹀定襄血，请勒燕然石。","待公黄发年，几杖付闲逸。","从公绿野堂，哦诗继元白。"],"title":"范漕生日"}
