{"author":"范祖禹","id":200812,"strains":["仄仄平平仄，平平仄仄仄。","仄平平仄仄，平仄仄平平。","平仄平平仄，平平仄仄平。","仄平仄仄仄，平仄仄仄仄。"],"paragraphs":["石迳人行少，山云袖拂看。","水流情共远，天阔望随寛。","笙磬珍禽响，龙蛇怪蔓盘。","洛川回首处，烟霭暮漫漫。"],"title":"游李少师园十题 和张二十五游白龙谿甘水谷郊居杂咏七首 其五"}
