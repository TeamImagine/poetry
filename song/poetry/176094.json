{"author":"王珪","id":176094,"strains":["仄仄平平仄仄平，平平平仄仄仄平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["祖燕催移玉殿班，都人齐向苑傍看。","古来少有三师退，天下曾将大器安。","绿野春深花更好，石楼夜午月应寒。","尘埃抖擞无余事，却忆磻溪旧钓竿。"],"title":"琼林苑御筵送致政太师潞国文公归西洛"}
