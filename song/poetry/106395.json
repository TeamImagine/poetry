{"author":"程公许","id":106395,"strains":["平平平仄平平仄，仄仄平仄平平仄。","平平平仄平仄平，平平○仄平平平。","仄平仄平平仄仄，仄平仄仄○仄平。","仄平平仄仄平仄，平○○平仄平仄。","平○平仄仄仄平，仄仄平平平仄仄。","平平平平平仄仄，仄仄仄平平仄仄。"],"paragraphs":["莼湖何物堪怡悦，与鉴湖境无差别。","诗人胸贮冰雪清，湖边吟作寒螀鸣。","紫莼可羹菰可饭，把茅自足了一生。","食前方丈位钧轴，何如深林一枝足。","宽闲之野寂寞滨，钓有缗竿耕有犊。","男儿何须嗟命薄，富贵不淫贫贱乐。"],"title":"为玉汝赋莼湖借田家乐府韵"}
