{"author":"程俱","id":235268,"strains":["平平仄平平，仄仄仄平仄。","平平仄平仄，○仄平仄仄。","平平仄仄仄，仄仄○平仄。","仄平仄○平，仄仄仄平仄。","平平仄○仄，仄仄仄○仄。","仄平○平平，仄仄仄平仄。","平○仄仄仄，平仄仄平仄。","仄○仄平平，平仄平仄仄。","仄仄仄仄平，平平仄平仄。"],"paragraphs":["秋容澹青山，爽秀雨皆足。","清溪照千仞，空翠疑可掬。","何年顾兔窟，桂子堕山腹。","老香散深林，屑玉缀黄粟。","朝来客衣动，一叶下空谷。","客心如棼丝，日月共烦促。","胸中尚磊块，陶写赖新渌。","要当酒千锺，浇我愁万斛。","顾有独醒人，修然倚枯木。"],"title":"山中对酒"}
