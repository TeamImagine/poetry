{"author":"赵汝鐩","id":97959,"strains":["○仄○平平仄平，平仄平仄仄仄○。","仄平仄仄○仄仄，仄仄平平仄平平。","平平平仄仄平仄，仄平仄平平仄仄。","仄仄仄仄仄仄平，仄○平平仄平仄。","平平仄仄仄仄○，平平仄○平平平。","平平仄平仄仄仄，仄平仄仄○平平。","仄平仄仄仄平仄，○仄仄仄○仄仄。","平平仄仄仄仄平，仄平平平○平仄。","仄仄仄○平，平○仄仄平。","平平平仄仄，仄仄仄仄平。","仄仄仄仄仄，仄仄仄平仄。","仄仄○平仄，仄仄平平仄。","平仄仄仄平仄平，平仄平仄平平平。","仄平仄○平○○，仄仄平平仄平平。"],"paragraphs":["三六乘鸾初嫁君，琴瑟朝暮誓不分。","酒酣使气浪自许，片舌仪秦弄风云。","东吴西蜀几千里，雁来数年无幅纸。","有便我必寄锦笺，岂应皆沉石头水。","酸风一点泪两行，凭栏瞥过双鸳鸯。","霜花迫帘冷蜡焰，雨梧傍枕敲银床。","乞灵每日扣巫祝，更向静处听响卜。","人言卯夜验不差，又言元宵应尤速。","二说果如神，俱占敢厌频。","斋心通我意，侧步潜我身。","或坼翠幌视，或靠绿窗避。","两夕行人语，字字还家意。","罗袜走褪奔绣帏，懽喜无地魂天飞。","小儿放娇来牵衣，抱我门前接爷归。"],"title":"响卜辞"}
