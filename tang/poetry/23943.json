{"author":"李适","id":23943,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["朱城待凤韶年至，碧殿疏龙淑气来。","宝帐金屏人已帖，图花学鸟胜初裁。","林香近接宜春苑，山翠遥添献寿杯。","向夕凭高风景丽，天文垂耀象昭回。"],"title":"人日宴大明宫恩赐彩缕人胜应制"}
