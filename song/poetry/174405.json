{"author":"刘敞","id":174405,"strains":["平平仄平平，平仄平仄仄。","仄平平平仄，平仄○仄○。","平○仄平平，仄仄平仄仄。","平仄○平平，平平仄仄仄。","仄平平平仄，仄仄仄平仄。","平平○○仄，仄仄平仄仄。"],"paragraphs":["新秋意无聊，多病时畏晚。","出门尘埃隔，扶杖行步蹇。","虽闻一城居，邈有千里远。","风雨思鸡鸣，幽怀固缱绻。","食贫非余病，学道与时反。","悲歌空相望，不复能裹饭。"],"title":"寄张十二时在城北读书简云几至绝粮"}
