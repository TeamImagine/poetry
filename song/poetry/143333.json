{"author":"真山民","id":143333,"strains":["仄仄平平平仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["俯仰乾坤为一嗟，西风原上夕阳斜。","石麟已换延陵冢，银汉今无博望槎。","前古英雄俱寂寞，黄昏灯火自喧哗。","不惟人事年年改，近日灵洲水没沙。"],"title":"留槎阁寓感"}
