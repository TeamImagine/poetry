{"author":"徐积","id":185518,"strains":["仄平平仄平平仄，平仄平平平仄仄。","仄○仄平○仄平，仄平○仄平平仄。","平仄仄仄平平仄仄平○，○仄仄平○仄○。","仄仄平平平仄平，○平仄仄平平仄。"],"paragraphs":["楚天摇落霜风早，山色依依江渺渺。","洞庭水寒帆影孤，雁声正在衡阳道。","君不见屈原憔悴贾生夭，遗恨至今犹未了。","日晚江头船住时，行人莫望江边草。"],"title":"送陈长官赴衡阳"}
