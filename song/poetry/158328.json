{"author":"柴元彪","id":158328,"strains":["仄仄平平平，仄仄平平仄。","仄平平仄仄，仄仄平平仄。","仄平平仄平仄平，○仄仄平平仄平。","平平平平仄仄仄，平平仄仄○仄平。","平平仄仄仄平仄，平仄平平仄仄仄。","平平平仄仄平平，平平○仄仄平仄。","仄仄仄仄仄平平，仄仄平平仄仄平。","平平仄仄仄平仄，仄平仄仄平○平。","平平平，仄仄仄平平仄仄平仄，平仄仄仄平平平仄平仄。","仄仄平平仄平平，○仄仄平仄仄仄。","仄○平平仄？仄仄平，仄平平仄平平平。","仄仄仄仄平○平，平仄○仄仄○仄。","仄仄平，平仄仄，仄○平仄平仄？仄平仄仄仄仄平平仄。"],"paragraphs":["袯襫田家翁，矍铄须眉白。","问渠年几许，不记年庚甲。","自言身世居此村，三十得儿儿复孙。","伤哉儿孙已露电，朝昏只影空断魂。","生来只是种田土，田土祇今易几主。","乡村成败历能言，英雄磨灭不知数。","尽日垄亩力耕耘，饷馌炊舂倩比邻。","归来薄暮饭牛罢，索绹织屦宵犹勤。","吁嗟兮，既绝望乎鸠杖与糜粥，曾不见富人之哀我茕独。","但愿年丰醉鸡豚，重见太平死亦足。","纵如颜都尉、马伏波，老来恩宠成蹉跎。","蚁穴一梦今如何，贫富夭寿总如此。","我莫愁，君莫喜，好将荣辱哀乐、是非得失付与东流水。"],"title":"老农吟"}
