{"author":"杨亿","id":210494,"strains":["平平仄仄平平仄，平仄平平仄仄平。","仄仄平平仄平仄，仄平平仄平平平。","仄平平仄仄平仄，仄仄平平平仄平。","平仄平平仄仄仄，仄平仄仄仄平仄。"],"paragraphs":["仙经旧得还丹诀，郎位高分列宿光。","太守双旌指南越，使君千骑冠东方。","饮冰清白临遐俗，昼锦辉荣过故乡。","曾是重华张乐地，九韶闻处味应忘。"],"title":"职方彭员外惟节知韶州"}
