{"author":"杨万里","id":49636,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["如君大似陆云龙，一歕词场万马空。","文透退之关捩子，骚传正则祖家风。","三年拄笏南云里，两手投竿西日中。","璧水蓬山剩虚席，儤筵趁取牡丹红。"],"title":"送曾文卿入京"}
