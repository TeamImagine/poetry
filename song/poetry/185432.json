{"author":"徐积","id":185432,"strains":["仄○仄平平，○仄平平仄。","仄平仄○平，平平平仄仄。","仄仄仄平平，仄仄平平仄。","平仄○平平，仄仄仄平仄。","平仄平仄平，仄仄平平平。","平平○平平，平○平○○。","平仄仄仄平，平平平仄平。","○仄平仄平，仄仄○平平。","○仄平仄○，仄平平平平。","仄平○仄平，平平○○平。","仄仄仄平平，仄○平○平。","○仄平平平，○仄平平平。","平平仄仄○，仄仄平平平。","仄仄○○仄，平平仄仄平。","平仄仄仄平，仄仄平平平。"],"paragraphs":["北叟有奇歌，调与声俱绝。","此歌本难名，强名为白雪。","一唱白云开，再唱青云裂。","朝唱迎朱霞，暮唱入明月。","声在明月宫，桂树生秋风。","秋风吹明河，银浪翻长虹。","河汉与海通，安知声所终。","如此谁可知，但问牵牛公。","如此谁可听，直须登青冥。","酒仙骑赤龙，诗仙骑长鲸。","一夜到平明，北叟声且停。","遗响来南城，犹似孤鸾鸣。","南公对北叟，阮籍逢孙登。","阮籍正长啸，孙登作凤鸣。","羞杀阮步兵，笑杀孙先生。"],"title":"答崔伯易白雪之句"}
