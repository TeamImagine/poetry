{"author":"杨冠卿","id":67917,"strains":["仄仄仄平平，平平仄平仄。","平仄平仄平，仄仄仄平仄。","平平仄平平，平平仄○仄。","平平平仄平，仄仄仄仄仄。","平平仄平平，平平仄平仄。","仄仄仄平平，仄仄○平仄。","平平平○平，仄○仄平仄。","平仄仄平平，○平平仄仄。","仄平平平仄，仄仄平平仄。","平平仄仄平，平○仄平仄。","仄平平仄仄，平平仄仄仄。","平○仄仄平，仄仄平仄仄。","仄仄仄平平，仄仄○仄仄。"],"paragraphs":["忆昨走京华，炎曦昼方赫。","终日无一欣，梦遶旧泉石。","西风趁惊波，兹焉挂帆席。","千年辽鹤归，客屦户外积。","雕胡饭新炊，云腴饮甘液。","杞狗杂苓龟，夜吠更晨吸。","荣华风中烟，得丧付儿剧。","宁复效辕驹，长鸣悲伏枥。","李侯金闺彦，气与嵩华敌。","龙门世莫攀，冰鉴古无匹。","𫘝𫘨千里骏，晨炊共蓐食。","高吟动鬼神，落笔风雨疾。","句诵血模糊，妙理难致诘。"],"title":"秋日自武林病归渔社李使君惠以长篇诵之再四沈疴脱然"}
