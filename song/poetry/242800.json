{"author":"李纲","id":242800,"strains":["仄平平仄平平平，仄平平仄平平平。","平平仄仄仄○仄，平平仄仄平平平。","○平仄仄仄平仄，○仄○平仄平仄。","平平仄仄仄平平，仄仄仄○平仄仄。","仄平平仄平仄平，○平仄○平平○。","平平仄仄仄○仄，平仄仄仄平平平。","平仄平平仄平仄，仄仄平平○仄仄。","仄平○仄仄平平，仄仄平平仄平仄。"],"paragraphs":["美人多恨颦双眉，眼波秋水增清奇。","天然此石巧相似，儒生作砚声酸嘶。","横云惨淡远山碧，犹带深闺画时色。","金坚玉润月轮圆，笑杀世间铜雀渴。","十年提挈随拙翁，相携谪堕溪山中。","窗明几净日相对，风露夜永灯光红。","毛颖陈玄用功处，髪秃肌销留不住。","与君长此结幽欢，我自多言子无语。"],"title":"玉局有眉子石砚歌予来沙阳独携一圆砚乃眉子石也戏次其韵"}
