{"author":"方回","id":150094,"strains":["平平仄仄平，平平仄仄仄。","仄平仄仄平，仄平仄仄仄。","仄仄平仄仄，平仄平仄仄。","平平仄仄平，平仄○平仄。","仄○仄仄○，平平平仄仄。","平平○仄仄，仄仄仄平仄。","仄平仄仄仄，仄仄仄平仄。","仄仄平平仄，仄仄仄仄仄。"],"paragraphs":["承天寺一碑，宜州万里走。","后山与简斋，各年四十九。","李杜俱有厄，郊岛终不偶。","今人好作诗，曾不鉴兹否。","我如陆务观，平生诗万首。","明年当八十，不可日无酒。","四男异甑釜，二女欠箕帚。","晓问床头瓮，仅有酒一斗。"],"title":"学诗吟十首  其九"}
