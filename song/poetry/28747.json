{"author":"洪适","id":28747,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["圣皇问孝日东朝，报德流恩冠百僚。","九命衮衣蝉插首，万钉宝带玉围腰。","渠渠广厦开黄道，圉圉鸣珂下紫霄。","宇宙人间荣至此，榆枋无地著扶摇。"],"title":"寿秦太师  其六"}
