{"author":"赵蕃","id":75118,"strains":["仄仄平平仄仄平，平平仄仄仄平平。","仄平仄仄仄平仄，平仄仄平平仄平。","仄仄仄平平仄仄，平平仄仄仄平平。","仄仄平仄平平仄，仄仄平平仄仄平。"],"paragraphs":["已后儿曹疾走夸，分同杜叟客忠嘉。","白衣莫致有名物，青眼谩看无数花。","念我岂无岩壑暇，从君恐及簿书哗。","不唯孤负登临约，亦觉诗筒到眼赊。"],"title":"蕃尝以闰九日约谢章二丈会南堂有事而止既欲复理前约乏酒未能因见唱酬嘉字韵诗卷借韵呈章丈"}
