{"author":"陆文圭","id":165912,"strains":["仄平仄仄仄，仄仄平仄仄。","仄平仄平仄，仄仄平仄仄。","平平仄仄仄，仄仄平平仄。","仄仄仄仄平，仄仄○仄仄。","平平仄仄仄，仄仄○平仄。"],"paragraphs":["火云吐赤日，旱势千里阔。","古人救荒术，货食知本末。","家家算口赋，殆类僧持钵。","激水活肆枯，植木荫道暍。","诸公善努力，赤子正饥渴。"],"title":"次善卿杂诗五首  其四"}
