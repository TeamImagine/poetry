{"author":"方回","id":147576,"strains":["仄平平仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["御寒时着火文武，等醉岂拘杯圣贤。","土润春应萌有日，尘清野更洁于天。","谁呵冻笔诗能画，独上高岗意欲仙。","剩有篱根未消处，试裒枯筿取茶煎。"],"title":"大雪约程以忠不至次日以诗问之"}
