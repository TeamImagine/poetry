{"author":"祖无择","id":113756,"strains":["仄平平仄仄平平，平仄平平仄仄平。","仄仄平平仄平仄，仄平仄仄平平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["顺风曾出帝王尊，身后高名与观存。","石室深居广成子，布囊薄葬杨王孙。","流尘幂幂凝丹灶，清吹徐徐触绛旛。","牢落空山门昼掩，羽人亦说绝嚣烦。"],"title":"简寂观"}
