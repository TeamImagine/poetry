{"author":"朱松","id":10500,"strains":["仄仄仄仄仄，平仄仄仄○。","平平仄平平，平仄仄平平。","仄平仄仄仄，平仄平平平。","○平平仄平，平仄仄仄平。","平○○平仄，仄仄仄仄平。","平平仄平仄，仄仄平平平。","平平平平仄，仄仄仄仄平。","仄仄平平仄，平平○平平。"],"paragraphs":["旧岁已趣驾，为我不少迟。","凡心畏增年，而岁岂容追。","丈夫有蠖屈，牢落天南涯。","收功英妙年，豪杰彼一时。","宁当如秦越，坐视瘠与肥。","邻翁意诚厚，酌酒宽愁悲。","殷勤何时忘，祝我致好辞。","抚世非吾事，诸公正扶衰。"],"title":"次韵彦继用前辈韵三首 别岁"}
