{"author":"许及之","id":61135,"strains":["仄平仄仄仄平平，仄仄平平仄仄平。","仄仄仄平平仄仄，仄仄平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["忆曾伯仲共论文，迭和埙箎自不群。","尚以竹林怜小阮，肯令新妇配参军。","登楼无计追王粲，载酒空烦过子云。","幸有诸郎传素业，勉旃犹足振前闻。"],"title":"亲家张舍人挽词  其二"}
