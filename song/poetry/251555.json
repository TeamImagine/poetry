{"author":"王洋","id":251555,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，平平平平仄仄平。"],"paragraphs":["惭愧诗筒数往回，自嫌局促困驽材。","尘踪已挂旧官壁，妙语犹随新雨来。","好客共谋良夜醉，养花长得四时开。","知君客里犹行乐，端为襟怀不染埃。"],"title":"杜倅再示前韵继之二首  其一"}
