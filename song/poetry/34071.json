{"author":"陆游","id":34071,"strains":["平平仄仄○，仄平仄仄平。","仄仄○仄平，平仄仄仄平。","○仄仄○仄，仄仄平平○。","仄平仄平仄，仄仄仄平平。","平○平仄仄，平仄平○○。","平仄平平平，平平仄平平。","仄仄仄平仄，仄仄仄仄平。"],"paragraphs":["书生习气重，见书喜欲狂。","𢭏蘖潢剡藤，辛苦补散亡。","且作短檠伴，未暇名山藏。","故家借签帙，旧友饷朱黄。","皇坟探八索，奇字穷三苍。","储积山崇崇，探求海茫茫。","一笑语儿子，此是却老方。"],"title":"钞书"}
