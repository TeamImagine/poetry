{"author":"李处权","id":8669,"strains":["平仄平平平仄平，仄平平仄仄平平。","○平平仄平平仄，仄仄平平仄仄平。","仄仄平平○仄仄，○平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄○○仄仄平。","仄仄平○平仄仄，仄平平仄仄平平。","○平仄仄平平仄，仄仄平平仄仄平。","仄仄平平平仄仄，仄○平仄仄○○。","仄平仄仄平平仄，○仄平平○仄平。"],"paragraphs":["谁识堂堂忠懿孙，至今人物典刑存。","颇同陶令辞莲社，但学厐公隠鹿门。","醉枕泉香分石脉，吟窗树老出云根。","喜携自有东山妓，好事宁无北海樽。","服食方依炼丹井，跻攀莫近洗头盆。","秋风百本篱边菊，夜月三号涧下猿。","未怪频穿康乐屐，可须多羡辟疆园。","题诗我愧词源涸，作记渠能学海翻。","乱后烟霞真得计，静中丘壑要重论。","十年杀气纒伊洛，回首吾庐正断魂。"],"title":"题钱德载双清堂"}
