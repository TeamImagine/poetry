{"author":"苏颂","id":179133,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高阁清寒夜未暝，独持铅笔校中经。","灯残短檠人初静，月上虚廊户不扃。","倚盖星河檐际直，玉晨钟磬枕边听。","归来欲记通宵景，恍若曾游上帝庭。"],"title":"和林乔年学士"}
