{"author":"文同","id":168920,"strains":["平平仄平平，仄仄仄平仄。","平○仄平仄，○仄平仄仄。","平平仄平仄，仄仄○平仄。","仄仄仄平平，仄仄○仄仄。","○平仄平仄，仄仄平○仄。","平平仄平平，仄仄平仄○。","仄仄仄仄仄，仄仄平平仄。","仄仄仄○平，平平仄○仄。"],"paragraphs":["华堂耸严台，地势侧随水。","高临巽宫上，其取名以是。","峨峨宝峰顶，日影正辰巳。","缭栈入云林，诘屈如篆字。","轻霏互亏蔽，乱樾纷间厕。","宾来获清欢，吏散生野思。","静见万物本，一一齐于此。","体道以行权，端居得深旨。"],"title":"子骏运使八咏堂 巽堂"}
