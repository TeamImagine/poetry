{"author":"释德洪","id":227889,"strains":["仄平平平平平平，仄平仄仄平平平。","平平○平仄仄仄，平平仄仄平仄○。","平平平仄仄仄仄，仄仄仄○○仄平。","平平平仄仄平仄，○仄仄仄仄平平。","○○仄平仄平仄，仄平仄仄○平平。","仄平仄平○平仄，仄仄仄○平仄平。","仄平平平平仄仄，平平仄仄○平平。","平平仄仄○仄仄，仄仄平平平仄平。","仄仄仄平仄平仄，仄仄平仄平平平。","仄平仄仄仄○仄，仄○平仄平平平。"],"paragraphs":["一杯愁倡低眉峰，不平万事都消融。","嗟余分身处处有，遥知到子谈笑中。","平生踪迹亦可笑，以丑见传如瘿枫。","而公才大置闲地，正坐道骨合仙风。","颇闻少年类豪侠，臂鹰走马王城东。","尔来闭门看修竹，藉甚但传诗句工。","懒于能琴嵇叔夜，痴于恋酒王无功。","明朝此乐堕渺莽，路隔关河魂梦通。","付子后堂以清夜，料理丝竹围酥胸。","曲音少悮即回顾，笑看杯面微波红。"],"title":"子伟约见过已而饮于城东但以诗来次韵"}
