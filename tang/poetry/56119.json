{"author":"李白","id":56119,"strains":["平仄平平仄，○平仄仄平。","平平○仄仄，○仄仄平平。","仄仄○平仄，平平仄仄平。","平平○仄仄，平仄仄平○。","仄平仄平○，平○仄仄平。","平○平仄仄，仄仄仄平平。"],"paragraphs":["黄鹤西楼月，长江万里情。","春风三十度，空忆武昌城。","送尔难为别，衔杯惜未倾。","湖连张乐地，山逐泛舟行。","诺为楚人重，诗传谢朓清。","沧浪吾有曲，寄入櫂歌声。"],"title":"送储邕之武昌"}
