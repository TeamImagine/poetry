{"author":"戴复古","id":93649,"strains":["仄平仄平仄，平仄仄平平。","仄仄仄平仄，仄平平仄平。","平平平仄仄，平仄仄平平。","平仄仄仄仄，平平仄仄平。"],"paragraphs":["客星聚吴会，诗派落松江。","老眼洞千古，旷怀开八窗。","风流谈夺席，歌笑酒盈缸。","杨陆不再作，何人可受降。"],"title":"诸诗人会于吴门翁际可通判席上高菊磵有诗仆有客星聚吴会诗派落松江之句方子万使君喜之遂足成篇"}
