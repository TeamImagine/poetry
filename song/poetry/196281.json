{"author":"张舜民","id":196281,"strains":["仄仄○平仄，平平仄仄平。","仄○平仄仄，平仄仄平○。","仄仄○平仄，平平仄仄平。","平平平仄仄，仄仄仄平○。","○仄○平仄，平平仄仄平。","平平平仄仄，仄仄仄平平。","仄○平平仄，平平仄仄平。","仄○平仄仄，○仄仄平平。","仄仄平○○，平平仄仄平。","平平平仄仄，仄仄仄平○。"],"paragraphs":["腊雪称为瑞，初春又不同。","月藏灯市底，云泛彩山中。","洒面犹堪数，连宵势莫穷。","催花萦小槛，引絮舞低空。","三迳从谁扫，千门倏自通。","褵褷消酒力，料峭却东风。","阔壅平戎幕，孤撑访戴篷。","岂期麟趾客，并舍虎门东。","郢国歌难和，梁园赋易工。","何人知帝力，鼓腹颂清衷。"],"title":"和赵大监雪"}
