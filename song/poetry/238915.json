{"author":"孙觌","id":238915,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","平仄平仄平仄仄，平平仄仄仄平平。"],"paragraphs":["沙平雪漫水涵空，路入千岩紫翠中。","村远微明渔舍火，楼高斜矗酒旗风。","可怜方外狂司马，来伴田中一秃翁。","南北相望三十载，心期不改断金同。"],"title":"再和  其二"}
