{"author":"刘敞","id":174357,"strains":["平平仄仄平，平仄仄平仄。","仄平○平平，平仄仄仄仄。","平平仄仄平，仄仄仄平仄。","平平平仄平，仄仄仄○仄。","仄平○平仄，仄仄仄平仄。","仄仄○仄仄，仄平仄平仄。","平平仄仄仄，仄仄仄仄仄。","平仄仄仄仄，平仄○仄仄。","仄平平平○，仄仄仄仄仄。","平仄仄仄平，仄○仄仄仄。","平平平仄○，仄仄平平仄。","○平平平平，○仄仄平仄。"],"paragraphs":["陈平智有余，周勃勇无敌。","两人相提衡，终复汉社稷。","梁公柱石姿，独立谢群力。","匡居多直言，荐士有深画。","既扶将颓运，复起未然策。","事业兼二子，浩然雪霜白。","偏材戒独往，特达见令德。","谁谓十世远，风义犹不隔。","末孙何支离，畎亩有饿色。","明诏问乐乡，布衣列士籍。","名垂天壤间，气使懦夫激。","闻君商声歌，更若出金石。"],"title":"同介甫和圣俞赠狄梁公裔孙"}
