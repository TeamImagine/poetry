{"author":"周紫芝","id":241165,"strains":["平○平平平，仄仄平仄仄。","平平仄○仄，仄仄仄仄仄。","仄仄平平平，平仄仄○仄。","仄仄平○平，仄仄平平仄。","仄仄平仄平，仄○仄○仄。","仄平○○平，平仄仄仄仄。","○平平仄仄，仄仄仄平仄。","平平仄平平，仄仄仄仄仄。","平平○仄仄，平仄○仄仄。","仄仄仄平平，平平仄平仄。"],"paragraphs":["云从南山来，邂逅成一雨。","秋风忽吹散，霡霂不到土。","出固初何心，归亦乃其所。","但恨山中人，吊影无谁语。","笑口曾未开，语离遽如许。","到家应重阳，精蘂亦已吐。","长衫随父老，社瓮酌田祖。","悠悠卧黄云，坎坎击醉鼓。","人生行乐耳，何必浪自苦。","恨我系微官，何由共鸡黍。"],"title":"送方元相还郊居"}
