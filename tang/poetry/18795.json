{"author":"李绅","id":18795,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["翠岩幽谷高低寺，十里松风碧嶂连。","开尽春花芳草涧，遍通秋水月明泉。","石文照日分霞壁，竹影侵云拂暮烟。","时有猿猱扰锺磬，老僧无复得安禅。"],"title":"杭州天竺灵隐二寺顷岁亦布衣一游及赴镇会稽不敢以登临自适竟不复到寺寺多猿猱谓之孙团弥长其类因追思为诗二首 一"}
