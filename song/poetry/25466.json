{"author":"曾协","id":25466,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["郢质由来迥不同，曾当巧匠运斤风。","肯过异县寻痴叔，聊遣高谈慰病翁。","肮脏吾甘老苕霅，飞腾君合上昆蓬。","祇今已恨成名晚，好把文章问化工。"],"title":"裘父见和复次韵"}
