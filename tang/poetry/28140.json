{"author":"陆龟蒙","id":28140,"strains":["仄仄仄平仄，平平平仄平。","○○○仄平，仄仄平平平。","平仄仄平仄，平平平仄○。","○平仄仄仄，仄仄平？平。","仄仄平平平，仄平平仄平。","平仄仄仄仄，平平平仄○。","平仄仄仄○，○平仄平平。","平平仄平仄，平仄平平平。","仄仄平仄仄，平平仄平平。","平平仄仄仄，仄仄平平平。","仄仄仄平仄，平平平仄○。","○平仄仄仄，仄仄平平平。","仄仄仄仄仄，仄平○仄平。","○平仄平仄，仄仄平平平。"],"paragraphs":["孔圣铸颜事，垂之千载余。","其间王道乖，化作荆榛墟。","天必授贤哲，为时攻翦除。","轲雄骨已朽，百代徒趦趄。","近者韩文公，首为闲辟锄。","夫子又继起，阴霾终廓如。","搜得万古遗，裁成十编书。","南山盛云雨，东序堆琼琚。","偶此真籍客，悠扬两情摅。","清词忽窈窕，雅韵何虚徐。","唱既野芳坼，酬还天籁疏。","轻波掠翡翠，晓露披芙渠。","俪曲信寡合，末流难嗣初。","空持一竿饵，有意鲸鱼。"],"title":"奉和袭美酬前进士崔潞盛制见寄因赠至一百四十言"}
