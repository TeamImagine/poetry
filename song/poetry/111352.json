{"author":"刘克庄","id":111352,"strains":["平平仄平平，平平仄平仄。","仄仄平仄平，仄○平平仄。","仄仄○平平，仄仄仄平仄。","仄仄仄仄平，平仄仄平仄。","仄平仄平平，仄仄仄仄仄。","仄仄平平平，仄仄○平仄。"],"paragraphs":["君家两诗人，诗名满天地。","大者扶宿酲，入论金銮事。","小者乘天风，去草玉楼记。","却后五百年，之子岂苗裔。","奈何不神仙，亦复未富贵。","抱瑟诸公门，索米长安市。"],"title":"题李斗南诗卷"}
