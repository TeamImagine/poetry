{"author":"张耒","id":215657,"strains":["平平○仄平仄仄，平平平仄平平仄。","平平仄仄仄平平，仄仄平平平仄仄。","○仄仄仄平○平，平仄平平仄○仄。","平○○仄仄平○，仄仄平○仄仄仄。","仄○仄仄平仄仄，仄○平平平平○。"],"paragraphs":["西津折苇鸣策策，蟾蜍光入芙蓉白。","山头不雨贾船稀，日日门前江水窄。","将欲烜赫招行人，旋起丹楼照长陌。","银屏深蔽玉笙闲，自擘新橙饮北客。","倏离暂合心未果，泪莹双眸为谁堕。"],"title":"襄阳曲"}
