{"author":"高适","id":2368,"strains":["仄平○平平，仄仄平仄仄。","仄平平平仄，平仄平仄仄。","仄仄平仄平，○平平仄仄。","平平仄平仄，平仄○仄仄。","仄仄平○平，平平仄平仄。","平平仄○仄，○仄仄平仄。","仄平○仄平，仄○平仄仄。"],"paragraphs":["郑侯应凄惶，五十头尽白。","昔为南昌尉，今作东郡客。","与语多远情，论心知所益。","秋林既清旷，穷巷空淅沥。","蝶舞园更闲，鸡鸣日云夕。","男儿未称意，其道固无适。","劝君且杜门，勿叹人事隔。"],"title":"同群公题郑少府田家"}
