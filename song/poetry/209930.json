{"author":"秦观","id":209930,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平平仄平。"],"paragraphs":["征马萧萧柳外鸣，议郎归养洛阳城。","登山尚记飞云处，罢吏端如弃唾轻。","为米折腰知我拙，下车入里见君荣。","堂前嵩少宜秋色，献寿还应旋制声。"],"title":"送刘承议解职归养"}
