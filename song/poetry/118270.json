{"author":"吴惟信","id":118270,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["自古骚人心自别，过从不是俗交朋。","谈诗海内逃名客，学道山中出定僧。","小艇春游时载酒，高楼雨坐夜悬灯。","深知大隠工夫到，只恐明时有诏征。"],"title":"赠刘致高"}
