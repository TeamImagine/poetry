{"author":"柳宗元","id":10579,"strains":["仄仄仄平仄，平平仄平平。","仄平仄平仄，仄仄平平平。","仄仄仄○仄，平平仄平平。","○○仄平仄，仄仄仄仄平。","仄平仄平平，平平平平平。","平平仄平仄，仄仄平○○。","仄仄仄平仄，平平仄平平。","平平仄仄仄，平仄平平平。"],"paragraphs":["稍稍雨侵竹，翻翻鹊惊丛。","美人隔湘浦，一夕生秋风。","积雾杳难极，沧波浩无穷。","相思岂云远，即席莫与同。","若人抱奇音，朱弦緪枯桐。","清商激西颢，泛滟凌长空。","自得本无作，天成谅非功。","希声閟大朴，聋俗何由聪。"],"title":"初秋夜坐赠吴武陵"}
