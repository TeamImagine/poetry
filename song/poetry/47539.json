{"author":"杨万里","id":47539,"strains":["仄平仄平仄，仄仄仄仄○。","仄仄仄仄平，平仄平仄仄。","仄仄平仄平，仄仄平仄平。","平平○平仄，平仄仄仄平。","仄仄仄平仄，平仄仄仄平。","仄仄平仄平，仄仄平仄平。","○平仄仄平，仄仄仄仄平。","仄平仄○仄，平仄平仄平。","平仄平仄仄，平仄仄仄○。","仄仄平仄平，仄仄仄平平。","仄仄仄仄仄，仄仄仄平○。"],"paragraphs":["酒名忘忧物，未尽酒所长。","醉后忘我身，安得忧可忘。","我饮初不多，不可无一觞。","平生难为酒，甘醴断不尝。","要与水争色，仍复菊敌香。","气盎春午花，味凛秋旭霜。","三杯合自然，一滴诣醉乡。","朅来困行役，名酒安可常。","甘淡俱不择，芳冽那得将。","酒味何必佳，一醉径投床。","但令有可饮，不醉亦何妨。"],"title":"正月三日宿范氏庄四首  其三"}
