{"author":"刘克庄","id":111378,"strains":["仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["旧止四人为律体，今通天下话头行。","谁编宗派应添谱，要续传灯不记名。","放子一头嗟我老，避君三舍与之平。","由来作者皆攻苦，莫信人言七步成。"],"title":"题蔡烓主簿诗卷  其二"}
