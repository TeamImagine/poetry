{"author":"苏颂","id":179271,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["江干邂逅再经旬，每挹清风叹绝尘。","炼得轻躯同槁木，养来和气胜阳春。","官闲不废修金诀，功满终须礼玉宸。","自顾衰残多俗累，何时方外去相亲。"],"title":"漳州知郡郎中见示旅次感事辄次元韵"}
