{"author":"林逋","id":199774,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四壁垣衣钓具腥，已甘衡泌号沉冥。","伶伦近日无侯白，奴仆当时有卫青。","花月病怀看酒谱，云萝幽信寄茶经。","茅君使者萧闲甚，独理丛毛向户庭。"],"title":"深居杂兴六首  其二"}
