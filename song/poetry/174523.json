{"author":"刘敞","id":174523,"strains":["仄平仄仄仄，平仄平仄平。","仄仄仄仄仄，平平平仄平。","仄平仄仄平，仄仄仄○平。","平仄平平○，？仄仄仄平。","平平仄仄平，仄平仄仄平。","仄平平平仄，仄平仄平平。","仄平仄仄○，平仄平平平。","平仄○○平，平仄平仄平。","仄平平仄仄，仄仄平平平。","平○仄仄仄，仄仄平○平。","仄仄仄仄平，平平仄平平。","仄仄仄仄平，仄平仄仄平。","仄平仄仄平，平仄平平○。","平仄平仄仄，仄平仄平平。","平○仄平仄，仄仄○仄平。","平仄仄○○，仄仄平○○。","仄仄平仄仄，○仄仄仄仄。","平○？仄仄，仄仄平仄平。"],"paragraphs":["阮公有大度，于世无所营。","顾独好饮酒，而欣为步兵。","未尝语是非，举俗骇且惊。","夫岂知胸中，磥磈独不平。","西登广武原，咄嗟竖子明。","朅来蓬池上，咏怀激哀声。","此风久不闻，寥落成千龄。","邻几颇其流，贫贱能忘形。","校书天禄阁，不忍游公卿。","时从好事饮，傲兀人间情。","髪白不自疑，归来卧前楹。","顾是壁上书，始知歳月倾。","喟然感旧交，因欲东南行。","黄鹄真去矣，白云远冥冥。","吾闻至人语，大块劳我生。","天地一毫间，出处何重轻。","但使樽有酒，长醉不用醒。","君当觧此意，独往何必清。"],"title":"和江十饮范景仁家晚宿秘阁睹伯镇题壁记番直日月感之作五古"}
