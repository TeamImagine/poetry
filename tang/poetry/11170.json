{"author":"刘禹锡","id":11170,"strains":["平平仄仄平仄仄，仄仄平平仄仄平。","仄仄平平仄平仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["吟君叹逝双绝句，使我伤怀奏短歌。","世上空惊故人少，集中惟觉祭文多。","芳林新叶催陈叶，流水前波让后波。","万古到今同此恨，闻琴泪尽欲如何。"],"title":"乐天见示伤微之敦诗晦叔三君子皆有深分因成是诗以寄"}
