{"author":"李虚己","id":177998,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平仄仄仄平。","平仄仄平平仄仄，仄平平仄仄平平。"],"paragraphs":["长松系马驻吟鞭，水殿沈檀一树烟。","苔破闲阶幽鸟立，草芳深院老僧眠。","桃花欲放条风后，茶蘂新供谷雨前。","衰会赏诗多狎客，我无岐路近神仙。"],"title":"和汝南秀才游浄土见寄"}
