{"author":"曾协","id":25471,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["幼年耆旧识东床，壮岁名喧翰墨场。","老去里闾推闻望，向来士子诵文章。","芊绵宿草悲春尽，牢落佳城怨夜长。","赖有集贤多故旧，笔端三绝刻琳琅。"],"title":"邵衮臣挽诗二首  其二"}
