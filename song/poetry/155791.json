{"author":"吴龙翰","id":155791,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["锺阜龙蟠势可奇，何年开此帝王基。","东西日月磨今古，南北江山几合离。","六代衣冠荒草下，中原台殿白云涯。","春风吹落英雄泪，立尽斜阳未有诗。"],"title":"金陵懐古"}
