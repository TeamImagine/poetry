{"author":"邹浩","id":221189,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["台陟莲花见旧篇，追惟平昔倍凄然。","初为百里青衫短，晚按连城白发鲜。","东省联裾惊昨梦，南宫分袂忽新阡。","使公虽老犹无恙，只恐投荒更我先。"],"title":"追感董敦逸梦授侍郎"}
