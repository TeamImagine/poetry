{"author":"金君卿","id":146432,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["七度经春不见梅，水边亭下独徘徊。","因思昨夜腊前雪，定是此时花盛开。","远信浪从江外至，新声刚向笛中来。","如何便得南归去，共把清香醉几回。"],"title":"赋得忆梅寄朱公美"}
