{"author":"程公许","id":106210,"strains":["平平仄平仄平平，仄平平仄平平○平。","仄仄仄平平平平仄，仄仄仄平仄平。","平平平平○，平仄平平仄。","仄仄仄平平平，平仄仄平平仄。","平○平平仄仄○，○仄平平仄仄平。","仄平○平平仄，仄仄仄平○平。","仄仄平平仄，○仄○平仄○。","平仄仄平平仄，平仄仄平仄仄。","平仄平平平，平仄仄平仄仄。","平○平平仄○○，平仄仄平仄平平。","仄○平平平，平平平平平。","仄平仄平仄仄仄，仄仄仄平平仄仄。","平平平平平平平，仄平平平仄平平。","仄仄仄平仄平平仄，仄平仄平平仄平仄。","平○仄平○平平，仄仄仄平仄平仄。"],"paragraphs":["桑枝绿兮麦齐腰，醴泉山下兮春和柔。","有美一人兮山之曲，薜荔屋兮蕙裯。","溪流兮清浏，岚霭兮秾秀。","鸟语韵兮清风，花气馥兮晴昼。","山中人兮衮绣衣，泛滥游兮憺忘归。","溉千顷兮芳茝，艺百亩兮留夷。","岁暮兮华实，折以遗兮所思。","怀渺渺兮何极，时不可兮再得。","丹凤兮飞飞，何两美兮未合。","山中人兮忍淹留，皇渴伫兮石田秋。","乐行兮忧违，余心兮焉求。","草萋碧兮日婉娩，炯四目兮余袂挽。","披霞缊兮䌷琼编，倚仙翁兮与周旋。","乐莫乐兮醴泉之墅，役薪水兮公忍余弃。","凌泛景兮从之游，渺下顾兮一稊米。"],"title":"拟九颂  其九"}
