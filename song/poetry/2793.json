{"author":"宋庠","id":2793,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["谢病台阶别邃旒，更荣符钥守司州。","箧书已辩恩难报，台礼虽颁政未修。","漱石洛波鸣佩晓，插云嵩色绀屏秋。","烦君丽句催登览，欲便长随麋鹿游。"],"title":"和龙图王学士经涂洛邑见寄"}
