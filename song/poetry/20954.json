{"author":"晁公溯","id":20954,"strains":["平○仄仄仄，仄仄仄平平。","仄○仄平平，仄仄○平平。","仄仄仄仄平，仄平平仄平。","仄仄平平平，仄○平仄平。","仄平仄○仄，平仄平仄平。","平○平仄仄，平仄仄平平。","仄○仄仄平，仄仄○平平。","仄○仄仄仄，仄仄仄仄平。","平平平仄平，仄仄平仄平。","仄仄仄仄仄，仄平仄○○。","平仄仄平仄，平平平平○。","仄仄仄平仄，仄平仄平平。","仄仄仄仄○，仄平仄○平。","仄平仄平仄，？仄○仄平。","仄平仄平平，平仄○平平。"],"paragraphs":["天王览万事，日昃坐承明。","甚思得奇才，指望中原平。","小吏与计偕，大夫招以旌。","结绶联翩来，屡闻开迩英。","少卑著三馆，高者登九卿。","朝廷非不用，功业竟何成。","岂其有所怀，闭口且吞声。","岂其有所畏，捩手恐覆羹。","吾伤风俗衰，视此天下衡。","莫计事可否，但随意重轻。","虽复建良法，因兹无由行。","念予卧龙底，二年饱躬耕。","世故已熟观，见君勿屏营。","要陈治安策，剀切如贾生。","愿无似扬雄，词赋称西京。"],"title":"送李仁甫被召"}
