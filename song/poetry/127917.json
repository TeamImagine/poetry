{"author":"方岳","id":127917,"strains":["仄仄平平平平平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["薄薄村醪旋旋𥬠，一杯又了一年愁。","化为道士前身鹤，驱向禅林露地牛。","今我何如惟老圃，古人安在亦荒丘。","牡丹且莫相孤负，已为春风著小楼。"],"title":"除夕  其五"}
