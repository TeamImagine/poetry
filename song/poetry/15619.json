{"author":"刘子翚","id":15619,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["老矣惟书爱未消，喜闻新塾出尘嚣。","轩窗近水来无厌，弦诵因风听忽遥。","游艺定知轻拾芥，正心端欲似耘苗。","一经教子诚为乐，家世从今未寂寥。"],"title":"题吴若愚一经堂"}
