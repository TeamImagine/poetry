{"author":"苏轼","id":194766,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["仙风入骨已凌云，秋水为文不受尘。","一噫固应号地籁，余波犹足挂天绅。","买牛但自捐三尺，射鼠何劳挽六钧。","莫向百花潭上去，醉翁不见与谁亲。"],"title":"次韵王定国得颍倅二首  其一"}
