{"author":"韦骧","id":190897,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忆逐双旌下暮城，岁华垂尽魄哉生。","瞬眸已见元宵月，归步犹淹累日程。","远想笙箫同众乐，坐怜刀笔久相婴。","驰情只有清辉共，更走诗筒代寄声。"],"title":"近元夕怀景纯少卿"}
