{"author":"陆游","id":37346,"strains":["仄平平仄仄，仄仄平仄平。","平仄平仄仄，仄仄○仄平。","仄仄仄仄仄，仄仄仄仄平。","平平平仄仄，○仄平平平。","仄平仄○○，仄仄平平○。","平仄仄仄仄，仄仄平平平。","平平仄仄仄，仄平仄仄平。","仄平仄仄仄，○仄平平○。"],"paragraphs":["有山皆种麦，有水皆种秔。","牛领疮见骨，叱叱犹夜耕。","竭力事本业，所愿乐太平。","门前谁剥啄，县吏征租声。","一身入县庭，日夜穷笞搒。","人孰不惮死，自计无由生。","还家欲具说，恐伤父母情。","老人傥得食，妻子鸿毛轻。"],"title":"农家叹"}
