{"author":"释宝昙","id":52455,"strains":["平仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["茅屋三间自有余，置身不合在蓬壶。","谁知三尺子童子，解唱一声于𫇭于。","割肉向来闻鹭股，合尖今始见浮图。","传灯事毕归来好，一岁风波几日无。"],"title":"和吉祥孜老二诗  其二"}
