{"author":"李弥逊","id":252986,"strains":["平平○仄仄仄仄，○仄○平平仄仄。","仄平仄仄平○平，仄仄仄平平仄仄。","仄平仄仄平仄平，仄平平平仄平仄。","平平仄仄平平平，仄仄○平仄仄仄。","平平平仄仄平仄，平仄平平○仄仄。","仄○仄仄平仄仄，仄○平平仄平仄。","仄平平仄仄仄平，仄仄○平仄平仄。","仄仄仄○仄仄○，仄仄平平仄平仄。","仄平平仄平仄仄，仄仄平平仄○仄。","仄平仄仄仄仄○，仄仄平平○○仄。","仄平仄仄平○平，仄平仄仄平仄平。","○平仄仄仄仄平，仄○仄仄平仄平。","仄平平仄平平平，平平仄平○仄平。"],"paragraphs":["于陵三咽不待糁，重义轻身诚果敢。","首阳一死甘如饴，未觉此身真𡒄坎。","丈夫有志穷益坚，肯为猩唇贱昌歜。","髙门下箸罗甘珍，大脔觜拌不供啖。","吾侪朝饭不谋夕，惟有生刍缘我斩。","富当学礼贫忌测，莫遗羁愁到颜色。","两公虽槁道则腴，每食空多信何益。","纵令日兴费万钱，大似鹓鶵见鸱吓。","我今藜藿还苦并，尚喜刚肠柰烧炙。","自营半饱固已劳，忍取畿人重三尺。","去年避贼奔如流，百区不易金一钩。","县官布德速置邮，奉行一律亡劣优。","但知捜粟逃身尤，吁嗟富民思故侯。"],"title":"舍弟以诗贷粟邵叔旸次其韵"}
