{"author":"范纯仁","id":184798,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平仄仄仄，仄平平仄仄平平。"],"paragraphs":["公从帝所享钧天，归及三春景物妍。","洛鲤烹鲜随玉馔，姚黄开晚待琼筵。","身同五福居周分，心似南风助舜弦。","花木只堪供暂赏，直须嵩少伴长年。"],"title":"和文潞公归洛赏花"}
