{"author":"释文珦","id":134099,"strains":["平平仄仄仄，仄仄○仄平。","仄仄仄平平，仄仄仄仄○。","平○平仄平，仄仄仄仄平。","平○仄仄仄，仄仄平平○。","平仄仄仄仄，仄平平仄○。","仄平仄仄仄，○○仄○○。"],"paragraphs":["生年已六十，所历更万端。","富贵等浮云，变灭不足观。","身如冬岭松，独立守岁寒。","心如古井水，到底无波澜。","吾道即古道，处今良独难。","是非不易辩，长叹复长叹。"],"title":"生年"}
