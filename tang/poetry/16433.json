{"author":"白居易","id":16433,"strains":["平仄平平平仄仄，平平平仄仄？平。","平平平仄○平仄，平仄平平仄仄平。","仄仄平平平仄仄，平平仄仄仄○平。","平平平仄平平仄，平仄○平仄仄平。仄仄○平平仄仄，仄○平仄仄平○。","仄平仄仄平平仄，平仄平平仄仄平。","仄仄仄平○仄仄，平平仄仄仄平平。","仄平仄仄平平仄，平仄平平仄仄平。","仄仄平平仄仄仄，平○仄仄仄平平。","仄○仄仄平平仄，平仄平平平仄平。"],"paragraphs":["连夜江云黄惨淡，平明山雪白糢糊。","银河沙涨三千里，梅岭花排一万株。","北市风生飘散面，东楼日出照凝酥。","谁家高士关门户，何处行人失道途？舞鹤庭前毛稍定，𢭏衣砧上练新铺。","戏团稚女呵红手，愁坐衰翁对白须。","压瘴一州除疾苦，呈丰万井尽欢娱。","润含玉德怀君子，寒助霜威忆大夫。","莫道烟波一水隔，何妨气候两乡殊。","越中地暖多成雨，还有瑶台琼树无。"],"title":"雪中即事荅微之"}
