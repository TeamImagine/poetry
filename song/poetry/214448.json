{"author":"晁补之","id":214448,"strains":["平仄平平○仄平，仄平仄仄平仄平。","平平仄仄平平平，○仄仄平平仄平。","平平平平仄平平，仄仄○○平仄平。","仄平仄平平仄平，仄平仄仄仄仄○。","仄仄仄仄仄平平，○平仄仄仄平平，仄平平仄平仄平。","平平仄仄平平平，仄仄仄平仄○仄。","仄平仄平仄平平，仄仄仄仄仄平平。","平平平平平○平，仄平仄仄平平平。","仄平平仄平仄平，仄仄仄平平仄平。","仄仄○仄仄仄○，仄平仄仄平平平。","平平仄仄平仄○，平平仄仄仄仄平，平仄○平仄平平。","平平仄仄平平平，仄平仄仄平平平，仄平○仄平仄平。","仄○仄仄平仄平，仄○平仄平仄仄。","平平平仄平仄平，平平仄仄仄平○，平平平平仄仄平。","仄平仄仄仄仄平，仄平平平仄仄平。","平平平平仄仄平，仄仄仄仄平平平。","平平平，仄平仄，仄平平平平平仄。"],"paragraphs":["无舍灵龟观朵颐，自求口实君自知。","谁为此者君名之，其说不烦求我诗。","君家严君业夔伊，虎视眈眈雄四夷。","四方是维天子毗，汶阳一室大泽陂。","我往受业拜门垂，闻公一语洗然奇，我归瞠若安可追。","君才固是麒麟儿，幼读父书壮思施。","不卑小官乃吾师，况有内乐潜天倪。","荒城无人谁过之，面城筑室兹逶迤。","去年秋雨河股移，百草不生苔拥基。","蚁子缘础蚓粪泥，夜眠不稳忧为池。","今年闰早春气迟，墙根隙地稍可埤，初植防风种黄耆。","莱州石鼎青琉璃，地罏宿火风鸣枝，对君长语清未疲。","外轻内顺生理宜，问从何得聊我治。","眉州夫子言可规，麻田处士术安期，今之崇丘历九疑。","见人不语下臂驰，遁逃乎阴食蛤梨。","君何伧囊不往随，与访汗漫还无时。","还无时，我何适，北山之南南山北。"],"title":"题李偁推官颐斋"}
