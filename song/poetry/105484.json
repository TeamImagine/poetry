{"author":"岳珂","id":105484,"strains":["仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["太真行酒知何地，渺莽遗基茂草深。","声色加人何足计，精神满腹不同斟。","六奇自可掀三狡，一正何妨詟百壬。","堕帻吐茵均此辙，可怜枉用世仪心。"],"title":"望樊口怀陶士行温太真二首  其二"}
