{"author":"刘驾","id":26541,"strains":["仄平仄平平，平仄○仄平。","平○平平仄，仄仄仄仄平。","仄平平仄平，仄仄○仄平。","平仄仄平仄，仄仄仄平平。","仄○仄平平，仄仄平仄平。","平平仄仄仄，仄平○○平。","仄○平仄仄，仄仄平仄○。","仄平仄平仄，平仄仄平○。"],"paragraphs":["出门羡他人，奔走如得涂。","翻思他人意，与我或不殊。","以兹聊自安，默默行九衢。","生计逐羸马，每出似移居。","客从我乡来，但得邻里书。","田园几换主，梦归犹荷锄。","进犹希万一，退复何所如。","况今辟公道，安得不踌躇。"],"title":"出门"}
