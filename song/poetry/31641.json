{"author":"姜特立","id":31641,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["待月徘徊东涧滨，一天风露浄无尘。","老人欢意年年减，佳节清光夜夜新。","悼往难传云外信，举杯那复眼中人。","飘然遥想骑鲸兴，更觉高歌有鬼神。"],"title":"和方叔中秋"}
