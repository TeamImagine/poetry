{"author":"俞德邻","id":153005,"strains":["平平平仄平，仄平平仄平。","仄平仄仄平，仄仄平平平。","平平仄平○，平仄平○平。","仄平仄平仄，仄仄平仄○。","平平仄平仄，仄平平仄平。","平○仄平平，仄仄平仄平。","平平仄仄仄，仄仄平仄平。","平平仄平仄，仄仄平平平。","平平仄仄仄，仄仄平平○。","平仄仄平仄，仄仄平平○。"],"paragraphs":["春风桃李颜，岁寒松柏心。","达人步大方，静爱无弦琴。","无弦岂堪听，弦外多遗音。","世涂甚风水，对面商与参。","孤芳忌群处，散材辞众侵。","霜降水归源，日旭星就阴。","浮华剥落尽，古道谁复今。","吾家雁山下，翠𪩘高千岑。","清秋灏气塞，万里纤埃沈。","安得与君去，结架聆清吟。"],"title":"龚圣予号翠岩晚岁更号岩翁为赋"}
