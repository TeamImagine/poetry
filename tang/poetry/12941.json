{"author":"崔日用","id":12941,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["新年宴乐坐东朝，钟鼓铿锽大乐调。","金屋瑶筐开宝胜，花笺彩笔颂春椒。","曲池苔色冰前液，上苑梅香雪里娇。","宸极此时飞圣藻，微臣窃抃预闻韶。"],"title":"奉和人日重宴大明宫恩赐彩缕人胜应制"}
