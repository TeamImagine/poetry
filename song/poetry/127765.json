{"author":"方岳","id":127765,"strains":["平平○仄平仄仄，平仄仄平○仄仄。","平平仄仄仄平平，平平仄仄平平仄。","仄○平平仄平仄，仄○平○平平仄。","平平仄仄仄平平，仄仄平平仄平仄。"],"paragraphs":["灵官行雨鳞幢湿，雷吼黑风吹水立。","英雄不奈剑花寒，然犀夜午鱼龙泣。","雪浪掀天箭能急，紫茸投棰胡星失。","吴宫酒醒岸花愁，不是龙骧勇无敌。"],"title":"过采石"}
