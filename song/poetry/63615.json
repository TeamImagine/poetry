{"author":"王质","id":63615,"strains":["仄仄仄平平，仄平○仄平。","平平平仄仄，平仄仄平平。","平平仄平仄，仄仄仄平仄。","仄平仄平仄，仄仄平平仄。","平平仄平仄，仄仄仄仄仄。","平平平平平，平仄○仄仄。"],"paragraphs":["宝篆结金纹，玉皇衣上云。","飞驰双日月，开闭几乾坤。","灵夔挟辀吼，幰弩指幡首。","绛霏密葱蒨，隠隠龟衔纽。","祥文写天影，寿骨耸岳顶。","莲巢秋风泠，甘守相国印。"],"title":"故事相国金印紫绶三公亦如之作金印辞"}
