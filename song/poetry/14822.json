{"author":"王铚","id":14822,"strains":["○仄仄平平，平平仄平仄。","仄仄仄平平，平平仄○仄。","平平仄仄平，仄○平平仄。","仄仄平仄平，仄仄平平仄。","仄平平○平，平平仄平仄。","平平○仄○，○平仄平仄。","平仄仄平平，平平○仄仄。","平○仄仄平，仄平仄平仄。","仄平平仄仄，平平仄平仄。","仄仄平平平，平平仄○仄。","平平仄仄平，平仄仄平仄。","仄仄仄仄平，平平平仄仄。","仄仄平○平，平平○平仄。"],"paragraphs":["三月柳花飞，东风绣香国。","桂影弄春光，飞琼怅分缺。","云舆返积霄，翠浪翻天末。","阆苑桃李花，莫使芳香歇。","缅怀霞中人，芙蕖艳秋色。","烟鸾吟碧空，行云不停刻。","何事寄红埃，悲声调绿发。","神观洞太虚，紫清注金格。","玉宸丹凤检，词章焕琼笈。","孰执招真旗，笙箫下空阙。","灵光湛法身，生死本无别。","妙合造化机，阴阳时出没。","欲识天中真，寒江浸明月。"],"title":"无题"}
