{"author":"王义山","id":138541,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["壶峤天低乐圣时，南薰初试度兰池。","影飞霞佩朝金殿，曲奏云和献玉卮。","稽首万年尧历永，承颜五色舜衣垂。","仙家更有蟠桃在，明日重来谒帝墀。"],"title":"王母祝语"}
