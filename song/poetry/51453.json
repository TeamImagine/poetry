{"author":"喻良能","id":51453,"strains":["仄平仄仄平平仄，○仄平平平仄平。","平平仄○平仄仄，仄仄仄仄仄仄平。","平平仄仄仄平仄，仄仄平仄仄仄平。","仄平仄平仄仄平，仄仄平仄平平平。","平平仄仄仄仄仄，平仄○平仄仄仄。","仄平仄仄仄平平，平仄○平仄平仄。","仄仄平平平仄平，仄平○○平仄平。","仄○仄仄○仄仄，仄仄○平仄平○。","○平仄仄平仄平，平仄仄平平仄平。","○○仄仄仄平仄，仄平仄仄平仄仄。"],"paragraphs":["卧冰叱驭全忠孝，王氏多贤今古同。","公乎孝行惊创见，落落岂特汉晋风。","凶人夜半发丘陇，敢尔残暴不畏公。","古来刃雠不共天，痛贯肝膂何时穷。","刳心设祭久自许，何况临机敢不武。","拔刀断贼血模糊，袍笏雍容诣官府。","忍耻贪生真可羞，退之谆谆言复雠。","请衣一击当报怨，豫子犹能致嘉传。","如公壮志今已伸，他日定为忠义臣。","行看气节动天子，诏书一洗泉下耻。"],"title":"吉老手刃凶人为母报仇诗以纪之"}
