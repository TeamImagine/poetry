{"author":"权德舆","id":9174,"strains":["平平仄平平，平仄仄仄平。","仄平仄仄仄，平仄仄仄平。","仄○平仄平，平仄平仄○。","仄平仄仄仄，仄○仄仄平。","平平仄平平，仄仄平平平。","平平仄仄平，仄仄仄○○。"],"paragraphs":["清晨坐虚斋，群动寂未諠。","泊然一室内，因见万化源。","得丧心既齐，清净教益敦。","境来每自惬，理胜或不言。","亭柯见荣枯，止水知清浑。","悠悠世上人，此理法难论。"],"title":"晨坐寓兴"}
