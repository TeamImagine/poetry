{"author":"黄裳","id":204381,"strains":["○平平仄○平仄，○仄平○仄平仄。","○仄平平平仄○，平平仄仄平平平。","仄○平仄仄仄仄，平仄平仄平平平。","仄○仄仄平平仄，仄仄平平仄平仄。","仄仄平平仄○仄，平仄平○平仄仄。","○○平仄仄平仄，仄仄平平仄平仄。","平○仄仄平仄平，仄平平仄平平平。","仄仄平平○仄仄，○仄平平○平仄。","平平○仄平平平，仄仄平平平仄平。","○仄平平仄平仄，仄仄平○仄平仄。","平○平○平平平，仄仄平平○○○。","仄仄平平仄平仄，仄○○仄○平平。","平平平仄仄仄仄，仄仄仄仄平平平。","平仄平平仄平○，仄仄平平平仄平。","仄平仄仄仄○仄，仄仄仄仄平平平。","仄平仄○仄仄仄，○仄平○○仄仄。","仄仄平平平仄仄，仄仄○平平仄仄。"],"paragraphs":["中天台上闻天语，将下人间会真主。","王室堂开秋意深，匆匆瑞气排群阴。","插空仪物望不断，文采高下成遥林。","铁衣十万熊罴勇，忽拥天衢海涛动。","两序朱帘语相庆，皆谓君王能绍圣。","昭昭神考体天德，昔向明堂布仁政。","君王欲报天地恩，乃修宗祀开端门。","玉辂亭亭张日月，中望尧云降天阙。","清宫行事斋心微，默与神交谁得知。","献飨归来待祠殿，上帝先从道心见。","龙衣登降天香浓，一片钧天庭燎中。","振鹭于飞珮声响，恍如三代观臣工。","先皇基绪既肯构，配侑岂或惭高穹。","安得公尸不来燕，自是诸侯皆望风。","奏歌已荐致和乐，饮受乃酢持盈功。","晓来忽听道傍语，从此天观观九叙。","琐琐愚臣何所补，只愿献诗归乐府。"],"title":"贺拜罢南郊献诗"}
