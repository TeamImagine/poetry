{"author":"李洪","id":52843,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["国香沦落在天涯，常畏人知使护遮。","雅韵曾翻西掖砌，佳名宜亚子亭花。","野僧好事勤栽植，北客思乡倍叹嗟。","安得花前还醉倒，可怜不属五侯家。"],"title":"次韵子都兄鲍庵芍药  其二"}
