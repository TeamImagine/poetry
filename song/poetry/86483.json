{"author":"韩淲","id":86483,"strains":["仄仄仄仄仄，平仄仄仄平。","平平仄平平，平平仄平平。","仄平平平平，○仄平平平。","平平仄仄○，仄仄○平平。","仄平仄仄平，平仄○仄平。","仄平仄○仄，仄平仄平平。","仄仄平平平，平平仄○○。","仄○平平仄，仄仄平仄平。"],"paragraphs":["午夜露气冷，明月忽已低。","推窗此何时，蛩螀互悲凄。","乃知南豅山，更有南豅溪。","樵歌起老叟，牧笛吹童儿。","百年漫戚欣，千载劳是非。","口心忽相语，不闲尚奚为。","磊磊千枝松，洋洋万顷陂。","偃蹇衡茅下，匪惧寒与饥。"],"title":"次韵斯远并柬成季  其二"}
