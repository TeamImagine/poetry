{"author":"李正民","id":242229,"strains":["仄仄平平仄仄平，平平仄仄仄平仄。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["远使担簦到草堂，泉州太守未相忘。","素书岂但寒暄问，篚实仍分果蓏香。","荔子尚滋闽岭露，蕉干犹带粤林霜。","自怜辽鹤归飞倦，咀嚼偏知气味长。"],"title":"泉守汪兄内翰惠荔子蕉干"}
