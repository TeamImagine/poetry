{"author":"韩偓","id":32057,"strains":["平仄○平仄仄平，仄平平仄仄平平。","仄平仄仄平平仄，仄仄平平仄仄平。","仄○仄平平仄仄，仄平○仄仄平平。","平平仄仄平平仄，仄仄○平仄仄○。","仄仄仄平平仄仄，仄○平仄仄平平。","平平仄仄○平○，平仄○平仄仄平。"],"paragraphs":["炉炭烧人百疾生，凤狂龙躁减心情。","四山毒瘴乾坤浊，一簟凉风世界清。","楚调忽惊凄玉柱，汉宫应已湿金茎。","豪强顿息蛙唇吻，爽利重新鹘眼睛。","稳想海槎朝犯斗，健思胡马夜翻营。","东南亦是中华分，蒸郁相凌太不平。"],"title":"喜凉"}
