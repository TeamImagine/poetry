{"author":"赵抃","id":101706,"strains":["仄仄平平仄仄平，仄平平仄平平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["我爱黉堂用意精，义方垂训为趋庭。","学攻白玉须成器，教积黄金不似经。","满架简编终岁乐，拥门松竹四时青。","诸生有遂登荣者，一月光能掩众星。"],"title":"题叶坂梁氏南斋"}
