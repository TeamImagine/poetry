{"author":"徐夤","id":33938,"strains":["仄仄平平仄仄平，仄平平仄仄平平。","仄平仄仄平平仄，仄仄仄平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["耳顺何为土木勤，叔孙墙屋有前闻。","纵然一世如红叶，犹得十年吟白云。","性逸且图称野客，才难非敢傲明君。","清甜数尺沙泉井，平与邻家昼夜分。"],"title":"新屋"}
