{"author":"苏轼","id":195224,"strains":["仄仄平平仄，仄仄平仄平。","平平仄平平，仄仄平平平。","平平仄仄仄，仄仄平仄平。","平平平平平，○仄仄平平。","仄平仄○平，平仄仄○平。"],"paragraphs":["我坐华堂上，不改麋鹿姿。","时来蜀冈头，喜见霜松枝。","心知百尺底，已结千岁奇。","煌煌凌霄花，缠绕复何为。","举觞酹其根，无事莫相羁。"],"title":"和陶饮酒二十首  其八"}
