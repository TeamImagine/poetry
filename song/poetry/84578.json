{"author":"曹彦约","id":84578,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["忆昨相逢是豫章，笑谈亲接齿牙香。","如今但有心期在，不似当初脚力强。","投老颇能安晚境，祝厘聊以报明王。","简编未了平生债，冷淡犹能读老庄。"],"title":"况子沿檄来归舟过淮右绣衣左国录赠行以诗因及衰朽次韵奉酬三首  其三"}
