{"author":"齐己","id":41745,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["所闻新事即戈矛，欲去终疑是暗投。","远客寄言还有在，此门将谓总无休。","千篇著述诚难得，一字知音不易求。","时入思量向何处，月圆孤凭水边楼。"],"title":"谢人寄新诗集"}
