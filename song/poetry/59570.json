{"author":"陈造","id":59570,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["猿蹊鸟道且攀隮，暝霭顽苍只尺迷。","狠石忽开防地裂，屯云不散讶天低。","眼高欲了三千界，梦断犹惊七百梯。","回望故山真可指，杜鹃肠断为谁啼。"],"title":"马息山"}
