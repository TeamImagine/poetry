{"author":"张籍","id":13538,"strains":["平平平仄平平仄，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["正初天子亲郊礼，诏摄将军领卫兵。","斜带银刀入黄道，先随玉辂到青城。","坛边不在千官位，仗外唯闻再拜声。","共喜与君逢此日，病中无计得随行。"],"title":"贺秘书王丞南郊摄将军"}
