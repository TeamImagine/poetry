{"author":"汪藻","id":236628,"strains":["仄仄○仄仄，平仄平平平。","○仄仄仄平，平平○仄平。","仄○仄仄○，仄仄仄仄平。","平仄○仄平，仄平平仄平。","仄仄平平仄，仄平仄平平。","仄仄平仄仄，平平仄平平。","仄平平平平，仄仄仄仄平。","？平平仄仄，仄仄仄仄平。","○仄平平仄，平平平仄平。"],"paragraphs":["世事如大弩，人若材官然。","乘势易发机，非时劳控弦。","又如大水中，置彼万斛船。","虽有帆与樯，亦须风动天。","不见周公瑾，弱龄已飞鶱。","不见师尚父，鹰扬在华颠。","彼非生而材，此岂晚乃贤。","镃基喻智慧，要必有待焉。","叹息狂驰子，尝为愚者怜。"],"title":"咏古四首  其二"}
