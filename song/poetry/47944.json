{"author":"杨万里","id":47944,"strains":["仄平平仄○仄○，仄仄平仄平平平。","平平平仄平平仄，仄平仄仄平仄平。","平○平平仄平仄，平平仄平仄平仄。","仄仄平平仄仄平，○仄平平仄平仄。","平平仄仄仄平平，平平仄仄仄仄平。","平仄平平平仄仄，平平仄平仄○仄。","仄平平平仄仄平，平平平仄○平平。","平平仄仄平平仄，仄仄平平○仄平。"],"paragraphs":["钓璜英气横白蜺，欬唾珠玉皆新诗。","江山愁诉鶑为泣，鬼神露索天泄机。","彭蠡波心弄明月，诗星入肠肺肝裂。","吐作春风百种花，吹散濒湖数峰雪。","青鞋布袜软红尘，千诗只博一字贫。","吾友夷陵萧太守，逢人说君不离口。","袖诗东来谒老夫，惭无高价当璠玙。","翻然却买松江艇，径去苏州参石湖。"],"title":"送姜夔尧章谒石湖先生"}
