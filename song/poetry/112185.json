{"author":"田锡","id":112185,"strains":["仄平平仄仄，平仄仄平平。","平○平仄仄，平仄仄平平。","仄平仄平平，平平仄○平。","仄平仄平仄，○仄○平平。","仄○平平仄，仄仄平平○。","平○平仄仄，平仄仄平平。","平平仄平仄，仄仄平平平。","仄仄平平仄，仄仄平平平。","○平仄仄，仄平平仄平。"],"paragraphs":["广陵秋节半，旗鼓迓灵涛。","䲡沈云海远，风激雪山高。","壮哉水滨人，游为水中豪。","弄涛若平地，轻命如鸿毛。","古称公无渡，弱渡堪悲号。","凭深良足畏，知险可先逃。","甘言毒人药，巧笑刳肠刀。","狎玩终罹祸，险甚于滔滔。","昭然圣诫，勉旃于尔曹。"],"title":"拟古  其一四"}
