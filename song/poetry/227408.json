{"author":"唐庚","id":227408,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["山前腊雪想纷纷，风到南讹尽处村。","瓮面不容存酒子，床头几欲爨桐孙。","园林呼舞知衰怯，窗户奔驰觉眩昏。","咫尺潮阳五袴国，可能分我一襦温。"],"title":"北风累日不止寒甚寄郑潮阳"}
