{"author":"方岳","id":127410,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["历眼看看剩浃旬，山河大地一齐新。","不成过腊都无雪，只隔明朝便是春。","夜半有谁过剡曲，年丰无处不尧民。","草亭只在梅花外，知与人间隔几尘。"],"title":"立春前一日雪  其二"}
