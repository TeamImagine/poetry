{"author":"苏辙","id":197454,"strains":["平平○仄○平平，仄○平仄平仄平。","仄平仄仄仄平仄，仄仄平平平仄平。","仄平仄仄仄仄仄，平○平仄平平平。","平平平仄仄平仄，平平仄仄平平平。","平平仄平仄○仄，仄平仄仄平仄平。","平平仄仄平仄仄，平平仄仄平○○。","仄平平平仄平仄，仄仄仄仄平平平。","仄平仄仄仄仄仄，○仄仄仄○平平。","平平平仄○仄仄，平平仄仄平平平。","平平仄仄仄平仄，仄平平仄平○平。","○平仄仄○？仄，○平仄仄平平平。","平平仄仄仄仄仄，仄仄仄仄平○平。","平平仄仄仄仄仄，平平仄仄平仄平。","平仄○平仄平仄，仄○仄仄平平平。"],"paragraphs":["京城冠盖如云屯，日中奔走争市门。","敝裘瘦马不知路，独向城西寻隠君。","隠君白发养浩气，高论惊世门无宾。","欣然为我解东阁，明窗净几舒华茵。","春天雪花大如手，九衢断绝愁四邻。","平明熟睡呼不觉，清诗渌酒时相亲。","我兄东来自东武，走马出见黄河滨。","及门却遣不得入，回顾欲去行无人。","东园桃李正欲发，开门借与停车轮。","青天露坐列觞豆，落花飞絮飘衣巾。","留连四月听𫛸鴂，扁舟一去浮奔浑。","人生聚散未可料，世路险恶终劳神。","交游畏避恐坐累，言词欲吐聊复吞。","安得如公百无忌，百间广厦安贫身。"],"title":"寄范丈景仁"}
