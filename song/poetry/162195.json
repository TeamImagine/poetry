{"author":"丘葵","id":162195,"strains":["平仄仄平仄，平平仄仄平。","仄平平仄仄，○仄平平○。","平平平仄仄，仄仄○平平。","平仄仄○仄，平仄仄仄平。","仄平平仄仄，平仄○○平。","仄平仄仄仄，仄仄平平平。"],"paragraphs":["秋曙已生白，朝暾尚潜红。","是时天地气，正在贞元中。","千峰虽历历，众树犹蒙蒙。","群动又将作，平秩一日东。","洒然人欲尽，天理将昭融。","静窗自展玩，妙处谁能穷。"],"title":"跋巨然晓意图"}
