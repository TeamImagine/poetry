{"author":"王质","id":63757,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["禹迹茫茫海会同，有谁管领自西东。","侧身江汉归无所，开眼乾坤见有公。","隠几三思筹去住，历阶再拜叩穷通。","朝家有意寻幽侧，人在风烟惨淡中。"],"title":"留别虞丞相二首  其二"}
