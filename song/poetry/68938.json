{"author":"释契嵩","id":68938,"strains":["平平仄仄平平仄，平平仄仄平平仄。","○平○仄仄○平，平仄平平仄平仄。","仄平平仄平平平，平仄平平○仄平。","平○仄仄平平仄，平仄○○仄仄平。","平仄平平仄平仄，仄仄平○仄平仄。","仄仄平平○仄平，平平平仄○平仄。","平平仄仄○○○，平平仄仄○平平。","仄仄平平仄平仄，平仄平仄仄平平。"],"paragraphs":["山家昨夜房栊冷，梧桐一叶飘金井。","长天如水净藏云，明月含晖变秋景。","桂枝花拆风飘飘，谁在高楼吹玉箫。","人间不见槎升汉，天上将看鹊作桥。","年少征人在何处，白露霑衣未归去。","海畔今无漂母家，江南谁与王孙遇。","徘徊月下空长吟，吾徒自古难知音。","欲上高台问明月，明月何不照人心。"],"title":"早秋吟"}
