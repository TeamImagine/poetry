{"author":"宋祁","id":13156,"strains":["仄平仄平平，仄仄仄○仄。","仄平仄仄平，仄仄仄平仄。","平平平平仄，平仄仄？仄。","平仄仄平平，平平平○仄。","平平仄仄平，平○仄○仄。","平仄仄平平，仄仄平仄仄。","○平仄平仄，仄平仄○仄。","平仄仄平平，平平平仄仄。","○平平仄仄，平仄仄平仄。","平仄仄仄平，平仄仄○仄。","仄平仄仄○，仄仄平平仄。","仄仄○仄平，○平仄平仄。","仄平平仄平，仄仄仄平仄。"],"paragraphs":["仲春告言归，道次古长葛。","水穷既舍舟，仆具始脂辖。","南登高原望，天宇莽庨豁。","溱{氵冀}澹无波，芣騩森相轧。","春鸠日夜鸣，阳膏浅深达。","田畯挈壶浆，稚子勤襫袯。","驱牛洒先稑，趣车载输秸。","郊柘色欣欣，梢沟流活活。","县官恩泽美，农节未尝夺。","贤牧谨诏书，民隠罔遗察。","射蠲赘聚劳，赋检诛求猾。","我亦占一廛，闻兹慰饥渴。","矢诗虽不多，要附许风末。"],"title":"长葛道中作寄侍读梅给事"}
