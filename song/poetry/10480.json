{"author":"朱松","id":10480,"strains":["仄仄仄仄平，平仄平仄仄。","平平仄平仄，仄仄平仄仄。","○平仄平仄，仄仄仄○仄。","平平平仄仄，仄仄仄仄仄。","平平○平仄，仄仄平仄仄。","平平仄平仄，仄仄平仄仄。"],"paragraphs":["老谂不下床，胸次纷黑白。","弥明亦强项，得句鼾负壁。","相逢复何事，一笑万虑寂。","新诗追旧韵，俯仰见笔力。","何时折铛傍，鼎坐无主客。","区区竟何补，斗粟真自役。"],"title":"彦时过永和见和拙句辄复次韵以发一笑"}
