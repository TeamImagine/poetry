{"author":"李中","id":36936,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["江村摇落暮蝉鸣，执手临岐动别情。","古岸相看残照在，片帆难驻好风生。","牵吟一路逢山色，醒睡长汀对月明。","况是清朝至公在，预知乔木定迁莺。"],"title":"送夏侯秀才"}
