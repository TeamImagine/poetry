{"author":"韩淲","id":87466,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["西风吹雨动云车，野水浮花遶屋除。","得兴无过寻旧约，称心尤觉是闲居。","市尘不到秋声早，树色初分夜气余。","架上古书吾辈事，一襟清暑为踌躇。"],"title":"次韵"}
