{"author":"韩淲","id":87358,"strains":["平平平仄仄平平，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["良天佳月共中秋，绿水青山一倚楼。","今古情怀只如此，几多杯酒可销愁。","得随撰杖平生愿，又向乾封数日留。","湖海交游难定准，眼明烟鸟下沧洲。"],"title":"徐和卿潘文叔溪楼夜饮因送之永丰"}
