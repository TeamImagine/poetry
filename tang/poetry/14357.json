{"author":"元稹","id":14357,"strains":["平仄平平仄，平平仄仄平。","仄平平仄○，平仄仄平平。","○仄平平仄，平平仄仄平。","平平仄平仄，仄仄仄平平。","平仄○平仄，平平仄仄平。","平○平仄仄，仄仄仄○平。","仄仄○○仄，平平仄仄平。","仄平平仄仄，平仄仄○平。","仄○平○仄，平平仄仄平。","平平仄平○，平仄仄○○。"],"paragraphs":["风水荆门阔，文章蜀地豪。","眼青宾礼重，眉白众情高。","思勇曾吞笔，投虚惯用刀。","词锋倚天剑，学海驾云涛。","南郡传纱帐，东方让锦袍。","旋吟新乐府，便续古离骚。","雪岸犹封草，春江欲满槽。","饯筵君置醴，随俗我𫗦糟。","莫叹巴三峡，休惊鬓二毛。","流年等头过，人世各劳劳。"],"title":"送东川马逢侍御使回十韵"}
