{"author":"程俱","id":235325,"strains":["仄平仄○平，仄仄○仄平。","仄平仄仄平，平仄仄平平。","仄平平仄平，仄仄平平○。","平平○仄平，仄○仄平平。","○平仄平仄，平仄平平○。","仄平仄仄平，○平仄平平。","仄仄仄仄平，平仄仄仄○。","平仄仄平仄，○平仄平平。","平平平仄仄，平平仄平平。"],"paragraphs":["半生走三吴，问舍如捕风。","敢辞百尺楼，高卧愧元龙。","向来江道人，卜宅湖山中。","安知三十年，忽如化人宫。","苍云翳修竹，飞阁凌春空。","主人两鬓霜，驱车大河东。","岂念五亩园，方作万里封。","而我志幽独，长年羡冥鸿。","翻无容足地，茅茨翦蒿蓬。"],"title":"雨霁行西湖二首  其二"}
