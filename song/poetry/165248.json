{"author":"艾性夫","id":165248,"strains":["平平仄仄仄平仄，仄仄平平平仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["黄芦笠泽剪秋雨，褐兔中山俘饱霜。","千里能随云衲远，数君肯顾草庐荒。","无情书传方高阁，何处尘埃有画墙。","留与素翁修菊谱，寒花吹入墨云香。"],"title":"酬邻僧惠古杭芦管兔毫"}
