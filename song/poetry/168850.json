{"author":"文同","id":168850,"strains":["平仄仄平平，仄仄平仄仄。","平平仄平仄，○仄仄仄仄。","平平仄平仄，仄仄平平仄。","仄仄仄平平，仄平平仄仄。","平○仄平仄，仄仄平仄仄。","仄仄平仄平，平○仄平仄。"],"paragraphs":["危阁覆高林，晚步聊徙倚。","东南两峰断，空阔见万里。","茫茫落霞外，苒苒孤烟里。","忽暗识归云，乍明知积水。","风从半天下，月向平地起。","夜久殊未还，峨冠露盈几。"],"title":"观风阁"}
