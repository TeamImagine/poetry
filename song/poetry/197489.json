{"author":"苏辙","id":197489,"strains":["仄仄平仄仄仄平，平平平仄仄平仄。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["猛士当令守四方，中原诸将近相望。","一樽度日空闲暇，千骑临边自激昂。","谈笑定先降虏使，诗书仍得靖戎行。","君看宿将何承矩，安用摧锋百战场。"],"title":"送梁交供知莫州"}
