{"author":"黄滔","id":33755,"strains":["仄平平仄仄平平，仄仄○平仄仄平。","仄仄仄平平仄仄，○○平仄仄平平。","平平仄仄平○仄，仄仄平平仄仄平。","平仄仄平平仄仄，平平仄仄仄平平。","平○平仄仄平仄，平仄平平○仄平。","仄仄平平平仄仄，平平仄仄仄平平。","平平平仄○平仄，仄仄○平仄仄平。","仄仄平平平仄仄，仄○平仄仄平平。"],"paragraphs":["业诗攻赋荐乡书，二纪如鸿历九衢。","待得至公搜草泽，如从平陆到蓬壶。","虽惭锦鲤成穿额，忝获骊龙不寐珠。","蒙楚数疑休下泣，师刘大喝已为卢。","人间灰管供红杏，天上烟花应白榆。","一字连镳巡甲族，千般唱罚赏皇都。","名推颜柳题金塔，饮自燕秦索玉姝。","退愧单寒终预此，敢将恩岳怠斯须。"],"title":"成名后呈同年"}
