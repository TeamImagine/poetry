{"author":"李彭","id":232184,"strains":["平平仄仄仄平仄，平平平平仄平仄。","仄平仄仄平平平，平平仄仄平平仄。","平平仄仄仄○○，平平仄仄平平仄。","平平仄仄平仄平，平平平仄仄平仄。","平○平○仄平○，仄平平平○仄仄。","平平平仄平平○，仄仄○○○平仄。","平平仄仄仄平仄，平仄○平仄○仄。","平平仄仄仄平平，仄仄仄平○仄仄。"],"paragraphs":["穷山岁晚满烟雨，欣逢支公会心侣。","斵诗已度曹刘前，谈玄复恃殽函固。","寒厅夜寂斗正横，衰怀径协沧洲趣。","新章顿挫兵出奇，遥随归雁下烟渚。","胸中书传要扶疏，笔端联翩将脱兔。","渊渊挝就渔阳掺，遽作回帆听鸣鼓。","明窗试玩老髯语，黄鹄看君响长阜。","山阴傲吏有僧珍，水镜湛然当见许。"],"title":"寄崇书记"}
