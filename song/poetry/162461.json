{"author":"丘葵","id":162461,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["万紫千红转眼非，高斋惟与竹相宜。","自从出地有清节，直至参天无曲枝。","六月高标寒凛凛，三冬秀色绿猗猗。","此君妙处无心得，道在虚中人不知。"],"title":"寄题朱推官竹斋"}
