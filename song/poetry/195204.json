{"author":"苏轼","id":195204,"strains":["仄平仄仄仄，仄○平仄平。","○平仄平仄，仄仄仄平平。","仄平○仄平，平仄仄仄平。","仄仄仄平仄，平平仄平平。","仄平仄仄仄，平仄仄仄平。","仄平仄平平，平仄○仄平。","平○仄仄仄，○仄仄仄平。","仄仄仄仄平，仄仄平平平。"],"paragraphs":["二陈既妙士，两欧惟德人。","王孙乃龙种，世有𥬞云麟。","五君从我游，倾写出怪珍。","俗物败人意，兹游实清醇。","那知有聚散，佳梦失欠伸。","我舟下清淮，沙水吹玉尘。","君行踏晓月，疏木挂寸银。","尚寄别后诗，剪刻淮南春。"],"title":"和赵德麟送陈传道"}
