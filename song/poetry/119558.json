{"author":"林希逸","id":119558,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["事随时去似飞澜，具眼应须以道观。","汤武交争棋里见，唐虞气象瑟中看。","寄情物外吟差乐，回首尘间意久阑。","多一月春还过半，先生随分老溪干。"],"title":"戊辰二月六日作"}
