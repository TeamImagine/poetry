{"author":"陆游","id":36999,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["灵府超然外物轻，静中谈笑却三彭。","晴窗风竹参差影，霜树山禽格磔声。","客出异苗咨药品，僧携奇篆乞书评。","幽居亦未全无事，更用人间有姓名。"],"title":"病起山居日有幽事戏作二首  其一"}
