{"author":"许及之","id":61143,"strains":["仄仄平平仄仄平，平平仄仄仄平仄。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["世取名科耀故乡，君家显祖屹相望。","将雏近喜重偕计，有子先登服义方。","著从事衫元漫仕，入元戎幕已交章。","头风正待陈琳檄，熟路轻车痛折箱。"],"title":"侯机宜挽词三首  其一"}
