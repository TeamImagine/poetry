{"author":"周紫芝","id":240668,"strains":["平平仄平平，仄仄仄○仄。","平平平仄平，仄仄平仄仄。","○平平平平，仄仄仄仄仄。","○平仄平○，仄○平仄仄。","仄平仄平仄，平平仄平仄。","仄仄仄平平，仄仄平平○。","平平仄仄仄，仄仄平平仄。","平平仄仄仄，平平○仄仄。","平仄平仄平，仄○平仄仄。","○仄仄平平，仄平仄仄仄。","平平平平平，○○仄仄○。","平仄○仄平，仄仄平平仄。"],"paragraphs":["潘郎尉居巢，月止万钱俸。","遥怜寒孟郊，午食勤夜诵。","空庖无鸡豚，敢设亚父供。","如何得伊尼，割鲜勤远送。","老夫极惊喜，儿曹亦嘲讽。","悯我太常斋，此意君良重。","饥肠罄一饱，状若蹲鸱冻。","茅檐坐局促，山禽听晓哢。","安得随少年，短衣飞挽鞚。","烧野得惊麋，即之那忍纵。","呦呦寒声微，麌麌一矢中。","聊复从左盂，猎我江南梦。"],"title":"择之得鹿割鲜见饷以诗为谢"}
