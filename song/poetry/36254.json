{"author":"陆游","id":36254,"strains":["仄仄平平仄仄平，平平平仄仄平平。","平平平仄仄平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["野艇迢迢信所之，归来常及欲昏时。","陂塘烟重怨姑恶，林薄月明悲子规。","出谷寺钟初缥缈，穿篱绩火已参差。","欣然笑向譍门说，又了浮生一首诗。"],"title":"杭湖夜归二首  其二"}
