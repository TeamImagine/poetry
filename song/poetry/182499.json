{"author":"强至","id":182499,"strains":["平仄○平仄仄平，○平平仄仄平平。","平平仄仄仄仄仄，平仄平平平仄平。","平仄仄平平仄仄，平平○仄仄平平。","平○仄仄○平仄，平仄平平仄仄仄。"],"paragraphs":["人悦禅翁巧结庐，更营飞阁取幽虚。","溪山雨后翠欲活，棂槛风来清有余。","龙象几年成佛界，猿猱深夜杂僧居。","还如梦得闻涵碧，谁写丹青复寄予。"],"title":"寄题殊公禅老黄云阁二首  其二"}
