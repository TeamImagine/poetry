{"author":"白居易","id":15008,"strains":["平○仄平仄，仄仄平平平。","仄仄○平仄，○平仄仄○。","平平仄平仄，平仄平平平。","平仄仄仄仄，仄仄平平平。","仄仄仄平仄，仄仄平平平。","平平仄平仄，仄仄○平平。","仄平平平平，平仄平平平。","○平仄平仄，仄仄仄平平。","仄仄平仄仄，仄仄平仄○。","仄仄平平仄，仄平平仄平。","仄平仄平仄，仄仄仄平平。","平仄平平仄，平平平仄平。","仄○平仄仄，仄仄仄平平。","平○○平仄，平仄仄平平。","仄平平仄平，仄○平仄平。","平平平平仄，○仄○平平。","平仄仄仄平，平○仄平平。","平仄仄平仄，平仄平平平。","仄仄仄平仄，平仄仄仄○。","平仄平平仄，○平平仄平。","仄仄○仄平，平仄仄仄平。","平○仄仄仄，仄平仄仄○。","平平仄仄仄，平平仄平平。","仄仄仄仄○，仄仄仄平平。","仄仄仄仄仄，平平仄平平。","仄平平○仄，平平○仄仄。","仄仄仄平仄，仄平仄平平。","仄仄平仄仄，○仄仄平平。","平平仄平仄，仄仄仄仄平。","仄仄仄平仄，仄平仄平平。","平平仄仄平，平平仄○平。","平仄仄仄仄，仄○平仄○。","平平仄仄仄，平仄仄仄平。","仄平仄平仄，仄仄仄平平。","平仄平平平，平仄平平平。","仄仄仄平○，平平仄仄平。","○平仄仄仄，仄仄平平平。","平仄○平仄，平平平仄平。"],"paragraphs":["山中不栖鸟，夜半声嘤嘤。","似道思归乐，行人掩泣听。","皆疑此山路，迁客多南征。","忧愤气不散，结化为精灵。","我谓此山鸟，本不因人生。","人心自怀土，想作思归鸣。","孟尝平居时，娱耳琴泠泠。","雍门一言感，未奏泪霑缨。","魏武铜雀妓，日与欢乐幷。","一旦西陵望，欲歌先涕零。","峡猿亦何意，陇水复何情。","为入愁人耳，皆为肠断声。","请看元侍御，亦宿此邮亭。","因听思归鸟，神气独安宁。","问君何以然，道胜心自平。","虽为南迁客，如在长安城。","云得此道来，何虑复何营。","穷达有前定，忧喜无交争。","所以事君日，持宪立大庭。","虽有回天力，挠之终不倾。","况始三十余，年少有直名。","心中志气大，眼前爵禄轻。","君恩若雨露，君威若雷霆。","退不茍免难，进不曲求荣。","在火辨玉性，经霜识松贞。","展禽任三黜，灵均长独醒。","获戾自东洛，贬官向南荆。","再拜辞阙下，长揖别公卿。","荆州又非远，驿路半月程。","汉水照天碧，楚山插云青。","江陵橘似珠，宜城酒如饧。","谁谓谴谪去，未妨游赏行。","人生百岁内，天地暂寓形。","太仓一稊米，大海一浮萍。","身委逍遥篇，心付头陀经。","尚达死生观，宁为宠辱惊。","中怀茍有主，外物安能萦。","任意思归乐，声声啼到明。"],"title":"和荅诗十首 和思归乐"}
