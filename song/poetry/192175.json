{"author":"郭祥正","id":192175,"strains":["仄仄平仄仄，平仄仄仄仄。","平平仄平平，仄仄仄平仄。","仄○仄平平，平仄平仄仄。","仄○平仄平，仄仄平平仄。","平平○仄仄，仄仄平平仄。","仄平仄平平，仄仄平仄仄。","仄○平平平，仄仄平平仄。","仄平仄平仄，平○仄仄仄。","仄平平平平，仄仄仄平仄。"],"paragraphs":["熠熠阳气动，春事不可御。","君家富林园，宴豆乐宾主。","况当解官归，精魄还六腑。","或乘青板船，纵缆东溪浒。","溪光如碧玉，皓月无人取。","信哉浴乎沂，点也丘所与。","又闻全于天，卓越庄周语。","我方治幽狱，归期日日数。","读君新诗章，对面若吴楚。"],"title":"和耿天隲见寄二首  其一"}
