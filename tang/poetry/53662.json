{"author":"王维","id":53662,"strains":["仄仄平平仄，平平平仄平。","平平？仄○，仄仄仄平平。","仄仄○平仄，○平仄仄平。","仄平○仄仄，仄仄仄平平。","仄仄平平仄，○平平仄平。","平平○仄仄，平仄仄平平。","仄○平○仄，平平平仄平。","○○平仄仄，平仄仄平平。"],"paragraphs":["袅袅秋风动，凄凄烟雨繁。","声连𫛛鹊观，色暗凤凰原。","细柳疏高阁，轻槐落洞门。","九衢行欲断，万井寂无喧。","忽有愁霖唱，更陈多露言。","平原思令弟，康乐谢贤昆。","逸兴方三接，衰颜强七奔。","相如今老病，归守茂陵园。"],"title":"和陈监四郎秋雨中思从弟据"}
