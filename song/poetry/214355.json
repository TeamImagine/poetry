{"author":"晁补之","id":214355,"strains":["平平平○平，平仄○仄仄。","○？仄平仄，仄仄仄○仄。","平平仄仄仄，仄仄仄仄仄。","平平仄仄平，仄仄○仄○。","平平仄平仄，平仄○平仄。","○○仄平平，仄仄仄仄仄。","平平仄平平，仄仄平仄仄。","仄仄平仄平，平仄仄仄仄。","仄平仄○仄，仄仄平仄仄。","平平仄仄○，仄仄仄平仄。"],"paragraphs":["刘侯先将军，忠义当代显。","喑恶指戎虏，却走自相践。","西坡坐首鼠，势蹙不得免。","天怜壮士穷，有子如此鲜。","清时铸农器，文字正须勉。","行吟畔牢愁，愤悱亦足遣。","时来蹑云梯，仰视天宇展。","下俯河两涯，牛马细不辨。","达生匪行怪，未用惊邑犬。","官闲尚数临，閟泽要清浅。"],"title":"同刘景文登大安阁"}
