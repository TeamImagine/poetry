{"author":"翁卷","id":80289,"strains":["仄仄平仄仄，平平平仄平。","平平仄平○，○平平仄平。","平平平平平，平仄仄仄○。","仄平平仄仄，平仄平仄○。","仄仄仄仄○，仄平仄仄平。","平○平仄平，平平○平平。","仄平平仄平，平平平仄平。"],"paragraphs":["古道今不见，今交非古情。","交情亦何难，难逢双目明。","青松生青山，真节莫与并。","植之廛郭旁，流俗多所轻。","远道岂易行，出门悔吝生。","君看天上云，何心更营营。","勿言贫未安，安贫存令名。"],"title":"古道"}
