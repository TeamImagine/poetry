{"author":"韩淲","id":86536,"strains":["平平仄仄平仄平，仄仄仄平平仄平。","仄仄仄仄仄仄○，仄仄仄仄○○平。","仄仄平○仄平平，平平○仄仄仄平。","仄平平平平仄平，仄平仄平仄平平。","平平仄仄平平平，平平仄平平仄仄。","平○○仄○平平，仄平平平仄平平。","平平仄平仄平平，○○仄仄平平平。","仄仄仄平仄平平，○平○平仄平○。"],"paragraphs":["虚檐涌月垂小窗，屋外有山流涧江。","夜气少定百念降，膝席引手挑油缸。","静取黄庭诵琅琅，炉烟喷结柏子香。","上元仙官朝紫皇，九关洞开凤鸾翔。","清辉影导胎禽双，前昂后低幡节幢。","尘间如帑正纷厖，眇然骈罗万家邦。","形躯已经几星霜，回思淡薄天人粮。","却灭百邪致欣昌，收声藏神味差长。"],"title":"元夕夜坐观黄庭经"}
