{"author":"陆游","id":38591,"strains":["仄平仄仄仄平仄，平仄仄平平仄平。","仄仄平平平仄仄，仄平仄仄仄平平。","平平仄仄仄仄仄，仄仄平平平仄平。","仄仄仄平平仄仄，平平仄仄仄平平。"],"paragraphs":["雨声聒耳不停点，云气冒山殊未开。","敢恨终年惟短褐，但惊十月有奔雷。","牵萝且复补茆屋，饭豆何妨羹芋魁。","莫笑赋诗无杰句，年来万事学低摧。"],"title":"十月八日九日连夕雷雨"}
