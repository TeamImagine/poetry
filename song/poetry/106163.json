{"author":"岳珂","id":106163,"strains":["平平平仄，○平仄平。","仄仄平平，平平仄○。","仄平仄平，平平仄平。","仄平平平，○平仄○。","仄平仄平，仄平○平。","○平平平，仄仄仄平。","仄仄平仄，仄仄平平。","仄仄仄平，仄平平平。","平平平平，仄○仄平。","平仄仄平，仄平仄平。","仄○仄平，仄仄○平。","○仄平平，○仄○平。","仄平平平，平平仄平。","仄仄平平，平仄平平。","仄平○平，仄仄平平。","仄平仄平，仄仄平平。","仄仄○平，平平仄平。","仄仄平平，平平平平。","○仄仄平，平○仄平。","仄仄仄平，平平○平。","仄仄仄仄，平平仄平。","平平仄仄，平仄仄平。","○仄仄仄，仄平仄平。","平仄仄○，平仄○平。","仄仄仄平，仄平平平。"],"paragraphs":["危微精一，传之在心。","二典勋华，光于有临。","大原自天，端倪孰寻。","岂无畴咨，培高浚深。","寝明以昌，举元难壬。","烝哉明良，嗣此德音。","匪鉴而讽，匪鉴而箴。","启迪在初，有开宸襟。","岩廊南风，袗衣鼓琴。","渊跃𥬞云，匣铏发镡。","达其已充，泽彼苍黔。","王度之恢，如玉如金。","进而虞渊，宾旸发霠。","坱圠机衡，开阖阳阴。","九韶其谐，万奏皆喑。","退而卷怀，艺圃书林。","出入欧颜，而加{奭斗}斟。","湛湛秋江，岧岧春岑。","如彼德人，危冠整簪。","不伐不矜，森严深沉。","我考问学，惟心靡谌。","端平自我，何用弗钦。","重抵九鼎，价逾万琛。","惟帖可观，为世砭针。","尚信我言，匪今斯今。"],"title":"史忠定蚤作帖赞"}
