{"author":"王绹","id":231375,"strains":["仄仄平平仄仄平，仄平平仄仄平平。","仄平仄仄平平仄，平仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["尚父风猷袭后昆，复生贤相绍高门。","白麻恳避公孤贵，黄阁屡辞机务繁。","再入经纶劳鼎铉，乍从觞咏乐山樊。","功名终始追前哲，美播青编望益尊。"],"title":"建炎丞相成国吕忠穆公退老堂  其一"}
