{"author":"方回","id":148324,"strains":["仄仄○平平，○平仄仄○。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄平○仄，平○仄仄平。","平平平仄仄，仄仄仄○平。","仄仄平○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","○○平仄仄，仄○仄平平。","平仄平平仄，平平仄仄○。","仄○平仄仄，仄仄仄平平。","仄仄○平仄，○平仄仄平。","平平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","仄平○仄仄，平仄仄○○。","平仄平平仄，平平仄仄平。","平平仄平仄，平仄仄平○。"],"paragraphs":["事业更篇章，从来例姓张。","茂先同晋轨，子寿振唐纲。","已树旗常绩，仍专翰墨场。","云仍今接踵，月旦早名扬。","神剑干将出，高冠獬豸昂。","褰帷初鄂渚，杖斧复钱塘。","士类星杓仰，文声电泽滂。","四愁肩慷慨，七命敌铿锵。","暖酹梅边冢，春遨柳下航。","留题存感慨，属和笑奔忙。","羸劣惭形秽，含弘赖疾藏。","一离湖曲路，五换岁干阳。","诵句思诗伯，除官说侍郎。","班联参冢宰，铨部佐文昌。","北壤𧏖蛛割，南邦翠荡翔。","雪寻浮玉渡，月认涌金墙。","不鄙侨栖陋，来同雅话长。","有书兼笔砚，无酒但茶汤。","衰谢时维迈，羁穷气尚刚。","斯人一青顾，怀古视穹苍。"],"title":"喜寓轩张梦符侍郎下访"}
