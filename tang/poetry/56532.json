{"author":"韦应物","id":56532,"strains":["仄平平平平，平仄○仄仄。","仄仄平平平，平平仄○仄。","仄平仄平仄，仄仄平仄仄。","仄仄○仄平，仄平平平仄。","平平仄平仄，平仄平○仄。","仄仄仄平平，平平仄平仄。","平平平○仄，仄仄仄平仄。","○仄仄平平，仄仄平仄仄。"],"paragraphs":["绮楼何氛氲，朝日正杲杲。","四壁含清风，丹霞射其牖。","玉颜上哀啭，绝耳非世有。","但感离恨情，不知谁家妇。","孤云忽无色，边马为回首。","曲绝碧天高，余声散秋草。","徘徊帷中意，独夜不堪守。","思逐朔风翔，一去千里道。"],"title":"拟古诗十二首 四"}
