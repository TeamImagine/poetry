{"author":"苏轼","id":193522,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["岐阳九月天微雪，已作萧条岁暮心。","短日送寒砧杵急，冷官无事屋庐深。","愁肠别后能消酒，白发秋来已上簪。","近买貂裘堪出塞，忽思乘传问西琛。"],"title":"九月二十日微雪怀子由弟二首  其一"}
