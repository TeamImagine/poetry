{"author":"陈著","id":139554,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平平仄，平平仄仄仄平平。","平平平仄平平仄，仄仄平平仄仄平。"],"paragraphs":["世事纷纷乱似丝，放教公道总堪诗。","三年仁政从头去，百里人心是己知。","脉络相关真为国，毫厘不便甚捐肌。","残生何幸身亲见，也拟公堂举寿卮。"],"title":"又次韵前人见示"}
