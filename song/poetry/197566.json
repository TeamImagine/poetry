{"author":"苏辙","id":197566,"strains":["平平仄仄仄，平仄○○仄。","平○仄平仄，平仄平平仄。","仄平平平仄，平仄平仄仄。","○平仄平仄，仄仄仄平仄。","平平仄平仄，仄仄仄平仄。","平平仄仄仄，仄仄平仄仄。","仄仄平仄○，○仄仄平仄。","平○仄仄仄，仄仄○仄仄。","平平仄○仄，仄仄平仄仄。","仄○仄仄仄，仄仄仄平仄。"],"paragraphs":["骄阳得一雪，逾尺应更好。","晨兴视窗隙，惊见晴霞杲。","九衢无停迹，狼籍须一扫。","空余浩然气，凛凛接清昊。","余寒薄虚室，一静解群燥。","晨炊晚未供，客馈惭草草。","试脱身上衣，行问酒家保。","孤吟击槁木，大笑称有道。","人生但如此，富贵何用祷。","所思独未见，耿耿属怀抱。"],"title":"次韵王适雪晴复雪二首  其一"}
