{"author":"许棐","id":116963,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一冬专宠道人房，不藉华清赐浴汤。","皤腹却无璋瓦分，矮身难称绮罗妆。","春生蝴蝶半床梦，暖迫梅花一帐香。","醉倚肉屏君莫羡，北邙多少黑头郎。"],"title":"汤婆子"}
