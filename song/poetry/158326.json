{"author":"柴元彪","id":158326,"strains":["仄仄平平平，○平仄○仄。","仄○仄平平，仄平仄平仄。","仄仄仄平仄，平○平仄仄。","平平仄仄平，仄仄仄平仄。","仄仄仄仄平，○仄平平仄。","仄仄仄仄平，平仄平平仄。","平平○平平，仄平平仄仄。","○平仄仄仄，仄○○仄仄。","平仄仄平平，平平仄仄仄。","平仄○仄平，仄仄仄仄仄。","仄平平○平，仄仄仄平仄。","平平仄平仄，仄平平仄仄。","平仄仄平平，平平仄仄仄。","平仄○平○，○仄平平仄。","仄平仄平仄，仄仄平仄仄。","平仄仄仄平，平平仄平仄。","仄仄仄平平，平平仄平仄。","平平○仄○，平仄仄平仄。","平仄仄平平，平平平仄仄。","平平仄仄平，平平平仄仄。","平平仄平平，仄平仄平仄。","平仄平平平，○仄仄○仄。","○平平仄○，仄仄平仄仄。"],"paragraphs":["屃赑开天风，三峰互参峙。","一如植躬圭，两峰拱而侍。","削玉石为笔，书空云作纸。","岚光动九天，翠色照千里。","上有碧玉莲，中有黄金鲤。","壁界一字天，松老千年乳。","鹰旋磨云根，虎跑流石髓。","禅师久入定，色相如不死。","灵石剖鸿荒，开山自晋始。","威显三直神，肸蚃百世祀。","劫风俄扇扬，梵宇忽颓圮。","僧来自怀玉，被荆营故址。","笙鹤宴群仙，钟鱼饭德士。","佳客贲而思，空谷跫然喜。","一筇事幽讨，万象归俯视。","山茗澹以清，村醪薄而旨。","对弈覆危枰，投壶响飞矢。","盘桓苍翠间，酬酢笑谈里。","欹枕自逍遥，凭阑时徙倚。","泉琴浣我心，松筝清我耳。","庐山乐天翁，敬亭谪仙子。","今昔虽殊时，其乐亦如此。","留为他日观，岁月端可纪。"],"title":"同朱山长游江郎"}
