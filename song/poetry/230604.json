{"author":"葛胜仲","id":230604,"strains":["平仄平仄平，○平仄○仄。","平平仄○平，仄平平仄仄。","平○仄○仄，仄○仄仄仄。","平平平平仄，平仄平平仄。","仄仄仄仄平，仄仄平平仄。","○平仄仄平，平平平仄仄。","仄仄仄仄仄，平仄○平仄。","仄仄仄仄平，仄平仄○仄。"],"paragraphs":["材大多不容，论刚苦难受。","儒玄阅三朝，伟冯今白首。","胸中有藏室，设张动掣肘。","人言专城乐，聊结新安绶。","独喜众毁言，不及河东守。","三年四宝堂，红梅倾白酒。","出处固有在，儿辈浪奔走。","岂复恨典签，得州大如斗。"],"title":"送宁守罢任赴阙四首  其一"}
