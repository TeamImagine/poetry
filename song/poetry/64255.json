{"author":"赵公豫","id":64255,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["茫茫海甸几沧桑，井泽犹余姓氏香。","道术尽人夸往事，仙踪何处仰遗芳。","云龙山下风霜冷，戏马台边草木黄。","惟有城隅一掬水，春秋代谢自清凉。"],"title":"彭祖井"}
