{"author":"韩琦","id":101172,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["玉椀高居众所夸，三川推甲一何嘉。","前兼胜势韩王第，右枕名区洛尹衙。","此宅吾乡聊庇族，悔违公语卜邻家。","纵思却作招来户，脚重难营老小车。"],"title":"次韵答判河阳文潞公述相洛所居之胜"}
