{"author":"陈造","id":58606,"strains":["平仄○仄平，仄仄仄平仄。","仄仄仄仄仄，仄仄仄平仄。","仄仄仄仄仄，平平仄仄仄。","平平平仄仄，平平仄平仄。","平平平○平，仄仄平仄仄。","仄平○仄仄，○平仄平仄。","仄○仄仄仄，仄仄仄仄仄。","仄仄仄○平，仄仄仄仄仄。","仄平仄平仄，平平仄平仄。","平平仄仄仄，平平仄平仄。","平○仄平平，仄仄仄平仄。","○仄仄仄仄，平仄平仄仄。"],"paragraphs":["牛力轻万钧，性顺异诸畜。","有足不解踶，有角不皆触。","课日引耒耜，为人给谷粟。","私家忧阙食，公家要余蓄。","公私虽相须，置汝谁取足。","柰何过堰客，行舟动千斛。","挽牵亦诿汝，赑屃颈髀缩。","扣角一劳之，不语对以腹。","物生愧无用，怀安或非福。","于人傥有益，厪身岂云酷。","君看庙前牲，被绣饱𫇴菽。","膏血荐鼎俎，谁定悲觳觫。"],"title":"车堰牛"}
