{"author":"周紫芝","id":241566,"strains":["平仄仄仄仄，平平平平仄。","平平仄平平，平平仄平仄。","平平仄仄仄，仄仄仄仄仄。","仄平平仄平，？仄仄平仄。","平平仄○平，仄仄仄仄仄。","平平仄仄仄，○仄仄仄仄。","平平○○平，仄仄仄平仄。","仄平平仄平，仄仄平仄仄。"],"paragraphs":["残腊不附火，冬温渠堪说。","身疑在炎方，隆冬有余热。","天公费许力，酝此一薄雪。","草青先得春，麦短未濡蘖。","因风始空蒙，着地忽滴歇。","人生亦复尔，过眼倏变灭。","谁能将空花，认有作嗔悦。","急须营一杯，烂醉梅上月。"],"title":"后数日始得薄雪"}
