{"author":"罗椅","id":132391,"strains":["平平，平平，仄仄平平平。","仄仄平仄平仄，平仄平平仄平。","平平仄平仄，平仄仄仄平。","平平仄仄平平仄，仄仄平仄平平平。","平平仄仄仄，仄平平仄平。","仄平平平仄仄仄，○平仄平仄仄平。","平仄平，平仄平。","平平仄仄平仄仄，仄平仄仄平平平。"],"paragraphs":["虾蟆，虾蟆，汝本吾田蛙。","渴饮吾稻根水，饥食吾禾穟花。","池塘雨初霁，篱落月半斜。","啁啁又向他人叫，使我惆怅悲无涯。","虾蟆对我说，使君休怨嗟。","古田千年八百主，如今一年换一家。","休怨嗟，休怨嗟。","明年此日君见我，不知又是谁田蛙。"],"title":"田蛙歌"}
