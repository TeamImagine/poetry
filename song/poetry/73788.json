{"author":"赵蕃","id":73788,"strains":["○仄平平仄仄○，仄○平平仄○○。","平仄平平仄○○，仄仄仄仄平○平。","仄平平仄仄平平，○平仄○仄平平。","仄平仄仄○仄平，仄平仄平平仄平。","仄平平仄仄仄○，仄平平仄仄仄○。","仄平仄○平仄仄，平仄仄仄平平平。","平平仄平仄仄平，平仄仄仄仄仄○。","仄仄仄仄平仄平，仄○仄○平仄平。","仄平仄仄仄仄○，仄仄仄仄平仄仄。","仄仄仄仄平平平，平仄平○仄仄平。"],"paragraphs":["禅月台边草树苍，下临溪流碧泱泱。","君卜居之岁且长，径路不忍夷其荒。","我时巾幅上君堂，劳君煮茶炷炉香。","与谈世故如有亡，掉头诵诗声遶梁。","别来书札阙寄将，忽然贻我细作行。","似言欲从怀玉旁，迤逦远趣金华装。","金华尚书汉豫章，招礼孺子固所当。","出处有道君素详，此行甚重无或伤。","况君袖手久退藏，九十半百胡可忘。","傥谒地主询吾乡，为致登临忆侍郎。"],"title":"送徐季益赴婺州陈尚书之招并属寄谢郡守韩侍郎"}
