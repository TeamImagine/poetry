{"author":"释正觉","id":4983,"strains":["仄仄仄仄平平仄，仄平平平仄平仄。","仄平仄仄仄平平，仄仄平仄平○仄。","平平仄仄仄平平，平平仄仄仄○平。","平平仄仄仄平仄，仄仄平平仄仄平。","平平平仄仄平仄，平仄平平仄平仄。","平平仄仄仄平平，仄仄平平仄○仄。","仄仄平平仄平仄，仄平平仄平○仄。","仄平平仄仄平平，○仄平平仄平仄。"],"paragraphs":["一口吸尽西江水，马师家风擢然起。","老庞俯伏嗣芳尘，古也今也谁如此。","超然道与若人交，南游浩意未相饶。","风清骨秀眼寒碧，玉井冰壶冻不消。","羌床孤卧净名室，无住无依脱虚溢。","渊然一默乃全提，不二门开肖当日。","佛事圆来作归想，出门歧路平如掌。","到家儿女独𪢮头，相对无言得真赏。"],"title":"借雪窦韵送超然居士赵表之时在泐潭"}
