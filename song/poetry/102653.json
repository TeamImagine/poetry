{"author":"真德秀","id":102653,"strains":["平平仄仄仄，平仄平平平。","仄仄仄仄平，仄平仄○○。","仄仄仄○平，仄平平仄平。","平平平平平，仄仄仄平平。","○平仄平仄，平仄平平平。","仄平仄仄平，仄仄平平○。"],"paragraphs":["樵川古乐国，谁遣生榛菅。","往事忍复言，念之辄长叹。","子往字其人，寄任良亦艰。","伤哉周余民，十室九孤鳏。","深心察苛痒，摩手苏痍瘢。","愿加百倍功，勿作常时观。"],"title":"送王子文宰昭武  其一"}
