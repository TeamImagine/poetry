{"author":"刘沧","id":26603,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["疏柳高槐古巷通，月明西照上阳宫。","一声边雁塞门雪，几处远砧河汉风。","独榻闲眠移岳影，寒窗幽思度烟空。","孤吟此夕惊秋晚，落叶残花树色中。"],"title":"洛阳月夜书怀"}
