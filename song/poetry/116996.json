{"author":"许棐","id":116996,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一编奏议从头读，句句冰联玉缀成。","不是德宗嫌切直，自缘唐室未升平。","谄魂尽逐残星灭，义魄长随霁月明。","我亦爱君忧国者，岁时来一拜先生。"],"title":"题陆宣公堂"}
