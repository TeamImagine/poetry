{"author":"广宣","id":40407,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["南方宝界几由旬，八部同瞻一佛身。","寺压山河天宇静，楼悬日月镜光新。","重城柳暗东风曙，复道花明上苑春。","向晚銮舆归凤阙，曲江池上动青蘋。"],"title":"贺幸普济寺应制"}
