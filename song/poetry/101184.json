{"author":"韩琦","id":101184,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["移得花王自洛川，格高须许擅春权。","管弦围簇生来贵，天地工夫到此全。","绝艳好将金作屋，清香宜引玉飞钱。","一声旧幕行云曲，醉斝争挥不论船。"],"title":"北第洛花新开"}
