{"author":"何梦桂","id":151623,"strains":["仄仄仄仄仄，平平仄仄平。","仄平仄平仄，平平仄平○。","平仄仄仄仄，仄○平仄平。","仄仄○平仄，平平○仄○。","平仄平○○，仄仄仄仄平。","平仄仄仄平，○仄平仄平。","仄平仄平仄，仄仄仄仄平。","平平仄仄仄，仄仄○仄○。"],"paragraphs":["火鼠不畏热，冰蚕不畏寒。","未能蹈冰火，吾姑袭人间。","徒骇广可泳，太行巍可攀。","世路蹇幽蔽，邅回行路难。","君坐歌三调，我起舞七盘。","歌苦舞未终，观者心未酸。","矢言浩无极，恐彼隔肺肝。","无言赋悄悄，永夜长寤叹。"],"title":"再和  其二"}
