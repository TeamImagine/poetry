{"author":"王炎","id":69268,"strains":["仄仄仄平平平，仄仄平平仄平。","仄仄平平仄平，仄仄平仄平仄平仄平。","仄○平平仄平仄平平平，仄○仄平仄仄平平平平。","仄平平平仄仄，仄平平平仄平。","仄平平平仄平，平仄仄平平平。","平仄仄平平仄平平仄，仄仄仄平仄○平平平仄。","平仄○○平平平○○，平平平平平平平仄。","平○仄平平平。","仄平仄○平平平平平，平仄平平平平平平。","○仄平平平仄仄平，仄仄平平仄○。","平平平仄仄，平平平平仄仄。","仄仄仄仄平仄平○仄。","平○仄平平平仄平。","仄平仄平平○仄平。","平平平仄仄，○平平仄仄。"],"paragraphs":["跂逸驾兮前修，佩武符兮典州。","迹已陈兮德新，可敬而慕兮几春复秋。","意其存兮閟千万年之原，谓其逝兮乃在浮罗之颠。","奋忠精兮取义，贯羲娥兮烂然。","隘尘寰兮上征，挥八极兮为仙。","黄鹄脱骖兮素虬停驷，几弭节兮念遗民而来顾。","高弁苍苍兮清苕弥弥，公来游兮湖山增美。","游观罢兮来归。","有蒲与荷兮清泠之池，鱼鸟怀生兮欣欣焉。","其有依银钩虿尾兮，灿翠珉而陆离。","弦琴兮击鼓，羞羔豚兮酌醑。","跪起以荐兮愿公燕喜。","公燕喜兮吾民乐康。","却灾沴兮蠲除不祥。","云来兮万祀，烝尝兮不忘。"],"title":"怀忠堂辞"}
