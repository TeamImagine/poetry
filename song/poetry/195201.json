{"author":"苏轼","id":195201,"strains":["仄仄平平平，平平平平仄。","平仄平仄平，仄仄平仄仄。","仄仄平仄○，仄平平仄平。","仄平平平仄，平仄仄仄○。","平平平仄平，平仄仄仄仄。","仄仄平○平，○仄○仄仄。","仄平平平仄，仄仄○仄平。","仄○平平平，平平○仄○。","仄平平仄仄，平平仄平仄。","仄○平仄平，仄仄仄仄仄。","仄仄平仄○，仄仄仄仄平。","○仄○平平，仄仄平仄○。","仄平平○仄，仄仄平平仄。","平仄平仄○，○平仄平仄。"],"paragraphs":["霭霭青城云，娟娟峨嵋月。","随我西北来，照我光不灭。","我在尘土中，白云呼我归。","我游江湖上，明月湿我衣。","岷峨天一方，云月在我侧。","谓是山中人，相望了不隔。","梦寻西南路，默数长短亭。","似闻嘉陵江，跳波吹枕屏。","送君无一物，清江饮君马。","路穿慈竹林，父老拜马下。","不用惊走藏，使者我友生。","听讼如家人，细说为汝评。","若逢山中友，问我归何日。","为话腰脚轻，犹堪踏泉石。"],"title":"送运判朱朝奉入蜀"}
