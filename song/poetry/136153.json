{"author":"吴势卿","id":136153,"strains":["仄平仄仄仄仄平，仄仄平仄平平平。","平平平平平仄仄，仄平平仄○平平。","仄仄平平仄仄仄，仄平仄平平仄平。","仄平○仄平仄仄，仄仄仄仄平平○。","平平仄平仄平仄，仄仄仄仄仄仄平。","仄仄平平仄平仄，平平仄仄仄仄○。","仄仄平平仄仄仄，○仄仄仄平仄○。","仄平平平仄仄仄，仄平平仄○仄平。","平平仄仄仄仄仄，平平仄仄平平平。","平平仄仄仄平仄，平仄平○平仄○。","平平仄仄仄平仄，平仄○平平仄平。","仄平平仄平平仄，平仄○平仄仄○。","仄平平平○仄仄，仄平仄仄仄仄平。","仄仄平平仄仄仄，平平平仄平仄平。","仄○平平仄仄仄，仄仄仄仄平○平。","仄平仄○仄平仄，平平仄平平仄平。","仄平仄仄○平仄，仄仄仄仄平平平。"],"paragraphs":["海珠吐月海水红，翠竹岩近蓬莱宫。","晨游东华天帝所，望舒前导参丰隆。","帝曰炎图亿万载，往哉汝谐盘石宗。","授之虹玉金斗印，一佛出世群仙从。","麟兮定兮已为瑞，彩袖接武葛氏龙。","忆昔京畿得贤辅，胥涛欲啮粒食空。","百万生灵衽席上，三日事业方寸中。","至今途歌与里咏，活民生佛称我公。","公侯衮衮世罕有，初心本愿皆阴功。","枌榆社内木连理，华萼楼间天九重。","邦臣未识买臣贵，天子应知刘向忠。","未央前殿催元会，天诏传宣一字封。","武夷之山三十六，仆居八曲鼓子峰。","白马仙人向我说，高牙今驻秦甬东。","起看梅花玉的皪，记得诞日今重逢。","去年已献鹤飞曲，今年作诗尤未工。","一年一轴从今始，邺架轴少诗无穷。"],"title":"寿宗室"}
