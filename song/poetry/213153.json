{"author":"贺铸","id":213153,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄平平平。","仄平仄仄仄平仄，仄仄平平仄仄平。"],"paragraphs":["南郭何人卜筑幽，平田高树带清沟。","隔墙野鸟啼晴昼，驻马行人照白头。","二顷难寻归老计，一樽宜结探春游。","步兵不惜供厨费，更作东风数日留。"],"title":"陈留南城马上简李公年"}
