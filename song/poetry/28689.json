{"author":"洪适","id":28689,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["元戎好客过当时，喜报江头鹢首飞。","款曲西宾香作阵，安排南食妓分围。","甘醪不必金貂换，清话频看玉麈挥。","祇隔嵩台衣带水，未须轻赋醉言归。"],"title":"会肇庆新守乐语口号"}
