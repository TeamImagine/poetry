{"author":"范成大","id":43951,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["社下钟声送客船，凌波挝鼓转沧湾。","横烟袅处鸡豚社，落日浓边橘柚山。","八表茫茫孤鸟去，万生扰扰一舟闲。","湖心行路平如镜，陆地风波却险艰。"],"title":"社山放船"}
