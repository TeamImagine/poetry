{"author":"仇远","id":164172,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["风雪飘萧季子裘，大江西溯过荆州。","浑家无计归葱肆，岁晚何人付麦舟。","长子应门宽后虑，轻帆入峡及春游。","明年归趁梅花发，共醉{鱼畺}仙旧酒楼。"],"title":"送程子方归蜀  其二"}
