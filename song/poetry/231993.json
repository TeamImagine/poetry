{"author":"李彭","id":231993,"strains":["仄平○平仄，仄仄仄仄平。","仄平仄○仄，仄平平○平。","平平仄○仄，仄○仄平平。","仄平仄○仄，平平仄平平。","平○仄仄平，仄仄仄平平。","仄平仄平仄，平平平○平。","仄仄仄仄仄，○平平仄平。","仄仄仄仄平，平仄○平仄。","仄平仄仄平，仄仄仄仄平。","仄仄平平仄，○平仄○平。"],"paragraphs":["望舒离金虎，晚雨幻玉沙。","触楹势颇疾，打窗风正斜。","西家有胜士，梦回笔生花。","孺人近行迈，章江驻云车。","银屏拥绛桃，绣帐戏兰牙。","暂停短辕驭，清欢春思賖。","陋巷笑短李，柴门蓬藋遮。","裋褐对孟光，冰柱吟刘义。","想君独乐时，觅句剩欲夸。","脉脉无由语，疏林集暝鸦。"],"title":"雪夜戏玉侯"}
