{"author":"项安世","id":54524,"strains":["平仄○○○仄平，平平平仄仄仄平。","仄平平仄仄仄○，仄仄平仄平平平。","仄平仄仄○平平，仄平仄仄仄仄平。","仄平仄仄仄仄平，仄仄仄仄平仄平。","仄平平仄仄仄平，仄仄仄仄平平平。","仄平仄仄○仄平，平仄仄平仄平平。"],"paragraphs":["刚健中正纯粹精，含弘光大品物亨。","两仪成列易道行，有首无腹非人形。","李侯毅甚将无朋，少年读易老愈明。","以龙代马变始生，以九代七坤始神。","与天同德体必弘，负载万古非蚊虻。","我无笔力回子鲸，何以赠之有西铭。"],"title":"弘斋诗"}
