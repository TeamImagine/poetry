{"author":"赵蕃","id":74991,"strains":["仄仄平平仄仄平，平平仄仄仄平平。","平平平仄仄仄仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄仄平仄仄平。"],"paragraphs":["竹外青原久不看，书来賸喜报平安。","修筠流水故亦有，高士韵人良独难。","杜老不应栖锦里，谪仙终合见金銮。","兹亭便与图经载，何况制名繇孟韩。"],"title":"刘伯山书来云有施主为造一亭刘子澄名曰竹溪索诗为赋二首  其一"}
