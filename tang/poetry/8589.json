{"author":"朱湾","id":8589,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["十年湖上结幽期，偏向东林遇远师。","未道姓名童子识，不酬言语上人知。","闲花落日滋苔径，细雨和烟著柳枝。","问我别来何所得，解将无事当无为。"],"title":"过宣上人湖上兰若"}
