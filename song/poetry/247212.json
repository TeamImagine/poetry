{"author":"吕本中","id":247212,"strains":["平平仄平○，仄仄平仄仄。","仄仄仄仄平，仄仄仄平仄。","平平仄仄仄，平仄仄平仄。","平仄仄仄平，仄仄仄仄仄。","仄○平平仄，平仄平仄仄。","仄仄○平○，仄仄仄平○。"],"paragraphs":["忠宣在朝廷，每欲消党与。","以我广大心，尽使变齐鲁。","同门有不察，平地鬬豺虎。","君昔住许昌，闭口不复吐。","静思前人意，皆是神所许。","自守泥涂间，肯复计龃龉。"],"title":"送范子仪将漕湖北五首  其三"}
