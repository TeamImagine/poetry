{"author":"方凤","id":159148,"strains":["仄仄平平仄仄平，平平仄仄仄平平。","仄平仄仄仄平仄，平仄平平平仄平。","平仄仄平平仄平，仄平仄仄仄平平。","平平仄仄平平仄，仄仄平平仄仄平。"],"paragraphs":["起犯春霜一径寒，清游乘兴约吟鞍。","眼中最恨友朋少，尘外频闻山水宽。","溪落旧痕枯野埠，树浮空翠湿危栏。","岩头几处悬冰白，已作群羊化石看。"],"title":"北山道中"}
