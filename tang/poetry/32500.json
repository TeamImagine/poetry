{"author":"吴融","id":32500,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["曾吟工部两峰寒，今日星郎得挂冠。","吾道不行归始是，世情如此住应难。","围棋已访生云石，把钓先寻急雨滩。","若遇秦时雪髯客，紫芝兼可备朝餐。"],"title":"送于员外归隐蓝田"}
