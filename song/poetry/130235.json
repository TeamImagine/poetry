{"author":"赵汝腾","id":130235,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["华峰早日得追随，议论词章颇俊奇。","五羖固应羞自鬻，一夔惜不佐来仪。","东嘉把盏论文日，婺女停舟问易时。","黄壤竟埋斯士骨，推贤不早叹珠遗。"],"title":"挽王国录"}
