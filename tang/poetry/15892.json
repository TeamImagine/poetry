{"author":"白居易","id":15892,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["怅望慈恩三月尽，紫桐花落鸟关关。","诚知曲水春相忆，其奈长沙老未还。","赤岭猿声催白首，黄茅瘴色换朱颜。","谁言南国无霜雪，尽在愁人鬓发间。"],"title":"酬元员外三月三十日慈恩寺相忆见寄"}
