{"author":"杨万里","id":49880,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["针来大笋束仍攒，作么开时色两般。","荀令金炉炷沉水，昭容紫袖衬中襌。","同花异叶株株异，一种栾枝节节栾。","雪里寒香得三友，溪边梅与畹边兰。"],"title":"瑞香盛开呈益国公二首  其二"}
