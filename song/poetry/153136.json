{"author":"俞德邻","id":153136,"strains":["平平仄仄仄平平，平仄平平仄仄平。","仄仄平平平仄仄，仄仄平仄仄平平。","仄平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["干戈又绕鹿门西，清梦犹应忆鼓鼙。","可叹遭逢夸二鸟，却令经济属三犀。","腐儒暗事惟蒿目，圣哲知几莫噬脐。","坱莽氛埃何日浄，春江飞雨涨芹泥。"],"title":"闻筑鹿门"}
