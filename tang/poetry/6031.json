{"author":"耿𣲗","id":6031,"strains":["仄○平平○，平平仄仄平。","仄平平仄仄，○仄仄平平。","平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。"],"paragraphs":["副相威名重，春卿礼乐崇。","锡珪仍拜下，分命遂居东。","高斾翻秋日，清铙引细风。","蝉稀金谷树，草遍德阳宫。","教用儒门俭，兵依武库雄。","谁云千载后，周召独为公。"],"title":"奉送蒋尚书兼御史大夫东都留守"}
