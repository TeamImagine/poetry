{"author":"于石","id":163767,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["白了江梅柳又青，游丝千尺网红尘。","鹁鸠夫妇孤村雨，杜宇君臣故国春。","客里易添芳草思，樽前谁是去年人。","桃花源上空流水，安得渔郎一问津。"],"title":"春事"}
