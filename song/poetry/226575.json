{"author":"谢逸","id":226575,"strains":["平仄平仄平，平仄仄平仄。","仄仄仄平平，仄平○平仄。","平○○平平，平平仄仄仄。","仄○平平平，平平仄平仄。","平平仄平平，平仄仄平仄。","平平仄仄平，仄平○平仄。","平仄○○平，平平仄○仄。"],"paragraphs":["阳进君子升，阴退小人伏。","此理洞然明，不疑更何卜。","微和回根荄，余光借草木。","但看堂前梅，南枝已芬馥。","东斋况虚明，樽有荔枝绿。","灯花不予欺，玉虫间金粟。","吾道行将伸，斯言可三复。"],"title":"冬至日陈倅席上分赋一阳来复探得复字"}
