{"author":"温庭筠","id":26131,"strains":["平仄仄平平，仄仄仄平平。","仄平平平平，平仄○平平。","平仄仄○仄，平平仄○仄。","平仄仄平平，平平仄平仄。","平平平，仄○○，平平○仄？仄平。","仄平仄仄仄○仄，仄仄平平平仄平。","仄仄仄平平仄仄，平平仄仄平平仄。","平○仄仄仄平平，仄仄平平仄平仄。"],"paragraphs":["朝罩罩城南，暮罩罩城西。","两浆鸣幽幽，莲子相高低。","持罩入深水，金鳞大如手。","鱼尾迸圆波，千珠落湘藕。","风飔飔，雨离离，菱尖茭刺㶉𫛶飞。","水连网眼白如影，淅沥篷声寒点微。","楚岸有花花盖屋，金塘柳色前溪曲。","悠溶杳若去无穷，五色澄潭鸭头绿。"],"title":"罩鱼歌"}
