{"author":"方岳","id":127787,"strains":["仄平仄仄○仄仄，平○平○仄平仄。","○平仄仄仄平平，平平○平平仄仄。","仄平仄○仄○仄，仄平仄平仄平仄。","平平仄仄仄○○，仄平仄仄平平仄。","仄平平仄平，仄平仄仄平平平。","仄平平仄平，仄平平仄平平平。","仄平仄仄平○仄，仄仄仄○仄仄仄。","仄平平仄平平○，仄仄平○平仄仄。"],"paragraphs":["世人但识三尺嘴，仪从秦横竟谁是。","澜翻口角欲悬河，秋崖听之归洗耳。","万言万当不如默，视吾舌存政须讷。","云根手筑月三间，是非付与西山笏。","谓君为讷耶，读书夜寂声琅琅。","谓君为辨耶，向人开口无雌黄。","屋头自有山如此，说易说难那用许。","孔堂丝竹春风和，赐也多参惟一唯。"],"title":"题讷斋"}
