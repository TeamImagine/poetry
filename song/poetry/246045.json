{"author":"张守","id":246045,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["心醉微言九九篇，浩如沧海翕支川。","著书柱史家传道，辟谷留侯世学仙。","蠧简倦推三豕渡，长弓那解两禽连。","极知无用宜幽隐，杜曲无田拟问天。"],"title":"又诗有卜荆溪之意雅合鄙怀因次韵二首  其二"}
