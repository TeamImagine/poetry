{"author":"张耒","id":215842,"strains":["平○仄平○，仄仄仄平平。","仄仄仄平仄，仄平平仄平。","平平平仄仄，仄仄仄平平。","○仄平仄平，平仄仄仄平。","平平平仄仄，仄仄仄平平。"],"paragraphs":["曹参汉贤相，掾吏亦豪英。","四海付醇酒，乃真知物情。","亡秦余毒烈，一洗百壶倾。","和气薰醉人，金革乃不鸣。","卑卑谈治道，陋矣洛阳生。"],"title":"次韵渊明饮酒诗  其七"}
