{"author":"李之仪","id":205634,"strains":["平平仄平仄，○○平仄仄。","平平平仄平，仄仄平仄仄。","仄仄仄平仄，仄仄仄○仄。","○平仄仄仄，仄仄○○仄。","平平仄仄仄，平仄仄平仄。","仄仄仄仄仄，仄仄平仄仄。","平平仄仄仄，仄仄仄仄仄。","仄仄仄平平，仄仄仄○仄。"],"paragraphs":["泓渟宿寒藻，正占山一曲。","平时常湛然，抚掌珠可掬。","喜怒去千里，气类若相属。","如何辄示异，乃尔分迟速。","霜风鼓橐籥，岩树响丝竹。","语出若有答，路转疑绝续。","幽寻力恨短，博采日苦促。","便拟寄无余，舍策遂留宿。"],"title":"抚掌泉"}
