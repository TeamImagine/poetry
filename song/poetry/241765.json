{"author":"周紫芝","id":241765,"strains":["平平平平平仄仄，平平仄仄平平平。","仄平仄仄平仄平，仄仄仄平平仄平。","仄○仄平仄平仄，平仄仄平平仄平。","○平仄仄平仄仄，○平○仄平○○。","平平仄仄仄仄仄，仄仄平仄○平平。","仄平仄仄仄平仄，仄仄平仄平平平。","平平仄仄仄仄仄，仄仄仄仄平仄平。","平平仄平平○仄，仄仄仄仄平○平。","平平仄仄仄仄仄，仄仄仄仄平平平。","平平平仄平平仄，仄仄仄仄平仄平。","平平仄仄仄仄仄，平○仄仄平○平。","仄平仄仄仄仄仄，仄仄仄仄○平平。"],"paragraphs":["渊明诗成无色画，龙眠画出无声诗。","两公恐是前后身，二妙略殊今昔时。","我顷诵诗不知处，今乃按图俱得之。","当时想见归意好，扁舟飏水风吹衣。","壶觞未饮入室酒，玉色先见迎门儿。","岂无故老说情话，尚有残菊依东篱。","云归鸟倦自有意，欲辩已忘谁复知。","龙眠得之心应手，笔所到处心相随。","僮奴似有傲世色，草木亦带烟霞姿。","痴儿方办公家事，此老自挟南亩犁。","人生异趣岂不远，心如鐡石终难移。","我今此意不自事，老去见画空惭非。"],"title":"题李伯时画归去来图"}
