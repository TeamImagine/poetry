{"author":"许及之","id":61011,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["衣钵欧梅无别峰，天悭发处妙屠龙。","琼瑶有句传商鼎，金石留声在蜀筇。","三叹少曾赓俚曲，五音全得列编锺。","末章压倒君余事，不道承家有愧容。"],"title":"次韵酬梅南寿旧曾和予梅花词"}
