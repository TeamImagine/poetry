{"author":"陆游","id":37149,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["南荡东陂弄夕霏，葛巾鹤氅试秋衣。","纤纤新月迎船出，两两珍禽背水飞。","病思渐苏开酒戒，宦情已绝谢尘鞿。","郊居是处堪乘兴，不怕城笳苦唤归。"],"title":"泛舟至鲁墟"}
