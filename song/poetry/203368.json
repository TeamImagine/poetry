{"author":"孔平仲","id":203368,"strains":["平平仄平○仄仄，平平仄平○仄仄。","仄平仄仄仄平平，平仄仄仄平平仄。","仄仄仄平仄仄○，平平平仄仄仄仄。","○平仄仄仄平仄，平平平平仄仄仄。","仄平平仄仄平仄，仄仄仄仄平平仄。","平平仄仄仄仄平，仄仄平平仄○仄。","平平平仄平仄平，仄○仄平平仄○。","平平平仄仄仄仄，仄平仄仄○平平。","仄平平平仄仄仄，○仄仄仄平平平。","平仄仄仄仄平仄，平平平平仄仄平。","仄○平平○仄仄，仄仄仄仄平平平。","仄平仄仄仄平仄，平仄仄仄平平平。"],"paragraphs":["常民踏车将纳水，今民踏车将出水。","大田不复见沟塍，洪潦汗漫来千里。","昨在会稽固已闻，湖州春雨夏不止。","吹堤卷石冒城郭，余波之潴此乃是。","至今蒲蠃在民屋，冢树伐尽生葭苇。","茅檐破漏不暇完，父子茕茕瘦相倚。","西风摇落天地秋，下污上莱无所收。","新田今已不可种，问民出水将安求。","水干鱼虾或易得，且以咀嚼充饥喉。","贫者往往鬻儿女，征徭纷纷复不休。","我从农夫遗斗米，自顾饱食诚堪羞。","四方近日苦穷乏，嗟我有意奚能周。"],"title":"和常父湖州界中"}
