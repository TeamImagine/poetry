{"author":"赵抃","id":101533,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["欲见遐陬尽乐康，沈黎回即按嘉阳。","寻山举屐三峨峻，度岭驱车九折长。","坞柏正宜寒后悦，驿梅多向腊前芳。","锦川遨乐春期近，早着鞭来入醉乡。"],"title":"荣諲学士按部未还因寄"}
