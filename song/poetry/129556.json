{"author":"李曾伯","id":129556,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["院落阴阴卷昼帘，彩绳高挂矗青天。","纤腰对蹴争先起，香汗交流倦欲眠。","花畔惊呼簪珥坠，柳梢时出彩罗鲜。","可怜墙外行人恼，应费长安酒价千。"],"title":"和刘舍人咏秋千"}
