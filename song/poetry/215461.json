{"author":"桑正国","id":215461,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["情闲共悦良朋好，溽暑消来过雨时。","萍水远流青点小，柳堤横暝翠丝垂。","轻烟晚透疏林迥，嫩卉芳迎皎月迟。","清思廓然欣赏地，瞰观遥阁静联诗。"],"title":"夏日同少游诸友登楼即事"}
