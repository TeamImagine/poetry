{"author":"乐雷发","id":145812,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["洗耳泉头漱晚凉，西风衣袂水花香。","酒边豪气横荆楚，灯下清谈杂晋唐。","天地每穷真俊杰，山林偏有好文章。","试拈茹草同君舞，后夜闻鸡月满床。"],"title":"许介之馆仆于东溪临发赠别"}
