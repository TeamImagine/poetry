{"author":"李之仪","id":205558,"strains":["平平平仄平平○，仄平仄仄○仄○。","仄平平仄平仄平，仄仄仄仄平○○。","仄平仄仄○仄平，平仄仄仄平平平。","仄仄仄仄○平平，仄仄仄仄○平平。","○○仄平仄○仄，仄仄仄仄平平平。","平○○○仄仄仄，仄仄平平平仄仄。"],"paragraphs":["卢泉之水名河长，裂脐不到空莽苍。","读君诗句心已凉，便觉满耳清浪浪。","彼方逐臭如窃香，肝膈素饱神鹰扬。","有客饭水衣朝阳，睥睨不语中何伤。","过从德君想更乐，直欲造化穷微茫。","何当相从老此水，桀跖夷齐均是死。"],"title":"卢泉之水次韵晁尧民赠张隠人"}
