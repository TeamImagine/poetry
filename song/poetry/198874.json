{"author":"毕仲衍","id":198874,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平平仄，仄平平仄仄平平。"],"paragraphs":["朝回鸣橹下东流，人自承明向越州。","印绶光华将过里，江山萧洒去迎秋。","香销琐闼成新梦，云映蓬莱识旧游。","须体圣心图任切，鉴湖虽好莫淹留。"],"title":"送程给事知越州"}
