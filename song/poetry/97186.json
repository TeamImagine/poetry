{"author":"陈宓","id":97186,"strains":["仄仄平平仄仄平，仄平仄仄仄平○。","○平仄仄平平仄，仄仄平平仄仄平。","仄仄仄平平仄仄，平○○仄仄○平。","平平仄仄平平仄，仄仄平平○仄仄。"],"paragraphs":["近学陶公小辟窗，境闲地迥壮心降。","临阶曲水清堪照，隔槛奇峰勇莫扛。","静对每嗟人尚独，清标长想玉难双。","新诗忽自龙门坠，纸上波涛更击撞。"],"title":"和林堂长韵  其一"}
