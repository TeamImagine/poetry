{"author":"苏轼","id":195743,"strains":["仄平平仄平，仄仄○仄仄。","平平仄仄仄，仄仄仄仄仄。","平平仄平平，仄仄平平仄。","仄仄仄仄平，平平平仄仄。","○平平仄仄，仄仄平仄仄。","○仄○平平，仄仄仄仄仄。","平平仄平○，仄仄仄仄仄。","平平平平仄，仄仄仄平仄。"],"paragraphs":["嗣宗虽不言，叔宝犹理遣。","东坡但熟睡，一夕一展转。","南迁昔虞翻，却扫今冯衍。","古佛既手提，诸方皆席卷。","当年清隠老，鹤瘦龟不喘。","和我弹丸诗，百发亦百反。","耆年日雕丧，但有犊角茧。","时来窥方丈，共笑虎毛浅。"],"title":"再用数珠韵赠湜老"}
