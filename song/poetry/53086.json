{"author":"项安世","id":53086,"strains":["仄平平仄○平仄，仄仄平平仄平仄。","仄平平仄平仄平，平仄平平平仄仄。","仄平仄仄平平仄，仄仄平平平仄仄。","平平仄仄仄○平，○仄仄平平仄仄。","平平平仄仄○平，仄平仄仄○平平。","平平仄仄仄平仄，仄○仄仄平平平。","平平仄仄平平仄，平平仄仄平○仄。","○平仄仄仄平平，平仄平平仄平仄。","○平仄仄平平仄，仄平平平平仄仄。","平○仄仄仄○平，仄仄仄平平○仄。","平平仄平平仄平，仄平平仄○平○。","平平仄仄平平仄，○仄平平仄仄平。"],"paragraphs":["许昌门外驱霆雳，玉箸惊抛夜无迹。","五花骄马云作蹄，飞渡檀溪人未识。","大堤八月阴风起，叶落花黄心欲死。","山枯石裂见苍龙，三十六鳞才赴水。","逢逢捶鼓上瞿塘，老瞒落笔三川忙。","蓬莱一夜两鳌死，血殷海水天无光。","金戈铁马宫前道，龙旗未卷君王老。","当时玉座醉春桃，今日铜驼泣秋草。","从来两髀雕鞍侧，不为儿曹营玉食。","生将一死答将军，死用一生酬相国。","乔家小郎名赏音，玉房花貌空沉吟。","吴娃解掩夫差面，难系刘郎一寸心。"],"title":"夔州永安宫词"}
