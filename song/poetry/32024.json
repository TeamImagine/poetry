{"author":"姜特立","id":32024,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["世事升沈侔蝶化，吾生来往更蝇营。","归心有愧陶元亮，家事当如尚子平。","岂是木鸡犹有变，故令鸥鸟尚相惊。","老夫本自无城府，抱瓮何妨过此生。"],"title":"罢刘岩酒库"}
