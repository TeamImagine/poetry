{"author":"徐鹿卿","id":117497,"strains":["仄仄仄○仄，仄平仄仄平。","平仄平仄平，仄仄平平平。","平平平平平，平仄平仄平。","平平仄○平，仄仄平仄平。","仄平仄平平，仄仄平平平。","仄平○仄仄，平仄平仄平。","仄平仄平平，仄仄仄平平。","仄平仄平平，仄仄平平平。","平平仄仄仄，平仄平平平。","平平仄仄平，平仄平平平。","仄平平仄仄，○仄平平平。"],"paragraphs":["别驾宝横道，冷官槁代楹。","谁令尘土姿，近映冰壶清。","君家闽山阳，泉以蒙著名。","平生养正功，烱烱心地明。","我家古泉溪，四顾岩峦萦。","日迂长者辙，来往纷振缨。","湛泉偶趋风，嗽液咀流英。","古榕憩阴阴，绿竹哦青青。","泉鸣似唤客，盈耳清音泠。","欢谣动海隅，温诏来宸京。","只今游览地，回首真邮亭。"],"title":"府判再示楹字韵诗再和之"}
