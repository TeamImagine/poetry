{"author":"陆游","id":34666,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平平仄平平。"],"paragraphs":["嵩云缑月本闲人，误落尘中白发新。","万事看山差入眼，百年把酒独关身。","栈边老马行安往，床下寒龟息自匀。","藜杖一枝犹好在，未妨闲探早梅春。"],"title":"初寒书怀"}
