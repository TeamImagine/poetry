{"author":"吴融","id":32503,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["草白烟寒半野陂，临江旧宅指遗基。","已怀湘浦招魂事，更忆高唐说梦时。","穿径早曾闻客住，登墙岂复见人窥。","今朝送别还经此，吟断当年几许悲。"],"title":"宋玉宅"}
