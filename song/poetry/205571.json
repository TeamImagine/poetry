{"author":"李之仪","id":205571,"strains":["平仄平平仄○仄，仄仄仄○平仄仄。","平平仄平仄仄仄，仄○仄仄○平仄。","仄平仄仄仄平平，平仄平平平仄仄。","仄平仄仄仄平平，平仄仄平平仄仄。","平平仄仄仄仄平，仄仄平平平仄仄。","仄仄仄仄平仄仄，仄仄平平○仄仄。","仄平平仄仄平平，仄仄平平平仄仄。","○平仄仄平仄○，仄仄平平○仄仄。","仄○仄仄仄仄仄，仄仄平平仄平仄。","平平仄仄平仄平，○仄平○仄○仄。","仄○仄仄仄平平，仄仄平平平仄仄。"],"paragraphs":["凋瘵尪残不胜煮，欲救镬汤须是雨。","天公爱人甚赤子，忍将性命轻毛缕。","使君屹起石门城，归路壶浆喧笑语。","定知此雨必随来，何用与龙争喜怒。","初疑点点洒醍醐，渐次蒙蒙萦瑞雾。","一滴入地须一尺，万室焦枯如洗去。","我惭无力助精虔，独致微诚祈佛祖。","深扃不得陪贺燕，坐跋歌姝参舞女。","近传一斛出六斗，盏面浮蛆泛牛乳。","烦君说与猿臂翁，留得滂沱猛如注。","醉中寄我庆丰谣，想见今朝宾与主。"],"title":"喜雨用前韵"}
