{"author":"苏轼","id":195887,"strains":["仄仄仄平仄，仄仄仄平仄。","仄平仄仄仄，仄平平仄仄。","平平仄仄仄，仄仄○仄仄。","仄仄○仄平，仄仄平仄仄。","○平平仄仄，仄仄平仄仄。","仄仄○仄仄，○○？仄仄。","仄平仄平仄，仄仄平平仄。","仄仄仄○平，○平仄○仄。","仄○仄仄○，仄仄平仄仄。","仄○仄平仄，仄仄仄○仄。","仄平平仄仄，仄仄仄仄仄。","○平平仄仄，仄仄平平仄。"],"paragraphs":["予昔少年日，气盖里闾侠。","自言似剧孟，叩门知缓急。","千金已散尽，白首空四壁。","烈士叹暮年，老骥悲伏枥。","妻孥真敝屣，脱弃何足惜。","四大犹幻座，衣冠矧外物。","一朝发无上，愿老灵山宅。","世事子如何，禅心久空寂。","世间出世间，此道无两得。","故应入枯槁，习气要除拂。","丈夫生岂易，趣舍志匪石。","当为狮子吼，佛法无南北。"],"title":"闻潮阳吴子野出家"}
