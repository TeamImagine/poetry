{"author":"彭汝砺","id":201449,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["襄阳曾赋赠行诗，邂逅扁舟得所期。","胜迹好寻梅福宅，真游稍记习家池。","郢中白雪今谁和，汉上仙槎恰是时。","冰酒直须多准备，寄声先报主人知。"],"title":"得至郢州寄知郡朝议"}
