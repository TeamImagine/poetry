{"author":"孙觌","id":239203,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["纷纷戏事扰真情，梦入槐宫一饷荣。","莫向蜗庐分两国，只将螘垤当専城。","遨头定自污三顾，纸尾何妨署一名。","南望崆峒堪拄笏，白云飞处眼偏明。"],"title":"送删定侄赴高安郡丞"}
