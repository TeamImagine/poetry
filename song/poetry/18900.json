{"author":"蒋晋","id":18900,"strains":["仄平平平仄仄仄，仄仄平平仄○仄。","仄仄平○仄仄○，平平仄仄平平仄。","仄仄○平仄仄平，仄仄○平平仄平。","仄平平平仄仄仄，平平○仄平平平。"],"paragraphs":["柘川之西有削石，屹立巍巍峻如壁。","下有沧浪百尺深，澄清恰似秋天碧。","逝者如斯竟不停，孺子长歌堪濯缨。","故知源头有活水，支流分派迢迢清。"],"title":"西岩胜水"}
