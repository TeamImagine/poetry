{"author":"陈著","id":139570,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["慈云一坐十年过，耐受空门末劫魔。","晨粥应缘千里到，秋粮入供寸功磨。","当风松干神弥爽，经雪梅花韵更多。","大地山河供一笑，底须天女问云何。"],"title":"寿法椿长老二首  其一"}
