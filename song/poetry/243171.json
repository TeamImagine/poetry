{"author":"李纲","id":243171,"strains":["仄平仄仄平○仄，仄仄平平仄平仄。","仄平平仄仄平平，仄仄平平平仄仄。","平平仄仄平仄平，平仄○仄○○平。","仄○仄仄仄平仄，仄仄仄仄平○平。","平平仄仄平平仄，仄仄平平平仄仄。","仄仄平平平仄平，平平仄仄平平仄。","仄平仄仄平仄平，仄平平○仄平平。","平平仄仄仄平仄，仄○平仄平平平。","平平仄○平○仄，平平平仄平平仄。","仄平仄仄仄平平，仄仄平平仄平仄。"],"paragraphs":["道人画手真三昩，力挽春风与游戏。","露枝烟蘂忽嫣然，自得工夫畦径外。","由来黑白无定姿，浓淡间错相参差。","炯如落月耿寒影，翳若宿雾含疏枝。","群芳种种徒繁缛，脱略丹青尤拔俗。","妙质聊资陈氏煤，幽姿好伴文生竹。","世呼墨竹为墨君，此花宜称墨夫人。","铅华不御有余态，世间颜色皆非真。","年来妙观齐空色，天花时露真消息。","试烦幻出数千枝，不费梁谿一丸墨。"],"title":"戏赋墨画梅花"}
