{"author":"白居易","id":14970,"strains":["平平仄仄平，平仄平平仄。","仄平仄仄仄，仄平仄仄仄。","平平仄仄仄，仄仄平○仄。","平仄平仄平，○仄○平仄。","○仄仄仄仄，平平仄○仄。","仄仄平平平，平平仄平仄。","平○平仄○，仄仄○○仄。","平平仄○仄，平仄平平仄。"],"paragraphs":["浔阳十月天，天气仍温燠。","有霜不杀草，有风不落木。","玄冥气力薄，草木冬犹绿。","谁肯湓浦头，回眼看修竹。","其有顾盼者，持刀斩且束。","剖劈青琅玕，家家盖墙屋。","吾闻汾晋间，竹少重如玉。","胡为取轻贱，生此西江曲。"],"title":"浔阳三题 湓浦竹"}
