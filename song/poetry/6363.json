{"author":"张九成","id":6363,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平仄仄仄平。"],"paragraphs":["吾道何衰只怆神，六经文字变仪秦。","魏侯酷喜听新乐，中尉生来好杀人。","海鸟错将金奏眩，叶公元爱画龙真。","不逢伯乐休骧首，忽遇长沮莫问津。"],"title":"客有谈嘉祐间事者一客瞪目不应及闻介甫新事则心目开明殊可怪也聊作诗以纪之"}
