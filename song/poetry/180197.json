{"author":"王安石","id":180197,"strains":["平仄仄仄平，仄仄平平○。","仄仄仄仄平，仄仄仄仄平。","仄平平平仄，平仄平平平。","○仄仄平平，仄平平仄○。","仄仄仄平仄，仄平平仄平。","仄平仄平平，仄仄平○平。","仄平仄仄仄，○平平仄平。","仄仄仄仄仄，平仄仄平平。","仄仄○仄平，仄○平仄平。","仄平仄平仄，○仄○平平。","仄仄○仄平，仄平平仄平。","仄平平○平，仄仄○平平。","仄仄仄平仄，仄仄平平平。","仄仄仄仄仄，平平平○○。","仄仄仄平仄，○仄平○平。","○○平仄平，仄仄平平平。","平平仄平平，平平仄平平。"],"paragraphs":["吾子命世豪，术学穷无闲。","直意慕圣人，不问闵与颜。","彼昏何为者，诬构来{口颜}{口颜}。","应逮犯秋阳，动为人所叹。","不恤我躬瘁，乃嗟天泽悭。","令人念公卿，烨烨趋王班。","泊无悯世意，狙猿而佩环。","爱子所守卓，忧予不能攀。","永矢从子游，合如扉上镮。","愿言借余力，迎浦疏潺潺。","亦有衣上尘，可攀禆泰山。","大江秋正清，岛溆相萦弯。","四盼浩无主，日暮烟霞斑。","水竹密以劲，霜枫衰更殷。","赏托亦云健，行矣非闲关。","相期东北游，致馆淮之湾。","无为袭宁嬴，悠然及温还。"],"title":"答曾子固南丰道中所寄"}
