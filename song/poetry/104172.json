{"author":"戴栩","id":104172,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["帝里熙熙笑语闲，新春胜事总相关。","眼看长乐鸿名建，心爱淳熙盛象还。","雪晓万家沾廪玉，月宵九陌涌灯山。","升平此德将谁报，一炷晨香斗柄间。"],"title":"上丞相寿  其四"}
