{"author":"朱长文","id":196885,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["盛世高门福两全，星辰粹气萃为贤。","钓璜韬略传三叶，斋钺风棱积十年。","阴德在人宜寿考，清才脱俗恐神仙。","寒儒欲继崧高颂，不独生申但美宣。"],"title":"判府曹宣徽生日  其二"}
