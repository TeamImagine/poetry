{"author":"方岳","id":127484,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["黄冠野服随孤鹤，竹迳松冈共往还。","不肯避人当道笋，相看如客对门山。","穷居作计未为左，造物于吾本不悭。","径扫石床供昼寝，自怜诗骨尚坚顽。"],"title":"独往"}
