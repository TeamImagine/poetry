{"author":"黄庭坚","id":207419,"strains":["平平仄○平平平，仄平仄仄仄平平。","平平仄仄○平仄，仄仄平仄仄○平。","平平平平仄平仄，仄仄○○平平平。","仄平平仄仄仄仄，仄仄平平仄仄平。","平平平平仄仄平，平平仄仄仄○平。","仄仄仄平平仄平，○仄仄仄平仄平。","仄平平○仄○○，仄仄仄仄○平平。","仄仄仄平仄平仄，平○平仄仄平平。","平平○仄平仄仄，仄仄仄仄仄平平。","平○仄仄平仄仄，平平仄仄仄○平。","平平仄仄平仄平，○仄仄仄仄平平。","仄平平仄平平○，仄平平平平仄平。","仄仄仄平平平仄，仄○仄平仄平仄，仄平仄仄○仄仄。"],"paragraphs":["黄山叶县连墙居，谢公席上对摴蒱。","双鬟女弟如桃李，早许归我舍中雏。","平生同忧共安乐，岁晚相看青云衢。","去年樽酒辇毂下，各喜身为反哺乌。","城头归乌尾毕逋，春寒啄雪送行车。","解佩我无明月珠，折柳不对千里驹。","念君胸中极了了，作吏办事犹诗书。","浊酒挽人作年少，关防心地亦时须。","郧乡县古民少讼，但问自己不关渠。","登临一笑双白发，宜城冻笋供行厨。","人生此乐他事无，行李道出汉南都。","寄声诸谢今何如，谢公书堂迷竹坞。","手种竹今青青否，我思谢公泪成雨，属公去洒穰下土。"],"title":"送薛乐道知郧乡"}
