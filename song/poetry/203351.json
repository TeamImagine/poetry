{"author":"孔平仲","id":203351,"strains":["○平平仄仄，仄仄仄平平。","平仄仄○平，仄仄仄仄平。","○○○仄仄，仄仄平平平。","仄仄平平仄，仄○平仄平。","平平仄仄仄，平仄仄仄○。","仄仄仄平仄，仄仄仄平平。","仄仄仄平仄，平○平仄平。","平仄仄○仄，平仄○平平。","仄平平仄仄，平平仄仄平。"],"paragraphs":["长松高落落，积雪白皑皑。","鳞鬣冻且僵，郁结久不开。","观其缠压意，直使同枯荄。","雁带寒光去，鸟传春信来。","微阳入直干，生意忽已回。","豁若醉初醒，整顿出尘埃。","秀色媚山腹，孤标摩斗魁。","时至自当复，安得长摧颓。","若非根本壮，何能异草莱。"],"title":"咏道上松"}
