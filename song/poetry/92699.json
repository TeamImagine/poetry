{"author":"刘宰","id":92699,"strains":["平仄仄仄平仄平，仄仄仄平平平。","○仄平平仄平平，○仄平平仄平。","仄平平仄平平平，平平仄仄平○。","平仄仄平仄○平，仄仄平平平平。","○平平仄平平平，平平仄平仄平。","仄平平平仄平平，平平仄平平仄平平。","平仄平平平，仄平平平平平。","平仄仄平仄仄，平平平平仄○。"],"paragraphs":["余幼好此奇服兮，岁荏苒而华颠。","闻若人之好修兮，搴众芳而独专。","结微情以陈词兮，鳞鸿杳以无传。","惟圣哲之茂行兮，在举能而任贤。","横江湖以扬舲兮，宁维楫之可捐。","烂晨光兮破群幽，清风发兮凉气飕飕。","琼珮兮锵锵，玉鸾鸣兮啾啾。","时不可兮骤得，君胡为乎此留。"],"title":"和楼倅宗簿  其二"}
