{"author":"陈郁","id":107881,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["衣冠凉薄亦端严，为到贫时解养廉。","京洛家风今尚在，宗王恩礼旧曾沾。","谈高坚白囊无底，词纵题红笔退尖。","自说学仙曾有遇，欲归岩壑理抽添。"],"title":"赠东华老真锺逸士"}
