{"author":"王洋","id":251244,"strains":["仄平仄仄平平○，仄仄仄仄平平平。","平○平平仄平仄，平仄○仄平平平。","平○仄仄仄平仄，○仄平平平仄仄。","○平仄仄仄平平，仄仄仄○○仄仄。","仄平仄平仄平仄，仄仄○平仄平仄。","平平仄仄仄平○，仄仄仄○平仄仄。","平○仄仄仄仄平，仄仄仄平平仄平。","仄仄○仄○○仄，仄仄仄平平仄平。"],"paragraphs":["识情变易须臾期，躁动未得安无为。","幽思伤神静生苦，游艺且复招僧棋。","棋中趣味亦何有，胜负纷纷翻覆手。","分排事外杂窥图，得失坐中分好丑。","要须忘年在书史，不出空斋见千里。","昏尘积习要揩磨，晚学未应谈至理。","终当谢遣惠子琴，不挂一弦存五音。","日损其半思虑尽，此道孰知无古今。"],"title":"周秀实以近多读书少对棋有诗及之因以寄"}
