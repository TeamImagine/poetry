{"author":"任希夷","id":84162,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["紫宸朝罢御端门，天宇澄清景气温。","丹凤楼中黄伞立，金鸡竿上彩旗翻。","万人耸听风雷号，四海均霑雨露恩。","须信卑宫勤肆祀，君王本意在元元。"],"title":"明堂庆成五首  其五"}
