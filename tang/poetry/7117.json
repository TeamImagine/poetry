{"author":"李益","id":7117,"strains":["仄仄仄仄平，平平仄平仄。","仄仄仄平平，平平○仄仄。","平○平仄仄，仄仄平平仄。","仄仄平仄○，○平平仄仄。","仄平仄仄仄，平○平仄仄。","仄平平仄平，仄仄平○仄。","仄仄仄仄平，仄平平平仄。"],"paragraphs":["弭盖出故关，穷秋首边路。","问我此何为，平生重一顾。","风吹山下草，系马河边树。","奉役良有期，回瞻终未屡。","去乡幸未远，戎衣今已故。","岂惟幽朔寒，念我机中素。","去矣勿复言，所酬知音遇。"],"title":"将赴朔方早发汉武泉"}
