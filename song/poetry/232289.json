{"author":"释重显","id":232289,"strains":["仄仄仄，平平仄，平仄平平仄平仄。","平平平仄仄○平，仄平平仄平平仄。","平平仄，平平仄仄平平仄。","平仄平平平仄平，仄○平○平平仄。"],"paragraphs":["末后句，为君说，明暗双双底时节。","同条生也共相知，不同条死还殊绝。","还殊绝，黄头碧眼须甄别。","南北东西归去来，夜深同看千岩雪。"],"title":"颂一百则  其五二"}
