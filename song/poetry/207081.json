{"author":"黄庭坚","id":207081,"strains":["仄平平平平，仄仄仄平仄。","仄平平平平，仄平仄仄仄。","平平仄平平，平平平平仄。","平平平平平，平○仄平仄。","仄平平平平，平平仄平仄。","平平平平平，仄平平仄仄。","仄平平○仄，平仄平仄仄。","仄仄平平平，仄平仄平仄。","平平仄仄平，○仄仄平仄。","平平仄平平，仄平平平仄。","○○仄平平，平仄平仄仄。","仄平仄平平，平仄仄仄仄。","平平仄平○，平平○平仄。"],"paragraphs":["广原嗥终风，发怒土囊口。","万艘萍无根，乃知积水厚。","龙鳞火荧荧，鞭笞雷霆走。","公私连樯休，森如束春韭。","倚筇蒹葭湾，垂杨欲生肘。","雄文酬江山，惜无韩与柳。","五言呻吟内，惭愧陶谢手。","送菜烦邻船，买鱼熟溪友。","儿童报晦冥，正昼见箕斗。","吾方废书眠，鼻鼾鞲囊吼。","犹防盗窥家，严鼓申夜守。","冶城谢公墩，牛渚荡子妇。","何时快登临，篙师分牛酒。"],"title":"庚寅乙未犹泊大雷口"}
