{"author":"阳枋","id":109706,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，平仄平平平仄平。","仄仄平平平仄仄，仄平仄仄仄平平。"],"paragraphs":["连天白水渺无涯，短涉湖湾五里赊。","个样船腰穿浪急，片来帆腹饱风斜。","日随飞鹭几程水，心逐浮鸥何处家。","日落荒溪无系缆，荻丛深处傍渔槎。"],"title":"买舟过太湖口入小港"}
