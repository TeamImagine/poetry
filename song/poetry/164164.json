{"author":"仇远","id":164164,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["西风吹髪冷飕飕，赖有多情帽裹头。","九日已知成昨夜，绿樽聊复集清流。","山房霜菊偏能耐，客路云萍故自浮。","欲识岁寒心皎洁，一方月色十分秋。"],"title":"十日与侯伯用谢元焘诸友泛菊得头字"}
