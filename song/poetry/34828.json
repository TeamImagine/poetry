{"author":"陆游","id":34828,"strains":["仄仄平平仄仄仄，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["二十余年此结茆，园公谿父日论交。","风翻半浦乱荷背，雨放一林新笋梢。","隔叶晚莺啼谷口，唼花雏鸭聚塘坳。","出门行罢还无事，借得丹经手自抄。"],"title":"题斋壁四首  其一"}
