{"author":"葛胜仲","id":230697,"strains":["仄仄仄平仄，仄仄仄仄平。","仄平平平仄平仄，仄仄仄仄平平平。","平平仄仄平仄仄，平○仄○平平平。","仄平平仄仄平仄，仄仄仄仄○○平。","平平平仄平平仄，仄仄平平平仄仄。","平平平仄○平平，仄仄平平仄平仄。","仄平仄仄仄○○，仄○○仄平○平。","仄仄平平○平仄，平仄平平仄平仄。","平平平仄仄平平，仄平平仄平平平。","仄平仄仄仄平仄，平仄平仄平平平。","平仄仄平平平○仄平仄，仄仄仄仄平平仄。","仄平平仄平平平，平仄平平仄平仄。","平平○仄仄○平，平仄平仄仄平平。","仄平平仄仄仄仄，○平平仄○平平。","平平仄仄平平仄，仄平平平仄仄平。","仄仄平平仄平仄，仄仄平平○仄仄。","平平仄仄仄○平，平仄平平平仄仄。","仄平仄仄仄仄○，平仄仄平平仄○。","仄○平平平仄仄，仄仄仄仄平仄平。","仄仄仄平平仄仄，仄仄平○平仄仄。","平平仄仄仄仄平，平仄仄仄平○平。","平仄○仄平仄仄，仄平○仄平平平。","仄仄平仄仄○仄，仄仄平平平仄仄。","平仄○○仄仄平，仄仄仄平平仄仄。"],"paragraphs":["俗物败人意，作吏七不堪。","朅来东蒙遇欢友，角立杰出推江南。","英材百汰挥利刃，夷量万顷澄寒潭。","弱龄文采照金殿，荏苒立境衣犹蓝。","铜章来踏瑕丘鼓，邑屋欢康无疾苦。","春风郊外正酣酣，笑指丛祠两骖舞。","猛抛簿领乱回回，戏看油碧声如雷。","不遣韶光浪湮灭，桃已蒸霞柳飞雪。","超然危立俯河干，抱城清泗鸣惊湍。","谪仙秀句但碑板，无复真迹龙蛇蟠。","君不见聪明文思抚寰海，四表上下腾光彩。","破椽欺魄炉无烟，豪气英风亦何在。","荒郊遗趾望中来，遐想千古令人哀。","祖龙巡幸亦琐琐，从臣徒向苍珉开。","豪华岂复灵光殿，峻峗谁知季武台。","耿耿星河挂窗牖，未跨归鞍犹捧手。","同门早岁气横秋，年大饥寒依秫酒。","俗儒醒醉尚不分，金马玉麟名远闻。","小县鸣弦烦卓令，冷阁问字疲子云。","五斗不归俱委琐，邂逅为僚天赞我。","金兰缟纻未足夸，嵇吕命驾何其賖。","官寺相望无百步，泮林正对河阳花。","坐令荘舄忘吟越，亦复无心存魏阙。","蒲酒相从未有涯，祭灶请邻才一月。"],"title":"同子充游尧祠见交代李行正诗追用李太白旧韵因亦次韵呈子充"}
