{"author":"张耒","id":217439,"strains":["仄仄仄仄○，仄○仄○平。","平仄平仄平，仄仄仄○○。","平仄仄平仄，平仄仄平平。","仄仄○平平，仄平仄平平。","仄仄仄平平，平平仄平平。","平平仄平平，平仄平平平。","平平仄仄仄，平仄仄○平。","平平仄○○，○○仄○○。"],"paragraphs":["去此定有期，逝将泛扁舟。","千里须聚粮，尚复少迟留。","虽有隶囚籍，聊喜脱遐陬。","问我行何之，岱宗古东州。","念我所居堂，蓬茅委荒丘。","西窗两芭蕉，谁见春萌抽。","园梅粲已发，门掩懒重游。","今晨一长叹，离思浩难收。"],"title":"将离柯山十月二十七日"}
