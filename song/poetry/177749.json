{"author":"王禹偁","id":177749,"strains":["平平平平仄平仄，仄○平仄平平仄。","平仄仄平仄平平，平仄仄平平仄仄。","仄仄平仄仄仄平，仄仄平平仄仄○。","仄平仄平仄平仄，仄平仄仄平平平。","平平○仄仄平仄，仄平平仄平平平。","平平○平仄平仄，仄仄○平仄○仄。","仄平平仄平仄平，仄仄○平平平仄。","仄仄？○平平仄，仄仄仄仄○平仄。","○仄平平仄仄平，仄○仄平平仄仄。","仄仄○平平仄平，平仄平平仄○仄。","仄仄平○仄仄平，仄仄仄仄平平平。","平仄仄平平仄仄，仄平○仄平○平。","仄平平平仄平○，平仄仄仄平平平。","仄平仄仄平平仄，平仄仄○○○仄。","仄平仄仄仄平平，平仄平平仄仄○。","仄平平仄平仄仄，平○平仄○平仄。","平平仄仄平平平，仄仄平平仄平仄。","○平仄平仄平仄，仄仄平平平仄仄。","仄平平仄仄仄平，仄仄平平平仄仄。"],"paragraphs":["谁为东君掌青律，故将春日连人日。","春日雨丝暖融融，人日雪花寒栗栗。","雨雪寒暖苦不同，可比交情去就中。","仲咸拥炉发歌咏，古风激破浇漓风。","人情离合古来有，召公初亦疑周公。","汾阳临淮本雠隙，一旦分兵若亲戚。","四公翻覆人不讥，各各操心为邦国。","此外诪张多为己，反掌背面如千里。","张耳陈余不忍言，魏其武安何足齿。","我爱中庸君子心，心与人交淡如水。","别有人间势利徒，一去一就随荣枯。","西汉董贤方佞幸，孔光迎拜卑如奴。","是时杨雄在东观，投阁欲死无人扶。","有唐力士夫人死，朝士执丧如丧妣。","是时李白放江边，憔悴无人供酒钱。","小人之性何所似，真如蜂蝶并蝼蚁。","寻春逐臭苟朝昏，岂顾松篁与兰茝。","重君誓心一何极，涧底松兮陵上柏。","涧松陵柏有朽时，我约君心无改易。"],"title":"和冯中允炉边偶作"}
