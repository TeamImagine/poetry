{"author":"苏轼","id":195488,"strains":["平平仄平仄，仄仄仄仄○。","仄平平仄平，仄仄平平平。","平平平仄仄，平仄仄平平。","仄仄仄平平，平平仄仄平。","仄平仄仄仄，平仄仄平仄。","仄仄○平仄，仄仄仄平平。"],"paragraphs":["幽寻本无事，独往意自长。","钓鱼丰乐桥，采杞逍遥堂。","罗浮春欲动，云日有清光。","处处野梅开，家家腊酒香。","路逢眇道士，疑是左元放。","我欲从之语，恐复化为羊。"],"title":"残腊独出二首  其一"}
