{"author":"戴表元","id":161265,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["贫贱知心老弟兄，祗疑相得似前生。","避穷无地犹贪学，负谤如天底用名。","兵后脱身宜共惜，书中薄业尚堪耕。","殷勤预约频频见，未见亦须频寄声。"],"title":"畬斋次韵"}
