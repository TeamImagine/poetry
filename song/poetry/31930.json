{"author":"姜特立","id":31930,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["老来遽有闺中戚，岁月飞腾奈尔何。","八十耄龄能有几，九三大耋可无歌。","祥琴合御吾非激，期乐如听玷可磨。","春到有花须痛饮，莫伤岁暮更蹉跎。"],"title":"亡妇小祥将至"}
