{"author":"谢伯初","id":243854,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。","仄仄平平仄平仄，平平平仄仄平平。"],"paragraphs":["十年趋竞浪求营，因得闲曹减宦情。","乱种黄花看野景，旋移高竹听秋声。","驱驰贱事犹干禄，约勒清狂为近名。","早晚持竿钓鲈鳜，双溪烟雨一舟横。"],"title":"许昌公宇书怀呈欧阳永叔韩子华王介甫"}
