{"author":"李纲","id":243159,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["云山积翠倚穹苍，仙圣灵踪写上方。","瑞像世传藏锦绣，神光人说似清凉。","心安是处皆欢喜，眼正无时非吉祥。","我病未能寻胜境，殷勤为𦶟一炉香。"],"title":"子弟辈游天池余以病不果往"}
