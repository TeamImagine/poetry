{"author":"王居安","id":84893,"strains":["○仄仄仄平平平，平仄仄仄平仄平。","仄仄仄仄○平○，仄○平仄平平平。","平仄○仄仄仄平，仄仄仄平○仄平。","平平○平仄○平，仄仄仄○○平○。","平平仄仄仄仄平，仄仄仄仄平仄平。"],"paragraphs":["三马往往皆龙驹，神骏肯与凡马俱。","忽不见者其前驱，定应飞上天之衢。","君得其二已有余，我欲与君分此图。","驽才患多不患无，四十万疋将何如。","龙眠已往不可呼，愈少愈贵宜宝储。"],"title":"潘德久有龙眠三马而失其一俾予赋诗"}
