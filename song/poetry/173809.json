{"author":"曾巩","id":173809,"strains":["平平仄平平仄平，仄仄仄仄○○平。","仄平平仄仄仄仄，仄仄仄仄○平平。","平平仄仄仄平仄，平仄仄平平仄平。","平平仄仄○仄仄，仄仄平平○仄平。","○平仄平平仄仄，仄仄仄仄平平平。","仄平仄仄平仄仄，仄仄仄平平仄平。"],"paragraphs":["东篱菊花今已开，万物各自相驱催。","却寻桃杏那复有，旧树惨惨空墙隈。","年光日日已非昔，人世可能无盛衰。","朱颜白发相去几，势利声名相抑排。","三公未能逃饿死，九鼎竟亦为尘埃。","乃知万事皆自枉，有便只宜持酒杯。"],"title":"菊花"}
