{"author":"许浑","id":22004,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["醉斜乌帽髪如丝，曾看仙人一局棋。","宾馆有鱼为客久，乡书无雁到家迟。","缑山住近吹笙庙，湘水行逢鼓瑟祠。","今夜月明何处宿，九疑云尽碧参差。"],"title":"送萧处士归缑岭别业"}
