{"author":"释道潜","id":202953,"strains":["仄平仄仄仄，仄平仄平平。","平平仄平仄，仄仄平平平。","平仄仄平仄，仄○平仄平。","仄仄○仄平，平平○平平。","平平仄平仄，仄仄○仄○。","仄仄仄仄仄，平平○仄平。","仄平仄平平，仄○仄○平。","平平仄仄仄，仄仄○平平。","仄仄平仄仄，平○仄平○。","仄平仄仄仄，仄仄平仄平。","平平仄仄仄，仄仄仄平平。"],"paragraphs":["我公昔未仕，托踪此山阿。","牙签列图史，万卷堆嵯峨。","披剥得精要，卷衣辞薜萝。","一往三十年，功名叹蹉跎。","公今陟台省，壮志应未磨。","出处独不谬，纷纷当奈何。","脱身早来归，挂冠旧庭柯。","松窗展故帙，烱烱临羲娥。","岂复求甚解，聊将寄天和。","勿忧野马集，勿念虫网罗。","山祇善守护，早晚潜挥诃。"],"title":"过公择藏书室"}
