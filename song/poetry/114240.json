{"author":"刘克庄","id":114240,"strains":["仄仄平平仄仄平，仄平仄仄仄平平。","仄平仄仄仄仄仄，仄仄仄平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["理窟骚坛两罢休，倒持麈柄让名流。","向来袒裼欲暴虎，老去短衣聊饮牛。","敛退始知颜巷乐，迂疏空抱杞天忧。","名山何处无灵药，长笑痴人入海求。"],"title":"次韵黄户曹问讯二首  其一"}
