{"author":"李光","id":235935,"strains":["○平仄平仄，平仄仄仄平。","仄仄仄○仄，平仄平平平。","平平平仄仄，仄仄平○平。","平仄仄仄平，仄仄○平平。","平平仄平平，平仄平平平。","仄平平仄平，仄仄仄仄○。","平平仄仄仄，平仄平仄平。","平平仄平仄，仄仄仄仄平。","○平平仄平，仄仄平平平。","平平仄仄平，平○平仄○。","平平仄平仄，平平仄平平。","平仄仄平平，仄平仄○○。"],"paragraphs":["长怀杜陵老，遐想靖节翁。","二子不并世，千载余清风。","君为南国秀，志气陵苍穹。","盘屈不得伸，妙略参元戎。","归来侣渔樵，香火陪琳宫。","卜居牛斗墟，筑室瓦砾中。","依然植五柳，仿佛余四松。","南窗有幽意，寄傲膝可容。","拊床寒月侵，曝背微阳通。","琴书乐忘忧，尊中常不空。","吾乡有诸杜，源流自祁公。","归欤有成言，葛巾永相从。"],"title":"杜子固参议累觅南窗诗勉成鄙句子固谓杜氏古无二族祁公其近属也"}
