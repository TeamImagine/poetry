{"author":"强至","id":182668,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄仄平仄仄平。","仄仄平平平仄仄，仄平平仄仄平平。"],"paragraphs":["芙蓉幕里住三年，鹦鹉才高动四筵。","风月漫劳吟杜曲，文章自好纪燕然。","朋簪会合愁分手，官簿纵横待息肩。","直道先难终易偶，近闻知已荐书全。"],"title":"依韵和赵晦夫书记将替写怀"}
