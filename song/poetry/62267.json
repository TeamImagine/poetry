{"author":"虞俦","id":62267,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["青衫试吏古桐川，识面池阳别驾贤。","但喜论交时一笑，不知为客度三年。","新来怀抱愁分袂，此去功名好着鞭。","未必九华清绝地，更能留滞玉堂仙。"],"title":"送汤倅二首  其一"}
