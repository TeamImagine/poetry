{"author":"朱之纯","id":208391,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["俗易风移古道还，县斋叠石作三山。","因怜席上红尘少，赢得壶中白日闲。","想见六鳌擎水下，坐看双鹤落云间。","何须更叩黄金阙，只此幽亭是玉关。"],"title":"县斋 三山亭"}
