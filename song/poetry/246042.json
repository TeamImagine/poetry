{"author":"张守","id":246042,"strains":["平平平仄平平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["红尘飘转任吾年，羞愧丹砂葛稚川。","海上鼋鼍谁可驾，淮南鸡犬故能仙。","弃家似欲追梅福，琢句何妨学惠连。","待尔药炉丹就日，御风同访洞中天。"],"title":"再惠诗有学仙之意次前韵"}
