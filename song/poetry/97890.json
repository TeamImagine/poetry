{"author":"徐文卿","id":97890,"strains":["仄仄仄仄平，仄仄平仄平。","仄○平仄仄，平仄仄仄平。","仄仄平仄仄，仄仄平仄平。","仄仄平仄仄，○仄仄仄平。","仄仄仄仄仄，平仄仄○平。","仄仄仄仄仄，平平仄平平。","平平仄仄○，○平仄平○。","○平仄平平，仄仄仄○平。"],"paragraphs":["剧暑不易摧，屡雨方肯低。","晓行残月里，秋意乃忽凄。","习习风搅树，曳曳云出溪。","伴我尘外躅，更有白鹭儿。","节往四叙改，人老百虑非。","策世竟莫售，勤身复奚为。","徘徊发咏叹，苍茫度荒陂。","且归煮香秔，解此腹中饥。"],"title":"秋后二首  其二"}
