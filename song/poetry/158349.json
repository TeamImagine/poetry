{"author":"王镃","id":158349,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["屋头藓树蜕鸣蛩，池上沟泉凿石通。","香老蒲花春洞影，凉生槲叶午窗风。","泥瓶开酒留樵客，箬笠穿云访药翁。","虽是一贫清似水，定无徭役到山中。"],"title":"山居"}
