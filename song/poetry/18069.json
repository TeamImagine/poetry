{"author":"吴芾","id":18069,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["新敞南楼百尺雄，一溪遥跨两长虹。","青山叠叠登临外，碧瓦鳞鳞指顾中。","倦客自怜如倦翼，归心长是逐归鸿。","凭高幸与宾僚共，酒盏何妨为我空。"],"title":"登南楼二首  其二"}
