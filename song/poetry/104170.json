{"author":"戴栩","id":104170,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["宗祊享德本无私，手捧羲轮上玉墀。","牺象洁新亲荐处，凫鹥燕乐守成时。","重闉昔诵明光赋，硕辅今赓圣德诗。","一体君臣同五福，无穷无极太平基。"],"title":"上丞相寿  其二"}
