{"author":"王迈","id":107746,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。"],"paragraphs":["岊亭邂逅又轻离，时事更翻几局棋。","游宦明知同旦过，出山聊复救朝饥。","屠龙笑我真何用，跃马追君已落迟。","却有一般劣相肖，兰阶晚始长琼枝。"],"title":"简南剑倅赵用甫以夫同年二首  其二"}
