{"author":"释文珦","id":134626,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不解驱驰巧作谋，偃然守拙卧林丘。","方忻嫩绿成槐夏，又爱轻寒作麦秋。","龙宅清深唯独往，鶑声款曲似相留。","僧言瀑布岩尤好，明日须当到上头。"],"title":"首夏独游响潭"}
