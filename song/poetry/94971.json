{"author":"周文璞","id":94971,"strains":["仄平平平仄仄仄，平○仄平仄平仄。","平仄○仄平仄○平仄，平平平平平仄平仄。","仄○仄平仄平仄，仄仄平平仄平仄。","仄平平平平仄仄，平○平平仄平仄。","仄仄仄平仄平仄，仄平平平平仄○仄仄。","平平平平平仄仄，仄平平平仄仄仄。","平仄平平仄仄仄，仄仄仄平仄平仄。","平○平平仄平平，平平平平平仄平。"],"paragraphs":["捍环城兮保赤子，归王所兮执弓矢。","虽有妻子兮不如兄弟，嗟全家兮南向而死。","护行殿兮卧旗鼓，统伍符兮莫余侮。","故宫芜兮胡作主，哀将军兮鬓垂素。","气力绝兮委尘土，后来孤童兮不胜测楚。","天阴阴兮春寂寂，曰余兄兮有庙食。","偕友于兮往作配，驾铁驷兮载云旆。","山中人兮望余归，江鼯翔兮花乱飞。"],"title":"陈将军哀词"}
