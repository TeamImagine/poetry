{"author":"郭祥正","id":191918,"strains":["平平仄仄平仄仄，平○仄仄平平○。","平平平仄平平平，平平平平平仄平。","仄仄仄○平仄平，仄仄仄仄○仄○。","仄平仄仄平仄仄，仄平平仄平平平。","平仄仄平平平平，仄仄仄平仄仄平。","○平平仄仄仄平，平平○仄平平平。"],"paragraphs":["阴风黑塞云漫漫，虚空昼夜腾波澜。","群龙淫怒烦神官，银河源源来未干。","日月暗行天岂安，地下万物泥潦沈。","角鹰快鹄摧羽翰，小鱼为凤蛙为鸾。","君子有忧心盘盘，欲上问天造化端。","苍天无路不可干，哀歌空屋声何酸。"],"title":"苦雨行"}
