{"author":"项安世","id":54143,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["买得名花共载归，春风满眼豫章诗。","银台挹月杯光潋，翠被临波袜影迟。","山鬼湘娥通系牒，梅兄矾弟绝藩篱。","我家正在江横处，一笑相看更莫疑。"],"title":"次韵张直阁水仙花二首  其一"}
