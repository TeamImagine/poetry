{"author":"孙觌","id":239286,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["玉梯一蹴傍天阍，历历星图手可扪。","翠湿佛衣云漠漠，香凝僧幌雨昏昏。","曾轩下瞰三吴小，灵阜高齐五岳尊。","大句舂容两相敌，暂陪尊酒得重论。"],"title":"与季万郎中陪景思少卿游虎邱景思季万皆有诗某依韵和呈 次季万郎中韵"}
