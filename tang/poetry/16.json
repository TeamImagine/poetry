{"author":"太宗皇帝","id":16,"strains":["仄平平仄仄，平平平仄仄。","平平仄仄平，仄仄平平仄。","平平平仄仄，仄仄○平仄。","平仄仄平○，仄仄○平仄。","仄平平仄仄，仄仄平平仄。","平平仄仄平，仄仄仄平平。","○平平仄仄，仄仄仄平平。","○平○仄仄，平仄仄平平。","仄平仄平仄，平仄平平仄。","○仄仄平平，仄平平仄仄。"],"paragraphs":["昔年怀壮气，提戈初仗节。","心随朗日高，志与秋霜洁。","移锋惊电起，转战长河决。","营碎落星沈，阵卷横云裂。","一挥氛沴静，再举鲸鲵灭。","于兹俯旧原，属目驻华轩。","沈沙无故迹，减灶有残痕。","浪霞穿水净，峰雾抱莲昏。","世途亟流易，人事殊今昔。","长想眺前踪，抚躬聊自适。"],"title":"经破薛举战地"}
