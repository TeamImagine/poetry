{"author":"苏舜钦","id":90346,"strains":["平平平平平，仄仄仄平仄。","仄仄仄仄平，仄平仄仄仄。","仄○仄平平，平仄仄仄仄。","仄仄平仄平，仄仄仄平仄。","仄平平仄仄，仄仄仄仄仄。","仄仄仄仄平，○○平仄仄。","仄仄平仄平，平平仄平仄。","平仄仄平平，仄仄仄平仄。","仄仄平平○，平仄平仄○。","仄仄○平平，仄仄仄平仄。","仄平平平平，仄仄仄仄仄。","仄平仄平仄，仄仄平仄仄。","平平仄平仄，仄仄仄仄仄。","仄平仄平平，仄仄平仄仄。"],"paragraphs":["高山扶层巅，下与地盘结。","气贯不变移，泽枯乃朽裂。","有如善人交，生死两固节。","语默无异方，黯沮在为别。","世风随日俭，俗态逐势热。","负予好古心，嘘叹星斗灭。","近得邻几生，胸怀贮霜雪。","饥渴入诗书，趣向着羁绁。","又与斯人离，先日心破折。","古也当贻言，在子可扪舌。","奈何区区诚，敢以御者说。","器成必刓琢，德润资澡刷。","安文谩徽墨，古训乃佩玦。","帝门急豪英，济物无自孑。"],"title":"高山别邻几"}
