{"author":"真德秀","id":102621,"strains":["平平仄仄仄，仄仄仄仄○。","仄仄仄仄仄，平平仄平平。","仄仄平仄平，平平仄平○。","○○平仄平，平仄平仄平。","仄仄仄平平，仄仄仄平平。","仄平仄仄平，仄仄仄○○。","仄平仄平平，仄仄平仄平。","平平仄仄仄，仄仄○平平。","○平仄平○，平○仄平平。","仄平○仄仄，平仄仄平仄。","仄仄仄○○，平仄仄平仄。","○平平平平，仄仄平仄仄。","平平平仄仄，仄仄仄平仄。","仄平仄○平，平仄仄仄仄。","平仄○平平，平仄平仄仄。"],"paragraphs":["交情世岂乏，道合古所难。","自我得此友，清芬袭芝兰。","苦语时见箴，微言获同参。","相从仁义林，超出名利关。","此乐未渠央，忽告整征骖。","索居可柰何，使我喟且叹。","至危者人心，易汩惟善端。","苟无直谅友，戒谨空杅盘。","重来勿愆期，同盟有青山。","圣经如杲日，群目仰辉耀。","利欲滑其中，云雾隔清照。","正须澄心源，乃许窥道妙。","周程千载学，敬静两言要。","几微察毫芒，根本在奥窍。","持此当弦韦，迂矣君莫诮。"],"title":"送汤伯纪归安仁"}
