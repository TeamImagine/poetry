{"author":"陈公辅","id":234889,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["盛朝多少旧公卿，谁似三人负大名。","金带并趋清禁路，玉杯同醉白云城。","吾侪出处真成戏，俗眼观瞻祇自惊。","便恐名随封诏去，且频开宴慰交情。"],"title":"予与德升尚书招已懋端明叔厚内翰会饮因有倡和佳篇谩次前韵呈三兄"}
