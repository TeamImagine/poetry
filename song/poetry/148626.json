{"author":"方回","id":148626,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绛帐飘然适海涯，月明任意拣南枝。","腹中书不烦行李，床上琴堪当侍儿。","马队定无元亮句，草堂宁有稚珪移。","他年会作安刘事，且向深山茹紫芝。"],"title":"送周君之余姚讲授"}
