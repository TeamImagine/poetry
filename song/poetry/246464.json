{"author":"吕本中","id":246464,"strains":["平平仄平平，仄仄仄仄仄。","仄平仄仄仄，平平仄○仄。","仄○平仄平，仄仄仄平仄。","平平仄平仄，仄仄仄仄仄。","仄仄平仄平，仄仄仄仄仄。","仄仄仄平平，平平仄平○。","○平仄仄仄，仄仄平仄仄。","仄仄仄平平，平平仄平仄。","仄仄仄平○，○平仄平仄。"],"paragraphs":["西风引湖光，上与月色乱。","化为两白鹤，飞来洞庭岸。","洞庭无网罗，两鹤愿为伴。","鸣声既清好，羽翼又璀璨。","一鹤飞上天，久厌俗眼玩。","一鹤不能飞，摧颓自悲叹。","三年望绝壁，念汝肠已断。","昔既薄恩情，今还恨霄汉。","未忍学鹪鹩，裁求一枝换。"],"title":"两鹤行"}
