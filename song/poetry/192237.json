{"author":"郭祥正","id":192237,"strains":["仄平仄○平，平平仄平○。","平○仄仄仄，○平仄平平。","平仄平仄仄，仄仄平平平。","○平仄平仄，平平仄平平。","仄平仄平仄，仄平平平平。","平○仄仄仄，仄仄平平平。","平平仄仄平，平仄平平平。","平仄○仄仄，平仄平平平。","仄平仄仄仄，平平仄○平。","平平？仄仄，平仄平○平。"],"paragraphs":["爱山不离山，君来访山间。","山间只欠水，听君语潺潺。","滋我山色秀，洗我尘心烦。","如何遽言别，鸾骖欲翩翻。","试才得佳邑，割鸡鸣刀镮。","双亲尚未老，伯氏趋朝班。","蓝田玉一双，浮出濡须湾。","天作王者瑞，宁独名乡关。","自怜困已甚，风流邈难攀。","新诗倘可寄，秋雁无空还。"],"title":"送胡推官赴无锡丞"}
