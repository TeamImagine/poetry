{"author":"曾几","id":249221,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["年光胡不少留连，熟食清明又眼前。","敢望深宫传蜡烛，可堪小市禁炊烟。","满城风雨无杯酒，故国松楸欠纸钱。","老病心情冷时节，只将书策替幽禅。"],"title":"寒食只旬日间风雨不已"}
