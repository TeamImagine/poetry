{"author":"黄庭坚","id":207473,"strains":["仄仄平平仄，○平仄○平。","平○○仄仄，平仄仄○○。","平平平平仄，平仄仄仄平。","平平仄仄仄，平仄仄平平。","平平仄平仄，仄○仄○平。","仄平平仄仄，仄仄仄平平。","平平○仄仄，平仄仄仄平。","仄仄仄平○，○平仄仄平。"],"paragraphs":["市骨蕲千里，量珠买娉婷。","驽骀参逸驾，西子泣深屏。","吾人材高秀，胸次列渭泾。","严能喜剧部，持节按祥刑。","萑蒲稍衰息，郡县或空囹。","读书头愈白，见士眼终青。","今时斤斧地，虚次待发硎。","早晚紫微禁，占来有使星。"],"title":"寄忠玉提刑"}
