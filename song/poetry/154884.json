{"author":"蒲寿宬","id":154884,"strains":["平平仄仄仄，仄仄平仄平。","平平仄平仄，平仄仄仄平。","平仄仄仄仄，平仄平仄平。","平平仄平平，平仄仄仄平。","平平仄仄仄，平仄仄仄平。","仄仄仄仄平，仄仄○平平。","仄仄平仄平，仄仄仄仄平。","平平仄○仄，平平仄平平。","仄仄平仄平，平仄仄仄平。","仄平仄仄仄，平仄仄仄平。","○平仄仄仄，○仄平平平。"],"paragraphs":["生为矮屋女，本乏超世姿。","苟焉执丝枲，安得组绣奇。","人各爱厥子，骄养随所宜。","今晨嫁朱门，装束弗适时。","尊嫜不厌拙，邻曲莫见嗤。","或有劝我言，学扫长蛾眉。","妾妇前致辞，拙性不可移。","谁能事膏沐，随人作妍媸。","采采南涧蘋，心事涧水知。","在家尽子职，为妇尽妇仪。","如何织锦字，更制回文诗。"],"title":"拙妇吟"}
