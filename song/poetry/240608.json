{"author":"周紫芝","id":240608,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["晓色凄迷客梦长，贾胡留滞更他乡。","自随匹马家千里，眼见故人天一方。","霜落驼裘朝着帽，雨来山驿夜分床。","与君相别无多日，已听鸣鸿欲断肠。"],"title":"星源逢仲共兄弟别后道中奉寄二首  其一"}
