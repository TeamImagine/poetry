{"author":"刘克庄","id":115672,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["不消负笈趁槐黄，解褐惟于孔庙堂。","士子堵墙观矍圃，公卿搢笏诵阿房。","里中巨擘推吾子，阙下诸生有此郎。","鹤发慈亲倚门待，锦标夺得早还乡。"],"title":"送陈德刚舍试"}
