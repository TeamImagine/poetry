{"author":"唐庚","id":227345,"strains":["仄仄平仄○，仄平平○平。","○○仄仄仄，仄仄仄仄平。","仄平仄仄仄，平仄平仄平。","仄○仄○○，仄仄仄平仄。","仄平仄平平，仄仄平平平。","平仄仄平平，仄平平仄平。","仄平仄○仄，仄仄平平平。","仄平仄平仄，○仄平平平。","仄仄仄平平，平平仄平○。","仄仄仄仄平，仄平平仄平。","○○仄仄仄，平仄平仄○。","○○仄仄仄，平仄平平平。","平平仄仄仄，仄仄○平平。","仄仄仄○平，○平仄平○。","○平平仄平，仄○仄平平。","平○平仄仄，平仄平平平。","仄仄仄仄仄，仄平仄平○。","仄平仄平仄，仄仄平平平。","平仄平仄平，仄平仄平仄。","仄仄○平仄，仄平仄仄平。","仄平仄平仄，平仄平仄平。","○平仄平仄，仄仄○平平。","仄仄仄仄仄，平平仄平平。","仄平仄平仄，平平仄平仄。"],"paragraphs":["我昔官阆中，子时趋长安。","相过日夜饮，肯使笑语干。","但知醒复醉，谁问甜与酸。","揽衣步中庭，仰首羡飞翰。","誓言早归休，慎勿贪高官。","时未有添丁，眼前惟木兰。","舅甥一分背，日月双跳丸。","那知十年外，相见西江干。","拜起未寒温，悲来各汍澜。","我鬓已秃翁，子颜非渥丹。","相从海上去，兹事人所难。","陂行白漭漭，山宿青攒攒。","人烟小岁后，草木深冬完。","昨日次长沙，扁舟掠湘滩。","中流遭恶风，满衣泼惊湍。","船如旗尾点，天作车轮团。","怖畏目敢侧，祷祈指频弹。","向非鬼神助，几作蛟龙餐。","忠信时可凭，圣贤岂吾谩。","勿畏峤南热，我清物自寒。","勿忧海邦陋，心广身亦寛。","磨刀斫鲸鲙，隐几看鹏抟。","努力近药物，明年理归鞍。","得之两鸿鹄，龟筒不须钻。"],"title":"长沙示甥郭圣俞"}
