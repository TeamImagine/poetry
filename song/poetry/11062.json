{"author":"朱翌","id":11062,"strains":["仄平平平仄仄平，平仄平平平仄仄。","仄平平仄仄平平，仄平仄仄仄○仄。","仄平平平仄平○，○仄仄仄平平仄。","仄平仄仄仄平平，平平仄仄平平仄。","○平仄仄仄仄平，仄仄平平仄平仄。","平平仄仄仄平仄，平仄仄仄平平仄。","平仄仄平平仄○，仄○○仄平○仄。","仄○○仄仄仄平，仄仄平仄平仄仄。","平平平平平仄○，仄平平仄平平仄。","平平仄仄仄仄平，仄仄○平仄平仄。","平平仄仄○仄平，平平仄仄平仄仄。","平仄平○平仄平，平仄平平仄平仄。","仄平○仄仄仄平，仄仄平平平仄仄。"],"paragraphs":["昔时桐乡汉九卿，家在淮南天一柱。","石麒麟冷一千年，子孙不敢去坟墓。","我之曾高主宗盟，昭穆亦与公家叙。","不容妄继酂侯萧，何尝敢掘城南杜。","深山大泽堑劫灰，甲第名园走狐兔。","飘零直见似人喜，何况乃与吾宗遇。","为善本求乡里称，浩叹正坐儒冠误。","出参留守入坐曹，抑亦为此微禄故。","灊山山高灊水深，眼前谁作藩篱护。","心随大信小信潮，梦遶长亭短亭路。","生涯旧欠钱一囊，归装或有经五库。","今子新从彭泽来，归去来兮几时去。","一杯且遣客枕安，百尺竿头同进步。"],"title":"简宗人利宾"}
