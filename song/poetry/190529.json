{"author":"韦骧","id":190529,"strains":["仄仄平平仄仄平，平平平仄仄平平。","平平仄仄平平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["此夕流传久不磨，相逢樽酒且酣歌。","竿垂阮服终成强，腹晒隆书顾几何。","漫道银潢能限隔，未闻河鼓畏风波。","楼间安用穿针乞，世上纷纷巧已多。"],"title":"七夕"}
