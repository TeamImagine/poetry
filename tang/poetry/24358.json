{"author":"赵嘏","id":24358,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["左掖初辞近侍班，马嘶寻得过街闲。","映鞭柳色微遮水，随步花枝欲碍山。","暖泛鸟声来席上，醉从诗句落人间。","此时失意哀吟客，更觉风流不可攀。"],"title":"和令狐补阙春日独游西街"}
