{"author":"曾巩","id":174061,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["笑问并儿一举鞭，亦逢佳景暂留连。","青冥日抱山腰阁，碧野云含石眼泉。","蹑屐路通林北寺，落帆门系海东船。","闽王旧事今何在，惟有村村供佛田。"],"title":"圣泉寺"}
