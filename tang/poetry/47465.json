{"author":"李郢","id":47465,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["石帆山下有灵源，修竹茅堂寄此村。","闭户偶多乡老誉，读书精得圣人言。","来时已作青云意，试夜忧生白发根。","十五年余诗弟子，名成岂合在他门。"],"title":"试日上主司侍郎 二"}
