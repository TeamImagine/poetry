{"author":"刘敞","id":174773,"strains":["仄仄○仄平，○○平○仄。","仄仄仄仄平，平平仄○仄。","平平仄平平，平仄仄平仄。","仄仄平平平，平平仄平仄。","仄平仄○仄，仄仄平平仄。","仄平平仄平，仄仄平仄仄。","平仄仄仄仄，平仄平仄仄。","仄仄○平平，仄平仄平仄。","仄平仄仄仄，平仄仄平仄。","仄仄仄仄平，仄仄平仄仄。","平平仄仄仄，○仄平仄仄。","平仄○平平，平平仄平仄。"],"paragraphs":["苒苒庭下槐，苍苍山中桧。","臭味久矣殊，荣枯莫相待。","胡为寓形生，曾不异风概。","擢干初无根，交阴忽成籁。","死生诣胶漆，幼壮姿姿态。","本同非不佳，末异终恐害。","吾意造化巧，淫乐为狡狯。","玩此三公才，比之女萝辈。","不然世俗薄，苟合耻刚介。","妄彼特立姿，乐附柔弱类。","谁能极物理，且以嘲大块。","陶冶如吾言，庸庸亦何怪。"],"title":"生槐"}
