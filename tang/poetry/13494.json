{"author":"张籍","id":13494,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["𫘧耳新驹骏得名，司空远自寄书生。","乍离华厩移蹄涩，初到贫家举眼惊。","每被闲人来借问，多寻古寺独骑行。","长思岁旦沙堤上，得从鸣珂傍火城。"],"title":"谢裴司空寄马"}
