{"author":"马廷鸾","id":145376,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["大中之后建隆前，鱼烂瓜分且百年。","地辟天开崇帝学，河辉斗灿动星躔。","千龄必反人弘道，一念潜通圣即天。","叹息斯文今有幸，昭昭奎运岂徒然。"],"title":"十月二十日客有言儒学事感而有赋"}
