{"author":"郑獬","id":181714,"strains":["仄仄仄仄平平平，平平仄仄仄平平。","仄仄平平仄平仄，仄平仄仄仄平平。","平平仄平仄仄仄，仄平仄仄仄平平。","平仄仄平平仄仄，仄平仄仄仄平平。"],"paragraphs":["汉水渺渺东南流，萧萧雨打杏花洲。","欲托双鱼寄书札，不知几日到荆州。","荆州故人日渐远，到时绿草满沙头。","争得报章来阙下，凤林北去不通流。"],"title":"行次汉水寄荆南漕唐司勋"}
