{"author":"李之仪","id":205275,"strains":["平仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["连璧兼金尽出伦，雪髯霜鬓信陈人。","能忘枘凿方圆异，许接风云变化新。","绝韵淹时劳极目，虚斋穷日但凝尘。","何当一笑披环堵，赖月吟哦未厌贫。"],"title":"次韵君俞兼简少孙六首  其一"}
