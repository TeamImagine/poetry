{"author":"方回","id":148943,"strains":["仄仄平平仄，平平仄仄平。","平平平仄仄，仄平仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["昔日初闻寇，诸人早出师。","焚烧宁太广，收剿已无遗。","斧钺何曾钝，雷霆岂肯迟。","迁延非决策，那得更狐疑。"],"title":"四月初四日闻绩溪凡十五都贼焚欲尽傍出焚歙县之南乡遂焚至昌化"}
