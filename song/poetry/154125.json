{"author":"金履详","id":154125,"strains":["仄仄平平仄仄平，平平仄仄平平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["忆昔端平转化弦，公时输委为安边。","鼎成龙御方宾帝，弓堕乌号亦蜕仙。","漫仕此情初已薄，爱君一念世逾坚。","典刑今与丹旌去，空些哀词咽涧泉。"],"title":"挽刘南坡"}
