{"author":"陈傅良","id":66054,"strains":["仄仄平平仄仄平，○平平仄仄平平。","平平仄仄仄仄仄，仄仄仄平平仄平。","平平仄仄平平仄，仄仄平平仄仄平。","仄仄平平仄平仄，○平平仄平平平。"],"paragraphs":["久矣怀归曷月哉，冠缨吾欲濯吾埃。","天寒病马尚远放，日夕罢牛宜下来。","名家翰墨书还蠹，盖世功名骨已苔。","孰与东篱访黄菊，柴门终不为人开。"],"title":"怀归丐祠"}
