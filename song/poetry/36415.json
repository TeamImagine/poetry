{"author":"陆游","id":36415,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["平生万事不容求，惟有郊居志已酬。","更漏远城鸡唱晓，岁时无历叶知秋。","潮生小舫行收荻，月落长歌起饭牛。","已作幸民仍醉死，人间毁誉判悠悠。"],"title":"郊居二首  其一"}
