{"author":"齐己","id":41787,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["鸟外孤峰未得归，人间触类是无机。","方悲鹿轸栖江寺，忽讶轺车降竹扉。","王泽乍闻谭涣汗，国风那得话玄微。","应惊老病炎天里，枯骨肩横一衲衣。"],"title":"谢王詹事垂访"}
