{"author":"陆游","id":34906,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["斯世元知少赏音，道存何恨死山林。","半生去国风埃面，一片忧时铁石心。","闲看断云成小立，偶穿修竹得幽寻。","故人已到梁州未，尺纸东来抵万金。"],"title":"后园独步有怀张季长正字"}
