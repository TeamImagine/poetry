{"author":"王之道","id":7564,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["三荐渠能老一儒，班超投笔好从吾。","功名到手身先死，诗礼传家道不孤。","千里新封从马鬛，百年馀庆萃鹓雏。","西风哀挽桐川上，傥有青刍致奠无。"],"title":"哀周然明"}
