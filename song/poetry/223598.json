{"author":"吴则礼","id":223598,"strains":["平平仄平仄，仄仄平仄平。","仄○○仄平，平仄平仄平。","仄平平平平，仄仄平平平。","平平○仄平，平仄平平平。","仄仄仄平仄，仄仄仄仄平。","仄仄平仄仄，仄仄平○○。","仄仄平？仄，平平仄平平。","平平仄仄仄，仄仄仄○平。","平平平平平，仄仄平仄平。","平平仄平仄，仄仄平平平。","仄仄仄平仄，仄平仄平平。","平平仄仄仄，仄仄平平平。","平○○仄仄，仄平平平平。","仄仄仄平仄，平平平仄平。"],"paragraphs":["西风动湖海，木落蓬户幽。","稍回长者车，聊以销我忧。","脱巾哦新诗，爽气凌高秋。","萧然漂转余，文字慵雕锼。","老骥语尤壮，屹屹孰与俦。","一笑曾莫逆，未觉悲淹留。","岁晚余粳稻，呼儿具肴羞。","蔬畦绿可撷，浊酒供献酬。","平生山林姿，绝意宫锦裘。","黄鸡忽登俎，岂羡烹全牛。","念昔佐帷幄，饮甘佩吴钩。","沧波会入手，此事非人谋。","羲和驱白日，疾游无停辀。","散髪倚前槛，江天云自愁。"],"title":"元老见过因诵新诗"}
