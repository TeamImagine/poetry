{"author":"王质","id":63809,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["鹤不胜癯汝更癯，平沙独立未为孤。","雨花台上方知有，明月堂中竟省无。","此夜吟风凭北固，何时乘月叩西湖。","出头已解挑包走，试路西江问老夫。"],"title":"吊法空"}
