{"author":"楼钥","id":67506,"strains":["平仄平平仄仄平，平平平仄仄平平。","仄○平仄平平仄，○仄平平仄仄○。","仄仄仄平○○仄，仄平平仄仄○平。","仄○仄仄平○仄，平仄平平仄仄仄。"],"paragraphs":["秋到先生旧草堂，凉飚林叶已飘黄。","渐看天宇清霜肃，更觉人家白昼长。","历世既经三折臂，坐愁何必九回肠。","世间万事消磨尽，祇有诗情未遽忘。"],"title":"次韵十诗  其一○"}
