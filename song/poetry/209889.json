{"author":"秦观","id":209889,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["满斛泠泠注不穷，幻尘干慧洗皆空。","法流水接诸天上，神瀵香闻一国中。","金粟示为除病恼，跋陀仍已获圆通。","马蹄又入风埃去，回首吴吟谢迮翁。"],"title":"题汤泉二首  其一"}
