{"author":"胡融","id":65165,"strains":["平仄○仄仄，仄仄平仄平。","平平仄平仄，平仄仄○平。","平平仄仄仄，○仄平平平。","平仄仄仄仄，平仄平平平。","仄仄仄仄平，平平仄平○。","仄仄平仄仄，仄仄平平平。","仄仄平仄仄，仄平平仄平。","仄仄平仄仄，仄平仄仄平。","仄仄平仄○，○○平仄平。"],"paragraphs":["清晓骑白鹿，直上桐柏山。","山环若城郭，琪树郁参天。","青猿导我路，如入崆峒巅。","瑶草被阪绿，琼蕊凌霜繁。","旁瞰老子宫，玲珑隠林闲。","垩栋天马出，绛柱雕龙盘。","歖与冥寂士，共谈秋水篇。","散发松下啸，拂霞石上眠。","赠我玄玉膏，相期凌紫烟。"],"title":"桐柏山"}
