{"author":"朱大卿","id":173125,"strains":["平平仄平仄，平仄仄○仄。","○平仄平平，平平仄平仄。","平仄仄平平，仄仄仄平仄。","平平仄平仄，○仄仄平仄。","○仄平○平，仄平仄仄仄。","仄仄仄仄平，平平仄平仄。","○仄仄平平，平○仄○仄。"],"paragraphs":["开秋气微肃，天水湛相照。","扁舟惬幽寻，层峰入奇眺。","融结几何年，指顾集群妙。","神仙得非幻，遗蜕在岩窍。","行往求其踪，恐为识者笑。","独鹤去不还，山猿偶然叫。","应有采芝人，凌空发长啸。"],"title":"纪游"}
