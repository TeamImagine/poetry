{"author":"张瓌","id":68072,"strains":["平仄仄平仄，仄平平平平。","平○○仄仄，平仄平○平。","仄平○平仄，平仄平平平。","○仄平平仄，仄平平仄平。","仄平仄平仄，仄平○仄平。","平○仄仄仄，仄仄平平平。","平平○平仄，平平平仄平。","仄平平仄仄，仄仄○平○。","○平平仄平，仄仄平平○。","仄仄平○仄，仄仄平仄平。","平仄仄仄仄，仄平平平平。","平仄平平平，仄平仄仄平。","平平仄平仄，仄仄仄仄平。","○仄平平平，仄仄平仄平。","仄仄平仄平，仄仄平○平。","仄平仄平仄，平仄仄仄○。"],"paragraphs":["天地一洲渚，北平南欹危。","幽并深以厚，江浙清且奇。","武林颇英秀，川汇仍山卑。","应接殚天巧，类非人力为。","径山最佳处，有岩称玉芝。","居防俗士驾，地乃贤人宜。","郎公留名德，平时为羽仪。","引年归故里，不复衣朝衣。","留侯黄石心，白傅香山期。","结宇名胜外，日与尘事违。","泉石景物状，尽任诸贤诗。","伊予来东藩，滥持使者麾。","平生爱山水，弗惮命驾之。","当候秋风高，远造岩下扉。","澣濯缨上尘，散步松间綦。","未能继高躅，聊用慰所思。"],"title":"寄题径山怀郎简侍郎"}
