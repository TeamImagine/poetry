{"author":"苏辙","id":197172,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["旱湖堤上柳空多，倚岸轻舟奈汝何。","秋雨连渠添积润，春风吹冻忽生波。","虫鱼便尔来无数，凫雁犹疑未肯过。","持诧钱塘应笑我，坳中浮芥两幺麽。"],"title":"宛丘二咏  其一"}
