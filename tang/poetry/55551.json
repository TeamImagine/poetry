{"author":"李白","id":55551,"strains":["平平仄平仄，平仄○平平。","仄仄平仄仄，仄平仄仄平。","平仄仄仄平，仄平平平平。","仄平平仄平，仄仄平平平。","平仄仄平仄，仄平平平平。","仄仄仄平仄，○平仄○平。"],"paragraphs":["容颜若飞电，时景如飘风。","草绿霜已白，日西月复东。","华鬓不耐秋，飒然成衰蓬。","古来贤圣人，一一谁成功。","君子变猿鹤，小人为沙虫。","不及广成子，乘云驾轻鸿。"],"title":"古风 二十八"}
