{"author":"刘攽","id":183857,"strains":["平仄平平平仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["招隠长吟丛桂诗，赐环欢奉玺书归。","东郊瘦马骅骝在，南海明珠薏苡非。","宾客重寻廷尉寺，官曹不远故山薇。","须还长孺银青绶，聊看翁思博士衣。"],"title":"寄王安国时复官大理寺丞监江宁粮料"}
