{"author":"苏轼","id":195190,"strains":["仄平仄○平，平仄○仄仄。","平平仄○平，仄仄平平仄。","平○平仄仄，仄仄平平仄。","仄仄仄平仄，仄仄平仄仄。","平平平平仄，仄仄平仄仄。","平平平平平，仄仄平仄仄。","仄○仄平仄，仄仄仄平仄。","○平仄平平，仄○仄平仄。","平平平平仄，○仄平仄仄。","平平仄仄平，平仄平平仄。"],"paragraphs":["二年洞庭秋，香雾长噀手。","今年洞庭春，玉色疑非酒。","贤王文字饮，醉笔蛟蛇走。","既醉念君醒，远饷为我寿。","瓶开香浮座，盏凸光照牖。","方倾安仁{酉灵}，莫遣公远嗅。","要当立名字，未用问升斗。","应呼钓诗钩，亦号扫愁帚。","君知蒲萄恶，正是嫫母黝。","须君滟海杯，浇我谈天口。"],"title":"洞庭春色"}
