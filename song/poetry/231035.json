{"author":"葛胜仲","id":231035,"strains":["平平平仄仄平平，平仄平平仄仄平。","平仄平仄平仄仄，仄平平仄仄平平。","平平仄仄平平仄，平仄仄平平仄平。","仄仄平平仄平仄，仄平仄仄仄平平。"],"paragraphs":["飘零羁旅苦摧颓，旬日希逢笑口开。","炉冷难施文武火，气寒聊杂圣贤杯。","牛鸣地去无多远，羊胛熟时宜便来。","闻说家山动归兴，预愁叠鼓起高桅。"],"title":"招中散兄饮"}
