{"author":"林希逸","id":119801,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平○平仄仄，仄仄仄平○。","仄仄○平仄，平平仄仄平。","仄平平仄仄，平仄仄平平。"],"paragraphs":["自得江湖趣，生涯乐在渔。","孤村多晚景，落照映荒居。","近水高低岸，诛茅八九庐。","舟横人语近，网漏夕阳疏。","倚棹看归雁，呼儿促煮鱼。","脱蓑眠渐稳，寒月动江虚。"],"title":"渔村晚照"}
