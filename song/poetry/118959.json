{"author":"徐经孙","id":118959,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["江关千里隔山川，有弟能来慰眼前。","方喜雁行随处乐，可堪蟾影别时圆。","暑行勿亟宜强饭，湍激多惊莫问船。","归到家山相劳苦，团栾恰是菊花天。"],"title":"送仲时弟"}
