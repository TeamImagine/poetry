{"author":"刘克庄","id":116101,"strains":["仄平平仄仄平平，仄仄平平仄仄平。","仄仄仄平仄平仄，仄平仄仄仄平平。","平平仄仄仄仄仄，仄仄平平仄仄平。","仄仄平平平仄仄，仄平平仄仄平平。"],"paragraphs":["甫登鳌顶浩然归，岂是区区较粟薇。","纵使吠声杂尧桀，可无直笔辨聃非。","雷音首占第一义，黛色终当四十围。","想见朝阳鸣未已，在岐山下莫高飞。"],"title":"次韵君节秘书三首  其一"}
