{"author":"林希逸","id":119566,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["才华早已逼难兄，声动贤关指日听。","万卷饱看双眼碧，一篇聊换半身青。","三都赋出愁无纸，千佛名题会有经。","投老溪干吟送别，旧游回首梦炉亭。"],"title":"送陈伯厚试上庠"}
