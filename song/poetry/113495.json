{"author":"李觏","id":113495,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["平生直道耻求人，下位沈英久未伸。","齐吹古来偏有滥，叶龙今更不宜真。","天边奕世三台贵，江上先庐一亩贫。","大抵穷通相倚伏，这回寒谷解逢春。"],"title":"送陈司理"}
