{"author":"岳珂","id":105757,"strains":["平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["浔阳江上无毡客，别后音书杳未通。","蕉鹿定应邻左计，莼鲈端是待西风。","谩怀离思人犹远，欲寓吟情句未工。","朝列鹓鸿问消息，一笺莫靳寄诗筒。"],"title":"寄胡教授二首  其二"}
