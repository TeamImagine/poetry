{"author":"刘弇","id":209327,"strains":["平平仄仄仄，平仄仄平平。","仄平仄○平，平仄平平平。","仄平仄平仄，平仄○仄○。","仄平仄仄仄，仄仄平平○。","仄平平仄○，仄仄平仄平。","平平平平平，平平○仄平。","仄平仄平平，仄仄仄平平。","平仄仄仄平，仄平○平平。","平平仄平仄，○○平平平。"],"paragraphs":["先生绿发隠，为己得能多。","瘠田止三棱，𫉄蔗纷阳坡。","自言世情确，冰火相戛磨。","刺身一不售，瞥去扃随和。","尔来人累轻，但起归欤歌。","青冥遥鸿宾，纷纷空雀罗。","我来卧松檐，斗酒客颜酡。","挥手势利徒，寄之相谐呵。","黎明又南首，其如梁鸿何。"],"title":"宿孙彦傃舍居"}
