{"author":"周弘亮","id":17910,"strains":["平平平仄仄，仄仄仄平平。","仄仄○平仄，平平仄仄平。","仄○○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平○仄平平。"],"paragraphs":["江亭闲望处，远近见秦源。","古寺迟春景，新花发杏园。","萼中轻蘂密，枝上素姿繁。","拂雨云初起，含风雪欲翻。","容辉明十地，香气遍千门。","愿莫随桃李，芳菲不为言。"],"title":"曲江亭望慈恩寺杏园花发"}
