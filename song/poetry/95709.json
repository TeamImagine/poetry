{"author":"苏泂","id":95709,"strains":["○平平仄仄仄○，仄仄仄○仄仄平。","○平仄仄仄○平，仄平仄仄平平平。","平平仄仄仄平仄，平仄仄仄平○平。","仄○○仄平平平，仄○○仄○仄平。","平平仄平仄平仄，仄仄○仄仄仄平。","平平仄○平仄仄，仄平平仄仄仄平。","平○平仄仄○仄，仄仄平仄○平平。","平平○仄仄仄仄，平仄平仄平平平。","平平仄平仄仄平，仄仄○仄平仄平。","平平○仄仄仄仄，仄仄平仄○平平。"],"paragraphs":["和羹之说昔有闻，岂得不如鲁泮芹。","闻名尚救渴将军，会稽竹箭胡能群。","初花的皪美无度，情事淡泊春空云。","树犹如此人何堪，再三叹息殷仲文。","江南晚生敬耆旧，汲水封植敢不勤。","清霜既降河水涸，笑持双鬓举似君。","人间凉燠易更变，有底寒谷回氤氲。","神奇正尔出臭腐，枯木何怪生奇芬。","诸生径登李杜坛，此老行策伊傅勋。","吾诗称赞愧不足，举止羞涩如羊欣。"],"title":"再和古梅"}
