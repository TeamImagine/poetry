{"author":"释居简","id":91949,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["身与东都孰重轻，至今犹擅蔡山名。","四围深壍方方禁，千古英词凛凛生。","汉鼎已归曹马手，胡笳犹播管弦声。","传家更有柯亭竹，曾作岐阳老凤鸣。"],"title":"蔡山在江阴北湖西相传是蔡邕伯喈墓"}
