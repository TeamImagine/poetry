{"author":"王之道","id":7378,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["投分江梅亦太清，寻盟风絮却多情。","势先泽腹归冰鉴，气迫毫尖入管城。","吏部梦逾秦岭去，将军来作蔡州行。","拥炉令我思前躅，策蹇高吟愧孟生。"],"title":"对雪和马大卿"}
