{"author":"陈宓","id":97090,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。","平平仄仄仄平仄，平仄平平仄仄平。"],"paragraphs":["绝顶樵翁总是仙，花红草绿自年年。","琼楼玉宇成虚诞，盘石长松足醉眠。","小窦偏能施雨泽，深崖常恐出云烟。","游人合作宿山计，家在孤城返照边。"],"title":"和方机宜  其二"}
