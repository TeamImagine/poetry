{"author":"储光羲","id":54106,"strains":["平仄仄平仄，仄平仄仄平。","平平平仄平，仄仄平平平。","仄仄仄仄仄，平仄仄平平。","仄平○仄平，平平仄○平。","平平平仄仄，仄仄平平平。","仄仄平仄平，仄平平仄平。","平平平仄仄，仄仄平平平。","仄仄仄平平，仄平○仄○。","平平平仄仄，仄仄平平平。","仄仄仄仄平，平仄平平平。"],"paragraphs":["高位莫能舍，舍之世所贤。","云车游日华，岂比龙楼前。","寝疾乃就枕，情感唯灵仙。","帝鸿思道宗，臣彭亦长年。","天书加羽服，又许归东川。","镜水涵太清，禹山朝上玄。","诚亡真混沌，玉立方婵娟。","素业作仙居，子孙当自传。","门多松柏树，箧有逍遥篇。","独往不可群，沧海成桑田。"],"title":"献八舅东归"}
