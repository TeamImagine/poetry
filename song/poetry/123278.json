{"author":"吴潜","id":123278,"strains":["平仄平平仄仄平，仄平仄仄仄平平。","平仄仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平平仄平。"],"paragraphs":["车水耕田正闵农，夜来好雨一犁通。","相近可是须群望，陟降元来即上穹。","击壤何曾知帝力，观风谁与达天聪。","见他东作思南墅，愁杀江南桑苎翁。"],"title":"喜雨和赵右司"}
