{"author":"陆游","id":40966,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["来往人间不计年，一枝筇竹雪垂肩。","扫除身外闲名利，师友书中古圣贤。","支遁山前饶石水，葛洪井畔惨风烟。","小痴大黠君无笑，买断秋光不用钱。"],"title":"出游二首  其一"}
