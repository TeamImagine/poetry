{"author":"陆游","id":41001,"strains":["仄仄仄平平仄平，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["本自怕沾京洛尘，固应不吐相君茵。","偶逃鼍作鲸吞地，幸保诗狂酒病身。","傲世曾歌楚人凤，著书久绝鲁郊麟。","山村且试筇枝兴，风月秋来正一新。"],"title":"识喜"}
