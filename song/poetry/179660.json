{"author":"钱公辅","id":179660,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["势压平湖四面佳，好风明月是生涯。","鲸鲵背上浮三岛，菡萏香中放两衙。","屏列已疑云母净，帘垂不待水精奢。","此心会笑元丞相，终日楼台为一家。"],"title":"众乐亭二首  其二"}
