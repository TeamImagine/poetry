{"author":"张耒","id":217897,"strains":["平平仄平平仄仄，仄仄○平仄平仄。","仄平平仄仄○平，仄○○仄○平仄。","平平平仄平平平，仄○仄仄平平平。","平平仄仄平平平，平平平仄仄平○。","仄平仄仄平平仄，平平仄仄平○仄。","仄仄平平平仄平，仄仄仄平○仄仄。","仄平○仄平○仄，平仄仄平平仄仄。","仄平平仄仄平平，仄平仄仄○平○。"],"paragraphs":["场头雨干场地白，老穉相呼打新麦。","半归仓廪半输官，免教县吏相催迫。","羊头车子毛巾囊，浅泥易涉登前冈。","仓头买券槐阴凉，清严官吏两平量。","出仓掉臂呼同伴，旗亭酒美单衣换。","半醉扶车归路凉，月出到家妻具饭。","一年从此皆闲日，风雨闭门公事毕。","射狐罝兔岁蹉跎，百壶社酒相经过。"],"title":"仓前村民输麦行"}
