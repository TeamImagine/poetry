{"author":"程俱","id":235620,"strains":["仄仄平平仄仄平，平平仄平仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["富贵纷纷有底难，乘时如探槖中丸。","高人不啻昙华见，晚节谁为赵璧完。","且喜芝兰俱秀发，不嫌松桂愈清寒。","他年仄席思耆旧，矍铄犹能一据鞍。"],"title":"张敏叔得请谢事钦俯高躅因成口号"}
