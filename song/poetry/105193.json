{"author":"杜范","id":105193,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["溪头徙倚对崔嵬，世上尘愁安在哉。","峭壁千寻翻素练，深崖万古鬭雄雷。","空余鸟迹无人到，应有山灵怪我来。","偶尔相逢成胜槩，平生襟抱此中开。"],"title":"偶属成嵬字韵录呈六十叔二首  其一"}
