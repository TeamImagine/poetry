{"author":"苏轼","id":195205,"strains":["仄平平平平，平仄平仄仄。","仄平○仄仄，仄仄平仄○。","○仄仄仄平，仄仄仄仄仄。","平仄○仄仄，仄平仄仄仄。","仄平平仄平，仄仄平仄仄。","平平仄○仄，仄仄平仄仄。","仄平仄平平，仄仄仄平仄。","平平仄仄仄，平仄仄平仄。","仄平平仄仄，仄仄仄平仄。","平平？仄平，仄仄仄仄仄。"],"paragraphs":["此生终安归，还轸天下半。","朅来乘樏庙，复作微禹叹。","从祀及彼呱，像设偶此粲。","秦祖当侑坐，夏郊亦荐祼。","可怜淮海人，尚记弧矢旦。","荆山碧相照，楚水清可乱。","刖人有余坑，美石肖温瓒。","龟泉木杪出，牛乳石池漫。","小儿强好古，侍史笑流汗。","归时蝙蝠飞，炬火记远岸。"],"title":"上巳日与二子迨过游涂山荆山记所见"}
