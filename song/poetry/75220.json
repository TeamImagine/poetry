{"author":"赵蕃","id":75220,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["我诗音节变巫巴，君向风流守故家。","剥啄未嫌惊梦蝶，吟哦惟恐到昏鸦。","沅湘自昔皆因适，蛮左于今况杂华。","岂不怀归归未遂，水痕还落岸头沙。"],"title":"在伯用巴字韵垂示次韵以报"}
