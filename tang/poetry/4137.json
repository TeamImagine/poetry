{"author":"钱起","id":4137,"strains":["仄平○仄仄，平仄平平仄。","平仄仄平平，平平平仄仄。","平平仄平仄，平仄仄平仄。","平平仄仄平，仄仄平平○。","仄○平仄仄，平仄平平仄。","仄仄仄平平，○平仄平仄。"],"paragraphs":["返真难合道，怀旧仍无吊。","浮俗渐浇淳，斯人谁继妙。","声容在心耳，宁觉阻言笑。","玄堂闭几春，拱木齐云峤。","鹤传居士舞，猿得苏门啸。","酹酒片阳微，空山想埋照。"],"title":"过温逸人旧居"}
