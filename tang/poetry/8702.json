{"author":"于鹄","id":8702,"strains":["仄仄平平平仄平，仄平○仄仄○平。","仄仄仄○平仄仄，仄平平仄仄○平。","平仄仄仄平平仄，仄仄平平仄仄平。","平仄仄平平仄仄，仄平○仄仄平平。"],"paragraphs":["昨日山家春酒浓，野人相劝久从容。","独忆卸冠眠细草，不知谁送出深松。","都忘醉后逢廉度，不省归时见鲁恭。","知己尚嫌身酩酊，路人应恐笑龙钟。"],"title":"醉后寄山中友人"}
