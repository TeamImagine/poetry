{"author":"王维","id":45921,"strains":["仄平平平○仄○，平平仄○平平平。","平平仄平平平仄，仄○仄仄平平平。","平仄平平平仄仄，仄仄仄平仄仄仄。","仄平平仄仄平平，平仄平平仄平仄。","平仄仄仄○平平，仄仄○○平仄平。","仄平仄仄仄平仄，仄仄仄平平仄平。"],"paragraphs":["七雄雄雌犹未分，攻城杀将何纷纷。","秦兵益围邯郸急，魏王不救平原君。","公子为嬴停驷马，执辔愈恭意愈下。","亥为屠肆鼓刀人，嬴乃夷门抱关者。","非但慷慨献良谋，意气兼将身命酬。","向风刎颈送公子，七十老翁何所求。"],"title":"夷门歌"}
