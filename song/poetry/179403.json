{"author":"苏颂","id":179403,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["青鹓如跂万椽匀，地接璇流隔世尘。","三后在天歌下武，一人膺福见君陈。","珠旒漆漆怀濡露，玉案年年侍荐新。","庑下丹青从臣列，左趋萧丙右甘辛。"],"title":"次韵诸公从驾景灵宫二首  其一"}
