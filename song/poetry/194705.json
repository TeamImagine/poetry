{"author":"苏轼","id":194705,"strains":["平平○仄平，仄仄○平仄。","○平仄仄○，仄仄仄平仄。","平仄平仄仄，仄仄平平仄。","平平仄仄仄，○仄仄平仄。","平仄平○○，平仄仄平仄。","仄平平仄仄，○仄仄平仄。","仄平○仄○，仄仄○仄仄。","平平仄仄仄，平仄仄平仄。","仄平平仄仄，仄仄平仄仄。","平平仄平仄，仄仄仄仄仄。","仄平平○仄，仄仄仄仄仄。","平仄平仄平，仄仄○仄仄。","平○仄仄仄，仄仄仄平仄。","仄仄平仄仄，仄○○仄仄。","平○仄平平，仄仄○平仄。","仄平仄平仄，平仄○仄仄。","平平仄平○，仄仄仄○仄。","○○仄仄仄，○○平仄仄。","○平平平仄，平仄仄仄仄。","仄仄仄平平，仄平仄平仄。"],"paragraphs":["针头如麦芒，气出如车轴。","间关脉络中，性命寄毛粟。","而况清浄眼，内景含天烛。","琉璃贮沆瀣，轻脆不任触。","而子于其间，来往施锋镞。","笑谈纷自若，观者颈为缩。","运针如运斤，去翳如拆屋。","常疑子善幻，他技杂符祝。","子言吾有道，此理君未瞩。","形骸一尘垢，贵贱两草木。","世人方重外，妄见瓦与玉。","而我初不知，刺眼如刺肉。","君看目与翳，是翳要非目。","目翳苟二物，易分如麦菽。","宁闻老农夫，去草更伤谷。","鼻端有余地，肝胆分楚蜀。","吾于五轮间，荡荡见空曲。","如行九轨道，并驱无击毂。","空花谁开落，明月自胐朒。","请问乐全堂，忘言老尊宿。"],"title":"赠眼医王彦若"}
