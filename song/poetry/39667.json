{"author":"陆游","id":39667,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["早慕功名已绝痴，晚耽笔墨愈无奇。","牧羝未乳身先老，化鹤重归语更悲。","朋旧在亡成断梦，山河兴废入孤吹。","悠然独倚阑干笑，又过簪萸泛菊时。"],"title":"独登东岩"}
