{"author":"王安中","id":233863,"strains":["仄仄平平平，仄平仄平平。","仄平○仄仄，○仄○○平。","平○仄仄平，平仄仄仄○。","仄仄仄平○，仄仄平○平。","平平平仄仄，仄平仄平○。","仄仄仄仄平，平仄仄仄平。","仄仄平仄仄，平仄平平平。","平平○平仄，平仄仄仄平。","仄仄仄平平，仄○○平平。","仄○？平平，仄仄仄仄平。","仄仄平平○，○仄平平平。","平仄平○仄，平平○平○。","仄仄仄仄仄，仄仄平平平。","○平仄平仄，仄仄仄仄平。","仄仄仄平仄，仄平仄平平。","仄○仄仄平，仄仄平仄平。","仄平仄○仄，平平仄平平。","平平仄○平，仄仄仄仄平。","平平仄○仄，仄仄○平○。","平平仄平仄，○仄平平平。"],"paragraphs":["我本江湖人，市朝岂无心。","偶然堕世网，如鸟思长林。","交亲岂不多，之子德我深。","赐沐有余闲，一马时相寻。","茅亭容膝耳，九衢可窥临。","挂壁出古图，惊笑靡自任。","笔墨粗可识，佳处疑非今。","佳哉王摩诘，风味我所钦。","自状钓鱼图，苇间相拏音。","有如渼波游，一杜挟两岑。","坐令黄尘中，思落清江浔。","秦子诗思古，清新间雄沈。","示我五字句，月杵鸣秋砧。","回杯劝摩诘，对画手自斟。","我羡子高趣，子聆我微箴。","譬如影与形，妙在同一阴。","我时坐其旁，清风溢幽襟。","归来步长廊，缺月户半侵。","丹青已过鸟，齿颊犹哦吟。","烦公有声画，相我无弦琴。"],"title":"王摩诘钓鱼图"}
