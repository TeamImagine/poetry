{"author":"刘攽","id":183248,"strains":["仄平平○仄仄平，仄平平平平○平。","平平仄平仄○仄，平仄仄仄平平平。","仄○平仄仄平仄，仄仄平仄平平平。","平○仄仄仄仄仄，仄仄○仄○平○。"],"paragraphs":["昔贤为亲屈小官，使君专城情更欢。","连山大湖水凝碧，高盖驷马车涂丹。","彩衣儿戏养颜色，箬酒宾宴罗杯盘。","吴兴钓碣亦可羡，怅望从事空南冠。"],"title":"送章学士知湖州"}
