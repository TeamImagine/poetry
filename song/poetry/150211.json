{"author":"方回","id":150211,"strains":["平仄平仄仄仄平，仄平仄仄仄平仄。","仄平仄平平平平，仄平平仄仄平仄。","仄平仄仄平平平，仄平平仄平平○。","仄仄平仄平仄平，仄仄平平○平平。","平平平平平仄仄，平平平平平仄仄。","○平仄仄仄仄平，仄仄○平○仄仄。","仄○仄仄仄平○仄仄，平平平仄仄平○。","仄仄平○仄仄平，仄仄平平平仄仄。","仄○仄仄仄平○仄仄，仄仄仄仄平仄仄。","仄平仄仄仄平平，平仄平平仄○仄。","仄仄仄仄仄平平，仄平仄仄仄平平。","平平○仄平仄仄，仄仄仄仄○平平。","○平平○仄平仄，仄平仄仄仄平仄。","仄平仄仄平平仄，仄平平平平仄仄。","仄平仄仄○仄○，仄仄平平仄仄平。","平平平仄仄仄仄，○平平仄仄平平。","仄平仄平平仄仄，仄仄仄平平仄仄。","平仄平仄平仄平，仄仄仄○平仄仄。","平平平仄平平○，仄平仄平仄仄平。","仄仄仄平仄仄平平仄，仄仄仄仄○平平平平。","仄平仄平仄仄平，仄仄○平○仄平。"],"paragraphs":["名画元不出画工，善书决不属书史。","子春伯牙非伶官，古能琴者必君子。","枕流漱石今孙郎，电眸冰齿霜髯张。","洒埽书室焚古香，信手为吾调宫商。","琮琮琤琤泉落涧，嗈嗈喈喈鸿度汉。","从容整暇未肯忙，小俟吟猱观抑按。","急如快剑斫蛇分两截，琉璃瓶碎玉簪折。","似有鸾胶再补完，细视冰弦元不绝。","又如电走雹飞驱霹雳，老树百丈龙爪入。","得非獭髓灭瘢痕，依旧乌桐净如拭。","睥睨黠鼠伏狸奴，杀机一动与之俱。","鹰扬颇类师尚父，牧野秉钺行天诛。","临河而闻杀鸣犊，曳轮不往反乎覆。","许由不受尧天下，一瓢虽无吾亦足。","圣门此意传不传，耿耿精灵月在天。","孙郎何处得授受，长江秋霁印婵娟。","五音本无根舌齿，六律发挥凭手指。","音律之外求七情，万变悉从心上起。","孙郎胸次夫何如，贮储古今万卷余。","孰谓七弦轸上之神圣，不本二尺檠边之功夫。","少年学琴欲学渠，勿但弹琴当读书。"],"title":"听孙炼师琴"}
