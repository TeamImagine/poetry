{"author":"张祜（二）","id":46712,"strains":["仄平○仄仄，仄仄仄平平。","仄仄○平仄，平○仄仄○。","仄平平仄仄，平仄仄平平。","仄仄平平仄，平平○仄平。","仄平平仄仄，平仄仄平平。","仄仄平平仄，平平仄仄平。","○平平仄仄，仄仄仄○平。","仄仄平○仄，平○仄仄平。"],"paragraphs":["二年离子载，发迹自江南。","马上行寻度，途中语再三。","始因穷去魏，河北战方酣。","后以文投许，淮西难未戡。","谪官逢李涉，狂客见刘弇。","失意怜初话，多端耻旧谙。","茶风无奈笔，酒秃不胜簪。","几郁胸中恨，聊当遂剧谈。"],"title":"宋城道中逢王直方八韵"}
