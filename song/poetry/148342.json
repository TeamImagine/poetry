{"author":"方回","id":148342,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["无官岂畏犯金科，饮量真能海纳河。","人老自于春色淡，花开最恨雨声多。","向来伴侣今都尽，乃后光阴复几何。","更挈残樽趋曲巷，小姬摘阮和燕歌。"],"title":"二月十七日偕宾旸市饮二首  其二"}
