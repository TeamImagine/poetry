{"author":"杨亿","id":210500,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["九逵初旭满辎𫐌，寒食东风二月天。","陌上垫巾谁傲睨，江边解佩自婵娟。","新妆几处登墙见，沉醉何人藉草眠。","豪侠追欢殊未足，归蹄躞蹀夕阳前。"],"title":"次韵和集贤李学士寒食即事之什"}
