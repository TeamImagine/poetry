{"author":"陆游","id":36145,"strains":["仄平仄仄平平平，平平仄仄平平平。","平○仄仄平仄仄，仄仄仄仄仄仄平。","平平平平仄平仄，平平仄仄平○平。","平平仄仄仄平仄，仄仄平平平仄平。","平平平仄平仄仄，平仄平平平仄平。","平平仄仄仄仄仄，仄仄平○仄仄○。","仄平仄仄仄○仄，仄仄仄仄平平平。","平平仄仄仄仄仄，平仄平仄○平平。","平○仄○平仄仄，仄○仄仄○平平。","○○仄仄仄平仄，仄仄平平平仄平。"],"paragraphs":["放翁小筑湖西偏，虚窗曲槛无炎天。","人间乃有真富贵，遶舍十万碧玉椽。","连林娟娟泫清露，高枝袅袅揺苍烟。","常忧俗客触新粉，屡戒园丁伤逸鞭。","凉生尊斚消午醉，声撼窗扉惊昼眠。","春残𣃁土得美茁，气压卿相食万钱。","尔来作吏若堕阱，每一梦到心凄然。","还家再见却惝恍，尘土何地从臞仙。","囊中幸藏餐玉法，欲屏万事相周旋。","更当待月出东岭，坐石泠泠挥响泉。"],"title":"赠竹十韵"}
