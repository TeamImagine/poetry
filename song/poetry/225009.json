{"author":"饶节","id":225009,"strains":["平仄仄平平平平平仄仄，平仄平平○仄仄。","平○仄仄仄仄仄，仄平仄仄○平仄。","仄仄平平仄○○，平仄仄平仄平平。","○○仄平○仄仄，仄平仄仄平仄平。","平○仄仄平○仄，平仄仄平平仄仄。","平平○仄仄平○，平平仄仄平○仄。","平平○仄仄平仄，平仄平平仄平仄。","仄平仄仄仄仄○，平平仄仄平平仄。","○平仄仄仄仄仄，平仄平平仄平仄。","仄平平仄仄仄平，平仄平平仄平仄。","○平平平仄仄平，平平仄仄仄平平。","平平仄仄仄○仄，仄仄平平仄仄平。"],"paragraphs":["君不见香严之山天下望，何必楞伽称海上。","龙湫直下一万尺，鹘崖突起三千丈。","借问何人出其中，前有国师后闲公。","中间有人骑乳虎，大雄敬树真卧龙。","山中壮气今重振，堂上老人提旧印。","晶明如住广寒深，渊泉自吸沧溟尽。","兄今三十未为老，名利波涛拔身早。","向来自裂子夏冠，翻然便刬天然草。","如兄勇锐世莫比，谁与同生亦同死。","只今文采尚未章，人道香严有真子。","隋河浑浑日夜流，兄今倚柁到南州。","南州水洁草如染，自在沩山水牯牛。"],"title":"送不愚兄香严行"}
