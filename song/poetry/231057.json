{"author":"葛胜仲","id":231057,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["文义游从四十春，艰难契阔见情亲。","少年涟上初倾盖，末路云阳拟卜邻。","万室讴吟依恺悌，一生志气负经纶。","渭阳岂特儿曹恸，老送佳城泪满巾。"],"title":"张子蒙令君挽歌词二首  其二"}
