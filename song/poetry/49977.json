{"author":"杨万里","id":49977,"strains":["平平平仄仄平平，平仄仄仄平○平。","平○平仄平仄仄，仄仄平○仄平仄。","仄平仄○平平平，仄仄平平平仄平。","平○仄平仄平仄，仄平○仄平平仄。","仄仄平仄仄仄平，仄○仄仄○平仄。","仄平仄仄仄平平，平平平仄○平平。"],"paragraphs":["卢溪书院一番新，千里学子来如云。","天教书院名日起，速化先从主人始。","主人主盟为阿谁，楚汉名家今项斯。","胸中五车载书卷，笔端三峡倾冰砚。","鲁秉周礼说一经，有司把烛题秋荐。","鹄袍诣阙柳袍归，来年书院更光辉。"],"title":"送项圣与诣太常"}
