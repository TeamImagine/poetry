{"author":"胡宿","id":2025,"strains":["仄仄平平平仄平，平平平仄仄平平。","仄平仄仄平仄仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["目断江南佳丽城，栏干楼角几长凭。","越人抱膝吟遍苦，吴客观涛病未能。","此地旃檀多胜刹，一时龙象有高僧。","知君暇日寻猿鸟，闲上灵峰第几层。"],"title":"寄杭州子文屯田兼简真公上人"}
