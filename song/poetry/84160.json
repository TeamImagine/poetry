{"author":"任希夷","id":84160,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["合宫三岁缛仪收，太室先期肇自周。","玉瓒黄流躬祼鬯，大圭玄冕荐嘉羞。","灵台毕举三千礼，銮路安行十二斿。","导从却归斋殿去，诘朝牡璧对天休。"],"title":"明堂庆成五首  其三"}
