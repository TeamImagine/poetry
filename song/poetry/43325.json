{"author":"范成大","id":43325,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["秀岩堂上玉东西，把酒登临望眼迷。","天宇四垂粘地近，海山一抹带潮低。","绝知客好无尘事，聊记吾曾有醉题。","倚赖群仙联姓字，他年谁敢一锨泥。"],"title":"次韵王夷仲正字同游成氏园"}
