{"author":"陆文圭","id":165980,"strains":["仄仄平仄平，平仄平仄仄。","仄○仄平仄，仄○平平仄。","平○平仄仄，平仄平仄仄。","仄平仄平仄，仄仄平仄仄。","平平仄仄仄，仄仄仄平仄。","平平仄平仄，平仄平仄○。","仄仄平仄○，仄○仄平仄。","○平仄平平，仄仄仄○仄。","仄平平仄平，平仄仄仄仄。","平仄仄平仄，平仄仄平仄。","平平仄平平，仄仄平仄仄。","仄仄平平仄，平平仄平仄。","仄平仄仄平，平仄仄○仄。","仄仄○平平，仄仄仄○仄。","仄○平平平，仄仄平平仄。","仄○仄○平，平仄仄仄仄。","平平平仄仄，平仄仄平仄。","平○仄○仄，平仄仄仄仄。","平平平仄○，仄仄平平仄。"],"paragraphs":["古有淳寂乡，君与陶阮到。","每评伯伦颂，谓胜周公诰。","山间童负锸，台下人拾帽。","短鞭跨辽碣，破毯眠雪窖。","归来四壁立，挟册坐乡校。","悠悠泮宫水，羹有芹可芼。","案上方醉吟，室中已饥告。","长缾卧虚檐，破釜架空灶。","翠眉方与齐，赪颊忽自悼。","愁踏布衾裂，羞拆海图倒。","先生乐陶然，美睡呼不觉。","达士多迂拙，庸儿竞嘲噪。","岂知海上鲲，姑隠雾中豹。","岁晚空斋人，杖屦辱相好。","百钱呼儿沽，一榻为君扫。","浩兴忽长歌，衰意亦旁噪。","衔杯孤月落，椎壁四邻闹。","明当远行役，寒雨映客棹。","秋江蒲稗深，伫子平安报。"],"title":"送徐允伯"}
