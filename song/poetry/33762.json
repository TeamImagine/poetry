{"author":"陆游","id":33762,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万里归来值岁丰，解装乡墅乐无穷。","甑炊饱雨湖菱紫，篾络迎霜野柿红。","壊壁尘埃寻醉墨，孤灯饼饵对邻翁。","微官行矣闽山去，又寄千岩梦想中。"],"title":"归云门"}
