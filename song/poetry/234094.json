{"author":"张扩","id":234094,"strains":["平仄平平仄仄平，仄平平仄仄平平。","平平平仄仄○○，仄仄平平平○平。","仄平仄仄仄仄仄，○仄仄平○仄平。","仄○仄仄仄平○，仄仄仄仄平平平。","仄平仄仄○仄仄，仄仄仄仄平平平。","仄平仄仄○平仄，平仄仄平平仄平。"],"paragraphs":["笻杖芒鞋野性驯，偶寻幽步到祗园。","琅玕千本日应长，美影摇风清荫繁。","未堪截管变律吕，且乞汗青传子孙。","壁间旧有故人题，妙语洒落今仍存。","那忧积雪折老干，豫借暖律生枯根。","我来二子更南北，惟有此君堪与言。"],"title":"过南美轩读汪彦章倪巨济诗用壁间韵"}
