{"author":"翁承赞","id":33566,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["汉皋亭畔起西风，半挂征帆立向东。","久客自怜归路近，筭程不怕酒觞空。","参差雁阵天初碧，零落渔家蓼欲红。","一片归心随去櫂，愿言指日拜文翁。"],"title":"汉上登舟忆闽"}
