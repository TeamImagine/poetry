{"author":"释德洪","id":229380,"strains":["仄仄平仄○，仄仄○仄仄。","平仄仄平平，平平仄平仄。","仄仄平平平，仄仄仄仄仄。","仄仄○仄平，仄平仄仄仄。","平仄仄平平，仄平平仄○。","○平○仄○，○仄仄仄仄。","仄平平○○，仄仄平仄仄。","平平仄平仄，平○仄仄仄。","平平仄仄平，仄仄仄○仄。","○仄○仄平，仄平仄平仄。","平仄平平平，仄仄○仄仄。","平仄平仄平，平仄平仄仄。","仄○仄仄仄，平○○○仄。"],"paragraphs":["古佛身上衣，佛佛相付授。","慈母爱儿心，针针自成就。","是故吾双峰，自少至白首。","护惜如镜奁，一尘不敢受。","何以出檀名，此时无别虑。","如持油钵行，如蹑独木渡。","永怀毗尼藏，一旦成万古。","纷纷五群众，来观亦顶礼。","平时放逸心，化作额间泚。","将见衣匣前，泚流似江水。","咨尔淮山神，守护当奉职。","无使尘涴侵，无使云润湿。","谛观不敢瞬，心折三叹息。"],"title":"出檀衣赞二首  其一"}
