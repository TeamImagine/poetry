{"author":"周弼","id":122563,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["瞬息沿流七里遥，感时回缆木兰桡。","高台未变陵兼谷，故国频更市与朝。","风散乱云通去驿，雨消残雪助归潮。","渔翁近亦无前辈，一个青铜不肯饶。"],"title":"七里濑"}
