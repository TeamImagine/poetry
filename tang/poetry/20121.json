{"author":"周贺","id":20121,"strains":["仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["水石致身闲自得，平云竹阁少炎蒸。","斋床几减供禽食，禅径寒通照像灯。","觅句当秋山落叶，临书近腊砚生冰。","行登总到诸山寺，坐听蝉声满四棱。"],"title":"寄金陵僧"}
