{"author":"张耒","id":217794,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["寒食穷愁叹陋邦，可怜终日雨淙淙。","不妨农亩连云稼，独惜园花脱锦杠。","最苦繁声欺屋漏，愿看霁色放春江。","明朝日出谁能料，已喜灯花照夜窗。"],"title":"寒食前一日大雨不止"}
