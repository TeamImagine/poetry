{"author":"李复","id":212503,"strains":["平平平平平，平仄平平平。","平平仄仄平，平仄仄平平。","仄仄平仄仄，仄仄平仄○。","仄平○平仄，仄平平仄平。","仄平仄平仄，仄平○仄平。","平平仄仄平，仄仄平平平。","平平平仄平，仄仄仄仄平。","仄仄仄平平，○平仄平平。"],"paragraphs":["人生何多谋，常苦饥寒侵。","裘完甑有炊，于世澹无心。","筑室清涧曲，窈窕幽径深。","闭门长松下，岁无车马音。","古书束高阁，兀然遗屦簪。","悠悠不记年，日月徒光阴。","儿童城市还，得酒或自斟。","隠几望南山，闲云起孤岑。"],"title":"谒隠士段庭"}
