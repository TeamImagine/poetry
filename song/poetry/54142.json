{"author":"项安世","id":54142,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["瑶池蓬岛旧题名，岁晚江湖得此生。","水战风摇疑体弱，雪欺霜压见神清。","佩衿济济贤师友，兰玉诜诜好弟兄。","笞凤鞭鸾云泽畔，向人怀抱十分倾。"],"title":"和胡抚干水仙花韵"}
