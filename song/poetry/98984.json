{"author":"华岳","id":98984,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄平平仄平仄，仄平平仄仄平平。"],"paragraphs":["昔年分袂霅川东，系马花梢扑乱红。","解珮送行情怏怏，举杯言别恨匆匆。","中人以上谁知我，北斗以南惟有公。","此去东闽有良便，一书无惜慰羁穷。"],"title":"寄苕溪故人"}
