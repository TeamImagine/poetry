{"author":"陈著","id":139615,"strains":["仄仄平平平，仄仄平仄平。","仄仄平仄仄，平仄平仄平。","仄平平平仄，仄仄平平平。","仄仄○平平，仄仄平平平。","仄平仄仄平，○平平仄平。","○平仄仄仄，仄仄仄仄○。","仄仄平仄仄，○平仄平平。","平仄○仄平，平仄仄仄平。","仄仄仄平仄，○仄平仄平。","○仄仄○平，仄仄平仄平。","仄仄仄平平，仄○仄平平。","平平仄仄○，仄仄仄○平。","平平仄仄仄，仄○仄平平。","平平仄仄仄，仄平平仄平。","平仄平仄？，○平仄○平。","仄○平仄仄，仄平平平平。","平平○仄○，平仄平平平。","仄仄平仄仄，仄仄平仄平。","仄平平○仄，仄仄平平平。","平平仄仄仄，仄仄平平平。","仄平平仄仄，平平仄平平。","仄平仄仄○，仄仄仄仄平。","平仄仄仄平，平仄仄仄平。","平平仄仄仄，仄仄平平平。","仄仄平平平，仄仄平仄平。","平仄仄仄平，平仄仄仄平。","仄平仄平○，仄平仄仄平。","仄仄平仄仄，仄仄平平平。"],"paragraphs":["世事纷游尘，薄俗嚣鬭鹑。","手足谁鲁卫，肝胆多越秦。","独君先君子，父事吾先人。","我得从之游，义与同胞钧。","上而下四方，相依为齿唇。","闲尝道病殆，饮食药饵亲。","卓卓乎古道，难言但书绅。","今及其子交，知爱迈等伦。","不曰淡无味，如嗜千里莼。","其子又其孙，秀异良可珍。","架有万牙签，膝间又循循。","功名特土苴，学术要深淳。","工夫入细处，力行自忱恂。","推而致广大，直扶天地垠。","书积非易□，难欺是苍旻。","不观冬闭固，发为青阳春。","因知栽者培，根本前人身。","万事风絮尽，盛德修唯湮。","契稠无浪语，感旧还酸辛。","吾年七十近，不入时材抡。","眼昏惟内顾，遑知世妆新。","耳聋谢外闻，免饮聒者醇。","溪曲五亩园，安受闭户贫。","蔬畦野草径，月夕清风晨。","杖履携诸儿，俯仰时一巡。","残息尚可延，何幸里有仁。","岂无泰交期，得舆展转神。","远业归后主，我得为天民。"],"title":"用前人示诸儿韵"}
