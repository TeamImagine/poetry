{"author":"陈著","id":139340,"strains":["仄仄平平平仄平，仄平仄仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。","仄平平仄平仄仄，仄仄平平仄仄平。"],"paragraphs":["老不能狂心自箕，览观宇宙百非宜。","沈舟那管帆争水，抱瑟难随竽用时。","祇把书医凭几困，闲从龟决访山疑。","夜来窗下青镫下，兀兀无言渺渺思。"],"title":"次韵单君范行李中诸诗前数章自道后二章为单君作也八首  其三"}
