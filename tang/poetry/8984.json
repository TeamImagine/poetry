{"author":"武元衡","id":8984,"strains":["平仄平平仄，平平仄仄平。","仄平平仄○，仄○仄平平。","仄仄○平仄，平平仄仄平。","仄平平仄仄，平仄仄平平。","平仄平平仄，平○仄仄平。","平○仄仄仄，平仄仄平平。"],"paragraphs":["郊庙祗严祀，斋庄觌上玄。","别开金虎观，不离紫微天。","树古长杨接，池清太液连。","仲山方补衮，文举自伤年。","风溢铜壶漏，香凝绮阁烟。","仍闻白雪唱，流咏满鹍弦。"],"title":"奉酬中书相公至日圜丘行事合于中书宿斋移止于集贤院叙情见寄之什"}
