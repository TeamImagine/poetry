{"author":"范洁","id":11574,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晋远风流八百年，虎溪无复社中贤。","爱斯吐月吞风屋，有此开花结子莲。","直使渊明通耿介，亦教灵运费攀援。","知师戒洁方投社，欲对松窗设榻眠。"],"title":"鹿苑禅寺"}
