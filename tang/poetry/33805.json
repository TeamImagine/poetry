{"author":"殷文圭","id":33805,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["地角天涯倍苦辛，十年铅椠未酬身。","朱门泣别同鲛客，紫塞旅游随雁臣。","汉将出师冲晓雪，胡儿奔马扑征尘。","行行独止干戈域，毳帐望谁为主人。"],"title":"边将别"}
