{"author":"庞谦孺","id":27887,"strains":["平仄仄平仄仄仄，平平平仄仄仄仄。","仄○仄仄平平平，仄仄平平仄平仄。","平仄仄平仄仄仄，平仄仄○平仄仄。","仄平○仄仄平平，仄仄仄仄平平仄。","仄平仄仄仄仄平，仄仄仄平○仄平。","仄平仄平仄仄平，仄平仄平仄仄○。","○平○平○仄仄，仄仄平平仄平仄。","○平仄仄仄仄平，仄仄平○仄平仄。","平仄○仄平平仄○仄○，仄平仄仄平仄仄。"],"paragraphs":["偏袒右肩赤一膊，开颜含笑不作恶。","广深莫种金莲花，故使浮杯衬双脚。","心既忘形亦忘怖，徒使旁观毛发竖。","本无行止令人图，竟到彼岸归何处。","我知画者意识真，是故古来传至今。","亦无此心可得惊，亦无此身可得沈。","浪头乘风正得路，不动庄严几时去。","从今不往亦不还，一幅之间作常住。","君不闻古人祇作如是观，请公莫问何以故。"],"title":"题渡水罗汉画"}
