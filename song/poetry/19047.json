{"author":"陈棣","id":19047,"strains":["平仄平平平仄平，仄平平仄仄平平。","仄平仄仄○○仄，仄仄仄○平仄平。","仄仄平平平仄仄，平平仄仄仄平平。","？平仄仄平平仄，平仄○平仄仄仄。"],"paragraphs":["山远谁怜眉黛愁，水明遥忆眼波秋。","久抛大白犹闲事，却对短檠真拙谋。","楚佩纫香尘未暗，巫云赋梦语多浮。","扊扅政恐闺人怨，曾效当年拥髻不。"],"title":"次韵陈季陵觅酒二首  其二"}
