{"author":"孔平仲","id":203786,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["忆昔西寻山下园，芙蓉香里醉颓然。","幽篁迸笋无余地，老木交阴不计年。","彻幕旋迎秦望雨，泛杯旁引鉴湖泉。","旧游寂寞今谁到，应有秋苔长绿钱。"],"title":"兄长寄五诗依韵和寄诗各有所怀  其一"}
