{"author":"赵丙","id":113105,"strains":["平平平仄仄平平，仄仄仄平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["东池风物往来亲，兴在那能计酒巡。","尘外留心曾待月，壶中满眼只知春。","小诗前后题青竹，幽梦寻常访白蘋。","鸥鸟亦知今日恨，主人别得两朱轮。"],"title":"东池"}
