{"author":"裴度","id":9898,"strains":["仄仄平○仄，平平仄仄平。","仄平平仄仄，平仄仄平平。","仄仄○平仄，平平仄○平。","○○平仄仄，○仄仄○平。","仄仄平平仄，平平仄仄○。","平平仄仄仄，平仄仄平平。"],"paragraphs":["翼亮登三命，谟猷本一心。","致斋移秘府，祗事见冲襟。","皓月当延阁，祥风自禁林。","相庭方积玉，王度已如金。","运偶唐虞盛，情同丙魏深。","幽兰与白雪，何处寄庸音。"],"title":"奉酬中书相公至日圆丘摄事合于中书后阁宿斋移止于集贤院叙怀见寄之作"}
