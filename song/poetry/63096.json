{"author":"薛季宣","id":63096,"strains":["平平平，平平平。","平平仄仄平仄平，仄平仄仄平平平。","仄○平仄平○平，平○平仄平平平。","平平平平仄○平，平平平仄平平平。","仄平仄平○仄平，仄平平仄平○○。","仄平仄仄平仄平，平平仄仄平○平。","平平平仄平平平，仄平平平○仄平。","平平仄仄平平平，平平仄仄平平平。","平平仄仄平平平，平平仄仄平平平。","平平平，○仄○。","仄平仄仄仄仄平，仄平仄仄平平○。","平平平，○平仄仄平○平。"],"paragraphs":["胡无人，非无人。","银山蹀躞胡马群，甲光射日开金鳞。","镞长飞雨旌填云，轰庭雷鼓声辚辚。","柔然之蛇阵囷蝓，倾河鞭石居逡巡。","浩歌但来轻比邻，白登豳国公当闻。","帝羓久作冥漠君，高辛狗食吴将军。","胡儿弧矢非周身，控弦虽多将累人。","狼跳鸟击虚游魂，骄矜一息为微尘。","枭雏井底蛙弥尊，余殃积恶天公嗔。","胡无人，闻不闻。","卫青去病迹已陈，窦侯乳臭椒房亲。","胡无人，燕然错落铭王勋。"],"title":"胡无人行"}
