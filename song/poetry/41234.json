{"author":"陆游","id":41234,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["点点桃花糁绿苔，入门倚杖意悠哉。","数声茶饭斋初散，一片溪云雨欲来。","老宿龙钟嗟独在，高松磊砢忆新栽。","世间万事俱难料，未死重游更几回。"],"title":"自九里平水至云门陶山历龙瑞禹祠而归凡四日八首  其七"}
