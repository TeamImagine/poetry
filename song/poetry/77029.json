{"author":"徐恢","id":77029,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["江南江北每淹留，懒听寒蝉噪暮秋。","句里岂能窥鲍谢，暗中聊解识曹刘。","清如老鹤翻秋露，快似神驹略九州。","只恐蛟龙得云雨，未容莲社与僧游。"],"title":"会故人二首  其一"}
