{"author":"杜荀鹤","id":32866,"strains":["仄平平仄仄平平，仄仄平平仄仄平。","仄仄平平平仄仄，仄平平平仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["竹门茅屋带村居，数亩生涯自有余。","鬓白祗应秋炼句，眼昏多为夜抄书。","雁惊风浦渔灯动，猿叫霜林橡实疏。","待得功成即西去，时清不问命何如。"],"title":"闲居书事"}
