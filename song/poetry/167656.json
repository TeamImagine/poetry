{"author":"汪炎昶","id":167656,"strains":["仄○平仄平平平，平仄仄仄平平平。","仄仄平平仄○仄，○平仄仄平平平。","平仄平平仄平仄，平仄仄仄平平平。","仄仄平平仄平仄，平平○仄平平平。"],"paragraphs":["拂衣何必归沧洲，黟水不减沧江流。","本有渔矶带苍藓，且无叠鼓惊眠鸥。","风漾霞光笛声晚，云压雁影芦花秋。","客子还能念乡土，今年更作新安游。"],"title":"汪颜复秋江堂"}
