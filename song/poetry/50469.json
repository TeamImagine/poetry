{"author":"周必大","id":50469,"strains":["仄仄平○仄，平平仄仄平。","平平平仄仄，平仄仄○平。","平仄平○仄，平平仄仄○。","平平平仄仄，仄仄仄平平。","平仄平平仄，平平仄仄平。","仄平平○仄，○仄仄平平。","仄仄平平仄，平平仄仄平。","仄平○仄仄，○仄仄平平。","仄○平平仄，平平仄仄平。","平○平仄仄，仄仄仄平平。","仄仄平○仄，平○仄仄平。","平平○仄仄，平仄仄○○。"],"paragraphs":["圣祖基长发，皇家庆远覃。","金轮常御极，银榜夙占男。","萸节辰迟五，蓂阶荚度三。","英姿同父祖，秀气集舆堪。","仁孝由天纵，温文亦性涵。","两宫今并事，三善此谁惭。","玉佩班昕肃，牙篦道日谈。","俭宁从节苦，正每斥言甘。","甲观兰开殿，南阳菊映潭。","名参周发诵，寿百古彭聃。","政省叨峩弁，宫僚阻盍簪。","宾筵应秩秩，钟鼓梦韽韽。"],"title":"庆东宫生辰"}
