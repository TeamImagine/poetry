{"author":"张商英","id":204314,"strains":["平平仄平平仄仄，平仄平平○仄仄。","仄平平仄仄○○，平仄平平平仄仄。","仄平仄平平仄平，平平仄仄○平平。","平平仄平平仄仄，仄平仄仄平平仄。","仄仄仄仄仄○平，仄仄仄仄平平仄。"],"paragraphs":["河东美人天帝子，机杼年年劳玉指。","织成云雾紫绡衣，辛苦无懽容不理。","帝怜独居无与娱，河西嫁得牵牛夫。","贪懽不归天帝怒，谪归却踏来时路。","但令一岁一相逢，七月七日桥边渡。"],"title":"七夕歌"}
