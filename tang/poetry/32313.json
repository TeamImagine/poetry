{"author":"吴融","id":32313,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄平仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["鸟在林梢脚底看，夕阳无际戍烟残。","冻开河水奔浑急，雪洗条山错落寒。","始为一名抛故国，近因多难怕长安。","祖鞭掉折徒为尔，赢得云溪负钓竿。"],"title":"登鹳雀楼"}
