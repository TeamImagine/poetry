{"author":"曹勋","id":12778,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["庆阀当年侍从臣，传家今见石麒麟。","瑶觞初过菖蒲节，碧海聊观荔子春。","超逸绝尘髯政事，暑天汤餠魏簪绅。","祝公千百松筠寿，常对团团月色新。"],"title":"何季崇生日"}
