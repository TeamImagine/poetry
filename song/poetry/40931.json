{"author":"陆游","id":40931,"strains":["平仄平平平仄平，平平仄仄仄平平。","平平平仄平平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["溪上秋来风露清，萧然浴罢葛衣轻。","看云舒卷了穷达，见月亏盈知死生。","老去关心惟药裹，闲中消日付棋枰。","故人书札频相问，何日芒鞋上赤城。"],"title":"溪上"}
