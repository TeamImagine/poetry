{"author":"郭祥正","id":191886,"strains":["平平仄仄○平仄，○平仄仄平平仄。","仄○平仄仄平仄，平仄○平仄平仄。","平平仄平仄，仄仄平平平。","平平仄仄○仄仄，仄平平仄平平平。","仄平平○仄平仄，仄仄平平仄仄仄。","平平仄仄平，仄仄仄平仄。","平平仄仄仄仄平，平平仄仄平平仄。","平平平平仄平仄，仄仄○平○○仄。","平平平仄仄仄○，仄仄○平平仄平仄平。","仄平仄平平仄仄，平平仄仄平平仄。","○平仄仄仄仄平，平仄平平平仄仄。","平平平○平仄平，平平仄仄平平平。","平平○仄仄平仄，仄仄仄仄○○平。","仄仄平平仄平仄，平平○仄平平仄。","仄仄平平○仄平，平平平仄平○仄。"],"paragraphs":["春风动地吹春去，行人不肯江边住。","片帆朝挂暮千里，烟雾苍茫宿何处。","夫君少年日，射策明光宫。","同时得意三百辈，上林曾醉桃花红。","十余年间事超忽，几在青云几白骨。","君虽未甚荣，亦足有余乐。","存心不负圣与贤，何须画影凌烟阁。","浔阳城头北楼壮，邂逅相逢观暝涨。","鱼龙奔走势莫分，却忆当年兵火愁杀人。","至今战场无绿草，冤魂夜哭寒蟾老。","临风沥酒一吊之，而我浮生何足道。","聊为君行歌数声，青山截断江流平。","晴云相对似能舞，野鸟好语如吹笙。","却送闲愁付沧海，身虽离异心无改。","若到蓬莱王母家，为攀桃树遥相待。"],"title":"送姚太博"}
