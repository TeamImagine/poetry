{"author":"陈深","id":167379,"strains":["仄仄仄平平，平仄平仄仄。","仄平平平平，平平仄平仄。","平平仄仄平，平仄平○仄。","平平仄仄平，仄仄平仄仄。","○平平平平，平仄○仄仄。","平平○仄仄，○仄平仄仄。","仄仄仄平平，仄仄○仄仄。","仄平仄仄○，平平仄仄仄。","○平仄○仄，平仄平仄仄。","仄○平平平，仄仄仄仄仄。","仄平平仄平，平○平仄仄。"],"paragraphs":["楚楚洛阳生，清介常寡与。","宦游江之南，移家寄吴渚。","辛勤奉旨甘，言动无过举。","阳春万物新，霈泽均施普。","乘风方高翔，摧翅堕网罟。","飞文中善类，横逆夫孰御。","白日照丹心，皦皦中自许。","有能辨冶长，终然脱石父。","操存谅深固，夷险咸善处。","涉难知弥明，履变德益聚。","静探元化心，忧患真玉汝。"],"title":"简秦章甫"}
