{"author":"苏辙","id":198510,"strains":["平平仄平仄，仄仄平平○。","平平平平平，仄仄平平平。","平平仄平仄，○○仄仄○。","平平仄仄○，○平仄平平。","仄平平仄平，仄仄仄○平。","仄平仄仄仄，仄仄仄平平。","平仄仄平仄，平平平仄平。","平平仄平仄，平○仄○平。"],"paragraphs":["茅檐有佳客，肃肃清风兴。","吾孙成均来，左右皆良朋。","为怜众兄弟，将冠未有称。","条枚失𪸕燎，中林化薪蒸。","老夫方苦贫，不办酒如渑。","夏田已失麦，种豆喜多蝇。","何以待君子，箪瓢容一升。","君来岂非误，门庭冷如冰。"],"title":"次迟韵示陈天倪秀才侄孙元老主簿"}
