{"author":"赵抃","id":101423,"strains":["仄平平仄平，平仄仄平平。","仄仄平平仄，○平仄仄平。","○平平仄仄，仄仄仄平平。","仄仄平平仄，平平仄仄○。","仄平平仄仄，平○○平平。","仄仄平平仄，平平仄仄平。"],"paragraphs":["冻云交四隅，飞雪满江湖。","急势团风转，闲容到水无。","并游渔喜唱，失侣雁惊呼。","客棹沿湾泊，村醪觅径酤。","去程方数蜀，归思正遥吴。","得句同诸弟，余怀幸不孤。"],"title":"江上遇雪"}
