{"author":"韦应物","id":56977,"strains":["仄平平仄仄，仄仄仄平平。","平平○平仄，平仄平平平。","仄仄仄平仄，平平仄仄平。","平平仄平仄，平仄○仄平。","仄仄仄平仄，仄平平仄平。","平平仄仄仄，平仄平平平。"],"paragraphs":["仲春时景好，草木渐舒荣。","公门且无事，微雨园林清。","决决水泉动，忻忻众鸟鸣。","闲斋始延瞩，东作兴庶甿。","既事玩文墨，抱冲披道经。","于焉日淡泊，徒使芳尊盈。"],"title":"县斋"}
