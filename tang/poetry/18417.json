{"author":"李德裕","id":18417,"strains":["仄○平仄平，仄仄平平仄。","仄○○仄平，平平仄平仄。","平平仄仄仄，平仄平平仄。","平仄平仄平，平平平仄仄。","仄平平仄仄，○仄平平仄。","平仄平仄平，○平仄平仄。","平平仄仄仄，仄○平仄仄。","平仄仄仄平，平平仄○仄。","○平仄仄仄，仄仄平平仄。","平仄仄○○，平○○○仄。"],"paragraphs":["昔闻红桂枝，独秀龙门侧。","越叟遗数株，周人未尝识。","平生爱此树，攀玩无由得。","君子知我心，因之为羽翼。","岂烦嘉客誉，且就清阴息。","来自天姥岑，长疑翠岚色。","芬芳世所绝，偃蹇枝渐直。","琼叶润不凋，珠英粲如织。","犹疑翡翠宿，想待鹓雏食。","宁止暂淹留，终当更封植。"],"title":"比闻龙门敬善寺有红桂树独秀伊川尝于江南诸山访之莫致陈侍御知予所好因访剡溪樵客偶得数株移植郊园众芳色沮乃知敬善所有是蜀道菵草徒得嘉名因赋是诗兼赠陈侍御"}
