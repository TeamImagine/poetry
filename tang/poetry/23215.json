{"author":"宋之问","id":23215,"strains":["仄○平平平，仄仄平平仄。","平平平平仄，仄仄平平仄。","仄平仄平平，仄平平平仄。","○仄平仄仄，仄仄仄平仄。","仄仄仄仄○，平仄仄仄平。","○平仄仄仄，○仄平仄仄。","仄仄○平平，○○仄平仄。"],"paragraphs":["雨从箕山来，倏与飘风度。","晴明西峰日，绿缛南溪树。","此时客精庐，幸蒙真僧顾。","深入清净理，妙断往来趣。","意得两契如，言尽共忘喻。","观花寂不动，闻鸟悬可悟。","向夕闻天香，淹留不能去。"],"title":"雨从箕山来"}
