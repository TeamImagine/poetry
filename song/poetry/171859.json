{"author":"董天吉","id":171859,"strains":["○平○○仄，平仄平？平。","平平仄平仄，仄仄仄仄平。","平平仄○平，平仄○仄○。","仄仄仄平○，仄平仄平平。","平平平○平，仄仄平仄平。","平○仄○仄，平仄平平平。"],"paragraphs":["长松荫禅宇，柯叶何橚椮。","清风一披拂，奏作绿绮琴。","虬龙舞空祠，鸾凤相与吟。","众籁起幽听，太虚本沉沉。","翛然亭中人，宴坐欢妙音。","心闻得深悟，明月生东林。"],"title":"永庆寺松风亭"}
