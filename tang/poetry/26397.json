{"author":"温庭筠","id":26397,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["水漾晴红压叠波，晓来金粉覆庭莎。","裁成艳思偏应巧，分得春光最数多。","欲绽似含双靥笑，正繁疑有一声歌。","华堂客散帘垂地，想凭阑干敛翠蛾。"],"title":"牡丹二首 二"}
