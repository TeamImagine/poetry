{"author":"袁说友","id":70618,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平仄。","平平仄仄平平仄，平仄平平仄仄平。"],"paragraphs":["春入帘帏线几添，更随桃茢快新瞻。","晓看密密轻丝堕，晚作纤纤细雨兼。","可喜田家余谷粟，也应泽国饱鱼盐。","年丰更乐弦歌化，知是曹装渐趣严。"],"title":"元日立春"}
