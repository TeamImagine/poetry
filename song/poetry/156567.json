{"author":"文天祥","id":156567,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["万里飘零等一毫，满前风景恨滔滔。","泪如杜宇喉中血，须似苏郎节上旄。","今日形骸迟一死，向来事业竟徒劳。","青山是我安魂处，清梦时时赋大刀。"],"title":"览镜见须髯消落为之流涕"}
