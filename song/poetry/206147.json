{"author":"黄庭坚","id":206147,"strains":["平平仄平仄，仄仄○平仄。","仄仄○仄平，○○仄平仄。","仄平平平○，仄仄仄仄仄。","仄○平平平，仄仄平仄○。","仄仄仄平平，平仄平仄仄。","仄仄平仄平，仄仄仄平仄。","仄仄仄仄平，仄仄仄平仄。"],"paragraphs":["佳眠未知晓，屋角闻晴哢。","万事颇忘怀，犹牵故人梦。","采兰秋蓬深，汲井短绠冻。","起看冥飞鸿，乃见天宇空。","甚念故人寒，谁省机与综。","在者天一方，日月老宾送。","往者不可言，古柏守翁仲。"],"title":"次韵吴宣义三径怀友"}
