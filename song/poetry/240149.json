{"author":"周紫芝","id":240149,"strains":["平平仄仄平平仄，○仄平平平仄仄。","仄平仄仄平平平，平仄平平仄○仄。","仄平仄仄仄平平，仄仄平平仄平仄。","仄仄仄平○仄平，○仄平平仄○○。","○○平仄仄平平，仄仄仄平○仄仄。","平平仄仄平仄平，○仄平平平仄仄。","仄平仄仄平仄平，平仄仄平○仄仄。","平平平仄仄仄平，平仄○仄○平仄。","仄平仄仄仄仄平，○平仄平平○仄。","平平○仄○仄○，仄平平仄平平仄。","平○仄仄仄仄平，○○平平仄平仄。","○平平仄仄○○，仄仄平平仄仄仄。","仄平平仄仄仄平，平仄仄平仄平仄。","仄平仄仄仄平平，仄仄仄平平仄仄。","仄平仄仄仄仄仄，○仄平○仄平仄。","平平仄仄仄仄仄，仄仄平平仄平仄。"],"paragraphs":["功名本是儿时事，过是悬知终少味。","向来欲度骅骝前，无命能居百僚底。","未容晚辈识风流，顿遣前贤隔生死。","党狱十年犹未开，谗口嚣嚣苦相訾。","且将皮里著阳秋，敢复眼前分浊泚。","颜之厚矣终自羞，论少卑之人亦否。","路逢俗士呼与言，公独未知其趣耳。","无人为吊楚客魂，谁肯更作将军地。","此心此语只自知，闻君足音惊且喜。","词倾三峡颇壮观，气吞云梦真奇伟。","时从雾豹得一斑，行看飞黄日千里。","如君人物尚淹留，此事宁非肉食鄙。","枘方虽自与凿乖，瓶竭那知是罍耻。","一生恨未识荆州，万事政须咨伯始。","忘形已自到尔汝，论事何妨杂嘲戏。","人生一笑不易得，莫遣征航有归意。"],"title":"次韵端若再惠长句"}
