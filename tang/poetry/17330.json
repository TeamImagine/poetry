{"author":"白居易","id":17330,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["上客新从左辅回，高阳兴助洛阳才。","已将四海声名去，又占三春风景来。","甲子等头怜共老，文章敌手莫相猜。","邹枚未用争诗酒，且饮梁王贺喜杯。"],"title":"喜梦得自冯翊归洛兼呈令公"}
