{"author":"韩元吉","id":29406,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["书史悬知伴此生，敢求身外百年名。","青灯又暗吹窗雨，流水长闻入夜声。","玩世久忘荣辱累，定交谙尽死生情。","翛然隠几焚香坐，不独心清境亦清。"],"title":"夜坐闻窗下水声"}
