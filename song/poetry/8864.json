{"author":"张嵲","id":8864,"strains":["平平仄仄仄，平平仄平平。","平平平平仄，平平平平平。","平平平仄平，平平仄平平。","仄仄仄平仄，平平平仄平。","仄平平仄仄，仄仄○平平。","平平仄平仄，仄仄仄仄平。","平○平仄仄，平仄○平平。"],"paragraphs":["平湖望不极，天垂作周遭。","今朝春风暴，涟漪生微涛。","高杨明远村，黄花点青皋。","可验去人远，乌鸢低作巢。","老年无戏事，即此当游遨。","浮舟不知远，但觉白日高。","烟中何处寺，孤塔冠山椒。"],"title":"早行"}
