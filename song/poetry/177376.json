{"author":"王禹偁","id":177376,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["锦衣西去道何光，卜葬伊川旧钓乡。","留守开筵亲举白，故人垂泪看焚黄。","重寻泉石应多感，旋插松楸未著行。","一月归程如有暇，云间时到读书房。"],"title":"送密直温学士西京迁葬"}
