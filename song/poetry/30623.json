{"author":"李流谦","id":30623,"strains":["平仄仄仄平仄仄，○仄仄平仄平○。","仄平仄仄仄平平，仄仄仄平平仄仄。","平平仄仄平平平，平○平平仄平仄。","平○平仄仄仄平，仄仄仄仄平平○。","平平仄仄平平平，仄仄仄○仄平仄。","平平仄仄仄○仄，仄仄○平平仄仄。","平平仄○仄仄仄，仄仄平平平仄仄。","○平仄平仄○仄，仄○平平仄仄仄。","仄仄仄仄平平平，平仄仄平仄平仄。","平平仄仄仄仄平，仄仄平○仄平仄。"],"paragraphs":["维古女士都可见，过眼绝无一佳传。","客来授我一编书，疾读不知双涕泫。","夫人有子鸣斯文，吾从昆仑识河汉。","胸中能贮百卷书，此岂只用裙襦看。","前朝大老尊夫人，鬼蜮不量作儿玩。","寒心仰屋窃叹语，志士如今刀斫案。","唐安治中禄不薄，十亩东湖红烂漫。","轻车在门忽折轴，恨如秋江盛不满。","史笔在手吾宗英，宁爱一词没彤管。","人生八十善可书，好梦仍长不为短。"],"title":"挽王夫人"}
