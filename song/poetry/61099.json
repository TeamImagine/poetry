{"author":"许及之","id":61099,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["阶前红少绿多时，尚有名花巨压枝。","珠璧直疑天上得，琼瑶难报世间奇。","悬知丹禁鶑花绕，始觉仙家日月迟。","珍重十洲蓬岛客，津津喜色见双眉。"],"title":"得禁中花喜而有作"}
