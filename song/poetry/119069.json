{"author":"严羽","id":119069,"strains":["平平仄仄仄，平平仄平平。","平平仄仄仄，仄仄仄○平。","仄仄○仄仄，平平平仄平。","仄平平平仄，仄仄平平○。","仄仄平平平，平平仄仄仄。","○平平仄仄，○仄仄平仄。","仄平平仄仄，仄仄仄仄平。","平平平仄仄，平仄仄仄平。","平仄仄平仄，仄仄平平平。","仄平平平仄，平平仄平仄。","平平仄平平，仄仄平平仄。","仄仄平平仄，平平仄仄平。","平○仄仄仄，仄仄平平平。","仄仄平仄仄，平平平仄仄。","平仄平平仄，平平仄平仄。"],"paragraphs":["忧来不自得，登城望高天。","寒云四面起，朔气下长川。","脱剑且却座，君知心惘然。","奈何平生志，郁抑江湖闲。","凛凛秋风来，茫茫落日晚。","长忧生白发，沈想忘朝饭。","向来经济士，本自碌碌人。","萧曹刀笔吏，樊灌市井臣。","徒步取勋业，汉道为光新。","我今何为者，飘飘去乡国。","狂歌豫章城，醉卧风江碧。","但取英雄笑，终惭倜傥生。","名当以德载，事耻因人成。","独酌还独酌，哀歌还寂寞。","安得凌风翰，为君拂寥邈。"],"title":"登豫章城感怀"}
