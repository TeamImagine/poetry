{"author":"谢伋","id":17429,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["生求同志论心事，没耸邦人福祸间。","吏奉敕书跻旧典，庙长血食配崇山。","刲羊刺豕来村社，鼓瑟吹笙出市阛。","报祭丰年更晴日，稻秔充羡老农闲。"],"title":"恭谒灵康祠下二首  其二"}
