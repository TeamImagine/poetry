{"author":"刘宰","id":92991,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["眼底纷纷利欲昏，君心当与哲人论。","俗尘不染修茎露，世味逾轻太古尊。","期月此来当岁俭，寒冬何地不春温。","幡然不惮延陵去，季子清风百世存。"],"title":"送罗季能还延陵镇"}
