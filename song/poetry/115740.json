{"author":"刘克庄","id":115740,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["粤从宣靖至炎兴，粉饰湖山苑圃增。","列圣久无师入洛，三京初有使朝陵。","摧锋指日酋传首，返旆终身气拂膺。","逸少兴公虚论胜，百年机会更谁乘。"],"title":"丞相信庵赵公哀诗五首  其一"}
