{"author":"卫宗武","id":133651,"strains":["平平仄仄平，仄仄仄平仄。","仄仄平仄平，平仄仄仄仄。","仄仄仄平平，仄仄仄仄○。","仄平平平平，○仄仄仄仄。","平仄○平平，仄仄平仄仄。","平平仄仄仄，平平平仄仄。","仄仄仄平平，平平平○仄。","平平平仄平，平平○平仄。","仄仄平仄平，平平仄平仄。","平平仄仄平，平仄仄平○。","平仄平平平，仄○仄仄仄。","仄仄仄平平，仄仄平仄仄。"],"paragraphs":["瑶坛礼碧虚，返次羽人坐。","引脰延月华，吞吐隔翠嶞。","众吻盼流芳，冉冉忽透过。","大规虽微亏，犹喜镜未破。","浮翳从何来，掩蔽仍不果。","连峦一色浄，清辉千里播。","爽垲入襟裾，光明生咳唾。","诗翁于此时，枯肠正无奈。","愧乏云锦章，翻然乃高卧。","斯辰怅有怀，无语坐偷堕。","今夕冰轮升，不吟则不可。","预解素娥嘲，免谓翁负我。"],"title":"夜坐待月次日补吟"}
