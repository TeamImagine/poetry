{"author":"范成大","id":43733,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["青泥没髁仆频惊，黄涨平桥马不行。","旧雨云招新雨至，高田水入下田鸣。","百年心事终怀土，一日身谋且望晴。","休入忠州争米市，暝鸦同宿垫江城。"],"title":"垫江县"}
