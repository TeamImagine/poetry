{"author":"郭祥正","id":192649,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["隔江为宰便庭帏，归去青霄结主知。","租赋寛平民共乐，文书清简吏常饥。","始终不变温如玉，离别相怜醉似泥。","上国故人应问我，为言耕钓老明时。"],"title":"送魏汝士宣德"}
