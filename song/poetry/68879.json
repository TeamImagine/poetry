{"author":"文彦博","id":68879,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["金兰取友务端良，仲损于余极久长。","蚤岁倾怀论管鲍，晚年修好结潘阳。","人琴忽起芝焚叹，箫鼓俄随薤挽伤。","不到寝门亲一恸，临风老泪独浪浪。"],"title":"致政仲损工部哀词　  其二"}
