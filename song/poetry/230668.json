{"author":"葛胜仲","id":230668,"strains":["○平仄仄平，仄平平仄仄。","仄仄平仄平，？平平仄仄。","仄仄仄？仄，○仄仄平仄。","仄仄平○平，平仄平仄仄。","平○仄仄平，仄○仄○仄。","仄平仄平平，仄○平仄仄。","仄○仄平平，平仄平平仄。","仄平平○平，平仄平平仄。","仄仄仄平仄，平平平仄仄。","平平仄平仄，平仄仄平仄。","平平仄仄平，平平仄平仄。","平平仄仄平，平仄平平仄。","仄平仄○仄，平平平仄仄。","仄仄仄仄平，平平平仄仄。","平平仄平仄，○仄仄平仄。","仄仄仄平平，仄仄○○仄。"],"paragraphs":["长卿已倦游，十年安泽国。","越鸟巢欲南，鹧鸪飞懒北。","会予亦蹭蹬，从子寄岑寂。","有酒时相邀，欢饮终未剧。","今当大火流，似闻姊丧释。","羽书静追呼，乐禁通考击。","扫除北窗凉，招速东床客。","暂勤车骑都，来辍春秋癖。","白啖苦无赖，红颜因暂惜。","畦蔬撷菘韭，园果剥梨棘。","金虀荐子鹅，银条脍玄鲫。","弓弯舞袖宽，珠贯歌声激。","景升陋三雅，淳于能一石。","拟取醉辖投，慵持诗烛刻。","浮生百年幻，且尽一朝适。","莫待佐稽山，对案空相忆。"],"title":"七月一日招道祖剧饮"}
