{"author":"方回","id":149062,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄平平仄仄平。","仄仄平平平仄仄，平仄仄仄仄平平。"],"paragraphs":["客楼卧病过花时，老态如狂复似痴。","甚欲不餐烟火食，颇能时赋草茅诗。","余生自晓寸关尺，他日谁传髓骨皮。","少许青梅倾斗酒，心醒貌醉尔焉知。"],"title":"病后夏初杂书近况十首  其四"}
