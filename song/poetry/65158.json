{"author":"胡融","id":65158,"strains":["平平仄仄仄，仄仄仄平平。","仄仄仄平仄，平平仄平平。","仄仄仄仄平，仄仄平平平。","平仄仄○平，仄仄仄仄平。","平平仄平仄，平平仄平平。","仄仄仄仄平，仄仄仄仄平。","仄平仄平平，仄仄平仄平。","仄仄仄仄仄，平仄平○○。"],"paragraphs":["荒巅有野井，古意豁冥搜。","藓石已摧剥，云萝閟清幽。","忆昔抱朴翁，炼液栖高丘。","朝饮井中泉，暮濯井下流。","丹成已蝉蜕，岩花几春秋。","但见虎豹蹄，印迹碧甃头。","举瓢酌寒泉，一饮销百忧。","日暮洞恍惚，攀桂聊淹留。"],"title":"炼丹井"}
