{"author":"黄裳","id":204566,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["懒散先生恐是仙，几时来上鉴湖船。","水云共赏更谁可，气概相投还自然。","忧乐未当随外物，穷通何必问他年。","解颜一笑樽前话，各向闲中见性天。"],"title":"次陈子真见别  其一"}
