{"author":"王梦应","id":162540,"strains":["仄仄平平仄平平，平平仄平仄平平。","平平仄仄○平平，仄平平仄平平平。","平平仄平仄平平，仄仄仄仄仄平平。","仄平平平平仄平，仄平平平仄平平。","平○仄仄○平○，仄仄仄平仄平平。","仄仄仄仄平平平，平平平平仄平平。","仄仄平仄平平平，仄仄仄仄平平○，仄平仄仄平仄平。"],"paragraphs":["太白仙人下岷峨，飞凌素烟紫琼珂。","天风万里吹银河，手挼瑶草光逶迤。","琅琅太清绿云欹，下弄倒影笑羲娥。","锦袍淋漓金叵罗，醉围婵娟玉颜酡。","金庭昔日乘鸾过，不肯上天著朝靴。","下界弱水飞尘多，公为星精辟兵戈。","愿见瀛海秋澄波，绿鬓𫄥𫄥吞天和，后天不老公所哦。"],"title":"太白仙人下岷峨谣"}
