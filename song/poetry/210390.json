{"author":"杨亿","id":210390,"strains":["仄仄平平仄，○平仄仄平。","仄平平仄仄，平仄仄○平。","仄仄平○仄，平平仄仄平。","平平仄仄仄，仄仄仄○平。","平仄平平仄，平平仄仄平。","○平○仄仄，仄仄仄平平。","仄仄平平仄，平平仄仄○。","平○平仄仄，仄仄仄平平。"],"paragraphs":["六出俄呈瑞，三农始告休。","兔园陈旨酒，金屋御重裘。","垅麦青犹短，皋兰紫尚稠。","严飚一夕起，瑞霰满空浮。","林迥琼花吐，峰孤玉笋抽。","疏鳞镂屋瓦，净练曳溪流。","北户寒威盛，南方沴气收。","时和人富寿，卒岁好优游。"],"title":"己亥年十月十七日大雪"}
