{"author":"许棐","id":116871,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["屋外犹余地百弓，经锄知费几年工。","栽蔬少似于陵仲，种菊多于靖节翁。","偃屈溪山诗卷里，破除风月酒杯中。","近来又喜禅机透，一顾丛林万衲空。"],"title":"沈子寿郊居"}
