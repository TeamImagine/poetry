{"author":"皎然","id":39916,"strains":["仄仄平○平，平平仄平仄。","仄仄仄平平，仄平仄平仄。","仄平仄平仄，平仄平平平。","仄仄仄平仄，仄平平仄平。","平○仄平仄，仄平平仄平。","平仄仄平平，平仄平平平。","仄平平仄仄，平平○仄仄。","仄平平仄平，仄仄仄平仄。","仄平仄仄仄，仄仄平平仄。","仄仄平平平，仄平平平仄。","平○仄平仄，仄仄○仄平。","仄仄仄○仄，平平平仄平。","平平平平仄，仄仄仄○平。","仄仄仄平仄，仄平平仄平。","仄平仄平仄，仄仄平○平。","平仄仄平○，平平仄平平。","仄○○○平，仄○平平○。","仄仄平平仄，平平仄仄平。"],"paragraphs":["楚木纷如麻，高松自孤直。","愿得苦寒枝，与君比颜色。","故乡眇天末，羇旅沧江隅。","委质在忠信，苦心无变渝。","何繇表名义，赠君金辘轳。","何以美知才，投我悬黎珠。","遽为千里别，南风思越绝。","爱君随海鸥，倚櫂宿沙月。","不栖恶木上，肯蹈巴蛇穴。","一上萧然峰，拟踪幽人辙。","晨兴独西望，郢水期溯沿。","夜到洞庭月，秋经云梦天。","黎生知吾道，此地不潸然。","欲寄楚人住，学拏渔子船。","奈何北风至，搅我窗中弦。","游子动归思，江蓠亦绵绵。","箧中封禅书，欲献无由缘。","岂乏晨风翼，翻飞到日边。"],"title":"荅黎士曹黎生前适越后之楚"}
