{"author":"吴融","id":32530,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["故人归去指翔鸾，乐带离声可有欢。","驿路两行秋吹急，渭波千叠夕阳寒。","空郊已叹周禾熟，旧苑应寻汉火残。","遥羡从公无一事，探花先醉曲江干。"],"title":"送友赴阙"}
