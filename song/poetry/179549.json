{"author":"苏颂","id":179549,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["献赋初从淮海来，汉皇欣得马卿才。","丝纶诰命追三代，山水歌辞冠一台。","甲第图书遗旧迹，寿原松柏长新栽。","故州民吏余思远，画翣凄凉薤唱哀。"],"title":"王侍郎挽辞二首  其二"}
