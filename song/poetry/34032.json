{"author":"陆游","id":34032,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["旱苖垂槁叹何堪，大雨谁知变立谈。","翠麓青林呑欲尽，恶风白浪战方酣。","江翻龟窟连云泽，雷挟龙腥起雪潭。","从此年丰真少事，炷香终日坐蒲龛。"],"title":"仲夏小旱方致祷忽大雨连日江水为涨喜而有作"}
