{"author":"柴元彪","id":158307,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["自来承檄到云州，恰恰星霜又一周。","握手心知千里月，满怀诗思一江秋。","每惭铸错伤完锦，多谢衔杯送别舟。","未说河阳花满县，夜来风雨打田畴。"],"title":"别茶陵士友"}
