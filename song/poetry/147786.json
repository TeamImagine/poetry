{"author":"方回","id":147786,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["乐土丰年旧观还，使君心事最相关。","祇因标致清于水，便有声名重若山。","一室炉香书史畔，万家杯酒管弦间。","汉庭选表虚公府，白玉鸣珂未许攀。"],"title":"送周府尹三首  其二"}
