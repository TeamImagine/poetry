{"author":"连文凤","id":159289,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["露冷飘零半幅纨，伤心不见女乘鸾。","歌残春院桃花暖，愁杀秋庭木叶寒。","满地飞尘何处避，旧时明月向谁看。","应思曾在君怀里，一点恩情欲忘难。"],"title":"纨扇"}
