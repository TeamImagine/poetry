{"author":"梅尧臣","id":35691,"strains":["仄平仄平仄仄仄，平仄仄仄仄仄平。","仄○仄仄仄平仄，平平仄仄仄平平。","平平仄仄仄仄仄，仄仄仄仄平仄平。","仄平仄仄仄○仄，仄仄○仄○仄平。","平平仄仄平仄仄，仄仄平仄平平平。","仄平仄仄仄仄仄，仄仄仄仄平仄平。","仄仄○○仄仄仄，仄仄仄仄○平平。","仄○仄仄仄仄仄，仄仄平平平仄平。","仄平平仄仄仄仄，平平仄仄平仄○。","平平仄仄仄平仄，平平仄仄平仄平。","平平仄仄仄平仄，仄平○仄平平平。"],"paragraphs":["我新税居见寺阁，金碧照我破屋前。","目看阁上聚鸠鸽，巢栖饮哺忘穷年。","雕檐画壁屎污遍，以及像塑头与肩。","寺僧不敢施弹射，忽有苍鹘张毒拳。","鸦鸣鹊噪鸜鹆叫，怒鹘来此窥腥膻。","鹘心决裂不畏众，瞥碎一脑惊后先。","死鸟堕空未及地，返翅下取如风旋。","独当屋脊恣扯磔，啄肉披肝肠弃捐。","老鸱无艺又狠怯，盘飞欲近饥目穿。","逡巡鹘饱自飞去，争残不辨乌与鸢。","群儿指点路人笑，我方吟忆秋江边。"],"title":"普净院佛阁上孤鹘"}
