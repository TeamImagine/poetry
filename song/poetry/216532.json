{"author":"张耒","id":216532,"strains":["仄仄平平仄仄平，仄平平仄仄平平。","平平平仄平平仄，平仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["满目凄凉供客愁，断霞残照想沧洲。","风云萧瑟三川夜，星斗纵横万壑秋。","骑省衰迟空作赋，荆蛮留滞感登楼。","迷魂不待巫阳些，自有骚词继远游。"],"title":"福昌杂咏五首  其五"}
