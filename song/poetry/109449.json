{"author":"史弥宁","id":109449,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["十里樵风自一村，草庵挨拶小林园。","霜严古木正当路，玉立晴峰新表门。","诗境销磨闲日月，醉乡整顿别乾坤。","浮名浮利非吾愿，时把黄庭漱六根。"],"title":"十里"}
