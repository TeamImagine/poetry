{"author":"刘禹锡","id":10836,"strains":["平平平平平，平仄仄平仄。","仄平仄仄仄平仄，仄仄平平○仄仄。","平平平仄平平平，仄平仄仄仄仄平。","仄平○仄平仄平，仄○仄仄平平平。","仄平平仄平平仄，平平仄平平仄仄。","平平平仄平仄平，仄平仄仄仄平○。","平平仄平平仄仄，仄平平仄○平仄。","平平仄仄仄仄平，平仄平平○仄仄。","平平仄平平○○，仄仄平平平仄平。","平平仄○仄仄仄，仄○平仄平平平。","平平仄仄平平仄，仄仄仄仄平平仄。","平平仄平仄仄仄，平平○仄仄仄仄。","平平仄仄平平平，仄平平仄平○○。"],"paragraphs":["渔舟何招招，浮在武陵水。","拖纶掷饵信流去，误入桃源行数里。","清源寻尽花绵绵，踏花觅径至洞前。","洞门苍黑烟雾生，暗行数步逢虚明。","俗人毛骨惊仙子，争来致词何至此。","须臾皆破冰雪颜，笑言委曲问人间。","因嗟隐身来种玉，不知人世如风烛。","筵羞石髓劝客餐，灯𦶟松脂留客宿。","鸡声犬声遥相闻，晓色葱茏开五云。","渔人振衣起出户，满庭无路花纷纷。","翻然恐失乡悬处，一息不肯桃源住。","桃花满溪水似镜，尘心如垢洗不去。","仙家一出寻无踪，至今流水山重重。"],"title":"桃源行"}
