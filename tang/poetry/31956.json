{"author":"韩偓","id":31956,"strains":["仄平平仄仄平平，平仄平平仄仄平。","仄仄仄平平仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["往年莺谷接清尘，今日鳌山作侍臣。","二纪计偕劳笔研，一朝宣入掌丝纶。","声名烜赫文章士，金紫雍容富贵身。","绛帐恩深无路报，语余相顾却酸辛。"],"title":"与吴子华侍郎同年玉堂同直怀恩叙恳因成长句四韵兼呈诸同年"}
