{"author":"李曾伯","id":129680,"strains":["仄仄平平仄仄平，平平仄仄仄平平。","仄平平仄仄仄仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["八载天涯喜遂归，吴乡当暑亦相宜。","茗烹阳羡慰久间，鲈买松江更一奇。","老树经风惟柳长，新田得雨未秋迟。","不因看镜惊头白，将谓情怀只旧时。"],"title":"道间即事亦有间而感慨"}
