{"author":"白玉蟾","id":121254,"strains":["仄平仄仄仄平仄，仄仄平平仄平仄。","仄平仄仄仄平平，平平仄仄平平仄。","平○平平仄仄平，平平仄仄平平仄。","仄平仄仄仄仄仄，平平平仄仄仄仄。","仄平仄仄仄平平，仄平仄仄仄平仄。","平仄○平平仄○，仄仄○平仄仄仄。","平仄平○仄仄平，平平○仄平仄仄。","仄平仄仄平仄仄，○仄平平仄仄仄。","仄平平平仄仄平，平平○仄平平仄。","仄仄○仄○○平，仄平仄仄平平仄。","仄平平仄平仄平，平仄平平平仄仄。","仄平平平平仄仄，○仄平平平仄仄。","仄○仄○仄平平，仄仄平○仄平仄。","平平○平仄仄○，仄仄平平○仄仄。","仄仄仄平平，平仄平○仄。"],"paragraphs":["一双膝胫两条铁，一掬精神一团雪。","早曾火焰上翻身，鸳帏不把丁香结。","风吹香囊满路香，知君也结钦山辙。","忽然洗面摸得鼻，方知皮下各有血。","急携柏子礼孤云，后来足迹遍江浙。","阿育王山仓廪空，百指张颐欲嚼舌。","延寿堂中几病僧，囊无挑药寒彻骨。","见君把个无孔笛，吹起还乡曲一阕。","此来漳泉走一遭，庞翁犹在波旬灭。","拄杖挑起空中云，钵盂漉上波心月。","默随春色归故山，江路梅花先漏泄。","遂邀君来香一𦶟，重把篇诗呈丑拙。","此行拗折老藤条，选佛场中作英杰。","君今三千里外行，不涉程途犹自别。","恰似一壶冰，千古光莹彻。"],"title":"送珊上座归育王"}
