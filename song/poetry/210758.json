{"author":"杨亿","id":210758,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["合欢蠲忿亦休论，梦蝶翩翩逐怨魂。","祗待倾城终未笑，不曾亡国自无言。","风翩林叶迷归燕，露袅池荷触戏鸳。","湘水东流何日竭，烟篁千古见啼痕。"],"title":"无题三首  其二"}
