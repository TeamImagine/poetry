{"author":"刘克庄","id":115087,"strains":["平仄平平仄仄平，仄平平仄仄平平。","平平仄仄仄平仄，仄仄平仄平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["翁已鞭鸾上九霄，此郎虽小亦清标。","斯文尚有嫡传在，每见能令人意消。","身退吾难论一鹗，才高君必中双雕。","汉廷急士将亲策，想见诸儒避董晁。"],"title":"送方郎唐卿漕试"}
