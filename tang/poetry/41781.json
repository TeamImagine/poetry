{"author":"齐己","id":41781,"strains":["仄仄平平平仄平，平平仄仄仄平平。","仄平平仄平平仄，仄平平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["寺阁高连黄鹤楼，檐前槛底大江流。","几因秋霁澄空外，独为诗情到上头。","白日有余闲送客，紫衣何啻贵封侯。","别来多少新吟也，不寄南宗老比丘。"],"title":"寄江夏仁公"}
