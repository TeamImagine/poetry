{"author":"王之道","id":7477,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["归来啜菽得无愁，但觉官身不自由。","敢倩双鱼传尺素，要知一日似三秋。","射阳别后从新辟，幽谷公余获胜游。","尚忆龙盘分袂处，五更残月在山头。"],"title":"寄孙次卿"}
