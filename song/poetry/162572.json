{"author":"唐泾","id":162572,"strains":["平平平仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["同时人物今犹昨，只有先生死朔方。","殿下青衣晋天子，窖间白髪汉中郎。","平生东海心犹壮，千古西山骨亦香。","三复累臣吟啸集，天荒地老气苍苍。"],"title":"江南四忠节国之纪也歌以哀之  其二"}
