{"author":"陆游","id":39944,"strains":["仄仄仄仄○平仄，平仄仄仄○平平。","平平仄仄仄仄仄，平平平仄平平○。","○○仄仄仄仄仄，仄平仄仄平平平。","仄平平仄平仄仄，仄仄平仄平平平。","仄平仄仄平仄仄，平仄仄仄平平平。","平平仄仄平仄仄，○仄仄平平仄平。"],"paragraphs":["昨夕雨大如车轴，今旦雨细如牛毛。","人言愈细愈泽物，天公为此非徒劳。","泥深入市路欲绝，坏檐败壁风萧骚。","岂惟蛙黾矜得意，坐觉藜莠无由薅。","剥床供爨嗟婢子，持伞上学怜儿曹。","村场酒贵赊不得，且解布囊寻弊袍。"],"title":"雨中短歌"}
