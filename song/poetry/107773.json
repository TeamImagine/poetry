{"author":"王迈","id":107773,"strains":["仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["一生铁砚费磨钻，老去耽书废食眠。","不惜空门求利果，只将心事博长年。","思贤已矣悲行路，福善昭然有老天。","他日儿孙须鼎贵，燕山阴德賸流传。"],"title":"挽致政朱司户二首  其二"}
