{"author":"韩琦","id":90704,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["尽室林塘涤暑烦，旷然如不在尘寰。","谁人敢议清风价，无乐能过白日闲。","水鸟得鱼长自足，岭云含雨只空还。","酒阑何物醒魂梦，万柄莲香一枕山。"],"title":"北塘避暑"}
