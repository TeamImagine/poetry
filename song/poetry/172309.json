{"author":"魏麟一","id":172309,"strains":["平仄仄仄平平平，仄仄平仄平平平。","平平○○平仄仄，仄仄平仄○平平。","平平平平仄，仄仄平○仄仄仄平。","仄平仄仄仄仄平，仄仄仄仄平平平。","仄仄平平仄仄平，仄平平仄平。","仄平平仄平，平仄平○平平，平仄仄○仄。","仄仄平平平，平平平平。","平仄平平，平平仄平仄○仄，平平平仄○○平。","平平平仄○，仄仄仄仄平。","仄仄仄平仄，平平仄仄平。","○平仄仄平，○仄仄平仄仄仄○仄，仄平仄仄平平平，平仄平仄仄平。","仄○仄平平平仄，仄平仄仄仄仄平仄平仄，平仄仄仄仄仄仄仄平平平。","平仄仄平仄，仄仄仄○平，仄仄仄仄平平平。","仄仄仄仄平平平，仄○平仄仄。","平仄仄仄，平○平仄仄平，仄仄平仄平平平。","仄仄○仄平仄仄，仄仄仄平仄仄平仄仄仄仄仄平仄平仄平。"],"paragraphs":["冰海濯足来天游，万里云气随青牛。","盘车沾沾星斗湿，手卷风雨藏金瓯。","玲珑珊瑚树，记得西王母挂玉钩。","几时化作小玉船，一叶荡荡随天流。","满载清霜落九州，与人生白头。","我歌黄鹄歌，南斗盘其南兮，河岳拥其后。","海岱明东方，黄河之源。","江水之宗，昆仑雪山在其右，巍然天柱当中居。","斯文光气长，万丈塞太虚。","不信九天上，仙人不读书。","如今白玉楼，闻道紫阳老子在其上，手抟日月安星辰，为玉皇作典谟。","又闻郁罗萧台上，紫阳奏可决取河汉之水，千古万古洗濯下土愚民愚。","男子学麟凤，女子学王雎，万万万世尊唐虞。","我乃太姥之曾孙，故闻天上语。","来此乐饮，人间愁一粟无，只有天地吾非吾。","鼓髪长啸秋月白，照见大千世界都置在我太姥清水之玉壶。"],"title":"天游峰"}
