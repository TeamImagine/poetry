{"author":"陆游","id":40400,"strains":["平平仄仄仄，平平平仄仄。","仄仄平仄平，仄仄平仄仄。","仄仄平仄平，仄○仄○仄。","仄仄平仄仄，平仄仄平仄。","平平仄仄仄，○仄○仄仄。","仄平平○平，仄仄平仄仄。"],"paragraphs":["郊居去市远，猪羊稀入馔。","既畜鸡鹜群，复利鱼蟹贱。","暴殄非所安，击鲜况亲见。","那得屠杀业，为客美殽膳。","余年尚有几，过日如露电。","岂无园中蔬，敬奉君子宴。"],"title":"戒杀"}
