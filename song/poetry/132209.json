{"author":"萧立之","id":132209,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["花如堕珥草遗簪，次第东风转作南。","巢鷇欲飞看八八，径香不断胜三三。","著亭屈折谁心计，隔竹推敲客手谈。","安得身闲携斗酒，趁他姚魏战红酣。"],"title":"次黄园漕幕韵"}
