{"author":"李彭","id":232027,"strains":["平平○平仄，仄仄仄○○。","仄○平仄平，○仄仄平平。","仄○平平仄，平平仄平平。","平仄仄仄仄，仄仄平○平。","仄仄仄○平，仄平仄平平。","仄平平仄仄，仄仄平仄平。","平○平平仄，仄仄平○平。","仄仄平仄平，平平平仄○。"],"paragraphs":["南风吹新竹，密密复疏疏。","脱冠眠北窗，兴不减精庐。","缅思西京事，聊开稚川书。","千古纳眼界，恍若巾柴车。","顿忘在墐墉，灌畦莳佳蔬。","笔端真有口，妙处天壤俱。","明如丹青手，百幅生绡图。","举似儿子曹，矜夸还久如。"],"title":"读西京杂记十三首次渊明读山海经韵  其一"}
