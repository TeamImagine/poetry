{"author":"戴叔伦","id":6411,"strains":["平平平平仄平仄，仄仄平平仄平仄。","仄平仄○平仄平，仄平仄仄平仄仄。","平平仄仄平平仄，平平仄仄平平平。","仄平平平仄○仄，平平仄仄平平仄。","仄仄平平平仄平，平○仄仄平平仄。","○平仄平仄平仄，平○仄平平仄仄。","平平仄仄平仄平，仄仄平平仄○仄。"],"paragraphs":["春来耕田遍沙碛，老稚欣欣种禾麦。","麦苗渐长天苦晴，土干确确鉏不得。","新禾未熟飞蝗至，青苗食尽余枯茎。","捕蝗归来守空屋，囊无寸帛缾无粟。","十月移屯来向城，官教去伐南山木。","驱牛驾车入山去，霜重草枯牛冻死。","艰辛历尽谁得知，望断天南泪如雨。"],"title":"屯田词"}
