{"author":"刘仪凤","id":21985,"strains":["仄平仄仄平平平，○仄平平仄平平。","仄平仄仄仄仄仄，仄○仄仄仄仄平。","仄平仄仄仄仄仄，仄仄平仄○仄平。","○平平平仄平仄，平仄○仄平仄平。","平平平仄仄平仄，仄○平仄○○平。","仄平仄仄仄仄仄，平仄仄仄平○平。","平平平平仄○仄，仄仄仄仄平仄平。","仄平平平仄仄仄，仄平仄仄平平平。","仄○○仄仄平仄，仄○仄○○仄平。","仄平平平平仄仄，仄仄仄仄○平平。"],"paragraphs":["别来世故朝昏殊，相与言之汗模糊。","两翁得酒促坐席，感深念极气欲苏。","箨龙亦解作水供，细绎寻丈如渴乌。","衣巾生秋背毛竖，金石相印环佩趋。","江山豪壮旁尊俎，醉中频贯累累珠。","此时一事复挂口，为乐未竟成喑呜。","夔州忧民困汤火，润泽有志无坦途。","眼前焦熬十万户，欠伸戏笑皆霑濡。","自操量鼓入官廪，不输一钱分水符。","读书功名无表畔，久矣俗吏轻吾儒。"],"title":"饮王龟龄瑞白堂秉烛观跳珠分韵得珠字"}
