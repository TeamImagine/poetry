{"author":"刘克庄","id":114303,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["四壁萧萧落叶声，招留聊试子交情。","不应华屋延珠履，得似蓬窗共铁檠。","幞被都无三宿恋，重裘未觉一寒生。","暮年彼此懽悰薄，相对清谈听断更。"],"title":"留别表弟方时父二首  其一"}
