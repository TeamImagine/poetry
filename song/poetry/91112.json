{"author":"释居简","id":91112,"strains":["仄平仄平仄仄仄，平仄仄平平仄仄。","仄平平仄仄平平，仄仄○○平仄仄。","仄平仄仄平平仄，平？仄平平仄仄。","平平平仄仄平平，仄仄平平平仄○。","仄平仄仄仄平平，平仄○平○仄仄。","仄平仄平仄仄平，仄仄仄平仄平仄。","仄○仄仄仄平平，仄仄平平平仄仄。","仄仄○平仄仄仄，○仄仄平平仄仄。","仄仄平平仄仄平，仄仄仄平平仄仄。"],"paragraphs":["白云裹山裹不尽，高处露头低露胫。","一条悬水透云飞，雪色蜿蜒伸脊领。","画然怒卷风霆震，银𫚭玉鳞俱奋迅。","滂然才歇四山明，湿尽悠悠云万顷。","是时豁达纵双明，岩𪩘更无毫发隠。","太华岿然不较多，直上削成五千仞。","想应有路近丹梯，未必无花开玉井。","便欲搴花供岁晚，更擥藕根刳短艇。","径上明河欲尽头，块藐九州聊一瞬。"],"title":"佛手岩雨过"}
