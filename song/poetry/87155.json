{"author":"韩淲","id":87155,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","平仄平平平仄仄，平平平仄仄平平。","平平仄仄平平仄，平仄仄平平仄平。"],"paragraphs":["雪后春生日气晴，梅根兰叶喜骎骎。","亟图賸赏那无兴，转觉倦游非有心。","高卧袁安嗟往事，生擒元济报佳音。","明年脱绶乘潮去，舟过钓台尤要吟。"],"title":"雪晴可喜"}
