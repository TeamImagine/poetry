{"author":"何平仲","id":157148,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["及物仁心称物情，更将和气助春荣。","智深大易知幽赜，乐本咸池得正声。","竹箭生来元有节，冰壶此外更无清。","几年天下闻名久，今日逢君眼倍明。"],"title":"赠周茂叔"}
