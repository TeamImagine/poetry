{"author":"陆游","id":37957,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["生来避世傲公卿，海内无人识姓名。","九节筇边秋万里，长明灯下雨三更。","心安白发何劳扫，药熟黄金固可成。","只待蓬壶赋诗罢，却来京洛看升平。"],"title":"醉题"}
