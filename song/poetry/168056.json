{"author":"韩维","id":168056,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["天子仁恩抚四陲，边兵坐饱太平时。","只知使者持金絮，不识将军有鼓鼙。","君去守藩忧就重，古来忘战志当危。","祖门事业如南仲，无使家声愧鼎彝。"],"title":"送李阁使出守冀州"}
