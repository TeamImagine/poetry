{"author":"杨万里","id":47987,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["屋角篱尖竹树阴，可怜用尽许机心。","凝身不动如无物，顿网轻摇试有禽。","丝贯日华明五色，戏随风舞忽千寻。","看渠经纬来还去，忘却摧隤立不禁。"],"title":"戏题檐间蜘蛛"}
