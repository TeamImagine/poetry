{"author":"方岳","id":127502,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["送别孤山步绕湖，阑干尽处倚菰蒲。","翁之乐者山林也，客亦知夫水月乎。","万事不如归自好，百年聊与醉为徒。","藕花初醒莼丝老，唤住罾船鲙腹腴。"],"title":"水月园送王侍郎"}
