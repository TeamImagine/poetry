{"author":"彭龟年","id":71902,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["昭回云汉揭天章，忽到人间足宠光。","必有飏言兴率作，不须击筑叹飞扬。","湛恩汪濊倾多士，密意绸缪际万方。","何幸小臣陪俊造，一如丰草在成康。"],"title":"奉和御赐进士诗"}
