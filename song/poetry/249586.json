{"author":"郭印","id":249586,"strains":["平平仄平仄，仄仄？平平。","平平仄仄仄，仄仄平平平。","平仄仄平仄，平平仄仄平。","仄平○仄仄，仄仄平平平。","○○仄仄仄，平平仄仄○。","仄○仄仄仄，平平○仄○。","仄平仄平平，仄仄平平○。","○仄平仄仄，仄仄平平平。","平平仄仄仄，平平仄平平。","平仄仄平仄，○仄仄仄平。","平平仄平○，仄仄平平平。","仄○仄平仄，仄仄平平平。","仄平仄仄仄，仄仄平仄平。","仄平仄仄平，仄平仄平平。","平平仄平仄，仄平仄仄平。","仄○仄平平，平仄仄平○。"],"paragraphs":["峥嵘大千界，等是菩提乡。","昆虫暨草木，各放无边光。","而况佛之觉，灵明亘十方。","化身三昧火，骨节金弥刚。","累累灿五色，珠玑斗斛量。","宝传百世后，伽蓝深秘藏。","锦官岌浮图，直上干穹苍。","中有坚固子，示现尤非常。","朝来八级内，明灯忽煌煌。","胥隶走惊诧，观者即堵墙。","初疑伏萤过，显没何微茫。","继如两星出，左右争飞扬。","是时霁雾敛，若木升太阳。","傥非照耀成，不知果何祥。","西南一都会，广开选士场。","定应得奇才，归美报君王。"],"title":"类试院考校九月十日塔之八级中现宝光杨齐伯有诗记其事亦赋一首"}
