{"author":"杜牧","id":21568,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["清晨候吏把书来，十载离忧得暂开。","痴叔去时还读易，仲容多兴索衔杯。","人心计日殷勤望，马首随云早晚回。","莫为霜台愁岁暮，潜龙须待一声雷。"],"title":"使回枉唐州崔司马书兼寄四韵因和"}
