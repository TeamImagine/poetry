{"author":"贾黄中","id":112238,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["鸳鹭行中已著名，颂条暂慰远民情。","道途行去乘轺贵，乡里过时画锦荣。","铃阁晓开江月满，戟枝寒照雪峰明。","知君游刃多余暇，莫忘新诗寄凤城。"],"title":"送新知永州潘宫赞若冲赴任"}
