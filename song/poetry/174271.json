{"author":"刘敞","id":174271,"strains":["○仄平仄平，平仄平仄○。","平平仄○仄，平平平仄平。","仄仄平平平，仄○仄平平。","仄平仄仄平，仄仄平仄平。","平平仄平平，平仄平仄平。","仄仄仄仄仄，仄仄仄仄平。","平平仄仄仄，平平仄平平。","○仄仄仄平，仄仄平仄平。","仄平仄仄仄，仄平仄平平。","仄平仄平○，仄仄○仄平。","仄仄仄仄平，○○○○平。"],"paragraphs":["长日无所为，高卧聊自如。","清风拂庭树，萧萧窗户虚。","旷逸追羲皇，粹和反华胥。","畅然物外游，谓若天下无。","方今少阳交，田野东作初。","壮者固不暇，老者日竞趋。","胡为乃自便，徐徐以于于。","从吏代力耕，饱食良自娱。","事贤庇敏政，宿官特多余。","念兹寄幽闲，未觉劳簿书。","但恨不可雕，正当砭其愚。"],"title":"昼寝上府公"}
