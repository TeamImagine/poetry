{"author":"曾丰","id":72572,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["落在京华九陌尘，镜中无日不眉颦。","未论妻子其如母，不奈秋冬况复春。","馁食且将蔬作肉，寒炊宁免桂为薪。","余无可献逐贫赋，寄与知音旧主人。"],"title":"中都值东广便驰寄管漕"}
