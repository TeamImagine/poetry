{"author":"曾协","id":25382,"strains":["仄仄仄平平，仄平平仄○。","○平仄仄仄，仄仄仄仄平。","平平仄仄平，平仄平仄○。","仄仄仄平仄，仄○平平平。","？仄仄仄平，仄仄仄仄平。","仄平仄仄仄，平平仄平平。","平平仄仄平，仄仄平○平。","仄仄平平平，○平仄平平。"],"paragraphs":["结客少年场，定交杯酒间。","相倾在意气，握手出肺肝。","仓皇夜扣门，然诺曾不难。","所至足宾客，后乘车班班。","鄠杜走马归，百万供一餐。","路人侧目视，仇家骨常寒。","红尘一箭飞，大索喧长安。","可笑愚儒生，相逢话辛酸。"],"title":"拟结客少年场"}
