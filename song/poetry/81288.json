{"author":"张镃","id":81288,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["公道欣从禁路开，世家今有伟人来。","共推掌学文清手，突过谈兵杜牧才。","老眼知人明月镜，时情荐士冷秸灰。","诗章活法从公了，要使诸方听若雷。"],"title":"呈曾仲躬侍郎"}
