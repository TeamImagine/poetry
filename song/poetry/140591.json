{"author":"姚勉","id":140591,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["入门才见万琅玕，便觉玲珑日影寒。","峰势近环檐外立，湖光更好竹中看。","烟霞古淡僧容瘦，风露清高鹤梦残。","已占两亭凉坐足，再须登阁倚栏干。"],"title":"题西湖竹阁寺  其一"}
