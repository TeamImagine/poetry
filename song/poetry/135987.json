{"author":"蔡襄","id":135987,"strains":["仄平平仄仄平平，仄仄平平仄仄平。","平仄仄平仄仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["病来安健赋诗夸，甲子新移一岁加。","吾道所存唯浩气，世缘何著但空花。","烟云已过同归雁，杨柳初藏并宿鸦。","便拟寻山逐幽趣，春泥随马上须遮。"],"title":"和答孙推官久病新起见过钱塘之什二首  其二"}
