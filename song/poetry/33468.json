{"author":"陆游","id":33468,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["突兀球场锦绣峰，逰人士女拥千重。","月离云海飞金镜，灯射冰帘掣火龙。","信马随车纷醉侠，卖薪买酒到耕农。","今年自笑真衰矣，但觉凭鞍睡思浓。"],"title":"丁酉上元三首  其一"}
