{"author":"华岳","id":98904,"strains":["平平仄仄仄平平，平仄仄平平仄平。","平仄仄平平仄仄，平平平仄仄平平。","平平仄仄仄仄仄，仄仄平仄平平平。","仄仄平平平仄仄，平平平仄仄平平。"],"paragraphs":["西风落日楚江头，秋水已平鹦鹉洲。","烟树接天迷送旆，浪花翻雪喷行舟。","三杯万事我已饱，一日千里谁能留。","见说平戎新遣使，班超投笔已封侯。"],"title":"武兴解舟"}
