{"author":"许浑","id":21998,"strains":["仄仄平平仄仄平，平平平仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄仄平仄，平仄仄平仄仄平。"],"paragraphs":["宋祖凌高乐未回，三千歌舞宿层台。","湘潭云尽暮山出，巴蜀雪消春水来。","行殿有基荒荠合，寝园无主野棠开。","百年便作万年计，嵒畔古碑空绿苔。"],"title":"凌歊台"}
