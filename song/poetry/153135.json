{"author":"俞德邻","id":153135,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["西北干戈猝未阑，苍生谁与破愁颜。","甫闻高议云台上，又见投身瘴海间。","天地十年氛雾暗，江湖万里鬓毛斑。","欲寻酩酊判豪饮，郊外旗亭半掩关。"],"title":"庚午读邸报"}
