{"author":"陆游","id":41180,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["谢事还家一老农，悠然高卧听晨舂。","虽无客共樽中酒，何至僧鸣饭后钟。","采若未能浮楚泽，思鲈犹欲钓吴松。","自余万事慵开眼，知结宗门案几重。"],"title":"枕上作"}
