{"author":"陈观国","id":155310,"strains":["平平平仄○，平平仄平仄。","仄仄仄○仄，仄仄仄○仄。","平平仄平平，平平仄○仄。","仄仄仄平仄仄平，平平仄○平仄平。","平平仄○仄仄仄，仄仄仄仄平平○。"],"paragraphs":["青山无送迎，幽人自来去。","落叶若相送，卷卷及行屦。","檐端有孤云，仍为守其处。","落叶惜人不在山，孤云尚期人再还。","斯人可期复可惜，我处落叶孤云间。"],"title":"送邓牧心出陶山"}
