{"author":"张伯玉","id":135623,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["何幸乡枌托使麾，忆曾淮澨见风仪。","泉分龙岫成新酿，庙锁琼蕤换旧枝。","二水清涵潭月夜，千峰晴卷雪云时。","向来萧洒称名郡，少缓龚黄次补期。"],"title":"寄睦州朱少卿"}
