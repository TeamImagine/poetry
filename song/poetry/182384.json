{"author":"强至","id":182384,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平仄仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["天香犹在入朝衣，早见都门解绶归。","晚岁高风增慷慨，今宵列宿动光辉。","谁供白酒开谈笑，自向沧洲洗是非。","从此淮禽相看喜，沙边不复背公飞。"],"title":"送朱郎中得谢归淮南二首  其二"}
