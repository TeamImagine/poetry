{"author":"李绅","id":18824,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["秋山古寺东西远，竹院松门怅望同。","幽鸟静时侵径月，野烟消处满林风。","塔分朱雁余霞外，刹对金螭落照中。","官备散寮身却累，往来惭谢二莲宫。"],"title":"苏州不住遥望武丘报恩两寺"}
