{"author":"王从道","id":16273,"strains":["仄仄平平仄仄平，平仄平平仄○仄。","○平仄仄仄○仄，仄仄仄仄平仄仄。","仄仄平平平仄平，平仄仄平平仄仄。","仄平平仄仄平平，平平仄仄平平仄。","平平平仄仄仄仄，仄仄仄仄○平仄。","仄平仄仄仄平平，仄仄○平平仄仄。","平平○仄平仄仄，仄仄平平仄平仄。","平平仄仄平仄平，仄仄平平平仄仄。","平平平仄仄○仄，仄仄仄仄仄平仄。","仄平仄仄仄平○，仄仄○平○仄仄。","仄仄仄平仄仄仄，仄平平平平仄仄。","仄平仄平○仄平，○仄平平仄平○。"],"paragraphs":["白帝夔州万古城，全蜀东门下相控。","瞿唐滟滪势崭绝，赤甲白盐光澒洞。","峡雨关云朝莫征，烟叶水花洲渚共。","少陵冥寞减光辉，山川草木今谁讽。","明知风物待组织，可笑可笑浪嘲弄。","逸亭野老泛舟来，迥立苍茫游览纵。","旋提燕拂呵物象，试吐清音激鸾凤。","江头一见晁广文，客里倡酬无乃奉。","天生之子映昭代，与我突出万人众。","古来道合事襟期，有作正须行雅颂。","下瞰一隅会万景，岂无江灵为供送。","请君作诗如画图，收拾形容未宜空。"],"title":"夔州歌简晁子西"}
