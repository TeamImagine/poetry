{"author":"陈造","id":59729,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["瓦注缘穷也自昏，扫除胶扰近清樽。","瘦田可糓宜投劾，小子今年亦抱孙。","惯病已拼疏药物，就闲聊免怆吟魂。","径当云卧山南北，芋火醅缸昼掩门。"],"title":"次韵赠高宾王二首  其一"}
