{"author":"陆游","id":34357,"strains":["仄平仄○平仄仄，平○仄平平平仄。","仄平平平仄仄○，平仄仄平○仄仄。","仄平仄仄仄平仄，仄仄○仄平平仄。","仄平仄平仄仄仄，○平仄仄平平平。","仄平仄平仄仄仄，仄仄仄仄平平仄。","○○仄仄仄平平，仄仄○平仄○仄。","平平平平仄仄仄，仄仄仄○平仄仄。","平仄仄○平仄仄仄平平，平平仄仄平平平。"],"paragraphs":["读书四更灯欲尽，胸中太华蟠千仞。","仰呼青天那得闻，穷到白头犹自信。","策名委质本为国，岂但空取黄金印。","故都即今不忍说，空宫夜夜飞秋燐。","士初许身辈稷契，岁晚所立惭廉蔺。","正看愤切诡成功，已复雍容托观衅。","虽然知人要未易，讵可例轻天下士。","君不见长松卧壑困风霜，时来屹立扶明堂。"],"title":"读书"}
