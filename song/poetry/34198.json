{"author":"陆游","id":34198,"strains":["平仄仄仄平，平仄仄仄仄。","仄平仄仄仄，平仄仄仄仄。","平平仄平仄，仄仄平仄仄。","○平仄仄仄，平仄平仄仄。","平平仄仄仄，平仄仄平仄。","平仄平平平，仄仄仄平仄。","仄平仄平○，仄仄仄平仄。","仄仄仄平平，平平仄平仄。"],"paragraphs":["今日我复悲，坚卧脚踏壁。","古来共一死，何至尔寂寂。","秋风两京道，上有胡马迹。","和戎壮士废，忧国清泪滴。","关河入指顾，忠义勇推激。","常恐埋山丘，不得委锋镝。","立功老无期，建议贱非职。","赖有墨成池，淋漓豁胸臆。"],"title":"书悲二首  其一"}
