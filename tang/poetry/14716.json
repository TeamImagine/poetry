{"author":"元稹","id":14716,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["乐天书内重封到，居敬堂前共读时。","四友一为泉路客，三人两咏浙江诗。","别无远近皆难见，老减心情自各知。","杯酒与他年少隔，不相酬赠欲何之。"],"title":"酬乐天吟张员外诗见寄因思上京每与乐天于居敬兄升平里咏张新诗"}
