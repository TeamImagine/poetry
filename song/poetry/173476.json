{"author":"文同","id":173476,"strains":["仄平仄平平平平，○仄仄仄○仄平。","仄平平平仄平仄，仄仄仄仄○平平。","平平仄平仄仄仄，仄仄仄仄平平平。","○○仄仄仄平仄，仄仄仄仄平平平。","仄○仄仄仄仄仄，仄仄仄仄平平平。","平平仄仄仄仄仄，仄仄平○仄平仄。","仄仄仄平平仄平，仄仄仄○平仄仄。","仄平仄仄仄仄仄，平仄平平平仄仄。","平平仄仄平○○，仄平○仄平平○。","平平仄平仄？仄，仄仄仄仄平○平。","平○仄平平仄仄，仄仄平平平仄○。","平仄平○仄仄仄，仄仄平平仄仄仄。","平平仄仄仄仄仄，仄仄平平平仄仄。","平仄仄仄仄仄平，仄平仄仄平平平。","平平仄仄仄平仄，仄仄仄平平○○。"],"paragraphs":["子由在陈穷于丘，正若浅港横巨舟。","每朝升堂讲书罢，紧合两眼深埋头。","才名至高位至下，此事自属他人羞。","犹胜俣俣彼贤者，手把翟籥随群优。","岌如老鹤立海上，退避不与鹙鸧游。","文章岂肯用一律，独取无间有神术。","所蓄未尝资己身，搰搰恰如蜂聚蜜。","有时七日不火食，支体虽羸心不屈。","陵阳谬守卑且劳，马前空愧持旌旄。","平生读书若奊诟，老大下笔侵离骚。","贫且贱焉真可耻，欲挞群邪无尺棰。","安得来亲绛帐旁，日与诸生供唯唯。","须知道义故可乐，莫问功名能得几。","君子道远不计程，死而后已方成名。","千钧一羽不须校，女子小人知重轻。"],"title":"子瞻戏子由依韵奉和"}
