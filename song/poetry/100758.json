{"author":"汪莘","id":100758,"strains":["平平平仄仄平平，仄仄平平仄平平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["今宵何处惬清游，震泽波心太华头。","初出海张红锦扇，到中天挂水晶球。","兔蟾迸作双轮现，金火镕成一鉴秋。","惟有飞仙知表里，入他宫殿又焉廋。"],"title":"中秋月  其一"}
