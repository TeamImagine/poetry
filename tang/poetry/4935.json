{"author":"独孤及","id":4935,"strains":["仄平仄平仄，仄仄平○平。","平仄平仄仄，仄仄平平平。","仄仄仄仄仄，仄仄平平平。","平平仄○平，仄仄○平平。","平仄仄○仄，仄平仄仄平。","仄平仄平平，仄仄平平平。","仄仄仄仄仄，仄平平仄平。","仄平仄仄仄，平仄仄仄○。","仄仄○平平，仄平平仄○。","仄○仄○仄，仄仄○平平。","○仄仄平仄，仄平平仄○。","○平仄仄平，仄仄平仄平。"],"paragraphs":["故乡隔西日，水去连长天。","前路知几许，但指天南边。","怆恨极浦外，隐映青山连。","东风满帆来，五两如弓弦。","遥羡绣衣客，冏然马首先。","得餐武昌鱼，不顾浔阳田。","屈指数别日，忽乎成两年。","百花已满眼，春草渐碧鲜。","岂是离居时，奈何于役牵。","洞庭有深涉，曷日期归旋。","且作异乡料，讵知携手缘。","离忧未易销，莫道樽酒贤。"],"title":"下弋阳江舟中代书寄裴侍御"}
