{"author":"赵蕃","id":74821,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["柴门一闭动经旬，何许书来事得新。","骆驿诏追三县令，峥嵘名耸汉廷臣。","浩然岂忆南山旧，太白宁歌泗水春。","赋就梅花如肯寄，长安不乏少年人。"],"title":"闻宋伯潜李和卿孟养直有审察之命"}
