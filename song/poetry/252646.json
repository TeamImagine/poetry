{"author":"洪皓","id":252646,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄平平平。","平平仄仄平平仄，仄仄平平仄仄平。"],"paragraphs":["邱壑幽怀日已蹉，宁论邻女戏投梭。","干戈未戢贪修怨，玉帛还留误讲和。","恩许养疴徒受粟，老来便静任张罗。","春回又起江湖念，愿致山翁一叶过。"],"title":"次信文早春韵  其二"}
