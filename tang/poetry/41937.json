{"author":"齐己","id":41937,"strains":["平平平仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["峰前林下东西寺，地角天涯来往僧。","泉月净流闲世界，杉松深锁尽香灯。","争无大士重修社，合有诸贤更服膺。","曾寄邻房挂缾锡，雨闻岩溜解春冰。"],"title":"寄匡阜诸公二首 二"}
