{"author":"卢肇","id":46821,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["名未荣身亲在堂，九重泉路去何忙。","夫妻镜里鸾分影，兄弟云中雁断行。","林木萧疏花失色，池亭牢落月无光。","思君欲向灵山哭，又恐猿闻更断肠。"],"title":"吊进士杨邺"}
