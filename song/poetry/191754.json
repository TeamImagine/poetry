{"author":"郭祥正","id":191754,"strains":["仄平仄仄平仄平，仄仄平平平仄平。","平平仄仄仄仄仄，平平平平平平平。","平平仄仄仄仄仄，平仄平平○仄仄。","平平仄仄平仄仄，仄平平仄平平仄。","仄仄平平平仄仄，平平平仄平平仄。","仄平平仄仄平仄，仄仄仄平平仄仄。"],"paragraphs":["四山飒沓江水流，两岸西风芦荻秋。","渔歌杳杳隔港浦，烟波冥冥来孤舟。","渔人举网得赤鲤，鱼尾簁簁相顾喜。","撑船就岸维树旁，夕阳篷底炊烟起。","白鹭洲边随意浴，孤云岩际无心逐。","月明烟岸撇波去，格磔一声山水绿。"],"title":"渔舟歌"}
