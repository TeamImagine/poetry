{"author":"王柏","id":123994,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["年年征袖拂孤篷，饱历风霜似有功。","行李又谋千里外，别情多在数联中。","骚骚荻岸飘新白，索索枫江落冷红。","若遇雁音频寄字，寒窗时欲对清风。"],"title":"送硕夫兄之武昌"}
