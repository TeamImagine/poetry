{"author":"余靖","id":24915,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["狂傜数载扰湘东，多谢招降息战攻。","千里山川还汉界，万人戈甲卷秋风。","牛羊野放狼心伏，鹰犬闲眠兔穴空。","不独事宁论爵赏，须知全活有阴功。"],"title":"贺运使学士分散傜人"}
