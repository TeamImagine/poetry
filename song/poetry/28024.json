{"author":"洪适","id":28024,"strains":["仄仄平平仄仄平，仄平平仄仄仄平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["壮岁挥金迈二疏，眼看余子伏盐车。","芷兰清馥浑纫佩，芝术新苗几荷锄。","剩作好诗传近体，谁言巧宦胜闲居。","北窗睡起琴声寂，便若身登太皞墟。"],"title":"次韵题谢景思少卿药寮"}
