{"author":"贺铸","id":212938,"strains":["平平仄平仄，仄仄仄平仄。","仄仄仄仄平，平平平仄仄。","平平仄○仄，仄仄平平仄。","仄仄仄平平，仄平平仄仄。","平平仄平仄，平仄○平仄。","仄仄仄平平，平平仄平仄。","平平仄平仄，平仄仄平仄。","○仄仄平○，平平仄平仄。","平平仄平仄，仄仄仄○仄。","仄○仄○平，平平○仄仄。","○○仄平仄，仄仄仄平仄。","平仄仄○○，平平仄平仄。","仄平仄仄仄，仄仄仄平仄。","平仄仄平平，平平仄平仄。"],"paragraphs":["高风荡河汉，白露被寒菊。","下有络纬虫，凄酸生意促。","华年不相待，去我何流速。","老步失腾骧，短辕甘跼蹙。","伊人濮阳秀，方厌折腰辱。","仕道塞榛芜，低徊避蚖蝮。","邯郸古都会，陈迹武灵筑。","兴发即登临，西南几穷目。","新诗琢璠琰，叠寄两三幅。","一听郢中歌，阳春回草木。","行将及瓜代，暂喜摆羁束。","鞭马径相过，连朝奉游瞩。","只鸡与斗黍，礼意未为足。","何以遇高阳，多营瓮头醁。"],"title":"答杜仲观登丛台见寄"}
