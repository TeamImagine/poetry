{"author":"周紫芝","id":240222,"strains":["平平平平平，仄仄平仄○。","平仄仄仄平，○仄仄仄仄。","仄仄平仄平，仄平仄平仄。","仄仄仄○平，平仄平仄仄。","平平仄仄平，平平仄平仄。","○○○○○，平仄仄仄仄。","仄仄平平？，平平仄○仄。","平平仄仄○，○平仄○仄。"],"paragraphs":["秋山凄无风，木叶寒自萎。","羁客不得归，行迈日靡靡。","瘦马嘶暮涂，忍饥渡寒水。","落日晚更明，栖鸟惊复起。","人生各有求，谁能异生死。","行行重行行，辛苦那得尔。","乱石摧前辀，旋车亦当止。","饥寒苦见驱，临风一长喟。"],"title":"行迈一首"}
