{"author":"米芾","id":211659,"strains":["仄平仄仄平平平，○○仄仄平平平。","仄○仄仄仄平仄，平平仄仄平平平。","○○仄仄平仄仄，仄仄仄仄平平平。","仄○○仄仄平仄，仄仄仄仄平平平。"],"paragraphs":["久阴障夺佳山川，长澜四溢鱼龙渊。","众看李郭渡浮玉，晴风扫出清明天。","颇闻妙力开大施，足病不列诸方仙。","想应苍壁有垂露，照水百怪愁寒烟。"],"title":"东坡居士作水陆于金山相招足疮不能往作此以寄之"}
