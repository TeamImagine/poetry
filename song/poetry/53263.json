{"author":"项安世","id":53263,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉观金桥无限诗，楚臣汉女不胜悲。","如今荡荡平平矣，却合融融泄泄之。","八陛加恩须大册，三朝修史待宏规。","回头莫忘巴陵酒，病渴多年少一卮。"],"title":"送李大著赴阙"}
