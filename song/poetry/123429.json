{"author":"李涛","id":123429,"strains":["仄仄平平仄仄平，平平平仄仄平平。","平平仄仄平平仄，仄仄仄平仄仄平。","平仄平平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["十二时中六不收，了然无一事为头。","禅河既寂无由浪，此岸已离那用舟。","尘世荣枯真幻梦，涅槃生死是浮沤。","要知无学用工处，十二时中六不收。"],"title":"为能仁长老本端说无学偈"}
