{"author":"彭汝砺","id":201739,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["大名书到慰离忧，南北还嗟各宦游。","任责逾涯吾不乐，食功随分汝何羞。","客尘泛泛常时味，河水浑浑一片愁。","彩服欲归今未可，遥将心寄日边州。"],"title":"和大名掾舍弟君时"}
