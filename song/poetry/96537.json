{"author":"赵善湘","id":96537,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["神仙楼观倚空欹，飞上金鳌背上骑。","万里江山成独立，一天云雨欲低垂。","人间安得如斯地，事外方知有此奇。","唤取谪仙来共话，从教习日醉题诗。"],"title":"锦绣谷亭"}
