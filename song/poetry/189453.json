{"author":"沈辽","id":189453,"strains":["仄仄平平平仄平，仄平平仄仄平平。","仄平仄仄平平仄，平仄平平平仄平。","平仄仄平平仄仄，仄平仄仄仄平平。","平平仄仄平平仄，平平平平仄仄平。"],"paragraphs":["故国重寻梅柳春，自怜头上二毛新。","已知悯默安无位，宁免低昂为有身。","前日少年都自梦，比来贱仕始忧贫。","多惭幕府文章客，都为风光作主人。"],"title":"次韵和李正甫"}
