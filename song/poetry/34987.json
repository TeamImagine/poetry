{"author":"陆游","id":34987,"strains":["平平仄仄仄，平仄仄仄平。","仄仄仄仄仄，仄仄平仄○。","仄平仄平平，仄仄○仄平。","平平仄仄仄，仄仄仄仄平。","仄仄平平平，仄平仄平平。","○平○平平，平仄仄仄平。","仄仄仄平平，○仄平仄平。","仄仄仄仄仄，平平○仄平。"],"paragraphs":["平生不镊白，霜雪满鬓眉。","照水默自笑，已迫沟壑期。","慨然念归休，不计妻子饥。","渠饥亦有命，我节讵可移。","自我来桐江，实无负惸嫠。","谗波如崩山，孤迹则己危。","陆子定何人，正恐君未知。","午枕梦剡曲，秋风吹钓丝。"],"title":"照潺湲阁下池水"}
