{"author":"刘摰","id":186972,"strains":["平平平平仄仄仄，仄仄仄平平仄仄。","○仄仄仄平平平，平平仄平○仄仄。","仄仄平平仄仄平，仄平仄仄平平仄。","○平仄仄仄仄仄，仄仄○○仄平仄。","○仄仄仄仄平仄，仄仄○仄平平仄。","平平平仄仄仄仄，平仄平平仄仄仄。","平仄○○仄平平，仄仄仄平平仄仄。","仄仄平仄仄○○，仄平平平仄○仄。","平仄平仄仄仄仄，○平平平仄平仄。","平平仄仄仄平平，○仄平平○○仄。","○仄平仄仄平仄，平仄平平○○仄。","仄平仄仄平平平，仄仄平平仄平仄。","仄仄平平平仄仄，仄○仄平仄平仄。","仄仄仄平平仄仄，仄平平平仄仄仄。","平平平仄仄仄仄，仄仄平平平仄仄。","仄平○仄仄平平，仄平○平平仄仄。","仄仄仄仄仄仄平，平仄平平仄仄仄。","仄仄仄仄○○仄，平仄平平仄平仄。","平仄仄仄仄仄仄，平平仄平平仄仄。","仄仄平平○仄仄，○平仄平仄仄仄。","仄○平仄仄平仄，仄仄平平平仄仄。"],"paragraphs":["前年东秦夏六月，望日拜恩初赐玦。","降秩削职迁黄州，仓皇束装三日发。","故国东平不入城，北山一夜辞松栝。","亲朋问讯若梦寐，骨肉分留作胡越。","论罪岂合有民社，抵谳正欲加𫓧钺。","仇家之议不尽用，天地寛仁日月察。","才令分司置之蕲，上表谢恩秋已末。","以御魑魅乃其分，欲居蛮夷圣犹屑。","蕲也虽僻自善地，回环山溪富林樾。","平生雅志在江湖，颇与蕲人相缔结。","收拾孥属已团聚，南北无心更分别。","白鱼煮玉秔炊珠，佐以秋菘与春蕨。","筑室求田虽未就，典衣卖装略无阙。","大谬不然心已忘，笑人非工已愈拙。","人生端若梦栩栩，事去何庸书咄咄。","大儿调邑换江南，要虽分房无远别。","地劣两舍不宿舂，晨起为书午可达。","邑四万户号难治，民杂江闽吏贪猾。","锄彊洗恶勿着意，鱼逃至清人忌洁。","化以诚心磨以久，教而后刑不怨杀。","得闻无毁亦无誉，以慰萧萧双白髪。"],"title":"长句送跂之官蕲水"}
