{"author":"陆游","id":32750,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["百万呼卢事已空，新寒拥褐一衰翁。","但悲鬓色成枯草，不恨生涯似断蓬。","烟雨凄迷云梦泽，山川萧瑟武昌宫。","西游处处堪流涕，抚枕悲歌兴未穷。"],"title":"武昌感事"}
