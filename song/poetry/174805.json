{"author":"刘敞","id":174805,"strains":["○平仄仄平，仄平仄仄平。","平平平平平，仄仄仄仄平。","平仄平仄○，平仄平仄平。","平平仄仄平，平仄平仄仄。","仄仄平仄平，平平仄○平。","仄仄平仄平，平平平平平。","仄○仄平○，平仄仄仄平。","仄平仄平平，仄仄平仄平。"],"paragraphs":["张陈父子游，乃为白刃仇。","萧曹平生欢，亦作睚眦雠。","交合名利间，安得无后忧。","商山有四人，衰老俱白首。","但食岩谷芝，终身不相尤。","未必能独贤，苟云无他求。","古称结交难，成败视此由。","作诗告同心，市义诚足羞。"],"title":"论交"}
