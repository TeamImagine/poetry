{"author":"王珪","id":176002,"strains":["仄仄平平仄仄平，平平仄仄仄平平。","平平平仄平仄仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄平平。"],"paragraphs":["甚宠无如使牡行，曾同万里听秋声。","黄金台下嘶宛马，木叶山前度汉旌。","才到关南逢雁尽，重来海上见波平。","故人临月应相望，一夕寒光特为明。"],"title":"冀馆春夕见月"}
