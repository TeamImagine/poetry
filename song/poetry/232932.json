{"author":"柳永","id":232932,"strains":["仄仄平平平仄平，仄平平仄平平平。","○仄平平仄平仄，平平仄仄仄○平。","平平平仄平平仄，平仄仄○平仄仄。","平平仄仄平○平，仄仄平平？平仄。","仄平平仄仄仄平，仄平○仄平平平。","仄平仄仄仄仄仄，平平仄仄仄平平。","平仄平平仄平仄，平仄仄仄平平仄。","平○仄仄平仄平，平仄平平仄平仄。","仄○平仄仄平平，平平仄仄平平平。","○仄平○仄平仄，仄平仄仄仄平○。","平平仄仄平平仄，平平仄○平平仄。","○○仄仄仄平平，平仄平平平仄仄。","仄仄平平平仄平，平仄仄仄仄仄平。","仄平仄仄仄仄仄，仄仄平平仄仄平。","仄平仄仄平○仄，平仄平平仄仄仄。","仄平○仄仄平仄，仄仄仄平平平仄。"],"paragraphs":["鬻海之民何所营，妇无蚕织夫无耕。","衣食之源太寥落，牢盆鬻就汝输征。","年年春夏潮盈浦，潮退刮泥成岛屿。","风干日曝咸咺加，始灌潮波塯成卤。","卤浓咸淡未得闲，采樵深入无穷山。","豹踪虎迹不敢避，朝阳出去夕阳还。","船载肩擎未遑歇，投入巨灶炎炎热。","晨烧暮烁堆积高，才得波涛变成雪。","自从潴卤至飞霜，无非假贷充糇粮。","秤入官中得微直，一缗往往十缗偿。","周而复始无休息，官租未了私租逼。","驱妻逐子课工程，虽作人形俱菜色。","鬻海之民何苦辛，安得母富子不贫。","本朝一物不失所，愿广皇仁到海滨。","甲兵净洗征输辍，君有余财罢盐铁。","太平相业尔惟盐，化作夏商周时节。"],"title":"鬻海歌"}
