{"author":"释德洪","id":228261,"strains":["平平平仄平仄仄，○仄平平○仄平。","仄平平平仄平仄，平平平仄平平平。","平平平仄仄○仄，仄平仄平平仄平。","仄平平仄仄平仄，平仄仄平平仄○。"],"paragraphs":["承英连璧光照坐，更著阿隆如鼎安。","老兵先驰启关钥，西山奔走登栏干。","刘郎端默自凝远，蔡侯奋髯牙齿寒。","但余衰老百无用，搜句倚栏方细看。"],"title":"同世承世英世隆三伯仲蔡定国刘达道登滕王阁"}
