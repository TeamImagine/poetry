{"author":"喻良能","id":51400,"strains":["平平仄平平，仄仄仄平仄。","平平仄仄仄，仄仄○平仄。","仄仄平○仄，仄平平仄仄。","平平平仄○，平仄平平仄。","平仄○平平，仄仄平仄仄。","平平仄平平，仄仄仄平仄。"],"paragraphs":["新营老先生，喜好一何异。","端能友造物，直欲骑元气。","古货今难卖，太羹元少味。","阳春谁肯和，玄白人争议。","知己如晨星，一笑聊自慰。","先民不云乎，有以少为贵。"],"title":"题张漕子温贵希斋"}
