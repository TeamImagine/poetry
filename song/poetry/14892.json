{"author":"王铚","id":14892,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["夜久灯花自吐红，岁华已尽尚飘蓬。","身游百越风波外，路入千山雨雪中。","失马旧知无得丧，拂龟那更问穷通。","懒将今古从头数，几度邯郸梦不同。"],"title":"夜坐"}
