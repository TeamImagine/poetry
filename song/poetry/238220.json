{"author":"王庭珪","id":238220,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["谪堕西南海角边，是中乐事亦天全。","渐闻长乐钟声近，正遇巫阳敕放年。","客过茅蓬非率尔，诗如锦绣益飘然。","一樽岂尽平生话，咫尺高楼起暮烟。"],"title":"次韵段季裕惠诗二首  其二"}
