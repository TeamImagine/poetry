{"author":"钱嵊","id":146303,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平仄仄仄平。"],"paragraphs":["虎攫灵泉发地根，传疑传信事难分。","深涵月影千寻透，溜作溪声一带闻。","流迸石渠珠若露，溟蒙竹径气如云。","公余共酌醍醐味，应想於菟乳子文。"],"title":"虎跑泉"}
