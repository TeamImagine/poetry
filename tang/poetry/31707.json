{"author":"郑谷","id":31707,"strains":["仄平仄仄平平仄，平仄平平平仄平。","平仄平平仄平仄，仄平平仄仄平平。","仄平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["昔年共照松溪影，松折溪荒僧已无。","今日重思锦城事，雪销花谢梦何殊。","乱离未定身俱老，骚雅全休道甚孤。","我拜师门更南去，荔枝春熟向渝泸。"],"title":"将之泸郡旅次遂州遇裴晤员外谪居于此话旧凄凉因寄二首 二"}
