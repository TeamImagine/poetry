{"author":"胡宿","id":244174,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["书观春归雪意残，三竿初日照天关。","鱼声稍喣芳塘面，鹊语频跳碧树间。","渠落禁中听御水，阁凭空际数前山。","柳黄梅白东郊近，未得携壶一日闲。"],"title":"和承旨尚书观春物欣盛之什  其二"}
