{"author":"刘商","id":8425,"strains":["平平仄○平平仄，○仄平平仄平仄。","○平仄仄仄平平，○平仄仄平平平。","仄○仄仄仄平仄，平○平平仄平仄。","平○平平仄仄仄，仄平平仄平平仄。","平平仄仄平仄平，仄平平平仄平平。","平平仄○平仄仄，仄平平○仄仄仄。","平仄平平仄平仄，仄平平仄平平仄。","平平仄仄平仄○，仄平仄仄○仄平。","仄平平仄平仄仄，平平仄仄平平仄。"],"paragraphs":["巴人远从荆山客，回首荆山楚云隔。","思归夜唱竹枝歌，庭槐叶落秋风多。","曲中历历叙乡土，乡思绵绵楚词古。","身骑吴牛不畏虎，手提蓑笠欺风雨。","猿啼日暮江岸边，绿芜连山水连天。","来时十三今十五，一成新衣已再补。","鸿雁南飞报邻伍，在家欢乐辞家苦。","天晴露白钟漏迟，泪痕满面看竹枝。","曲终寒竹风袅袅，西方落日东方晓。"],"title":"秋夜听严绅巴童唱竹枝歌"}
