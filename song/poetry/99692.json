{"author":"洪咨夔","id":99692,"strains":["平○○仄○，平平仄平平。","平仄仄平仄，仄仄仄仄平。","平平仄平仄，仄仄平仄平。","仄平仄仄平，仄仄平仄平。","平平仄平平，○仄仄仄平。","平仄仄仄仄，仄仄平平平。","平平仄仄仄，平仄平平平。","仄平仄仄仄，仄仄平○平。","平平仄仄仄，平○○仄○。","平○仄仄仄，仄仄平仄平。"],"paragraphs":["车骑空朔庭，楼船下东瓯。","风雪闹鹅鹜，壮士得志秋。","青萍玉櫑具，白马金络头。","赋君古战场，鬼哭燐火愁。","元戎得君来，如得范庆州。","厨酒不待熟，夜半呼兵𥬠。","君言蜀赤子，风雨寒飕飗。","愿为大芘屋，莫作偏重舟。","元戎一笑领，君更三日留。","吾闻喜不寐，好善天下优。"],"title":"又次程嘉定  其二"}
