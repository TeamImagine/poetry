{"author":"李彭","id":232212,"strains":["仄仄○平○○仄，平仄平平平○仄。","平平平平平仄○，仄仄平平仄平仄。","仄平仄平平仄平，仄平仄平平仄平。","平平仄平仄仄仄，仄平平平平仄平。","仄平仄仄仄仄仄，平平仄平平仄仄。","仄平仄仄平仄平，仄仄平平仄平仄。","平平平仄平平仄，平平仄仄平平仄。","平平仄平仄平仄，平○仄仄平○仄。","仄仄平平仄仄平，平仄平平平仄平。","仄平平平仄○仄，仄平平平仄仄平。","平平仄仄平仄仄，○平平平平仄仄。","仄○仄平仄平仄，仄仄平平仄○仄。"],"paragraphs":["忆昔扁舟帆正落，杨子江头风浪恶。","江心楼台浑欲沈，不独能高瓦棺阁。","晚山接天波面平，白鸥去边钟磬鸣。","云昏上头不可到，往来余怀今未宁。","楚狂澹墨扫绢素，澄神卧游知处所。","欲披雾牖寻野僧，反向烟汀辨江树。","新诗葱蒨工于画，川岑想像高堂挂。","骅骝绝尘走千里，何劳远处幽并夜。","渐到浔阳不复前，安得仙山来眼边。","断非毗耶掌中取，直疑壶公谪处天。","新诗妙画真有益，张衡南都能毕力。","不如此诗气崷崒，却使丹青句中识。"],"title":"赋米芾所画金山图"}
