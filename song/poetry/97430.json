{"author":"高翥","id":97430,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["幕府归来赴调时，清声籍籍满京师。","真如白璧藏奇石，判得黄金博断碑。","借宅先寻笼鹤地，买盆权作养鱼池。","客中高致犹如此，明日还山乐可知。"],"title":"赠丁子植抚干"}
