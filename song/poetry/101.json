{"author":"释延寿","id":101,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["自甘疏拙懒经营，大道从来戒满盈。","但起贪心迷有限，谁能触目悟无生。","云融远景危峰小，风戛寒溪野艇横。","禅后不妨敷六义，祇图歌出野人情。"],"title":"山居诗  其二○"}
