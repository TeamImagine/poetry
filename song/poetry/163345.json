{"author":"汪元量","id":163345,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["燕山只在乱云边，过了黄河便豁然。","鼠帽蒙头车上坐，貂裘拥鼻草间眠。","秋砧𢭏落千营月，晓寨炊残万灶烟。","说与奚奴休笑我，诗人要看好山川。"],"title":"唐律寄呈父凤山提举  其三"}
