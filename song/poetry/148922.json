{"author":"方回","id":148922,"strains":["仄仄仄○仄，平仄平平仄。","平平仄平平，仄仄仄仄仄。","平仄仄仄仄，仄仄仄○仄。","平平仄仄平，仄仄平平仄。","平仄仄平仄，仄仄仄平仄。"],"paragraphs":["九日已过一，嘉菊无人采。","晴轩醉余芳，赖有我辈在。","胸著酒斗许，意阔浩如海。","谁能起九原，共与推千载。","儿女较唇舌，我岂尔能凂。"],"title":"以采菊东篱下悠然见南山为韵赋十首  其一"}
