{"author":"万俟绍之","id":77061,"strains":["仄平平仄仄平平，仄仄平平仄仄平。","平仄平平平仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["踏开松径几层阴，一勺寒泉洗客心。","高处天风吹面泠，险边石磴警人深。","祠尊范像香烟润，碑刻唐诗藓晕侵。","鸟道更通幽绝处，恨无足力可登临。"],"title":"游天平山白云泉"}
