{"author":"张耒","id":215863,"strains":["仄仄平仄平，平仄平仄平。","仄平○仄平，平仄○仄平。","仄平仄仄○，平平仄平平。","○平仄○平，仄平仄○○。","平平仄平仄，仄仄○平○。","仄仄仄仄仄，平平仄○平。","仄平平仄平，平仄平仄平。","仄平平仄平，仄平平仄○。"],"paragraphs":["昨日鸦作巢，今者鸦哺儿。","念知三月阑，春物行已稀。","晚风飒不收，残红怨余姿。","回风起轻寒，拥炉火重吹。","灯明夜斋静，目涩临书迟。","病齿不饮酒，持杯劝妻儿。","岂无儿女心，惆怅桃李蹊。","彼昏安目前，丈夫方有思。"],"title":"有感三首  其二"}
