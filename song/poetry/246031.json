{"author":"张守","id":246031,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["咳唾成诗未许攀，腹中应着绮千端。","画蛇思巧因饶足，倚马才高肯驻鞍。","割肉固非方朔社，蒸壶曾入老卢盘。","小瑕不揜千金璧，能事宁容俗眼看。"],"title":"张子华作诗误用事有诗讼其过因次元韵"}
