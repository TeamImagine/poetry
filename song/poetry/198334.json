{"author":"苏辙","id":198334,"strains":["仄平仄平仄，仄仄平平平。","平平仄仄仄，仄平仄○○。","仄平仄仄仄，仄平平仄○。","平平仄仄仄，平仄○○平。","仄仄平平仄，平仄○平平。"],"paragraphs":["此心淡无著，与物常欣然。","虚闲偶有见，白云在空间。","爱之欲吐玩，恐为时俗传。","逡巡自失去，云散空长天。","永愧陶彭泽，佳句如珠圆。"],"title":"子瞻和陶公读山海经诗欲同作而未成梦中得数句觉而补之"}
