{"author":"刘克庄","id":111063,"strains":["仄仄平平平仄平，仄平仄仄仄平仄。","仄平平仄平平仄，平仄平平仄仄平。","平仄仄平仄平仄，仄平平仄仄平平。","仄平平仄平平仄，平仄平平仄仄平。"],"paragraphs":["戍满归来薇亦刚，策名不觉十年彊。","素无沂国三场志，曾有西山一瓣香。","晁董未能免科举，孔颜方可语行藏。","要为天下奇男子，宁论区区国与乡。"],"title":"用王去非侍郎韵二首送林元质提干秩满造朝并呈侍郎  其一"}
