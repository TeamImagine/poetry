{"author":"刘蜕","id":46867,"strains":["？○仄仄平，平○平仄仄。","平平平仄仄，仄仄仄仄仄。","仄仄平平平，平平仄平仄。","仄○仄仄平，仄仄○仄仄。","平仄平平仄，平平仄仄仄。","平平仄仄仄，仄仄○仄仄。","仄平仄平仄，仄平平仄仄。","平平平仄仄，仄仄仄平仄。","仄平仄仄平，仄平仄平仄。","仄平仄仄仄，仄平平仄仄。","仄平仄仄平，仄平○平仄。","仄仄○仄仄，仄仄仄平仄。","平仄○平仄，平仄仄○仄。","仄仄○仄平，平仄仄平仄。","仄仄平平平，平平仄仄仄。","仄平仄平平，仄平平仄仄。","○○仄仄仄，平仄仄仄仄。","平平仄平平，平平○仄仄。","？仄仄仄仄仄仄○仄○仄？仄平？？平？仄？平仄平？平仄平平仄？仄平仄仄仄仄？。","？。"],"paragraphs":["郪中好事人，家藏君十轴。","余来多暇日，借得昼夜读。","意气高于头，冰霜冷人腹。","就中《大雅》篇，日日吟不足。","生遇明皇帝，君臣竟不识。","沉湮死下位，我辈更莫卜。","射洪客来说，露碑今已踣。","剜刓存灭半，势欲入沟渎。","寓书托宰君，请为试摩挃。","树之四达地，覆碑高作屋。","愤君死后名，再依泥沙辱。","世路重富贵，婉娩好眉目。","文学如君辈，安得足衣食。","不死横路渠，为幸已多福。","我有平生心，推残不局促。","揖君盛年名，万钟何足禄。","量长复校短，凫胫不愿续。","悲君泪垂颐，云山空蜀国。","（见《永乐大典》卷三一三四“九真”“陈”字“阳子昂”条引《潼川志》〖五函四十四册〗。","）。"],"title":"览陈拾遗文集（按题下原署名曰“东川观察判官长沙刘蜕”。）"}
