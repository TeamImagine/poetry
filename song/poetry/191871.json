{"author":"郭祥正","id":191871,"strains":["○平平○平，平仄仄仄仄。","平平仄仄平平平，仄○平仄仄平仄。","仄平平仄仄平平，仄仄平平仄○仄。","平平仄仄仄○仄，平平仄仄平平仄。","仄平仄仄平平仄，仄仄平平平仄仄。","仄○仄○仄平平，仄仄平平仄平仄。","仄平仄○平○平，仄仄平平平仄仄。","平平仄仄平平平，仄仄仄平平仄仄。","仄平仄仄平仄○，平平仄仄平平仄。","○○平平？平仄，仄仄平平仄○仄。","仄平仄仄○仄平，仄平平○仄平仄。","平平仄仄平仄仄，平仄平平仄○仄。","平○仄平仄平仄，仄仄平平平仄仄。","平平平仄平平平，平平仄仄平○仄。","仄○仄仄平平平，平平仄仄○平平。","仄仄○平平仄仄，平平仄仄平平平。","平仄○平仄平仄，仄仄平平仄仄平仄平。"],"paragraphs":["中秋挐轻舟，西泛采石月。","初疑擢碎冰壶冰，又如飞度雪山雪。","若非身世出尘寰，底事清光透毫发。","袁宏谢尚久磨灭，含情欲就何人说。","历阳太守孙公素，竹冒寒霜松屈铁。","昔从赤县守仪真，再上天门请符节。","紫皇诏长鸡笼仙，惠浃春阳威凛冽。","开仓出粟赒民饥，夜户不扃无窃发。","咄哉此事安足论，斯人自养班夔卨。","且闻兵厨酝浓酒，桂子秋香月中有。","请君置我三百杯，我为君吟一千首。","垆锤七窍完混沌，能使颓龄遂长久。","饥横镆鎁鲙鲸肉，渴引明河倾北斗。","凭谁为问陶渊明，胡为种菊仍栽柳。","岂如永夜无纤云，江光月色铺黄银。","唤取三千珠履客，陶然一饮情无垠。","刘项输赢亦安在，笑杀今宵月下之醉人。"],"title":"中秋泛月至历阳访太守孙公素"}
