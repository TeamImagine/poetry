{"author":"孟郊","id":11909,"strains":["平平仄仄平，仄仄仄仄平。","平平仄仄仄，仄仄仄仄平。","仄仄仄仄仄，仄仄仄平平。","仄仄仄平平，仄○仄仄平。","仄仄仄仄仄，仄仄仄仄平。","仄仄仄仄○，仄仄平仄平。","平仄仄仄仄，○平仄○○。","平仄仄仄平，仄平平平平。","仄仄平仄仄，仄○○仄平。","仄平仄仄仄，仄仄平平平。"],"paragraphs":["黄河倒上天，众水有却来。","人心不及水，一直去不回。","一直亦有巧，不肯至蓬莱。","一直不知疲，唯闻至省台。","忍古不失古，失古志易摧。","失古剑亦折，失古琴亦哀。","夫子失古泪，当时落漼漼。","诗老失古心，至今寒皑皑。","古骨无浊肉，古衣如藓苔。","劝君勉忍古，忍古销尘埃。"],"title":"秋怀 十四"}
