{"author":"陆游","id":41415,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["拄杖相从四十年，交情耐久独依然。","西穷巫峡岷江路，北抵岐山渭水边。","早已归休弄泉石，老犹缓步历风烟。","会同钵袋并禅版，付与儿孙世世传。"],"title":"拄杖示子遹"}
