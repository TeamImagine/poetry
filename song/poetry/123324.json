{"author":"吴潜","id":123324,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["不禁归梦五更长，出见宽闲若故乡。","天外惨舒云黑白，陇头大小麦青黄。","水虽四泽无芦苇，地不多山少柘桑。","却有一般堪爱赏，虬髯老桧郁苍苍。"],"title":"水云乡和制机刘自昭韵三首  其一"}
