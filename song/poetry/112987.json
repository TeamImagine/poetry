{"author":"王禹偁","id":112987,"strains":["仄○仄平平，仄平仄仄平。","平平仄仄○，平仄平平平。","仄平仄仄仄，平平仄平平。","仄仄仄平平，仄仄仄平平。","平仄平仄仄，仄平仄平平。","仄平仄仄仄，平仄仄平平。","仄仄仄平平，○○仄仄平。","仄平仄○仄，仄仄仄仄平。"],"paragraphs":["大燕引新雏，小鸦哺老乌。","青青树木间，禽鸟声欢娱。","我携二稚子，东园撷春蔬。","可以奉晨羞，采采供贫厨。","非肉诚不饱，割身实无余。","缅怀宋阁老，同日出京都。","谪宦不携家，留妻事老姑。","块然武当下，此乐固亦无。"],"title":"携稚子东园刈菜因书触目兼寄均州宋四阁长"}
