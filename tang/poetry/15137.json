{"author":"白居易","id":15137,"strains":["平仄仄仄平，平仄仄仄平。","仄仄仄仄仄，仄平平仄平。","仄仄○仄仄，仄平平仄平。","平仄○仄平，仄平平仄○。","平仄仄平仄，平平仄仄○。","○平○仄仄，仄仄仄平平。","仄仄平仄仄，平平○仄仄。"],"paragraphs":["身适忘四支，心适忘是非。","既适又忘适，不知吾是谁。","百体如槁木，兀然无所知。","方寸如死灰，寂然无所思。","今日复明日，身心忽两遗。","行年三十九，岁暮日斜时。","四十心不动，吾今其庶几。"],"title":"隐几"}
