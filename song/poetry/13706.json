{"author":"宋祁","id":13706,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["火树缯山凤阙前，皇都美景属新年。","烟花并作长春国，日月潜移不夜天。","道上落梅飘脆管，陌头繁杏著游鞯。","须知钧会人同乐，莫叹秦侯抱疾眠。"],"title":"灯夕在告闻游人甚盛"}
