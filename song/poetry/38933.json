{"author":"陆游","id":38933,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平仄。","仄平仄仄平平仄，仄仄平平仄仄平。"],"paragraphs":["荒圃风烟入荷鉏，孤村巷陌看骑驴。","少年曾纵千场醉，老境惟存一束书。","作意买山虽已矣，忍惭乞米独何欤。","所欣肺病秋来减，白发萧萧可自梳。"],"title":"自诒"}
