{"author":"汪藻","id":236638,"strains":["平平平仄○，平仄仄平仄。","仄平○仄○，仄仄平仄仄。","仄平仄平仄，仄仄○仄○。","仄平平仄仄，仄仄平仄仄。","平平平平仄，仄仄平仄仄。","平平○仄仄，仄仄仄平仄。","仄平仄仄平，仄仄仄平仄。","平平仄仄仄，仄仄仄平仄。","○平仄○平，仄仄仄平仄。","仄平平仄仄，○仄仄仄仄。","平平仄平仄，仄仄仄平仄。","平○仄平平，仄仄平仄仄。","○仄平平仄，仄仄平仄仄。","○平平平平，仄仄仄仄仄。","平平仄平仄，仄仄○仄仄。","仄仄仄平○，平平仄○仄。"],"paragraphs":["人生天地间，同一幻泡影。","偶然相值过，便有人与境。","那知两皆漫，直寄弹指顷。","古来贤达士，物我均土梗。","程侯东南俊，少日忠义秉。","周旋正色地，四海惮严冷。","立朝二十年，愤世欲生瘿。","班虽近日月，志则在箕颍。","中年拂衣归，绝意向钟鼎。","泽幽成小筑，胜会已独领。","清寒挹湍濑，秀色揽诸岭。","聊将不羁身，对此无阏景。","回首浯溪老，便觉加数等。","从渠春风颠，那得到古井。","高词出胸臆，妙处如灌顶。","读罢眷樊笼，悠然发深省。"],"title":"题伯禹给事漫吾亭"}
