{"author":"李复","id":212722,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["伊川北首始知春，问路停骖仆候门。","垂柳万颦梅一笑，苍松四出石双蹲。","高人旧隠家风远，祥兆开先国邑尊。","昔岁往来曾驻跸，从臣遗刻在云根。"],"title":"过李氏园"}
