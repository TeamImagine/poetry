{"author":"韩元吉","id":29452,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["百岁休论七十稀，羡君林壤得熙怡。","赋归已久同元亮，至乐真能慕启期。","一壑过人聊自足，万锺于我亦何思。","故应不羡纡朱贵，带索行歌世未知。"],"title":"题金元鼎至乐堂"}
