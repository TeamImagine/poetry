{"author":"强至","id":182490,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["廊腰偃月势环遭，秋宇澄明照一毫。","楼槛转身侵白日，海山随眼没惊涛。","泉枯碧甃鳗形遁，屋跨苍崖鸟翼劳。","屈指旧游今二纪，新愁烂熳入风骚。"],"title":"登梵天上方"}
