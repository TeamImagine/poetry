{"author":"沈辽","id":189658,"strains":["仄仄仄平仄，平平仄平平。","仄平仄平仄，平仄仄平○。","仄仄仄平仄，平○平仄○。","平平仄仄仄，仄仄○平平。","仄平平平仄，仄仄平平平。","仄仄平仄平，平仄仄○平。","仄平仄平仄，仄平仄平平。","仄仄仄平仄，平平仄平平。","平平仄平仄，仄仄仄仄平。","仄平仄平仄，仄仄平○平。","仄仄仄平仄，仄平仄仄平。","仄平仄仄仄，仄仄仄平平。","平仄平仄仄，○仄仄平平。","仄仄仄平仄，仄仄平○平。"],"paragraphs":["我昔泛归艇，逍遥下湘川。","愿言觌开士，为我断攀缘。","不识达摩老，谁将言句传。","幽林得邂逅，故步空嚣然。","迩来齐山下，乃在青谿边。","一径虽甚微，松竹上参天。","白云本无迹，作巢类乌鸢。","上下绝人籁，由来在山颠。","朝炊一盂饭，夕寄一榻眠。","委羸岂无事，亦𦶟炉中烟。","久已净诸业，自然忘盖纒。","此身与此世，影响寄余年。","时有佳客至，相与傲林泉。","客去后孤坐，隐隐风中弦。"],"title":"居云巢"}
