{"author":"苏轼","id":194959,"strains":["平平仄仄平仄平，仄平平仄平仄○。","平平平平平仄仄，○仄？仄平○平。","仄平仄仄平仄仄，平仄平仄平平平。","仄平平平仄平仄，仄平仄仄平平平。","仄平仄仄仄平仄，仄仄仄仄平平平。","平平仄仄仄仄仄，仄仄仄仄平仄平。","平平仄○平仄仄，仄仄○仄平平○。","仄平仄仄平仄仄，仄仄平○平平平。","仄平平仄仄仄仄，仄平仄仄○平平。","平平仄仄仄平仄，仄○平仄平平平。"],"paragraphs":["天风淅淅飞玉沙，诏恩归沐休早衙。","遥知清虚堂里雪，正似薝卜林中花。","出门自笑无所诣，呼酒持劝惟君家。","踏冰凌兢战疲马，扣门剥啄惊寒鸦。","羡君五字入诗律，欲与六出争天葩。","头风已倩檄手愈，背痒却得仙爪爬。","银瓶泻油浮蚁酒，紫碗铺粟盘龙茶。","幅巾起作鸜鹆舞，叠鼓谁掺渔阳挝。","九衢灯火杂梦寐，十年聚散空咨嗟。","明朝握手殿门外，共看银阙暾朝霞。"],"title":"兴龙节侍宴前一日微雪与子由同访王定国小饮清虚堂定国出数诗皆佳而五言尤奇子由又言昔与孙巨源同过定国感念存没悲叹久之夜归稍醒各赋一篇明日朝中以示定国也"}
