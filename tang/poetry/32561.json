{"author":"吴融","id":32561,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["翠微云敛日沈空，叫彻青冥怨不穷。","连臂影垂溪色里，断肠声尽月明中。","静含烟峡凄凄雨，高弄霜天袅袅风。","犹有北山归意在，少惊佳树近房栊。"],"title":"忆猿"}
