{"author":"文天祥","id":156502,"strains":["平平○○仄，○平仄○○。","○仄仄仄平，仄平仄平平。","仄平仄平仄，平仄平仄平。","平仄○○仄，仄仄○平平。","仄仄平平平，仄仄○平平。","仄○仄仄平，仄仄仄平平。"],"paragraphs":["今朝正重九，行人意迟迟。","回首戏马台，野花发葳蕤。","草埋范增冢，云见樊哙旗。","时节正如此，道路将何之。","我爱陶渊明，甲子题新诗。","白衣送酒来，把菊卧东篱。"],"title":"发彭城"}
