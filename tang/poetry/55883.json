{"author":"李白","id":55883,"strains":["仄仄平仄仄，○平仄平平。","仄仄仄仄○，仄平平仄平。","仄平仄○仄，平仄仄平平。","平仄仄仄平，平平平仄平。","仄仄仄仄平，平平仄仄平。","平仄平仄平，平平仄平平。","平平仄仄仄，仄仄平平平。","平平平仄仄，仄仄仄平平。"],"paragraphs":["阮籍为太守，乘驴上东平。","剖竹十日间，一朝风化清。","偶来拂衣去，谁测主人情。","夫子理宿松，浮云知古城。","扫地物莽然，秋来百草生。","飞鸟还旧巢，迁人返躬耕。","何惭宓子贱，不减陶渊明。","吾知千载后，却掩二贤名。"],"title":"赠闾丘宿松"}
