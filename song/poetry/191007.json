{"author":"韦骧","id":191007,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["剑阁文台相去遥，朝行山顶暮行腰。","双眸视险睛常眩，两髀乘鞍肉半消。","空有辛勤驰远道，愧无毫末补清朝。","何时解组归乡国，十里西湖弄短桡。"],"title":"文剑道中"}
