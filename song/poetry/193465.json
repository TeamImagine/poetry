{"author":"苏轼","id":193465,"strains":["仄仄平平仄仄○，仄仄仄仄平仄仄。","平平仄仄仄平仄，仄仄平平仄○仄。","仄平仄仄仄平仄，仄平平仄仄○仄。","仄仄平平仄仄平，○仄仄仄仄○仄。","平平仄仄○仄仄，○仄仄仄仄平仄。","仄○仄仄仄仄平，仄仄仄仄○仄仄。"],"paragraphs":["古驿无人雪满庭，有客冒雪来自北。","纷纷笠上已盈寸，下马登堂面苍黑。","苦寒有酒不能饮，见之何必问相识。","我酌徐徐不满觥，看客倒尽不留涩。","千门昼闭行路绝，相与笑语不知夕。","醉中不复问姓名，上马忽去横短策。"],"title":"大雪独留尉氏有客入驿呼与饮至醉诘旦客南去竟不知其谁"}
