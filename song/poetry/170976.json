{"author":"陈宗远","id":170976,"strains":["仄仄平平平仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["细雨冥冥风顿凄，微沾沙路不成泥。","珠排檐网凝丝重，琼积荷盘压柄低。","青草岸头三月暮，黄梅叶外一山迷。","小塘水满鱼过堑，随浪流沟入古溪。"],"title":"因雨遣兴"}
