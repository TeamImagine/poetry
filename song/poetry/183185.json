{"author":"刘攽","id":183185,"strains":["仄仄○平仄，仄平仄平平。","平平仄平仄，○仄平仄○。","平仄仄平仄，平平仄平平。","平仄仄平仄，平平仄平平。","仄平仄仄仄，平仄○○平。","平仄仄平仄，平仄仄仄○。","仄仄平仄○，仄仄平平平。","仄平平○仄，平仄平○平。","平仄仄平平，平仄平仄○。","○○仄平仄，仄平仄平○。"],"paragraphs":["骤雨堕河汉，烈风振南箕。","秋阴变萧爽，重此田野期。","森木蔽严籞，交流会清池。","幽鹭起丰草，鸣蝉嘒乔枝。","客车忽已远，樽酒难重持。","谁令语言适，冞作别后思。","夕霁归马轻，叩户仙真祠。","羽人披衣笑，官殿凉参差。","黄鹄自飞来，青竹方可骑。","相从岂无术，望君隔前陂。"],"title":"送谢大城南还游集禧观寄谢大得箕字"}
