{"author":"李师中","id":146226,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["坏壁摩娑少旧题，高情应怪赏音稀。","烟霞正自无今古，云水从教远是非。","丹井金龙藏洞府，杞丛花犬荡霞扉。","登临未学神仙事，老树闲看独鸟归。"],"title":"天目山"}
