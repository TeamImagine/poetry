{"author":"苏辙","id":197510,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["琳宫清净思悠哉，颇似山林未肯回。","五日趋朝真自适，一樽无事得频开。","董狐执笔何时易，马援征蛮未遽来。","奔走安闲谁定是，都门携手一徘徊。"],"title":"次韵广州陈绎谏议和陈荐宋敏求二龙图二首 和彦升赴上醴泉"}
