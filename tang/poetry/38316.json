{"author":"张元正","id":38316,"strains":["仄仄仄平平，平平○仄平。","仄平平仄仄，平仄仄平○。","平仄平○仄，平平仄仄○。","仄○平仄仄，仄仄仄○平。","仄仄平平仄，仄平仄仄平。","仄平平仄仄，仄仄○○○。"],"paragraphs":["有客百愁侵，求鱼正在今。","广川何渺漫，高岸几登临。","风水宁相阻，烟霞岂惮深。","不应同逐鹿，讵肯比从禽。","结网非无力，忘筌自有心。","永存芳饵在，伫立思沈沈。"],"title":"临川羡鱼"}
