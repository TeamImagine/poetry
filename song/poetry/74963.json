{"author":"赵蕃","id":74963,"strains":["平平平仄平仄仄，仄仄平平平仄平。","仄仄平平平仄仄，仄平平仄仄平平。","平平仄仄仄仄仄，仄仄平平平仄平。","平仄仄平平仄仄，仄平仄仄仄平平。"],"paragraphs":["干溪溪侧弹子洞，薄暮过之聊且休。","志欲山林成独往，愧无名姓继三游。","奇奇怪怪乏画手，凿凿磷磷宜枕流。","岩岫水泉真两得，未容石井独吾州。"],"title":"三月十七日以檄出行赈贷旬日而复反自州门至老竹自老竹至鹅口复回老竹由干溪上入浦口泛舟以归得诗十首  其六"}
