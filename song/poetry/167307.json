{"author":"宋无","id":167307,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["一枝倾国又倾城，笑并香腮百媚生。","湘浦二妃窥宝镜，星宫双六下银泓。","金波影俪婵娟巧，玉露心分沆瀣清。","曾向鸳鸯屏上看，野花空得合欢名。"],"title":"观沈氏盆开双头莲花戏作"}
