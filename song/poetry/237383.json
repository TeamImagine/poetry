{"author":"韩驹","id":237383,"strains":["平仄平平仄，平平仄仄○。","仄平平仄仄，平○仄平平。","平仄平仄仄，平平仄仄平。","平平平仄仄，平仄仄平平。","○仄○平仄，平平仄○平。","仄平平仄仄，仄仄？平平。","仄仄平○仄，○平仄仄平。","平平平仄仄，仄仄仄平平。","仄仄平平仄，平平仄仄平。","仄○○仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","平平平仄仄，仄仄○平仄。","仄仄平平仄，平平仄仄平。","平平仄仄仄，平仄仄平○。","仄仄平平仄，平○仄仄平。","平平平仄仄，仄仄仄平仄。","平仄平平仄，平平仄仄○。","仄平平仄○，平仄仄平平。"],"paragraphs":["惟昔高唐梦，熊罴召吉占。","气锺西蜀秀，时应仲秋严。","江汉挥麈尾，风云起笔尖。","微词追屈宋，精义到黄炎。","操履禁寒柏，名声耿衣蟾。","击强雕鹗健，治剧䴙鹈铦。","使者旌旄易，将军印绶添。","鸳鸯随步武，虎豹入韬钤。","锦覆郎官被，彤垂太守襜。","两行分蜜炬，十里上珠帘。","礼士尝悬榻，诛奸忽奋髯。","雨堂昏绛帐，风帙乱牙签。","银汉星初焕，金茎露已霑。","欢声连北固，寿邑更东渐。","丽句充文几，奇香溢玉奁。","簪绅五福具，樽俎四夷兼。","贱子真殊幸，清标获屡觇。","谈蒙雕朽木，猥辱画无盐。","嘉运方熙洽，英才岂滞淹。","伫公归法从，斯道慰民瞻。"],"title":"上鲜于使君生辰诗"}
