{"author":"陈景沂","id":140110,"strains":["○平仄平仄，仄仄仄○仄。","平仄平仄仄，仄平平仄仄。","仄仄仄仄平，平平仄仄仄。","仄仄平仄仄，平仄仄仄仄。","仄仄平仄平，仄仄仄平仄。","仄仄平○仄，仄仄平仄仄。","仄仄平仄平，仄○平仄仄。","仄平仄平平，平仄平○仄。","仄仄仄○仄，仄平仄平仄。","仄仄仄仄平，仄仄平仄仄。","仄平平○仄，○仄平仄仄。","仄仄平仄平，仄仄仄○仄。","○仄平仄仄，仄○仄平仄。","○平仄仄平平平，仄仄平平仄平仄。"],"paragraphs":["牵牛易斯药，固特取其义。","安用柔软蔓，曲为萦绊地。","汝若不巧沿，何能可旁致。","始者无附托，头脑极细𣨼。","一得风动摇，四畔乱拈缀。","搭著纤毫末，走上墙壁际。","傥得梯此身，恋缠松竹外。","吐花白而青，敷叶光且腻。","裛露作娇态，舞风示豪气。","便忘抑郁时，剩有夸逞意。","诳言松和竹，如我兄与弟。","下盼兰菊群，反欲眇其视。","如此无忌惮，不过是瞒昧。","教知早晚霜风高，杪表何曾见牛翠。"],"title":"牵牛花"}
