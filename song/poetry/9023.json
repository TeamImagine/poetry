{"author":"张嵲","id":9023,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平平仄平平仄，平仄平平仄仄平。","平仄仄仄平仄仄，仄平平仄仄平平。"],"paragraphs":["孤城寂寂枕江湄，万室烧余事可悲。","故老归来泣环堵，行人𥩟立问遗基。","年华祗觉凋容鬓，花鸟何曾管乱离。","依旧汉傍春事好，野桃开尽暖风迟。"],"title":"过郧乡县"}
