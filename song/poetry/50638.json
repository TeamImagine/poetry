{"author":"周必大","id":50638,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["倚相端能记典坟，子羔未可治人民。","十年莫作攸之恨，万卷方知甫也神。","堂下从渠糟粕议，城南容我简编亲。","铁更三擿韦三绝，将圣犹然况后人。"],"title":"王籍文学求读书堂诗"}
