{"author":"刘克庄","id":109993,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["至尊殿上主文衡，谁料台中有异评。","垂二十年犹入幕，后三四榜尽登瀛。","白头亲痛终天诀，丹穴雏方隔岁生。","策比诸儒无愧色，自缘命不到公卿。"],"title":"哭毛易甫"}
