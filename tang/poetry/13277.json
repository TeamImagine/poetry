{"author":"张籍","id":13277,"strains":["平平仄平平仄○，仄○仄仄平平平。","○平仄仄仄平仄，仄○仄仄平平平。","○平仄，平平平，仄平仄仄平平平。","○平仄仄仄○仄，仄仄平平仄仄平。","○平仄○仄○仄，仄仄仄平平仄仄。","仄平○仄平平平，仄仄平平平仄仄。","○平○仄平平○，仄平仄仄平平平。"],"paragraphs":["吴门向西流水长，水长柳暗烟茫茫。","行人送客各惆怅，话离叙别倾清觞。","吟丝竹，鸣笙簧，酒酣性逸歌猖狂。","行人告我挂帆去，此去何时返故乡。","殷勤振衣两相嘱，世事近来还浅促。","愿君看取吴门山，带雪经春依旧绿。","行人行处求知亲，送君去去徒酸辛。"],"title":"送远曲"}
