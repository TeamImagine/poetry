{"author":"曾几","id":248913,"strains":["平仄仄平仄，仄平仄平平。","平仄仄平仄，仄平仄平平。","仄平仄仄平，平平仄平平。","仄仄仄平仄，平平仄平○。","仄平平平仄，平仄平仄平。","仄仄仄仄仄，平平仄○○。"],"paragraphs":["何许觅丘壑，不専在山林。","胸次傥萧散，市朝有幽寻。","只今谢幼舆，超然抱遐心。","俯仰得佳趣，何尝日登临。","我虽非夔旷，粗亦能赏音。","不用一再鼓，山高水深深。"],"title":"题盛彦光少府丘壑轩"}
