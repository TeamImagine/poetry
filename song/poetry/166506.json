{"author":"缪鉴","id":166506,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不到招提二十霜，眼明犹识鲁灵光。","云餐已供伊蒲塞，风铎犹传替戾冈。","新寺金汤龙化远，旧家王谢燕飞忙。","行人指点簪犀地，十里春风土尚香。"],"title":"题悟空寺"}
