{"author":"李乘","id":224319,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["鹭飞万顷碧光中，楚楚缁庐枕水穷。","事外有缘三径邃，眼前无碍九霄通。","转山僧道筇携雨，载月渔归席挂风。","一切世间虚幻事，隔堤请看数枝红。"],"title":"慧聚杂题 又依向主簿韵"}
