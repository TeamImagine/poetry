{"author":"黄滔","id":33756,"strains":["仄仄○○仄仄平，平平仄仄仄平平。","平平平仄平平仄，仄仄平平仄仄平。","仄平仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄○平仄仄，仄平仄仄仄○平。","平○平仄○○仄，仄仄平平仄仄平。","平仄○○○仄仄，仄平平仄仄○平。","仄○仄仄平平仄，仄仄平○仄仄○。"],"paragraphs":["两榜驱牵别海涔，佗门不合觅知音。","瞻恩虽隔云雷赐，向主终知犬马心。","礼闱后人窥作镜，庙堂前席待为霖。","已齐日月悬千古，肯误风尘使陆沉。","拜首敢将诚吐血，蜕形唯待诺如金。","愁闻南院看期到，恐被东墙旧恨侵。","缁化衣空难抵雪，黑销头尽不胜簪。","数行泪里依投志，直比沧溟未是深。"],"title":"投刑部裴郎中"}
