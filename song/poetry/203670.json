{"author":"孔平仲","id":203670,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["东皇旌节下蓬壶，一夕芳菲遍海隅。","红破露花将引蝶，绿深烟柳已藏乌。","异乡旅食频年久，故国风光此日殊。","常是登高牵望眼，醉吟今喜在江湖。"],"title":"口占"}
