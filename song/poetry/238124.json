{"author":"王庭珪","id":238124,"strains":["仄仄仄仄仄仄平，平平仄仄仄平平。","平平仄仄平平仄，平仄仄平仄仄平。","仄仄平平平仄仄，仄平平仄仄平平。","平平仄仄仄平仄，仄仄仄平平仄平。"],"paragraphs":["小雨脊脊弄晚晴，饥肠过午自雷鸣。","钟声隔岸闻香积，风味令人想麹生。","近报边头新奏捷，独怜江外未休兵。","谁能驭此不羁马，纵使脱缰千里行。"],"title":"再和德济旧韵"}
