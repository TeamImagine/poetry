{"author":"楼钥","id":66330,"strains":["仄平平平○平平，仄仄仄仄仄仄○。","平平仄仄仄仄仄，仄仄仄仄平平平。","平平平平仄平仄，仄平平平仄平仄。","○平平仄平仄平，○平平仄平平仄。","仄仄仄仄平平○，仄平仄仄仄仄平。","仄○仄仄仄仄仄，仄平仄仄平平平。","平平平仄仄平仄，平仄平平○平仄。","仄仄平平仄平平，仄仄平○仄平仄。","平○仄仄仄仄平，仄平平仄平平平。","平平仄仄仄平仄，平平仄仄平○○。"],"paragraphs":["去年生朝燕稽山，馆舍朗朗屋百闲。","红裙合乐饮彻旦，坐上众客皆酡颜。","今年生朝半归路，竹舆萧萧晓冲雨。","回头风景非去年，当时宾客今何处。","仕已喜愠曾何分，适斋未减楚子文。","鼻闲栩栩固自若，世情物态徒纷纷。","平生知足志闲退，归老乡关了无悔。","但欲年年醉西风，坐阅人闲百千岁。","人闲万事日不同，尚书人望方颙颙。","明年举酒拜公寿，安知不在槐庭中。"],"title":"仲舅尚书生朝"}
