{"author":"孔武仲","id":200626,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["侍史新从天上归，相逢忻喜著春衣。","萱芽刺土占芳节，兰醑倾觞乱夕晖。","兄弟几人华萼聚，岁时经眼羽翰飞。","东风处处吹嘘到，从此乡园笋蕨肥。"],"title":"立春晚会呈经父"}
