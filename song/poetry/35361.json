{"author":"梅尧臣","id":35361,"strains":["平仄仄平仄，平○仄平仄。","平平仄仄○，仄仄○平仄。","平仄○仄平，平平仄平仄。","仄仄平仄平，○平仄平仄。","平平仄平仄，○仄平平仄。","○仄仄平平，平平仄○仄。"],"paragraphs":["南去晋康郡，风帆几千里。","辞家上洞庭，落叶过湘水。","泷吏迎使君，壶浆出蛮垒。","问俗言未通，观风想先喜。","曾非异方趣，颇与华人拟。","期子寄梅花，无由问行李。"],"title":"送马廷评知康州"}
