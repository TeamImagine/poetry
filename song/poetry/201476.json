{"author":"彭汝砺","id":201476,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["南头如送北头迎，祇有溪山不世情。","少日激昂投耒耜，老年辛苦畏簪缨。","长松根脚龙蛇蛰，老鹤精神玉雪清。","会得无生浑自足，还容款曲问长生。"],"title":"再呈通判承议  其二"}
