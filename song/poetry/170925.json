{"author":"林昉","id":170925,"strains":["仄仄平平仄仄平，平平平仄仄平平。","仄平仄仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老树津亭缆客舟，芙蕖香歇蓼花抽。","越山只作古时翠，胥水半随人事流。","别港雁声天有月，断桥渔火夜分秋。","翻然自笑芒鞋脚，十载风波走几州。"],"title":"泊越浦"}
