{"author":"姚鹄","id":24621,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["自持衡镜采幽沈，此事常闻旷古今。","危叶只将终委地，焦桐谁料却为琴。","蒿莱讵报生成德，犬马空怀感恋心。","明日还家盈眼血，定应回首即霑襟。"],"title":"将归蜀留献恩地仆射二首 一"}
