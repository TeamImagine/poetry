{"author":"胡矩","id":88648,"strains":["平平平仄平平平，仄平仄仄平平平。","○平平平仄仄仄，仄平仄仄平平平。","平仄○平平仄，仄仄平平仄平○。","平平仄仄仄仄○，○仄平平仄仄。","仄平仄仄平平平，仄○平仄平平平。","仄平仄仄仄仄仄，○平仄仄平平平。","平仄平平平仄仄，仄仄平平仄平仄。","仄平仄仄仄仄平，○仄平平○仄仄。","○平仄仄平仄平，平平平仄仄平平。","平平仄仄仄平仄，○平仄平平仄○。","平仄仄仄仄平○平仄仄，平仄平平平仄仄。","平平平仄仄平○，仄仄○平仄平仄。","仄平仄平平仄平，仄仄仄平平平。","平平仄仄仄○仄，仄平仄仄平平平。","平仄平平平仄○，仄仄平平平○仄。","仄平仄仄仄平○，平仄平平仄平仄。"],"paragraphs":["春残天气何佳哉，捷书夜自濠梁来。","将军生擒伪驸马，虏兵十万冰山摧。","何物轻狷胡羯，万里烟尘暗边徼。","边臣玩寇不却攘，三月淮堧蹀血。","庙谟密遣山东兵，李将军者推忠精。","铁枪匹马首破阵，喑呜叱咤风云生。","摧杀群妖天与力，虏丑成擒不容逸。","失声走透虏鼓捶，犹截腾骧三百匹。","防围健使催赐金，曹家庄畔杀胡林。","游魂欲反定悬胆，将军岂知关塞深。","君不见往日蕲王邀兀术，围合狐跳追不得。","夫人明日拜函封，乞罪将军纵狂逸。","岂知李侯心胆粗，捕缚猘才须臾。","金牛走敌猛将有，沔州斩贼儒生无。","宗社威灵人制胜，养锐图全无轻进。","会须入汴缚酆王，笳鼓归来取金印。"],"title":"濠梁凯歌"}
