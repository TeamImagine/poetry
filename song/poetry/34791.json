{"author":"陆游","id":34791,"strains":["仄平平仄仄平平，仄仄仄平仄仄平。","仄仄平平仄平仄，仄平仄仄仄平平。","平平仄仄仄平仄，仄仄平平平仄仄。","平仄平平平仄仄，平平仄仄仄平平。"],"paragraphs":["判无神药𣃁清冥，放箸那憎海物腥。","满贮醇醪渍黄甲，密封小瓮饷红丁。","从来一饱忘南北，此去千锺任醉醒。","添雪更知凭茗椀，山童敲臼隔窗听。"],"title":"偶得海错侑酒戏作"}
