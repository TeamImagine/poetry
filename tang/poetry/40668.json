{"author":"贯休","id":40668,"strains":["平仄仄平平平平仄仄平平平，○平仄仄仄仄仄仄○平平。","平仄仄平仄仄平平仄仄平仄，仄仄平平○仄仄。","平仄仄仄○仄仄仄平平，○平平仄仄仄平。","平平仄仄仄平仄，平仄仄平平仄平。","仄仄平平仄○仄，仄仄平仄平仄平○仄○仄。","仄○平仄平平平，仄仄平平仄平仄。","平仄平平仄平仄，平仄平○平仄仄。","平平仄仄仄○平，平仄平平平平仄。"],"paragraphs":["君不见金陵风台月榭烟霞光，如今五里十里野火烧茫茫。","君不见西施绿珠颜色可倾国，乐极悲来留不得。","君不见汉王力尽得乾坤，如何秋雨洒庙门。","铜台老树作精魅，金谷野狐多子孙。","几许繁华几更改，唯有尧舜周召丘轲似长在。","坐看楼阁成丘墟，莫话桑田变成海。","吾有清凉雪山雪，天上人间常皎洁。","茫茫欲火欲烧人，惆怅无因为君说。"],"title":"偶作五首 五"}
