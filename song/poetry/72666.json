{"author":"曾丰","id":72666,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["太阴元是水之精，与水相宜妙莫名。","霁夜悬芒翻浪白，澄秋逗彩涌流清。","冰轮影里山河见，玉鉴光中星斗明。","万象主人收拾尽，一樽酬罢一诗成。"],"title":"题李子权江月亭"}
