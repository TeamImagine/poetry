{"author":"王迈","id":107505,"strains":["仄平○仄○平仄，平仄平平平仄仄。","仄平仄仄仄平平，○仄○○仄平仄。","仄平平仄○平平，平平仄仄平平仄。","平平仄仄仄仄平，○仄平仄仄平仄。","平仄仄仄平仄仄平，平平仄仄平平○。","平平仄仄平仄仄，仄仄平仄平仄平。","仄仄仄仄平○平平，仄仄平平仄平仄。","平平○平仄平仄，仄仄仄平平平仄。","仄平○仄○仄平，平平平仄○○平。","平平仄仄○平○，仄仄平平仄仄平。"],"paragraphs":["桂林当日如春煖，花木清妍差可款。","主人好事玉泉香，行客留题锦囊满。","桂林今日如冰寒，颓垣坏壁他人管。","穷冬莫赠范叔袍，过午谁饷子桑饭。","君不见李家偃月堂，金鱼玉珮鸣丁当。","冰山一倒扶不起，月固无恙堂已荒。","又不见董家藏金坞，翠幕珠帏贮歌舞。","谁知当时赏心事，不救后来燃脐苦。","请君听我吟桂林，悲欢成败更相寻。","人生富贵如邮传，古往今来几桂林。"],"title":"过建阳范氏桂林馆见其向日娱宾亭馆已属他人诗以吊之"}
