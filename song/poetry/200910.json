{"author":"范祖禹","id":200910,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["八荒同轨寿原成，雨露俄悲岁律更。","晓日曈昽开凤翣，春风缥缈转龙旌。","晨朝尚想趋金殿，𩙪驭难留返玉京。","宝册形容虽四字，谁知盛德莫能名。"],"title":"御制太皇太后挽词四首  其四"}
