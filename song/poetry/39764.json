{"author":"陆游","id":39764,"strains":["仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["万里风波行路难，君恩尚许缀祠官。","中庭郁郁药苗长，绝壁飕飕松吹寒。","泥巷有人寻杜甫，雪庐无吏问袁安。","清晨对镜增幽致，龟屋新裁二寸冠。"],"title":"岁晚幽兴四首  其三"}
