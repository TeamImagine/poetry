{"author":"王陶","id":178950,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["五台山上白云浮，云散台高境自幽。","历代珠幡悬法界，累朝金刹列峰头。","风雷激烈龙池夜，草木凄凉雁塞秋。","世路忙忙名利客，尘机到此尽应休。"],"title":"佛光寺"}
