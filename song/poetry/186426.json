{"author":"吕陶","id":186426,"strains":["仄仄仄平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄平平。"],"paragraphs":["从宦故为涉险涂，强教人事与心符。","狂言喋喋真无补，虚誉纷纷更不虞。","世味已如流水薄，野情常逐片云孤。","圣恩寛裕归来好，免得乡人笑懦夫。"],"title":"次韵吴师益三首  其一"}
