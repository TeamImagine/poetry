{"author":"释居简","id":91158,"strains":["平平仄仄○平平，仄仄仄仄平平平。","平○仄仄仄仄仄，仄仄○仄平仄平平平。","○平○平仄平仄，仄○平仄仄仄平。","平平平仄仄仄仄，仄平平○仄平平。","平平仄仄仄仄仄仄仄，仄平仄仄平平平。","仄平平仄仄平仄，仄仄仄平平仄平。","仄○仄平仄○仄，仄平平仄○平平。","平平仄平仄平仄，仄平平仄平○平。","平平平仄仄仄仄，仄仄仄仄平平平。","平平仄仄仄仄仄，仄○仄仄平仄平。","仄平仄仄仄仄仄，仄仄仄仄平平平。","仄平仄仄平仄仄，仄仄平仄○平平。","仄平仄仄仄○仄，仄仄仄仄平平平。","○平仄仄○仄仄，仄仄仄仄平平平。","平平仄○仄○仄，仄平平仄平平平。","平平平仄仄○仄，仄平平仄平仄平。","平平仄平仄仄仄，仄仄仄平平仄平。","仄平○○仄○仄，平仄○○平平平。","○平仄仄仄平仄，仄○仄仄平平平。","平平仄○仄平仄，仄仄仄仄○平平。","平平仄仄仄平仄，仄仄仄仄平平平。","平平平仄仄仄仄，平平仄平平仄平。","仄仄仄○仄平仄，平仄仄平○仄平。","仄○仄仄仄平仄，仄仄平仄平平平。"],"paragraphs":["神游八极乘风车，小复按辔凌谽谺。","龙湫下瞰不咫尺，下有深窦无底无津涯。","应真长年一扪膝，俯观尘滓井底蛙。","朝来岩室忽閴寂，水流山空鹊槎槎。","浮云出岫杳杳不可馽，锡声小振巅云丫。","问之何以出山去，一笑不知山日斜。","共看八纮浄如洗，五云明洁从东嘉。","山川所钟一人耳，半千千载何其遐。","经纶才大辅以德，八斗一石初何加。","天公不忍世寂寞，慭遗一老为国华。","一经指授豹则虎，未获印可龙仍蛇。","去寻宿觉言外意，助发康乐毫端花。","粲然颖脱世间语，简古佶屈仍聱牙。","称扬此老长不老，岂惮弱水蓬莱赊。","纶巾羽扇凛如画，恍然来泛丛霄楂。","群仙奔走敬且肃，百神呵护严不哗。","知公醉经不以酒，玉碗自浇新露芽。","谓言正传仅如缕，邪说诐行纷于麻。","正音一震击聋瞽，洗空乱耳秋池蛙。","廉隅道丧日滋甚，习俗侈靡相矜夸。","清风俭德起颓俗，革去极侈仍穷奢。","黄金羁勒驾款段，青丝络头闲渥洼。","小施尺棰试鞭策，驽骥庶毋遗等差。","振衣小作一年别，伛指盈阙之虾蟆。"],"title":"与应真遇"}
