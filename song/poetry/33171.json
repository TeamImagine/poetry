{"author":"陆游","id":33171,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["烈日炎天欲不禁，喜逢秋色到园林。","云阴映日初萧瑟，露气侵帘已峭深。","衰发凋零随槁叶，苦吟凄断杂疏砧。","雁来不得中原信，抚剑何人识壮心。"],"title":"秋思"}
