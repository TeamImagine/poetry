{"author":"蔡襄","id":135717,"strains":["平平仄平平，仄仄平仄仄。","仄平平仄平，平平仄平仄。","平平仄平仄，仄仄仄平仄。","平平仄○仄，仄仄平平仄。","？平平仄平，平仄平仄仄。","仄仄仄平平，平平仄平仄。"],"paragraphs":["源流出何山，涌涸兹有异。","湛然盈不泓，余波下金地。","清甘本无滓，渴饮得真味。","端能发茶色，博亦资农利。","矧兹民俗安，湓溢尤可憙。","满酌复携归，良追曲肱意。"],"title":"圣泉"}
