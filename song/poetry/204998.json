{"author":"黄裳","id":204998,"strains":["仄平平仄仄仄平，仄仄平平仄仄平。","仄仄仄平平仄仄，平仄平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["五行才悟已忘筌，妙旨知谁更得传。","梦幻去时无别苦，旌幢归处有前缘。","寂寥月伴松楸室，凄怆人逢雨露天。","尚记辱书来见报，春回寒谷未逾年。"],"title":"悼陈先之博士"}
