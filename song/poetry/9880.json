{"author":"释慧空","id":9880,"strains":["平平平仄平○平，○仄仄仄平平平。","平平平平仄仄仄，平仄仄平平仄平。","平平○仄仄平仄，平仄仄平平仄仄。","○平平仄仄平○，仄仄○平仄○仄。","仄平平平仄平平，仄仄仄仄平平平。","平平仄仄○仄○，平○平平○仄平。"],"paragraphs":["青田东望山如蓝，过岭独喜云腴甘。","丛林荒寒不入眼，耆旧只今多住庵。","汾阳昭对矮师叔，甘露有源梅子熟。","长年风月但平分，一日空来鼎三足。","屋头高梧忽秋声，老去彼此云无情。","归山自畜长柄杓，珍重庵头折脚铛。"],"title":"别圆融庵主"}
