{"author":"刘敞","id":175390,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["汝颍相从弥十年，江楼今日迟归船。","自惊物役还如昔，但觉诗情更爽然。","寥落莺花千骑里，苍茫烟雨万山前。","未知后会仍何地，彊醉春风酒似泉。"],"title":"答令狐司封使君舟中见寄"}
