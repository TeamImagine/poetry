{"author":"杜荀鹤","id":32947,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["此去青云莫更疑，出人才行足人知。","况当朝野搜贤日，正是孤寒取士时。","仙岛烟霞通鹤信，早春雷雨与龙期。","我今不得同君去，两鬓霜欺桂一枝。"],"title":"送友人入关"}
