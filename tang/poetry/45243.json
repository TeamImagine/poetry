{"author":"武平一","id":45243,"strains":["仄仄平○仄，平○平仄平。","仄平平仄平，仄平○仄平。","○平仄仄仄，平平平仄平。","平仄○平平，仄平仄○平。","仄仄平仄仄，○平仄仄平。","平平仄仄仄，仄仄平平平。","仄平平仄仄，平○仄○平。","○仄仄○仄，平平平○平。","仄平仄平仄，平平平仄平。","平仄平仄仄，平平仄仄平。","平仄仄平仄，平平仄仄平。","仄仄平仄仄，仄仄○仄平。"],"paragraphs":["有女妖且丽，裴回湘水湄。","水湄兰杜芳，采之将寄谁。","瓠犀发皓齿，双蛾颦翠眉。","红脸如开莲，素肤若凝脂。","绰约多逸态，轻盈不自持。","尝矜绝代色，复恃倾城姿。","子夫前入侍，飞燕复当时。","正悦掌中舞，宁哀团扇诗。","洛川昔云遇，高唐今尚违。","幽合禽雀噪，闲阶草露滋。","流景一何速，年华不可追。","解佩安所赠，怨咽空自悲。"],"title":"妾薄命"}
