{"author":"李光","id":235998,"strains":["仄平仄仄平平仄，仄仄仄平平仄仄。","仄平平仄仄平仄，仄仄平平仄○仄。","平平仄仄仄仄仄，平平平平仄平仄。","○平仄仄平仄平，仄仄平仄○仄仄。","仄平平○仄仄平，仄仄平平平仄仄。","仄平平仄仄平仄，○仄仄仄平仄仄。","仄平○仄仄平平，仄仄仄平○仄仄。","仄平仄仄仄平平，仄仄平平仄仄仄。"],"paragraphs":["北归已度梅花岭，洗尽瘴尘愁欲醒。","一枝何处最奇绝，镜里形容水中影。","西湖处士语已妙，东坡先生句尤警。","三篇自可追少陵，一赋谁复传宋璟。","老人新从海外归，枕冷灯清愁夜永。","使君怜我老无伴，折赠欲令娱晚境。","夜寒相对默无言，耿耿此心如古井。","主人皓首自能歌，倒载花前拼酩酊。"],"title":"良弼使君寄梅花翌日曹宪仲约偶成长句"}
