{"author":"王义山","id":138512,"strains":["平平平仄平，仄仄平仄平。","平平仄平平，仄仄平仄平。","○仄仄仄仄，仄仄○平平。","仄平仄仄仄，仄仄平平仄。","仄平平平仄，仄平仄仄仄。","仄平平平平，仄仄仄平○。","仄平仄仄○，仄平仄仄平。","仄仄仄○○，仄平平仄平。","仄仄仄仄仄，平仄仄仄○。","仄仄平仄平，仄平平平平。","平仄平平平，○仄○仄平。","仄平仄仄平，平仄○仄○。","平仄仄平仄，平仄平仄平。","仄仄○仄平，仄平仄仄平。","平仄仄平平，仄平仄平平。","仄平平平平，仄仄平平平。","仄平仄仄仄，平平仄仄平。","仄平仄仄○，○平仄○平。","仄平仄仄仄，仄平平○平。"],"paragraphs":["恭惟陈简斋，与鹤山魏公。","堂堂二先生，后学之所宗。","遗迹所到处，百世犹高风。","武冈有向氏，乃祖家诗礼。","简斋曾来访，鹤山亦踵至。","二先生来时，草木亦光贲。","主人跼蹐迎，出门见大宾。","大带束深衣，整容而肃襟。","揖客坐上坐，樽酒与细论。","向氏家本儒，苦无黄金籯。","惟有无加庄，留以遗子孙。","此庄不在田，非谓三百囷。","庄者敬之谓，为学之入门。","乃祖燕后人，有书便不贫。","能令二先生，肯来共斯文。","向来吾南昌，隠者苏云卿。","魏公令地主，而来访一民。","匹夫道义重，王侯失其尊。","古人不傲士，此风今犹存。"],"title":"题武冈向敏衡无加庄"}
