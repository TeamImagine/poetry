{"author":"苏轼","id":194883,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["此身江海寄天游，一落红尘不易收。","未许相如还蜀道，空教何逊在扬州。","又惊白酒催黄菊，尚喜朱颜映黑头。","火急著书千古事，虞卿应未厌穷愁。"],"title":"次韵王定国扬州倅"}
