{"author":"李光","id":236191,"strains":["平仄平平仄仄平，平平仄仄仄平平。","○○仄仄平平仄，仄仄○平仄仄平。","仄仄平平平仄仄，仄平仄仄仄平平。","平平仄仄仄仄仄，仄仄仄平平仄平。","平○平平平仄仄，仄平仄仄仄平平。","仄平仄仄平平仄，仄仄平平○仄平。"],"paragraphs":["人物江东第一流，天衢阔步纵骅骝。","弹冠事主俱青绂，握手论交到白头。","照世词华窥贾马，致君事业拟伊周。","平生自谓孔北海，晚节欲为陈太丘。","危行危言逢有道，一生一死见交游。","自怜罪大无归日，哭送松门叹莫由。"],"title":"悼程伯宇尚书"}
