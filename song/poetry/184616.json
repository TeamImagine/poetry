{"author":"范纯仁","id":184616,"strains":["平仄仄平平，平平○仄平。","平平○仄仄，仄仄○平平。","仄仄平平仄，○平仄仄平。","仄平平仄仄，仄仄仄平平。","仄○平○仄，平○仄仄平。","仄平平仄仄，仄仄仄平平。"],"paragraphs":["盈尺吐红房，春丛占上阳。","佳名过百品，绝艳冠群芳。","嫩玉舒韶脸，鲜霞避晓光。","楚妃殊众色，洛浦谢浓妆。","露重珠如缀，风回麝不香。","倦游稀爱赏，得此浣愁肠。"],"title":"和王端太中牡丹"}
