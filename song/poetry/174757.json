{"author":"刘敞","id":174757,"strains":["仄平仄仄平，仄仄仄仄仄。","仄○仄仄仄，仄仄仄仄仄。","仄平仄平平，平仄仄平仄。","仄仄平仄平，仄平仄平仄。","仄平○仄仄，仄平仄平仄。","○平仄平○，仄仄仄仄仄。"],"paragraphs":["召公爱小棠，百歳俾勿拔。","仲尼憩大树，一宿辄已伐。","圣贤岂殊途，人事有穷达。","出处何可常，我身固微末。","上无燕伯遇，下无宋人孽。","从容圣贤间，得此亦已窃。"],"title":"树下二首  其二"}
