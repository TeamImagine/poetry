{"author":"强至","id":182679,"strains":["平平平仄仄平平，仄仄平平仄仄平。","仄仄仄仄平仄仄，平平平仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["谁将冰蜜共囊封，结实祇园颗颗同。","蔽芾舍傍思召伯，周流林下赋扬雄。","花经春月千层白，颊傅秋霜一抹红。","江橘空甘得奴号，果中清品合称公。"],"title":"依韵奉和司徒侍中压沙寺梨"}
