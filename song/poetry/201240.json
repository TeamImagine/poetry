{"author":"彭汝砺","id":201240,"strains":["平平平仄平，仄仄仄○仄。","平平仄仄仄，仄仄平平仄。","平平仄平仄，○仄平平仄。","平仄仄仄仄，仄仄仄平仄。","平仄仄平仄，仄仄仄平仄。","平平仄○平，仄仄平仄仄。","仄平仄平平，○仄仄平仄。","平仄仄仄仄，平仄平平仄。","平平仄○○，平仄平平仄。","平平平仄平，仄仄仄平仄。"],"paragraphs":["穷阴方欲归，故故作凝凛。","乾坤几日雪，昼作宵还甚。","寒威镇氛沴，和气生丰稔。","君子有酒食，健啖亦豪饮。","虀盐本吾味，笑此已多品。","芬芳臭如兰，烂熳文似锦。","夜阑烛花低，更转鸟声噤。","私饮乐已湛，情话言尤审。","驽才负荷重，终夕无安寝。","楼头钟几声，展转屡欹枕。"],"title":"和深之饮字"}
