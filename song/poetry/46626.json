{"author":"梅尧臣","id":46626,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄仄仄，仄仄仄平平。"],"paragraphs":["算数曾无据，仁人亦莫闻。","很愚多至老，兰桂苦先焚。","不竟千秋恨，还如万里分。","临风一号恸，易散日边云。"],"title":"晨起裴吴二直讲过门云凤阁韩舍人物故作五章以哭之  其三"}
