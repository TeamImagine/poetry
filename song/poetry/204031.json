{"author":"孔平仲","id":204031,"strains":["○仄平○仄，平平仄仄平。","平仄仄仄仄，平仄仄平平。","仄仄平平仄，平平仄仄平。","仄平平仄仄，仄○仄○平。","平仄平○仄，平平仄仄平。","平平平仄仄，仄仄仄平平。","仄仄平平仄，平平仄○平。","平平○仄仄，平仄仄平平。","仄仄平○仄，平○仄仄平。","平○平仄仄，仄仄仄平平。","平仄平平仄，平平仄仄○。","仄○平○仄，平仄仄平平。","仄仄平平仄，平平仄仄平。","仄平平仄仄，仄仄仄平平。","平仄平平○，平○仄仄平。","仄平平仄仄，仄仄仄仄仄。","平仄○平仄，平○仄仄平。","○平仄平仄，仄仄仄平平。","仄仄仄平仄，○平平仄平。","仄平平仄仄，仄仄仄平平。","平仄平○仄，平○仄仄平。","平平仄○仄，平仄仄平平。"],"paragraphs":["观水宣尼志，歌风汉祖篇。","鹏搏九万里，椿寿八千年。","老子能谈道，唐尧亦法天。","旅獒宜自戒，魏瓠不胜坚。","西域瓜如斛，东山栗比拳。","周蒿芟作柱，舜竹截为船。","鲁语讥居蔡，邠诗咏献豜。","雷声当拟圣，人迹谩疑仙。","宝训书传百，真乘界说千。","弓闻阳虎窃，鼎自郜城迁。","冯异依乔木，刘公受一钱。","小鲜无挠国，多稼最宜田。","骨有专车异，珠求径寸圆。","瘿垂惊瓮盎，雹下骇杯棬。","船泛银山浪，琴操急雨弦。","恐时心缦缦，卧处腹便便。","公罢三名府，官防五在边。","从容隠朝市，指顾奠山川。","已识古今体，且知天地全。","介圭催入觐，夏屋示优贤。","金印悬如斗，神毫运若椽。","安荣可长享，儒效照青编。"],"title":"咏大"}
