{"author":"皇甫曾","id":2300,"strains":["仄仄仄仄平，仄平仄平仄。","仄仄平仄平，仄○平仄仄。","○平仄平仄，仄仄仄平仄。","平平仄平平，平仄○平仄。","仄平○仄仄，平仄平仄仄。","仄仄仄仄平，仄平平仄仄。","平平仄平仄，平仄○仄仄。","仄仄○仄○，仄平仄平仄。","平平○仄仄，仄仄平平仄。","仄仄平仄平，平仄仄平仄。","仄平平仄仄，平仄仄平仄。","仄仄平平平，平仄平仄仄。","平平仄仄仄，仄仄平○仄。","仄仄平仄平，平平仄平仄。"],"paragraphs":["草草理夜装，涉江又登陆。","望路殊未穷，指期今已促。","传呼戒徒驭，振辔转林麓。","阴云拥岩端，霑雨当山腹。","震雷如在耳，飞电来照目。","兽迹不敢窥，马蹄惟务速。","虔心若斋祷，濡体如沐浴。","万窍相怒号，百泉暗奔瀑。","危梁虑足跌，峻坂忧车覆。","问我何以然，前日爱微禄。","转知人代事，缨组乃徽束。","向若家居时，安枕春梦熟。","遵途稍已近，候吏来相续。","晓霁心始安，林端见初旭。"],"title":"遇风雨作"}
