{"author":"周紫芝","id":240466,"strains":["仄仄平平仄仄平，仄平仄仄仄平平。","平平仄仄平仄仄，仄仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一雨俱回草木春，槁枝着叶定何因。","烦君笔底三昧句，洗我胸中千斛尘。","忧患此生真已了，风烟万里正愁人。","白头攘臂干戈里，欲遣何人唤孔宾。"],"title":"次韵元进以长句见勉"}
