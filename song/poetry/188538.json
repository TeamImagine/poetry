{"author":"魏野","id":188538,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["分符不独得民夸，玉署清华有棣华。","重耳山河初作主，阖闾宫阙旧为家。","风飘楼阁高低乐，日照池塘上下花。","多谢到州农未劝，双金先沐寄烟霞。"],"title":"酬赠绛台钱太尉见寄"}
