{"author":"李弥逊","id":253009,"strains":["平平仄仄平仄仄，仄仄平平仄○仄。","平平仄仄仄仄平，平仄仄平平仄仄。","仄平平仄仄仄平，○仄仄仄仄仄仄。","仄平仄仄仄仄平，仄仄平平仄平仄。","仄仄平仄平仄平，平仄平平平仄仄。","仄平仄平仄仄○，平平平平仄平仄。","仄仄平平仄仄平，○平平仄平平仄。","仄○平仄○平平，仄仄平平仄平仄。","仄平仄仄○平仄，平仄平平○○仄。","仄平○仄仄仄○，仄仄平平仄平仄。","仄○仄平仄平平，？○仄仄仄平○。"],"paragraphs":["湓江散吏来万里，借屋僧房冷如水。","支颐一束傥会心，容膝数椽真傲世。","大而无用涧底松，过者不顾道傍李。","卖刀买犊愧老农，汲水埋盆作儿戏。","画墁求饱人共嗤，怀璧虽珍吾不以。","宰公政明一善收，丞公声同众瑕弃。","着酒时浇磊块胸，传歌为洗淫哇耳。","坐中冰雪回冬臞，句里云烟发春媚。","我惭匪报正羞缩，君肯包荒过称谓。","葛藤更与话短长，菽麦安能辨非是。","但闻古来说厐公，搬柴运水不谈空。"],"title":"再和明复蹈元之什"}
