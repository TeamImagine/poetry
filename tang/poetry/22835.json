{"author":"李商隐","id":22835,"strains":["平平仄仄平平仄，仄仄○平平仄仄。","仄平仄仄仄平平，仄仄平平仄○仄。","仄仄平○平仄平，平平仄仄平平平。","平平平仄仄平仄，仄仄平平平仄平。","仄仄平平仄平仄，仄平仄仄○平仄。","平○仄仄仄平平，仄仄平平平仄仄。","○仄平平仄平仄，平平仄仄平平仄。","平平仄仄平仄平，仄仄平平仄平仄。","仄平仄仄平○仄，平平仄仄平平仄。","平仄平平仄仄○，仄仄平平仄平仄。"],"paragraphs":["风光冉冉东西陌，几日娇魂寻不得。","蜜房羽客类芳心，冶叶倡条遍相识。","暖蔼辉迟桃树西，高鬟立共桃鬟齐。","雄龙雌凤杳何许，絮乱丝繁天亦迷。","醉起微阳若初曙，映帘梦断闻残语。","愁将铁网罥珊瑚，海阔天翻迷处所。","衣带无情有宽窄，春烟自碧秋霜白。","研丹擘石天不知，愿得天牢锁冤魄。","夹罗委箧单绡起，香肌冷衬琤琤珮。","今日东风自不胜，化作幽光入西海。"],"title":"燕台四首 春"}
