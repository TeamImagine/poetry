{"author":"陆游","id":37038,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["西戍凉州鬓未丝，嶓山漾水几题诗。","剑分苍石高皇迹，岩拥朱门老子祠。","烧兔驿亭微雪夜，骑驴栈路早梅时。","登临不用频凄断，未死安知无后期。"],"title":"偶怀小益南郑之间怅然有赋"}
