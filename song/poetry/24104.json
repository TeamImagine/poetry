{"author":"宋祁","id":24104,"strains":["仄仄平平仄，平平仄○平。","仄平平仄仄，平仄仄平平。","仄仄平○仄，平平仄仄平。","仄平平仄仄，仄仄仄平平。","仄仄平平仄，○平仄仄平。","平平仄平仄，仄仄仄平○。","平仄平平仄，平平仄仄平。","仄平平仄仄，仄仄仄平平。"],"paragraphs":["瑞澍霑春陆，肤云压暝台。","霰寒休杂下，风好即东来。","远岫吞将尽，阴霞照暂开。","遍滋畦下麦，并湿陇头梅。","洒罶南鱼跃，漂芦北雁哀。","蓬干钓师卧，庌冷牧驺回。","天发千骁电，人同百里雷。","我私欣遂及，颂扈九农催。"],"title":"早春雨中因呈邑大夫"}
