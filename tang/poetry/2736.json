{"author":"杜甫","id":2736,"strains":["仄平仄仄○，平仄仄平仄。","仄仄平仄平，平○平平仄。","仄仄平平仄，○平仄平仄。","平平○平平，○仄仄仄仄。","平平仄平仄，仄○仄仄仄。","仄平平平平，仄仄仄仄仄。","平平仄平仄，仄○平平仄。","平平仄仄平，仄仄仄仄仄。"],"paragraphs":["季冬日已长，山晚半天赤。","蜀道多早花，江间饶奇石。","石柜曾波上，临虚荡高壁。","清晖回群鸥，暝色带远客。","羁栖负幽意，感叹向绝迹。","信甘孱懦婴，不独冻馁迫。","优游谢康乐，放浪陶彭泽。","吾衰未自安，谢尔性所适。"],"title":"石柜阁"}
