{"author":"方岳","id":127926,"strains":["平仄平平平仄仄，平平仄仄平平仄。","仄平仄仄仄平平，平仄平平仄平仄。","仄平仄仄平仄平，仄平仄仄平平平。","平○仄仄仄平平，仄仄仄平平仄○。","仄仄○平平仄仄，○平平平平仄仄。","仄○仄仄平平仄，仄仄仄平平仄仄。","○平仄仄平○平，仄平仄仄平平平。","平平仄平仄平仄，仄仄仄○平仄○。","仄平平仄仄仄平，平仄仄仄平平平。","○平平平平仄仄，○平仄仄平平仄。","仄平仄仄平仄平，平仄○○仄平仄。","平平仄仄平仄平，仄仄平平仄○仄。"],"paragraphs":["吴苑云酣歌舞地，平时灞上真儿戏。","府公槌鼓入辕门，盘马弯弓士增气。","玉虬夜吼双宝刀，晓霜冷透宫花袍。","君王有意敌天骄，霹雳劲弦吾与操。","满月犹嫌无腕力，三军鸣金齐破的。","莫将电镞惊飞翼，请射檄书青草砾。","参旗井钺光相摩，帐前万叠轰灵鼍。","呼韩要通作编户，勿遣喘从榆塞过。","雁沙枯叶改凯歌，安得壮士翻银河。","三边农桑俱偃武，将军懒射南山虎。","不须土训喻远人，天地中间悉臣主。","文章四海吴状元，那肯军装遽如许。"],"title":"用王深造韵观射寄呈吴门吴侍郎"}
