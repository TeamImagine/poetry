{"author":"李若水","id":6919,"strains":["仄平仄平平，仄仄仄平仄。","平仄仄○平，平仄平平仄。","○○仄平○，仄仄平平仄。","平仄仄仄平，仄仄平仄仄。","平平仄○仄，仄仄仄仄仄。","○平仄仄仄，仄仄○仄仄。","仄平仄平平，○平仄平仄。"],"paragraphs":["曙风入修檐，宿霭度遥岭。","游子恋庭闱，延此须臾景。","临行懒加衣，上马晨烟冷。","歧路白日忙，气候清夜永。","前途寡亲友，所晤唯瘦影。","长风傥或借，逸翰当少骋。","不然早旋归，柴门保孤静。"],"title":"离家"}
