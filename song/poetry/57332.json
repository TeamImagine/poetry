{"author":"梅尧臣","id":57332,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["水上朱楼画角鸣，蒙蒙雨里榜舟轻。","未逢甫里先生谒，多见吴兴太守迎。","荷叶半黄莲子老，霜苞微绿橘林明。","十年不到风烟改，君去将诗与昼评。"],"title":"重送周都官"}
