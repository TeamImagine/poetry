{"author":"张纲","id":245475,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["满目溪山旧赏心，杖藜那复共登临。","平生友谊情无间，累世宗盟分更深。","顾我老怀谁告语，思君遥夜独悲吟。","流风赖有诸郎在，他日相亲倘嗣音。"],"title":"张彦度挽诗二首  其二"}
