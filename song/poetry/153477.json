{"author":"刘辰翁","id":153477,"strains":["平仄仄平仄，平平仄仄平。","平平平仄仄，仄仄仄○○。","平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄○平仄仄，平仄仄平平。"],"paragraphs":["春又不知暮，城荒独至今。","楼台花下远，草木雨中深。","寒食无烟绿，颓垣有月侵。","荒苔随意古，落子又成阴。","邻笛残兵泪，胡琴故国心。","废兴天不语，钟鼓遍园林。"],"title":"春景 城春草木深"}
