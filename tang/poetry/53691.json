{"author":"王维","id":53691,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["欲笑周文歌宴镐，遥轻汉武乐横汾。","岂知玉殿生三秀，讵有铜池出五云。","陌上尧樽倾北斗，楼前舜乐动南薰。","共欢天意同人意，万岁千秋奉圣君。"],"title":"大同殿柱产玉芝龙池上有庆云神光照殿百官共睹圣恩便赐宴乐敢书即事"}
