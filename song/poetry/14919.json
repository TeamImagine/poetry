{"author":"王铚","id":14919,"strains":["仄平○仄仄，平平仄平平。","仄平仄平平，仄仄仄平平。","仄仄仄仄仄，平仄仄仄平。","仄仄仄仄仄，平仄○平平。","平平仄平仄，平仄平平平。","平仄平仄平，平仄平○平。","平○○仄仄，○仄平平平。","平平平仄仄，平平○平平。","仄仄仄平仄，仄仄仄仄平。","仄平平仄仄，仄平仄平平。","仄仄仄○平，仄仄平仄平。","仄平仄仄平，仄仄仄仄平。","仄平平仄仄，仄仄仄仄平。","仄平仄○仄，仄平仄平平。"],"paragraphs":["佛心犹日出，何曾碍须弥。","散为普光明，合作四威仪。","万古止此日，群目尽见之。","普现一切水，君自分渑淄。","高垂大圆镜，君自存妍媸。","方寸无尽灯，何处存思惟。","高禅闻妙道，行作人天师。","维摩开丈室，庵成更求诗。","众说列山岳，我以一理推。","万方声一槩，我初拙言词。","至现莫如心，举念周四维。","必明乃本明，尽扫棘与茨。","岂知都用晦，隠显两不知。","大千在毫发，圣言不吾欺。"],"title":"必明庵"}
