{"author":"陈造","id":58639,"strains":["平平仄平仄，仄仄仄平平。","仄平平平仄，仄仄平仄平。","○平仄平仄，○平仄仄平。","平仄仄平仄，仄平仄仄平。","仄仄平仄平，平仄仄平○。","平平平仄平，仄仄平平平。","平○○平平，仄仄○仄平。","平仄仄平仄，仄平仄仄平。","仄平仄仄仄，平仄平○平。","仄仄平仄仄，仄平仄平○。"],"paragraphs":["阿文钝于学，莫计故新年。","向微他山错，讵彻酰瓮天。","论交置才否，如君政自贤。","为导有源水，俾加视后鞭。","譬彼千仞登，投足得攀缘。","君生英卫家，造诣超儒先。","余论分吾儿，一一当手编。","繄我液𣗊木，卧沙不受镌。","鹊音晓见谂，群玉纷堕前。","政使高纸价，敢蕲世儒传。"],"title":"次韵解枢干二首  其二"}
