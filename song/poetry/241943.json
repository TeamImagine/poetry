{"author":"周紫芝","id":241943,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["中郎文采照当年，妇德尤称女弟贤。","长夜忽成三尺垅，异恩来自九重天。","名留仙籍谁能见，事载铭诗世谩传。","想得伯鸾怀旧恨，摩挲归榇一澘然。"],"title":"蔡氏夫人挽词"}
