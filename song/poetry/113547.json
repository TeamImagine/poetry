{"author":"苏洵","id":113547,"strains":["平平仄平仄，仄仄○平仄。","○仄仄平平，平平仄平仄。","○平仄平仄，仄○仄○仄。","平平仄仄仄，平仄平仄仄。","○○○○平，仄仄仄仄仄。","平仄仄平平，仄仄仄仄仄。","平平仄平仄，平仄仄平仄。","仄平平平平，仄仄仄平仄。","平平仄平平，平仄○仄仄。"],"paragraphs":["飘萧古仙子，寂寞苍山上。","观世眇无言，无人独惆怅。","深岩耸乔木，古观霭遗像。","超超不可揖，真意谁复亮。","蜿蜒乘长龙，倏忽变万状。","朝食白云英，暮饮石髓鬯。","心肝化琼玉，千岁已无恙。","世人安能知，服药本虚妄。","嗟哉世无人，江水空荡漾。"],"title":"题仙都观"}
