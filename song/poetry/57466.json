{"author":"梅尧臣","id":57466,"strains":["平平仄平平平仄，仄仄仄平仄仄平。","平仄仄平平仄仄，仄平平仄仄平平。","仄平仄仄平平仄，仄仄平仄仄仄平。","平仄平平仄平仄，仄平平仄仄平平。"],"paragraphs":["张君献诗诗词巧，美女插花娇醉春。","公答七言夸笋笴，我无千里学骐驎。","夜吟谢朓澄江练，露湿陶潜漉酒巾。","归去应将锦囊贮，已胜珠玉莫愁贫。"],"title":"张淳叟献诗永叔同永叔和之"}
