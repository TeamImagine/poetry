{"author":"李石","id":20311,"strains":["仄平平仄仄仄仄，仄仄平仄平仄平。","仄平仄仄仄○仄，仄仄仄仄平仄平。","平○仄仄仄仄仄，仄仄平仄平平平。","平仄平平仄仄仄，仄平仄仄○平○。","仄平仄仄平仄○，平平仄仄平平平。","仄平仄仄仄仄仄，仄仄○仄平平○。","平平仄平仄仄仄，仄仄仄仄平平平。","平平仄仄仄仄仄，仄仄仄仄平仄平。","平平仄○仄仄仄，仄仄仄仄平平平。","仄平仄平仄仄仄，仄仄仄仄平平平。","仄○仄平仄仄仄，○仄仄仄平平平。","仄○○平仄仄仄，仄平仄仄平平平。","平平平平仄仄仄，平仄○仄平○平。","仄○仄仄仄仄仄，仄仄仄仄平平○。","平○仄平仄仄仄，○平仄仄平平平。","仄平仄平平仄仄，平平仄仄仄仄平。","平平仄仄仄平仄，平仄仄仄平平平。"],"paragraphs":["九州多士各有贡，大小之物随土宜。","养材学校此其本，背本逐末宁不悲。","偏将土木奉释老，尽室奔走愚无知。","君子居乡有宓贱，小人愿学如樊迟。","圣门二者今战胜，文星不用天盘推。","一朝化出孔子庙，唾手如有神明司。","文翁以来节度府，羽翼此邑天西维。","春秋俎豆列二祀，昼夜几砚严十师。","荀卿许从异户入，子贡只得肩墙窥。","我生一官五讲席，所至冻雀栖寒枝。","自从上庠吏外学，行德自谓心无欺。","眼看旄头拂紫彗，左文右武今何时。","涂侯居乡足领袖，金橐相与倾其私。","自闻盛事喜欲舞，出力敢后吾人期。","黄庭细书不足道，笼鹅尚可寻羲之。","澹台斩龙由搏虎，书成有似二子为。","高山仰止不无意，鹏翼九万云天垂。"],"title":"次韵何思召求中江县学额"}
