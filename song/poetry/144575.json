{"author":"陈杰","id":144575,"strains":["平平仄仄平平平，平平○仄平平平。","平平仄仄平仄平，仄仄○仄平○平。","○○仄仄仄平平，仄○仄仄平仄平，仄仄平平仄平平。","平仄平平仄仄平，仄平平仄○平平。","平平平平仄平平，平平○平平仄平。"],"paragraphs":["黄芦落木寒飕飗，平沙占断江天秋。","嗷嗷累百来未休，宛颈相乐飞相求。","其中各有稻粱谋，落旄海上霜满裘，不肯为渠作书邮。","南去云峰有尽头，北归矰弋正多忧。","冥鸿高哉独无俦，祁连将军生暮愁。"],"title":"题王书史百雁图"}
