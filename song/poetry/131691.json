{"author":"施枢","id":131691,"strains":["平仄平平仄仄平，平仄仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["戎狄从来不可凭，谁令汉祖议和亲。","连衡休易从游说，厝火当忧卧积薪。","黯在淮南谋自寝，亮亡司马志方伸。","本强始见遐冲折，信是经纶直要人。"],"title":"读真西山奏疏"}
