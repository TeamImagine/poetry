{"author":"韦骧","id":190676,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["佛宫突兀枕琅山，金碧楼台诘曲栏。","霁雨愿收田潦积，盛阳祈变麦秋寒。","红旌苒苒来何肃，赤子林林意自寛。","早晚丰登应精恳，行看展报上层峦。"],"title":"和登琅山为民祈福"}
