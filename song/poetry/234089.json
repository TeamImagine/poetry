{"author":"张扩","id":234089,"strains":["平平仄平平平平，仄仄仄○平仄平。","仄仄仄平仄仄仄，仄平仄仄○平平。","仄平平平仄仄仄，仄仄平平平仄平。","仄平平仄○仄仄，仄平仄仄平仄○。","仄平平平仄平仄，平仄仄仄平平平。","平仄平平仄○仄，平仄○仄平仄○。","○平仄仄○仄仄，平仄仄平？仄平。"],"paragraphs":["春阴养芽针锋铓，沆瀣养膏冰雪香。","玉斧运风宝月满，密云候雨苍龙翔。","惠山寒泉第二品，定武乌甆红锦囊。","乳花元属三昧手，竹斋自试鱼眼汤。","老生酸寒极堪笑，藜苋拄腹书撑肠。","修贡之余远分寄，怀璧其罪渠敢当。","应怜昼睡汤饼恶，为洗一春蝴蝶狂。"],"title":"谢人惠团茶"}
