{"author":"苏辙","id":197556,"strains":["仄仄平平仄仄平，平平平仄仄平平。","平平仄仄平平仄，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绿发惊秋半欲黄，官居无处觅林塘。","浮生已是尘劳侣，病眼犹便锦绣章。","羞见故人梁苑废，梦寻归路蜀山长。","怜君顾我情依旧，竹性萧疏未受霜。"],"title":"次王适韵送张耒赴寿安尉二首  其一"}
