{"author":"郑刚中","id":251968,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["当年枣栗奉高堂，憔悴俄惊哭杞梁。","目见两孤成乳酪，坐闻一节胜冰霜。","仙游已作朝霞会，尘世空将旧屦藏。","莫问生来寿何许，曾孙儿女亦成行。"],"title":"悼八婶孺人  其一"}
