{"author":"苏过","id":230016,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄平平平。","平平仄仄平平仄，平仄平平仄仄平。"],"paragraphs":["道眼年来等色空，块苏不羡化人宫。","敢嫌仲蔚蓬蒿陋，久悟邯郸梦幻中。","瓮牖绳枢知达观，兔葵燕麦任春风。","箕山咫尺行当隐，巢许高踪蹑二公。"],"title":"和新葺南园"}
