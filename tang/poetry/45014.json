{"author":"沈佺期","id":45014,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平○仄○平仄，仄仄平平仄平仄。","平平仄仄平仄平，仄仄平平仄平○。","仄平仄平平仄平，仄○平仄仄平平。","○○○仄平仄仄，仄仄○平平仄平。"],"paragraphs":["云峰苔壁绕溪斜，江路香风夹岸花。","树密不言通鸟道，鸡鸣始觉有人家。","人家更在深岩口，涧水周流宅前后。","游鱼瞥瞥双钓童，伐木丁丁一樵叟。","自言避喧非避秦，薜衣耕凿帝尧人。","相留且待鸡黍熟，夕卧深山萝月春。"],"title":"入少密溪"}
