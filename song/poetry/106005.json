{"author":"岳珂","id":106005,"strains":["平平平平，平仄仄仄。","平平仄仄仄仄平平平○，平仄平仄平平仄。","平仄仄平仄平，仄仄平平平仄。","仄仄仄平仄仄，仄仄平平仄仄。","仄平平平，仄仄仄仄。","仄仄○○，平平仄仄。","○平仄平仄仄，平平平平平仄。","平仄仄仄仄平仄仄，平仄平仄平仄仄，仄仄平仄仄仄仄仄。"],"paragraphs":["西湖之名，杭颍异辙。","然皆足以寄七弦之清调，而共千里之明月。","方指地而辨讹，客哄堂而缨绝。","迄五日之考据，验注编于一阅。","是诗之来，予目所别。","昔也传观，今焉秘笈。","叹人事之易变，何凋零之飘忽。","然则记岁月于所见，而逸名氏于可阙，亦予之所不忍恝也。"],"title":"苏文忠西湖听琴观月诗帖赞"}
