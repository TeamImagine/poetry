{"author":"陆游","id":32634,"strains":["平仄平平平，仄平仄○○。","平平平仄仄，仄平平平○。","平平仄○仄，仄仄○○平。","平平平平仄，仄仄仄仄平。","仄平平平仄，○○仄仄平。","仄平平平平，平平平仄平。","平仄仄仄仄，平平仄平平。","仄○仄仄仄，平仄平○平。","平平仄仄仄，仄仄仄○平。","平平仄平○，平仄仄平平。","仄平仄仄仄，○仄○仄平。","平平仄平仄，平仄平平平。","○平仄仄仄，仄仄○平平。","仄平仄仄仄，平平仄平平。","平平仄仄仄，仄仄仄仄平。","平仄仄平平，仄平○平平。"],"paragraphs":["吴越东西州，浙江限其中。","黄旗高十丈，大舟凌虚空。","都人送留守，郡吏迎相公。","江心波涛壮，帐下鼓角雄。","乐哉公何憾，廷论则未同。","永怀前年秋，群胡方啸凶。","闾左发蓟北，戈船满山东。","旧盟顾未解，谁敢婴其锋。","公时立殿上，措置极雍容。","南荒窜骄将，京口起元戎。","旧勲与宿贵，屏气听指踪。","规模一朝定，强虏终归穷。","当时谓易耳，未见回天功。","及今始大服，咨嗟到儿童。","天心佑社稷，主圣肖祖宗。","旌节早来朝，笑谈折遐冲。"],"title":"送汤岐公镇会稽"}
