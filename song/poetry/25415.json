{"author":"曾协","id":25415,"strains":["仄平平仄平仄平，仄平平仄○平平。","仄○仄仄仄平仄，仄仄仄仄平平平。","仄平仄仄平平仄，仄仄仄平○仄仄。","仄平平仄平仄平，仄仄仄平○仄仄。","平平仄仄平仄平，平平仄仄平仄平。","仄仄仄○○仄仄，仄仄仄仄平○平。"],"paragraphs":["我家门户潇洒侯，渭川千亩封君俦。","自应秀气到儿女，骨格凛凛含清秋。","向来玉立蹄轮道，已解使人除热恼。","事君为取冰雪清，岂是与君相媚好。","人生用舍元有时，秋堂挂壁何足悲。","不是短檠长弃置，会与夏簟还相宜。"],"title":"和裘父侄季狸竹夫人歌"}
