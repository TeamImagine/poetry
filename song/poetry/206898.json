{"author":"黄庭坚","id":206898,"strains":["仄平○平仄，仄仄平平平。","○平仄平平，仄仄仄平○。","仄仄仄平仄，仄平○仄平。","仄平仄平平，仄仄平仄平。","仄平仄平平，○仄○仄平。","平仄仄仄仄，仄平平仄平。","仄平○平仄，仄仄仄○○。","平平平仄仄，仄仄○平平。","平○仄平平，仄仄○仄○。","仄仄仄仄平，平平仄平平。","平平○平仄，○仄仄平平。","仄仄○仄仄，平平○仄○。","仄○仄平○，仄仄仄仄平。","仄○仄仄平，仄仄仄仄平。","仄平平○平，仄仄仄仄平。","仄平仄平平，平○平平平。","仄仄仄仄平，仄仄平平平。"],"paragraphs":["客心如头垢，日欲撩千篦。","闻人说江南，喜气吐晴霓。","伏枕梦归路，子规吟翠微。","济南似江南，旧见今不疑。","洗心欲成游，王事相夺移。","驽马恋栈豆，岂能辞絷缧。","本无封侯骨，见事又重迟。","徒能多著酒，大腹如鸱夷。","惟思一渔舟，载网横渺弥。","矫贡历下亭，朱阑转清溪。","春风吹桃李，三月自成蹊。","翠叶张日幄，红英铺地衣。","此中有佳兴，不醉定自非。","况当郡政成，野茧麦两岐。","与民同观游，永夜不阖扉。","女墙上金枢，天如青琉璃。","想子果下归，马饱生刍嘶。"],"title":"次韵寄李六弟济南郡城桥亭之诗"}
