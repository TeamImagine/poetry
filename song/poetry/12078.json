{"author":"胡寅","id":12078,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["久闻幽寺渺云间，且向新诗见一斑。","不羡宝华承白足，最怜澄水漾秋山。","飞车要度重重岭，系艇还思浅浅湾。","弹指大千何远近，却将游想付无还。"],"title":"和彦冲云际院留题"}
