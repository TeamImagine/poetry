{"author":"陈舜俞","id":146651,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["湖光野色着人衣，众乐开亭此处宜。","击櫂高歌山自响，踏青红影岸相随。","消除矰缴容鸥鸟，改换风烟入柳丝。","荇菜藕花应见忆，短蓬孤榜独来时。"],"title":"众乐亭"}
