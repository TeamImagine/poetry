{"author":"司马光","id":176614,"strains":["平平仄平平，平平○仄仄。","平○仄平平，仄平平仄仄。","仄仄平仄仄，平平仄仄仄。","？平平仄平，平平○仄仄。","仄平平仄仄，仄仄仄平仄。","仄仄○平平，仄仄仄平仄。","平平仄○平，平仄仄平仄。","仄仄平仄平，平平仄○仄。","平平平仄仄，平仄仄仄仄。","平平平仄平，○仄仄平仄。"],"paragraphs":["春禽弄晴朝，秋虫吟雨夕。","风和振兰芳，露寒滋菊色。","万物苟得所，随时各有适。","矧伊人最灵，胡为长戚戚。","圣人垂大训，灿烂著方册。","至乐和无声，大礼简无迹。","心专守中庸，身不蹈邪僻。","造次常在前，须臾不离侧。","穷通虽百变，何往不自得。","兹亭聊寓名，和乐在胸臆。"],"title":"同子骏题和乐亭"}
