{"author":"释绍嵩","id":128794,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["路傍官河一带长，风帆沙鸟认微茫。","人生行乐知能几，世事多虞只自伤。","破衲卷云秋漠漠，淡烟斜日晚荒荒。","不堪吟罢东回首，底处青山是故乡。"],"title":"临川道中怅然有感因作遣情"}
