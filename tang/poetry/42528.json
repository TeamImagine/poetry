{"author":"吕岩","id":42528,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["头角苍浪声似钟，貌如冰雪骨如松。","匣中宝剑时频吼，袖里金锤逞露风。","会饮酒时为伴侣，能行诗句便参同。","来年定赴蓬莱会，骑个生狞九色龙。"],"title":"七言 五十九"}
