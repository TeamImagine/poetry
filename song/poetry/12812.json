{"author":"曹勋","id":12812,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["苕溪霅水接云沙，秀气全锺化鹤家。","三语固知油幕近，八吟不觉石渠赊。","庭亲戏彩心应悦，路近乘槎梅已花。","一意相期升馆殿，三年倚玉愧蒹葭。"],"title":"送丁致远司理"}
