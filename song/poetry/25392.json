{"author":"曾协","id":25392,"strains":["仄仄仄平仄，平平仄平平。","仄仄仄仄仄，平○仄平平。","平平仄平仄，平平仄平平。","仄仄平仄○，仄平○○○。","仄仄仄平仄，仄仄○平平。","○○仄平仄，平平仄平平。","平平○仄仄，仄仄平仄平。"],"paragraphs":["小树列仙质，翛然道家装。","雪帔挂浅绛，铢衣曳微黄。","清风一披拂，芝兰让幽香。","老子专鼻观，此花正相当。","就令困霜雪，肯受泥涂伤。","题评得名字，诗人惜辉光。","虽无调鼎实，不作时世妆。"],"title":"蜡梅"}
