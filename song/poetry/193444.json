{"author":"苏轼","id":193444,"strains":["仄仄仄平仄，仄平仄平平。","平平仄平平，平仄仄仄平。","仄平仄仄仄，仄仄仄仄平。","仄○仄平仄，仄○平平平。","平平仄平仄，仄仄平平平。","仄仄平平仄，仄仄仄○平。","平平○仄仄，仄仄平仄平。","仄平平平○，仄仄平仄平。"],"paragraphs":["富贵本无定，世人自荣枯。","嚣嚣好名心，嗟我岂独无。","不能便退缩，但使进少徐。","我行念西国，已分田园芜。","南来竟何事，碌碌随商车。","自进苟无补，乃是懒且愚。","人生重意气，出处夫岂徒。","永怀江阳叟，种藕春满湖。"],"title":"浰阳早发"}
