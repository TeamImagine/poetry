{"author":"度正","id":94520,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["圣门绝学叹中微，天祐斯文再发挥。","宗衮爰升陪国论，党魁特起赞经闱。","麒麟复见公朝瑞，虎兕何忧我道非。","千载明良相庆会，更歌既醉醉无归。"],"title":"上赵茶马  其二"}
