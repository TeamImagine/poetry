{"author":"黄元","id":227308,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["海云春赏冠西州，醉帽花枝半压头。","笳鼓不徒同俗乐，篇章还许缀诗流。","祇应胜事多前日，长恐无人继后游。","台鼎行闻虚席召，此欢须少为民留。"],"title":"知吴公仲庶游海云寺"}
