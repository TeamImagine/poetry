{"author":"林希逸","id":119365,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["白醉吟翁颇似痴，当仁一见却无疑。","但寻来处知归处，莫把迷时待悟时。","风过更看云不尽，潮生长与月相随。","海山此趣谁能会，也是禅关也是诗。"],"title":"题国清林氏海山精舍"}
