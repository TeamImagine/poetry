{"author":"刘敞","id":175494,"strains":["仄平仄仄仄，平仄平仄平。","仄仄平仄○，平平平仄○。","平平平仄○，平仄仄平平。","仄仄仄平仄，平平平仄平。","仄平平仄仄，仄○仄平平。","仄仄仄平仄，平平平仄平。","平平仄仄仄，仄仄仄平平。","仄仄平平仄，平平仄仄平。"],"paragraphs":["谏官上耳目，河北今股肱。","出处谁与并，功名方见称。","钩陈虚侍从，天路逼飞腾。","急病忍濡足，忧民先饮冰。","万人瞻使表，百县慑风棱。","雅意本朝在，规摹方面凭。","寒荄待暖律，狡兔避秋鹰。","慷慨都亭语，无嫌力未能。"],"title":"送升之"}
