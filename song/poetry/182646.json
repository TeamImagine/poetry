{"author":"强至","id":182646,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["十年空忆满林香，今日堆盘得恣尝。","摘处嫩苞金隠粟，剖来清液露盈囊。","自堪珍玩夸群目，可惜余甘落俗肠。","拜赐愈知公意重，不同设醴望元王。"],"title":"走笔谢司徒侍中惠柑"}
