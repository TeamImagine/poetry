{"author":"吴淑","id":112584,"strains":["仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄平平平平仄仄，平平平仄仄平平。"],"paragraphs":["偶携筇杖辞青嶂，便赐兰牙染紫衣。","城阙暂随明月至，江湖还共白云归。","楼中夕照山川秀，盘里春蔬笋蕨肥。","我为浮名闲未得，他时莲社愿相依。"],"title":"送僧归天宁万年禅院"}
