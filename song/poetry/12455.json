{"author":"曹勋","id":12455,"strains":["平平平仄仄，仄仄平平平。","仄平仄○平，平○仄平平。","平仄仄平仄，仄仄平平平。","平平仄仄平平仄，仄平仄仄○平仄。","平○平仄仄仄仄，仄平平仄平○仄。","仄仄平平平仄○，仄平仄仄平平仄。","平仄○仄仄平平，○仄平平仄平仄。","平平平仄仄平平，平仄平○仄平仄。","仄平平仄仄平平，平仄仄平仄○仄。"],"paragraphs":["姑苏台上月，倒景浮天河。","石梁卧长洲，垂虹跃金波。","丛薄散兰麝，水底流笙歌。","歌声未断樽前舞，越兵夜入三江浦。","吴王沉醉未及醒，不知身已为降虏。","响靸廊前珠翠横，采香径里喧鼙鼓。","西施和泪下珠楼，回首吴宫隔烟雾。","姑苏台殿变秋蓬，荆棘霑衣泣寒露。","至今风月动凄凉，余址石桥尚如故。"],"title":"姑苏台上月"}
