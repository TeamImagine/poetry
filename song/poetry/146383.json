{"author":"金君卿","id":146383,"strains":["平平仄○平，平仄仄平平。","平平仄仄平，仄○平平平。","平仄仄平仄，仄仄平平平。","平平○平仄，仄仄平平平。","平平仄平平，仄仄仄仄平。","仄仄平仄○，仄仄仄仄平。","平平仄平仄，仄仄平仄平。","仄平平○仄，仄平仄○平。","仄○仄仄仄，仄平平平平。"],"paragraphs":["洪河贯中州，随汴凿支流。","滔滔万里来，禹浪东南浮。","粮道所由济，日逝千斯舟。","嗟哉隋皇帝，祸起江都游。","先身不先民，及乐不及忧。","远弃宗室重，死作社稷羞。","胡为得民力，举锸成巨沟。","后来蒙其利，厥功固难酬。","愿思所以失，宴安仍仇雠。"],"title":"汴渠"}
