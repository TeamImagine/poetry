{"author":"王珪","id":176025,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["黼座亲临唱第初，宴嬉犹及苑花余。","清厢特访安危策，紫府应将姓字书。","御酒连倾金凿落，宫床曾赐玉蟾蜍。","从来晁董多奇论，三日英豪亦未疏。"],"title":"闻喜燕上赠状元叶祖洽"}
