{"author":"韩松","id":95221,"strains":["平平仄仄仄平平，仄仄平平仄仄平。","仄仄平平仄平仄，仄仄平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["玄冥相我作山行，卷却重阴放晓晴。","但见峰峦互扃锁，不见宫阙隠峥嵘。","云根洞穴篝灯入，井底波澜抚掌生。","唤客入山还送客，淙琤犹记石泉声。"],"title":"游洞霄宫  其四"}
