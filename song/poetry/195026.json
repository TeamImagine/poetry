{"author":"苏轼","id":195026,"strains":["平平仄仄平平平，平平平仄仄仄平。","平平○仄仄仄仄，仄仄仄仄○平○。","仄平平平仄仄仄，平仄仄仄○平平。","仄平仄仄仄平仄，平仄仄仄平○平。"],"paragraphs":["清风肃肃摇窗扉，窗前修竹一尺围。","纷纷苍雪落夏簟，冉冉绿雾沾人衣。","日高山蝉抱叶响，人静翠羽穿林飞。","道人绝粒对寒碧，为问鹤骨何缘肥。"],"title":"寿星院寒碧轩"}
