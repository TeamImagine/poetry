{"author":"宋伯仁","id":125927,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["杜鹃声里立东风，山色应怜鬓已蓬。","二麦晓寒新雨后，一年春事落花中。","醉斟浮蚁邀仙客，笑揖飞鸥问钓翁。","檐外万竿君子竹，虚心能得几人同。"],"title":"题象山县栖霞观应真亭简住持张羽士  其一"}
