{"author":"王之道","id":7446,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄仄仄，平仄仄仄仄平平。"],"paragraphs":["飘零双鬓已星星，万里江湖寄此身。","山拥青螺初洗雨，水浮苍壁似围春。","别来兴废同千古，此去荣枯会一新。","葭薍弥天草如积，寛予犹赖有斯人。"],"title":"和丁景仁三叉河留题赠李仲山"}
