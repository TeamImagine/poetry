{"author":"范成大","id":43821,"strains":["平平仄仄平仄仄，仄仄平平○仄仄。","平平○○平仄仄，仄仄仄平平仄仄。","仄○○平仄仄平，平平平仄○平平。","平平仄仄仄仄仄，平平仄仄○平平。","仄仄平○仄平仄，平平平仄平平仄。","平平仄仄仄○○，平仄○平○平仄。","仄平仄仄仄平平，平平仄仄平平平。","仄仄仄仄平仄○，○仄仄平○仄平。"],"paragraphs":["残山狠石双虎卧，斧迹鳞皴中凿破。","潭渊油油无敢唾，下有猛龙跧铁锁。","自从分流注石门，西州秔稻如黄云。","刲羊五万大作社，春秋伐鼓苍烟根。","我昔官称劝农使，年年来激西江水。","成都火米不论钱，丝管相随看蚕市。","款门得得酹清尊，椒浆桂酒删膻荤。","妄欲一语神岂闻，更愿爱羊如爱人。"],"title":"离堆行"}
