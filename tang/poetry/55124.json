{"author":"李华","id":55124,"strains":["仄平仄平平，平平仄○仄。","平平仄平仄，平仄仄○仄。","仄平仄○仄，仄仄平仄仄。","○平○仄平，仄仄平仄仄。","平平仄平仄，平仄平○仄。","平仄仄仄平，平仄仄平仄。","仄平平平仄，仄仄○仄仄。"],"paragraphs":["结交得书生，书生钝且直。","争权复争利，终不得其力。","我逢纵横者，是我牙与翼。","相旋如疾风，并命趋紫极。","奔车得停轨，风火何相逼。","仁义岂有常，肝胆反为贼。","勿嫌书生直，钝直深可忆。"],"title":"杂诗六首 六"}
