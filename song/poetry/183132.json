{"author":"刘攽","id":183132,"strains":["仄仄仄平平，平仄平仄平。","仄平仄平仄，仄仄平平平。","仄仄仄仄○，仄仄平○○。","平仄仄平平，仄平○仄平。","平仄仄仄平，仄仄平仄平。","平平仄平仄，平仄仄仄仄。","仄平仄平仄，仄仄平仄平。","仄仄仄仄平，仄○仄仄平。","平平仄平平，○仄仄仄○。","仄仄仄仄平，○仄平仄平。","平平仄○仄，仄仄平仄○。","仄仄仄仄○，仄仄平仄平。","平○平仄仄，平仄仄仄平。","仄仄仄仄平，平仄仄平○。","仄平仄仄仄，仄仄平仄平。","仄平○仄平，仄仄平平平。","仄平仄平仄，平仄仄○平。","仄平○仄仄，仄仄平仄平。","仄平仄平平，仄仄仄仄平。","平仄平仄平，平仄平仄平。","平平仄仄平，仄仄平仄平。","○平仄仄○，仄仄平仄平。","平平仄平仄，仄仄平仄平。","○仄仄仄平，仄○平仄平。"],"paragraphs":["昔岁歉无年，今夏仍荐饥。","罢民去南亩，贱价捐东菑。","籍籍道路间，饿者何累累。","藜藿不充肠，苶然旄与倪。","嗟我禄代耕，每食为不怡。","徒怀仲由志，身贱那得施。","属城上民讼，比牒皆苦词。","奉诏实有无，百闻谢一窥。","星言说桑田，行与父老期。","触热不敢休，重趼宁告疲。","郊原赤如赭，秉穗无孑遗。","垦艺不可分，四旁生蒺藜。","流行诚代有，愚弱岂易欺。","附上亦有刑，残下罪攸司。","鄙夫不忍此，告吏咸赦之。","庶兹咻噢恩，足以苏惸嫠。","大农急经费，言利析毫厘。","二吾犹不足，一切宁谓宜。","国侨敏争承，郑邑用不危。","冯煖焚券书，田氏人若归。","区区二小邦，两士能若斯。","当官在必行，匪石安可移。","诸公悉吾友，此志良弗非。","当令徇路人，一听狂者诗。"],"title":"检覆郏城旱田示同官及寄河南诸贤"}
