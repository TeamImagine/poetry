{"author":"释德洪","id":228218,"strains":["仄仄平平平仄仄，仄平平仄仄平平。","仄平仄仄仄平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["草树分明天远大，酒阑登赏更从容。","眼寒数点雁横雨，耳热一窗风度松。","光滑纸开秋色阔，淋漓墨泼暮烟浓。","欲倾蛟室琼词句，试借温江卓笔峰。"],"title":"张氏快轩"}
