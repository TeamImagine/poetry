{"author":"黎廷瑞","id":165776,"strains":["仄仄仄仄仄，○仄平平平。","仄平仄仄仄，○平仄平平。","仄仄平仄仄，仄○平仄平。","平平仄○仄，仄仄仄仄平。","○仄仄仄平，平平仄平○。","平平仄仄仄，仄平平平平。","仄仄仄仄平，仄仄○平平。","仄○仄平平，平平仄平平。","仄平仄仄仄，平仄仄平平。","平平仄仄平，平仄仄仄○。","仄○仄平仄，仄仄○平平。","○平仄平平，平仄仄仄仄。","○仄仄平仄，仄仄○仄平。"],"paragraphs":["一器集百蚋，分寸争营营。","醉乡有太古，长年乐升平。","尚不知揖让，固应无战争。","吾尝涉其境，信美不可名。","遗我度世方，南游酿沧溟。","蟠桃以供核，钓鲸为之羹。","小醉五百年，大醉三千龄。","俟其变桑田，翩然却归耕。","我耕不艺秫，还以供瓶罂。","哀哉彼众狂，何不促我行。","汝行未宜远，小驻中山程。","中山有神醪，千日醉不醒。","三十六番醉，亦足了汝生。"],"title":"醉中放言"}
