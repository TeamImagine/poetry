{"author":"张耒","id":216051,"strains":["平平平平平仄仄，○平仄仄平平仄。","平○仄仄仄仄平，仄仄○平仄平仄。","平仄平平仄平○，仄平仄仄平平仄。","○平○仄仄仄仄，仄仄平○仄○仄。"],"paragraphs":["船头风声鸣万鼓，扁舟系缆沙边树。","船中病客昼闭篷，睡起空江日亭午。","鸡犬萧条数家县，市声已变淮南语。","长年三老唤不醒，一叶波间去如舞。"],"title":"舟次安州孝感县偶感寒疾卧病舟中复大风不可解舟晚方离去"}
