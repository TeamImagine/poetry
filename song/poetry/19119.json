{"author":"陈棣","id":19119,"strains":["仄仄仄仄○，仄仄仄仄平。","平平仄仄仄，仄仄平仄平。","平平仄平仄，仄仄平仄平。","仄仄仄平仄，平仄○平平。","仄仄仄仄平，仄仄平平平。","平平○仄仄，平仄仄平平。","仄平仄○仄，仄仄平平○。","仄仄仄仄仄，仄仄平平平。","平平平仄仄，仄仄仄平○。","平平仄○仄，平仄平仄平。","仄仄仄○仄，平平平仄平。","○仄仄平仄，平平仄平○。"],"paragraphs":["我发日已疏，尚喜鬓未斑。","晴朝试一沐，但觉盘水宽。","千梳发清快，凛凛肌骨寒。","脱落等秋箨，光润如春峦。","譬彼雨露滋，下泽枯蓬根。","乌云犹半湿，霜叶不加繁。","我生嗜疏懒，肯事形骸间。","一月半不理，垢腻何由删。","今辰新沐罢，快若沃狂澜。","呼儿奉禨饮，为作椎结团。","岁月寖相逼，欢娱心已阑。","看镜想勋业，森然欲冲冠。"],"title":"新沐有感"}
