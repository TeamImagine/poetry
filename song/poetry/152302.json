{"author":"方一夔","id":152302,"strains":["仄○仄仄仄平平，仄仄平平仄○平。","仄仄仄平平仄仄，平平仄仄仄平仄。","平平仄仄平平仄，仄仄平平仄仄平。","○仄仄平○仄仄，仄平平仄仄平仄。"],"paragraphs":["倦看世态变凉炎，老觉诗书味更严。","与世不谐多枘凿，谋生甚拙欠虀盐。","抟风肯羡鹍鹏化，署纸偏憎雁鹜箝。","从使小儿轻我辈，只今归去问陶潜。"],"title":"以书院课治事留杭十日竟为小吏所阻"}
