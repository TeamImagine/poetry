{"author":"陈与义","id":3452,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["巴陵二月客添衣，草草杯觞恨醉迟。","燕子不禁连夜雨，海棠犹待老夫诗。","天翻地覆伤春色，齿豁头童祝圣时。","白竹篱前湖海阔，茫茫身世两堪悲。"],"title":"雨中对酒庭下海棠经雨不谢"}
