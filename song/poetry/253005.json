{"author":"李弥逊","id":253005,"strains":["平平仄仄平仄平，仄平平仄○平○。","○平平仄仄平仄，仄仄仄仄平平平。","平平仄仄仄平仄，仄仄平平仄平仄。","仄平仄仄平仄平，平仄平○仄○仄。","平平平平仄仄仄，平平平仄仄平仄。","仄平仄平仄仄平，仄仄平平仄平仄。"],"paragraphs":["秦山破碎天上来，女娲仙去空崔嵬。","中悬鸣玉二千尺，下有百尺青铜开。","居龙变化出嘘吸，雨暗云昏鬼神入。","我来坐石秋水闲，云影扶疏落空湿。","浮丘容成不可俟，摩挲青壁著名字。","两翁下游会有时，访我锺陵五松寺。"],"title":"游龙潭"}
