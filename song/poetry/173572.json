{"author":"黄庶","id":173572,"strains":["○仄平平仄，平平仄仄平。","平平仄平仄，仄仄○平平。","平仄平平仄，平平仄仄平。","仄平平仄仄，平仄仄平平。","平仄平平仄，平○仄仄○。","平平仄平仄，仄仄仄平平。"],"paragraphs":["衙鼓簪绅动，灵椿荐寿醪。","吾君合尧舜，此日降伊皋。","盘诰文章老，丹青事业牢。","乃朝尊柱石，千里辍钧陶。","民即讴歌借，霖应梦寐劳。","秦人下车乐，远迩赋崧高。"],"title":"长安贺晏相公生辰"}
