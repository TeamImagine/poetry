{"author":"刘筠","id":200063,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["华池阿阁不相容，浊水清尘恨莫穷。","明月自新班女扇，行云无柰楚王风。","乳鶑啼晓销兰炷，媚蝶伤春失蕙丛。","纵使多才如子建，祇能援笔赋惊鸿。"],"title":"代意"}
