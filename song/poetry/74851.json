{"author":"赵蕃","id":74851,"strains":["仄仄仄平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["往者枉书并赐诗，蔼然高义见乎词。","襄阳耆旧今余几，海内风流更属谁。","早日有怀期见止，秋风于此得来思。","顾虽愿被林宗识，却恐人非讵辱知。"],"title":"呈郭峡州二首  其一"}
