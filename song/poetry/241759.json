{"author":"周紫芝","id":241759,"strains":["平仄平平仄仄平，仄平平仄仄平平。","仄仄平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["君有篇章配国风，技兼鼯鼠固应穷。","但令人似千金璧，莫恨门生一丈蓬。","北阮有生宁免俗，蒙荘虽放亦求通。","会看黄鹄摩霄去，未可轻投燕雀丛。"],"title":"季卿惠诗颇寓穷愁之意作是诗勉之"}
