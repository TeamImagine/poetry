{"author":"晁补之","id":214364,"strains":["平平平仄仄，平○仄平平。","仄仄仄仄仄，平平平仄平。","平平仄仄仄，平仄平仄平。","仄仄平仄平，仄仄平仄○。","○平仄仄平，○仄仄○平。","仄○平仄仄，仄仄平仄平。","平平仄仄仄，○仄仄仄平。","仄仄仄仄平，仄仄平仄平。","仄○仄平仄，仄仄平平平。","平平仄○仄，仄平平仄平。","平平平平仄，○仄○仄平。"],"paragraphs":["金明池上柳，人折一枝春。","赠子意不浅，东游云外身。","人生半刺史，朱绶光四邻。","此岂经世怀，但慰垂白亲。","钱塘我旧游，颇复识其人。","不应山水改，但恐猿鸟新。","章台走马客，冠盖尽要津。","窃禄我自惭，便面聊障尘。","亦思一舟去，共醉西湖滨。","时平自行乐，不为千里莼。","归来麒麟上，献纳当及辰。"],"title":"送梅校理子明通守杭州"}
