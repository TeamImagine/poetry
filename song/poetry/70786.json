{"author":"袁说友","id":70786,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["束带峩冠集会文，郡侯著语到诸君。","平居讲习须朋友，退食工夫在典坟。","士学何先先尚志，书生务业业惟勤。","鹍鹏他日扶摇上，共致云霄庆策勋。"],"title":"会文堂"}
