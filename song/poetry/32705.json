{"author":"陆游","id":32705,"strains":["仄仄平平平仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["舴艋为家东复西，今朝破晓下前溪。","青山缺处日初上，孤店开时莺乱啼。","倦枕不成千里梦，坏墙闲觅十年题。","漆园傲吏犹非达，物我区区岂足齐。"],"title":"上虞逆旅见旧题岁月感怀"}
