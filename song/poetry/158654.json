{"author":"赵文","id":158654,"strains":["仄仄仄平仄平仄，仄○平平平仄仄。","仄平仄仄仄平平，仄仄平平仄○仄。","○平仄仄○平平，平仄仄平平仄仄。","仄平仄仄仄平平，○仄平平平仄仄。","仄平仄仄平仄仄，平平平仄仄仄仄。","仄平平仄仄平平，仄仄平平平仄仄。","○平仄仄仄平○，仄仄平平○仄仄。","平平仄○仄平仄，仄仄平平仄平仄。","平平仄仄平平平，仄仄平○仄平仄。"],"paragraphs":["梦跨海风出埃{去盍}，万顷琼瑶双履踏。","四无畔岸水连天，两椀琉璃自相合。","当时我外更无人，仙圣往来班杂遝。","恍然梦觉失清游，正似明珠埋蚌蛤。","十年对月心自拜，江南沙土老额塌。","羡君持月海天游，万里乾坤云一匝。","乘槎径到斗牛间，细语星辰相问答。","知君此行有奇遇，直挟星书扣阊阖。","群仙若问青山人，白发秋深坐萧飒。"],"title":"彭海月北游"}
