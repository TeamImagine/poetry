{"author":"方一夔","id":152385,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["一跌风波困败鳞，年来是事不如人。","醉吹羌管惊栖鸟，闲倚胡床阁病身。","安得旃檀除热恼，自将纨扇障风尘。","新凉渐近渺云水，分席鸥群占白蘋。"],"title":"避暑夜坐  其一"}
