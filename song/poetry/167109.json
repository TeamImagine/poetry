{"author":"戴东老","id":167109,"strains":["仄仄平平仄仄平，平平仄仄仄平平。","平平平仄平仄仄，平仄仄平平仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。"],"paragraphs":["饮了椒盘收了灯，翁携稚子步新晴。","茅柴初熟胜腊酝，莱菔久虀宜晚羹。","伏卵鸡留上春种，出栏牛试吉辰耕。","去年官赋今年罢，寂甚门前犬吠声。"],"title":"春日田园杂兴三首  其一"}
