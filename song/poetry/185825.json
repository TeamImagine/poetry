{"author":"徐积","id":185825,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["偷把罗衣裛泪痕，落花江上泣青春。","空将凤管题君怨，自是蛾眉累汝身。","翠黛不须匀绿鬓，红膏休更点朱唇。","自然彼此无心妒，犹恐多言巧中人。"],"title":"妾薄命  其一"}
