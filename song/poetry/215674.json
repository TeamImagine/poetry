{"author":"张耒","id":215674,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["可是相逢意便深，为郎巧笑不须金。","门前一尺春风髻，窗外三更夜雨衾。","别燕从教灯见泪，夜窗惟有月知心。","东西芳草浑相似，欲望高城何处寻。"],"title":"赠人三首次韵道卿  其三"}
