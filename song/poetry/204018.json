{"author":"孔平仲","id":204018,"strains":["仄仄平平仄仄平，平平平仄仄平平。","平平仄仄平平仄，仄平平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["用舍随时未是穷，躬耕何必返耕农。","辰惟去速须行乐，木为非材尚见容。","口诵雅言披坠简，闲闻新语继华宗。","小棠幽鸟依蕃府，付与花洲作附庸。"],"title":"呈陆农师  其四"}
