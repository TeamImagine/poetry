{"author":"郭祥正","id":192658,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平仄仄仄平。"],"paragraphs":["江月江梅鬭冷光，就梅临月举瑶觞。","素娥未许风摇影，青帝宁容蝶采香。","迢递一声羌笛怨，轻盈千点玉人妆。","出尘标格情多少，东阁曾令杜甫狂。"],"title":"和倪敦复观梅三首  其二"}
