{"author":"苏辙","id":198288,"strains":["平平仄平仄，○仄仄仄平。","平平仄仄仄，仄仄○○平。","平平仄平仄，仄仄平平○。","平平仄○仄，平仄平○○。","平平仄仄仄，仄仄平平平。","平○仄仄仄，仄仄平仄平。"],"paragraphs":["家居简余事，犹读内景经。","浮尘扫欲尽，火枣行当成。","清晨委群动，永夜依寒更。","低帷閟重屋，微月流中庭。","依松白露上，历坎幽泉鸣。","功从猛士得，不取儿女情。"],"title":"次韵子瞻和渊明饮酒二十首  其一六"}
