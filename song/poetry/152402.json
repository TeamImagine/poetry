{"author":"方一夔","id":152402,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["不堪老病缚闲身，面目峥嵘岁月新。","半世略无如意事，五年惯作在家贫。","悠悠怀抱希知我，诩诩交游喜负人。","俯仰世情都勘破，西风独立岸纶巾。"],"title":"秋兴二首  其二"}
