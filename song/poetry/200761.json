{"author":"孔武仲","id":200761,"strains":["平平仄平平，仄仄○平仄。","仄仄平平平，仄仄仄仄仄。","仄仄仄平平，仄仄仄平仄。","平平○平平，平仄仄○仄。","仄仄平仄平，○平仄平仄。","仄平平平平，平平平仄仄。","仄仄○仄○，○平仄平仄。","平平仄仄平，平平仄平仄。","平平仄平仄，平仄○平仄。","平平平仄平，仄仄平仄平。","仄仄○平平，○平○仄仄。","平仄仄仄仄，○仄仄平仄。","平平仄平平，平仄○仄仄。","平仄平仄仄，平平○仄仄。","仄仄○平平，仄仄平平仄。","仄仄仄平平，平平平仄仄。","平平仄平仄，仄仄仄平仄。","仄仄仄平平，仄仄仄平仄。","仄仄仄仄平，○平仄平仄。","仄平平仄平，仄仄仄平仄。","○平仄平仄，○仄平○仄。","平平仄平平，平仄仄平仄。","仄仄平仄平，仄仄仄平仄。","平平平仄仄，仄仄仄平仄。","平平仄仄仄，平仄平仄仄。","仄仄平○○，平平○仄仄。","仄仄仄仄平，平○仄○仄。","仄平仄○仄，仄平平仄仄。","平平平仄平，平仄平平仄。","平平仄仄仄，平仄仄平仄。","○○平平平，仄仄仄○仄。"],"paragraphs":["秋风入荒城，落叶如飞雨。","梦寐湘西游，晻暧不可睹。","昨日得君诗，讽咏日欹午。","山光相随来，潇洒入庭户。","忆昨寻此山，扁舟戛平浦。","白鸥为前躯，丹霞随步武。","渐入空旷中，轻清欲飞举。","幽泉落石鸣，乔杉得风舞。","峰峦半明灭，云月相吞吐。","岩岩仙佛家，殿塔罗翠坞。","半壁闻棋声，深林传鸟语。","清境造已极，更上最高处。","朱栏插青冥，华屋横险阻。","云梦吞八九，天衢量尺五。","却视长沙城，迫仄真环堵。","渌水带萦洄，青烟丝一缕。","平时事干谒，白昼走尘土。","到此觉沉迷，直欲弃簪组。","尚愧节不高，空然赋归去。","朅来岩邑居，扰扰变寒暑。","回旋尽朱墨，应接烦棰楚。","何尝略寻幽，曾不暇窥圃。","引望西绝堂，旷若隔今古。","夫君今俊秀，爽气发眉宇。","文章富择洒，诗笔尤跋扈。","动我登临兴，翩翩如插羽。","欲往竟未能，樊笼挂深庑。","喜君得胜境，去家才百步。","年丰官舍闲，芳草生囹圄。","篮舆不厌出，时结采芝侣。","更分新篇章，慰我独吟苦。"],"title":"奉酬李时发岳麓见寄"}
