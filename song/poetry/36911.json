{"author":"陆游","id":36911,"strains":["平平仄○平，仄仄平仄仄。","仄平平仄仄，仄仄仄仄仄。","仄○仄仄仄，仄仄仄平仄。","平平平仄仄，仄仄平仄仄。","仄仄平平平，仄平仄平仄。","平平平平仄，平○平仄仄。","平仄仄仄○，平仄仄平仄。","平仄平仄平，仄仄仄平仄。"],"paragraphs":["平生喜栽花，赖以娱寂寞。","小园财一亩，粲粲万跗萼。","典衣买紫桂，辍食致红药。","阡眠香草茂，掩苒烟柳弱。","踏雨探花开，障风畏花落。","虽惭童心在，终胜尘事䌸。","今日疾稍间，天气亦清廓。","啼鸟寒不归，可以侑吾酌。"],"title":"感怀四首  其三"}
