{"author":"刘禹锡","id":10743,"strains":["平仄仄平平，平平仄平仄。","仄平仄仄仄，仄平○仄仄。","平平仄○仄，平仄平平仄。","平仄仄平平，○平平仄仄。","平仄仄平平，仄仄仄平平。","平平仄仄仄，仄平平仄仄。","仄平仄仄平，仄仄平平仄。","仄仄仄仄平，平平平仄○。","○平仄○仄，平仄仄平仄。","仄○○仄平，仄仄平平仄。","仄仄仄平○，○平仄平仄。","○○仄仄仄，平仄○平仄。","平平仄仄○，平仄仄平平。","平平仄仄仄，仄仄仄平平。"],"paragraphs":["何处好畬田，团团缦山腹。","钻龟得雨卦，上山烧卧木。","惊麏走且顾，群雉声咿喔。","红焰远成霞，轻煤飞入郭。","风引上高岑，猎猎度青林。","青林望靡靡，赤光低复起。","照潭出老蛟，爆竹惊山鬼。","夜色不见山，孤明星汉间。","如星复如月，俱逐晓风灭。","本从敲石光，遂至烘天热。","下种暖灰中，乘阳拆牙孽。","苍苍一雨后，苕颕如云发。","巴人拱手吟，耕耨不关心。","由来得地势，径寸有余金。"],"title":"畬田行"}
