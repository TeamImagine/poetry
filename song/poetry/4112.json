{"author":"苏籀","id":4112,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄平平平。"],"paragraphs":["珠零醇碧郁春槽，矫首梅林釂自陶。","横槊未应随李广，团词亦足拟王褒。","俯从觞咏山阴禊，遥说笙簧锦里遨。","取次难论御戎策，岂知蛙臛鳣鲭臊。"],"title":"釂饮一首"}
