{"author":"李纲","id":242559,"strains":["平仄平平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["春入沙阳花满林，七峰倒影碧沈沈。","饥鸢掠水盘旋久，戏鸭浮溪演漾深。","风景只添流落恨，烟光遥锁别离心。","浙西三月无消息，始信家书抵万金。"],"title":"平津晚望"}
