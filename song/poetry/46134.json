{"author":"梅尧臣","id":46134,"strains":["平平平仄仄，仄仄仄平平。","仄仄仄平仄，○平○仄平。","仄平平仄仄，○仄○平平。","仄仄平平仄，平平仄仄平。","仄平○仄仄，仄仄仄平平。","平仄○平仄，平平仄仄平。"],"paragraphs":["交交鸣谷鸟，粲粲熟荆桃。","寝庙此先荐，离宫将以遨。","既同羞俎实，且异献溪毛。","露颗明朝日，朱光逼赭袍。","戴经传自久，汉令著方高。","天子从兹食，群臣赐亦叨。"],"title":"闻学士院试含桃荐寝庙诗拟作"}
