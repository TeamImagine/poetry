{"author":"元结","id":4694,"strains":["平仄仄平平，仄平仄平仄。","平仄仄仄平，仄平仄平仄。","平平仄仄仄，仄仄○仄平。","仄○仄仄仄，○仄仄仄平。","平仄平平仄，仄仄平平平。","仄○仄仄仄，仄仄平仄平。","平仄平仄平，平仄平仄仄。","○仄仄平仄，仄平○○仄。"],"paragraphs":["吾爱石鱼湖，石鱼在湖里。","鱼背有酒樽，绕鱼是湖水。","儿童坐小舫，载酒胜一杯。","座中令酒舫，空去复满来。","湖岸多欹石，石下流寒泉。","醉中一盥漱，快意无比焉。","金玉吾不须，轩冕吾不爱。","且欲坐湖畔，石鱼长相对。"],"title":"石鱼湖上作"}
