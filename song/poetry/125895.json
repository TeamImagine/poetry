{"author":"宋伯仁","id":125895,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["吴陵咫尺是惟扬，徒步方知去路长。","渔屋试霜芦叶老，酒家留客豆花香。","秋光浅淡人同瘦，雁影参差我共忙。","仆子莫嗟行李重，担头强半旧诗囊。"],"title":"出陆"}
