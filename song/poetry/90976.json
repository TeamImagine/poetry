{"author":"韩琦","id":90976,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["老木阴森盖满山，萧条宫展倚巑岏。","留为治世无穷戒，自足明皇数纪欢。","旧浴已残汤室暖，余悲尚惨渭川寒。","欲知百二关河胜，更待朝元阁上看。"],"title":"题灵泉观"}
