{"author":"李白","id":55841,"strains":["仄仄平平平，平平仄平仄。","仄平仄仄平，仄仄○平仄。","平仄平仄平，平○仄平平。","平仄○仄仄，仄平仄仄平。","○仄平仄仄，平平仄平仄。","仄○平平平，平平仄平仄。","○仄仄仄平，仄○平平平。","平仄仄平仄，平平平仄平。","○○仄平仄，仄仄平平平。"],"paragraphs":["白鹤飞天书，南荆访高士。","五云在岘山，果得参寥子。","肮脏辞故园，昂藏入君门。","天子分玉帛，百官接话言。","毫墨时洒落，探玄有奇作。","著论穷天人，千春秘麟阁。","长揖不受官，拂衣归林峦。","余亦去金马，藤萝同所欢。","相思在何处，桂树青云端。"],"title":"赠参寥子"}
