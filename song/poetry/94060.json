{"author":"戴复古","id":94060,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["说破当年旧石屏，自惭无德又无能。","乡来江海疏狂客，今作山林老病僧。","高卧一楼成宇宙，冷看独影当宾朋。","恶诗有误公题品，不是夔州杜少陵。"],"title":"谢吴秘丞作石屏集后序"}
