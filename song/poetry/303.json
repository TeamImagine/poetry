{"author":"徐铉","id":303,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["吴公台下旧京城，曾掩衡门过十春。","别后不知新景象，信来空问故交亲。","宦游京口无高兴，习隠锺山限俗尘。","今日喜为华表鹤，况陪鹓鹭免迷津。"],"title":"从驾东幸呈诸公"}
