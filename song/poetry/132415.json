{"author":"罗椅","id":132415,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["燕贺初成百尺台，一新粉堞更周回。","水流东北交虹去，山自西南拥翠来。","瓦缝参差千户密，市城翕聚六门开。","宾俦眺望从今始，佳气随风入酒杯。"],"title":"题信丰县览秀亭"}
