{"author":"张蒙","id":7535,"strains":["仄平平仄仄，平仄○平平。","仄○○平仄，平平仄仄○。","仄平平仄仄，○仄仄平平。","仄仄○平仄，仄○仄仄○。","○○仄仄仄，○仄仄平平。","仄○平平仄，平平仄仄平。"],"paragraphs":["玉珂经礼寺，金奏过南宫。","雅调乘清晓，飞声向远空。","慢随飘去雪，轻逐度来风。","迥出重城里，傍闻九陌中。","应将肆夏比，更与五英同。","一听南薫曲，因知大舜功。"],"title":"晓过南宫闻太常清乐"}
