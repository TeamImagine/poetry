{"author":"冯京","id":181568,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["才毫无地展经纶，白首归来万里身。","持节气凌沙漠使，怀章荣动会稽人。","平湖翠岫千家月，落日西风一箸莼。","南海疲民正回首，满城歌舞颂年椿。"],"title":"送程给事知越州"}
