{"author":"舒岳祥","id":143363,"strains":["平仄平仄平，仄仄平仄平。","○仄平○仄，平仄仄仄平。","仄○平仄仄，仄仄仄○平。","平平仄仄○，仄仄平仄平。","仄平平仄仄，平平平仄平。","平平仄○仄，仄仄仄平平。"],"paragraphs":["虫有天水牛，两臂徒甚修。","长尾龟其类，玄背鳖与俦。","细评无甚似，大槩勿深求。","终身混沮洳，亦与虾蛭游。","或云能羽化，为蝉槐树头。","清高乃如许，亦足掩前羞。"],"title":"续十虫吟  其七"}
