{"author":"张说","id":34749,"strains":["仄平平仄平，仄○仄平平。","平仄平平仄，平平仄仄○。","仄平仄平仄，平仄仄平平。","仄仄平平仄，平平仄仄平。","平平仄平仄，平仄仄平平。","仄仄仄平仄，仄仄仄平平。","仄仄○平仄，平平仄仄平。","○平仄平仄，○仄仄○平。"],"paragraphs":["六龙鸣玉銮，九折步云端。","河络南浮近，山经北上难。","羽仪映松雪，戈甲带春寒。","百谷晨笳动，千岩晓仗攒。","皇心感韶节，敷藻念人安。","既立省方馆，复建礼神坛。","扈跸参天老，承荣忝夏官。","长勤百年意，思见一胜残。"],"title":"奉和圣制太行山中言志应制"}
