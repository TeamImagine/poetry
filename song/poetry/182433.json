{"author":"强至","id":182433,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["贪讽高吟日几回，辞珍转觉意逾瑰。","子云天禄惭余地，工部花溪揜旧才。","渴肺喜因秋水疗，病眸惊对夜光开。","今朝那独夸荣贶，更贮私囊耀后来。"],"title":"以诗还府推杨学士无为编辱佳篇见答谨次元韵和酬"}
