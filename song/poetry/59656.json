{"author":"陈造","id":59656,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["几夜徒劳梦帝宸，行赀已橐更逡巡。","北山祇合追逋客，南道于今欠主人。","表表德名当世重，堂堂公议有时申。","继今重策冲霄足，鹗表胡宁后隠沦。"],"title":"元日访丁端叔安抚二首  其一"}
