{"author":"曹松","id":35468,"strains":["仄仄平平平仄平，平平平仄仄平平。","仄平平仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["要路豪家非往还，岩门先有不曾关。","众心惟恐地无剩，吾意亦忧天惜闲。","白练曳泉窗下石，绛罗垂果枕前山。","樵夫岂解营生业，贵欲自安麋鹿间。"],"title":"山中"}
