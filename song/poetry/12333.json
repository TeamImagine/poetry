{"author":"曹勋","id":12333,"strains":["仄仄平仄仄，平平仄仄平。","仄仄平仄○，平仄平平平。","仄平平仄仄，平仄平仄平。","平平仄平仄，平仄平仄平。","平平仄平仄，仄仄○仄○。","平平仄平仄，平仄平平平。","○平仄○仄，仄仄○○平。","○平仄平仄，仄仄○平○。"],"paragraphs":["智士名不足，愚夫乐有余。","况复冬夜长，风雪迷通衢。","美人邀我饮，清酒开玉壶。","明眸艳红烛，流盻光四隅。","萦风转修袂，逸响缘绮疏。","龙香满珠阁，兰气生罗襦。","遗簪复堕珥，笑语相迎扶。","回头问公子，不醉将何如。"],"title":"长夜吟  其二"}
