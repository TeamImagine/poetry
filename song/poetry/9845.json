{"author":"释慧空","id":9845,"strains":["仄仄○平仄平仄，平平仄仄平平仄。","平平仄○平仄○，仄平仄仄平平仄。","仄平平○仄仄平，平平平仄平仄○。","仄平平平仄平仄，○平仄仄平平平。","仄仄○平仄平仄，平平仄仄平平仄。","○平平平平仄平，平平○仄平○○。"],"paragraphs":["汉室中微竹生马，先生一尉何卑下。","天门九重呼不闻，避时乃作居山者。","朅来山间药道成，云轺高举风驭轻。","大溪之南古坛在，空山落日秋蝉鸣。","我寓其邻喜清旷，时来送眼风烟上。","遗丹存亡今不知，痴人且啖坛中泥。"],"title":"建州梅仙坛"}
