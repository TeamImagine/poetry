{"author":"沈佺期","id":45130,"strains":["仄仄平○仄，平平仄仄平。","○平仄仄仄，仄仄仄平平。","仄仄平平仄，平平○仄平。","仄平平仄仄，平仄○○平。","仄仄平仄仄，平平○仄平。","○○仄平仄，○仄仄平平。","平仄平平仄，平平仄仄平。","○平平仄仄，平仄仄平○。","平仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平○仄○。","平平平仄仄，○○仄平平。","仄仄○平仄，平○仄仄平。","仄平平仄仄，○仄仄平平。","仄仄平平仄，平平平○平。","仄平平仄○，平仄仄○平。"],"paragraphs":["涣汗天中发，伶俜海外旋。","长沙遇太守，问旧几人全。","国宝亡双杰，天才丧两贤。","大名齐弱岁，高德并中年。","礼乐羊叔子，文章王仲宣。","相看尚玄鬓，相次入黄泉。","流放蛮陬阔，乡关帝里偏。","亲朋云雾拥，生死岁时传。","崔昔挥宸翰，苏尝济巨川。","绛衣陪下列，黄合谬差肩。","及此俱冥昧，云谁叙播迁。","隼舆怀旧辙，鳣馆想虚筵。","家爱方休杵，皇慈更撤县。","铭旌西蜀路，骑吹北邙田。","陇树应秋矣，江帆故杳然。","罢琴明月夜，留剑白云天。","涕泗湘潭水，凄凉衡峤烟。","古来修短分，神理竟难筌。"],"title":"哭苏眉州崔司业二公"}
