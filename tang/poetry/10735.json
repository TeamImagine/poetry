{"author":"刘禹锡","id":10735,"strains":["仄仄平平平，平○仄平平。","平平仄平平，仄仄平仄平。","平仄仄仄平，平平仄平平。","平○○平仄，仄仄平仄平。","仄平仄仄平，仄仄平仄平。","平平平平仄，仄仄平仄平。","仄仄仄仄仄，平平平平平。","仄平仄平仄，仄仄平平平。"],"paragraphs":["日出骊山东，裴回照温泉。","楼台影玲珑，稍稍开白烟。","言昔太上皇，常居此祈年。","风中闻清乐，往往来列仙。","翠华入五云，紫气归上玄。","哀哀生人泪，泣尽弓剑前。","圣道本自我，凡情徒颙然。","小臣感玄化，一望青冥天。"],"title":"华清词"}
