{"author":"沈遘","id":185103,"strains":["仄仄平平仄，平平仄仄平。","平○仄平仄，仄仄仄平平。","仄仄平平仄，平平仄仄平。","仄○平仄仄，平仄仄平平。","○仄平平仄，平平仄仄平。","平平○仄仄，仄仄仄○平。","仄仄平○仄，平平仄仄仄。","平平平仄仄，仄仄仄平○。","平仄平平仄，平平仄仄平。","平平平仄仄，平仄仄○平。"],"paragraphs":["宋德承天序，郊丘必以时。","先期发明诏，戒日具多仪。","閟馆严真祖，清宫谨大祠。","孝思追祖考，禋祀致神祇。","三圣同升侑，群灵罔弗祗。","声文更旧律，鼎鬲列亲规。","礼乐荣观洽，云雷庆泽施。","欢声充有截，盛事极无遗。","皇祚千龄永，成能万世宜。","臣心奚以答，歌颂一毫厘。"],"title":"代人进南郊礼成"}
