{"author":"曾几","id":249239,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["相对真成泣楚囚，遂无末策到神州。","但知遶树如飞鹊，不解营巢似拙鸠。","江北江南犹断绝，秋风秋雨敢淹留。","低回又作荆州梦，落日孤云始欲愁。"],"title":"寓居吴兴"}
