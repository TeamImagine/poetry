{"author":"方回","id":148549,"strains":["仄仄仄仄仄仄仄，仄○仄仄仄仄仄。","仄仄仄仄○平平，○平平○平○平。","仄仄平仄仄仄○，仄○平平？仄平。","仄平仄平仄平仄，仄仄仄仄平仄仄。","○仄平平平仄平，平平仄平平仄平。"],"paragraphs":["七昼夜雨可已否，五更屋角万马走。","击碎屋瓦如拳然，三桥街中人乘船。","五斗陈米已万钱，籴且无之矧借旃。","一檐十蛛不成网，亿万万喙饥可想。","乘夜飞虫蚊愈多，苏湖秀州秧奈何。"],"title":"后苦雨行"}
