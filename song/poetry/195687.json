{"author":"苏轼","id":195687,"strains":["平仄仄仄平，仄仄平仄仄。","平○平仄仄，仄仄○仄仄。","仄平平仄平，平仄平平仄。","○○仄平仄，仄仄平○仄。","仄平平仄○，仄仄平平仄。","平平仄平仄，仄仄仄仄仄。","仄仄平平平，仄仄仄平仄。","平平平仄仄，仄仄平仄仄。"],"paragraphs":["龙眼与荔支，异出同父祖。","端如甘与橘，未易相可否。","异哉西海滨，琪树罗玄圃。","累累似桃李，一一流膏乳。","坐疑星陨空，又恐珠还浦。","图经未尝说，玉食远莫数。","独使皴皮生，弄色映雕俎。","蛮荒非汝辱，幸免妃子污。"],"title":"廉州龙眼质味殊绝可敌荔支"}
