{"author":"陈洎","id":24810,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["璚滴琳华一夜凝，凌虚雕槛晓来凭。","眼观银色三千界，身到瑶台十二层。","玉洒砌尘供庾斛，粉融檐水妒房陵。","化人宫好分明在，恨不同君把袂登。"],"title":"开元寺凌虚阁对雪寄解唐卿"}
