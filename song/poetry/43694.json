{"author":"范成大","id":43694,"strains":["平平仄仄仄平平，仄仄平平仄仄平。","仄仄仄平平仄仄，平平平仄平平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["山根系马得浆家，深入穷乡事可嗟。","蚯蚓祟人能作瘴，茱萸随俗强煎茶。","幽禽不见但闻语，野草无名都着花。","窈窕崎岖殊未艾，去程方始问三巴。"],"title":"入秭归界"}
