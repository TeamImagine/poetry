{"author":"范浚","id":15954,"strains":["仄仄平平仄，平平仄仄平。","仄平平仄仄，仄仄仄平平。","仄仄平○仄，平平仄仄平。","平平平仄仄，平仄仄平○。","仄仄仄平仄，平平○仄平。","平平仄平仄，平仄仄平平。"],"paragraphs":["带郭人烟少，通村径路微。","水光浮栋宇，野色动窗扉。","小树无重数，前山不合围。","艰危邻虎窟，奔迫诡牛衣。","白舫竟何适，丹枫看即稀。","西园小茅屋，知复几时归。"],"title":"避盗泊舟武康远光亭下与同行分和杜工部诗伤秋及宿江边阁二首  其一"}
