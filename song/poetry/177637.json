{"author":"王禹偁","id":177637,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["梦幻吾身是偶然，劳生四十又三年。","任夸西掖吟红药，何似东林种白莲。","入定雪龛灯焰直，讲经霜殿磬声圆。","谪官不得余杭郡，空寄高僧结社篇。"],"title":"寄杭州西湖昭庆寺华严社主省常上人"}
