{"author":"李之仪","id":205584,"strains":["仄平平仄平○仄，仄仄平平仄○仄。","平平平仄仄平平，平仄平平○？仄。","仄仄平平仄仄平，仄平平仄仄平平。","仄○仄仄平平仄，仄仄平平仄仄○。","仄平平仄平平仄，仄仄平平平仄○。","仄仄平平平仄平，○平仄仄平○仄。","○平仄仄仄平平，仄仄平平仄仄平。","仄仄平平○仄仄，仄○仄仄仄平平。"],"paragraphs":["鹿头关下花深处，竹马曾寻彩衣路。","虽知梨栗是生涯，人道风烟如鄠杜。","四十年来若断桥，问津无计冷潇潇。","一闻此语心先醉，似向江边笋自烧。","羡君材器森诸有，宝带垂腰今一叟。","未说常开坛上旗，且须再遣云中守。","从来别驾不谋身，欲作蛾眉会里人。","本是文殊亲接引，定应见处必逢君。"],"title":"答成都侍其纯父用其韵"}
