{"author":"李复","id":212610,"strains":["仄仄平平仄平仄，仄仄平平仄平仄。","平平仄仄仄平仄，仄仄仄平平仄仄。","平平平仄仄平仄，平仄平平平仄仄。","平平平仄仄○平，平平平仄平平仄。"],"paragraphs":["掣电机锋不容拟，已逐惊飚落千里。","人生万事孰为大，世上百年能有几。","余蔬残肉岂能饱，包束乾坤归一指。","今朝斋钵挂空墙，山前山后松风起。"],"title":"酬愍长老退院作"}
