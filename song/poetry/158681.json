{"author":"赵文","id":158681,"strains":["仄仄仄平平仄仄，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["二十七年重合并，旧游回首绝堪惊。","世间至竟寿多辱，造物不如君有情。","白苎春风留古意，青灯夜雨话平生。","子由无复连床日，赖有秦黄是弟兄。"],"title":"欧阳时可来访感而问之故临别赠此"}
