{"author":"蔡槃","id":173213,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["江湖闲步几经年，穷似襄阳孟浩然。","折简为求僧舍茗，典衣因欠酒家钱。","真情尽向诗中见，归梦常于枕上圆。","世路风波深可畏，结茅何日遂归田。"],"title":"自叙"}
