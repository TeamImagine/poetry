{"author":"姚勉","id":140823,"strains":["平仄平仄平平仄，仄仄平平仄平仄。","仄平平仄仄平平，平仄平平仄平仄。","仄平平仄平仄平，仄平仄仄平平平。","平平仄仄仄仄仄，仄仄○平平○平。"],"paragraphs":["晨起凉润疑秋肃，格磔軥辀叫云木。","似催农父急腰镰，村北村南麦皆熟。","屋头场地初雨干，柳声拍拍儿童欢。","田家未敢冀一饱，父老相呼先了官。"],"title":"禽言十咏 麦熟也哥哥"}
