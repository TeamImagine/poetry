{"author":"文同","id":168481,"strains":["仄○○平平，仄仄○仄仄。","○平仄平仄，仄仄平仄仄。","平平仄平仄，仄仄仄仄仄。","○仄仄仄平，仄仄○仄仄。","仄平仄仄仄，○仄仄仄仄。","仄平平仄仄，平平仄平仄。","仄仄仄○仄，平仄平仄仄。","○仄仄仄仄，仄仄平仄仄。","仄平仄平平，仄仄平仄仄。","平平仄平仄，仄仄仄仄仄。","仄仄仄○平，平平仄○仄。","仄平平仄平，平○平仄仄。","平平仄仄仄，平仄仄仄仄。","○平仄平仄，仄仄仄仄仄。","○仄平仄平，仄仄仄○仄。"],"paragraphs":["客从长安来，厚纸封小轴。","题云此奇画，寄赠公可蓄。","开之挂高壁，烂绢止一幅。","中有两骆驼，气韵颇不俗。","大驼载半髀，正面颈愈曲。","小驼方就乳，蹲身脚微跼。","一马立其后，才露头与足。","三犬乃子母，共卧衔脔肉。","老胡抱朱旗，状貌何狠愎。","端然立高岸，势若不可触。","定是虏中酋，华旃盖鲜服。","不知何所来，随从无一仆。","初谁作此画，精妙亦可录。","应余右方在，次第不止独。","更愿君访来，我肯万钱赎。"],"title":"谢友人寄画"}
