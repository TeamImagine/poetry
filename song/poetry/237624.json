{"author":"刘一止","id":237624,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不踏清门晓鼓朝，山林真乐在朋曹。","乌衣贤胄风流远，赤壁诸郎气义高。","底事裁诗多态度，也应索酒甚粗豪。","残年我独棋中影，从此天刑傥遂逃。"],"title":"次韵周秀实监丞嘉仲府判叔侄贻王元渤舍人二首诗中见反且恨不与奕棋之会  其一"}
