{"author":"魏了翁","id":103032,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["蜀艇云奔下固陵，一壶浮峡便千金。","子来我往才交臂，人涉卬须又苦心。","北向虽无一矢发，西风不受半尘侵。","是非得丧今休问，喜见戈枪卧绿沈。"],"title":"次韵范少才在峡中寄李季允  其一"}
