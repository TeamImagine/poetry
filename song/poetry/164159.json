{"author":"仇远","id":164159,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["天借重阳一日晴，因过竹院远寻僧。","翠屏晚对无人共，画栋朝飞与客登。","旋摘菊花浮腊酝，待分贝叶读秋灯。","余生有暇须行乐，漫向松冈叹废陵。"],"title":"九日诸友屏峰上方登高得登字"}
