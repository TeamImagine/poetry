{"author":"蔡襄","id":146052,"strains":["平平平仄仄平平，仄仄平平仄仄平。","平仄仄平平仄仄，仄平○仄仄平平。","平平○仄平平仄，仄仄○○仄仄○。","平仄○平平仄仄，仄平平仄仄平仄。"],"paragraphs":["江云寒薄不成霜，九月登高菊未黄。","飞镝有声弓已力，小槽分溜酒初尝。","秋容行见丹枫老，客意难胜紫陌长。","曾是禁园风物好，故乡时节可能忘。"],"title":"北园登高即事呈诸同僚"}
