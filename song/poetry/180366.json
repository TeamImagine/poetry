{"author":"王安石","id":180366,"strains":["仄平仄仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["久知乘传入西州，鸡黍从容本不谋。","户外惊尘尺书至，眼中飞浪片帆收。","山林病骨烦三顾，湖海离肠欲万周。","尚有光华贲岑寂，箧中佳句得长留。"],"title":"次韵奉酬觉之"}
