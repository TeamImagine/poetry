{"author":"陆游","id":40479,"strains":["仄仄仄○平，平平仄仄平。","仄平平仄仄，仄平○平○。","仄仄○平仄，○○仄仄平。","仄平○仄仄，平仄仄平平。","平仄○平仄，仄○仄仄平。","平平仄平仄，仄○仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["八月石帆秋，聊为汗漫游。","本因寻友去，却为看山留。","小草题僧壁，长吟上驿楼。","月能从剧饮，天可寄闲愁。","高下评泉品，纵横记酒筹。","花开遇门入，水长信船流。","肮脏人虽弃，脂韦我自羞。","此心君不信，试往问沙鸥。"],"title":"出游"}
