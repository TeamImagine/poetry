{"author":"方岳","id":127804,"strains":["○平仄仄平仄平，仄平仄平平仄平。","平平仄仄仄平仄，仄仄仄仄平仄平。","仄平平平仄平仄，仄仄平平仄平仄。","○平仄仄平仄平，仄平仄仄平平仄。","平平仄仄○平○，平平○仄平平平。","仄平仄仄平仄仄，仄仄仄○平仄平。"],"paragraphs":["中书采邑初管城，笛材饱霜摇绿云。","春烟落纸黑蛟瘦，不可一日无此君。","九华真人出奇计，笑指秋江雪无际。","并刀失手刘寄奴，爨余得与诗为地。","双钩入握如虚空，飘飘轻捷翻群鸿。","翰林夜召陶学士，草制进封卢国公。"],"title":"郑总干致芦管笔"}
