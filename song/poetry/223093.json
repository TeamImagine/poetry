{"author":"李新","id":223093,"strains":["仄平仄仄仄仄平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["羽林出戍死忘家，坐作行趋听虎牙。","碧月初生弓入抱，青蛇不动剑藏花。","风吹细柳旗阴转，日过寒谿阵脚斜。","回笑书生头白早，空将笔砚战年华。"],"title":"观梁辅之晓阅"}
