{"author":"贺铸","id":212920,"strains":["平平仄仄仄，仄仄平仄仄。","仄仄仄○平，平平平仄仄。","平平仄仄仄，仄仄仄平仄。","平○仄平平，平平仄平仄。","平平仄仄仄，平仄仄平仄。","仄仄仄平平，平○○仄仄。","平平仄仄仄，平仄仄平○。","平仄仄○○，○平仄○仄。","平平仄仄仄，平仄仄平仄。","仄仄仄平平，平平仄平仄。","平平仄平仄，仄仄平仄仄。","仄仄仄平○，仄○平仄仄。","○仄仄平○，平平平平仄。"],"paragraphs":["终春久旱暵，涉夏俄溽暑。","垢汗浼衣襟，梅津蒸柱础。","黄霾闭赤景，测候错辰午。","沙燕逐风鸢，翻飞溯来雨。","纷纷白羽箭，齐发万牛弩。","落瓦复鸣阶，浮沤如沸煮。","崇朝已沛浃，枯渴顿清愈。","田父喜过从，迎门好相语。","蚕桑薄可具，豚酒与箫鼓。","择吉谢丛祠，巫娘罢狂舞。","晨炊饱丁壮，庇笠耕舄卤。","少缓麦租期，庶将秋稼补。","输入太仓中，蕃肥任黄鼠。"],"title":"喜雨"}
