{"author":"杨万里","id":49480,"strains":["仄仄平平平仄平，仄平仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["捧檄亲庭归帽斜，肯临破屋玉川家。","小留诗客三杯酒，试看山园几处花。","君到东湖与南浦，时当芍药替金沙。","却来书满参卿考，径泛银河犯斗槎。"],"title":"走笔送赵正则司户来访归觐亲庭"}
