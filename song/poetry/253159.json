{"author":"李弥逊","id":253159,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["红尘白髪不相投，来就僧房借板头。","大士法中龙象贵，老翁心外水云浮。","长芦江静千山月，枯木岩寒一叶秋。","别后相逢重着语，牧童横笛倒骑牛。"],"title":"访雪峰真歇禅师"}
