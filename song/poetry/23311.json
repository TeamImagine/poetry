{"author":"王十朋","id":23311,"strains":["仄仄平平仄，平平仄仄平。","平平平仄仄，仄仄仄仄平。","仄仄平平仄，平平仄仄平。","仄平平仄仄，仄仄仄平平。"],"paragraphs":["晓发华容寺，云开鄂渚天。","秋深余晚稻，地旷辟管田。","草市鱼多骨，荒村店有烟。","计台书报我，已具济川船。"],"title":"朝离华容莫宿孟桥小店甚陋得莫漕子蒙书以八百料船见借遂可鼓楫而西矣"}
