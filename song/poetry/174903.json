{"author":"刘敞","id":174903,"strains":["○平仄平仄平仄，仄○平平仄平仄。","○○仄仄平平平，平仄平平仄平仄。","平平○○平仄仄，平平仄仄平○仄。","平仄○仄平平平，仄平仄仄仄仄仄。","平平仄平仄仄平，仄平仄仄○仄平。","平平仄○仄○仄，仄仄○仄○平平。","仄仄仄○仄○仄，仄平仄仄平○平。","仄平仄仄仄平仄，平仄平仄平平平。","平平仄平仄仄仄，仄仄平平仄平仄。"],"paragraphs":["王孙少年敏于笔，壮如骅骝勇鹯鹘。","摇毫裂简殊多端，因事陈词不专一。","春风吹空花满眼，秋霜缩物寒吹骨。","元气回复无常形，四时变化岂定律。","斯文法天亦自然，古来达者犹识偏。","今君始冠便如此，后日更老当谁先。","忆昔孟轲有遗语，取之左右逢其源。","乃知述作繋根本，根本苟盛枝条繁。","君能致身取不朽，得世知吾得贤友。"],"title":"子直携杂文见过"}
