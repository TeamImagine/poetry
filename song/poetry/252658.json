{"author":"洪皓","id":252658,"strains":["○平○仄仄，平仄仄平平。","平仄平平仄，○平仄仄平。","仄平平仄仄，仄仄仄平○。","仄仄平平仄，平平仄仄平。","平○平仄仄，仄仄仄平平。","仄仄○平仄，○○仄仄平。","仄平平仄仄，平仄仄平○。","仄仄平？？，平平仄仄平。","○平平仄仄，仄仄仄平平。","仄仄平平仄，平平仄○○。","平平○仄仄，？仄仄○○。","仄仄平平仄，平平平仄平。","平平平仄仄，平仄仄平平。","仄仄○平○，平平仄仄○。","平平平仄仄，仄仄仄平平。","仄仄平平仄，平平仄仄仄。","平平仄平仄，仄○仄平平。","仄仄平平仄，○平仄仄○。"],"paragraphs":["封邱封父国，繁弱大弓良。","人器今安在，兴衰古不常。","画旗连卫滑，绘句得髙张。","里闬黎元少，兵戈畎亩荒。","蓬深饶雉兔，日夕下牛羊。","富庶思畿甸，衣冠迩帝乡。","故人忧濩落，新令喜商量。","失意惩□□，销愁痛引觞。","离家多岁月，去国几星霜。","种种心俱短，悠悠道且长。","何须论出处，秪合谨行藏。","俟命宜居易，安时强激昻。","勾稽迷簿领，陶写赖篇章。","后嗣从渠分，前程问彼苍。","君无须贾恋，我乏陆生装。","衅鼓囚方释，班荆语未忘。","前身愧苏武，异县识仇香。","话别伤怀地，潸然出数行。"],"title":"过封邱见熊主簿"}
