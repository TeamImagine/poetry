{"author":"苏辙","id":197506,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十载从公鬓似蓬，羡公英气老犹充。","生时别得星辰力，晚岁仍加鼎灶功。","世事不堪开眼看，劳生渐恐转头空。","问公试觅刀圭药，岁岁称觞此日中。"],"title":"张安道生日二首  其二"}
