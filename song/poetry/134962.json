{"author":"释文珦","id":134962,"strains":["平平平○，仄仄平平。","平仄平平，仄仄平平。","仄仄平仄，平平仄平。","平○仄仄，仄仄平平。","平平○仄，仄仄○平。","○仄平仄，○仄仄平。","仄仄仄平，平○仄平。","平平仄仄，平仄平平。","平仄平仄，仄仄○平。","仄平平仄，仄仄平平。"],"paragraphs":["翩翩春燕，厥有常心。","来以春阳，去以秋阴。","不爽于社，为时所钦。","玄衣济济，美度愔愔。","差池其羽，下上其音。","如服仁义，如鼓瑟琴。","缮垒杏梁，衔泥柳林。","宫房孔式，非僭非淫。","居处齐一，淑惠且任。","实生商后，匪曰凡禽。"],"title":"翩翩春燕行"}
