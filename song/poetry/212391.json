{"author":"麹贞","id":212391,"strains":["仄平仄仄平平平，仄○仄仄平平平。","平○仄仄仄仄仄，平平仄仄平平平。","平平平仄○平仄，平平仄仄平平平。","平平仄仄平仄仄，平平仄仄平平平。","平平仄仄仄○仄，平平仄仄平仄平。","仄○仄仄仄平仄，平○仄仄平平平。"],"paragraphs":["雪晴月白梅花芬，朗行恍在琼瑶京。","光摇灿灿玉宇浄，香浮霭霭银河明。","乾坤元气正澄澈，林峦景色何晶荧。","风神顾我精爽逼，襟怀顿觉尘嚣清。","凭高忽尔发长啸，千山响振鸾凤鸣。","夜深一望五湖白，何当跨鹤游蓬瀛。"],"title":"雪霁月明独步梅花下"}
