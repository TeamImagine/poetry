{"author":"贯休","id":41073,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["禅坐吟行谁与同，杉松共在寂寥中。","碧云诗里终难到，白藕花经讲始终。","水叠山层擎草疏，砧清月苦立霜风。","十年勤苦今酬了，得句桐江识谢公。"],"title":"上新定宋使君"}
