{"author":"赵蕃","id":73777,"strains":["平平○仄平平平，平平平仄仄仄平。","○平仄仄仄平仄，○平○仄平平平。","平平仄仄平仄平，平平○仄平平平。","平平仄仄平○平，平平仄仄仄仄平。","平平仄仄平平平，平仄仄仄平平平。","仄平仄仄仄仄平，平仄仄仄平平平。","○平仄仄平仄平，仄平仄仄仄仄平。","仄平平平仄平○，平平仄仄○○○。","仄平仄仄○仄平，仄仄平平仄仄平。"],"paragraphs":["黄岩崭绝人人居，徐岩蟠郁处士庐。","扁舟半载泊南岸，折梅看雪频携壶。","黄岩夹道松百株，风来迎送齐笙竽。","坛崩殿古黄冠癯，悬岩石刻墨可模。","徐岩触目多荒芜，啼啸往往纷鼪鼯。","废基断砌或有无，名字不复知谁渠。","闻君奉檄方受租，播糠眯目莫与娱。","作诗为君道何如，寻幽速遣从骑驱。","赋成孰寄当念吾，不用寒温枉素书。"],"title":"贵溪隔岸有二岩仆旧游也闻子畅受秋租于彼以诗寄之"}
