{"author":"张纮","id":45223,"strains":["平仄仄平平仄仄平，平平仄仄仄○平。","平仄仄○○仄仄平，仄仄仄仄仄平平。","平平仄仄平仄仄，仄仄○平○仄平。","平○仄仄仄平○，仄仄平平仄○仄。","平平平仄○平平，仄仄平平仄平仄。","○平仄仄仄平平，仄仄○○平仄平。","平平○仄○平仄，仄平仄平○平仄。","平仄○仄平仄平，仄平平仄仄平平。","平平平仄平平仄，平仄平平平仄平。"],"paragraphs":["君不见温家玉镜台，提携抱屋九重来。","君不见相如绿绮琴，一抚一拍凤凰音。","人生意气须及早，莫负当年行乐心。","荆王奏曲楚妃叹，曲尽欢终夜将半。","朱楼银阁正平生，碧草青苔坐芜漫。","当春对酒不须疑，视日相看能几时。","春风吹尽燕初至，此时自为称君意。","秋露萎草鸿始归，此时衰暮与君违。","人生翻覆何常定，谁保容颜无是非。"],"title":"行路难"}
