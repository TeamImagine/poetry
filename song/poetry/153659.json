{"author":"周密","id":153659,"strains":["仄仄平平平，仄仄平仄平。","平○仄仄仄，仄仄平平平。","平平仄平○，仄仄平平平。","○平仄仄平，平仄平平平。","仄平仄平仄，仄仄○平平。","仄平平平平，仄仄○平平。","仄仄平平平，平仄平仄平。","仄仄仄仄平，○仄○平平。","○○平仄平，仄○平○平。","仄仄平仄平，仄平○仄平。"],"paragraphs":["衮衮天机新，{氵霅}{氵霅}淮水流。","青缠系白足，又踏淮南州。","淮南古形胜，屹立东诸侯。","三生杜牧之，谈笑筹边楼。","据鞍草书檄，醉袖藏吴钩。","子非功名人，负笈将安求。","及此琼花春，聊作方外游。","北道有主人，行李当无忧。","临分祈赠言，意重嗟难酬。","日暮多碧云，令人思惠休。"],"title":"送柳下惠上人游维扬访孙制参道子"}
