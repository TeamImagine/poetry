{"author":"李彭","id":231957,"strains":["平平仄仄仄，平平平仄平。","仄仄○仄仄，仄仄仄平平。","平平仄平仄，仄仄仄平平。","仄仄仄平○，○平平平平。","平仄仄仄平，平平仄仄平。","仄平平仄平，平平仄仄平。","仄仄仄平仄，仄平仄平平。","平平仄仄仄，平平仄平平。"],"paragraphs":["凉飇起屋角，微云天际来。","摵摵荷上雨，冉冉自阳台。","轩窗积余润，竹树绝纤埃。","懒放事幽屏，柴扉为谁开。","肥遁病使然，黄门岂负哉。","可怜南巷翁，携鱼柳贯腮。","饷我共杯盏，眷焉久徘徊。","凭虚耳热后，褰裳望蓬莱。"],"title":"次韵谢朓观朝雨"}
