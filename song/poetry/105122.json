{"author":"杜范","id":105122,"strains":["平仄平平仄，平仄平平平。","仄仄仄平平，平平○仄平。","平仄平平平，平仄仄仄平。","仄平仄仄仄，仄仄平平平。","平平仄平仄，平平仄平平。","仄仄平平平，仄仄平仄平。","平平平仄○，平仄平仄平。","○平仄平仄，平仄仄平平。"],"paragraphs":["浮艳夸春苑，贞耐还秋花。","有菊与芙蓉，谁能分等差。","金蕊含朝晖，丹脸粲夕霞。","素商太冷淡，岁晚生光华。","诗人抱幽独，东篱爱天葩。","可惜亭亭姿，误以脂粉加。","知音须子期，知味须易牙。","临风慨千古，云海浩无涯。"],"title":"再用韵"}
