{"author":"胡寅","id":12171,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["此道存亡仁不仁，遗编所载岂其真。","若非象外冥心契，宁向环中得意新。","玉麈有文堪悟道，锦囊无句不藏春。","箪瓢倘可分留客，更欲闻君一语亲。"],"title":"和陈生三首  其一"}
