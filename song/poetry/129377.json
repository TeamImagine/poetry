{"author":"李曾伯","id":129377,"strains":["仄仄平平仄仄平，仄平平仄仄平平。","仄平仄平平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["我住华亭惯识伊，九皋仙去逐云飞。","北山久为悲空帐，赤壁还曾梦羽衣。","姑和黄楼崔颢赋，为邀华表令威归。","腰缠却笑扬州客，应对金泉愧子微。"],"title":"至金泉登聚鹤楼"}
