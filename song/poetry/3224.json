{"author":"陈与义","id":3224,"strains":["平平平仄仄，仄仄平仄○。","仄仄平仄平，仄仄仄仄○。","平平平仄仄，仄仄平平○。","平平仄仄仄，仄仄平仄平。","平○仄仄仄，仄仄仄仄平。","仄仄平○平，仄仄平平平。","平○平仄仄，仄仄仄平平。","○平仄仄仄，仄仄平平平。"],"paragraphs":["清游天不借，破帽沙疾吹。","下马榱桷鸣，未恨十里陂。","风余檐铎语，坐定炉烟迟。","新春碧瓦丽，古意乔木奇。","黄冠见客喜，此士定不羁。","但愧城中尘，浼子青松枝。","人间争夺丑，我亦寄枯棋。","输赢共一笑，马影催归时。"],"title":"游玉仙观以春风吹倒人为韵得吹字"}
