{"author":"曾协","id":25500,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["哦诗献寿信知难，门馆材多不可攀。","敢曳长裾居客右，祇容滥吹列行间。","为陵便恐轻深谷，若砺还应誓泰山。","千载通明宫殿里，常看冠珮压清班。"],"title":"代人上平江徐侍郎五首  其五"}
