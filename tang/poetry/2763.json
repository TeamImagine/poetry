{"author":"杜甫","id":2763,"strains":["平仄平仄仄，平平仄平平。","仄平○平仄，平仄平仄平。","仄仄仄仄仄，平平平○平。","平平仄仄仄，仄仄仄平平。","仄平平仄仄，仄仄仄仄平。","○仄平○平，仄平平仄○。","平仄仄仄平，？平仄平平。","平○仄仄仄，仄仄仄平平。","○平仄仄仄，仄仄仄仄○。","仄平仄仄平，仄仄仄仄平。","平仄仄仄仄，仄平仄平平。","仄平仄仄仄，平仄平平○。"],"paragraphs":["西蜀冬不雪，春农尚嗷嗷。","上天回哀眷，朱夏云郁陶。","执热乃沸鼎，纤𫄨成缊袍。","风雷飒万里，霈泽施蓬蒿。","敢辞茅苇漏，已喜黍豆高。","三日无行人，二江声怒号。","流恶邑里清，矧兹远江皋。","荒庭步鹳鹤，隐几望波涛。","沈疴聚药饵，顿忘所进劳。","则知润物功，可以贷不毛。","阴色静陇亩，劝耕自官曹。","四邻耒耜出，何必吾家操。"],"title":"大雨"}
