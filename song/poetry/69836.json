{"author":"王炎","id":69836,"strains":["平平仄仄仄平平，仄仄仄平平仄平。","仄仄仄平平仄仄，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["蕲春别驾寡交游，独肯对君青两眸。","我亦杜门嫌俗子，今方下榻得诗流。","环溪陈迹几如扫，鄂渚遗文散不收。","访旧九京无起日，临风三叹不能休。"],"title":"次韵胡连翁携诗见访"}
