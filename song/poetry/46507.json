{"author":"梅尧臣","id":46507,"strains":["仄仄仄○平，平仄仄平仄。","仄仄平仄平，平平仄平仄。","平仄仄平平，平平仄平○。","平○平平平，仄仄仄仄○。","仄平仄平平，平仄平平仄。","平平仄平平，仄仄仄仄仄。","○仄平平平，仄仄平仄仄。","仄仄○○平，平平平仄○。","仄仄平仄平，仄○仄仄仄。"],"paragraphs":["月黑见旄头，芒角渐西向。","八月边草黄，胡人马初壮。","无奈我兵雄，方为汉偏将。","尝闻登坛人，亦未免得丧。","得为凯歌还，铙鼓喧亭障。","千蹄使椎牛，百瓮令设醠。","丧乃军之羞，节制由处上。","进退从其呼，何能求必当。","二事非己专，愿思古挟纩。"],"title":"送渭州刘太保"}
