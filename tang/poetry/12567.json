{"author":"李义府","id":12567,"strains":["平平○仄仄，仄仄○平平。","平仄平平仄，平平仄仄平。","平仄平平仄，仄仄仄平平。","仄仄○平仄，平平仄仄平。","平○仄○仄，平平仄平仄。","仄仄仄平平，平仄平平仄。","平仄平平○，仄仄平平仄。","仄仄仄○仄，平平平仄仄。","仄仄平仄平，○平仄平仄。"],"paragraphs":["金微凝素节，玉律应清葭。","边马秋声急，征鸿晓阵斜。","关树凋凉叶，塞草落寒花。","雾暗长川景，云昏大漠沙。","谿深路难越，川平望超忽。","极望断烟飘，遥落惊蓬没。","霜结龙城吹，水照龟林月。","日色夏犹冷，霜华春未歇。","睿作高紫宸，分明映玄阙。"],"title":"和边城秋气早"}
