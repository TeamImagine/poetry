{"author":"方一夔","id":152201,"strains":["平平平仄平平平，平平仄仄平平平。","平平仄仄仄平仄，仄平仄仄平平平。","仄平仄仄○仄仄，仄平仄仄平平仄。","○平仄仄平仄平，○平仄仄平平仄。","仄仄？平平仄平，平平仄仄平平○。","仄仄平平仄平仄，平仄仄仄平平平。","平平仄仄平平仄，平仄仄平平仄平。","平平仄仄○仄平，平平平仄○平仄。","平平仄仄仄仄平，仄仄仄仄平○平。","仄平仄仄仄仄仄，仄仄平平平仄平。","平平平仄○平仄，仄仄仄平平仄仄。","仄平？仄仄平平，仄平仄仄平平仄。"],"paragraphs":["开元天子方承平，年年十月游华清。","游龙烂簇五家锦，玉奴姊妹俱倾城。","太常旧谱看不足，鬭鸡舞马浑粗俗。","霓裳一阕天上来，三郎自按新翻曲。","贺老琵琶先定场，都昙击鼓齐高张。","绣帽金童小垂手，堂上合奏甘伊凉。","胡儿大眼何曾见，来簉膝前双舞旋。","天颜有喜分塞酥，宫花衔出昭阳殿。","龙眠老手落贵家，忽入老眼凭叹嗟。","尚嫌却后欠二笔，不写渔阳鸣鼓挝。","人生欢乐如风影，自古极衰根极盛。","后来倘有曲江公，此图合作千秋镜。"],"title":"李伯时明皇按乐图"}
