{"author":"杨万里","id":45342,"strains":["平平仄仄平，平仄仄仄平。","平平平仄仄○仄，仄仄○平平仄仄。","仄平仄仄仄仄平，仄平平仄平仄平。","仄平仄仄仄仄仄，仄仄平平平仄仄。","仄平仄平平仄平，仄平○仄仄仄平。","平平仄平平仄仄，○仄平平仄仄○。"],"paragraphs":["岷山玉样清，岷水眼样明。","风流文彩故应尔，又见张家双骥子。","小儿八岁骨未成，诵书新作鸾鹤声。","大儿十二气已老，觅句谈经人绝倒。","豫章七年人得知，𫘝𫘨三日世便奇。","天生异材能几许，更饱风霜也未迟。"],"title":"送蜀士张之源二子维焘中童子科西归"}
