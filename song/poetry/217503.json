{"author":"张耒","id":217503,"strains":["平仄仄仄平，○仄平平平。","平平平○仄，平仄平○平。","平平平仄仄，平仄平仄平。","平平仄仄平，仄仄平仄平。","平平仄仄平，仄仄仄平平。","仄平平仄平，平平仄○平。","平平平仄平，平仄平○平。","仄○平仄仄，仄仄平仄平。","仄平仄仄仄，○仄仄平平。"],"paragraphs":["风雨四月初，正作穷秋寒。","朱明方更候，阴沴时相干。","阴阳天自便，寒暑无必然。","玄冥与祝融，政事谁得专。","江乡累岁饥，一饱望今年。","不知谁不仁，探喉夺其餐。","柯山穷老人，方暑愁衣单。","似闻林笋立，矗矗戈戟攒。","但知饮美酒，折取共朝盘。"],"title":"四月之初风雨凄冷如穷秋兀坐不夜堂二首  其二"}
