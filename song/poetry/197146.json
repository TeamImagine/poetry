{"author":"苏辙","id":197146,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["清淮此日见沧浪，始觉南来道路长。","窗转山光时隠见，船知水力故轩昂。","白鱼受钓收寒玉，红稻堆场列远冈。","波浪连天东近海，乘桴直恐渐茫茫。"],"title":"次韵子瞻初出颍口见淮山"}
