{"author":"谯令宪","id":83774,"strains":["平平仄仄仄，仄○平平仄。","平平仄平平，仄仄平仄仄。","仄○仄平平，平平仄仄仄。","仄仄仄平○，仄平○仄仄。","平平平仄平，仄仄仄平仄。","○平仄○平，仄仄○仄仄。","仄仄○平○，平仄○仄仄。","平平仄仄○，平仄平仄仄。"],"paragraphs":["余年四十九，滥分盆城竹。","悠然望匡庐，秀色良可掬。","缅思二先生，风流昔所独。","紫极感秋吟，北窗和月宿。","兹余还一来，契合若龟卜。","行年适相同，妙语难再复。","杖屦兼经从，陈迹犹可覆。","怀人夜永叹，归欤清睡熟。"],"title":"和太白感秋"}
