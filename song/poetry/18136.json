{"author":"吴芾","id":18136,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["当涂连岁看烧灯，又见洪都烂满城。","紫陌人疑春欲晓，清宵天放月争明。","老逢好景知能几，暗数流年祇自惊。","亦拟樽前成一笑，吾衰无复旧心情。"],"title":"元夕有感"}
