{"author":"何梦桂","id":151641,"strains":["平平平平，○仄平平。","仄仄平仄平平仄仄平平仄，仄仄平仄平仄仄仄平平平。","平仄仄平仄仄仄，仄仄○仄平仄仄。","平仄平仄仄仄平，平仄平平平○仄。","平仄仄仄平仄○，仄仄平平仄平平。","仄平仄仄平仄仄，仄仄仄仄平平平。","○○仄仄平平，仄仄平仄。","仄仄仄仄，平○平仄。","平仄仄平仄○仄，仄仄仄仄平平仄。","仄仄○仄仄仄，仄仄平平。","平平平仄，仄仄仄平。","平仄仄平仄仄平，仄仄仄仄平平平。","仄仄仄仄平平，仄仄仄仄。","仄仄仄仄，仄仄平仄。","平仄仄平仄仄平，仄仄仄仄平平平仄仄。","平平，仄平仄仄平仄平，平仄仄仄仄○平。","仄仄仄仄平仄○，平仄仄平平仄平。","平平仄仄平平平，仄仄平仄仄仄仄。","平平仄仄仄仄仄，仄仄平仄平仄仄仄平。"],"paragraphs":["崇牙枞枞，贲鼓逢逢。","始作之以荆衡底贡之新革，试叩之以巴蜀故产之孤桐。","雷震一声草木拆，蠖信其屈龙起蛰。","天地䜣合万物苏，阳气宣声阴屏迹。","蒙瞍一鼓歌辟雍，始与斯民发童蒙。","大胥再鼓征学士，复与学者开天聪。","当其俎豆前陈，甫掖山立。","缀兆序位，登降终日。","吾故鼓之以相礼，所以作尔之强力。","乃若冠盖孔孟，佩服程朱。","鸡鸣而起，亦步亦趋。","吾故鼓之以戒晨，所以觉尔之迷途。","至若理欲昏明，义利白黑。","夕惕不谨，日省何益。","吾故鼓之以谨昏，所以使尔非心之必斥。","呜呼，鼓人职废周礼湮，方叔入汉鼓收声。","举世聩聩呼不应，千载孔堂丝竹音。","镗然一鼓惊雷霆，撼动天地众耳醒。","昌黎老死石鼓裂，愧我才薄争奈此鼓文。"],"title":"知卢可庵教谕鼓歌"}
