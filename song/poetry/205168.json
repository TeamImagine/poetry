{"author":"李之仪","id":205168,"strains":["仄平仄仄仄平仄，仄平仄仄平平平。","平仄平平平仄仄，平○仄仄平平平。","平平仄平仄○仄，平平平仄平平平。","仄平平仄仄平仄，仄○平仄平平平。","○○仄仄平平仄，仄平○仄仄平平。","平仄仄平平仄平仄平○，仄平仄仄平平○。","仄仄仄平平平仄仄仄仄，仄平仄仄○平平。","平平仄仄平平仄，仄平仄仄平平○。","仄平仄仄平仄仄，仄平仄仄○平平。"],"paragraphs":["爱君独酌板桥句，想君不向稽山时。","千载风流同一辙，孤坟数尺埋蒿藜。","文章误人岂当日，声名虽好终何为。","譬之花卉自开落，又如时鸟啼高低。","行吟漫葬江鱼腹，𫛳来空赋予何之。","君不见吾腰耻为小儿折，或车或棹聊为期。","又不见嬴颠刘蹶不到耳，采花摘实相维持。","春寒漠漠青山路，厚颜已觉归来迟。","一廛尚冀容此老，与君朽骨分东西。"],"title":"谒李太白祠"}
