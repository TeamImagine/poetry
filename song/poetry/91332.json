{"author":"释居简","id":91332,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["巾山高出慈恩寺，蜀叟贫于郑广文。","卷尽长廊无一叶，尚余泼笔振孤军。","苍筠嫩杀空怀古，明玉方裁欠策勋。","惆怅洛阳收贾后，欲书重吊楮生文。"],"title":"方岩许送纸不至"}
