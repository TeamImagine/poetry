{"author":"任杰","id":187583,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["险阻艰难自遍游，归来寻访老交俦。","七年弦顷嗟分袂，二月莺花喜聚头。","美酒十分须共醉，劳生一梦更何愁。","况君富贵功名在，从此男儿志可酬。"],"title":"杰伏蒙知府给事宠示佳章谨次元韵和呈"}
