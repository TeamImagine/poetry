{"author":"王奕","id":140064,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄仄平平仄仄。","仄仄平平平仄仄，仄平仄仄仄平平。"],"paragraphs":["神仙无药可医狂，未死男儿未易量。","东海水应随血碧，西山薇亦逐名香。","君臣分义如能尽，天地鬼神终不忘。","自有人心香火在，不消畏垒与桐乡。"],"title":"和叠山到山阳郡学四诗  其三"}
