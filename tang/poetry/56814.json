{"author":"韦应物","id":56814,"strains":["仄平仄平仄，平平仄仄平。","仄平平仄仄，平平仄仄平。","仄○仄平仄，平平仄平平。","平平仄仄平，仄仄仄仄○。","平仄仄平仄，平平○平平。","平○仄○仄，平仄仄○平。","仄平平仄平，仄仄平仄○。","○仄平平平，平平平○平。","○仄平平仄，仄平仄仄平。","仄○仄○平，平仄仄仄平。","平平仄仄○，平仄仄仄平。","仄平仄平平，平仄平平平。","平平平仄仄，平仄仄平○。","○平平仄平，仄仄仄○平。","平○仄仄仄，平仄仄平平。"],"paragraphs":["昔人鬻舂地，今人复一贤。","属余藩守日，方君卧病年。","丽思阻文宴，芳踪阙宾筵。","经时岂不怀，欲往事屡牵。","公府适烦倦，开缄莹新篇。","非将握中宝，何以比其妍。","感兹栖寓词，想复疴瘵缠。","空宇风霜交，幽居情思绵。","当以贫非病，孰云白未玄。","邑中有其人，憔倅即我愆。","由来牧守重，英俊得荐延。","匪人等鸿毛，斯道何由宣。","遭时无早晚，蕴器俟良缘。","观文心未衰，勿药疾当痊。","晨期简牍罢，驰慰子忡然。"],"title":"酬张协律"}
