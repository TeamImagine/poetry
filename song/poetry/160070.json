{"author":"林景熙","id":160070,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["文献凋零半垄云，荆花旧宅冷溪滨。","欲知礼乐千年事，曾寄行藏八袠身。","旌节自天惊隔世，衣冠入地见全人。","鹄袍犹忆谈经处，风雨宫槐暗落薪。"],"title":"挽浙西提举李公"}
