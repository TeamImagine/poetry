{"author":"廖刚","id":229699,"strains":["平平仄仄仄平平，平仄平平仄仄平。","仄仄仄平平仄仄，仄平平平仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["灵椿长幸荫衡门，阶草何妨晚见春。","骏种也知惭冀北，病怀聊为释漳滨。","名家正恐非兰玉，瑞世宁当是鳯麟。","谁道添丁无足庆，竞传佳句一番新。"],"title":"次韵酬纯通判"}
