{"author":"刘沧","id":26621,"strains":["仄仄仄平平仄仄，平平仄仄仄平平。","仄平平仄仄平仄，仄仄仄平平仄平。","平仄仄平平仄仄，仄平平仄仄平平。","平平平仄仄平仄，平仄仄平平仄平。"],"paragraphs":["一日不曾离此处，风吹疏牖夕云晴。","气凌霜色剑光动，吟对雪华诗韵清。","高木宿禽来远岳，古原残雨隔重城。","西斋瑶瑟自为侣，门掩半春苔藓生。"],"title":"题书斋"}
