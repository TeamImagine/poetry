{"author":"王迈","id":107427,"strains":["仄仄○仄平，平仄平平仄。","仄平仄仄○，平仄○平仄。","仄仄平平平，平平仄平仄。","平平仄仄平，平仄仄平仄。","仄仄平平平，平平仄○仄。","仄仄仄平仄，平平仄平仄。","○仄○平○，平平仄仄仄。","平仄平仄○，仄仄仄平仄。","仄○平仄平，平仄仄平仄。","仄仄平平○，平平平仄仄。","平仄仄平平，平平仄平仄。","平平平仄平，仄仄仄仄仄。","平平平仄平，仄仄仄平仄。","○仄○仄平，仄仄平平仄。","仄平仄仄平，平仄仄仄仄。","仄仄平仄平，仄平仄仄仄。","平平仄仄平，平仄平平仄。","平平仄仄平，仄仄平平仄。","仄平仄仄平，平仄仄仄仄。"],"paragraphs":["久雨妨好春，朝暮无休息。","出门欲有行，苔滑泥余尺。","四望人烟稀，千山鸟声寂。","饕寒不肯归，青帝觉无力。","况有黄巾徒，邻郊渐相迫。","虐焰挺戈予，连车掠金帛。","王旅犹稽留，民兵半覆没。","羊狠来莫当，鼠窜去无迹。","践蹂清野尘，原草不能碧。","世运何乖张，生灵罹此厄。","丁壮抱枵肠，骈头受科率。","氛妖谁扫清，气象太窘窄。","书生忧国怀，半夜转加剧。","相倚如辅车，忍视为胡越。","富家太不仁，增价粜斗石。","但爱囊橐丰，不忧狗鼠黠。","甘为盗贮储，遑恤人饥渴。","凶渠曷日歼，苦潦何时歇。","作诗愧北征，聊以志岁月。"],"title":"信手阅清溪诗一首依韵即事"}
