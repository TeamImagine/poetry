{"author":"王禹偁","id":177425,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["堂上尊亲鹤发垂，十年禄仕不相离。","何期膝下承颜日，却是山中谪宦时。","未有重茵如子路，空披彩服学婴儿。","全家送尔随乡荐，试向朝端献此诗。"],"title":"送舍弟赴举因寄两制诸大僚"}
