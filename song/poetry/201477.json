{"author":"彭汝砺","id":201477,"strains":["仄仄平平平仄平，平平仄仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["昨日南阳今淅川，驰驱不敢恨华颠。","久披褐布是居士，时着斑衣犹少年。","系屧记寻幽径竹，泛舟忆近碧池莲。","笑君与我浑相似，目病鳏鳏夜不眠。"],"title":"呈通判朝奉宋丈  其一"}
