{"author":"刘子翚","id":15216,"strains":["平仄○平平仄○，仄○平平仄平仄。","平平仄仄仄平平，仄仄仄平平仄仄。","平平仄仄平平平，平平○平平仄平。","仄仄仄平○仄仄，平平仄仄平平平。","仄平仄平仄○仄，○仄平平平仄仄。","平○仄仄仄仄平，仄仄平平仄平仄。"],"paragraphs":["饥鼠缘条残果堕，舍如蜗牛足高卧。","无心虎殿逐群英，尚想兔园倾一坐。","同年我又衰龙钟，夔蛇相怜宁有穷。","马革战场空白骨，羊裘钓濑余清风。","棘端造猴巧难学，且赴茅檐鸡黍约。","云深杞狗夜可寻，已办猪靴走硗确。"],"title":"再和六四叔所赋十二相属诗"}
