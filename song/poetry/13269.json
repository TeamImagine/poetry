{"author":"宋祁","id":13269,"strains":["平○平仄仄○平，仄仄平平仄平仄。","仄仄平○平仄平，仄平平仄平平仄。","仄平仄仄仄平平，仄平平平仄平仄。","仄仄平仄仄仄平，仄仄平平仄平仄。","仄仄平平○仄仄，平仄平平仄平仄。","平仄平仄仄平平，仄平平平仄平仄。"],"paragraphs":["规裁珍素裂轻云，柄剪春篁燥丛露。","制以为扇持赠君，拂君怀袖袪君暑。","蜀天六月苦炎歊，赤龙秋秋驻云雾。","火走肤脉汗若流，暗逗浮凉下天宇。","画作飞蝇缘误点，徐隔游尘不成污。","何以为报我知之，奉扬仁风慰黎庶。"],"title":"谢提点刑狱李郎中赠扇"}
