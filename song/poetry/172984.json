{"author":"朱宗强","id":172984,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平仄仄，仄仄平平仄仄平。","仄仄平平平仄仄，平平仄仄仄平平。"],"paragraphs":["祥开龙角应三农，小队旌旗猎猎风。","秧马趣行田陌外，樯乌飞送橹声中。","穰翁预喜瓯窭满，馌妇毋忧杼轴空。","观稼西成今在望，贤侯此乐与民同。"],"title":"劝农和孟大监韵"}
