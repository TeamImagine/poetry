{"author":"邓剡","id":155174,"strains":["平仄平平仄仄平，平平平平仄平平。","平平仄仄平平仄，仄仄仄平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["流水桃花又避秦，诛茅西崦结为邻。","如公尚友浮丘伯，顾我早师梅子真。","棋酒从容新里社，衣冠萧散古遗民。","他年史传收芳迹，应许牵联作隐人。"],"title":"避乱至乌岩山赠承节赵公"}
