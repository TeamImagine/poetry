{"author":"曹彦约","id":84634,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["已通消息变垂杨，又忍须臾困海棠。","雪意疏时风自恶，云根好处日争光。","威严冷到汉三辅，艳冶春归唐六郎。","四者欲并从古少，便将樽酒问群芳。"],"title":"春雪初霁"}
