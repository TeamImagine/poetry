{"author":"姚原道","id":178661,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["共登龙榜早翱翔，青琐黄扉佐有唐。","金印隔江开督府，月娥环席劝飞觞。","皋夔勋鼎先三事，杭越诗筒第一章。","不比当年元与白，锦衣易地镇仙乡。"],"title":"送程给事知越州"}
