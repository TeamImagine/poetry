{"author":"曾巩","id":174050,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["锱铢赤舄无骄志，咳唾黄金有古风。","覆冒荒遐知大度，委蛇艰急见孤忠。","谋谟邴魏丹青力，拥立昭宣柱石功。","御笔新诗在新陇，哀荣谁得似初终。"],"title":"韩魏公挽歌词二首  其二"}
