{"author":"曹勋","id":12328,"strains":["○平平仄平平平，平仄仄仄○平平。","平平仄仄仄平仄，平平仄仄○平平。","仄仄仄仄仄平仄，仄仄仄仄平仄平。","平平仄仄仄仄○，仄仄平仄平仄○。","平仄仄仄仄仄仄，平平平仄平平平。","平平仄仄仄平仄，平仄仄仄平○平。"],"paragraphs":["缠绵冰雪阴风寒，松竹半死相摧残。","严居谷饮蔽荆棘，藤萝委地难跻攀。","猛虎志大自羁束，易饱不及狐兔安。","鸡鸣起舞亦漫兴，扣角辛苦真可叹。","尧禹既往小白死，乌乎吾道何由还。","幽忧展转不成卧，安得日出开重关。"],"title":"待旦吟二首  其二"}
