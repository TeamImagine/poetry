{"author":"陆游","id":37476,"strains":["仄平仄仄仄平平，平仄平平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["放臣不复望修门，身寄江头黄叶村。","酒渴喜闻疏雨滴，梦回愁对一灯昏。","河潼形胜宁终弃，周汉规模要细论。","自恨不如云际雁，南来犹得过中原。"],"title":"枕上偶成"}
