{"author":"李白","id":55899,"strains":["仄平仄仄仄，仄仄平平平。","仄平平平仄，仄仄平平平。","平平仄仄仄平仄，仄平仄仄平平○。","平平仄仄平仄平，平仄平平○仄平。","仄平平仄平仄仄，仄平仄仄○○○。","平平仄○仄仄平，平平仄仄仄仄平。","平○仄仄平仄仄，仄仄平仄○○平。","仄平仄仄○平仄，平仄平平平仄仄。","平平平仄平平平，仄平仄仄平平仄。","平平平仄仄仄平，仄平仄仄平平平。","○平仄仄平仄仄，仄平仄仄平平平。","仄平仄仄平平仄，平仄○平仄平仄。","平平○仄仄平平，平仄仄平平仄仄。","仄平平仄平仄平，平平平仄平仄平。","仄仄平平平平仄，仄仄○仄平平平。","仄仄平○○仄仄，仄仄平平仄○平。"],"paragraphs":["少年不得意，落魄无安居。","愿随任公子，欲钓吞舟鱼。","常时饮酒逐风景，壮心遂与功名疏。","兰生谷底人不锄，云在高山空卷舒。","汉家天子驰驷马，赤军蜀道迎相如。","天门九重谒圣人，龙颜一解四海春。","彤庭左右呼万岁，拜贺明主收沈沦。","翰林秉笔回英眄，麟阁峥嵘谁可见。","承恩初入银台门，著书独在金銮殿。","龙钩雕镫白玉鞍，象床绮席黄金盘。","当时笑我微贱者，却来请谒为交欢。","一朝谢病游江海，畴昔相知几人在。","前门长揖后门关，今日结交明日改。","爱君山岳心不移，随君云雾迷所为。","梦得池塘生春草，使我长价登楼诗。","别后遥传临海作，可见羊何共和之。"],"title":"赠从弟南平太守之遥二首 一"}
