{"author":"邹浩","id":221050,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["天宇霜来岘首高，爽心先寄雪中桡。","早陪胜集方多暇，应念前人不复朝。","雁影有时摇莽苍，江声终日上岧嶤。","遥知清绝诗成际，正似寒窗火欲销。"],"title":"次韵和通判梁端夫朝奉晓登岘山有作"}
