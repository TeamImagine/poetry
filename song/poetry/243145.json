{"author":"李纲","id":243145,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["梦想庐山三十秋，却因谪宦得重游。","禅林处处逢清赏，山路人人识故侯。","绝岭半将云幕覆，飞泉长作玉虹流。","平生丘壑真吾志，一洗胸中万斛愁。"],"title":"余幼尝一到庐山再游已三十年矣感怀二首  其一"}
