{"author":"杨万里","id":45457,"strains":["仄平仄○○，平仄平仄平。","仄○仄仄平，仄仄仄仄平。","仄仄仄仄仄，仄平平仄平。","平平仄平平，仄仄平仄平。","平仄仄○仄，仄仄仄○平。","仄平仄仄仄，平仄平平平。","平平仄仄平，仄仄仄仄○。","平平平仄仄，仄仄仄仄平。","平平仄平仄，仄仄○○平。","仄仄仄平仄，仄平仄平平。","平平仄平仄，仄仄仄仄平。"],"paragraphs":["大官有重荷，丰廪无薄忧。","草茹我岂腴，饱亦与彼侔。","积雨久自霁，曙光清以幽。","欣然出荆扉，不出旬已周。","初意欲看竹，信步偶临流。","北惊失故岸，东见生新洲。","怀哉古与今，与此岂不犹。","归来翻不乐，隠几到昔游。","平生忘年友，草草相应酬。","暂梦不多款，唤人苦鸣鸠。","山林本无事，亦复扰扰休。"],"title":"雨霁幽兴寄张钦夫"}
