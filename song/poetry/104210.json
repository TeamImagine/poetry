{"author":"戴栩","id":104210,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["儿袍已绿鬓丝鲜，尚爱寒檠对夜编。","里不闻喧钦德重，诗能藏巧得名全。","慈平心是今时佛，隠卧身多晋传贤。","晓奠所亲凝恸处，忆曾持酒寿新年。"],"title":"东山隠士曾公挽词"}
