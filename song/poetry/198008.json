{"author":"苏辙","id":198008,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["岷山招我早归来，剑阁横空未易回。","北叟忽惊𫛸鴂晚，西辕欲及海棠开。","避仇赋客亲耕耒，因乱诗翁著酒杯。","但爱江山无一事，为言父老莫相猜。"],"title":"送戴朝议归蜀中"}
