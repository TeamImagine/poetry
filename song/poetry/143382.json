{"author":"舒岳祥","id":143382,"strains":["仄仄平○平，平仄平平○。","平平仄仄平，仄仄平仄仄。","仄仄仄○平，平平平仄仄。","平平仄○平，平平平仄仄。","平仄仄平平，平○平仄仄。","仄仄仄平平，仄平平仄○。"],"paragraphs":["麦倒桑折枝，山外花门过。","牛亡主不归，妇去蚕未卧。","在者哭空村，吞声谁敢大。","盲晖隠空崖，惊尘飞暗堁。","川逝痛陵迁，春深悲国破。","可惜此良宵，月轮升紫磨。"],"title":"过字韵诗辱诸友联和方营度枯鄙以酬厚意偶报北兵自瓯闽回驱男女牛羊万计入蛟湖深畯出独山屯尚义由童公岭以北三日夜不休闻之惊心遂成阁笔是月十四夜对月感涕遂即前韵以纪时事奉呈诸友"}
