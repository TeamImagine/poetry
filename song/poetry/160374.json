{"author":"黄庚","id":160374,"strains":["仄仄仄平○，平平仄平仄。","平平仄平平，仄仄平仄仄。","仄仄平平平，平平仄平仄。","仄平○平平，仄○平仄仄。","仄平平平平，仄仄仄仄仄。","平平仄仄平，仄仄仄平仄。","仄平仄平平，○仄仄平仄。","平仄仄仄平，平平○仄仄。"],"paragraphs":["冉冉五云深，山西日光薄。","登楼集群贤，纵目天宇廓。","落木悲徂年，寒光照杯酌。","浩歌兴悠然，意行非涧壑。","缅怀龙山游，此乐久寂寞。","胡为落帽人，白首恋宾幕。","醉余发诗情，分韵尽佳作。","吾爱漉酒巾，西风吹不落。"],"title":"九日会王修竹西楼预坐者七人以落霞与孤鹜齐飞分韵予得落字即席走笔"}
