{"author":"戴泰","id":143208,"strains":["仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["古今天下多奇石，甲品从来只数端。","千丈割云潭影湿，一泓贮水月光寒。","青瞳要辨生鸲眼，紫色须求死马肝。","鼠璞易投荆璞价，请君试买砚笺看。"],"title":"戏友不识砚"}
