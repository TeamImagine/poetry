{"author":"释德洪","id":227679,"strains":["仄平平平平仄仄，平平仄仄仄平仄。","仄平仄平仄仄平，平○仄平平仄仄。","仄仄平平仄平仄，仄仄平○○平仄。","仄○平仄仄平○，平○仄仄仄仄仄。","平平平平平仄仄，平仄仄平仄平仄。","仄仄平平仄仄平，仄仄平平仄平仄。","仄平仄仄仄平平，平仄仄平平仄仄。","平平仄仄平平平，仄仄平平○仄仄。","平仄仄平仄仄平，仄仄○平○○仄。"],"paragraphs":["石麒麟儿天上物，英姿秀彻气超忽。","我非宝公亦识君，嘉期半千知一出。","五色豪端欲飞动，万卷胸中正撑突。","会当谈笑取卿相，先看唾手斫月窟。","词锋堂堂无笔阵，人笑我顽取缨绂。","昨日赓酬一百篇，遶纸风雷出仓卒。","我诗拙恶未全贫，君语定知穷到骨。","朝来爽气西山高，倚杖风流如拄笏。","祇恐与君汗漫游，共跨长鲸过溟渤。"],"title":"赠汪十四"}
