{"author":"白居易","id":16030,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["畬田涩米不耕鉏，旱地荒园少菜蔬。","想念土风今若此，料看生计合何如。","衣缝纰颣黄丝绢，饭下腥咸白小鱼。","饱暖饥寒何足道，此身长短是空虚。"],"title":"即事寄微之"}
