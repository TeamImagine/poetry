{"author":"李纲","id":242879,"strains":["平仄仄平仄，平平仄仄平。","平平仄○仄，仄仄平○平。","平仄平仄仄，仄仄平仄平。","平平平仄仄，平仄平平平。","仄仄仄平仄，平仄平平平。","仄仄仄仄仄，仄仄平平平。","平平仄平仄，平平○平平。","平平仄○仄，平仄平平平。","仄仄仄仄仄，仄○仄仄平。","平平○仄仄，平仄仄平平。"],"paragraphs":["佳月霭秋色，翛然感予怀。","言携二三友，泛此溪中斋。","风露生万里，屋木凭两涯。","凄微烟雾合，芬馥天香来。","恍若度云汉，奔月游瑶台。","灏气集肺腑，洒濯无纤埃。","沉沉夜寥閴，回舟兴悠哉。","澄波静如练，何异浮江淮。","但恨景物美，实难赋咏才。","斯文当共勉，天意属吾侪。"],"title":"兴宗得斋字以诗来次其韵"}
