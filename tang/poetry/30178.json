{"author":"方干","id":30178,"strains":["仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["醉吟雪月思深苦，思苦神劳华髪生。","自学古贤修静节，唯应野鹤识高情。","细泉出石飞难尽，孤烛和云湿不明。","何事懒于嵇叔夜，更无书札答公卿。"],"title":"书桃花坞周处士壁"}
