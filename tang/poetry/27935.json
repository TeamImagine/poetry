{"author":"皮日休","id":27935,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["金鸡烟外上临轩，紫诰新垂作解恩。","涿鹿未销初败血，新安顿雪已坑魂。","空林叶尽蝗来郡，腐骨花生战后村。","未遣蒲车问幽隐，共君应老抱桐孙。"],"title":"奉和鲁望徐方平后闻赦次韵"}
