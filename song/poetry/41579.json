{"author":"陆游","id":41579,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["风吼江郊雪意浓，云如两阵决雌雄。","山寒酒过平时量，窗黑书亏半日功。","闲话更端茶灶熟，清诗分韵地炉红。","不须遽觅华胥路，更俟天花落坐中。"],"title":"雪意"}
