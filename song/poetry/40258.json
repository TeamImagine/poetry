{"author":"陆游","id":40258,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["北陌东阡好弟兄，耄年幸复主齐盟。","同尝春韭秋菘味，共听朝猿夜鹤声。","百世不忘耕稼业，一壶时叙里闾情。","诸孙识字吾真足，安用鹏抟九万程。"],"title":"示邻曲"}
