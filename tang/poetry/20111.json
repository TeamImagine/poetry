{"author":"周贺","id":20111,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["山松径与瀑泉通，巾舃行吟想越中。","塞雁去经华顶末，乡僧来自海涛东。","关分河汉秋钟绝，露滴狝猴夜岳空。","抱疾因寻周柱史，杜陵寒叶落无穷。"],"title":"赠厉玄侍御"}
