{"author":"韦骧","id":190603,"strains":["平平仄○仄，平仄仄平平。","仄仄○平仄，仄平仄仄平。","平平平仄仄，仄仄仄平平。","仄仄平平仄，平平仄仄平。","仄仄平平仄，○平仄○平。","仄平平仄仄，仄仄仄平平。","仄仄○平仄，平平仄仄平。","○平仄平仄，平仄仄平平。"],"paragraphs":["同时锁深院，轮日直寒厅。","所得期无喜，忘情在不经。","桃心随雨碎，柳眼向人青。","早晚连镳去，春郊约罄瓶。","案积云堆影，庭虚谷应声。","榜笞非所事，杖履有余清。","静迳牵情数，芳林照眼明。","相逢得佳侣，尤足慰营营。"],"title":"讯鞫有闲呈德夫"}
