{"author":"韩琦","id":101186,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["祖风门法在坤维，早厌京尘杖锡归。","已大化缘兴佛事，更穷真际得禅机。","人观相好咸生信，师顾庄严亦谓非。","冈指牛眠今果验，益知囊诀尽精微。"],"title":"寄院主浄慧大师"}
