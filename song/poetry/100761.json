{"author":"汪莘","id":100761,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["吟诗竞尽月精微，自昔谁明造化机。","近作金波千道去，远成玉鉴一团飞。","阳魂满处因干父，阴魄亏时自巽妃。","笠泽渔舟都不问，醉中倒着绿蓑衣。"],"title":"中秋月  其四"}
