{"author":"邓深","id":27722,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["幽居正傍小溪斜，想见樵风似若耶。","固有诗章舒眼界，可无药物助脾家。","追欢难共长沙酒，遣睡姑尝陆羽茶。","更祝安心为妙法，都将世事等空花。"],"title":"次韵答公美二首  其一"}
