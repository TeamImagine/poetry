{"author":"白玉蟾","id":120873,"strains":["平平仄仄平平平，平仄仄○平平平。","仄仄平平仄平平，仄平平平平仄平。","仄平仄仄仄平平，平平仄○平仄平。","平平平仄○平平，平仄仄平仄平平，平平仄仄仄仄平。","平平仄平仄平仄，仄仄仄仄平仄平。","平平仄仄平仄平，○仄平平？仄○。"],"paragraphs":["秋阴薄薄天风凄，黄落满空孤鸿飞。","志在江湖叫何悲，桂枝初花来几时。","得非往者失埙箎，云情月思哀独归。","青霄高处更危机，胡不少栖欲何之，霜翎雨翅不自持。","非无稻粱与菰黍，食不下咽情永辞。","江头吊影鸣愈凄，嘹唳之声矧可思。"],"title":"孤鸿曲"}
