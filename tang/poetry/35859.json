{"author":"周镛","id":35859,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["路入苍烟九过溪，九穿岩曲到招提。","天分五溜寒倾北，地秀诸峰翠插西。","凿径破崖来木杪，驾泉鸣竹落榱题。","当年老默无消息，犹有词堂一杖藜。"],"title":"诸暨五泄山"}
