{"author":"李之仪","id":205637,"strains":["仄平平仄平，平仄仄仄仄。","平○平仄平，平仄平平仄。","仄仄平仄平，仄仄仄○仄。","仄仄仄○仄，平仄仄仄仄。","仄仄仄仄仄，仄仄仄平仄。","平○仄平仄，仄仄○仄仄。","仄平平仄平，平平平仄仄。","仄平仄仄平，平平仄平仄。","仄仄仄平○，平平仄仄仄。","仄仄仄仄仄，仄仄仄○仄。"],"paragraphs":["洞天名此山，于此实第八。","东将秦岳连，西与岷峨轧。","磴道端可通，足亦若相戛。","我欲踵其武，苔径特见滑。","屡试辄复却，宛似物初遏。","周行半天下，是等三四阅。","有无终可疑，雷同惭小黠。","退之固颉顽，桃源盖强说。","卒谓武陵传，何殊眼着楔。","孔子亦猎较，此理信难辍。"],"title":"华阳洞天"}
