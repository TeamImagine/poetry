{"author":"胡寅","id":11645,"strains":["平平仄平平，平仄仄平仄。","仄仄平仄平，仄仄平仄仄。","平仄平平平，平仄平仄仄。","平平仄仄平，平仄○平仄。","仄○平平仄，仄平平平仄。","平平仄仄仄，仄仄仄平仄。","仄平仄仄平，平平仄平仄。","平平仄仄仄，仄○仄仄仄。"],"paragraphs":["灵台净含光，虚室自生白。","缥缈沉水香，瓦篆青幂幂。","何用金狻猊，浮动罗绮席。","缁黄手秉持，儿女衣篝僻。","一从胡尘涨，岱华腥膻隔。","君臣若际会，至治发明德。","普熏遍十方，氤氲本埏埴。","何人学孔祷，鼻观久已塞。"],"title":"和韩司谏叔夏乐谷五吟 瓦炉"}
