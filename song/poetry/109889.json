{"author":"刘克庄","id":109889,"strains":["仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["去岁与君同聘召，何曾杯酒暂相离。","兵谋元帅多亲访，心事同官尽得知。","三釜忽怀归去檄，一枰未了著残棋。","此生聚散须牢记，记上扬州战舰时。"],"title":"送余子寿"}
