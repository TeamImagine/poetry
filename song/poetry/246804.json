{"author":"吕本中","id":246804,"strains":["平平仄平平，仄仄仄仄仄。","平仄仄仄仄，仄仄仄仄仄。","平平仄平仄，平平○○仄。","○平仄仄平，仄仄仄仄仄。","仄平仄平平，平仄平仄仄。","仄？仄仄平，仄仄仄仄仄。","仄○平仄平，○仄平仄仄。","平仄仄仄平，仄仄仄○仄。","平○平仄仄，仄仄仄○仄。","平平仄○仄，仄仄仄平仄。"],"paragraphs":["危栏不知高，下瞰万里路。","沧海近咫尺，大舶不敢度。","风云递舒卷，川原更回互。","如何此道场，乃倚绝壁住。","得非化人居，无乃仙圣寓。","断崕石倒悬，绝壁水暗聚。","我行天一涯，胜处时一遇。","衰病九死余，已乏济胜具。","登临兹忘返，尚觉慰迟暮。","山林与膏壤，未到已心悟。"],"title":"鼓山"}
