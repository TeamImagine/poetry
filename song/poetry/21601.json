{"author":"黄公度","id":21601,"strains":["平仄仄平平，平平平仄仄。","仄平○○仄仄仄，平仄平平平仄仄。","仄仄平仄平，仄仄平平仄。","平平仄仄仄仄平，仄仄平平仄平仄。","仄仄平仄平仄仄平仄，仄平仄平平仄仄仄仄。","仄仄平仄仄仄仄平，仄仄平平仄仄仄仄。","仄平平仄仄平仄，仄仄仄平平仄仄。"],"paragraphs":["朝市竞纷华，山林甘寂寞。","要之其间各有趣，飞鸟冲天鱼纵壑。","我本麋鹿姿，误被簪绅缚。","男婚女嫁苦逼人，薄宦天涯失身落。","似吏非吏兮似隠非隠，谓强不强兮谓弱不弱。","五斗红腐可以疗饥，一室琴书可以自乐。","负暄扪虱度清昼，未觉岭南官况恶。"],"title":"官舍闲居"}
