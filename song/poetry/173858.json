{"author":"曾巩","id":173858,"strains":["仄仄平平平仄平，平平仄仄○平平。","仄平仄平仄○仄，仄平仄仄○○平。","仄平仄仄○○仄，仄○仄仄仄平平。","仄平仄仄仄平仄，平平仄仄平平仄。","仄○仄仄平仄平，平仄平平仄平平。","仄○仄仄仄仄○，平平仄仄仄平平。","平平仄仄○仄平，仄平仄仄平平平。","仄平仄仄仄○仄，平○仄仄○平平。","平○平平仄平仄，仄仄○平平仄○。"],"paragraphs":["二月南湖春雨多，春风荡漾吹湖波。","著红少年里中出，百金市上裁轻罗。","插花步步行看影，手中掉旅唱吴歌。","放船纵櫂鼓声促，蛟龙擘水争驰逐。","倏亲忽远谁可追，朝在西城暮南溪。","夺标得隽唯恐迟，雷轰电激使人迷。","红帘彩舫观者多，美人坐上扬双蛾。","断瓶取酒饮如水，盘中白笋兼青螺。","生长江湖乐卑湿，不信中州天气和。"],"title":"南湖行二首  其一"}
