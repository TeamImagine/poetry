{"author":"韩愈","id":10296,"strains":["仄平仄仄平，平仄仄平仄。","平平○平平，平仄○○仄。","平平仄仄仄，仄仄仄仄仄。","仄○平仄平，○仄仄仄仄。","仄平平仄仄，仄仄仄○仄。","仄仄仄仄仄，仄仄平○？。","仄仄○仄平，仄平仄○仄。","仄平平仄平，平仄仄平仄。","平平仄平仄，仄仄平平仄。","仄平仄仄平，平仄平仄仄。","仄○平仄平，平平仄平仄。","仄○仄○仄，○平○仄仄。","平仄平平○，仄仄○仄仄。","平仄平平平，平仄○仄仄。","平平仄平仄，仄仄仄仄仄。"],"paragraphs":["澹师昼睡时，声气一何猥。","顽飙吹肥脂，坑谷相嵬磊。","雄哮乍咽绝，每发壮益倍。","有如阿鼻尸，长唤忍众罪。","马牛惊不食，百鬼聚相待。","木枕十字裂，镜面生痱癗。","铁佛闻皱眉，石人战摇腿。","孰云天地仁，吾欲责真宰。","幽寻虱搜耳，猛作涛翻海。","太阳不忍明，飞御皆惰怠。","乍如彭与黥，呼冤受葅醢。","又如圈中虎，号疮兼吼馁。","虽令伶伦吹，苦韵难可改。","虽令巫咸招，魂爽难复在。","何山有灵药，疗此愿与采。"],"title":"嘲鼾睡"}
