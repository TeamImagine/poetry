{"author":"韩琦","id":101046,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["天知人意喜春娱，故作轻云卷复舒。","风撼花飞铺宴席，雨平沙稳助流车。","蛾颦嫩叶初眠柳，马茁柔椿未荐蔬。","何必笙歌喧坐上，且延欢伯侍香裾。"],"title":"次韵和宋适推官压沙惠诗"}
