{"author":"陆游","id":41543,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["月淡霜清夜漏迟，疏钟杳杳度南陂。","灯残有恨欲谁语，鸡老无声如我衰。","使入蜀川方在道，书传淮浦定何时。","若为可遣闲愁得，独拥寒炉𦶟豆萁。"],"title":"霜夜二首  其一"}
