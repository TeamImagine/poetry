{"author":"刘攽","id":183187,"strains":["仄仄平仄○，仄仄平仄平。","平平仄平仄，仄仄平平平。","○仄仄仄仄，仄仄平仄平。","平平仄仄仄，平仄平仄平。","仄仄仄○平，仄仄仄仄平。","平仄仄○仄，平仄平仄平。"],"paragraphs":["枣下人不行，四旁生蒺藜。","秋来见成实，粲粲青红垂。","敲树落碧瓦，溅石投赤矶。","纷纷竞口实，聊混儿女为。","树上已空枝，树下亦有蹊。","人事但如此，桃李真自欺。"],"title":"剥枣"}
