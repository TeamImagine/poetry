{"author":"方岳","id":127490,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["莫怪山翁老更迂，竹庵终日一团蒲。","万言万当不如默，百技百穷同是愚。","往事自惊天大胆，近诗空撚雪成须。","未忧卒岁无衣褐，紫凤天吴拆海图。"],"title":"山中  其一"}
