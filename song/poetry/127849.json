{"author":"方岳","id":127849,"strains":["仄仄仄平平仄仄，平仄仄平○仄仄。","仄平仄仄平仄平，仄仄平平仄平仄。","平仄仄仄平○平，平平平平○仄仄。","仄平仄仄仄平平，平平仄平平仄仄。","平平仄仄○仄平，平平仄平仄平仄。","仄仄平平仄仄平，仄仄○平平仄仄。"],"paragraphs":["鼠穴不能容窭数，牛角自歌深夜雨。","虎头肉食飞者谁，兔窟趺居狡何补。","龙籍亦保终当还，蛇杯生疑空自苦。","马曹误我盍归田，羊羹祸人宁学圃。","猴拳蕨嫩鲜可烹，鸡毛菜香醉言舞。","狗尾时时遣续貂，豕白献惭吾不取。"],"title":"次韵十二神体  其二"}
