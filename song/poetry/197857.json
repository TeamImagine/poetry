{"author":"苏辙","id":197857,"strains":["平平仄仄仄平平，仄仄平仄仄仄平。","仄仄仄平平仄仄，仄仄仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["东墙瘦菊早开花，九日金钿已自嘉。","黍麦候迟初响瓮，米盐法细未还家。","泼醅昨夜惊泉涌，洗盏今晨听妇夸。","归采茱萸重一醉，不须怪问日时差。"],"title":"九月十一日书事"}
