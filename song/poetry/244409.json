{"author":"李纲","id":244409,"strains":["平平仄○平，平仄平平平。","○○仄平仄，仄仄仄仄平。","平平仄仄仄，仄仄仄平平。","平仄仄仄仄，平○仄○平。","○平仄平平，仄仄平仄平。","仄仄○平仄，仄平仄仄○。","仄平平仄平，平仄平仄平。","平平○仄○，仄仄仄仄平。","仄○仄平平，○仄平平平。","仄仄仄○仄，仄平仄○平。","平平平平平，平仄平仄平。","○平○仄仄，○仄○平平。"],"paragraphs":["胡尘暗中原，河洛皆穹庐。","衣冠竞南渡，故国靡复余。","襄陵大岳裔，亦尔困征涂。","颠沛不忘道，呻吟曳长裾。","如公巨川舟，岂止清庙瑚。","愧我正羁束，未能踵汉疏。","幸然声气同，鸣鳯栖必梧。","褰裳思琢磨，道阻不得俱。","已从借麟经，更欲窥羲书。","庶或晚闻道，洗心复其初。","湘沅骚人乡，兰芷今岂无。","回风摇蕙草，叹息空幽居。"],"title":"再次韵崧老见和之作时传春秋集传又欲借易说故篇中及之"}
