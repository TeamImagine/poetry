{"author":"卫宗武","id":133643,"strains":["平仄平仄仄，平平平仄平。","仄平平仄平，平仄平○平。","仄仄平仄平，仄平仄平平。","仄仄平○平，平仄仄仄平。","仄平平仄仄，仄仄平仄平。","平平仄平○，仄仄平仄平。"],"paragraphs":["荆璞虽未琢，须成圭璧珍。","峄桐虽未弦，须奏云和音。","抱此材质良，识真岂无人。","荐进居禁严，持美以效君。","永为廊庙器，陋彼瑚琏陈。","胡然久贤劳，展骥沧海滨。"],"title":"送人"}
