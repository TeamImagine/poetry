{"author":"李正民","id":242212,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄仄平仄仄平。","平仄仄平平仄仄，仄平平仄仄平平。"],"paragraphs":["天涯几点四明山，万里沧溟去路难。","春晚池塘空梦草，老来尘土倦弹冠。","文雄自可收三捷，诗好那能博一官。","秋赋已闻丹诏下，九霄寥廓看鹏抟。"],"title":"观德邵诗卷"}
