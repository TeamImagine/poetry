{"author":"卢肇","id":24540,"strains":["仄仄平平仄，平平仄仄平。","仄○平仄仄，平仄仄平平。","仄仄平○仄，平平仄仄平。","仄平平仄仄，平仄仄平平。","平仄平○仄，平○仄仄平。","仄○平仄仄，平仄仄○○。","仄仄平平仄，平平仄仄平。","○平平仄仄，仄仄仄平平。","平仄平平仄，平○仄仄平。","○平仄平仄，○仄仄平平。"],"paragraphs":["北固岩端寺，佳名自上台。","地从京口断，山到海门回。","曙色烟中灭，潮声日下来。","一隅通雉堞，千仞耸楼台。","林暗疑降虎，江空想度杯。","福庭增气象，仙磬落昭回。","觉路花非染，流年景谩催。","隋宫凋绿草，晋室散黄埃。","西蜀波湍尽，东溟日月开。","如登最高处，应得见蓬莱。"],"title":"题甘露寺"}
