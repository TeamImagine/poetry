{"author":"陆佃","id":202441,"strains":["仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["翦爪七年矜久旱，斋心三月愧疏云。","地锺润泽来耕垅，天借清凉入绣纹。","常膳鼎寒摇萐莆，正衙炉煖和兰薰。","越裳会见朝丹阙，共识中原有圣君。"],"title":"依韵和元参政祈雨"}
