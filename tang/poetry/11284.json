{"author":"刘禹锡","id":11284,"strains":["平平仄仄平，仄仄仄平平。","仄仄○仄仄，仄平○仄平。","平平○仄仄，平仄仄平平。","仄仄仄平仄，仄平○仄○。","平平平仄○，平仄仄平平。","平仄平平仄，平平仄仄平。"],"paragraphs":["红旗阅五兵，绛帐领诸生。","味道轻鼎食，退公犹笔耕。","青箱传学远，金匮纳书成。","一瞬见前事，九流当抗行。","编蒲曾苦思，垂竹愧无名。","今日承芳讯，谁言赠衮荣。"],"title":"南海马大夫见惠著述三通勒成四帙上自邃古达于国朝采其菁华至简如富钦受嘉贶诗以谢之"}
