{"author":"刘克庄","id":115317,"strains":["？？平仄平平仄，平仄平平仄仄平。","仄仄○平平仄仄，仄平仄仄仄平平。","仄○仄仄平平仄，仄仄平仄仄仄平。","平仄平平平仄仄，仄○平○仄平平。"],"paragraphs":["□□先帝开宣室，频领群儒上石渠。","奏牍三千前日事，寓言十九暮年书。","色空勘破偏盲久，记诵俱忘一载余。","西晋诸人惟乐令，肯将名教矫玄虚。"],"title":"新凉理故书有感二首  其一"}
