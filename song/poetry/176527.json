{"author":"司马光","id":176527,"strains":["仄平仄平平，平平平仄仄。","平平仄平仄，平仄○平仄。","平平平仄平，○仄平平○。","平平平平仄，仄平平仄仄。","仄平仄平仄，仄仄仄平仄。","平平仄平仄，仄仄○仄仄。","平○○仄平，仄仄仄平仄。"],"paragraphs":["去冬辱嘉招，寒风方赑屃。","今秋侍高宴，晴日正澄丽。","虽无花花繁，且有丘樊思。","虽无山泉乐，𫏐违尘土气。","仆休散城邑，马纵脱羁辔。","讙呼笑言适，散诞冠带弃。","殊胜禁掖严，进止有常地。"],"title":"景仁召饮东园呈陈彦升宋次道李才元苏子容"}
