{"author":"范纯仁","id":184549,"strains":["仄仄○平平，平仄○仄平。","仄仄仄平仄，仄仄○○平。","仄平仄仄平，仄仄平平平。","仄仄○仄仄，仄仄仄○○。","仄仄平仄平，○仄平仄○。","平平仄平○，仄仄平仄平。","○仄平仄仄，平平平仄平。","平平平仄仄，仄仄仄仄平。","仄仄仄仄平，仄仄仄仄○。","仄仄平仄仄，仄仄平平平。","平仄○平平，平仄仄仄平。","○仄仄仄平，○仄仄平平。","仄仄仄平仄，○平仄○平。","仄仄仄平平，仄仄仄仄平。","仄仄仄平仄，仄仄仄仄平。","仄仄平仄平，仄仄平仄平。","平仄仄仄仄，平平仄平平。"],"paragraphs":["落叶犹同飞，寒鸟犹并枝。","我汝独何负，不得长相随。","偶为细累拘，跬步成天涯。","后日更远适，会合信难期。","尚愿家国宁，且作千日离。","悠悠百年间，几别颜即衰。","从宦非我志，功名徒自欺。","谁言干寸禄，坐使手足违。","逐末背本心，得一万已遗。","我汝粗有识，此事良同悲。","安得长洲田，清水稻百畦。","将汝入故庐，亲戚坐成围。","幼弟就文史，长兄近砭医。","孝谨奉诸宗，祭祀洁四时。","此外逐风月，对酌白酒卮。","毕世为善人，不负生育慈。","斯志傥未遂，终为路人嗤。"],"title":"累约舍弟纯礼以职事未至"}
