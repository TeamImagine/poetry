{"author":"滕岑","id":67773,"strains":["仄仄平仄仄，平仄平○○。","仄平平平仄，平平仄平仄。","平平平仄平，平平仄平仄。","仄仄仄平仄，平仄平平仄。"],"paragraphs":["自得林下趣，穷处甘如荠。","白云为朋友，青山是昆弟。","幽池萍未生，闲来弄清泚。","照影不能悟，徒自尘缨洗。"],"title":"三月十二日晚雨因取渊明诗微雨洗高林清飚矫云翮之句定韵赋十诗翌日雨未已侄坦师来相招时方赋六首暮雨暗还舍遂足十韵  其三"}
