{"author":"侯延庆","id":249542,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["霜郊百草半青黄，寒菊偷春作艳妆。","灼灼似夸篱下客，夭夭欲伴禁中郎。","玄都道士闻须种，彭泽先生见定狂。","莫信化工欺世俗，且将一笑荐雕觞。"],"title":"次韵时从事桃花菊"}
