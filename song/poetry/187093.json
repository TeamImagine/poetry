{"author":"刘摰","id":187093,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["俯仰岩谿万仞临，恨输飞鸟极高深。","青云平地人难到，流水残花路可寻。","稍觉衣裾侵小雨，渐闻钟磬下遥岑。","丈人不厌频来往，欲作香山得二林。"],"title":"自衡岳至福严寺二首  其二"}
