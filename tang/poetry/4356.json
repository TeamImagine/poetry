{"author":"钱起","id":4356,"strains":["○平仄仄仄，平仄平平平。","仄仄仄平仄，○平○仄平。","平平仄平仄，平仄平平平。","仄仄平平仄，○○仄仄平。","仄平○仄仄，平○仄平平。","○仄平平仄，仄平平仄平。"],"paragraphs":["当年不出世，知子餐霞人。","乐道复安土，遗荣长隐身。","蘅茅古林曲，秔稻清江滨。","桂棹为渔暇，荷衣御暑新。","款颜行在役，幽兴惜今晨。","分手天涯去，再来芳杜春。"],"title":"赠汉阳隐者"}
