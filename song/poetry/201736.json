{"author":"彭汝砺","id":201736,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["天以元丰号太平，新年风物兆康宁。","农人待种滂沱雨，太史仍占润泽星。","初日浮阳临夏屋，宿霜澄澈照寒厅。","玉津池北池南路，还拟同探柳眼青。"],"title":"和莘老元日时改元丰  其一"}
