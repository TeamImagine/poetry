{"author":"王庭珪","id":238272,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["几年南亩把锄犂，尺一呼来上玉墀。","未有涓尘答明主，只思耕钓乐清时。","着鞭不惯朝骑马，击钵犹能夜读诗。","回想都城春色里，看公谈笑定边陲。"],"title":"离行在别胡舍人"}
