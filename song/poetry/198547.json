{"author":"苏辙","id":198547,"strains":["平平仄仄仄平平，平仄平平仄仄平。","仄仄平平○仄仄，仄平平仄仄平平。","仄平仄仄平平仄，仄仄平平仄仄平。","仄仄平平○仄仄，仄平平仄仄平仄。"],"paragraphs":["春寒未脱紫貂裘，灯火催人夜出游。","老厌歌锺空命酒，病嫌风露怯登楼。","拥袍坐睡曾无念，结客追欢久已休。","试问西邻传法老，此时情味似侬不。"],"title":"上元不出"}
