{"author":"华镇","id":212087,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["策足年来据要津，渐分符竹寄兵民。","双旌卷雾辉霜日，驷马骄风蹀路尘。","魏晋河山元险固，陶唐风俗本深淳。","铦锋爽鉴清夷旦，报政应须笑鲁人。"],"title":"送左司董郎中出知汾州三首  其一"}
