{"author":"王之道","id":7183,"strains":["平○平平平，仄仄仄仄平。","平平仄仄仄，仄仄仄平平。","平平仄○平，平仄仄仄平。","平平仄仄○，仄仄平平平。","平平仄仄仄，仄○平○平。","仄平○仄平，仄仄平平平。","仄仄仄仄仄，○仄平平○。","仄仄仄平仄，仄平平仄平。","平平仄平仄，仄仄平平平。","仄平仄平仄，平仄仄仄平。"],"paragraphs":["师从天台来，示我一集诗。","开编未及读，涕泪已交颐。","纷纷世间人，迷妄觉者谁。","浮沉苦海中，欲出无端涯。","寒山与拾得，旁观为兴悲。","作诗三百篇，劝戒仍嘲嗤。","觉此未觉者，当下成牟尼。","此意亦良厚，柰何人罕知。","师持国清钵，欲救云堂饥。","赠言亦安用，聊以报所贻。"],"title":"国清化人示寒山"}
