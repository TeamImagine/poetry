{"author":"方岳","id":127336,"strains":["平平仄仄仄平仄，平仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["生涯未办阔疏酒，书册相携检点梅。","过眼事真如堕甑，向人口合且衔枚。","昨窥古镜十分瘦，病起晴窗一砚埃。","举世好竽吾好瑟，故人犹索写诗来。"],"title":"胡得唯索写近诗"}
