{"author":"刘克庄","id":115664,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["春困齁齁卧蝶庵，欠伸跳出大槐南。","漂摇不借乌栖一，迂拙羞营狡窟三。","投辖孟公方痛饮，惊筵焦遂勿高谈。","谷神若果能无死，秦失何由却吊聃。"],"title":"用厚后弟强甫韵  其一一"}
