{"author":"虞俦","id":61962,"strains":["平仄平平仄仄平，平平仄仄仄平平。","仄平平仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["灯火黄昏渐渐收，乌薪已尽典轻裘。","自𥬠浮螘床头瓮，谁鲙新鲈江上舟。","卧听玉霙惊淅沥，起看琼树怪联钩。","多应武仲添诗兴，下笔翩翩更不休。"],"title":"冬至后五日夜雪复作再用韵  其一"}
