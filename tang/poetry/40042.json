{"author":"皎然","id":40042,"strains":["仄平仄平仄，仄平仄平平。","平○仄平仄，仄仄平仄平。","仄仄平仄仄，仄○平仄平。","仄平仄平平，仄仄平平平。","仄仄平仄仄，○平仄平平。","平平平平仄，平平仄○平。","仄平平平仄，仄仄平仄平。","平○仄仄仄，○仄○仄平。","平平仄平平，仄仄○平平。"],"paragraphs":["郡斋得无事，放舟下南湖。","湖中见仙邸，果与心赏俱。","不远风物变，忽如寰宇殊。","背云视层崖，别是登蓬壶。","突兀盘水府，参差沓天衢。","回瞻平芜尽，洪流豁中区。","气吞江山势，色净氛霭无。","灵长习水德，胜势当地枢。","朝宗动归心，万里思鸿途。"],"title":"奉陪郑使君谔游太湖至洞庭山登上真观却望湖水"}
