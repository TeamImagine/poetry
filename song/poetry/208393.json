{"author":"朱之纯","id":208393,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["画堂重构一湖中，更述民思渤海公。","自昔三年留惠政，至今百里诵清风。","波间{阝歨}觉欢声别，陌上新传乐事同。","从此邦人转怀德，悠悠谷水几时穷。"],"title":"思吴堂"}
