{"author":"张耒","id":216610,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平平仄仄仄仄，平仄平平平仄平。","仄仄平平仄平仄，平平仄仄仄平平。"],"paragraphs":["晴窗浴罢试春衣，芳草江南三月时。","阴合园林禽语乐，风和庭院絮飞迟。","漫郎官事只画诺，骚客生涯惟赋诗。","极目江天已多恨，何须木落长年悲。"],"title":"书壁"}
