{"author":"刘克庄","id":110014,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["岭外瘴魂多不返，冢中枯骨亦加刑。","稍宽末后因奎宿，暂仆中间得彗星。","蚤日大程知反复，莫年小范要调停。","书生几点残碑泪，一吊诸贤地下灵。"],"title":"观元祐党籍碑"}
