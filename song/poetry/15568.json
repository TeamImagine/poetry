{"author":"刘子翚","id":15568,"strains":["仄仄平平仄仄平，平平仄仄仄仄平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["种竹应须我辈人，茅檐对此可忘贫。","欹风带雨看无厌，淡夜寒绡画不真。","青女侵凌余瘦节，箨龙盘屈更分身。","会裁一管招鸣凤，千亩何须羡渭滨。"],"title":"次韵温其种竹诗"}
