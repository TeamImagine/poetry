{"author":"黄干","id":80610,"strains":["平平仄仄仄，仄仄平仄平。","平平仄仄仄，仄仄平○平。","平平平仄平，仄仄平平○。","平平仄仄仄，仄仄仄仄平。","仄仄平平平，平平仄平平。","仄仄平平平，仄○平仄平。","平平仄仄仄，仄仄平仄平。","平平仄仄仄，仄仄○平平。","平平平○平，仄仄○仄平。","仄仄仄仄平，仄仄仄仄○。"],"paragraphs":["登山岂不乐，属此风露清。","排檐夜雨滴，诘旦天空明。","欢然金石交，要我林泉盟。","支筇趁汗漫，勇往不计程。","一水何萦纡，千峰郁峥嵘。","仰视流云驰，俯听幽壑鸣。","班荆得所适，斗酒聊共倾。","人生会有累，聚散如浮萍。","今辰谐胜游，异日难忘情。","意惬各赋诗，庶以纪此行。"],"title":"绍熙庚戌十月偕赵仲宗舜和潘谦之曾鲁仲游九峰芙蓉寿山纪行十首 九日早登桃枝岭"}
