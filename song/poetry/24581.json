{"author":"宋祁","id":24581,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["静拂藜床藉蠹书，曲肱聊与古为徒。","梦柯尚费论荣辱，讼鹿何烦竞有无。","庭下细光风泛蕙，隙中斜影日低梧。","宰墙不塓嵇胞转，宁觉人间有畏途。"],"title":"昼寝"}
