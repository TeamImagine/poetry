{"author":"苏轼","id":195158,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["大耿疲劳已离群，小冯慈爱且当门。","玉堂不着扶犁手，霜鬓偏宜画鹿轓。","豪杰虽无两王继，风流犹有二欧存。","清诗已入新歌舞，要使邦人识雅言。"],"title":"次韵答钱穆父穆父以仆得汝阴用杭越酬唱韵作诗见寄"}
