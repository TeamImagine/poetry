{"author":"高斯得","id":128488,"strains":["仄○平平仄平仄，仄仄平仄○仄平。","平平○仄平仄仄，平仄平仄平平○。","平平仄平仄仄仄，仄仄平仄平平平。","○平○平仄平平，仄仄仄仄平平平。","平仄平仄仄○仄，平○平仄仄○平。","平平平仄仄仄○，仄仄仄仄平平平。","平平仄仄仄平仄，仄仄仄仄平平平。","平仄仄仄仄仄仄，平仄仄仄平平平。"],"paragraphs":["自从为关以为暴，物价何止相倍蓰。","人生衣食为大命，今已剿绝无余遗。","真珠作襦锦作袴，白玉为饭金为糜。","苍天苍天此何人，遘此大疾谁能医。","无食吾欲食其肉，无衣吾欲寝其皮。","谁能为我覆八溟，一洗世界无疮痍。","丝麻粪土被天下，菽粟水火赒民饥。","风后力牧不可起，吾辈碌碌安能追。"],"title":"物贵日甚"}
