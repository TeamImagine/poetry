{"author":"释正觉","id":4687,"strains":["仄仄仄平，平平仄仄。","○○仄仄平平，仄仄平平平○。","仄仄○平，平○仄仄。","仄平仄平，平仄平仄。","平平仄仄○○，平仄仄平仄仄。","平仄平平仄仄平，仄○仄仄平○仄。"],"paragraphs":["鉴像谷神，云心月影。","闲闲不宰于功，历历无私于应。","莫问正偏，谁论动静。","自方自圆，谁欠谁剩。","能来异类中行，常处那伽大定。","云水丛林自恣人，果如是也须相庆。"],"title":"偈颂二百零五首  其八六"}
