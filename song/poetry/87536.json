{"author":"韩淲","id":87536,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["江湖吹雁一声秋，便合如人酒拍浮。","南渡百年无旧事，中原积代有前修。","竞传家国恢疆土，必定公卿运策谋。","野处何尝知理乱，谈边遮莫话边愁。"],"title":"秋日感兴"}
