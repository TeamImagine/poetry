{"author":"吴则礼","id":223576,"strains":["平平仄平平，平仄仄仄○。","平平○平仄，平平仄○平。","平平仄仄平，平仄仄仄平。","仄仄平仄平，仄仄仄仄平。","平平仄平仄，仄仄仄仄平。","平平○？平，仄仄仄仄平。","平平仄仄仄，仄仄平仄平。","平平平○○，平仄平仄平。","○平仄仄○，仄平仄平平。","仄平○平仄，平平仄平平。","仄仄仄仄仄，仄仄仄仄平。","仄仄平仄仄，平平平仄平。"],"paragraphs":["良辰入奇怀，端欲挽我行。","幽花迎人笑，欣然媚柴荆。","春醪处处佳，姑泻浊与清。","好鸟何许来，日暮独一鸣。","江山雨新洗，坐使老眼明。","天公喑鹁鸪，要作烂熳晴。","平生木上坐，莫逆惟有卿。","归寻茅三间，遥取乌几凭。","长腰雪不如，付兹腹彭亨。","短蔬胜肥肉，甘哉北湖羮。","一饱便可足，此外岂所营。","莫语儿子辈，吾侪宁要名。"],"title":"良辰"}
