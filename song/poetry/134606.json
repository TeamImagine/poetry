{"author":"释文珦","id":134606,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["为知不是功名骨，换著方袍入翠微。","身事半生贫里过，家园千里梦中归。","寻诗野寺云黏屐，采药名山露湿衣。","似此疏狂争怪得，从来野鹤自难鞿。"],"title":"书怀"}
