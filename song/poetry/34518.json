{"author":"陆游","id":34518,"strains":["仄仄仄仄仄仄仄，平仄仄仄仄平平。","平平仄仄○仄仄，平仄仄仄平平平。","仄平仄仄仄仄平，仄仄仄仄平平平。","仄平仄仄仄平仄，平仄平仄平平平。","仄平平仄仄平仄，平仄平平平仄仄。","仄平仄仄仄平平，仄仄平平平仄仄。"],"paragraphs":["骏马不用换美妾，名酒不用博凉州。","霜天饮酒骑马出，驰猎蹴蹋川原秋。","少年意薄万户侯，白首乃作穷山囚。","箭锋岂必尽狐兔，胸次聊欲平山丘。","夜归湖上酒初醒，庄舍萧条灯火冷。","解刀自笑太麤生，却染松煤飞兔颕。"],"title":"山中夜归戏作短歌"}
