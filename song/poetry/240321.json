{"author":"周紫芝","id":240321,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["万里投荒海一隅，八年蜑子与同居。","可怜金殿銮坡日，浑在蛮烟瘴雨余。","奇怪谁书方朔传，滑稽空着子长书。","不知平日经纶意，晚作儿曹一笑娱。"],"title":"夜读艾子书其尾"}
