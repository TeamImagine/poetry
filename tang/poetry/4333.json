{"author":"钱起","id":4333,"strains":["仄平平仄仄，仄仄仄平平。","仄仄平平仄，○平仄仄平。","平平○仄仄，平仄仄平平。","仄仄平平仄，仄平平仄平。","平平平仄仄，平仄仄平平。","仄仄平平仄，平平仄仄平。"],"paragraphs":["爱君蓝水上，种杏近成田。","拂迳清阴合，临流彩实悬。","清香和宿雨，佳色出晴烟。","懿此倾筐赠，想知怀橘年。","芳馨来满袖，琼玖愿酬篇。","把玩情何极，云林若眼前。"],"title":"酬长孙绎蓝溪寄杏"}
