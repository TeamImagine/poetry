{"author":"宋祁","id":13978,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["面壁观空度几春，灵山法会更离群。","定心不动池俱满，标指无言月自分。","经叶昼闲落毳祴，空花晨静贮余薰。","金园晤赏人谁见，万里残阳送碧云。"],"title":"真上人"}
