{"author":"刘克庄","id":111006,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["陌上游人趁筦弦，岂知君相尚筹边。","细听野老交谈处，犹记兵端未动前。","草市收灯如许早，端门瞻跸定何年。","书生晚抱忧时志，归画残灰理旧编。"],"title":"灯夕二首呈刘帅  其二"}
