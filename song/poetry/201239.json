{"author":"彭汝砺","id":201239,"strains":["平平仄○平仄○，平平平平○仄仄。","平平平仄仄仄平，○仄平平仄平仄。","仄平平平平仄仄，仄仄仄仄平仄仄。","平平平仄仄仄仄，○仄平平仄平仄。","仄平平仄平仄仄，平平仄仄平平仄。","平平仄仄平仄仄，仄仄平平平仄仄。","仄仄平仄平仄仄，仄仄○平○仄仄。","平仄仄仄仄平平仄仄平，平○平仄仄○仄。"],"paragraphs":["颠风夜号花木折，平明阶前三尺雪。","谁家羌笛落早梅，中夜南楼对明月。","苦寒侵人毛发缩，厌厌夜饮肠内热。","公才奔放欲万里，应恨低徊受羁绁。","一巢安稳身自在，生涯却羡鸤鸠拙。","人生所值俱所乐，万事悠悠无可说。","偶有名酒须尽醉，醉辄题诗如靖节。","君不见万卒征南凯未旋，戎衣虽厚冷如铁。"],"title":"雪夜饮分题得雪字"}
