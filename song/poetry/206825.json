{"author":"黄庭坚","id":206825,"strains":["仄平平平仄，平仄平仄平。","仄平平仄平，仄仄平仄○。","○○仄平仄，平仄○平平。","仄平○○仄，平仄仄平平。","平仄仄仄平，平平平平平。","平仄仄仄仄，平平平仄平。","仄平仄平仄，平仄平○平。","仄平平仄平，仄平仄平平。","仄平仄仄平，○仄仄仄仄。","平平平仄仄，平仄仄平平。","仄平平平仄，仄平仄平平。","仄平平平仄，仄仄平仄平。","仄○仄仄仄，仄仄仄仄仄。"],"paragraphs":["有情清江水，东下投豫章。","故人江上居，不寄书一行。","相思对明月，谈笑如清光。","向风长叹息，孤雁起寒塘。","倾写郁结怀，因之东南翔。","姑氏有淑质，幽林兰静芳。","愿因奉箕帚，蘋藻羞烝尝。","念君方策名，要津迈腾骧。","引车入里门，观者塞路旁。","雝雝求匹好，羔雁委潘杨。","顾惟蓬茅陋，岂能屈东床。","眷言南鸣雁，七子伊在桑。","幸缘一日雅，结好永不忘。"],"title":"寄傅君倚同年"}
