{"author":"李纲","id":242864,"strains":["仄仄仄仄仄，仄仄平平平。","平平仄仄仄，仄仄平仄平。","仄仄仄平仄，仄仄仄平平。","○○仄仄仄，平仄仄仄平。","仄仄仄平仄，仄仄平平平。","平平○平仄，仄仄平平平。","仄仄仄平仄，仄○仄仄平。","平平仄○仄，仄仄仄平平。","仄仄仄仄仄，仄仄仄平平。","平仄仄仄仄，平仄平仄平。","仄仄仄仄仄，平仄平仄○。","仄○仄○仄，○仄仄仄仄。","仄平仄仄仄，平仄平仄平。"],"paragraphs":["昔我自帝所，远谪来沙阳。","由春以涉夏，及此秋气凉。","节物日凄紧，白露结为霜。","行当入室处，聊复葺我堂。","伐竹制窗牖，朴素无青黄。","西风屏寒色，短日来孤光。","草木已零落，但闻菊蘂香。","超然适燕处，便足傲羲皇。","释氏戒恋着，一宿寄枯桑。","今我日必葺，于道无乃荒。","彼以著故戒，无著何所妨。","譬犹梦中境，离著可两忘。","傥能达此理，随寓皆道场。"],"title":"寓轩用竹为窗隔以御西风戏成小诗纪其事示志宏"}
