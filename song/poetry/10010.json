{"author":"释慧空","id":10010,"strains":["仄平仄仄平平平，仄平仄仄平平仄。","仄平○仄仄○平，平仄○平仄平仄。","○平仄仄平平○，平平仄仄平平仄。","○平仄仄○仄平，仄仄仄平平仄仄。","平平仄仄仄○平，平○平仄平平仄。","平仄平平仄仄平，平仄仄平平仄仄。"],"paragraphs":["我初不识丹霞师，迩来偶识丹霞子。","却因其子识其师，云水相悬渺千里。","空生不往丰岩中，丹霞不到西庵里。","如何说个相识来，理契即邻休寐语。","风前把出赠行人，虚空稽首须弥舞。","千载冰岩一日春，悬水落崖声似雨。"],"title":"送白上人还丰岩"}
