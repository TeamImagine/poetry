{"author":"仇远","id":163877,"strains":["平仄仄仄平，仄仄平仄平。","仄仄仄○○，平仄平仄平。","平平平○平，平仄平仄平。","仄仄仄仄仄，仄仄平仄平。","平平仄仄仄，仄仄平平○。","平平仄仄仄，平仄仄仄平。","仄仄平平平，仄仄平平平。","仄仄○仄平，仄仄仄仄平。","平仄仄仄仄，平平平仄平。"],"paragraphs":["吾不学老农，种此方寸田。","善雨日培壅，安得荒旱年。","诗书菑且畬，芟蕴毋蔓延。","种固有厚薄，获岂无后先。","先畴畎亩在，后世儿孙传。","何忧换八百，奚止取十千。","却笑多牛翁，转瞬无炊烟。","我独遗以安，本固实自坚。","耘业待岁晚，韩公尝勉旃。"],"title":"存耕吟寄姜景星"}
