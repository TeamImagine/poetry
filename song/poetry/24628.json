{"author":"宋祁","id":24628,"strains":["○仄平平○，平○仄仄平。","平平仄仄仄，○仄仄平○。","仄仄平平仄，平○仄仄平。","仄平平仄仄，仄仄仄平平。","仄仄平平仄，○平仄仄平。","仄平仄仄仄，○仄仄平○。","平仄平○仄，平平仄仄平。","○○仄平仄，平仄仄平平。"],"paragraphs":["长简蓬山藏，婆娑试满年。","频书对命笏，长负出休钱。","运复光华旦，恩回咫尺天。","罢披穷石诉，入佐计台员。","近对涂丹密，相趋委佩联。","太官供饵美，三服赐袍鲜。","平进真如砥，孤飞旧恶弦。","犹胜广文客，摧擿猎尘编。"],"title":"兄长有计省之命"}
