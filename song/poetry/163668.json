{"author":"于石","id":163668,"strains":["平平仄○仄，仄平平仄平。","平平仄平仄，平仄平平平。","平○仄仄○，仄平仄○平。","平平仄仄仄，仄平平仄平。","仄仄仄平平，平仄○平平。","仄仄平仄平，仄○○仄平。"],"paragraphs":["斜阳挂庭树，有蝉鸣树颠。","无端聒人耳，惊我闲窗眠。","吾观动物中，至清莫如蝉。","翩然蜕污浊，饱餐风露寒。","此外一无求，何苦浪喧喧。","口给祇屡憎，不如且忘言。"],"title":"蝉"}
