{"author":"李光","id":235986,"strains":["仄平平仄平仄平，仄平仄仄平平平。","平平平仄仄平仄，仄平仄仄平平平。","平平平仄平平仄，仄仄平平仄平仄。","平○仄仄仄平平，平仄平平仄平仄。","仄○平仄平平平，平平平仄平平仄。","平平仄仄平○○，仄仄平平仄平仄。","平平仄○平仄平，仄仄仄平仄仄仄。"],"paragraphs":["海南人日春已浓，柳条远映桃花红。","携觞寻伴逐春色，杖藜纵步游城东。","陈园新筑芳亭小，绿竹猗猗自围绕。","杯行不用管弦催，枝上绵蛮啭春鸟。","旧传人日天多阴，今年人日春光好。","田家但喜𫉄芋收，我辈惟忧酒樽少。","明朝有兴还复来，賸买鹿蹄拼醉倒。"],"title":"辛未人日同郡僚游陈氏园"}
