{"author":"罗隐","id":30838,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["南经湘浦北扬州，别后风帆几度游。","春酒谁家禁烂熳，野花何处最淹留？欲凭尺素边鸿懒，未定雕梁海燕愁。","长短此行须入手，更饶君占一年秋。"],"title":"寄乔逸人"}
