{"author":"陆游","id":39342,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["菊佩糕盘节物催，老怀抚事一悠哉。","年光半付残编去，诗句时从倦枕来。","零落朋俦今孰在，寂寥事业世方咍。","两丛月桂门前买，自下中庭破绿苔。"],"title":"九月初作四首  其一"}
