{"author":"徐元杰","id":122909,"strains":["平平平仄仄平平，仄仄平平仄仄平。","仄仄仄平平仄仄，仄仄仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["谭天玄彻李成斋，豫讯东风著早梅。","自昔不离三正备，谓予带得五行来。","穷通于我何加者，演测如君亦伟哉。","说到常人难说处，灵台湛处现星台。"],"title":"赠日者李成斋"}
