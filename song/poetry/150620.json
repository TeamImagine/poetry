{"author":"牟𪩘","id":150620,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["后先相守是乡人，自有都梁见未曾。","药玉船中频送酒，镂金胜畔又行灯。","雁桥旧梦犹能记，凤阙新除自此升。","一笑不妨追乐事，坐看诸县乐丰登。"],"title":"宴公孙倅乐语口号"}
