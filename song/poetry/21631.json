{"author":"黄公度","id":21631,"strains":["仄仄平平仄平平，仄平平仄仄平平。","平平平仄仄平仄，平仄平平仄仄平。","仄仄平平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["万顷膏腴欲圻龟，祷祠曾不补毫厘。","朝廷无事政刑简，天地何心岭海饥。","绝徼难逢霖雨手，隠忧先到老农眉。","谁能鞭策卧龙起，乞与滂沱一解颐。"],"title":"秋旱祈雨"}
