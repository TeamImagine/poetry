{"author":"李贺","id":13827,"strains":["平○仄仄平平平，平平仄仄平平平。","仄平平仄仄平平，平仄仄平仄仄平。","仄平○仄平平仄，仄平仄平仄平仄。","平○平仄仄平平，仄○仄○仄平仄。","平平平？平平平，平平平仄平仄平。","仄平仄仄平平仄，平仄仄仄○平仄。"],"paragraphs":["青霓扣额呼宫神，鸿龙玉狗开天门。","石榴花发满溪津，溪女洗花染白云。","绿章封事咨元父，六街马蹄浩无主。","虚空风气不清泠，短衣小冠作尘土。","金家香衖千轮鸣，杨雄秋室无俗声。","愿携汉戟招书鬼，休令恨骨填蒿里。"],"title":"绿章封事"}
