{"author":"周紫芝","id":240475,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["文物风流数建安，此生犹及见波澜。","清诗更遣何人到，余子悬知一笑看。","犹恐向来无鲍谢，谩劳当日话吴韩。","知君有意分膏馥，老眼空惊白雪寒。"],"title":"吴思道示藏海小集"}
