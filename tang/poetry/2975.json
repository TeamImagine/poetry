{"author":"杜甫","id":2975,"strains":["仄仄平平仄，平平仄仄平。","○平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄仄平平仄，平仄仄仄平。","平平平仄仄，仄仄仄○平。","仄仄平平仄，平平仄仄平。","仄平平仄仄，仄仄○平平。","仄仄○平仄，平平仄仄平。","平平平仄仄，仄仄仄平平。"],"paragraphs":["左辖频虚位，今年得旧儒。","相门韦氏在，经术汉臣须。","时议归前烈，天伦恨莫俱。","鸰原荒宿草，凤沼接亨衢。","有客虽安命，衰落岂壮夫。","家人忧几杖，甲子混泥途。","不谓矜余力，还来谒大巫。","岁寒仍顾遇，日暮且踟蹰。","老骥思千里，饥鹰待一呼。","君能微感激，亦足慰榛芜。"],"title":"赠韦左丞丈"}
