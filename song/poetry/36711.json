{"author":"陆游","id":36711,"strains":["仄平仄仄平，仄仄平仄仄。","仄平平平仄，仄仄平仄仄。","平仄平仄平，仄仄仄平仄。","仄平仄仄平，仄仄平仄仄。","平平平仄仄，仄仄平仄仄。","仄仄仄仄平，平仄仄仄仄。"],"paragraphs":["入冬已两旬，泽国霜始𫕥。","可怜青青草，一夕生意尽。","嗟予蒲柳姿，去日若飞隼。","草衰有复荣，我发宁再鬒。","微官虽置散，束带终自悯。","渐退用妇言，千载付一哂。"],"title":"霜草"}
