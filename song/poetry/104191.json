{"author":"戴栩","id":104191,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["两年湘岸听筹声，又向闽峰住冷厅。","可是初阶带朝籍，己闻独荐起斋铃。","秋边梧叶无风下，旱后苗根一雨青。","客路方新世路熟，莫将彩笔鬭英灵。"],"title":"送陈叔方闽县丞"}
