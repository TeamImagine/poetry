{"author":"张耒","id":216513,"strains":["平平○仄平平仄，○平平平平仄平。","仄平仄仄平平仄，○仄平平平仄平。","平平仄仄仄仄仄，仄仄仄○平平平。","平平平仄仄平仄，仄仄○平平○平。"],"paragraphs":["年年庭下梧桐叶，长为骚人先报秋。","已惊岁月悲霜鬓，更望山川歌四愁。","浮生百感漫自苦，一醉万虑同时休。","瀛洲仙客莫惆怅，直泛三山烟浪舟。"],"title":"和宏父新秋诗"}
