{"author":"吴芾","id":18017,"strains":["仄仄平平仄，平平仄仄仄。","仄○平仄仄，平仄仄平平。","平仄平○仄，平平仄仄平。","仄○平仄仄，仄仄仄平平。","仄仄平平○，平平仄仄平。","平平平仄仄，仄仄仄平平。","仄仄○○仄，平平仄仄平。","仄平○仄仄，仄仄仄平平。","平仄平平仄，平平仄仄○。","仄平○仄仄，平仄仄平平。","仄仄平平仄，平平仄仄平。","仄○平仄仄，仄仄仄平平。"],"paragraphs":["一夜飘琼屑，雕镌竟孰施。","主张归白帝，勾引自云师。","飞洒斜穿牖，连翩乱入池。","漫空疑柳絮，着树混梅枝。","月射光偏莹，风回势转危。","联华怜鹤发，耐冷羡冰肌。","万壑填将合，千林压欲垂。","拂檐轻似粉，绕砌白于脂。","公已齐高洁，吾方守钝迟。","共欣占嗣岁，仍喜没多歧。","政已腾民颂，忠宜结主知。","会看颁紫诏，早晚下丹墀。"],"title":"和许守喜雪"}
