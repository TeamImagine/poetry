{"author":"程俱","id":235558,"strains":["平○仄○仄平仄，仄仄平平仄平仄。","平仄仄仄仄平平，仄平平平平平仄。","平平仄仄○平仄，仄仄平平仄平仄。","平平仄平○仄仄，仄平仄仄平○仄。","平平平仄○仄仄，仄平○仄平平仄。","仄平仄仄仄○平，仄仄仄仄○○仄。","平平仄仄仄平仄，平仄平平仄○仄。","平平平仄仄平仄，仄仄平平○仄仄。","平○仄仄仄○仄，仄○○平仄平仄。","仄平平仄仄仄平，仄平仄仄平平仄。"],"paragraphs":["山深草长郁崷崒，俯仰萧森蔽云日。","於菟一啸谷风生，举头为城须为戟。","藜蒿不采中梁柱，雉兔麞猿亦蕃息。","它山岂无三万仞，跛{牛羊}直上无难色。","朝游刍牧行苇尽，暮投斤斧千林赤。","乃知鸟兽有折冲，不独鸷翰空累百。","何人写此出林态，岩电耽耽气深寂。","书堂高挂走螭魅，不怒而威如有德。","流传影象一如此，大胜留皮配圭璧。","古来真虎不易逄，仆姑误没南山石。"],"title":"虎图"}
