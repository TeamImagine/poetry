{"author":"韩淲","id":86216,"strains":["仄○平仄○，平平仄平平。","平仄仄仄平，○○仄仄○。","仄平平仄仄，仄仄平平平。","平平仄平平，仄平平○平。","仄平仄平仄，仄仄平仄平。","仄平平仄平，仄平仄平平。","○平仄仄仄，仄仄平仄仄。","平平平仄仄，平平平仄平。","平平仄平仄，仄仄仄仄平。","平平平仄仄，仄仄仄仄平。","平仄仄平平，平仄平平平。","平仄仄平平，平仄仄平平。","仄仄仄平仄，仄仄平平平。","仄仄仄仄○，平仄○仄平。","仄平仄平仄，平仄仄仄平。","平仄仄仄平，平仄平平平。","仄○仄平仄，仄仄平平○。","平○平平仄，平仄○平○。","仄平仄仄仄，平平仄平平。","仄仄平○平，平平仄平平。"],"paragraphs":["挂冠归海峤，樟坡可高亭。","无愧邴曼容，如疏傅汉廷。","广平心铁石，大雅非蝇营。","灵山玉溪波，二年惊屏星。","澹然每无竞，举足皆典刑。","宦情随牒移，蜀庄以沉冥。","从他俗态度，众醉惟独醒。","黄锺鸣瓦釜，螭龙为蝘蜓。","衰容固儿戏，白眼孰肯青。","吾侪安处顺，抵掌即忘形。","幽绝有烟霞，荒野多林坰。","春泽可巾车，秋水可扬舲。","耳畔震风雨，澒洞飞雷霆。","黜陟既不闻，奚暇分渭泾。","咄哉市朝子，车马弗肯停。","翻覆五鼎亨，葅醢而膻腥。","敛收四方志，保息存黄庭。","鹪鹩栖枝足，鹏运空南溟。","我家涧谷底，公常念伶俜。","祖帐为长歌，乾坤本清宁。"],"title":"宋倅告老得请而归"}
