{"author":"杨公远","id":151421,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["花朝恰了一分春，雨雪阴霾占两旬。","物态未妍寒瑟缩，人生易老事因循。","洗瓷杯酌浮蛆酒，拥地炉烧带叶薪。","翻忆昔年成感慨，长官出郭劭耕民。"],"title":"花朝"}
