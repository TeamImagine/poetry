{"author":"李弥逊","id":253265,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["杖藜寻胜复中休，不比红尘走燕骝。","幽趣未穷随雨断，髙情无尽与云浮。","冥冥深树秋犹暗，猎猎新蒲暖更柔。","老去行藏甘一壑，不须重广畔牢愁。"],"title":"山游遇雨"}
