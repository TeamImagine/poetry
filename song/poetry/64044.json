{"author":"程洵","id":64044,"strains":["仄仄仄平仄，平平仄平平。","平平仄○仄，仄平○仄○。","平平仄仄仄，平仄平平平。","仄平仄仄○，○仄平平平。","仄平仄平平，仄仄○○平。","平仄平○平，平平仄平○。","平仄平仄平，仄仄仄仄平。","仄仄平仄仄，仄平仄平平。","仄平平仄仄，○仄平平○。","仄○平平平，仄仄平平平。","○平仄仄仄，平平○仄平。","仄平平平仄，平仄○平平。","仄仄仄仄仄，仄平仄平平。","仄仄平仄仄，○平仄平平。","平平仄平仄，平仄平平平。","平平平平平，平平仄平平。","仄仄○平仄，平平仄平平。"],"paragraphs":["积潦卷洪落，秋容媚郊坰。","登高望长陌，念君将有行。","君生盛德后，家世多簪缨。","尚书望最重，当代推名卿。","几年卧东山，属望劳苍生。","天亦阴相之，芝兰满阶庭。","君子尤可人，少日负俊声。","曼倩聊玩世，子真岂求名。","一官姑自慰，三岁俄终更。","我从韩溪来，挽袂仍班荆。","殷勤故旧意，丁宁离别情。","圣门虽高远，心地当恢宏。","笃敬己可克，致知义方精。","造次勤钻仰，从容自规绳。","他时立朝右，风节弥坚贞。","江湖秋多风，归途眼增明。","引首看高举，毋辞事遐征。"],"title":"汪节夫解官东归赋此赠行"}
