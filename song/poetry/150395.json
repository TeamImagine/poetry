{"author":"牟𪩘","id":150395,"strains":["仄平仄仄平平仄，仄仄仄平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄平仄平平。"],"paragraphs":["喜闻罨画初回棹，便拟共公吟过春。","何事客乡还送客，今朝人日更愁人。","风吹杯面梅花老，路转裙腰草色新。","只恐西湖留不住，重来好为活疲民。"],"title":"癸卯人日送李千秋还杭"}
