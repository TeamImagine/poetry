{"author":"蔡戡","id":71442,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["晚岁光阴只自惊，眼中乐事叹何曾。","雕鞍绣幰多游子，纸帐蒲龛一病僧。","尘翳扫除方寸地，光明散作百千灯。","维摩丈室跏趺坐，千息调匀唤不譍。"],"title":"灯夕不出偶成"}
