{"author":"李纲","id":242614,"strains":["仄仄平平仄○仄，仄平平平仄平仄。","平平仄仄仄平仄，仄○仄仄○平仄。","仄平仄仄仄仄仄，仄仄平平仄平仄。","平○仄仄仄平平，平仄○平仄仄仄。","仄平平仄仄仄○，仄仄平平○仄仄。","平平仄仄仄平平，仄仄平平仄平仄。","平平仄仄仄○平，仄仄平平仄○仄。","仄平仄仄仄平平，平仄平平○仄仄。"],"paragraphs":["落笔萧森遽如许，墨为根茎纸为土。","眉山作此共言好，譬犹字法称虞褚。","世人画竹不画意，谩舍丹青欲侔古。","胸中干叶本天成，心手应时那可语。","此君于我定有缘，每念移根栽小圃。","开图忽见数株新，却怪龙孙入吾户。","年来几欲断吟哦，照眼还成自难御。","发缄又复读佳篇，诗癖遥知犹未愈。"],"title":"再次韵"}
