{"author":"周紫芝","id":240145,"strains":["平平仄平平，仄仄平仄平。","平平仄○仄，仄仄平平平。","仄仄仄平仄，仄仄平平平。","仄仄仄仄仄，平仄○平平。","仄○仄仄仄，仄仄仄仄平。","仄仄○平仄，仄平仄○平。","仄平仄平仄，仄仄○○平。","平平仄平仄，仄仄平平平。","平平仄仄仄，仄仄仄仄平。","仄平平仄平，仄仄○平平。","平平平仄仄，仄仄平平平。","仄仄仄仄仄，仄仄平平平。"],"paragraphs":["琴高古仙人，控鲤飞上天。","丹𬬻访遗迹，邂逅余山巅。","石壁削寒玉，万仭凌云烟。","隐雨有石屋，垂钓临平川。","旧闻钓处石，可坐八九筵。","邑宰颇呼客，醉歌日留连。","里胥厌追索，挽石沈深渊。","高秋见涯涘，巨石呈方圆。","斯民不可扰，此理甚坦然。","岂非仙圣居，未易污荤膻。","余生欣晚遇，想像追真仙。","净绿不敢唾，薄暮聊周旋。"],"title":"宿琴高岩二首  其一"}
