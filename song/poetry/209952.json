{"author":"秦观","id":209952,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["风流云散越王城，珍重阇黎愿力成。","不使邓尼惊倒化，祇教白傅叹先行。","早因妙契窥曹洞，竟以清芬继肇生。","回首中庭旌骑散，月华还可一方明。"],"title":"和程给事赟阇黎化去之什"}
