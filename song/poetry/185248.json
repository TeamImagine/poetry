{"author":"王安国","id":185248,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["朝晡广厦坐欹斜，稍觉炎天气象加。","紫玉箫攒湘竹笋，赤霜袍烂海榴花。","悠悠物外身无事，扰扰人闲智有涯。","五鼎一瓢何必问，且凭诗句度年华。"],"title":"中夏"}
