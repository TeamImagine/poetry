{"author":"方回","id":148862,"strains":["平仄仄平仄，○仄仄平平。","仄仄仄○○，仄平仄仄平。","平仄仄○仄，○仄仄平平。","○平仄仄○，平平○平平。","平仄仄仄仄，仄平平平平。","平仄仄仄仄，仄仄○平○。","平平仄平仄，○仄仄仄平。","仄仄仄○仄，平仄平仄平。","平仄平平仄，○仄平○平。","平平仄仄仄，平仄平平平。","平平仄仄仄，仄仄仄仄平。","仄平平平平，仄平仄平平。","仄仄仄平仄，仄平平平平。","平平仄仄仄，平平仄平平。","仄仄仄仄仄，平○仄平平。","仄仄仄仄平，仄平仄仄平。","平仄平仄仄，平仄平仄平。","仄仄仄平仄，平仄仄仄平。","平仄仄平仄，○仄平平平。","仄仄仄平仄，仄仄平平平。","仄仄○仄仄，平仄仄仄平。","平平平仄仄，仄仄○平平。","平仄仄仄仄，仄仄平○平。","仄仄仄仄仄，○○仄仄平。","平仄仄○仄，平平平仄平。","仄仄仄○仄，仄○平仄平。","仄仄仄平仄，○仄仄仄平。","仄仄仄平仄，仄仄平仄平。","平仄仄○仄，平平仄平平。","仄仄仄仄仄，○仄平仄平。","仄仄仄仄仄，○仄平平平。","仄平仄○仄，○○平仄平。","仄仄仄仄仄，仄平仄仄平。","仄平仄平仄，仄仄平仄平。","平仄仄仄仄，平平平平平。","平平仄仄仄，仄平仄仄平。","仄平仄仄仄，仄仄平平平。","平仄仄平仄，仄平○○平。","仄仄仄仄仄，○○平平平。","平平仄仄仄，○平○仄平。","仄○○仄仄，平仄平平平。","仄○○平仄，仄平仄平平。","平平仄平仄，仄仄平平平。","平仄平仄○，○仄平平平。"],"paragraphs":["先祖五男子，其下八男孙。","白首涉患难，仅余二老存。","兄昔健如虎，行步疾飞奔。","长眉具寿相，修髯当风掀。","千丈耸巨栋，一朝成枯根。","强者尚若此，弱又其奚论。","惟兄负刚劲，临事简不烦。","可否率正色，臧否多直言。","谈笑无城府，其实春和温。","𪫺壬有弗察，平地生雠冤。","惟扬赴逮对，乃用怨报恩。","十年归来乎，下帷董生园。","此死幸无愧，彼生非游魂。","春官一再上，科名合高骞。","世事既鼎革，何如偃丘樊。","百里许起家，性终不耐喧。","军马尘未已，朝夕常闭门。","劣弟解雕郡，生理古井眢。","时复造兄室，酾酒崇盘餐。","二月近生日，烂漫倾芳樽。","岂谓三四月，医药昧病源。","平生无妾侍，寡欲培真元。","焉用艾与附，内外加炮燔。","五月二十八，了了语不昏。","为后取犹子，愚哉真犬豚。","此事未称意，似难它选抡。","委曲进宽譬，且望进粥𫗞。","乃后密探问，不敢逾闼阍。","诸幼日传报，精神稍昂轩。","奄忽季夏半，长往游厚坤。","走赴气已绝，号恸书灵幡。","忆兄旧论议，亹亹双袖揎。","口齿未即闭，饭含莫咽吞。","盖棺一何速，迫此炎暑袢。","衰薾抱怛痛，哀声嘶霜猿。","人生孰不尔，屈伸手覆翻。","考终亦一福，拱璧无瑕痕。","丘嫂抚孤穉，匪伊将冠婚。","或者气质变，培壅成兰荪。","寒宗弱一个，缪居昭穆尊。","上当相宅兆，安厝居高原。","下当教贻厥，敬恭奉蘋蘩。","秋风几黄落，我亦超昆仑。","焉得天地间，长挂扶桑暾。"],"title":"哭从兄良遇"}
