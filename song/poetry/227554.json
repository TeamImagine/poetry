{"author":"唐庚","id":227554,"strains":["平平平仄○平仄，仄仄平○仄平仄。","仄平仄仄○平仄，仄平仄仄平平仄。","仄仄平平仄○平，平仄平平平仄平。","平平○仄仄平仄，仄仄仄平平仄平。"],"paragraphs":["年年官职如冰様，只有登临作酬赏。","好山一一如佳客，令人欲作倾家酿。","昨日西楼吊王孙，今日东津悲逐臣。","江边胜事略寻遍，不见海棕高入云。"],"title":"将家游治平院"}
