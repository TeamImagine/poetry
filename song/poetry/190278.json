{"author":"韦骧","id":190278,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["愧将鄙句报多闻，操纸安能蔽所存。","砚墨未干忧见罪，笺封还枉却酬言。","长吟不觉手之舞，熟览方知即也温。","长者如兴起予叹，摄齐时愿一登门。"],"title":"再贶诗复以前韵答之"}
