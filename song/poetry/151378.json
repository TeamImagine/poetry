{"author":"杨公远","id":151378,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平仄平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["乌兔双飞去若梭，又逢天气正清和。","绿空桑柘蚕成茧，青遍田畴犊卧莎。","好景常供诗料足，浮生每叹客愁多。","家山不是无风月，斗粟区区可奈何。"],"title":"初夏旅中  其一"}
