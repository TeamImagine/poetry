{"author":"岳珂","id":105608,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["花容缜栗露冰肤，消得脂韦酪作奴。","叶底绽葩黄映玉，枝间著子碧垂珠。","洁躬淡薄隠君子，苦口森严大丈夫。","便合味言归隽永，移根禁御比青蒲。"],"title":"茶花盛放满山"}
