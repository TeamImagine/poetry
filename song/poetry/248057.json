{"author":"陈渊","id":248057,"strains":["平平仄仄仄，仄仄平仄仄。","仄○平仄平，仄仄仄平仄。","平平仄平仄，仄仄仄平仄。","平仄仄平平，仄仄平平仄。","平平仄平仄，平仄○平仄。","平平平仄仄，仄仄平仄仄。","平平平平仄，平平仄平仄。","仄平仄平平，仄仄仄仄仄。","平仄平○○，仄仄平平仄。","平仄平平平，仄○仄○仄。"],"paragraphs":["溪山有底好，适契贫士欲。","敢论生不侯，但喜梦非仆。","千秋钓台水，不濯市朝足。","而我独何人，得寓尘埃目。","携笻纵朝步，初日穿林麓。","西风扶两腋，一举千里鹄。","东窥夫差国，繁华混真俗。","浊流驾颓波，一往不可复。","之子居其间，嗜古追前躅。","为寄无弦琴，一和郢中曲。"],"title":"晓登严陵钓台和安止所留诗"}
