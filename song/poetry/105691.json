{"author":"岳珂","id":105691,"strains":["仄平平仄仄仄平，仄平平仄仄仄平。","仄平平仄仄仄仄，仄仄仄仄平平平。","平平仄仄平平仄，仄仄平平平仄仄。","平平仄仄仄仄平，仄仄仄平仄平仄。","平平仄仄仄仄平，仄平平平平仄平。","仄平○仄仄平仄，仄○平平平仄平。","平平平平平仄仄，平仄仄平○仄仄。","平平仄仄仄仄○，○仄平平仄平仄。"],"paragraphs":["去年春旱种不移，后来虽雨那及时。","至今田野有菜色，麦熟未救民啼饥。","今年雨泽知时好，出水秧针随处早。","晴无十日雨辄随，雨及一犁日还杲。","天心一念本好生，去年今年何爱憎。","古来藏室五千字，每叹凶年由大兵。","祇今崆峒才小熟，沟壑未苏犹五六。","兵端倚伏讵可量，且愿藩篱谨西蜀。"],"title":"喜雨"}
