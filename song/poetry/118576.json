{"author":"张侃","id":118576,"strains":["仄仄仄仄仄仄仄，仄平仄仄仄平仄。","仄仄平平仄仄○，○仄仄仄平仄仄。","平平平仄平仄平，仄平仄平仄○平。","平平仄仄仄平仄，仄平仄仄平平平。","平平仄仄平○仄，仄仄平平平仄仄。","仄平仄仄平平平，仄仄平○仄○仄。"],"paragraphs":["采蕺采蕺蕺渐绿，蕺山昨夜雨霑足。","越女提篮入市中，论价不止金与玉。","开时花似荞麦花，亦能蔓生走长蛇。","龙肝凤髓久无味，却寻野蔌新矜夸。","声名在世多相忌，最厌薰莸同一器。","我歌采蕺非虚辞，采蕺歌中有深意。"],"title":"采蕺歌"}
