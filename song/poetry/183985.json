{"author":"刘攽","id":183985,"strains":["仄○平仄仄○平，仄平○平仄仄平。","平仄平平○仄仄，仄仄平仄仄平平。","平平仄仄平平○，仄仄平平仄○平。","○仄平平平仄仄，仄平平仄仄平平。","仄平仄仄○平仄，仄仄平平仄仄平。","仄仄仄平○仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平○平仄平平平。"],"paragraphs":["万缘冥数有兴颓，不为劳民与费财。","常怪丘渊犹改旧，足令蓍蔡可知来。","黄图左辅今仍重，甲令名藩此正该。","过去英贤联踵武，几多能事悉尘埃。","僝工匠石三农隙，唾手公堂一旦开。","妙选栋梁虹宛转，触新廊庑雁徘徊。","落成幸有羔羊酒，能赋欣逢锦绘才。","衰老专城无异术，祇将勤拙任家陪。"],"title":"再和宋职方"}
