{"author":"苏辙","id":198348,"strains":["仄仄平平仄，仄仄平○平。","○仄○仄仄，平仄仄仄○。","仄仄仄平仄，平平仄平平。","平仄平平平，仄仄仄仄仄。","平平仄平仄，仄平仄仄平。","○仄仄平仄，平仄仄仄仄。","仄平○仄平，平平仄平平。","平平仄平仄，仄平平○平。"],"paragraphs":["老谪江南岸，万里修烝尝。","三子留二子，嵩少道路长。","累以二孀女，辛勤具糇粮。","谁令南飞鸿，送汝至我旁。","饥寒不能病，气纾色亦康。","拊背问家事，嗟我久已忘。","力耕当及春，无为久南方。","还家语诸女，素刚非王章。"],"title":"次迟韵二首  其一"}
