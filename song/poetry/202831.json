{"author":"释道潜","id":202831,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["林梢聒聒鸟声繁，积雪初消涧水浑。","老树卧波寒影动，野烟浮草夕阳昏。","风回笛响山前路，犬吠人行竹外村。","杖屦不知幽兴远，归来新月在柴门。"],"title":"广陵城外野步呈莘老"}
