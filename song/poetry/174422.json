{"author":"刘敞","id":174422,"strains":["仄平仄平平，平仄平仄仄。","仄平仄仄仄，平仄平仄仄。","平平平仄平，仄仄仄平仄。","仄仄平仄平，平平仄平仄。","平平平平仄，仄仄平仄仄。","平仄○仄平，平平仄平仄。","○平○平仄，仄仄仄仄仄。"],"paragraphs":["伏波喜功名，南伐终不返。","死余薏苡谤，生恨鹪鸟晚。","干戈非一方，智勇易谋显。","富贵谁不然，枯荣子何反。","冥冥炎州隔，杳杳天道远。","荆楚犹古风，招魂动哀挽。","从人除忧谤，不得志者罕。"],"title":"徐安抚"}
