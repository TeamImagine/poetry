{"author":"李曾伯","id":129694,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["占得湘中地最高，山川端欲助人豪。","萍蓬江海通吴会，兰芷汀洲带楚骚。","人住翠微藏夕霭，水连碧落见秋毫。","阑干立尽家何许，徒赋归心折大刀。"],"title":"登妙高台"}
