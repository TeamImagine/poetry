{"author":"刘敞","id":175474,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白髪衰翁双涕零，曾随诸将战咸平。","一捐左衽迷归路，郤问中华似隔生。","思报汉恩身已朽，耻埋胡壤死无名。","今朝纵观非他意，得见官仪眼自明。"],"title":"富谷老人臧用自云本京师兵士咸平中没番五十余年矣"}
