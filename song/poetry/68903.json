{"author":"裴湘","id":68903,"strains":["平仄仄平仄，平平仄仄○。","平平平仄仄，○仄○平平。","仄仄平平仄，平平仄仄平。","仄平平仄仄，平仄○平平。","仄仄平○仄，平○仄仄平。","平平平仄仄，平仄仄平平。"],"paragraphs":["君德奉天道，冲融协太和。","卿云呈瑞早，膏泽应时多。","煦集连枝木，嘉扶异颖禾。","五星还聚井，丹凤更巢阿。","薮泽无遗士，边防久息戈。","黔黎逢至化，稽首载赓歌。"],"title":"和气致祥诗"}
