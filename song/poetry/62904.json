{"author":"薛季宣","id":62904,"strains":["平仄平平平仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["年去年来春复秋，田丰土谷浪言酬。","败家谑善崔文纪，宰社均无曲逆侯。","灯烛灵坛三告祀，燕鸿边塞两淹留。","不须饮福倾樽酒，聋过今生方始休。"],"title":"社日"}
