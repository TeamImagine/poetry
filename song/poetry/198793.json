{"author":"苏辙","id":198793,"strains":["仄平平仄○平平，○仄平仄○仄平。","平平仄仄平仄平，平仄仄仄仄仄平。","平平仄○○○平，仄平仄仄平仄平。","○平仄平平平平，平○仄平仄○平。","仄平仄仄仄仄平，仄仄仄仄○平平。","仄平平平仄○平，仄平平仄仄仄○。","平平平平平平平，仄仄平仄平仄平。","平平仄仄平平○，○仄○仄仄平平。","平平仄仄平仄平，仄○仄○仄平平。"],"paragraphs":["细莎为屦如编须，轻葛为服如剪莩。","寒泉洒屋朝露濡，霜簟可荐机可扶。","风鸣牖间如吹竽，此虽有暑宜亦无。","庭前峻山槎之余，盆中养鳅大如鱼。","荻生抱甲未见肤，蔓起上屋将悬壶。","麦苗高齐可藏乌，此虽非野仅亦如。","兄居溪堂南山趺，濯足溪水惊雁凫。","澄潭百丈清无淤，将往思我立踟蹰。","东轩鄙陋何足居，欲行不行系辕驹。"],"title":"四月二十八日新热寄仇池"}
