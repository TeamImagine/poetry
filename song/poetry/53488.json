{"author":"项安世","id":53488,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["台星入轸照三湘，申画南云作寿乡。","太始以来山色在，北流无尽水声长。","曾开皇极颁诸福，亲把鸿钧转八荒。","却倚虚栏看平楚，野潢闲受济川航。"],"title":"题周丞相寿沙亭"}
