{"author":"苏过","id":229997,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["将军懒著鵔鸃冠，买得林丘小洞天。","十亩琅玕寒照座，一谿罗带恰通船。","行当雪夜寻安道，先欲松风借玉川。","雨洗娟娟君会否，乞分半亩慰垂涎。"],"title":"从范信中觅竹"}
