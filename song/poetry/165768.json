{"author":"黎廷瑞","id":165768,"strains":["平平仄平仄，仄仄平平○。","仄平仄平仄，仄仄○平平。","仄仄仄平平，仄平平平○。","平平仄平仄，仄平平平平。","平平仄仄平，仄平平仄平。","平仄仄平仄，平○仄平平。"],"paragraphs":["团团素明月，隠隠流前除。","卷帷对孤影，涕泗沾罗襦。","念我玉关人，此心知焉如。","何方得灵药，托身为蟾蜍。","悬光万里天，往寻君所居。","君坐照君席，君行逐君车。"],"title":"古离别  其二"}
