{"author":"戴栩","id":104212,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["清襟无物最怜才，怪傲翻从怨口来。","于我此生同管鲍，昔人何处觅陈雷。","龙驹有种长途见，宝镜无言众丑猜。","一恸欲从天外酹，吴门斜日起云埃。"],"title":"哭周茂洪"}
