{"author":"苏轼","id":194149,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平仄仄仄平仄。","仄平仄仄平平仄，仄仄平平仄仄平。"],"paragraphs":["老弟东来殊寂寞，故人留饮慰酸寒。","草荒城角开新径，雨入河洪失旧滩。","车马追陪迹未扫，唱酬往复字应漫。","此诗更欲凭君改，待与江南子布看。"],"title":"次韵答邦直子由五首  其三"}
