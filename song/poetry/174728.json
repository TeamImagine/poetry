{"author":"刘敞","id":174728,"strains":["仄平仄平平，仄仄仄○仄。","仄仄平○平，平平仄仄平。","仄平○平仄，仄仄仄仄仄。","○仄平平平，平平○平仄。","平平平平平，仄仄仄平○。","仄仄平仄平，○平仄仄仄。","仄平仄仄仄，平仄仄平仄。","平仄平平平，平平仄平仄。","仄○仄仄仄，○仄仄○仄。","平仄平平平，○平仄仄仄。"],"paragraphs":["楚山积阴霖，百谷盛号怒。","虎豹亡其曹，蛟龙失所据。","势排苍崖列，力与巨石注。","顷刻浮青天，微茫浸高树。","兹城依平原，自古北悬瓠。","垫溢安敢辞，漂浮实所惧。","禹功不可及，河伯欲谁恶。","宁以蛙龟欢，姑为下民蠧。","筑防力不足，疏泻志犹慕。","安得鞭冯蠵，从兹万里骛。"],"title":"观水"}
