{"author":"赵抃","id":101568,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["逾年青社得徘徊，一日皇华下诏催。","蜀道五千驰驿去，秦关百二拂云开。","不同参政初时入，也似尚书两度来。","到日先生应笑我，白头犹自走尘埃。"],"title":"入蜀先寄青城张遨先生"}
