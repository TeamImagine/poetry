{"author":"杨万里","id":49191,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["选甚天时晴未晴，舟行终是胜山行。","篷忺雨点斜偏好，枕惯波声梦不惊。","幸自车徒小休息，又闻鼓笛闹将迎。","偶然回首来时路，一夜霜毛一倍生。"],"title":"阊门外登溪船五首  其四"}
