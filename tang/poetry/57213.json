{"author":"岑参","id":57213,"strains":["仄仄平仄仄，平平平仄平。","仄平平平仄，仄仄平平平。","仄平平仄平，仄仄平平平。","平仄仄仄仄，平○平仄平。","仄仄平仄平，仄平平仄平。","仄仄平仄仄，仄平○仄平。","平仄仄平平，仄平○仄○。","仄仄仄平仄，仄平平仄平。","平仄仄平○，仄平仄平○。","仄仄仄○仄，仄平平仄平。"],"paragraphs":["骤雨鸣淅沥，飕飗谿谷寒。","碧潭千余尺，下见蛟龙蟠。","石门吞众流，绝岸呀层峦。","幽趣倏万变，奇观非一端。","偶逐干禄徒，十年皆小官。","抱板寻旧圃，弊庐临迅湍。","君子满清朝，小人思挂冠。","酿酒漉松子，引泉通竹竿。","何必濯沧浪，不能钓严滩。","此地可遗老，劝君来考槃。"],"title":"太一石鳖崖口潭旧庐招王学士"}
