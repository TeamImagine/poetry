{"author":"王柏","id":123862,"strains":["仄仄仄○仄，平仄平○平。","仄仄仄仄仄，仄仄○平平。","平仄○仄仄，平平○平平。","平仄仄平仄，仄仄平○平。","仄？仄平仄，平仄平○平。","○平仄仄仄，平仄○平平。","仄平仄○平，平平仄平平。","平平仄平仄，平仄平平○。","平仄平仄仄，仄仄平平平。","仄平仄平仄，仄仄平平平。","仄平○仄仄，平平仄平平。","平仄○平仄，仄仄平平平。","平平平仄平，仄仄平仄平。","仄○仄仄仄，仄仄平平○。"],"paragraphs":["我久抱离索，加子忧患薰。","血气日以耗，话别难为情。","之子行迈迈，征车从仁兄。","闽岭在何处，目断遮行云。","素□播芳郁，丹荔尝鲜新。","重楼一以眺，千古乘桴心。","海风驾空来，徘徊振书襟。","遥知意轩豁，尘袂何由亲。","惟有清夜梦，栩栩逾南岑。","曜灵倏西迈，剥啄来嘉音。","见书如见面，瑰词袭鱼鳞。","朋友正欢慰，喜气腾家林。","呼童烹露芽，蟹眼时一斟。","是中有隽永，透入肝肠深。"],"title":"和立斋荔子楼韵"}
