{"author":"曾丰","id":72676,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平仄平仄，平平仄仄仄平平。"],"paragraphs":["遭罹意外罢微官，更被归途瘴见奸。","仆从阽危谙遣鬼，妻孥濒死谢还丹。","回头海表山如许，屈指江西路若干。","先遣一书报儿辈，吾其老矣幸平安。"],"title":"长韵示阿柄杓在韶遣行"}
