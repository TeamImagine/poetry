{"author":"徐大忠","id":65138,"strains":["平平仄仄仄仄仄，平仄仄仄平仄仄。","仄平仄仄平平平，平平平仄平平仄。","仄平平仄仄平○，仄仄平○平仄仄。","平平平仄仄○平，仄仄平平平仄仄。","平平仄仄仄○平，仄仄平平平仄仄。","仄平仄仄平○平，仄仄仄平平仄仄。","平仄○仄平平平，平平平仄仄○仄。","仄平平仄仄平平，仄仄平平平仄仄。","○平仄仄仄平仄，○仄平平平仄仄。"],"paragraphs":["君侯雅有博大见，胸次不使倥偬蚀。","一朝放步城东南，超然神会而心得。","咄嗟高栋倚层空，振古奇观今未识。","桃花春暖意如迷，冻雨声来云泼墨。","天青一纸雁横书，雪白千林梅着色。","四筵有客无留觞，万事不来咸得职。","鸿笔昭代今文宗，危言劘上古遗直。","愿冯英略决筹帷，净扫妖氛清八极。","缘知此景不须恋，留与邦人勤爱惜。"],"title":"超览堂"}
