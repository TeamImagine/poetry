{"author":"葛胜仲","id":230830,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["隆冬急雪舞淄渑，那得鲜鲜细菊呈。","何处幻师来衒巧，此花词客最钟情。","盈尊更值醪敷热，下箸仍欣鲙缕頳。","应笑蓬蒿张仲蔚，忍寒独坐到黎明。"],"title":"次韵刘卿任阜民对假菊花尝新酒"}
