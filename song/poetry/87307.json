{"author":"韩淲","id":87307,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["逍遥阁上老弥明，不染京华只自清。","脚底湖山难间隔，眼前朝市易纷争。","巽岩耆旧交游契，丽泽渊源正大情。","白发长身无恙不，冷泉天竺听秋声。"],"title":"寄徐丈和卿"}
