{"author":"陆游","id":39993,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["楼角西南月一钩，晚瓜落刃酒新𥬠。","仙家又怆银河别，太史新班玉历秋。","衰病岁时良冉冉，穷愁身世转悠悠。","莫因乞巧嘲儿女，我亦飘然水上浮。"],"title":"七月四日夜赋"}
