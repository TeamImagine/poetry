{"author":"孟浩然","id":55493,"strains":["仄○平平仄，平平仄仄平。","平平仄仄仄，平仄仄平○。","仄仄平平仄，平平仄仄○。","平平仄仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","平仄平平仄，平○仄仄平。","仄平平仄仄，仄仄仄平平。"],"paragraphs":["异县非吾土，连山尽绿篁。","平田出郭少，盘坂入云长。","万壑归于汉，千峰划彼苍。","猿声乱楚峡，人语带巴乡。","石上攒椒树，藤间缀蜜房。","雪余春未煖，岚解昼初阳。","征马疲登顿，归帆爱渺茫。","坐欣沿溜下，信宿见维桑。"],"title":"行出东山望汉川"}
