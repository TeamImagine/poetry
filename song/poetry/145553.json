{"author":"马廷鸾","id":145553,"strains":["仄仄平平仄仄平，仄平仄仄仄平平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["白发苍颜老弟兄，累年隔阔话情亲。","杭京一访且千里，盘祖诸孙才九人。","扫榻少留深雨夜，着鞭又趁早霜晨。","曾门有衍诗书泽，为计维垣蜜印新。"],"title":"送文甫兄归番阳二首  其一"}
