{"author":"张守","id":246070,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["霅水论交今有谁，两翁华髪映朝衣。","功名晼晚君流落，衰病栖迟我倦飞。","叔夜相思能肯顾，子猷乘兴却言归。","人生动是参商别，三复清诗对落晖。"],"title":"赵约不远千里命驾相过中道寄示三诗姑和答一篇"}
