{"author":"曾丰","id":72580,"strains":["仄平平仄仄平平，仄仄平平仄仄平。","仄仄仄平平仄仄，仄平仄平仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["往年休叹去骎骎，只数今年且十旬。","稚绿已争欺旭暑，老红犹强护畸春。","水平似面因风皱，山远如眉得雨颦。","物态到前长是笑，不知物态总关身。"],"title":"春夏之交沿途触目"}
