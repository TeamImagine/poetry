{"author":"陆文圭","id":166251,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["生平意气每相期，岁晚行藏各自知。","见事略同因抚掌，忧时不语共攒眉。","阖棺已矣公何憾，闻笛凄然我独悲。","回首秋山寒雨外，青松滴泪作枯枝。"],"title":"挽陆义斋二首  其二"}
