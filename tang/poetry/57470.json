{"author":"岑参","id":57470,"strains":["平平仄仄仄平平，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["鸡鸣紫陌曙光寒，莺啭皇州春色阑。","金阙晓钟开万户，玉阶仙仗拥千官。","花迎剑珮星初落，柳拂旌旗露未干。","独有凤皇池上客，阳春一曲和皆难。"],"title":"奉和中书舍人贾至早朝大明宫"}
