{"author":"陈元晋","id":109157,"strains":["仄平平平平平平，○平仄仄平○○。","平平仄仄仄平仄，仄仄仄仄平○仄。","仄平仄仄平仄平，仄平平仄平仄平。","平平仄仄平仄仄，平仄平平仄平仄。","仄平仄仄平平平，仄仄仄仄平平平。","仄○仄平仄仄仄，平平平平仄平○。","平平仄仄平平平，平平仄仄平○○。","仄平仄仄仄平仄，仄仄平平仄平仄。","平平仄仄仄仄平，仄仄仄仄平平平。","仄平仄仄仄平仄，仄仄平平仄○仄。","平仄仄仄平○平，仄仄仄仄平○平。","○平平仄平○仄，仄仄平平仄○仄。"],"paragraphs":["水心吾师今昌黎，如椽巨笔光虹蜺。","先公潜德粲碑版，却恨不识嵇中散。","九苞五彩丹穴雏，不巢阿阁翔海隅。","南来只影方自笑，天假之逢挹光耀。","一寒顿坐春风温，贱子亦许扳龙门。","子期九原不可叫，筝琶纷纷不同调。","明公派自南轩来，祇今砥柱狂澜回。","一麾两节岭南北，尽是周程旧敭历。","书生彊附善类心，莫道冶跃非祥金。","偶然短簿令公喜，上下云龙固其志。","山谷昔见苏长公，自比小草依长松。","牵联名字香闻素，未必今人不如古。"],"title":"上刘计使"}
