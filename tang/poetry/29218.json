{"author":"顾云","id":29218,"strains":["仄仄平平○仄仄，仄平平仄平平仄。","仄平仄仄平仄仄，仄仄平仄仄仄仄。","平仄平平仄仄仄，仄平仄仄平平仄。","平○仄仄平仄平，仄仄平平平仄平。","仄平仄仄平仄仄，仄平仄仄仄仄平。","仄平平仄仄平仄，平仄仄仄平平○。","仄平仄仄仄○仄，仄仄平平○仄平仄平平平。","平平仄仄平○仄，平仄仄仄平仄仄。","○平仄仄仄平平，仄仄平平仄平仄。","○○仄仄○平仄，平仄平○仄平仄。","仄平仄仄○仄平，平仄○○仄平仄。","平平仄仄○平仄，○仄平平○平仄。","○平仄仄○○○，仄仄平平仄平仄。"],"paragraphs":["杜甫歌诗吟不足，可怜曹霸丹青曲。","直言弟子韩干马，画马无骨但有肉。","今日披图见笔迹，始知甫也真凡目。","秦王学士居武功，六印名家声价雄。","乃孙屈迹宁百里，好奇学古有祖风。","竹厅斜日弈碁散，延我直入书斋中。","屹然六幅古屏上，歘见胡人牵入天厩之神龙。","麟鬐凤臆真相似，秋竹惨惨披两耳。","轻匀杏蘂糁皮毛，细撚银丝插鬃尾。","思量动步应千里，谁见初离渥洼水。","眼前只欠燕雪飞，蹄下如闻朔风起。","朱崖谪掾从亡殁，更有何人鉴奇物。","当时若遇燕昭王，肯把千金买枯骨。"],"title":"苏君厅观韩干马障歌"}
