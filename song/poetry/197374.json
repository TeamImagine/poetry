{"author":"苏辙","id":197374,"strains":["平平仄仄仄，仄仄仄仄仄。","平平仄仄平，仄仄平平仄。","平平仄○仄，仄仄平平仄。","平○仄平仄，仄仄仄平仄。","平仄仄平平，平平○○仄。","平平仄○仄，仄仄平○仄。","平平仄平仄，○仄仄平仄。","平仄仄仄仄，仄平平仄仄。","仄仄仄平平，平平仄○仄。","平平仄平仄，仄仄仄○仄。","平平仄平平，仄仄仄平仄。","平平仄平仄，仄仄仄仄仄。","平平仄仄仄，○仄仄平仄。","平仄仄仄平，仄仄仄仄仄。","仄○平仄仄，平仄平平仄。","平○仄平仄，仄仄仄平仄。","平平平平平，平仄仄仄仄。","○平仄平仄，仄仄平平仄。"],"paragraphs":["秋来旱已久，雪至亦不薄。","沉沉夜未眠，蔌蔌声初落。","霏微入疏户，眩晃先朱阁。","披衣视群动，照屋始惊愕。","晨起犯清寒，繁阴看溟漠。","乔林冻相倚，隙瓦干犹烁。","孤村掩圭窦，深径没芒𪨗。","平野恣汗漫，四山增荦埆。","晚色漏斜阳，林光粲相错。","氛埃一清荡，疫疠解缠缚。","寒蔬养春芽，宿麦布冬脚。","官居亦何赖，岁事信所托。","逋逃幸一饱，剽盗止群恶。","无事乐自多，有酒庶可酌。","我行今不久，公到时方昨。","丰穰识天意，暇豫可前约。","斋厨虽无余，宾客甚易诺。","行须酒壶倒，莫待阴云剥。"],"title":"喜雪呈李公择"}
