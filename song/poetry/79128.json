{"author":"欧阳修","id":79128,"strains":["仄平平仄平平平，平仄仄仄平○○。","平平仄仄平平平，平平仄仄仄平平。","平平平平仄仄平，平平仄仄仄平平。","○平仄仄仄仄平，平平○平仄平平。","仄平仄仄平平平，仄平平仄仄仄平。","平平仄仄仄平平，○仄仄仄○平平，平平仄仄仄平平。","仄仄○平○仄平，仄平平平平平平，仄仄仄仄○平平。","仄平平仄仄仄平，仄平平平仄平○，仄仄○仄平平平。"],"paragraphs":["大哉沧海何茫茫，天地百宝皆中藏。","牙须甲角争光铓，腥风怪雨洒幽荒。","珊瑚玲珑巧缀装，珠宫贝阙烂煌煌。","泥居壳屋细莫详，红螺行沙夜生光。","负材自累遭刳肠，匹夫怀璧古所伤。","浓沙剥蚀隐文章，磨以玉粉缘金黄，清樽旨酒列华堂。","陇鸟回头思故乡，美人清歌蛾眉扬，一釂凛冽回春阳。","物虽微远用则彰，一螺千金价谁量，岂若泥下追含浆。"],"title":"鹦鹉螺"}
