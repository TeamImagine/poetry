{"author":"黄公度","id":21550,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["无复西郊访绮罗，任教佳景去如梭。","残杯冷炙何曾梦，乱絮飞花积渐多。","举世尽从忙里过，几人能共醉时歌。","不辞作意营春事，急雨狂风可奈何。"],"title":"西郊步武地春将老矣不能一往朝吉侄今日为遨头涩雨大作非惟人心难并止或尼之枕上得小诗资宋永兄一噱因呈昔游兄弟速寻旧盟勿为天公所玩"}
