{"author":"邵雍","id":124355,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["赏花全易识花难，善识花人独倚栏。","雨露功中观造化，神仙品里定容颜。","寻常止可言时尚，奇绝方名出世间。","赋分也须知不浅，筭来消得一生闲。"],"title":"独赏牡丹"}
