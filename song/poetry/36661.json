{"author":"陆游","id":36661,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["齿如败屐鬓成丝，七十之年敢自期。","阅世久应书鬼录，强颜那复乞山资。","绯衫荫子逾初望，下泽还乡负圣时。","回首堕沟元有命，不须深计巧丸儿。"],"title":"览镜有感"}
