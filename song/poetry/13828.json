{"author":"宋祁","id":13828,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["连天橐笔侍天台，始见东方画隼开。","路避晚风崤外转，人瞻冬日绛中来。","笳箫后队联幽侠，璧马中军聘楚材。","自昔河东股肱地，不应归节叹淹徊。"],"title":"送梅学密赴并州"}
