{"author":"陆游","id":40369,"strains":["仄仄平平仄仄平，仄平仄仄仄平平。","平平仄仄仄平仄，平仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["步步常由逆境行，极知造物欲其成。","磨礲久已尽芒角，烹煮岂容重发生。","死到面前犹觉小，事于身外孰非轻。","出门不必名山去，但见风烟已眼明。"],"title":"逆境"}
