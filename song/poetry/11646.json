{"author":"胡寅","id":11646,"strains":["仄平仄仄仄，平平平仄平。","仄○仄平○，平仄平仄平。","平平仄平仄，仄仄仄仄平。","仄仄仄○仄，仄仄仄仄平。","平平仄仄仄，仄仄平○○。","平平仄仄仄，仄平仄平平。","○○仄平仄，平仄平仄平。","仄仄仄仄仄，仄平平平平。"],"paragraphs":["少年慕简册，编蒲抄古书。","有闻未能行，常恐迷厥初。","青毡雪窗夜，卧起卷复舒。","岁久亦穿穴，客冷不及渠。","知公已坐忘，物我归如如。","黄团稳叠足，绣茵一籧篨。","传闻伏蒲谏，天子怀每虚。","出处谅未免，裹轮联锋车。"],"title":"和韩司谏叔夏乐谷五吟 蒲团"}
