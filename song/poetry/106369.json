{"author":"程公许","id":106369,"strains":["仄仄平平平仄仄，仄仄平平平仄仄。","平平仄仄仄仄平，平○仄仄平平仄仄○○仄。","平平平仄仄平仄，仄仄平平平仄仄。","平平仄○仄平平，仄仄平平仄仄仄平仄。","仄平平仄仄平仄，平平平仄仄平○。","仄平仄仄仄仄仄，平仄仄平仄平○。","平平平平平仄平，仄仄平平平仄仄。","平○平仄平仄仄，仄○平○平平○。","平平平仄仄平平，仄仄平仄平平○。","仄平仄仄仄仄平，平仄仄平平仄仄。","平平平仄仄平仄，仄仄平平仄平仄。","平仄仄平○仄平仄○，仄仄平平平仄仄。","平平平仄仄平仄，仄平平平仄平仄。","平仄仄平平仄，○平平仄平平仄。","仄仄仄仄平仄，仄仄平平仄平仄。","仄平仄仄仄平平仄○，平仄平平平仄平平仄。","平平仄仄平仄平，平仄仄平仄平仄。","仄仄仄仄仄○仄，仄仄平平○平仄。","平平平仄平○仄，仄仄平平平仄仄。","平平仄仄仄仄平平○，仄仄仄平平平○平仄。"],"paragraphs":["小洛阳城春日酽，翠幕家家夸国艳。","围花命酒十日狂，何如水月山云日日长相见。","西州藩牧最佳处，古木阴森湖潋滟。","湖漘杰观倚南墙，剥雨催风岁久不能缮。","后先知有几贤牧，因循何啻阅亭传。","算缗惧不贷主计，星火那能恤诸县。","丹崖唐侯来布宣，世故平生金百炼。","能将奸阱先杜敛，不劳民膜加针砭。","焦心常念足公储，退食遑暇娱宾燕。","迨兹再稔治最成，聊尔计工财力羡。","岧峣飞槛抗云表，显敞华堂屹湖面。","搜揽一州胜处寻丈间，恍觉蓬莱鳌首抃。","楼成侯已迫瓜戍，澹云寒烟有余恋。","君不见高詹事，吟诗花屿巴笺绚。","又不见宋朝散，照坐鞋红玉壶劝。","至今子美子瞻诗集中，能使吾州千古风流擅。","唐侯美政前哲同，能自勒文比黄绢。","谫陋愧我拙吟咏，漫绾秋蛇污碑篆。","江山风月今犹昔，墨客词人元不欠。","谁能落笔万丈飞晴虹，九鼎雪山之银堋江练。"],"title":"唐彭州改创南楼为赋长歌"}
