{"author":"萧立之","id":132196,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","平仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["壁立屏星照古鄞，两年霹雳快嚬呻。","圆珠山下月初晓，苍玉洞前梅自春。","冰雪要教醒醉眼，乾坤何可少斯人。","葛强旧是樽前客，欲化为龙奈此身。"],"title":"送易斋何倅官满归括苍"}
