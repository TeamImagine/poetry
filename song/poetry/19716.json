{"author":"史浩","id":19716,"strains":["仄平平仄仄平平，仄仄平平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["白旄黄钺拟亲麾，胜气俄周天四围。","犬豕闻风先兽骇，狼狐见月已星稀。","郁葱非雾中原在，岌嶪神京大驾归。","谠议更须频启沃，间无容发是投机。"],"title":"次韵陈察平望有作"}
