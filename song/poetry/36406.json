{"author":"陆游","id":36406,"strains":["仄仄平平平仄平，仄平仄仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["散发萧然蒲苇林，马军送酒慰孤斟。","江河不洗古今恨，天地能知忠义心。","无侣有时邀落月，放狂连夕到横参。","玉船湛湛真秋露，却恨鹅儿色尚深。"],"title":"王给事饷玉友"}
