{"author":"释道潜","id":203150,"strains":["平平○平仄，平仄平○平。","平平仄仄仄，仄仄平平平。","仄平仄仄仄，平平仄平平。","仄仄○仄平，平平仄平平。","平平仄○仄，仄仄平平平。","○平仄仄○，仄○仄平平。","仄平○○仄，平○平仄平。","仄仄平仄仄，平平仄○平。","○平平平仄，平仄○平平。"],"paragraphs":["微阳堕曾𪩘，归翼投空林。","龛灯閟古殿，梵呗无余音。","眷兹石壁下，徐风散冲襟。","缺月如断环，依微挂松阴。","清晖婉相属，永夜谐吾心。","空生大觉中，一沤示浮沉。","此身沤中客，冥观无古今。","昔我婴世故，纷纷那重陈。","且求华胥梦，胡蝶相追寻。"],"title":"夏夜偶兴"}
