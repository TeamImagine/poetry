{"author":"郑刚中","id":252288,"strains":["平平仄○仄，仄仄仄仄仄。","平○仄平仄，平平仄平仄。","平平平仄仄，仄仄仄平仄。","仄仄○仄平，仄仄平仄仄。","平平仄仄平，仄仄仄平仄。","○○仄平仄，仄仄仄平仄。","仄仄平仄仄，仄仄平仄仄。"],"paragraphs":["山城向中夜，暑气亦渐歇。","幽蛬互喧静，飞萤乱明灭。","清风开竹杪，入此半轩月。","坐久观我身，不见烦恼热。","天边白玉盘，只恐有时缺。","颇思得诗句，颂道好时节。","着意搜万象，万象无一说。"],"title":"闰四月夜草亭独坐玩月"}
