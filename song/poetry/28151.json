{"author":"洪适","id":28151,"strains":["平仄仄平仄，仄仄平仄平。","平仄平平○，○○○平平。","仄平仄○仄，平○平○平。","仄○○仄仄，仄仄仄仄○。","仄平平平仄，仄仄仄仄平。","仄仄仄平仄，平平平仄○。","仄平仄平仄，仄平仄仄平。","平平平仄仄，平○平平○。","仄仄仄○平，平平仄平平。","平平平仄○，○平仄○○。","仄仄平仄仄，○平仄平平。","平平仄仄仄，仄○平平平。"],"paragraphs":["官柳讫春事，落絮东复西。","门外高轩过，行行将何之。","七闽绣衣属，非如州县卑。","少留长者辙，酌酒语别离。","五年官他壤，一面即故知。","辩囿麈仍落，诗坛襟屡题。","撞钟问今古，邃然五总龟。","迢迢千里去，风过衫裳吹。","我亦及更书，归耘楚江涯。","河梁携手叹，参辰后难期。","曼倩宁自衒，长卿固同时。","征途慎勿遽，会看轺车驰。"],"title":"送李相之提干闽中十二韵"}
