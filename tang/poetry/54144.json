{"author":"储光羲","id":54144,"strains":["仄仄仄平仄，仄仄平平平。","仄平仄仄平，仄仄平仄平。","○仄仄平仄，平平平仄平。","仄仄仄平平，○仄仄平平。","仄○平仄仄，平仄平平平。","仄仄○平平，平平仄平平。","仄仄平平平，平平仄平平。","平平仄仄仄，仄仄仄○平。","平平仄○仄，仄仄仄平平。"],"paragraphs":["野老本贫贱，冒暑锄瓜田。","一畦未及终，树下高枕眠。","荷𦰏者谁子，皤皤来息肩。","不复问乡墟，相见但依然。","腹中无一物，高话羲皇年。","落日临层隅，逍遥望晴川。","使妇提蚕筐，呼儿榜渔船。","悠悠泛绿水，去摘浦中莲。","莲花艳且美，使我不能还。"],"title":"同王十三维偶然作十首 三"}
