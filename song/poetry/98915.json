{"author":"华岳","id":98915,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["拂面东风二月天，绿杨芳草暗平川。","花容著雨鬭翻锦，春色恼人催禁烟。","灯夜虽然君有约，花时却恐我无缘。","直须得暇来相访，当约嫦娥伴醉眠。"],"title":"呈鲁功甫"}
