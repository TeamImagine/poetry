{"author":"王之望","id":16876,"strains":["仄平仄仄○平仄，仄○平平仄平仄。","○平仄仄平仄平，仄仄仄平平仄仄。","仄仄平平仄平仄，平平仄仄平○仄。","○○仄仄○仄平，仄仄仄平平仄仄。","○仄平仄平平仄，仄仄平平平仄仄。","仄仄平平平仄仄，平平仄仄平平仄。","仄仄平平仄仄平，仄平仄仄平平仄。","仄平○仄仄平仄，平仄○○平仄仄。","平平○仄平仄仄，平仄仄平平仄仄。","仄仄平平平仄平，○平仄仄平平仄。","平平仄仄平仄平，仄仄○○仄平仄。","平平仄仄仄平仄，仄仄平平平仄仄。","平平平仄仄平仄，平○平平平仄仄。","仄平仄仄仄仄平，仄仄平平仄○仄。","仄平仄仄仄仄仄，仄仄平平平仄仄。","平平仄仄仄平仄，平仄平平平仄仄。","仄○平平仄○平，仄平仄仄○平仄。","○仄平平仄仄平，仄平仄仄平平仄。","仄平平仄仄平仄，仄仄仄○平仄仄。","仄平○仄仄平平，仄仄平仄平仄仄。"],"paragraphs":["大方广佛三身具，境号华严普贤住。","三千浄土毛孔吞，百亿化身尘刹赴。","底事眉山迹偏显，端由象法时将暮。","三乘不起正信心，一线顿开方便路。","将欲神变惊凡目，故敛光芒归窘步。","示现虽同人异见，开遮未判谁无惧。","臂力遥擎妙喜来，顶光近摄清凉互。","我来亲睹未曾有，方审传闻元不误。","阳春正值风日好，阴雨不逢雷雹怒。","入梦惟忧神鬼知，乘危暗有龙天护。","招提问路方上征，世界当空已先布。","千林寂历鸟声少，万岭奔腾云气聚。","高峰初到甫休歇，圆相俄惊成指顾。","一壶恍入物外天，五里知非世间雾。","感通咫尺捷影响，变灭须臾嗟电露。","公居福地宝岩对，身享耆年仙籍附。","两禁高辞法从班，一灯久续禅宗炷。","正始余风独后凋，建安逸驾争先骛。","忽聆酬唱便随喜，要与见闻俱得度。","愿公且见宰官身，一宅常与轩冕寓。"],"title":"刘侍郎见和再用韵"}
