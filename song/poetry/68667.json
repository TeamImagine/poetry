{"author":"文彦博","id":68667,"strains":["平平仄仄○平仄，仄仄平平仄仄平。","平仄平○仄平仄，○平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄仄平平仄仄平，平平平仄仄平平。","平平平仄平○仄，平仄平平仄仄平。"],"paragraphs":["新诗五首缘招隐，未得西归未敢酬。","今许均劳解枢柄，期君同伴赤松游。","伊西古寺茅庵静，不到经今八九春。","岩谷定知云水冷，宫师常作独游人。","斗薮缁尘捋白髭，缄书先去问宫师。","仙舟东下能相访，同上平嵩把酒卮。"],"title":"去春蒙西都致政李少师惠诗五首追叙旧游因而招隐某尚羁枢务请退未谐深味来章未知所答迁延宿留遂涉岁时今蒙圣慈俯从人欲听解重柄均逸便藩仰西河之上游瞻仁宅之实迩即当胥会弥积欣怡辄成小诗三章代书见意且答去春之赐"}
