{"author":"白居易","id":15242,"strains":["平仄平仄平，平平平仄仄。","平平仄仄○，仄仄○平仄。","平仄平○仄，仄平平仄仄。","仄仄仄仄平，仄○平仄仄。","平平平仄仄，平仄平平仄。","平仄○平平，平平平仄仄。","仄平仄仄仄，平仄平平○。","平仄仄平平，平平平仄仄。"],"paragraphs":["茅覆环堵亭，泉添方丈沼。","红芳照水荷，白颈观鱼鸟。","拳石苔苍翠，尺波烟杳渺。","但问有意无，勿论池大小。","门前车马路，奔走无昏晓。","名利驱人心，贤愚同扰扰。","善哉骆处士，安置身心了。","何乃独多君，丘园居者少。"],"title":"过骆山人野居小池"}
