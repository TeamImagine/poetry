{"author":"王炎","id":69455,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄平仄平仄平。","仄仄仄平平仄仄，平平平仄仄平平。"],"paragraphs":["扣关倒屣略从容，惊见文章豹管中。","水阔山遥俱倦客，花明柳暗又东风。","锦囊收拾语皆好，黄卷沉潜经可穷。","会看卧龙腾踏去，知贤吾或似庞翁。"],"title":"酬陈叔裕四首  其一"}
