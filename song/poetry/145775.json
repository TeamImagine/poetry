{"author":"乐雷发","id":145775,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["堂萱营柳伴吟哦，黄绶仙翁鬓未皤。","对客不矜名第贵，输心惟在简编多。","江头鲂鲤香晨膳，境内鸱枭冷夜窠。","湘国诗盟今寂寞，衰颓犹喜识阴何。"],"title":"赠江华熊伯岩"}
