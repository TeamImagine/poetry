{"author":"黎廷瑞","id":165847,"strains":["仄仄仄仄平，仄仄平平平。","仄仄平仄仄，仄仄平仄平。","仄仄仄仄仄，平平○仄平。","仄仄仄平仄，仄仄平平○。","平平平仄平，仄仄平平平。","平仄平平仄，仄仄仄平平。","仄平仄○仄，仄仄平仄平。"],"paragraphs":["我有绿绮琴，宝匣生蛛丝。","拂拭聊一鼓，意淡音愈微。","隠几忽自笑，持兹将付谁。","所以绝弦者，痛惜无锺期。","吾人天与游，岂在知音知。","惆怅箫韶远，不见凤来仪。","后夔不并世，已矣奚所悲。"],"title":"我有绿绮琴"}
