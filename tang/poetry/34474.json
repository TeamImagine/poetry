{"author":"陈子昂","id":34474,"strains":["仄平仄平仄，平仄仄○○。","○仄平平仄，平平仄仄平。","平○仄平仄，○仄仄平平。","平仄平平仄，平平仄仄平。","平平平仄仄，仄仄仄○平。","仄仄平平仄，平平仄仄平。","平仄平○○，平○仄仄平。","平平仄平仄，仄仄仄平平。"],"paragraphs":["圣人信恭己，天命允昭回。","苍极神功被，青云秘箓开。","垂衣受金册，张乐宴瑶台。","云凤休征满，鱼龙杂戏来。","崇恩逾五日，惠泽畅三才。","玉帛群臣醉，徽章缛礼该。","方睹升中禅，言观拜洛回。","微臣固多幸，敢上万年杯。"],"title":"洛城观酺应制"}
