{"author":"武衍","id":130813,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["既安能适复何疑，小筑重营即旧规。","狡兔反为三窟累，鹪鹩终遂一枝期。","种成水际芙蓉径，凿得亭前菡萏池。","客有可人尊有酒，四时风月总相宜。"],"title":"郊居纪实"}
