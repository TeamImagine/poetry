{"author":"孙应时","id":82423,"strains":["平平平仄仄平平，平仄平平仄仄平。","仄仄平平平平仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["骑曹新上雪堂西，千里淮南望眼迷。","正我寻云并沧海，思君步月过黄泥。","清时鼓角无惊梦，胜日樽罍有共携。","人物风流对江浪，数将冰茧寄新题。"],"title":"寄黄州录事刘进之同年"}
