{"author":"赵蕃","id":74954,"strains":["平平仄仄仄平平，仄仄平平仄仄平。","平仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["茅轩临水自谁开，况有荼{艹縻}玉作堆。","佳节愁孤一百五，可人共约两三杯。","轻雷淡雨林间过，落日清风座上催。","更喜经行远城市，不妨杖屦晚方回。"],"title":"寒食前一日伯永相约过陈氏茅轩蕃亦载酒共往与者常宁尉曹明叔伯和蕃赋诗"}
