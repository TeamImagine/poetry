{"author":"林希逸","id":119798,"strains":["仄仄平平仄，平平仄仄平。","○平平仄仄，仄仄仄平平。","平仄平平仄，平平仄仄平。","○平○仄仄，仄仄仄平平。","仄仄平平仄，平○仄仄平。","仄○平仄仄，仄仄仄平平。"],"paragraphs":["拜赐归湖曲，生涯只此湖。","三韩云不远，一镜月同孤。","天语书黄诰，波光照白须。","柴扉当雁鹜，采地即菰蒲。","殿下投笺乞，波间弄桨娱。","不妨眠井底，醉入八仙图。"],"title":"赐镜湖一曲"}
