{"author":"李倜","id":78654,"strains":["平平仄平平，平仄仄仄仄。","平平仄仄平，仄○平仄仄。","平○仄平平，平平平仄仄。","仄仄仄平○，仄平平仄仄。","平仄仄平平，平仄仄○仄。","平平仄平仄，仄仄仄平仄。","○平仄○平，仄平○仄仄。","仄仄仄平平，平平平仄仄。"],"paragraphs":["清晨出西郊，危径甃滑石。","徐登九日山，眼观天地窄。","沧溟渺无涯，云林森削壁。","徙倚极遐观，感今怀往昔。","而我遂幽寻，尘事忽如失。","颀然隠君子，未审果何得。","磨崖古题名，半含苍藓碧。","日夕促归鞍，青山云乱白。"],"title":"次朱文公廓然亭韵"}
