{"author":"宋庠","id":2728,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["缥陂春色极晴虚，新水遥连六辅渠。","沙上钓归人获鹬，梁边观罢客知鱼。","苍浮树影烟生后，红皱溪纹日侧初。","刮目暂成江海趣，狂奴终忆越滩居。"],"title":"漕渠春台"}
