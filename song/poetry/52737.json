{"author":"李洪","id":52737,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["江园试觅去年梅，花下遨游得暂陪。","脉脉早迎南日至，垂垂先放北枝开。","江边墙角添诗兴，月落参横唤梦回。","一见清香心已醉，何须更待麹生来。"],"title":"探梅次韵章庭倚"}
