{"author":"陆游","id":32782,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平仄仄仄仄平。","平平仄仄平平仄，仄仄平平仄仄平。"],"paragraphs":["不肯爬沙桂树边，朵颐千古向岩前。","巴东峡里最初峡，天下泉中第四泉。","啮雪饮冰疑换骨，掬珠弄玉可忘年。","清游自笑何曾足，叠鼓冬冬又解船。"],"title":"虾蟆碚"}
