{"author":"释契适","id":232454,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["宴坐琼瑶曲密都，感通宁肯择贤愚。","遍分智慧灯开暗，尽洒清凉雨发枯。","荷拥夕池鲜五色，树凝春砌莹三珠。","波神天女相初从，虚白光中美丈夫。"],"title":"观音诗  其九"}
