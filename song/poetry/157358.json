{"author":"韩维","id":157358,"strains":["仄仄仄仄仄，仄仄平仄平。","○○仄平仄，仄仄○仄平。","仄仄仄平仄，仄仄平仄平。","仄平仄平仄，仄仄○平平。","仄仄平仄平，仄仄仄平平。","仄仄仄○仄，仄平○仄○。","仄平仄仄平，平仄仄○○。","仄平仄平仄，仄仄仄仄平。","仄○仄平平，仄仄平○平。","仄仄仄平仄，仄平仄○平。","仄仄仄平仄，仄平仄平平。","仄平平平仄，平仄仄仄平。","仄仄平平仄，仄仄仄平平。"],"paragraphs":["日月忽已远，再见新谷升。","丧期有常数，吉我衣与襟。","俯仰自悲咤，泪下肝胆崩。","尚推立身报，未即泯余生。","肃肃忠宪公，秉德辅休明。","报国有遗意，训言犹在听。","况兹世厚恩，兄弟秩王庭。","一朝出门去，事业各自营。","上当答君仁，下以为亲荣。","独此抱疴瘵，谢喧守柴荆。","扫冢奉时祭，履田课春耕。","既无公家责，聊徇狷者情。","出处虽云异，要以道为程。"],"title":"服除送兄弟还都"}
