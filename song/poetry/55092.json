{"author":"朱熹","id":55092,"strains":["仄平平仄平平○，平平仄仄平○平。","仄○平仄平○仄，○仄○仄○○平。","仄平仄仄平仄仄，平平仄仄平平平。","仄平仄仄仄仄仄，平平仄仄平平平。","平平仄仄仄○仄，平仄仄仄平平平。","平平仄仄平仄平，仄仄平仄平平平。","○平○仄仄仄仄，仄仄仄仄○○平。","平平仄○仄仄仄，仄仄○仄平平平。","○平仄仄○仄仄，仄仄平仄平平平。","平平仄仄仄平仄，平平仄仄平平平。"],"paragraphs":["此山名自西京传，丹台紫府天中天。","似闻云鹤时降集，应笑磨螘空回旋。","我来适此秋景晏，青枫叶赤摇寒烟。","九还七返不易得，千岩万壑渠能专。","同游幸有二三子，天畀此段非徒然。","梁郎季子山泽臞，傅伯爰盎瀛洲仙。","相逢相得要彊附，却恨马腹劳长鞭。","黄华未和白雪句，画舸且共清泠川。","回船罢酒三太息，百岁谁复来通泉。","盈虚有数岂终极，为君出此穷愁篇。"],"title":"奉陪机仲宗正景仁太史期会武夷而文叔茂实二友适自昭武来集相与泛舟九曲周览岩壑之胜而还机仲景仁唱酬迭作谓仆亦不可以无言也衰病懒废那复有此勉出数语以塞嘉贶不足为外人道也"}
