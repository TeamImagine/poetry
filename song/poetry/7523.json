{"author":"王之道","id":7523,"strains":["平仄平平仄仄平，仄平仄仄仄平平。","平平平仄仄平仄，仄仄仄平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["西掖归来鬓未华，著书论字当生涯。","撑肠何止五千卷，溢箧定逾三十车。","秋露青黄新种橘，春风红紫旧栽花。","东还贪逐朋溪乐，只恐金銮诏草麻。"],"title":"送董令升舍人归朋溪二首  其一"}
