{"author":"苏辙","id":198638,"strains":["仄平○仄仄仄平，仄平○仄仄仄平。","仄平平仄仄平仄，○○仄平仄平平。","平平平仄仄平仄，平○仄仄平仄平。","平平仄平仄平仄，仄仄仄仄平○平。","平平仄仄仄仄仄，仄平○仄○平平。","平平平仄仄○仄，仄仄仄仄平○平。","仄仄仄仄仄仄仄，平平平仄仄仄平。","仄平仄平仄仄仄，仄平○仄○平平。","平平仄平仄平○，仄平仄仄○平平。","○平仄仄仄平仄，仄○仄仄平平平。","平○仄平仄仄仄，仄平仄仄仄仄平。","仄平仄仄○仄仄，仄仄仄仄平平平。"],"paragraphs":["我生犹及见大门，弟兄中外十七人。","两家门户甲乡党，正如颍川数孙陈。","嗈嗈鸣雁略云汉，风吹散落天一垠。","归来勉强整毛羽，饮水啄粒伤离群。","东西隔绝不敢恨，死生相失长悲辛。","萧萧华发对妻子，往往老泪流衣巾。","仲叔已尽季亦老，双星孤月耿独存。","老夫闭门不敢出，喜君三度乘朱轮。","今春剖符地尤胜，不齐自古留芳尘。","回车访我念衰老，挽衣把臂才逡巡。","君行到官我未死，杖藜便是不速宾。","一尊酌我当有问，此国岂有贤于君。"],"title":"程八信孺表弟剖符单父相遇颍川归乡待阙作长句赠别"}
