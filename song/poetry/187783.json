{"author":"王令","id":187783,"strains":["平平仄仄平，仄仄仄仄平。","仄平平平仄，仄仄平平平。","平平仄仄仄，平平平平平。","仄仄仄仄平，仄仄平仄平。","仄仄仄平仄，仄仄仄○平。","平平仄○○，仄仄仄仄平。","仄仄仄平平，仄平平平平。","仄仄○仄仄，仄仄仄平平。","仄平平仄平，仄平仄平平。"],"paragraphs":["千金得宝刀，不若得锸归。","宝刀虽云利，邂逅伤疮痍。","伤疮有复日，伤皮无完时。","不若远所伤，取锸安自持。","一凿以成井，再凿以深资。","清泉冽其中，定德发不移。","饮可沃吾心，浴能清吾肌。","此道如必尚，庶几有常为。","既庸铭我前，又书荐余知。"],"title":"惜交诗赠束孝先"}
