{"author":"度正","id":94444,"strains":["仄平仄平平，仄仄平仄平。","仄平平○平，平仄仄仄平。","平平仄仄仄，平平仄仄平。","仄仄仄仄仄，平仄仄平○。","仄平平平仄，○仄仄仄平。","仄平仄仄○，仄平平仄平。","平仄仄○平，平平仄平平。","仄平○仄仄，平○平○○。","仄平○平平，仄仄○平平。","仄○平仄平，仄仄仄仄平。","仄仄平仄○，仄仄仄平平。","平○仄○○，平平仄平平。","仄平仄平○，仄平仄平平。","仄平仄仄仄，仄仄仄○平。","平平平平平，平仄平平平。","仄仄仄仄○，仄仄仄平平。","仄仄平平平，仄仄平仄平。","仄仄仄平平，仄仄仄○平。","○平○平平，平仄仄仄平。","仄平仄平○，平仄○○平。","仄平仄平平，○仄平平平。"],"paragraphs":["庆元二年春，有诏来自东。","曰东川漕臣，忧国尽变通。","东川十五郡，连年岁不丰。","国计仅以足，民力几穷空。","赖兹经纶手，调护遂奏功。","曰维榷牧司，有言惊圣聪。","咨尔予漕臣，佥言尔惟忠。","往哉其抚事，惟和惟其中。","蜀人闻天书，喜气如春风。","窃思斟酌权，大概不可穷。","在昔元祐间，委付失狂童。","苞苴肆分行，锥刀到心胸。","小苏抗章论，大苏以诗攻。","至今百世下，得失烂如烘。","明公冰霜姿，材业尤雄雄。","剸割一指间，妙用付天工。","鸟兽虽无知，好恶人则同。","觌德自来驯，遇暴辄兴戎。","从兹三边人，稽首不敢凶。","蜀人愿公留，天子将思公。","谓公曰还归，其以来年冬。"],"title":"送新四川茶马"}
