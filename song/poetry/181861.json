{"author":"郑獬","id":181861,"strains":["平仄平平仄仄平，仄平仄仄仄平平。","仄平仄仄仄平仄，仄仄仄平平仄平。","平仄仄平仄仄仄，平平平仄仄平平。","平平平仄平平仄，仄仄平平仄仄平。"],"paragraphs":["尊酒还成世外名，二千石印一毫轻。","骥虽老去壮心伏，鹤自病来仙骨清。","林下已能忘岁月，人间何必仕公卿。","淮扬尘土无佳赏，每见山翁眼乍明。"],"title":"致政李祠部  其二"}
