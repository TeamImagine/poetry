{"author":"黄裳","id":204529,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["将帅门庭喜见人，只看行止早堪亲。","军人事业离群久，帐下谋猷触类新。","东土别怀应有恨，西都归思已无尘。","故园未许闲游日，丹凤重飞不到春。"],"title":"送都钤郭太尉"}
