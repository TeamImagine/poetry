{"author":"方回","id":148782,"strains":["平平仄仄仄，仄仄仄仄平。","仄仄平仄仄，仄仄平平平。","平仄平仄平，平平仄○平。","仄○仄仄仄，平平平仄平。","仄仄仄平仄，○平仄○○。","平仄仄平仄，仄仄仄平平。","平平仄仄仄，平○平平平。"],"paragraphs":["儿时度大庾，未识险与艰。","剑阁天下壮，老矣无由攀。","兹岭同我名，穷源路如环。","一重复一掩，千弯仍万弯。","怒石跃奇鬼，淙流出其间。","高处望来处，井底忽升天。","为言上复上，何如居庸关。"],"title":"上回岭"}
