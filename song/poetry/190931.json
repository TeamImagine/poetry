{"author":"韦骧","id":190931,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["暂离翰苑出南州，匼匝金羁络马头。","泉石清幽为己物，耕桑勤苦共民忧。","笔驱滞事如飞电，语决尘缘似破沤。","内合旧交诗远寄，心期犹未许裴休。"],"title":"蔡仲远内翰出虢州刘龙图所寄诗因次其韵"}
