{"author":"陈著","id":139339,"strains":["仄仄○○仄仄平，仄平○○仄平平。","平平仄仄平○仄，仄仄平平仄仄平。","仄仄平平平仄仄，○○平仄仄平平。","平平仄仄平平仄，平仄平平仄仄仄。"],"paragraphs":["宇宙中闲战血腥，不才难应少微星。","穷顽得寿非三甲，老拙无文况六丁。","醉后时歌东里曲，闲中堪伴北山灵。","门前总是尘埃事，惟有梅花照眼醒。"],"title":"次韵单君范行李中诸诗前数章自道后二章为单君作也八首  其二"}
