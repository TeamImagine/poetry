{"author":"于石","id":163802,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["志士匡君贵善谋，古来直笔有春秋。","孔明扶汉何吞蜀，仁杰兴唐乃死周。","成败由人天不管，功名遗恨水空流。","柬之未相姜维将，二子宁无身后忧。"],"title":"读史  其七"}
