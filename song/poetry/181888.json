{"author":"郑獬","id":181888,"strains":["仄仄平平平仄仄，仄平仄仄仄仄平。","平平平仄仄平仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，仄仄仄仄仄仄平。"],"paragraphs":["绕座群书如累玉，夜灯忘睡昼忘饥。","文章须用圣贤断，议论要通今古疑。","孟子岂无仁义国，荀卿犹作帝王师。","太平歧路安于掌，好跨大宛万里驰。"],"title":"勉学者"}
