{"author":"李纲","id":242648,"strains":["平平仄仄仄，平仄仄仄仄。","仄○平仄平，仄仄○○仄。","仄○仄平仄，仄仄仄平仄。","仄仄仄平仄，仄仄仄平仄。","平平平○仄，平仄仄仄○。","平平仄平平，仄平平仄仄。","平平仄平平，○仄平仄○。","仄○平仄平，平仄平平仄。","平平仄○○，仄仄平仄仄。","仄平仄○平，平仄仄仄仄。","仄平仄平仄，仄仄仄仄仄。","平平○平○，仄仄仄平仄。","仄仄仄平平，平平仄平仄。","平平仄平○，平仄仄仄仄。","平平仄仄仄，仄仄○平仄。","仄仄仄仄平，仄○平仄仄。","○平平平平，平仄仄平仄。"],"paragraphs":["吾初不解饮，涓滴莫下咽。","自从游宦来，稍稍颇称善。","譬犹怯懦士，习惯亦能战。","作气欲吞敌，贾勇乃求殿。","迂愚撄重衅，飘泊旅异县。","怀家路迢迢，惜春花片片。","浇愁欲千锺，燕客卑九献。","浩如鲸吸川，无那壶浮箭。","欢然偶过量，浅狭诚易见。","噎呕九藏翻，昏瞀两目眩。","宿酲味尤恶，累日不欲膳。","吾生如浮沤，急景若奔电。","学道贵清虚，为文欲精錬。","胡为事杯杓，无乃废笔砚。","先生一石醉，待诏三升恋。","枕麹与藉糟，自污何足羡。","从今梁谿翁，无复醉乡愿。"],"title":"戒酒"}
