{"author":"陆游","id":39442,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["宫云缥渺漏声迟，梦里华胥却自疑。","春浅风光先盎盎，时平节物共熙熙。","画帘不卷闻人语，玉勒徐行避酒旗。","阅尽辈流身独健，恍如随计入都时。"],"title":"立春后十二日命驾至郊外戏书触目三首  其二"}
