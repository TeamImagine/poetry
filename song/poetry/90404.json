{"author":"苏舜钦","id":90404,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忆向江东太守园，猗猗甘树蔽前轩。","风摇玉蕊霏微落，霜发金衣委坠繁。","枕畔冷香通醉梦，齿边余味涤吟魂。","天彭路远无因得，犹赖君心记旧恩。"],"title":"师黯以彭甘五子为寄因怀四明园中此果甚多偶成长句以为谢"}
