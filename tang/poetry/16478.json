{"author":"白居易","id":16478,"strains":["平仄平平仄，平平仄仄○。","仄平平仄仄，平仄平平○。","平仄平平仄，平平仄仄○。","○平○仄仄，仄仄仄平平。","仄仄平○仄，○平仄仄平。","○平仄平仄，仄仄仄平平。"],"paragraphs":["秋馆清凉日，书因解闷看。","夜窗幽独处，琴不为人弹。","游宴慵多废，趋朝老渐难。","禅僧教断酒，道士劝休官。","渭曲庄犹在，钱唐俸尚残。","如能便归去，亦不至饥寒。"],"title":"洛下寓居"}
