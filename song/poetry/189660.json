{"author":"沈辽","id":189660,"strains":["仄仄平平平仄仄，○平仄仄平平○。","仄仄平平平仄仄，仄仄平平仄平仄。","平平平仄平仄平，仄仄平平○仄平。","仄平平仄仄平仄，平○○仄平平平。","平平仄仄仄仄仄，平仄仄仄平平平。","○平仄仄仄平仄，平仄平○平仄平。","平平仄平○仄仄，仄平仄仄平平平。","仄平平仄平平仄，仄仄平仄平平平。","平平仄仄平仄仄，仄仄平仄平平平。","平平○仄平仄仄，平平平仄仄平○。","平○仄仄仄仄仄，平平○平平仄平。","仄平平平○仄仄，○平仄仄○平平。"],"paragraphs":["我昔求为阳羡令，轻舟已有鸱夷兴。","最爱铜棺山峻极，自结篮舆陟云径。","铜棺山插南斗魁，下视群峰如突犀。","太湖千里在眉睫，髙深从此穷攀隮。","欣然有意即独往，眀月夜夜眠荆谿。","当时便可跨黄鹄，何意人间同木鸡。","飘飘数年如一梦，尔来卜室齐山西。","故人多谢姚夫子，数枉车马来山蹊。","秋风忽指阳羡去，欲脱黄绶躬锄犁。","人生衣食苟自足，何为卑辱趣尘泥。","田间九月白酒熟，鲈鱼正肥多置篦。","老夫为君更破戒，临风引领长江堤。"],"title":"奉送世美归阳羡"}
