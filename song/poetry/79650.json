{"author":"欧阳修","id":79650,"strains":["平平○仄平，仄平平仄仄。","平平仄仄仄，平仄仄平仄。","平平仄平仄，仄仄平平仄。","仄平平○仄，仄仄平平仄。","平平仄平仄，平仄仄平仄。","平仄平仄平，平平平平仄。","仄平仄平平，仄仄仄平平。","平平○平平，平仄仄仄○。","仄仄仄仄平，仄平仄仄○。","平平○仄仄，仄仄○平○。","平平仄平仄，平仄仄○仄。"],"paragraphs":["吾尝思醉翁，醉翁名自我。","山林本我性，章服偶包裹。","君恩未知报，进退奚为可。","自非因谗逐，决去焉能果。","前时永阳谪，谁与脱缰锁。","山气无四时，幽花常婀娜。","石泉咽然鸣，野艳笑而傞。","宾欢正喧哗，翁醉已岌峩。","我乐世所悲，众驰予坎轲。","惟兹三二子，嗜好其同颇。","因归谢岩石，为我刻其左。"],"title":"思二亭送光禄谢寺丞归滁阳  其一"}
