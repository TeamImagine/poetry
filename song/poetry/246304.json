{"author":"吕本中","id":246304,"strains":["仄仄仄平平，平仄仄平仄。","平平仄仄仄，仄仄平仄仄。","平平仄仄平，平仄仄平仄。","○平仄仄○，仄仄仄仄仄。","仄平平仄仄，仄仄仄仄仄。","平平仄平平，仄仄平仄仄。","仄平○平仄，仄仄仄平仄。","平平○仄仄，仄仄平仄仄。","平○仄平平，○○仄平仄。","平平平平平，仄仄仄仄仄。"],"paragraphs":["日月走劻勷，舟楫卧烦暑。","凉秋在万里，客子安得语。","周侯磊落人，怜我自熬煮。","殷勤半月留，可得一笑许。","别来今几日，坐此百里阻。","清风不时来，晓月仍半吐。","卷帘看修竹，忽似对眉宇。","人生行乐耳，舍此皆自苦。","终期卜邻归，重听对床雨。","虽无呜呜歌，亦有坎坎鼓。"],"title":"寄周司理"}
