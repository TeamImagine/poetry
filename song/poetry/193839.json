{"author":"苏轼","id":193839,"strains":["平仄仄平平，仄仄仄平仄。","○仄仄仄平，仄○○仄仄。","仄平平平○，仄仄仄平仄。","仄平仄平平，仄仄平仄仄。","仄仄仄平仄，平仄仄仄仄。","仄仄○平平，仄仄仄平仄。","仄仄仄平○，仄仄平仄仄。","平平平平仄，仄仄仄平仄。","仄平仄仄○，仄仄仄平仄。","平仄平仄平，平平仄平仄。"],"paragraphs":["南北一山门，上下两天竺。","中有老法师，瘦长如鹳鹄。","不知修何行，碧眼照山谷。","见之自清凉，洗尽烦恼毒。","坐令一都会，男女礼白足。","我有长头儿，角颊峙犀玉。","四岁不知行，抱负烦背腹。","师来为摩顶，起走趁奔鹿。","乃知戒律中，妙用谢羁束。","何必言法华，佯狂啖鱼肉。"],"title":"赠上天竺辩才师"}
