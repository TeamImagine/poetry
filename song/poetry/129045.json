{"author":"赵孟坚","id":129045,"strains":["仄平平平仄仄仄，平仄平平平仄仄。","平平仄仄仄○平，平仄平平仄平仄。","平平仄仄仄平○，平仄平○仄○仄。","平平仄仄仄平平，仄仄平平仄○仄。","仄平仄平仄仄平，平仄仄平平仄仄。","仄仄○平仄仄○，平○仄仄平仄平。","○平仄仄○平平，仄仄仄○平仄平。","仄平平平平仄平，平平平平平仄平。","平平仄平平仄平，平仄平平仄仄平平平。"],"paragraphs":["绣鞯金狨玉蹀躞，天宝繁奢逾大业。","华清浴已宴沈香，弓箭才人拥旌节。","前头乐部紫云回，催驾颙迎奏三叠。","阿瞒驻辔立多时，欲上花骢尚娇色。","俯头缒{革登}力士徒，曾以脱靴为屑屑。","步步相随那肯离，尝闻愿作连理枝。","燕安傥及思艰危，那有马嵬攀诀时。","汉家山河安四维，披香千秋惟弋绨。","龙眠画兹非衒奇，端与曹高向孟陈元龟。"],"title":"送马上娇图与秋壑监丞"}
