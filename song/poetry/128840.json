{"author":"释绍嵩","id":128840,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄仄平。","平平仄仄仄平仄，平仄平平仄仄平。"],"paragraphs":["午枕藜床梦忽惊，窦家园里有莺声。","半生客路逢佳节，万瓦脚跟开化城。","㶉𫛶刷毛花荡漾，蒲萄上架月纵横。","谁教并向此中见，清杀诗翁老不胜。"],"title":"憩窦园因题池亭"}
