{"author":"韩淲","id":87250,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["繁花高树最宜晴，细雨横枝亦奈阴。","色薄半开都有态，香浓初谢转伤情。","水边却恨无多子，山嘴尤怜太瘦生。","驿使折来春信早，单于吹罢角声清。"],"title":"梅  其五"}
