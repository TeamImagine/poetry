{"author":"张镃","id":81285,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["病中何事却懽欣，闻召高安老使君。","碧落岂容留绮夏，紫微端要著卿云。","朝天续集开新咏，解易玄谈记古文。","应笑清臞约斋子，湖边犹恋白鸥群。"],"title":"喜杨诚斋赴召"}
