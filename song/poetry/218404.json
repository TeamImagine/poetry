{"author":"张继先","id":218404,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["高斋忽已庆成功，赤石苍崖入眼中。","贞节由来拘世业，稚川随处是家风。","红金柜隠书尤秘，碧玉壶清酒不空。","昆阆归期应可展，我来时欲笑歌同。"],"title":"浑沦庵庆成"}
