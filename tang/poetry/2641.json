{"author":"杜甫","id":2641,"strains":["平平○仄仄，仄仄平仄平。","○平仄仄仄，仄○仄○平。","仄仄仄仄平，仄仄仄仄○。","仄○仄仄平，平仄仄仄平。","仄平仄仄仄，仄仄平平平。","平仄仄仄仄，平平仄平平。","仄平仄仄平，平○仄○平。","平仄仄平○，仄仄仄仄○。"],"paragraphs":["群鸡正乱叫，客至鸡鬬争。","驱鸡上树木，始闻叩柴荆。","父老四五人，问我久远行。","手中各有携，倾榼浊复清。","苦辞酒味薄，黍地无人耕。","兵革既未息，儿童尽东征。","请为父老歌，艰难块深情。","歌罢仰天叹，四座泪纵横。"],"title":"羌村 三"}
