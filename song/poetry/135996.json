{"author":"蔡襄","id":135996,"strains":["仄仄平仄仄仄仄，平平平平平仄平。","○平仄仄○平仄，仄仄平平仄仄平。","仄仄平平仄平仄，平平平仄○平平。","平平仄仄仄平仄，仄平仄仄○平平。"],"paragraphs":["苦竹生笋四五寸，樱桃开花千万枝。","空蒙野色当楼处，寂寞春寒带雨时。","已放清歌逐瑶管，旋𥬠新酿行金卮。","衰翁酩酊自为乐，举鞭不问并州儿。"],"title":"遣兴"}
