{"author":"赵蕃","id":76993,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["晨起犹如欲雪天，晚来旋觉散晴烟。","传闻隘郭沸灯火，想见当筵杂管弦。","铁马春冰期异日，卖薪买酒看今年。","谁怜病叟寒窗底，独拥残灰整旧编。"],"title":"闻邑中灯夕颇盛作诗呈子肃"}
