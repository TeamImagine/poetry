{"author":"曾惇","id":17397,"strains":["仄○仄平仄，平平仄平平。","仄平平仄仄，平仄仄平平。","仄仄平仄仄，平平仄平平。","仄仄○○平，○仄平平平。","平平平仄仄，平平仄平平。","○○仄仄仄，仄平仄平平。","○平仄平仄，平仄仄平平。","平平仄仄平，仄仄平仄平。"],"paragraphs":["治中妙言语，洪涛泻词源。","向来群玉府，垂上紫微垣。","佐郡沧海傍，凭轩望朝暾。","便欲乘轻车，长啸登昆仑。","兹楼何缥缈，千岩霭云屯。","空庭百吏散，博山炷微薰。","重寻羡门辈，仙事渺无垠。","何知对妙高，举手招德云。"],"title":"分绣阁"}
