{"author":"白居易","id":17128,"strains":["平仄平平平仄仄，平平仄仄仄平平。","仄仄仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["纶阁沈沈无宠命，苏台籍籍有能声。","岂唯不得清文力，但恐空传冗吏名。","郎署回翔何水部，江湖留滞谢宣城。","所嗟非独君如此，自古才难共命争。"],"title":"和梦得"}
