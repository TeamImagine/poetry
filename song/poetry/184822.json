{"author":"范纯仁","id":184822,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["武夷山色倚天青，中有贤儒谢世荣。","自以高名传积庆，不教黄壤掩清名。","构亭傍垅同虚寝，陟岵无时见孝诚。","宁独显亲由富贵，还能厚德庇群生。"],"title":"寄题张运使先垅永慕亭"}
