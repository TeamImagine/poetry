{"author":"崔颢","id":53852,"strains":["平平仄○平，平平仄○仄。","平仄平仄平，仄平平仄仄。","仄仄平仄仄，仄平平仄仄。","平仄○仄平，平平仄平仄。","平平仄○仄，仄仄仄平仄。","平仄平仄○，仄平平平仄。"],"paragraphs":["悠悠远行归，经春涉长道。","幽冀桑始青，洛阳蚕欲老。","忆昨戎马地，别时心草草。","烽火从北来，边城闭常早。","平生少相遇，未得展怀抱。","今日杯酒间，见君交情好。"],"title":"赠轻车"}
