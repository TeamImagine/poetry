{"author":"张宪","id":14630,"strains":["平平仄平平仄平，平平仄仄平平平。","平平仄平仄仄仄，仄仄平平仄仄平。","仄平仄仄平平仄，平平仄仄平平仄。","平仄平平仄仄平，仄仄○仄○仄仄。","仄平○仄仄仄平，平平仄仄○平○。"],"paragraphs":["畸乌压营营作声，红光紫电围金钲。","黄须小龙马上啸，白日饥豺梦里惊。","老奴怒掷珊瑚枕，追兵起合琉璃井。","巴马东归疾似风，道旁遗粪如水冷。","健儿空玩七宝鞭，荆台老姥空谁传。"],"title":"玩鞭亭"}
