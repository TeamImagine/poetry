{"author":"田锡","id":112131,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["君王降诞继陶唐，每至嘉辰睹异祥。","宫树晓来生瑞露，金门夜半有天香。","皇亲朝觐随章奏，中使颁宣散道场。","万国人臣皆悦乐，巍巍圣德自无疆。"],"title":"乾明节祝圣寿  其八"}
