{"author":"陆游","id":39305,"strains":["平平平仄仄平平，平仄平平仄仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["残年孤寂不堪言，时唤平头驾短辕。","老气犹能作罴卧，壮怀谁复记鸿轩。","櫂歌缥渺城西路，烟树参差埭北村。","堪笑怪奇消未尽，夜来还梦属櫜鞬。"],"title":"晓出至湖桑埭"}
