{"author":"郭祥正","id":192652,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["姑溪不是留君地，雪窦天台更一游。","玉浪溅云泉尾活，金盘擎海月华秋。","将心与客无痕迹，问疾何人敢对酬。","我把钓竿相忆处，蓼花红影上丝头。"],"title":"送琳长老再游浙东"}
