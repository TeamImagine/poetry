{"author":"袁说友","id":70762,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["寒荄也趁百花新，眼懒犹贪上国春。","五技怪能成薄命，一名却喜继前人。","唤将好意诗频赋，洗却闲忧酒再巡。","底事牛堪有归序，韩公平日最相亲。"],"title":"和薛子晋来庆癸未登第韵二首  其二"}
