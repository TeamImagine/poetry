{"author":"王十朋","id":23215,"strains":["平仄平平仄仄平，仄平仄仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["尊酒相逢半八仙，鬓丝我类杜樊川。","江东渭北四方客，楚尾吴头五月天。","莲社滥陪陶令饮，兵厨聊击陆生鲜。","待将红药翻阶句，别作鄱阳一集编。"],"title":"五月二十五日饯安国舍人于荐福洪右史王宗丞来会坐间用前韵"}
