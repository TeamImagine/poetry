{"author":"强至","id":182725,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["登科君已十年余，斗粟犹肩县尹卑。","闵己漫形韩子赋，添丁赖有玉川儿。","海边毒瘴浓如雾，岭外征涂乱若丝。","三岁归来无荐者，金门犹喜从臣知。"],"title":"次韵阳朔邱尉述怀"}
