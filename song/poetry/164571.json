{"author":"白珽","id":164571,"strains":["平平仄平仄，仄平平○○。","平平平平平，仄仄○平平。","平仄仄仄仄，仄仄平平平。","○平平仄平，仄仄平平平。","平仄平平平，仄仄仄仄○。","平平平仄平，仄仄○仄平。","仄平仄○仄，仄仄仄平平。","平平仄平平，平仄平平平。"],"paragraphs":["灵山本清净，一泉渟其中。","灵山孤飞来，此水将无同。","山影压不尽，照见天玲珑。","分明千尺冰，不独疑寒虫。","京洛多风尘，到此一洗空。","炎寒无二心，凛有操者风。","泊然守空梵，万劫岂终穷。","骊山有温泉，虚筑华清宫。"],"title":"冷泉亭"}
