{"author":"郑思肖","id":159570,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["歌断阳关奏暮笳，东风吹客向京华。","三更舟度淞江月，一路春连上苑花。","地逼星辰黄道近，山环宫殿紫云斜。","兹游归计须宜早，莫遣相思梦绕家。"],"title":"送人之行在"}
