{"author":"彭汝砺","id":202078,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄仄。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万里江湖逐断萍，红尘不见北山亭。","一思好景心魂醉，才挹余芳眼目醒。","寒暑忽移佳木绿，古今长见远峰青。","烟芜路断无穷尽，空惜琅邪旧记铭。"],"title":"到醒心亭"}
