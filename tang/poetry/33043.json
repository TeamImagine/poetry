{"author":"孙郃","id":33043,"strains":["平仄平平仄，平仄平平仄。","平仄○仄平，平平仄○仄。","平平仄仄仄，平○平仄仄。","仄仄仄○平，平平仄平仄。","仄平仄○仄，仄仄仄平仄。","○仄平仄仄，平平仄平仄。"],"paragraphs":["牛斗文星落，知是先生死。","湖上闻哭声，门前见弹指。","官无一寸禄，名传千万里。","死著弊衣裳，生谁顾朱紫。","我心痛其语，泪落不能已。","犹喜韦补阙，扬名荐天子。"],"title":"哭方玄英先生"}
