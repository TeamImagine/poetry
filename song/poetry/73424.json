{"author":"赵蕃","id":73424,"strains":["仄平平平仄，平仄仄仄平。","仄○仄平平，仄仄平平平。","平平仄平平，仄仄仄仄平。","仄仄仄仄平，仄○仄○平。","仄仄仄仄平，仄仄仄仄平。","仄平仄仄平，○平仄平○。","仄仄仄仄仄，仄仄仄仄平。","仄平仄仄平，平仄仄仄平。","仄仄仄仄仄，仄仄平平平。","平平仄平平，仄仄仄仄平。","平平仄仄仄，仄仄平平平。","仄仄仄○平，仄仄○仄平。","平平仄仄仄，平仄平仄平。","平仄仄平仄，仄仄平平平。","平平仄仄平，仄仄○仄平。","平仄仄仄仄，仄仄仄仄平。","仄○仄仄○，仄○平仄平。","仄平仄平仄，平仄平仄平。","仄○仄平仄，仄仄平仄平。","平平仄仄仄，平仄仄仄○。"],"paragraphs":["卧疴衡茅下，谁顾疾作门。","忽传故人书，犬吠鸡争喧。","书陈使君贤，有好罔不惇。","念子药物须，万钱致深恩。","我未谒使君，此馈曷见存。","是风久寂寥，当于古人论。","亟起欲下拜，展转足但扪。","事殊送酒家，孤负老瓦盆。","食粥已数月，政类颜平原。","呼僮籴新粳，洗甑汲井浑。","邻蔬价不二，取足充盘飧。","岂止饱妻孥，自可留弟昆。","聊宽口腹累，姑置襦袴温。","惟我困流落，寄迹无田园。","东南数十州，遍走如乞墦。","今者属有役，病缚不得犇。","几思出入劳，复虑霜雪繁。","使君傥加惠，兹又何足言。","屡将入城府，跼蹐驹在辕。","因风道感谢，情至笔载援。"],"title":"谢王使君"}
