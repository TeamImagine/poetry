{"author":"杜范","id":105107,"strains":["仄仄仄仄仄，仄平平平平。","仄○仄平仄，仄仄平仄平。","平平仄○仄，仄仄平仄平。","平平仄平仄，○平仄平平。","仄仄平仄仄，仄仄平仄○。","平仄平仄仄，平仄仄平平。","仄平○平○，平仄仄○○。","仄平○仄仄，平平仄仄平。","仄平平仄○，平仄仄仄平。","仄仄平仄仄，○平平平平。","仄平仄平平，仄仄仄仄平。","仄平平平○，仄仄平○平。","○○仄平仄，仄仄○平平。","仄仄仄仄平，○仄平平○。","平仄仄平仄，仄仄平○平。"],"paragraphs":["旷士隘宇宙，孰为君家山。","逸兴渺湖海，孰遣君意还。","胡然动行色，便欲生惨颜。","新篇写襟素，和章就词班。","亦念尘坱客，肯照窗几间。","怀旧徒感怆，搜语愧冥顽。","两年重忧患，悲涕不胜潸。","一身缠疢疾，形骸顿已孱。","吁天凡几疏，无路扣九关。","望绝锺鼎贵，分甘茅衡跧。","薾然一疲驽，不愿十二闲。","送君为心折，把酒惭量悭。","行行速京洛，去去难追攀。","莫上八咏楼，且宿双溪滩。","为问赤松子，世道何其艰。"],"title":"花翁将归婺女因为江西游有长篇留别社中次韵送之"}
