{"author":"曾几","id":249264,"strains":["仄平平仄平平平，仄平仄仄仄仄平。","仄平仄○○仄仄，平仄仄仄平平平。","平○仄仄仄仄仄，平仄仄平平仄○。","仄平○仄仄仄仄，仄仄仄仄平平平。"],"paragraphs":["结交欢伯无他肠，小槽窃比顾建康。","此身忽堕禁酒国，何路得到无功乡。","官酤快甚夏酌水，斋酿惬于冬饮汤。","客来且复置是事，北焙荐椀春风香。"],"title":"郡中禁私酿严甚戏作"}
