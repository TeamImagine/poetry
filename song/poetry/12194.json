{"author":"胡寅","id":12194,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄仄平仄仄平。","仄仄平平仄平仄，仄平平仄仄平平。"],"paragraphs":["炎州暑令比烝炊，茅屋深更未掩扉。","倦鹊绕林飞又上，流萤照水乱还稀。","寡尤正尔三缄口，新浴又思一振衣。","独怯诗坛把麾将，欲摩坚垒费攻围。"],"title":"和单令"}
