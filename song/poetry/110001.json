{"author":"刘克庄","id":110001,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["香火精勤阅一期，孤臣无路答鸿私。","衔如已废陈人样，俸比初开小学时。","世上升沉姑付酒，考中功状是吟诗。","五钱买得羊毛笔，自写年劳送有司。"],"title":"书考一首"}
