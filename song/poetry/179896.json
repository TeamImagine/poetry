{"author":"王安石","id":179896,"strains":["仄○仄仄○平仄，仄仄○平平平仄。","平平仄仄仄仄平，平仄平平仄平仄。","仄平仄平仄仄仄，仄仄仄平平仄仄。","仄平仄仄仄○平，平仄平平平仄仄。","仄平仄平仄○仄，仄仄仄平平仄仄。","仄平平仄仄平平，○○平平仄平仄。","平平仄仄仄仄仄，仄平仄仄平平仄。","仄仄○平仄仄仄，平仄仄平平仄仄。","平平仄仄仄平仄，仄仄仄平平仄仄。","仄○平仄仄仄平，○仄○平○平仄。","仄平仄仄平仄○，仄仄平平平平平。","○平仄仄仄仄平，平仄○平仄仄仄。","平平仄仄仄仄仄，仄仄仄平平仄仄。","仄仄○平仄仄平，仄仄仄仄○平仄。"],"paragraphs":["世传寿可三松倒，此语难为常人道。","人能百岁自古稀，松得千年未为老。","我移两松苦不早，岂望见渠身合抱。","但怜众木总漂摇，颜色青青终自保。","兔丝茯苓会当有，邂逅食之能寿考。","不知篝火定何人，且看森垂覆荒草。","君诗爱我亦古意，秀眉昔比南山栲。","复谓留侯不及我，人或笑君无白皂。","求仙辟谷彼诚悮，未见赤松饥已槁。","岂如强饭适志游，封殖苍官荫华皓。","赤松复自无特操，上下随烟何慅慅。","苍官受命与舜同，真可从之忘发缟。","诗虽祝我以再黑，积雪已多安可扫。","试问苍官值岁寒，戴白孰与苍然好。"],"title":"酬王濬贤良松泉二诗 松"}
