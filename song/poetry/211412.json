{"author":"刘跂","id":211412,"strains":["仄仄平平仄，○平仄仄平。","平平平仄仄，○仄仄平平。","仄仄平平仄，平平仄仄平。","○平○仄仄，仄仄仄平平。","平仄平平仄，○平仄仄平。","仄平平仄仄，平仄仄平平。","平仄平平仄，平平仄仄平。","平○○仄仄，平仄仄平平。","仄仄平平仄，平○仄仄平。","仄○平仄仄，仄仄仄平平。","○仄平○仄，平平仄仄平。","仄平○仄仄，仄仄仄平平。","平仄平平仄，平平仄仄平。","平平○仄仄，平仄仄平平。","仄仄平平仄，平平仄仄平。","平平平仄仄，仄仄仄平○。","平仄平平仄，平平仄仄平。","平平平仄仄，平仄仄平平。","仄仄○平仄，平平仄仄○。","仄平平仄仄，仄仄仄○平。","仄仄平平仄，平平○仄平。","仄平○仄仄，○仄○平平。"],"paragraphs":["绝世丹青业，中台雨露辰。","师门推上第，王室见名臣。","磊落儒林丈，风流画省宾。","燕朝分锦仗，儤值近枫宸。","鸣凤丹山穴，占星颍水滨。","殿庐俄厌直，藩社此班春。","山节还铜虎，京符换玉麟。","威行三辅地，歌浃两川民。","已喜征黄霸，无劳借寇恂。","即应公简上，会见俗还淳。","叹昔时难偶，逢今势莫均。","楚材难入晋，汉法近沿秦。","稽古皆前列，希风绝后尘。","斯文如汩没，吾道久湮沦。","海岳功归圣，熊罴钓有人。","蓝田仍产玉，郢匠早挥斤。","周历方开永，萧规欲尽循。","天时知会遇，人力漫纷纶。","夙有掺弦便，今逢敛板亲。","猥惭牛下走，敢玷席中珍。","迹远龙门峻，心怀燕厦仁。","绪言闻已旧，从此更书绅。"],"title":"寄赠"}
