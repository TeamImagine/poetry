{"author":"徐敞","id":9107,"strains":["○平仄仄仄，○仄仄○○。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平○仄仄，仄仄？平平。","平仄○平仄，平平仄仄○。"],"paragraphs":["迎冬小雪至，应节晚虹藏。","玉气徒成象，星精不散光。","美人初比色，飞鸟罢呈祥。","石涧收晴影，天津失彩梁。","霏霏空暮雨，杳杳暎残阳。","舒卷应时令，因知圣历长。"],"title":"虹藏不见"}
