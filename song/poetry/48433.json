{"author":"杨万里","id":48433,"strains":["平仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["为爱淮中掌似平，忽逢巨浸却心惊。","怪来万顷不生浪，冻合五湖都是冰。","碧玉湖宽容我到，白银地滑没人行。","兹游只道清无价，清杀诗翁老不胜。"],"title":"过甓社诸湖进退格东西长七十里南北阔五十里"}
