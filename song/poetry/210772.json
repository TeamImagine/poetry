{"author":"杨亿","id":210772,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["衡石量书夜漏深，咸阳宫阙杳沈沈。","沧波沃日虚鞭石，白刃凝霜枉铸金。","万里长城穿地脉，八方驰道听车音。","儒坑未冷骊山火，三月青烟绕翠岑。"],"title":"始皇"}
