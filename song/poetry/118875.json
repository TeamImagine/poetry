{"author":"张侃","id":118875,"strains":["仄○平平平，平仄平平平。","○平仄仄仄，仄仄平平平。","仄平仄仄仄，平平平仄平。","平平仄○仄，仄仄○平平。","平平仄平仄，平平仄仄平。","仄平仄仄○，仄仄仄仄平。","平平仄平仄，仄仄平平平。","仄平仄仄仄，平平仄仄平。","仄仄仄平平，仄仄平仄平。"],"paragraphs":["泛观今人诗，机巧由心生。","镂冰与铸木，未免求虚名。","岂知制作妙，浑然同水清。","尘埃数张纸，亦足传佳声。","群趋不知守，辛勤到莫龄。","奈何口耳间，一见意已倾。","投身入诗社，被褐生光荣。","党同伐异说，初非出本情。","我愿剖藩篱，学力随所成。"],"title":"客有诵唐诗者又有诵江西诗者因再用斜川九日韵"}
