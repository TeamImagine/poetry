{"author":"黄庶","id":173648,"strains":["平平平平平，仄平平平仄。","平仄仄仄仄，仄仄平平仄。","仄仄仄平仄，仄仄○仄仄。","仄仄仄仄仄，仄仄仄平仄。","仄仄平平仄，仄仄仄平仄。","仄仄仄仄仄，仄仄平仄仄。","仄仄○平平，仄仄仄仄仄。","平仄仄仄仄，仄仄平仄仄。","平○平平仄，仄仄仄平仄。","平○仄仄仄，平仄仄仄仄。"],"paragraphs":["秋风莼鱼肥，兔罝馋涎落。","溪友入昼梦，但苦青衫缚。","落日渡河水，食指相悟觉。","宿夕治鲙具，共作泛舟约。","网罟遮青答，老鳟荐丝臛。","玉软饱下箸，坐视肴果恶。","酒薄如疲兵，对此得卫霍。","回首食五鼎，适意均一乐。","人间军须后，甑釜有藜藿。","甘鲜岂敢事，聊此慰寂寞。"],"title":"食鲙"}
