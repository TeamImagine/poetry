{"author":"郭印","id":250026,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["千岩万壑最幽深，玉垒西邉古茂林。","仕宦不妨真大隐，风流无伴只孤斟。","多情竹色朝侵几，适意松声夜入琴。","莫道使君无一事，每劳幽思发清吟。"],"title":"和赵茂州即事六首  其一"}
