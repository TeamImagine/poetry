{"author":"陶梦桂","id":104840,"strains":["平仄平平仄仄平，平平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["家在青山绿水间，柴门虽设亦常关。","稠花浪蕊随时有，乐事赏心从古悭。","世上人多为物役，眼前谁肯掣身还。","君能不负平生约，袖有新诗慰病颜。"],"title":"约客"}
