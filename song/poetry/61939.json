{"author":"虞俦","id":61939,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["登楼何处不陈诗，况是秋高木落时。","极目但随归雁远，老怀犹作故乡悲。","毋宁觞咏须前辈，有底功名亦后期。","试问沈郎那得瘦，此心元不慕州麾。"],"title":"秋怀  其一"}
