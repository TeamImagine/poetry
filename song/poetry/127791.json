{"author":"方岳","id":127791,"strains":["仄平平仄仄仄仄，平仄平平仄○仄。","仄○平仄仄平平，仄仄○平仄平仄。","○平仄仄○平平，○仄仄仄平平平。","仄平平平仄仄仄，仄平○仄○平平。","仄平仄仄平○仄，仄仄平平仄平仄。","仄仄仄仄平仄仄，仄平○平平仄仄。","平平仄仄平平仄，平仄平平○仄仄。","仄○仄仄仄平平，仄仄平平平仄仄。"],"paragraphs":["以诗鸣者累百辈，谁与梅花可相配。","只传冰影月香诗，直到如今美无对。","疏篱把住横斜枝，了不肯受春风知。","自非冰肠雪洗髓，向渠正尔难为辞。","恨君不识林和靖，雪沍西湖老孤咏。","恨我不识楼考甫，角声吹残霜月苦。","儿曹但赏琼瑶句，持与梅花相尔汝。","夜深不道琐窗寒，浥尽花香花有语。"],"title":"书楼考甫梅花百咏因徐直孺寄考甫"}
