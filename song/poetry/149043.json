{"author":"方回","id":149043,"strains":["平平平仄仄平平，仄仄平平仄仄平。","仄仄仄平平仄仄，仄仄平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["纷纭钟鼎误公卿，孰与山林保令名。","不共鹄袍争举业，早令熊辔绍诗声。","人间倏忽惊兴废，物外从容了死生。","何限貂蝉无葬地，一丘风月自佳城。"],"title":"徐制准挽辞"}
