{"author":"张明中","id":116542,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平平仄平。"],"paragraphs":["有客针磁觅秀峰，展松高识可追风。","掌中诀是眼中法，天上仙为地上翁。","不向个边求指顾，更于何处访穷通。","荷囊金紫无难致，莫问肥家金粟红。"],"title":"赠杨山人"}
