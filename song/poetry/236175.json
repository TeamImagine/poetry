{"author":"李光","id":236175,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["气清天朗属中秋，黉舍初成燕鲁侯。","依旧规模环璧水，斩新牌榜灿银钩。","青衿士子欣荣遇，白髪迂儒预胜游。","尼父道行千载后，坐令南海变东周。"],"title":"郡学落成之初八月二十二日陪郡守同来仍榜郡学二字遒劲结密观者兴叹是日燕郡僚并学职郡守谓予本起诸生俾预燕集因成鄙句呈逢时坐客"}
