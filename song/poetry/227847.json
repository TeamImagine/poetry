{"author":"释德洪","id":227847,"strains":["仄仄仄仄平，仄平○仄平。","仄仄仄平仄，仄仄平仄○。","○平仄平仄，仄仄仄仄平。","平平仄仄仄，仄仄仄仄平。","平○仄平仄，仄仄平平平。","平平仄仄仄，仄仄仄仄平。","仄平仄○仄，仄仄仄平○。","仄仄仄平仄，平平平仄平。","○平仄仄仄，仄平平仄平。","平仄仄平仄，仄仄○平平。","仄○○仄仄，平仄平平平。","平平平仄仄，仄仄仄仄○。","平平仄仄仄，平仄仄仄平。","平仄仄？仄，仄仄○仄平。","仄仄平仄仄，平仄仄仄平。","○平平平仄，仄仄平平平。","○仄仄平仄，仄平平仄平。","○仄仄仄仄，仄仄平平○。","平平○仄仄，平仄平仄平。","平平仄仄仄，仄仄仄仄○。"],"paragraphs":["念昔谪海南，路尘吹瘴风。","未即弃沟壑，尚在拴索中。","亲朋半天下，万里不一逢。","髯胡岂有罪，乃肯与我同。","情亲等昆弟，使令惟西东。","时为解我语，道大自不容。","邵阳雨中别，涕泪落无从。","我伴有形影，渠归无仆僮。","三年锻百巧，遂成喑与聋。","今日复何日，岳寺闻楼钟。","聚观迎万指，登睫排千峰。","黄泉天复见，白骨肉已重。","髯虽未对面，音问已喜通。","夫子佐岣嵝，有道如葛洪。","笔力扛九鼎，奇语出遽匆。","长篇春争丽，送我归新丰。","且约老南岳，幅巾追瘦筇。","拊手辄大笑，此计随虚空。","山林当付我，君事侯与公。","麒麟未易系，健鹘那可笼。"],"title":"次韵公弱寄胡强仲"}
