{"author":"释文珦","id":133974,"strains":["仄仄平仄，仄仄平○。","仄仄平仄，平平仄平。","仄仄平○，仄仄平○。","○平仄仄，仄仄平平。","平平仄平，○仄仄平。","平平仄仄，仄平平平。","平平○仄，○仄平○。","仄仄○平，平平仄平。","仄仄平平，平仄平平。","平仄仄仄，平仄平平。","平平平平，仄仄○平。","仄仄○仄，平仄平平。"],"paragraphs":["别日何易，会日何难。","道路修阻，山川郁盘。","寤寐怀思，涕泣汍澜。","思君不已，损我容颜。","时歌旧章，期以自宽。","歌终太息，反开忧端。","孤鸿嘹唳，过彼云间。","欲托遗音，遐征不还。","出户徘徊，风露凄寒。","明月皎皎，星斗阑干。","罗帷飘扬，顾影难安。","耿耿长夜，摧此心肝。"],"title":"别日何易行"}
