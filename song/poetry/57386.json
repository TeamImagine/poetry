{"author":"梅尧臣","id":57386,"strains":["平仄仄平平，平平仄○平。","仄○○仄平，平平仄平平。","平平仄○仄，仄仄○平平。","仄仄仄平仄，仄仄仄仄平。","仄仄平平仄，仄仄平仄平。","仄仄仄平仄，仄平平仄平。","平平仄平仄，平仄平仄平。","平平仄平仄，仄○仄仄平。","平仄仄平仄，仄仄仄平平。","仄平平仄平，仄仄○仄平。"],"paragraphs":["名国万家城，千畦等封侯。","㔉当燕去前，腌牙费糟丘。","无筋偃王笑，有味三闾羞。","寄入翰林席，圣以不撤优。","又寄蓬门下，作赋谁肯休。","唯我广文舍，免为齑盐仇。","刘公汉家裔，才学歆向俦。","胸怀饱经史，辨论出九州。","曾不奉权贵，但与故人投。","赠辛非赠甘，此意当自求。"],"title":"答刘原甫寄糟姜"}
