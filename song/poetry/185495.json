{"author":"徐积","id":185495,"strains":["○平平平，仄平仄仄。","仄仄平平，仄平仄仄。","仄仄仄仄，仄平仄仄。","仄仄平仄，平仄平仄。","仄平仄○，仄仄仄仄。","仄平仄仄，平仄仄仄。","仄平仄仄，仄仄仄仄。","仄平仄仄，仄平仄仄。","○平仄仄，仄平平平。","平平平○，仄仄平平。","仄平○仄，平平仄仄。","平仄仄平，○仄平仄。","仄平仄仄，仄仄仄平。","仄平仄仄，仄仄○平。","○仄仄平，○平仄平。","平仄仄平，平平仄平。","仄平仄平，仄仄仄平。"],"paragraphs":["长淮之南，楚为最剧。","守者为谁，以才以德。","守既视事，未逾厥月。","吏则胥畏，民则胥悦。","物来必应，事至立决。","守之动静，皆有法度。","不苟不简，不暴不怒。","处烦以敏，辅严以恕。","庭无滞讼，狱无冤囚。","民无愁叹，俗有歌讴。","古之三府，谣言奏事。","今岂不然，兼采公议。","付之使节，是以用之。","付之远俗，是以重之。","其俗既平，其刑既清。","章德表功，来朝两宫。","两宫圣明，柱上记名。"],"title":"代诸生送蒋守  其二"}
