{"author":"梅尧臣","id":46786,"strains":["仄仄平仄○，仄平仄平○。","平平平仄○，平仄仄平仄。","○平平平平，平仄平仄仄。","仄仄平平平，仄仄仄平仄。","平平仄仄○，○仄仄平仄。"],"paragraphs":["在昔梁惠王，筑台聚歌吹。","笙箫无复闻，黄土化珠翠。","当时秦兵强，今亦归厚地。","我与诸贤良，举酒莫言醉。","曾谁问孟轲，空自有仁义。"],"title":"同江邻几龚辅之陈和叔登吹台有感"}
