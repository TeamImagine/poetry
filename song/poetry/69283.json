{"author":"王炎","id":69283,"strains":["仄仄仄平仄，平仄仄仄平。","仄仄仄平仄，平仄平仄平。","平平仄仄平平仄，平平仄仄平平仄。","平○仄仄仄○平，仄仄仄平平仄仄。","平平仄仄仄○平，仄仄仄仄平平平。","平平平仄仄平仄，仄仄平仄平平○。","平平仄平仄仄仄，仄仄平平平仄○。","仄平仄仄仄仄仄，仄仄仄仄平○平。","仄平仄○仄，仄仄仄仄平。","仄仄仄○仄仄平，仄仄平○仄平平。","仄○仄仄平仄仄，仄平仄仄○○○。","平○平平仄平平仄仄，仄仄仄平○仄仄。","平平仄仄○○○，仄平平仄平平仄。","仄平仄仄仄○仄，仄仄仄平平仄仄。","平平平仄平仄平，仄仄平仄平仄平。","平平平仄仄○仄，平仄仄平平仄平。","仄平仄平仄仄仄，仄仄平平平平仄。","仄平仄平仄仄仄，平平仄平仄平仄。","平平仄仄仄仄平，○仄仄仄平平平。"],"paragraphs":["薄酒可成礼，何必饮上尊。","丑妇可成室，何必求丽人。","人生有欲皆求得，谁能有得终无失。","多藏未免诲穿窬，厚味亦能生疢疾。","青鞋缓步可当车，不用驷马黄金羁。","茅檐之下庇风雨，不用丹碧文榱题。","缊袍布衾亦自暖，不用狐裘蒙锦衣。","菜羹脱粟亦自饱，不用五鼎羞鲜肥。","月盈不偿阙，物盛必有衰。","逐客可相亦可夷，饿隶为王又为菹。","欲从意满神所忌，吉凶反复相乘除。","吾闻猩猩骂人非不智，以醉就禽犹惜屦。","鼋鼍窟穴深更深，卒为人得由贪饵。","古来达识照其几，外物视之双弊屣。","于陵辞聘宁灌畦，御寇辞粟宁忍饥。","逃荣无辱二疏去，今是昨非陶令归。","请君莫嫌薄酒薄，瓦瓮匏尊任斟酌。","请君莫嫌丑妇丑，荆钗布襦与偕老。","天宽地大得自由，如此足矣何多求。"],"title":"薄薄酒"}
