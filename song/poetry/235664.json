{"author":"程俱","id":235664,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["清尘膏雨浃人寰，金殿晴开瑞雾间。","帝座腾辉临璧府，飚轮纡景按蓬山。","龙鸾初识昭回迹，麑鹿惊随侍从班。","再拜逡巡戴君赐，却迎天仗款贤关。"],"title":"车驾幸袐书省口号  其二"}
