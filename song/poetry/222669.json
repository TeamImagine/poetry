{"author":"毛滂","id":222669,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["穆穆真人第几天，九龙扶辇下非烟。","定知蟾彩腾光夜，聊待蟠桃得熟年。","国步无疆金柱健，官声有道兔罝贤。","大邦欲效封人请，珍重祇园妙相仙。"],"title":"坤成节"}
