{"author":"华岳","id":99024,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄平平平。"],"paragraphs":["重城不隔世间尘，个里无花别有春。","冤鬼夜随风雨泣，病囚时作犬羊呻。","雷霆不霹欺君贼，彗孛偏凌为国人。","欲问老天天已老，料应无说为敷陈。"],"title":"牢城言怀"}
