{"author":"范成大","id":43116,"strains":["平平仄平平仄仄，平平仄仄○平仄。","○平仄仄仄仄仄，平仄平平仄平仄。","平平平平仄仄仄，仄仄仄平平仄仄。","仄平仄仄平平仄，仄仄平平○平仄。","仄○仄仄仄平○，仄仄平平仄平仄。","仄平仄仄仄平仄，平仄平平平仄仄。","平○仄仄仄平仄，仄仄仄平平仄仄。","平平仄平平仄平，○平仄○仄仄仄。","平平仄仄仄平平，仄仄○平平仄仄。","仄仄平平平仄仄，仄仄仄平平仄仄。"],"paragraphs":["前山后山梅子雨，屯云日夜相吞吐。","长林绝壑望不到，时有樵归说逢虎。","奔溪朝来忽怒涨，夹岸柳梢余尺许。","屋头未放浓岚散，苦忆清风泛琼宇。","客行落此乱山中，但欲寻人诉羁旅。","比邻邂逅得清士，眉宇津津佳笑语。","杯行起舞出新句，我气已衰聊复鼓。","明年与君杭太湖，扁舟踏浪不踏土。","沉沉玉柱閟仙扃，矫矫虹梁浮水府。","目力无穷天不尽，却笑向来谁缚汝。"],"title":"次温伯用林公正刘庆充倡和韵"}
