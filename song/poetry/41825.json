{"author":"陆游","id":41825,"strains":["仄仄仄仄仄，仄仄仄仄仄。","平仄平仄平，平平仄○仄。","平平仄仄仄，仄仄平平仄。","仄平仄仄仄，平平仄平仄。","平平仄仄仄，平仄平仄仄。","平平仄平平，仄仄平仄仄。","平平仄平仄，仄仄平仄仄。","平平仄仄仄，仄○仄仄仄。"],"paragraphs":["入夏久不雨，旱势已岌岌。","蛙蛤徒自喧，蛟龙卧如蛰。","何由白水满，但守青秧泣。","上天忽悔祸，川云起呼吸。","虚檐雨竞泻，平野苗尽立。","儿停蹋沟车，妇免忧谷汲。","人言雨非雨，乃是倾玉粒。","移床亦细事，敢叹屋漏湿。"],"title":"喜雨"}
