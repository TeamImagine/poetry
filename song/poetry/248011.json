{"author":"陈渊","id":248011,"strains":["平仄○平○仄仄，仄平平仄○平仄。","仄平仄仄仄仄平，仄平仄仄平平仄。","平平平仄仄平平，仄仄仄仄○平平。","仄平仄仄○仄仄，平仄仄仄平平平。","仄仄平平平仄仄，仄平仄仄平平仄。","仄平仄仄仄○○，仄平○仄？平仄。"],"paragraphs":["先友遗书犹在耳，念之清泪如铅水。","可怜万事已忘情，独尝托我芝兰子。","阿戎文采映前人，脱略不顾妻孥瞋。","却能饮我瞑眩药，知我老大言尤真。","利欲昏人须猛绝，妙年母谓吾谋拙。","古来解使玉如泥，剑铓除是锟铻铁。"],"title":"再和邓志宏二首  其二"}
