{"author":"喻良能","id":51723,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["从容里闬待时须，二老风流孰与俱。","迁善节香如故否，望云迎月更佳无。","醲寒凛凛侵衣袂，薄雪斑斑入画图。","欲把一杯论旧事，五年魂梦隔江湖。"],"title":"寄周彦礼知丞楼文举司理"}
