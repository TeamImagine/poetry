{"author":"刘敞","id":175168,"strains":["平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["山中招隐地，江上未归人。","那可连年别，俱逢欲暮春。","乱飞莺恋友，北向雁辞宾。","自觉双蓬鬓，萧萧日更新。"],"title":"竹西亭送二十六弟赴定州去年三月亦于此相别即昆冈蒙谷之阳"}
