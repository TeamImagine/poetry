{"author":"强至","id":182508,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["花边把酒趁晴晖，春去花空兴尽归。","白发亲庭宽北望，青帘客舫喜南飞。","京埃衮衮休回首，淮月娟娟好振衣。","年少身名当自立，不须裘马事轻肥。"],"title":"送吕监簿归淮南侍下"}
