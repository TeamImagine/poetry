{"author":"王质","id":63766,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["胸中道德五千文，聊借高堂发妙音。","背倚飞楼怀古意，面临止水正人心。","新荷此际敷青叶，穉柳他年贮绿阴。","但使厨烟无太远，时来分座伴孤斟。"],"title":"观政堂成上黄少誉二首  其一"}
