{"author":"李贺","id":1650,"strains":["仄平仄仄○平平，仄仄仄仄平平平。","平平仄仄○○平，仄○仄○○平平。","平平仄仄平○仄，仄仄平平仄○仄。","仄仄平平○仄○，仄○仄仄平平仄。","○平○仄仄○仄，平仄平平○○仄。"],"paragraphs":["碧峰海面藏灵书，上帝拣作神仙居。","晴时笑语闻空虚，鬬乘巨浪骑鲸鱼。","春罗翦字邀王母，共宴红楼最深处。","鹤羽冲风过海迟，不如却使青龙去。","犹疑王母不相许，垂露娃鬟更传语。"],"title":"杂曲歌辞 神仙曲"}
