{"author":"李复","id":212483,"strains":["仄仄平平平，仄仄仄仄平。","平平平仄仄，仄○仄○平。","○○仄平仄，平仄仄平○。","平平○平平，仄平○○平。","平平仄平平，平仄平平平。","仄仄平仄仄，平平仄○仄。","平平平仄平，仄仄仄仄○。","平仄仄仄仄，仄平平仄平。","仄平仄仄仄，仄仄平仄平。","仄仄仄仄平，仄仄仄仄平。","仄仄仄仄仄，仄○平平平。","仄平仄仄平，平平仄平平。"],"paragraphs":["美木交柔柯，薿薿众叶光。","余春归未尽，叶间有遗芳。","空庭午阴寂，黄鸟转新吭。","微风从何来，穆然和且凉。","虚堂面清池，文簟舒藜床。","憩偃神意适，形骸亦相忘。","萧然无杂尘，始觉日稍长。","寒暑迭往返，物生安有常。","百年只瞬息，忍使生理伤。","起坐理素琴，曲罢取酒尝。","既饮复又酌，仰看闲云翔。","得为太古民，优游见羲皇。"],"title":"首夏端居"}
