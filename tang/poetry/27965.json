{"author":"皮日休","id":27965,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["角柄孤轮细腻轻，翠篷十载伴君行。","撚时解转蟾蜍魄，抛处能啼络纬声。","七里滩波喧一舍，五云溪月静三更。","牛衣鲋足和蓑睡，谁信人间有利名。"],"title":"鲁望以轮钩相示缅怀高致因作三篇 一"}
