{"author":"宋真宗","id":199622,"strains":["平仄平平仄仄平，仄平平仄仄平平。","平平仄仄○平仄，仄仄平平仄仄○。","仄仄仄平平仄仄，仄平平仄仄平平。","平平平仄○平仄，平仄平平仄仄平。","仄○平平○仄平，仄平平仄仄平平。","仄平平仄○○仄，仄仄平平仄仄平。"],"paragraphs":["寅奉昌图绍庆基，选抡多士叶前规。","乡闾荐拔期无滥，草泽搜罗讵有遗。","德举况逢全盛日，计偕咸造广场时。","春官任职当求善，宗伯抡材务得宜。","侍从名儒当委任，艺文公道辩妍媸。","伫伸衡鉴裁深念，允协菁莪乐育诗。"],"title":"赐知贡举钱惟演"}
