{"author":"白居易","id":15850,"strains":["平平仄仄平平仄，仄仄平平仄仄平。","平仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["年年渐见南方物，事事堪伤北客情。","山鬼趫跳唯一足，峡猿哀怨过三声。","帆开青草湖中去，衣湿黄梅雨里行。","别后双鱼难定寄，近来潮不到湓城。"],"title":"送客之湖南"}
