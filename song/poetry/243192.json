{"author":"李纲","id":243192,"strains":["仄平仄仄仄，仄仄平仄平。","平平仄仄○，仄仄仄仄平。","仄仄仄仄仄，平仄平平平。","平平仄平○，仄仄平○平。","仄平仄仄仄，仄仄平仄平。","仄平仄平○，仄仄平平平。","仄○仄仄仄，仄仄平仄平。","平平仄平仄，○仄○仄平。"],"paragraphs":["养生贵养足，不假衾与裯。","温温斗水间，可以解我忧。","月露夜寂寂，风雨寒飕飕。","呼童具盆汤，足若双蜺投。","老来嗜坐卧，突兀鹰在韝。","有时起游行，恍讶烟云浮。","自从饱涤濯，此病良已瘳。","虚堂日千转，轻捷如沐猴。"],"title":"次韵谪居三适 夜卧濯足"}
