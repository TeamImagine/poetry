{"author":"方子容","id":184253,"strains":["仄仄平平仄仄平，平平仄仄仄平平。","仄平仄仄平仄仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["豹隠南山鹤在阴，浮罗一望白云深。","巧工且缩居旁手，烈士谁知负壮心。","嗟我抗尘仍走路，羡君叩寂且求音。","如何东岭神仙境，肯约衰翁数访临。"],"title":"偕循守周彦质过苏东坡白鹤新居和东坡韵"}
