{"author":"陆游","id":37322,"strains":["仄平仄平仄，平仄仄仄平。","平平仄仄仄，仄仄平平平。","仄平仄○仄，仄仄○平平。","仄仄仄仄仄，仄仄仄仄平。","仄仄仄仄仄，平仄平仄平。","仄平仄仄仄，仄○平仄平。","平平仄平仄，○仄仄仄平。","平平○仄仄，平平仄平平。"],"paragraphs":["海棠已成雪，桃李不足言。","纤纤麦被野，郁郁桑连村。","稚蚕细如螘，杜宇号朝昏。","展墓秫饵美，坐社黍酒浑。","早笋渐上市，青韭初出园。","老夫下箸喜，尽屏鸡与豚。","幽居亦何乐，且洗两耳喧。","呼儿烧柏子，悠然坐东轩。"],"title":"春晚书斋壁"}
