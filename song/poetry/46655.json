{"author":"梅尧臣","id":46655,"strains":["平平平仄平，平仄仄仄平。","仄平仄仄仄，仄仄平仄平。","仄○仄仄平，仄仄仄平仄平平。","平平仄○仄，○仄仄仄平。","仄仄平仄仄，仄仄平平平。","仄仄仄仄仄，平仄仄仄平。","平平平平仄○仄，平仄平仄平仄平。","平平仄○平，○仄仄仄平。","○仄仄仄仄，○仄仄平平仄平。","平平仄仄仄，平仄○仄仄。","仄仄仄○平，仄平平仄平。"],"paragraphs":["河隍多宿兵，兵食固所须。","幸时不战鬭，畜养安可无。","古兴十万师，七十万家辍耕锄。","今来岁调饷，且与往昔殊。","不使民转挽，但使民归租。","急缓实塞下，商贾以利趋。","关西河东亦如此，军食虽足民实虚。","公乎抱长才，当有所画谟。","应不贷内府，重锦象牙明月珠。","边城预自足，宁待临事谕。","莫令汉庭臣，独言桑大夫。"],"title":"送河北转运使陈修撰学士"}
