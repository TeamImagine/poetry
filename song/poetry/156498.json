{"author":"文天祥","id":156498,"strains":["平平仄平仄，仄○仄仄平。","仄仄仄仄平，仄仄平平平。","仄平仄○仄仄平，仄平○仄仄仄平。","仄平仄仄仄仄仄，平平仄仄○仄平。","仄平仄平平平仄仄仄，仄仄仄仄平平平。","仄○平平仄仄平，仄平仄仄平○平。","仄平仄仄仄仄平，仄仄平仄平平平。","仄平○仄仄仄平，平平仄平仄○平。","平平仄仄仄仄仄，仄仄平仄平仄平。"],"paragraphs":["彭城古官道，日中十马驰。","咫尺不见人，扑面黄尘飞。","白头汉王缟素师，美人燕罢项羽啼。","一时混战四十万，天昏地黑睢水湄。","乃知大风扬沙失白昼，自是地利非天时。","汉王仓皇问道西，一儿一女嘻其危。","太公吕后去不归，俎上宁有生还时。","未央称寿太上皇，巍然女娲帝中闱。","终然富贵自有命，造物颠倒真小儿。"],"title":"徐州道中"}
