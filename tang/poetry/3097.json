{"author":"杜甫","id":3097,"strains":["仄仄平○○，平平仄仄平。","仄平平仄仄，仄仄仄平平。","仄仄平平○，平○仄○平。","平平平仄仄，平仄仄平平。","平仄平平仄，平○○仄平。","仄平平仄仄，仄仄仄平平。","○仄平平仄，平平仄仄平。","仄平平仄仄，平仄仄○仄。"],"paragraphs":["诏许辞中禁，慈颜赴北堂。","圣朝新孝理，祖席倍辉光。","内帛擎偏重，宫衣着更香。","淮阴清夜驿，京口渡江航。","春隔鸡人昼，秋期燕子凉。","赐书夸父老，寿酒乐城隍。","看画曾饥渴，追踪恨淼茫。","虎头金粟影，神妙独难忘。"],"title":"送许八拾遗归江宁觐省甫昔时尝客游此县于许生处乞瓦棺寺维摩图样志诸篇末"}
