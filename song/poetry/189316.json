{"author":"程颢","id":189316,"strains":["仄仄平平仄仄平，平平平仄仄平平。","平平平仄平平仄，平仄平仄仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["叹息斯文约共修，如何夫子便长休。","山东无复苍生望，西土谁共后学求。","千古声名联棣萼，二年零落去山丘。","寝门恸哭知何限，岂独交亲念旧游。"],"title":"哭张子厚先生"}
