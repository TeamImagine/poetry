{"author":"韩元吉","id":29531,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["填空密雪借风威，深闭蓬窗昼掩扉。","待学仙人乘鹤驾，未容寒士泣牛衣。","连篇妙语千金重，满合黄柑数寸围。","细酌清樽酬夜月，更看庭树作花飞。"],"title":"次韵黄文刚秀才雪中见诒且惠新柑"}
