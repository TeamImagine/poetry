{"author":"陆游","id":33471,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平仄。","平平仄仄平平仄，平仄平平仄仄平。"],"paragraphs":["陵阙凄凉俯旧邦，恨流衮衮似江长。","穿残已叹金凫尽，缺落空余石马双。","攫饭饥乌占寺鼓，避人飞鼠上经幢。","阿和乳臭崇韬耄，堪笑昏童束手降。"],"title":"后陵永庆院在大西门外不及一里盖王建墓也有二石幢犹当时物又有太后墓琢石为人马甚伟"}
