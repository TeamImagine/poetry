{"author":"周弼","id":122582,"strains":["仄平平仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["竞携书剑去纷纷，谁解登临对日曛。","北道荆夔一江下，南朝徐兖二州分。","高楼角晓鸣秋雨，远戍烽寒起暮云。","莫把寻常望瓜步，恐惊边雁不堪闻。"],"title":"送人之京口"}
