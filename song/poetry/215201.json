{"author":"杨时","id":215201,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["身游羿彀偶相逢，安得初终若駏蛩。","道学未容窥阃奥，吏师应许叩邻封。","萧条此意君谁问，落拓微官我更慵。","卢白回旋真戏事，傍观无用气填胸。"],"title":"寄湘乡令张世贤"}
