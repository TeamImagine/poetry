{"author":"郭印","id":249687,"strains":["平平仄平平，平仄仄仄仄。","平平仄仄平，仄仄○仄仄。","仄平仄○平，平仄仄平仄。","平平仄仄仄，仄仄平平仄。","平平仄仄仄，平仄仄平仄。","仄平平仄平，○仄平仄仄。","仄仄仄平平，仄平平仄仄。","平平仄平平，平仄仄仄仄。","仄仄平平仄，平平仄仄仄。","平仄？平仄，仄仄平○仄。"],"paragraphs":["林稀怨秋风，松柏未改绿。","偷闲挈杖来，小迳缘诘曲。","鸟鸣契深心，山色供遐瞩。","欣然若有获，一荡尘襟俗。","平生本逸放，谁信简书束。","失身名宦场，冠冕成桎梏。","老骥欲何之，盐车终局促。","求仁又焉贪，知足乃不辱。","纳纳乾坤大，胡为自蹐跼。","归欤倘成赋，矫首云中鹄。"],"title":"放步园林得俗字韵"}
