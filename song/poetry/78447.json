{"author":"叶适","id":78447,"strains":["仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["与君中外情偏厚，嗟我龙钟志已摧。","岂有寻常堕泥滓，不教宛转助风雷。","花枝买笑前村趁，柳带牵情别浦催。","细雨酒亭东望处，应将新语寄潮回。"],"title":"送赵提干"}
