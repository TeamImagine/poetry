{"author":"刘敞","id":175405,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["清川如带屡回环，信宿犹居百里间。","敢恨淹留同桂渚，正怜风雨似梁山。","月残虚魄无由共，云映高楼不可攀。","郤怪梦中翻识路，化为蝴蝶一飞还。"],"title":"离京后寄贡甫隐直"}
