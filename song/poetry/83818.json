{"author":"姜夔","id":83818,"strains":["平平仄平平，○仄平○○。","仄平平平仄，仄仄平仄平。","平平仄平平，仄○平仄仄。","仄平平○平，仄仄仄仄○。","平平平仄平，仄仄平仄平。","平平平仄仄，平仄平仄平。"],"paragraphs":["茫茫复茫茫，中有山苍苍。","大哉夫差国，坐断天一方。","夫差醉莲宫，大浪摇不醒。","越师何从来，夺我玉万顷。","年年亭上秋，一笛千古愁。","谁能知许事，飞下双白鸥。"],"title":"华藏寺云海亭望具区"}
