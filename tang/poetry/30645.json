{"author":"罗隐","id":30645,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["入蜀归吴三首诗，藏于笥箧重于师。","剑关夜读相如听，瓜步秋吟炀帝悲。","景物也知输健笔，时情谁不许高枝。","明年二月春风里，江岛闲人慰所思。"],"title":"广陵秋夜读进士常修三篇因题"}
