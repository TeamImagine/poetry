{"author":"史尧弼","id":51254,"strains":["○平仄仄仄，○仄仄○仄。","○仄仄平平，○仄仄○仄。","仄○平平○，仄仄平仄仄。","仄仄平平平，仄仄仄平仄。","平仄仄仄平，仄仄○平仄。","平平仄○仄，仄仄平仄仄。","平仄仄仄平，平平仄平仄。","平平仄仄平，○仄仄○仄。","平平仄○仄，○仄仄○仄。","平平仄平平，平仄仄仄仄。"],"paragraphs":["相逢恨不早，相别苦相逼。","相对若无言，相望恐相忆。","夙期夫君深，寤寐先已识。","岁晚飞双凫，此地见颜色。","为我作眼青，窈窕间心臆。","谁言淡如水，有味宁忘得。","尘里讵可堪，高才未宜抑。","平生赵魏优，教育傥其职。","菁菁在中沚，行矣要封植。","扶摇那知程，聊尔六月息。"],"title":"再别谯宰"}
