{"author":"杨亿","id":210528,"strains":["平平平仄○○仄，仄仄平平仄○平。","仄仄○平平仄仄，平平○仄仄平平。","仄平平仄平平仄，仄仄平平仄仄平。","仄仄平○平仄仄，○平仄仄仄平○。","平平仄仄平○仄，仄仄平平仄仄○。","平仄仄平平仄仄，仄○平仄仄平平。"],"paragraphs":["祥刑新佐张廷尉，出塞曾随霍冠军。","露版裁书频倚马，甘泉献赋旧凌云。","几瞻龙衮尧阶侧，暂驾星轺汝水𣸣。","百万提封周制复，三千奏牍汉皇闻。","依莲幕府游从近，聚米山川向背分。","回日受厘宣室对，又应前席动吾君。"],"title":"大理黄丞宗旦使颍州"}
