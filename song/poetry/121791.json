{"author":"白玉蟾","id":121791,"strains":["平仄仄平仄，平平平平○。","仄平平○仄，○仄仄平平。","仄仄仄平仄，平平仄仄平。","平平仄仄仄，仄仄平平平。","仄仄平平仄，○平平仄平。","仄平平仄仄，○仄仄平平。","平仄○仄仄，仄○仄平平。","平平仄仄仄，仄仄仄○○。"],"paragraphs":["山影卧寒碧，波光摇虚空。","櫂凌千顷月，帆鼓一天风。","列岸万丝柳，遥岑数粒松。","诗魂混雁鹜，草圣惊鱼龙。","梦断江楼笛，吟余烟寺锺。","电华飞我剑，虹晕挂吾弓。","清啸骑汗漫，朗吟泛冥蒙。","谁云泽国小，乐亦在其中。"],"title":"疏山舟中联句"}
