{"author":"张元干","id":5969,"strains":["仄仄仄平仄，仄仄平平平。","仄平平仄仄，平平仄平平。","平平仄仄平，仄仄平仄平。","仄仄○仄仄，仄仄平仄平。","平仄仄仄仄，仄仄○仄○。","仄平仄仄平，仄○平○平。","○仄仄仄平，仄平○仄平。","平仄仄平仄，平平平仄平。","仄○仄平平，仄仄○平平。","平平仄仄仄，仄仄○平平。","平平仄○仄，仄仄仄仄平。","平平平○仄，平平平仄平。","仄○平平仄，○平平仄平。","平仄平仄平，仄平平仄平。","○仄仄平仄，○平仄平平。","仄○仄平仄，仄仄平○平。","仄平仄仄平，仄仄平仄平。","仄仄仄仄仄，平平仄○平。","平仄仄平○，仄平仄仄仄。","仄仄平仄仄，平仄平平平。"],"paragraphs":["往在识公日，我与儿曹俱。","八龄初问字，双钩略摹朱。","知为太学生，夙仰君子儒。","契阔三十载，邂逅天一隅。","追数半鬼录，宰上空美楰。","所存复陆沉，隙中惊过驹。","长者类太丘，祖风如魏謩。","兵火已无屋，蓬蒿仍不锄。","善藏武城刀，息驾王乔凫。","功名有要路，矢石思捐躯。","常挥铁如意，欲碎玉唾壶。","书生无浪语，天骄今既诛。","下如鸱夷子，扁舟归五湖。","安用金谷园，坠楼烦绿珠。","相国起刀笔，将军拔屠沽。","但封寝丘地，莫料秦王须。","隐居九畹兰，活计千木奴。","客至径设醴，诗来或操觚。","游戏百家衣，剧谈五杂俎。","涉世虽历落，安命良支梧。"],"title":"奉酬陈端中明府长韵"}
