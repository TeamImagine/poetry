{"author":"谢逸","id":226651,"strains":["仄平仄仄仄平仄，仄仄仄仄平平平。","平平仄平仄仄仄，平仄仄仄平平○。","仄平仄仄仄平仄，仄仄平平平仄平。","平平仄仄仄○仄，仄仄平平仄仄平。"],"paragraphs":["病夫不寐百忧集，起视斗柄东南倾。","山林畏隹万壑笑，天地黯惨孤舟横。","此身老矣几寒暑，四海茫然谁弟兄。","江西米贵斗三百，好去淮南访友生。"],"title":"舟中不寝奉怀齐安潘大临蕲春林敏功"}
