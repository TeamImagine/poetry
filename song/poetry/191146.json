{"author":"韦骧","id":191146,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["上元八日冒轻寒，翦送南园两牡丹。","为我果能兴绝唱，知君不作等闲看。","香余雕槛春犹浅，咏入华笺墨未干。","更说僧坊曾寄植，纵观须待解征鞍。"],"title":"南园正月二十三日见牡丹因翦分送而公舒太守以诗为报遂次来韵"}
