{"author":"蔡襄","id":135711,"strains":["仄仄仄平仄，仄平○平平。","仄仄仄仄仄，仄仄○仄○。","仄平平仄平，○仄平仄平。","仄平仄平仄，平平平平平。","平平仄平仄，平仄平平平。","平平平仄仄，平平平仄平。","平平仄仄平，仄仄平平平。","仄仄仄仄仄，仄平平○○。"],"paragraphs":["太守职民治，诏书劭吾农。","载酒事缅邈，作室当廨中。","况凭轩牖高，中视田野功。","澹沲沐新泽，依微生柔风。","江潮涨新绿，山麓延朝红。","耕鉏时节动，歌谣声意通。","惭非共理材，幸遘频年丰。","未厌畎亩乐，驾言谁相从。"],"title":"新作春野亭"}
