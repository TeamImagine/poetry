{"author":"刘攽","id":183711,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["鸣泉傍舍水翻车，修竹连云曲径斜。","谢傅东山非独往，酂侯避地此传家。","丹椒红桂随时实，绿芰绯薇触处花。","到客可能忘外事，断年相与玩芳华。"],"title":"王史馆园"}
