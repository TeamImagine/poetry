{"author":"赵蕃","id":74962,"strains":["仄仄仄平平仄平，仄平平仄仄平仄。","平平平仄仄平仄，仄仄平平仄仄平。","平仄平平仄平仄，平平平仄仄平平。","平平平仄平平仄，仄仄平平仄仄平。"],"paragraphs":["既雨得晴晴亦佳，笋舆终日度咿哑。","蒙笼篁竹四三里，髣髴茅茨三五家。","邻舍相闻亦鸡犬，田畴随事有桑麻。","居夷何陋惭君子，不尔辞官学种畬。"],"title":"三月十七日以檄出行赈贷旬日而复反自州门至老竹自老竹至鹅口复回老竹由干溪上入浦口泛舟以归得诗十首  其五"}
