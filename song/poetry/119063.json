{"author":"严羽","id":119063,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["夜闻估客送将归，葭菼萧条月色微。","万里江湖何处极，孤舟鸿雁自相依。","杯抛黄菊干赊酒，城掩清砧罢𢭏衣。","不奈此时心断绝，长沙南去故人稀。"],"title":"夜泊"}
