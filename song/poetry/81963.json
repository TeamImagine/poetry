{"author":"孙应求","id":81963,"strains":["仄仄仄仄平，仄平平仄平。","仄○仄平仄，仄仄仄仄○。","○仄平仄仄，仄平平仄○。","仄平仄○仄，平○平平○。","仄仄仄平仄，仄平仄平○。","仄仄仄平仄，平仄平平平。","仄仄仄平○，仄仄○仄平。","仄平仄仄仄，平仄○平平。","○平仄平○，平平仄平平。","平平仄仄仄，平仄仄仄平。","仄○仄仄仄，平平仄平平。","平平仄仄仄，仄平平平○。"],"paragraphs":["皦皦志士心，玉壶冰露寒。","整冠默危坐，抚卷慨永叹。","胶扰天下事，岂逃吾静观。","是心本如水，风过成涛澜。","蚁或作牛鬭，雀常用珠弹。","万境各颠倒，何者为忧欢。","圣学有宗盟，口血应未干。","进修在覆篑，趋舍防奔湍。","正须极高深，乾坤见倪端。","规摹括四代，宗庙富百官。","譬如入玉府，璆琳杂琅玕。","逢原在左右，谅非登天难。"],"title":"仲弟应符用昌黎龊龊诗韵作咄咄篇自警家大人用韵作欣欣篇应求次韵作皦皦篇以见志云"}
