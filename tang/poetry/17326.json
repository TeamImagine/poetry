{"author":"白居易","id":17326,"strains":["仄仄仄平平，平平仄仄平。","仄平平仄仄，平仄仄平平。","仄仄○平仄，平○平仄平。","仄平平仄○，平仄仄平平。","仄仄平平仄，平○仄仄○。","仄○○仄仄，平仄仄平平。","仄仄平平仄，平平仄仄平。","仄平平○仄，平仄○平平。"],"paragraphs":["露白月微明，天凉景物清。","草头珠颗冷，楼角玉钩生。","气爽衣裳健，风疏砧杵鸣。","夜衾香有思，秋簟冷无情。","梦短眠频觉，宵长起暂行。","烛凝临晓影，虫怨欲寒声。","槿老花先尽，莲凋子始成。","四时无了日，何用叹衰荣。"],"title":"八月三日夜作"}
