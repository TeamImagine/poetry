{"author":"释守讷","id":209203,"strains":["平仄平○平，平平仄平仄。","仄平平○平，仄仄平平仄。","平平仄平平，平仄仄平仄。","仄仄仄平平，仄仄○仄仄。","仄仄仄仄平，平○仄○仄。","平仄仄平平，平平仄仄仄。","平仄仄平平，仄○平○仄。","○仄仄平平，平平仄平仄。"],"paragraphs":["泾水秋更清，清波照城郭。","谓言寻胜游，步蹑秋霜阁。","诗人昔仙游，江左苦飘泊。","壮志负青云，浩气横碧落。","邈矣不可追，苔封辨遗作。","珠玉湛冰壶，琅玕脱锦箨。","千载挹清风，万虑都空廓。","长啸寄幽怀，山灵亦然诺。"],"title":"和李白水西诗韵"}
