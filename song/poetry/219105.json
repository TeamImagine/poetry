{"author":"蔡肇","id":219105,"strains":["平○仄○平平平仄平，仄平仄仄仄仄○。","平平仄仄仄平仄，平仄平平平仄平。","平平仄仄○平平，平平仄仄平平平。","平平仄仄平○仄，○仄仄仄平平平。","仄平平平仄仄仄，仄仄仄仄平平○。","平仄仄仄平仄平，平平仄仄平平平。","平平平仄仄平仄，仄平仄仄平平平。","平平仄仄仄平仄，仄○仄仄仄平平。","仄平平仄仄仄仄，仄仄仄平仄○平。","仄平仄仄平○仄，仄平平仄平平平。","平平平仄仄平仄，仄○平○仄仄平。","平平仄仄仄仄仄，平仄仄仄平平平。","仄平平仄平仄平，平仄○平平仄平。"],"paragraphs":["吾闻海中之山名黛舆，八纮九野水所输。","沙痕𫈵石记千古，尧水滔天才一濡。","西潴七泽并淮湖，南倾百粤包荆舒。","孤根不畏波浪没，正气自有神明扶。","火轮才升水鹤唳，地籁所作江{犭屯}嘘。","佳气郁郁崖不枯，华堂五丈安方裾。","鱼山清梵吼螺呗，水师绝叫诃龟鱼。","山灵护法踊车象，石叟衄敌峻隈隅。","可怜蛮触战左右，始信妇姑勃空虚。","大千共此华藏海，比邱无一针锋居。","君诗文采炳於菟，我行稽留类贾胡。","何时妙语对竹榻，清夜柏子燃铜炉。","卓锥之地虽亦无，安用更求无价珠。"],"title":"和翟忠惠游焦山"}
