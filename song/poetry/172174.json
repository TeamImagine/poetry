{"author":"史宗恺","id":172174,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["水非凡浊石非顽，水石萦回九锁间。","游客步随清浪起，道人身似白云闲。","仙岩泉滴琼音碎，古木风轻宝盖翻。","共酌翠蛟亭上酒，翠光相与映红颜。"],"title":"游洞霄和坡仙韵"}
