{"author":"王奕","id":139997,"strains":["平平平仄仄，仄仄仄平平。","平仄仄仄仄，平平仄平平。","平平仄○仄，平仄平仄平。","仄仄仄仄仄，○平仄○平。","平平平仄仄，仄仄平平平。","平○仄平仄，○平仄平平。","仄平平仄仄，平仄平仄平。","○平仄平○，仄仄平平平。","仄平仄仄仄，仄仄仄仄平。","仄平仄平仄，仄仄平平平。"],"paragraphs":["高门连曲沼，上有泮宫台。","芹藻莽不复，菰蒲弄风埃。","灵光突其右，荒秽良可哀。","两阜爪距地，驱车俨临淮。","鸡虫争得失，扰扰胡为哉。","何如袖春服，行歌与时偕。","我来晞白发，归咏同此怀。","柴桑志童冠，寤寐须偕来。","酌逵洗逸盼，雅趣孰此偕。","步雩习风腋，自觉聪明开。"],"title":"金余元遗山来拜祖庭有纪行十首遂倚歌之先后殊时感慨一也 和元遗山五首"}
