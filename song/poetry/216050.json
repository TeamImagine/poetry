{"author":"张耒","id":216050,"strains":["仄平仄仄平○仄，仄仄仄平仄○仄。","平平仄仄仄平平，仄仄○平仄平仄。","仄平仄仄仄○平，仄平平仄仄仄平。","○平○平仄仄平，平平仄仄○平○。"],"paragraphs":["夜霜漫屋风折竹，我乃与君在空谷。","平生一衲度严寒，块守深炉体生粟。","大潘借马贷监河，小潘无事仰屋歌。","妻儿号寒剧雁鹅，诗书满腹将何如。"],"title":"晨起苦寒"}
