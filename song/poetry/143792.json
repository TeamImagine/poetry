{"author":"舒岳祥","id":143792,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄平平平平仄平。"],"paragraphs":["好客分明为我来，不嫌茅舍似鸡栖。","归云古树如新画，久雨苍崖失旧题。","别我此行正月尽，怀君老眼两行啼。","丈夫出处有常度，不为黄金颜色低。"],"title":"正仲有诗因次和再别"}
