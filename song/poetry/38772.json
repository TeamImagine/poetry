{"author":"陆游","id":38772,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["身如病鹤谢樊笼，白尽衰髯脸尚红。","蒲苇陂塘新涨后，梧楸门巷夕阳中。","遗名要耐千年看，快饮方夸百榼空。","造物闵怜君会否，放教折臂老新丰。"],"title":"晚兴二首  其二"}
