{"author":"孟云卿","id":55230,"strains":["平平仄平仄，仄仄平仄平。","仄仄平仄仄，仄○平仄○。","仄平○平仄，平仄平仄平。","仄仄平平仄，仄平平仄平。","○平平仄仄，平平仄仄平。","仄仄平仄仄，仄平平仄○。","仄平仄仄仄，仄仄平平平。","平仄仄平仄，平平平仄平。"],"paragraphs":["清晨自梁宋，挂席之楚荆。","出浦风渐恶，傍滩舟欲横。","大河喷东注，群动皆窅冥。","白雾鱼龙气，黑云牛马形。","苍茫迷所适，危安惧暂宁。","信此天地内，孰为身命轻。","丈夫茍未达，所向须存诚。","前路舍舟去，东南仍晓晴。"],"title":"汴河阻风"}
