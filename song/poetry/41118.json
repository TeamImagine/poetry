{"author":"陆游","id":41118,"strains":["仄仄平平仄仄平，仄平仄仄仄平平。","仄平仄仄仄仄仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昔慕骚人赋远游，放怀蜀栈楚山秋。","橘中尚可著四老，海外谁云无九州。","薄酒时须浇舌本，闲愁莫遣上眉头。","幅巾短褐吾差便，实厌衣冠裹沐猴。"],"title":"岁暮遣兴二首  其一"}
