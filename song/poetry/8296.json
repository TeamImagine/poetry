{"author":"邵棠","id":8296,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["玉堂萧散古臞仙，一谪因循不记年。","花落东风闲不扫，莺啼晓日醉犹眠。","买山仅了种瓜地，把钓因乘载鹤船。","独立风骚无着处，朗吟声过乱云边。"],"title":"怀隐居"}
