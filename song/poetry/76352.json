{"author":"赵蕃","id":76352,"strains":["平○仄仄○，平平仄仄平。","仄仄仄仄平，平平仄平平。","平○仄仄仄，仄平仄仄平。","仄平平仄○，平仄平仄平。","平平仄仄平，仄仄仄仄平。","仄仄仄平仄，仄平仄仄平。","仄平平仄平，平仄仄○○。","仄○○仄仄，平仄仄仄○。","○平仄仄平，仄仄平平○。","平平仄平仄，○仄○平○。","仄○仄仄平，○平仄仄○。","仄仄平仄仄，○仄平仄○。","仄仄仄仄平，仄仄平仄平。","平平仄仄平，○仄仄仄平。","仄平平平仄，仄平平仄平。","仄平仄仄平，平○仄仄平。","平平平仄仄，平仄仄○平。","仄平仄平仄，○仄仄仄平。"],"paragraphs":["山深月吐迟，亭亭夜向残。","露气挟与俱，侵窗迫人寒。","团扇甫罢去，布衾已觉单。","傥无寒暑期，何以雕我颜。","人生七十稀，俯仰半已阑。","隠显两无得，永怀那自安。","不能躬灌园，而顾学弹冠。","不思行所易，而独务所难。","王徐两玉人，结发栖儒冠。","徐诗壮城垒，王笔长波澜。","出从举子游，隋珠供雀弹。","得失何足道，如博资众观。","念欲与子谈，衮衮非一端。","符移苦见催，行色不少宽。","十年山林静，一朝尘土干。","足虽未出门，归兴已浩然。","溪头枫变赤，篱下菊且斑。","客居岂无酒，迟子一跨鞍。"],"title":"秋夜怀彦博审知"}
