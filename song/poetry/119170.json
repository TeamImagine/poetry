{"author":"李茂先","id":119170,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["雪岩偶得片时留，倾倒清尊兴未休。","香积寻常分药水，禅林自昔枕江流。","羊肠盘转层崖荫，山腹空悬古洞幽。","谈笑相逢情更厚，何当携手约重游。"],"title":"游灵岩"}
