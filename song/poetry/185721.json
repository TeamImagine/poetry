{"author":"徐积","id":185721,"strains":["仄仄平平仄仄平，平平平仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["世俗纷纷事总虚，诗翁今作逸人居。","勤穿东地缘栽竹，喜占明窗为著书。","近市好赊春肆酒，就淮仍买晚罾鱼。","忽撑小艇来西郭，不问皆知访仲车。"],"title":"和路朝奉新居  其一"}
