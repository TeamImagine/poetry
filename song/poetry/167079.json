{"author":"高镕","id":167079,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄仄平仄仄平。"],"paragraphs":["已学渊明早赋归，东风吹醒梦中非。","鶑声𪾢睆来谈旧，牛背安闲胜策肥。","时听樵歌时牧笛，间披道氅间农衣。","篇诗那可形容尽，何似忘言对夕晖。"],"title":"春日田园杂兴"}
