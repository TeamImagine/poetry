{"author":"温庭筠","id":26159,"strains":["平仄仄仄仄，仄平平仄平。","仄平仄仄仄，仄仄平平平。","平仄平仄仄，仄平平仄平。","仄○平仄平，平仄平○平。","平平仄平仄，仄仄平仄平。","平平仄仄仄，平仄平平平。","仄平平平平，仄仄平仄平。","平平平仄仄，平仄平平平。"],"paragraphs":["诚足不顾得，妄矜徒有言。","语斯谅未尽，隐显何悠然。","洵彼都邑盛，眷惟车马喧。","自期尊客卿，非意干王孙。","衔知有贞爵，处实非厚颜。","苟无海岱气，奚取壶浆恩。","唯丝南山杨，适我松菊香。","鹏鹍诚未忆，谁谓凌风翔。"],"title":"寓怀"}
