{"author":"赵鼎臣","id":226828,"strains":["仄仄仄仄○仄平，仄仄平仄平仄平。","仄平平平平仄仄，仄仄仄仄平平○。","平平仄平仄平仄，平仄仄仄○平平。","平平仄仄仄仄仄，平仄仄仄平平平。","仄平仄仄○仄仄，仄○仄仄平仄平。","○平仄仄仄平仄，平仄仄仄平仄平。","○○仄○平仄仄，仄平仄仄仄平平。","平平仄仄平仄○，平仄仄仄平○平。","平平○仄仄仄仄，仄仄仄仄○平平。","仄○仄平仄仄仄，仄仄仄仄平平平。","仄仄仄平平仄仄，平○仄仄平平平。","仄平仄仄仄仄仄，平仄仄仄平仄平。","平平仄平仄○仄，○仄仄仄平平平。"],"paragraphs":["我见舅氏如母存，舅氏之子吾弟昆。","昔年儿童今白发，旧事岂复能追论。","乌乎外家久零落，无复驷马乘朱轩。","诸甥独我偶未死，投老得郡西南奔。","故乡隔远亲旧少，忽骑款段呼我门。","相逢握手问存殁，流泪欲哭声复吞。","颇闻二顷皆负郭，力田自可供晨昏。","儿婚女嫁都已了，翁妪屡醉茅柴浑。","人生如此万事足，便可送老三家村。","我行四方走万里，十亩未有桑麻园。","欲置一锥无着处，儒冠误我知何言。","买牛卖剑计已决，家有竹隠堪负暄。","兄能远来复过我，当酿白酒烹鸡豚。"],"title":"送外兄张会之"}
