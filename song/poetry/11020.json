{"author":"朱翌","id":11020,"strains":["仄○仄仄平，仄仄仄仄仄。","仄平仄仄仄，仄○仄仄仄。","平仄平平平，仄仄平仄仄。","仄仄仄○仄，仄仄○仄仄。","仄○仄平平，○仄仄○仄。","平○仄仄仄，仄仄平○仄。","仄仄平平平，平○仄平仄。","平平仄仄仄，○仄仄平仄。","平仄○仄平，平仄仄仄仄。","仄仄○平平，仄仄仄仄仄。"],"paragraphs":["急滩上水船，进寸辄退尺。","老夫敢稳坐，解衣起佐刺。","凡我同舟人，有力俱不惜。","已济各相贺，可以正枕席。","反观顺流人，如电亦如射。","艰难与快意，等是时行役。","月落东方明，云收远山碧。","翩然两白鹭，过眼已无迹。","天地正尔宽，何苦自跼蹐。","脱带且腰舟，歇我履一只。"],"title":"晓上乌石滩"}
