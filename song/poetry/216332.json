{"author":"张耒","id":216332,"strains":["仄仄平平仄，平平仄仄平。","仄平平仄仄，平○仄平平。","仄仄平平仄，平平平仄平。","平平平仄仄，仄仄仄平平。","仄仄平○仄，平平仄仄○。","平平平仄仄，平仄仄平平。","仄仄平平仄，○平仄仄平。","平平仄仄仄，仄仄仄平平。"],"paragraphs":["伏尽金才壮，天高火欲流。","病悰抛酷暑，诗兴得高秋。","昼静尘埃少，宵凉河汉浮。","青伤桐叶腻，爽夺蕙兰柔。","晚岁寒将届，群芳叶不收。","幽人多感慨，啼鴂助骚愁。","病懒非高卧，疏迂却自由。","功名与世事，摆落醉乡游。"],"title":"斜日二首  其二"}
