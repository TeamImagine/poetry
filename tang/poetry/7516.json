{"author":"畅当","id":7516,"strains":["仄仄仄仄仄，平平平仄平。","仄○平仄仄，平仄仄平○。","平仄平平仄，○平仄仄平。","平平平仄仄，平仄仄平平。","仄仄○平仄，平平仄仄平。","平平平仄仄，平仄仄平平。"],"paragraphs":["寂寞一怅望，秋风山景清。","此中惟草色，翻意见人行。","荒径饶松子，深萝绝鸟声。","阳崖全带日，宽嶂偶通耕。","拙昧难容世，贫寒别有情。","烦君琼玖赠，幽懒百无成。"],"title":"天柱隐所重荅江州应物"}
