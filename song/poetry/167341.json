{"author":"宋无","id":167341,"strains":["平仄平平仄仄平，平平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，平仄平仄仄仄平。"],"paragraphs":["妖艳分明构祸胎，黄金瓌丽更危台。","笙歌夜倚东风醉，粉黛春从南国来。","原草翠迷行辇迹，野花红发舞衣灰。","豪华肯信今为沼，烟水翻令后世哀。"],"title":"姑苏台"}
