{"author":"何异","id":31401,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["东园吟思玉蟾清，园客开门古意生。","冰砚云灯深洞宇，春花秋草旧宫城。","人藏密树寻声见，鹭下寒池照影惊。","三十分司泉石主，马蹄尘外得闻名。"],"title":"题李国博东园"}
