{"author":"程公许","id":106513,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["绣段轻投报苦迟，隔关那复共襟期。","艰虞敢自求安宅，懒慢欣知不入时。","王粲登楼初有赋，杜陵屏迹可无诗。","边声又逐秋风劲，谁有良筹动玉墀。"],"title":"移居北新桥彦质惠诗和答  其二"}
