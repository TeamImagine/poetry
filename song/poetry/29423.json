{"author":"韩元吉","id":29423,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["密竹疏松一水边，高舂自占曲肱眠。","心如古井真无浪，迹似寒灰岂复然。","舌在未应甘寂寞，地偏犹可小回旋。","春风又绿池塘草，清梦从今只惠连。"],"title":"元夔以诗留别用韵示之  其一"}
