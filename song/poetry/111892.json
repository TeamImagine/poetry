{"author":"刘克庄","id":111892,"strains":["平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["端平俱辱弓旌召，鹏鷃逍遥各不同。","笑我赭衣钳楚市，愧君白帽老辽东。","董迂因被公羊误，杜癖惟于左氏忠。","晚取诸家高束起，且看渠与意林公。"],"title":"题张元德著作春秋解二首  其一"}
