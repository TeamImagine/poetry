{"author":"陆游","id":40152,"strains":["仄仄平平仄仄平，平平仄仄仄平平。","仄平平仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["发不能胜二寸冠，天教送老向江干。","倚墙筇杖伴人瘦，缟瓦清霜争月寒。","壮志追思良可悔，危途遍历始知难。","一身着了余何事，茅屋三间已太宽。"],"title":"冬夜题斋壁"}
