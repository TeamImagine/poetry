{"author":"杜甫","id":3076,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["朝回日日典春衣，每日江头尽醉归。","酒债寻常行处有，人生七十古来稀。","穿花蛱蝶深深见，点水蜻蜓款款飞。","传语风光共流转，暂时相赏莫相违。"],"title":"曲江二首 二"}
