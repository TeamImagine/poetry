{"author":"王迈","id":107415,"strains":["平平仄平平，平平仄平○。","仄平平平平，仄仄平仄仄。","平平平仄仄，平仄仄仄仄。","平仄平○平，仄仄平仄仄。","仄平平平仄，仄仄平仄仄。","平平仄？平，仄仄○平仄。","平平仄仄平，仄仄仄平仄。","仄平平平○，仄仄仄仄仄。","○○平仄仄，平仄仄平○。"],"paragraphs":["原明有申公，公休继文正。","后来诸名家，有子多不令。","堂堂先太史，孤峭立万仞。","身不为从官，美谥君所命。","子文为之子，壮岁名已盛。","荣华付倘来，节义传心印。","波流石不移，火炽玉宁尽。","向来笺天疏，每读必起敬。","相期辉国史，何止续家乘。"],"title":"寄浙漕王子文野以思君令人老五字为韵得诗五首  其三"}
