{"author":"贺铸","id":212886,"strains":["平平平平仄，仄仄平仄平。","仄仄仄平仄，平平平仄平。","仄平仄仄平平仄，平仄仄平平仄仄。","平平仄仄仄平平，仄仄○平仄平仄。","平○仄平平仄平，仄仄平平仄仄平。","平平平仄仄○仄，仄仄平平仄仄○。"],"paragraphs":["严公桐江上，吕父清渭滨。","出处两能事，寥寥乎若人。","拥蓑芘笠吴侬子，身偶一竿生寄水。","侯庖富馔美鲥鲈，寸鬣分鳞辱刀机。","吾将一钩悬十犍，笑倚扶桑不计年。","鲲鲸怀饵脱相得，坐使东南饫食鲜。"],"title":"渔歌"}
