{"author":"张守","id":245993,"strains":["仄仄仄平仄，仄仄仄仄平。","仄○仄仄仄，仄仄仄仄平。","仄仄平平平，仄仄仄仄平。","仄平仄平仄，仄○平仄平。","仄仄平平平，仄仄平平○。","仄仄平○仄，平仄平平平。","仄○仄仄○，仄仄平仄平。","仄仄仄平仄，平仄平平平。"],"paragraphs":["抱衅久羸瘠，兀若槁木枝。","别离故作恶，未别意已凄。","况此清商时，木落水潦归。","舣舟话心曲，未了舟欲移。","借问何匆匆，直恐违官期。","念此登临意，何止骚人悲。","子行不可留，子鬓殊未衰。","痛饮置人事，江上鲈鱼肥。"],"title":"秦楚材和六一先生秋怀因次韵送别"}
