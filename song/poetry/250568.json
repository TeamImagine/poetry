{"author":"沈与求","id":250568,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["自称居士拟香山，只影江湖得暂闲。","大隐可能追褦襶，小亭聊欲对孱颜。","持杯有月同歌舞，策杖无人共往还。","闻道修篁解新箨，密遮门迳不须删。"],"title":"次韵学士兄见一亭  其一"}
