{"author":"释慧空","id":9988,"strains":["平平仄仄平仄，仄仄仄平仄仄。","○仄仄平○○，仄平仄平仄仄。","平仄仄平○○，仄平仄平平仄。","平平仄仄仄平，仄仄仄○平仄。","平平仄仄平平，仄○仄平仄仄。"],"paragraphs":["天台五百尊者，受尽秀峰供养。","更引秀峰禅和，费他草鞋拄杖。","初说石梁横空，次夸圣灯明亮。","元来不是好心，只要递相欺诳。","烦公勘破归来，领过不消一状。"],"title":"送僧游天台  其二"}
