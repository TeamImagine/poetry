{"author":"陈晔","id":104914,"strains":["平平平仄平，仄平仄仄仄。","平○仄仄平，仄仄仄○仄。","仄仄平仄平，平平平仄仄。","仄平仄○仄，仄仄仄仄仄。","仄仄仄仄仄，仄仄仄仄仄。","平仄仄仄平，仄仄仄仄仄。","仄仄仄仄平，仄平仄仄仄。","仄仄仄仄○，平平仄仄仄。","仄仄仄平○，平仄平仄仄。","仄仄仄仄平，平仄仄仄仄。","仄○平仄平，仄仄○平仄。","平仄仄平平，仄仄平平仄。","仄仄平仄仄，○平仄仄仄。","仄平仄仄仄，平平仄仄仄。","仄平平仄平，平平平仄仄。","仄仄○平平，仄仄仄平仄。","平平仄仄平，仄仄仄平仄。","仄平平仄仄，仄平仄平仄。","仄仄仄仄平，平仄仄仄仄。","仄仄○平平，仄平仄仄仄。","仄仄仄平仄，○仄平仄仄。","仄仄仄平平，仄平仄仄仄。"],"paragraphs":["青城山老人，服椒得妙诀。","年过九十余，貌不类期耋。","再拜而请之，忻然为我说。","蜀椒贰斤净，解盐六两洁。","糁盐慢火煮，煮透滚菊末。","初服十五圆，早晚不可辍。","每月渐渐增，累之至二百。","盐酒或盐汤，任君意所歠。","服及半年间，胸膈微觉塞。","每日退十圆，还至十五粒。","俟其无碍时，数复如前日。","常令气熏蒸，否则前功失。","饮食蔬果等，并无所忌节。","一年效即见，容颜顿悦泽。","目明而耳聪，须乌而发黑。","补肾轻腰身，固气益精血。","椒温盐亦温，菊性去烦热。","四旬方可服，服之幸毋忽。","逮至数十年，功与造化埒。","耐老更延年，不知几岁月。","嗜欲若能忘，其效尤卓绝。","我欲世人安，作歌故怛切。"],"title":"服椒法歌"}
