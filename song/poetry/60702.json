{"author":"许及之","id":60702,"strains":["仄仄平仄平，仄平○仄平。","○仄仄仄平平仄，仄仄仄仄仄仄平仄平。","平仄平平平仄平，仄仄平仄仄仄平。","平平平仄仄仄仄，仄仄平平仄平仄。","平仄仄仄仄仄○，平仄平平仄平仄。","平平仄仄仄仄平平平，仄平仄仄仄仄平仄○。"],"paragraphs":["秉烛随者明，弈棋观者精。","观者未必高于弈，只是不与黑白同死生。","天上神仙何所争，亦复于此未忘情。","樵夫柯烂忽猛省，却与棋仙作机警。","千古未尽一局闲，岩草岩花自凄冷。","呜呼圣主不弃刍荛言，弈棋复出亦必资傍观。"],"title":"观弈篇"}
