{"author":"方岳","id":127386,"strains":["平仄仄平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄仄平仄仄平。"],"paragraphs":["貂敝那禁塞上寒，所成何事许悲酸。","雪深茅屋归巢冷，月老芦洲雁影单。","官薄偶书三考满，客怀已受一分宽。","秋帆但趁好风便，酒在不愁行路难。"],"title":"官满将归与同幕别平山堂  其二"}
