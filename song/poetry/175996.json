{"author":"王珪","id":175996,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["控带洪流古帝城，欲寻旧事半榛荆。","六朝山色青终在，千古江声恨未平。","设险邱陵荒蔓草，压邨桑柘接新畊。","十年重到无人问，独立东风一怆情。"],"title":"金陵怀古二首  其二"}
