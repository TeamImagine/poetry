{"author":"吴芾","id":18184,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["老向江头强剖符，梦魂长是绕吾庐。","正惭我未成归计，却羡君先遂隠居。","湖上烟云常缥缈，园中花木总扶疏。","他时尚冀相从醉，剩把鸱夷载后车。"],"title":"寄题鲁郎中遂隠堂"}
