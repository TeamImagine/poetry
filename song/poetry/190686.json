{"author":"韦骧","id":190686,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。"],"paragraphs":["地交淮浙属通川，官守区区改岁年。","鉴照自惊生鬓雪，感时还听噪林蝉。","锺鸣鼎食何为动，鹤引熊经似有缘。","内乐无穷奚恤外，便便休诮孝先眠。"],"title":"中夏偶成"}
