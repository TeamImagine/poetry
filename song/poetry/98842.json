{"author":"华岳","id":98842,"strains":["平平仄平仄，平仄平平仄。","平仄仄○平，平平○仄仄。","仄仄平仄仄，平平○仄仄。","仄仄仄○平，仄仄平仄仄。","仄仄平仄平，仄仄平仄仄。","仄仄仄仄平，仄仄仄仄仄。","○平仄仄平，平平仄平仄。","平○仄平仄，仄仄仄仄仄。","仄仄仄平仄，仄平仄平仄。","仄仄平仄仄，仄仄○平仄。","平仄平○平，平仄仄仄仄。","仄仄平仄平，仄仄平仄仄。","平平平○平，仄仄仄平仄。"],"paragraphs":["班超未侯汉，谁识乌孙客。","韩信已王齐，谁知长乐厄。","彼亦非异术，忠谀分黑白。","直道世且违，彼亦何足责。","自古勋业人，把镜惟自索。","顾我洒落资，足可振翰翮。","如何汗马秋，英雄尚南谪。","祇应捻胎鬼，手段不合格。","古括子刘子，阅人几千百。","一见麞鼠质，便许正疆埸。","知子忠且谀，愚固未暇择。","万一符子言，亦可名简册。","它时双蹇馿，约子访黄石。"],"title":"赠刘相士"}
