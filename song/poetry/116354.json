{"author":"刘克庄","id":116354,"strains":["仄仄仄平平，平仄仄平仄。","仄仄仄平平，仄平○仄仄。","仄○平○仄平○仄平，仄仄平平平仄平。","仄平仄仄仄仄仄，○仄仄平仄仄仄。","平平仄仄仄仄平，仄平仄平平平平。","平平仄仄仄平仄，仄平仄○仄平仄。"],"paragraphs":["夜月抱秋衾，支枕玉鸾小。","艳骨泣红芜，茂陵三十老。","卧闻秦王女儿吹凤箫，泪入星河翻鹊桥。","素娥刬袜跨玉兔，回望桂宫一点雾。","纷红小蝶没柳烟，白茅老仙方瞳圆。","寻愁不见入香髓，露花点衣碧成水。"],"title":"齐人少翁招魂歌"}
