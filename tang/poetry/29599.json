{"author":"李山甫","id":29599,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["双凤衔书次第飞，玉皇催促列仙归。","云开日月临青琐，风卷烟霞上紫微。","莲影一时空俭府，兰香同处扑尧衣。","此生长扫朱门者，每向人间梦粉闱。"],"title":"送职方王郎中吏部刘员外自太原郑相公幕继奉征书归省署"}
