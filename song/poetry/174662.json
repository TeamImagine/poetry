{"author":"刘敞","id":174662,"strains":["平平仄平仄，平仄平仄平。","平仄平平平，平仄仄○平。","平平○仄仄，仄仄平平平。","平○仄仄平，仄仄平仄平。","○仄仄仄仄，平平仄平平。","仄平仄仄仄，仄仄○平平。","平平仄仄平，仄仄仄平○。","仄仄仄仄仄，仄平平仄平。","平平平仄○，平仄平平平。","仄○仄○○，平仄平平平。","仄仄仄平仄，仄平平平平。","○○平仄仄，仄仄平○平。"],"paragraphs":["南师鼓琴者，余力推步精。","千里求知音，徒步入王城。","能高颇自负，一一游公卿。","朝廷富贵人，宠辱心若惊。","闻至必解榻，招邀剧生平。","以兹禄命术，独得当时名。","朱弦与素徽，弃置莫为听。","往往默自抚，或疑非断声。","红尘车马中，随俗翻营营。","振衣忽长叹，吾已知时情。","卷槖郤东下，野风萧然清。","且赍山水意，永待锺期生。"],"title":"送子南"}
