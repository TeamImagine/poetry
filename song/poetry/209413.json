{"author":"刘弇","id":209413,"strains":["○平仄平平，平仄仄平仄。","平平仄仄仄，仄仄平仄仄。","平仄平平平，平平仄平仄。","平平仄仄仄，平仄仄平仄。","平平仄仄平，仄仄平仄仄。","平平仄平仄，仄仄○平仄。","平平仄仄仄，平仄仄平仄。","○○仄平仄，仄仄○仄仄。","仄平平平平，仄仄○○仄。","平仄仄仄平，仄仄平平仄。","平平仄平仄，仄仄平仄仄。","平○平○仄，仄仄平平平。"],"paragraphs":["庭椿摘初黄，畦韭翦柔绿。","春盘巧饤饾，一堮生理足。","今者鸣啾肠，饥花到双目。","终惭短豆恋，谁转紫芝瞩。","青烟扑九衢，碧瓦酣万屋。","朝来好龙客，义动重裘燠。","殷勤斗酒约，豪健赛杨仆。","吹回曲车梦，鸨羽正肃肃。","九天真龙飞，万物弹冠沐。","萧短草木姿，窭贱衾裯宿。","叨逾太官粟，敢计功利速。","惟应杯中物，可仗诗筒趋。"],"title":"再继权之严韵二首  其一"}
