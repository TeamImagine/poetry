{"author":"陆游","id":39964,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["缥缈纱厨覆象床，蛮童擎粥进黄粱。","砚池湛湛一泓墨，衣焙霏霏半篆香。","团扇题诗无滞思，清泉洒地有余凉。","更须风伯开云阵，准拟今宵月满廊。"],"title":"龟堂避暑"}
