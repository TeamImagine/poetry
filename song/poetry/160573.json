{"author":"黄庚","id":160573,"strains":["平仄平平仄仄平，平平仄仄仄平平。","仄平平仄仄平仄，平仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风柳吹花糁白毡，鶑愁蝶恨有谁怜。","不知春事又三月，堪叹人生无百年。","清气长留诗卷里，闲愁不到酒樽边。","山窗昼永浑无事，一榻分云枕易眠。"],"title":"和茅亦山先生杂咏  其一"}
