{"author":"范成大","id":43172,"strains":["○平仄仄仄，○仄○平仄。","平平仄平平，仄仄平仄仄。","仄平仄仄仄，仄仄仄平仄。","平平仄仄仄，仄仄仄平仄。","平平仄仄平，平仄○平仄。","仄平仄平平，平仄平仄仄。","平平仄平○，仄仄仄仄仄。","○仄○仄○，平平仄平仄。","平平仄○仄，仄仄仄平仄。","平平平平仄，平仄仄平仄。"],"paragraphs":["闻鸡一唱罢，占斗三星没。","天高月徘徊，野旷山突兀。","暗蛩泣草露，怨乱语还咽。","凉萤不复举，点缀稻花末。","惟余络纬豪，悲壮殷林樾。","小虫亦何情，孤客心断绝。","魂惊板桥穿，足侧石子滑。","行路如许难，谁能不华发。","高城谩回首，叠嶂屹天阙。","遥知秋衾梦，千里一飘忽。"],"title":"盘龙驿"}
