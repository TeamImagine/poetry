{"author":"陆游","id":37091,"strains":["平平平平仄，平仄仄仄仄。","仄仄仄仄平，平仄平○仄。","仄平平○○，○平仄平仄。","平平平仄仄，仄仄平仄仄。","仄○仄平仄，仄仄○平仄。","平平平仄仄仄仄，仄仄○平仄○仄。","平平仄仄仄仄平，仄仄○平仄平仄。","平平仄仄仄平○，仄仄仄仄平○仄。"],"paragraphs":["呦呦山头鹿，毛角自媚好。","渴饮涧底泉，饥啮林间草。","汉家方和亲，将军灞陵老。","天寒弓力劲，木落霜气早。","短衣日驰射，逐鹿应弦倒。","金槃犀箸命有系，翠壁苍崖迹如扫。","何时诏下北击胡，却起将军远征讨。","泉甘草茂上林中，使我母子常相保。"],"title":"山头鹿"}
