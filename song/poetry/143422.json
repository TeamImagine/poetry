{"author":"舒岳祥","id":143422,"strains":["平平仄仄平仄仄，平平平仄仄仄平。","○平仄平平仄仄，仄仄仄仄平○平。","平平平平○仄○，仄仄平平平仄仄。","仄○平平平○平，平平仄仄仄平仄。","仄仄仄平平仄平，仄○仄仄平平平。","仄平平仄平平仄，平仄仄仄仄仄○。","仄平仄仄平仄仄，仄仄仄平平仄平。","平平仄仄仄平平，仄平仄仄平平平。","仄平？仄平仄仄，仄平仄仄平○平。","平平仄仄平平仄，仄平仄仄○○仄。","平○平仄仄平平，仄仄仄仄仄平仄。","仄平○仄○仄平，仄平仄平仄平平。"],"paragraphs":["今年剩有冬一月，今冬先得半月春。","留春借冬皆乐事，但苦世上无闲人。","平皋梅花如雪浪，夜色晨光迷滉漾。","就中红香清且妍，风流故在海棠上。","昨夜月明天不寒，梦中走马来花前。","旧时都下千金买，翻弃草莽不值钱。","性情贵远初厌近，久不见之端可怜。","今朝起拣白髭须，未能免俗为花娱。","小车𫘟騀溪石滑，一竿挂酒悬长鱼。","无人对饮花为伴，小奴亦解吹长管。","花应怜我老而狂，起舞踏影月凌乱。","老人更醉三十年，不为酒仙即花仙。"],"title":"十二月十七日归故园酌红梅花下"}
