{"author":"周行己","id":224023,"strains":["平平平仄仄，仄仄仄平平。","仄○平平仄，平平仄仄平。","平平平仄仄，平仄仄○平。","平仄平平仄，平平仄仄平。","平平○仄仄，平仄仄○平。","仄仄平平仄，平○仄仄平。","平平平仄仄，平仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平仄仄○。"],"paragraphs":["嗷嗷忧旱魃，恳恳叩神祠。","自疏官多旷，无辜岁莫饥。","奇峰俄变黑，甘液遽如筛。","雷电宁无物，风云自有师。","荒郊回沃壤，荣穗发萎枝。","摄邑乖为政，同僚实副时。","民心惟礼义，邦本系安危。","食足无他事，恩余及我私。","白看云子粒，滑想杜陵匙。","拂拭莱芜甑，香炊定可期。"],"title":"原武祈雨有应呈诸同僚"}
