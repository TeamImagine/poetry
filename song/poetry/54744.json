{"author":"朱熹","id":54744,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平平仄平。","仄平平仄仄，仄仄仄平平。"],"paragraphs":["杰阁翔林杪，披襟此日闲。","层云生薄晚，凉雨遍空山。","地迥衣裳冷，天高澄霁还。","出门迷所适，月色满林关。"],"title":"同僚小集梵天寺坐间雨作已复开霁步至东桥玩月赋诗二首  其一"}
