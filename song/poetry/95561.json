{"author":"赵师秀","id":95561,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["帝里逢春雨不干，才晴数日又春还。","桐华半落官河水，榆叶全遮客舍山。","未悔阔疏令事去，最怜乏绝坏身闲。","菖蒲九节今堪采，思尔逍遥涧谷间。"],"title":"暮春书怀寄翁十"}
