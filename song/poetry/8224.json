{"author":"张炜","id":8224,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["竹风荷气约朱明，路入渠阳暑尚清。","马耳萧萧悬堕月，鸡声喔喔勉修程。","何拘梅政夸年少，即泛莲漪赞老成。","莫把西湖浪吟笔，楚山空阔更关情。"],"title":"饯友人赴靖州通道尉"}
