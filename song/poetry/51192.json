{"author":"郑汝谐","id":51192,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["每移征棹并云根，便觉幽怀谢世喧。","皓色飞来天际雪，红尘不到水边门。","破荒康乐名犹在，纪胜元章字不存。","但有好山容老子，何须更访武陵源。"],"title":"题石门洞"}
