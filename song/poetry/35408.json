{"author":"梅尧臣","id":35408,"strains":["仄平仄平仄，仄仄平平平。","仄仄仄平仄，○仄仄平平。","仄仄仄仄平，仄平平仄平。","仄仄仄仄仄，仄平平仄平。","仄仄仄平仄，仄平平仄平。","仄平仄仄仄，仄仄平平平。","平平仄仄仄，仄仄平仄平。","○平仄仄平，平仄平仄平。","仄仄仄仄平，仄仄平仄平。","仄仄○仄仄，仄仄○仄○。","○平仄○仄，仄仄平仄平。","平仄平平仄，仄○仄仄平。","仄平平仄仄，仄仄仄平平。","仄○仄○平，平平平仄平。","仄○平○仄，仄仄仄平平。","平仄仄仄仄，仄平平仄平。","仄仄仄平平，平平仄仄平。","仄平○仄仄，仄仄仄平平。","平平仄平仄，平仄平平仄。","平平仄仄平，○平平平仄。"],"paragraphs":["妾家邓侯国，肯愧邯郸姝。","世本富缯绮，娇爱比明珠。","十五学组紃，未尝开户枢。","十六失所适，姓名倾里闾。","十七善歌舞，使君邀宴娱。","自兹著乐府，不得同罗敷。","凉温忽荏苒，屡接朝大夫。","相欢不及情，何异逢路衢。","昨日一见郎，目色曾不渝。","结爱从此笃，暂隔犹恐疏。","如何遂从宦，去涉千里途。","郎跨青骢马，妾乘白雪驹。","送郎郎未速，别妾妾仍孤。","不如水中鳞，双双依绿蒲。","不如云间鹄，两两下平湖。","鱼鸟尚有托，妾今谁与俱。","去去约春华，终朝怨日赊。","一心思杏子，便拟见梅花。","梅花几时吐，频掐栏竿数。","东风若见郎，重为歌金缕。"],"title":"一日曲"}
