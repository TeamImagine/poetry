{"author":"虞俦","id":62129,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["西风有意作新晴，不遣中宵鹤鹳鸣。","红袂行云仙梦断，青灯对酒客愁轻。","起看垅首禾无害，见说溪头水已平。","莼菜鲈鱼秋正美，谁能分我一杯羹。"],"title":"喜晴  其六"}
