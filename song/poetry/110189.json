{"author":"刘克庄","id":110189,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["妄想如冰已尽消，朱颜日向镜中凋。","玉关万里曾投笔，草市三家却负樵。","弱水古来无路到，小山岁晚有人招。","吾庐寂寂何须笑，君看闲僧住退寮。"],"title":"妄想"}
