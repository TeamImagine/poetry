{"author":"周紫芝","id":241769,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["梦泽南州听晓鸡，老饕于此寄朱麾。","春湖鱼上先分玉，暗谷茶生看展旗。","酒甲江西聊可醉，山横楚尾恨无诗。","年丰讼少知何事，时有光阴到楚词。"],"title":"次韵强使君见寄"}
