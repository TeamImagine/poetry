{"author":"黎廷瑞","id":165833,"strains":["平平○平平，仄仄○平仄。","平平仄平平，○○平仄仄。","平仄○仄○，仄仄平○仄。","平平仄平仄，平仄仄平仄。","平平仄○仄，仄平仄仄仄。","仄仄仄平仄，平○平仄仄。","平平仄平仄，平仄仄仄仄。","平平仄平平，仄仄平仄仄。"],"paragraphs":["西风吹梧桐，一叶堕寒玉。","飘飘转千崖，亹亹侵万木。","霜露行复降，雪霰飞相逐。","幽居感时运，清夜理商曲。","坚冰信当辨，昊天有反复。","但使本根在，阳回奚待祝。","词人乐光景，纤艳不足录。","焚香对秋山，自取周易读。"],"title":"次韵吴雅翁秋怀四首  其四"}
