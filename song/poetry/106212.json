{"author":"程公许","id":106212,"strains":["平平平仄仄仄平，仄平平仄仄平平。","平仄仄平平仄，仄平仄平仄平。","平仄平平平仄，平平平平平仄。","仄平○平？平，平仄仄平仄仄。","平平仄仄平仄平，仄○仄平平仄仄。","○○仄平仄平平，仄平平平平平仄。","仄仄仄平平平，平仄平平平仄。","仄平仄平平平，平平平平仄仄。","仄平平平仄仄平，仄仄仄平平仄仄。","平平平平平，仄平平平仄平。","仄仄平平仄，○平仄平平平。","仄平平平平仄平平，平平仄仄平仄平平。","平仄仄平平仄仄，仄仄仄平平仄平。"],"paragraphs":["岷山兮五岳丈人，大江兮四渎之尊。","羌郁积兮佳气，固人物兮载英。","环两川兮千里，何江乡兮专媺。","汇千顷兮玻瓈，龙与鹤兮集止。","山之隠者聃耳孙，子正见兮杨氏女。","乘泛景兮轶罡风，蔼仙踪兮山之趾。","禀帝命兮丛霄，聊世人兮游戏。","五男子兮翘英，今峣峣兮鼎峙。","彼谈迁兮世史官，怅有歉兮晜及季。","真人兮高翔，盼尘寰兮秕糠。","悯俗兮惛瞀，蹇余佩兮荧煌。","老翁泉兮龙鹤之云，前苏后李兮蔼芳馨。","岷可砺兮江可竭，不可沫兮英与灵。"],"title":"述九颂  其二"}
