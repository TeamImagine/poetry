{"author":"许及之","id":60990,"strains":["仄仄仄平平仄平，仄平仄仄仄平平。","平平仄仄平仄仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，平仄仄平平仄平。"],"paragraphs":["半夜月明晨起风，不眠附火鬓搔蓬。","窗虚洒急疑霰集，合暖香微知菊丛。","便拟南枝开摘索，只愁卯酒醉冬烘。","行吟真爱亭前路，梅蕊已如椒子红。"],"title":"约转庵"}
