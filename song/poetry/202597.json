{"author":"陆佃","id":202597,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["三台光耀紫微中，康国仍兼万户封。","有子晨昏长侍膳，谁家兄弟尽登庸。","非关庚日曾占𫛳，自是辰年并值龙。","他日凌烟求绘匠，愿凭丹笔为形容。"],"title":"韩康公挽歌词三首  其二"}
