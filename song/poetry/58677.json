{"author":"陈造","id":58677,"strains":["仄○平平平，仄○仄平仄。","仄仄平平仄，仄仄平○仄。","平仄仄仄○，仄仄平仄仄。","平平仄仄仄，仄仄仄平仄。","仄平仄平○，仄平仄○仄。","平平仄仄仄，平仄仄平仄。","仄平仄○仄，仄平平平仄。","仄仄平仄仄，平仄○平仄。","○平仄○平，仄仄○○仄。","仄平仄平平，○仄仄平仄。"],"paragraphs":["下帆同乌栖，挂帆逐鸡起。","但见芜湖月，耿夜清如水。","江左此壮县，我昔舟屡舣。","诸公各敬客，款曲岂今比。","酒杯惯邀留，妓围供燕喜。","流连动十日，挥扫或千纸。","旧游想如昨，故交今余几。","逝者泉壤隔，存者参辰似。","浪凭楚些招，盍寄相思字。","可能唤巫阳，且欲托双鲤。"],"title":"芜湖感旧"}
