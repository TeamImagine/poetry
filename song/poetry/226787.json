{"author":"赵鼎臣","id":226787,"strains":["仄○平仄平，仄仄平仄平。","仄○仄仄○，仄仄○仄平。","平仄仄仄仄，仄仄仄仄平。","仄平平仄平，仄仄○平平。","平仄○仄仄，仄仄仄○○。","仄○仄仄平，平仄仄仄平。","仄平仄仄平，○仄仄仄平。","平平平平仄，仄仄平平○。","平平仄仄仄，平仄平平平。","平平仄仄仄，仄仄平仄平。","平平平平仄，仄仄仄仄平。","平仄平仄平，仄平仄仄平。","○平仄仄平，仄仄仄仄平。","平平平仄仄，仄○平仄平。","○仄平仄平，仄仄平仄平。"],"paragraphs":["士论常苦高，出语讥古人。","至其取与间，未足了一身。","官爵细事尔，臭腐实与邻。","奈何夸者徒，薄暮犹逡巡。","平日相语此，反复甚谆谆。","顿输一著先，夫子固绝伦。","乞身夜上书，妻子不暇询。","翩然东南去，笑别平生亲。","江山已在眼，邱壑俄生春。","聊须震泽水，洗此京洛尘。","萧条西湖上，处士迹已陈。","夫子今继之，凛然两逸民。","疏公不足高，贺老不足珍。","他年仙骨换，坐叹倾盖新。","期我吴市门，复见梅子真。"],"title":"送林德祖致政归吴中"}
