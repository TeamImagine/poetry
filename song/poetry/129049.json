{"author":"赵孟坚","id":129049,"strains":["平平平仄平，平平平仄平。","○平仄仄○平平，仄仄平平仄平平，平平平仄仄平平。","仄仄平平平仄仄，仄仄平平仄○仄。","平○仄平仄○仄，平仄仄平平仄仄。","○仄仄，平仄平。","平平平仄仄○仄，○仄平平平仄平。"],"paragraphs":["青春能几何，青春能几何。","苍髯绀发看成皤，亦有红颜嫩于花，东风驰道属谁家。","可道光阴流电转，草上霜飞峭如翦。","心如不知恍重见，心语不通惟见面。","重见面，愁转多。","归来银烛炯长夜，叹息青春能几何。"],"title":"青春能几何  其一"}
