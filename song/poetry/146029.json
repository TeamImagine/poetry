{"author":"蔡襄","id":146029,"strains":["○平平仄仄平平，仄仄平平仄仄平。","仄仄平平平○○，仄平仄仄仄○○。","平○平仄○平仄，平仄平平仄仄○。","仄仄仄平○仄仄，仄平平仄仄平○。","平平仄仄○平仄，仄○平平仄仄○。","平仄平平○仄仄，仄平平仄仄○平。","平○○仄平○仄，平仄○平仄仄平。","○仄平平平仄仄，平平○仄仄平平。"],"paragraphs":["禁墀初别紫霄端，故国生光里俗懽。","二世家声联将相，百年庙貌俨衣冠。","躬临州戟迎门下，人喜曾孙夹道观。","石照老苔封旧迹，锦溪乔木涕清澜。","东趋越岭兴怀远，夕听胥涛入梦间。","江上驰心思魏阙，日边归路指长安。","香深离渚花重叠，凉满行舟酒半阑。","应念非才持虎契，平时相继入金銮。"],"title":"送钱端明还京"}
