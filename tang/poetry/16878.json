{"author":"白居易","id":16878,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["晴教晒药泥茶灶，闲看科松洗竹林。","活计纵贫长净洁，池亭虽小颇幽深。","厨香炊黍调和酒，窗暖安弦拂拭琴。","老去生涯祗如此，更无余事可劳心。"],"title":"偶吟二首 二"}
