{"author":"贺铸","id":213457,"strains":["平仄平平平仄仄，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["西上迟迟谁挽留，了君方寸慕松楸。","三年既尽亦当起，五斗有余非所求。","早岁向风劳企羡，残生指日愿依投。","得官傥近柴桑里，应许江边著钓舟。"],"title":"方明古免丧西上山阴贺铸方回以诗送行非敢赠言聊书美志"}
