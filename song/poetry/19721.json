{"author":"史浩","id":19721,"strains":["仄平平仄仄平平，仄仄平平平仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["试扶鸠策上烟霞，尚想当年天雨花。","潮熟野航归别浦，雪干宿鹭点晴沙。","高连西竺三千界，俯眺南阳十万家。","更欲云开穷远目，郁葱起处认中华。"],"title":"游雨花台"}
