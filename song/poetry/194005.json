{"author":"苏轼","id":194005,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄仄。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["已分酒杯欺浅懦，敢将诗律斗深严。","渔蓑句好应须画，柳絮才高不道盐。","败履尚存东郭足，飞花又舞谪仙檐。","书生事业真堪笑，忍冻孤吟笔退尖。"],"title":"谢人见和前篇二首  其一"}
