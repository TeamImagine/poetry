{"author":"喻良能","id":51464,"strains":["平仄仄平仄平仄，仄平平仄○平仄。","仄平仄仄平平平，○仄仄○平仄平。","仄平平仄平平仄，仄平○仄平仄仄。","仄仄平○平仄平，仄仄仄平平仄○。","平平平平平仄仄，仄仄仄○平仄仄。","平平仄平仄平平，仄平平平仄○○。","○平仄仄平平仄，仄平平平平○仄。","平平平平仄仄平，仄平仄仄平仄平。","平平仄○仄仄仄，平平○平仄平仄。"],"paragraphs":["湖岸柳根半欹侧，柳边仍有陂陀石。","不因斧凿成渔矶，燕坐未妨钩饵垂。","磬湖宁待他山错，白波分影涵翠幄。","翠幄阴中千结藤，对面好山罗画屏。","遥岑无云明入眼，遣我烂如岩下电。","平生不忧臭于铜，俗氛安能蔽重重。","兴来散策饥来食，起居无时惟其适。","诗穷吾师杜少陵，一杯未用身后名。","他年挂冠不待老，归来从君乞身早。"],"title":"仆坐钓矶季野弟寄诗来因次韵"}
