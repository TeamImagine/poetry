{"author":"曾协","id":25489,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["一入虚斋百虑沉，个中何待觅知音。","雪收未起龙蛇蛰，境静初窥天地心。","五里雾中藏豹稳，九重渊底得珠深。","自从占断宽闲野，寂寞虚空无古今。"],"title":"寄题陈晞颜敦复斋"}
