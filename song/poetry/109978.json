{"author":"刘克庄","id":109978,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["船成莫厌野人过，久欲从公具钓蓑。","积雨晴来湖面阔，残花落尽树阴多。","新营小店皆依柳，旧有危亭尚隔荷。","所恨前峰含暝色，不然和月宿烟波。"],"title":"方寺丞{舟定}子初成"}
