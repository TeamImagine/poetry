{"author":"钱惟演","id":189045,"strains":["仄仄仄平平，平平仄仄平。","平平○仄仄，仄仄仄○平。","仄○平平仄，平平仄仄平。","平平○○仄，平仄仄○平。","仄仄平平仄，平平仄仄平。","平平○平仄，平仄仄平平。"],"paragraphs":["玉甃引清泉，风高露白天。","盈盈临一水，羃羃隔长烟。","已分兰芝溺，仍忧赵后仙。","鲛丝衣更密，珠蚌泪长圆。","瑟怨来湘浦，鸿惊近洛川。","金塘正斜照，谁倚木兰船。"],"title":"再赋"}
