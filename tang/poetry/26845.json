{"author":"李频","id":26845,"strains":["仄仄平平仄，○平仄仄○。","平平平仄仄，仄仄仄平平。","仄仄○○仄，平平仄仄平。","仄平○仄仄，○仄仄○平。","仄仄平○仄，平平仄仄平。","仄平平仄仄，平○仄平平。"],"paragraphs":["往会人何处，遗踪事可观。","林亭今日在，草木古春残。","笔想吟中驻，杯疑饮后干。","向青穿峻岭，当白认回湍。","月影窗间夜，湖光枕上寒。","不知诗酒客，谁更慕前欢。"],"title":"府试观兰亭图"}
