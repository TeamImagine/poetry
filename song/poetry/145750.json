{"author":"乐雷发","id":145750,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["祝融应自胜崆峒，且读通书办圣功。","事可语人甘受谤，诗能名世不嫌穷。","春边采药收湘芷，月下调弦送楚鸿。","赖有行人碑尚在，棠阴依旧恋东风。"],"title":"呈姚雪蓬使君"}
