{"author":"蔡戡","id":71449,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["策试中庭雪已深，玉楼冻合冷难禁。","哦成风絮频呵手，拨尽寒灰苦用心。","梁苑巧妆花满树，蓝田幻出玉千寻。","吾家二谢多才思，莫惜高吟更浅斟。"],"title":"雪中用前韵示汝咨汝功二侄"}
