{"author":"晁说之","id":219177,"strains":["平平平仄仄，仄仄仄仄平。","平仄平平仄，平仄○平平。","○平平平仄，仄仄仄○平。","仄平平仄仄，仄平平仄○。","平仄仄平仄，平仄仄仄平。","平平仄平平，仄仄仄平平。","平平平平仄，仄仄平仄仄。","○○仄仄平，仄仄平○平。"],"paragraphs":["神仙刘子夏，不愧许远游。","今日秋风客，襟度更为优。","如何琅玕纸，亦作李相投。","释之还在手，爱涎随不收。","霜渚望何限，凫鹄远啸俦。","金篦识清扬，玉麈见风流。","新知虽云喜，果作新故不。","相期不用名，散尽人间忧。"],"title":"和斯立见还诗卷"}
