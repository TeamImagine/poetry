{"author":"于石","id":163796,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["厥初开辟浩难名，帝降而王绪可寻。","百代相因三代礼，七弦何似五弦琴。","时逢否泰有消长，道在乾坤无古今。","所以孟轲生战国，欲承三圣正人心。"],"title":"读史  其一"}
