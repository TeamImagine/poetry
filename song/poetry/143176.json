{"author":"叶梦鼎","id":143176,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["汝城高处著危阑，人在苍寒缥缈间。","下瞰无边春境界，西来第一处江山。","酒拈重碧酣诗思，柳曳轻黄入笑颜。","阁老可能专此胜，蛾眉花底又催班。"],"title":"瀛洲亭"}
