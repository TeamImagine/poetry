{"author":"范成大","id":43899,"strains":["平平平仄平仄平，仄仄仄平平仄平。","○平仄仄○仄仄，仄仄仄平平仄平。","仄平仄仄仄平仄，仄仄○平○仄平。","仄仄○平仄仄仄，○平仄仄平平平。","仄仄仄仄仄平仄，仄仄平○仄仄○。","仄平平平平仄仄，仄平○仄○平平。","平○仄仄仄平仄，仄仄平平平仄○。","仄仄平平仄仄仄，仄平仄仄○平○。"],"paragraphs":["川灵知我归有程，一夜涨痕千丈生。","中流击楫汹作气，夹岸簸旗呀失声。","不知滟滪在船底，但觉瞿唐如镜平。","凿峡疏川狠石破，号山索饮飞泉惊。","白盐赤甲转头失，黑石黄嵌拚命轻。","草齐增肥无泊处，竹枝凝咽空余情。","人间险路此奇绝，客里惊心吾饱更。","剑阁翻成蜀道易，请歌范子瞿唐行。"],"title":"瞿唐行"}
