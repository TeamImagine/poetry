{"author":"陆游","id":37835,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。","仄平仄平平平仄，仄仄平平仄仄平。"],"paragraphs":["过眼春光久已空，晒丝𢭏麦又匆匆。","新泥满路梅黄雨，古木号山月晕风。","角黍茭新间樽俎，灵符墨湿照房栊。","岁华不为衰翁驻，且付余生一笑中。"],"title":"夏日五首  其二"}
