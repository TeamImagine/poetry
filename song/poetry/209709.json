{"author":"刘弇","id":209709,"strains":["仄仄平平仄，平○仄仄○。","仄平平仄仄，平仄仄平○。","平仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，平仄仄平○。"],"paragraphs":["帝所钧天乐，人间弊屣轻。","梦移黄屋贵，丹促紫霄行。","云绝依尧望，山余祝汉声。","夜长坚絮漆，川急怆墙羹。","雁鹜黄金閟，楼台白玉城。","陋儒孤识擢，清血九秋横。"],"title":"哲宗皇帝挽词二首  其一"}
