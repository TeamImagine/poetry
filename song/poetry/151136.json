{"author":"杨公远","id":151136,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["浮生四十自今朝，一味清闲宿分招。","山在笔端长不老，雪于鬓里幸相饶。","有时得句难缄口，无事干人懒折腰。","多谢梅花为我寿，年年先放小溪桥。"],"title":"生朝"}
