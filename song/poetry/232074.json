{"author":"李彭","id":232074,"strains":["平平○平平，平仄仄平仄。","平平○仄平，平仄平平仄。","仄平仄仄平，仄仄仄仄仄。","平平仄平平，仄仄仄平仄。","仄仄平仄平，平仄平仄仄。","平平仄○仄，平平平仄仄。","○平仄仄平，平仄仄平仄。","仄仄平仄平，平仄仄仄仄。","仄平仄仄平，平平○仄仄。","仄仄仄平平，仄仄仄平仄。","平平仄仄仄，仄仄○平仄。","平平平○○，○平仄仄仄。"],"paragraphs":["儿时闻天孙，今夕聘河鼓。","鸣机应暂停，飞鹊桥边渡。","藁砧倦服箱，舍策息怨语。","常时别经年，雪涕作零雨。","念各非妙龄，无复啼着曙。","痴儿去蹇拙，芳樽肴核具。","颇怜柳柳州，文字稍夸诩。","昔在台省时，模画秘莫睹。","奈何吐愤辞，投荒犹未悟。","性与是身俱，巧拙有常度。","何能谒以获，讵有期而去。","悠悠区中缘，当今爱体素。"],"title":"七夕"}
