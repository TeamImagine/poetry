{"author":"释道潜","id":202781,"strains":["平平仄平平，仄仄平仄仄。","仄仄仄平○，平平○仄仄。","仄平仄仄平仄平，仄平仄平平仄○。","仄平平仄仄平仄，平仄仄平○仄平。","仄仄平平仄平仄，仄仄平平仄平仄。","仄平平仄仄平平，平仄平平仄○仄。","仄仄平平平仄仄，平仄平平仄○仄。","平平仄仄平仄○，仄仄○平仄平仄。","仄平仄仄○○○，平平平仄平○平。","平平仄仄平平仄，仄仄平平仄仄平。"],"paragraphs":["曾台宿霞披，滴沥朝露湿。","有客独登临，含情空伫立。","问君伫立何所为，报言远人尝有期。","菊花黄日出山去，芳草绿时犹未归。","万壑千岩望何极，愿托孤鸿寄消息。","少年游衍易蹉跎，翻恐归来不相识。","满目春晖花烂熳，花底幽禽自相唤。","纷纷万类皆有从，独我参差邈云汉。","劝君不用长相思，容颜消竭神空疲。","无情况有西楼月，夜夜清光照不亏。"],"title":"春日即事呈定海尉葛叔忱"}
