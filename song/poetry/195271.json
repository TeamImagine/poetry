{"author":"苏轼","id":195271,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["上穷非想亦非非，下与风轮共一痴。","翠羽若知牛有角，空瓶何必井之眉。","还朝暂接鹓鸾翼，谢病行收麋鹿姿。","记取和诗三益友，他年弭节过仇池。"],"title":"次韵奉和钱穆父蒋颖叔王仲至诗四首 见和仇池"}
