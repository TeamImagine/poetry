{"author":"陆游","id":38255,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。","仄仄平平平仄仄，平平仄仄仄平平。"],"paragraphs":["一身百病老难支，病减身轻偶此时。","窗暖不妨聊假寐，囊空久已罢招医。","山炉巉绝香生岫，鏊研坡陀墨满池。","个里生涯君莫厌，痴人至死不曾知。"],"title":"初寒老身颇健戏书二首  其一"}
