{"author":"韩维","id":157346,"strains":["仄平平平仄，仄仄平仄仄。","○平仄仄仄，仄仄○○仄。","平平平平平，仄仄○平仄。","仄平平○仄，仄○平仄仄。","○平仄平仄，仄○仄平仄。","平平仄平平，平仄仄平仄。","仄仄仄平仄，平平仄平仄。","平平仄平平，仄仄仄平仄。","平平仄平仄，平仄仄仄仄。","平平仄○○，○仄仄○仄。","仄平仄仄平，仄仄仄平仄。","平平仄平仄，平仄仄仄仄。","仄平平仄平，平仄平仄仄。","仄仄仄仄○，平仄仄平仄。","仄○仄仄平，仄仄平仄仄。","平平仄平平，平仄仄○仄。","仄○仄平仄，仄仄平○仄。","仄平平仄平，平仄仄平仄。","○平平仄○，平仄平仄○。","仄平仄○平，仄○仄仄仄。"],"paragraphs":["暮春游京洛，适与夫子遘。","衣焦未及展，挈酒且相就。","佳林延凉飚，广厦荫清昼。","浩然尘虑醒，坐看天骨秀。","殷勤述平昔，感叹道艰疚。","谈辞足端倪，怀抱去蒙覆。","志愿始云获，睽携遽然又。","君舟既南驰，我马亦东走。","还谯寡俦侣，孤学日以陋。","高风邈难亲，离抱曷其救。","得君别后诗，满纸字腾骤。","汪洋莫知极，精密不可耨。","峻严山岳停，奔放江海漏。","伏读昼夜并，文义仅通透。","有如享太牢，继以金石侑。","惟君抱雄才，文字乃兼副。","要当被金甲，独立诸将右。","指挥神武师，为国缚狂寇。","献俘天子廷，功以钟鼎镂。","勉哉俊其时，此论讲已旧。"],"title":"答苏子美见寄"}
