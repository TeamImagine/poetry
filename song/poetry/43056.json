{"author":"范成大","id":43056,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["彩胜金旛换物华，垂垂天意晚平沙。","东君未破含春蕊，青女先飞剪水花。","夜逐回风鸣瓦垅，晓成疏雨滴檐牙。","朝暾不与同云便，烘作晴空万缕霞。"],"title":"春后微雪一宿而晴"}
