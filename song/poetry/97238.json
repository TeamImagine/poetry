{"author":"陈宓","id":97238,"strains":["仄平平仄仄平平，平仄平平仄仄平。","平仄平平平仄仄，仄平平平仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["此心无日不风沂，常恐春随柳絮飞。","才觉迷途先独复，便于安危作真归。","生来理欲虽殊本，转处危微在一机。","同志愿言勤讽咏，莫教古瑟至音希。"],"title":"和潘丈四子诗韵"}
