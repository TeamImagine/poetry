{"author":"周文璞","id":94790,"strains":["平平○仄平，仄仄○仄仄。","○仄平仄平，仄仄仄仄仄。","平平仄仄仄，仄仄○平仄。","仄平平平○，平仄仄仄仄。","仄仄○平平，仄仄平仄仄。","仄平○平仄，仄仄仄○仄。","仄仄○平平，仄仄平仄仄。","平平仄仄仄，仄仄仄○仄。","仄仄仄○仄，仄仄仄仄仄。","平仄仄平仄，○平仄平仄。","平平仄平仄，仄仄仄平仄。","仄仄仄平平，平仄仄仄仄。","仄仄仄仄平，仄仄仄○仄。","平仄仄平仄，仄○仄仄仄。","平仄仄平仄，平仄平仄仄。","仄仄仄○平，平仄仄平仄。","仄平仄仄平，仄仄仄仄仄。","○平仄仄平，仄仄平仄仄。","平平仄平平，平仄平仄仄。","仄平仄仄仄，平仄平○仄。","平○仄仄平，平仄仄仄仄。","平平○仄仄，仄仄仄平仄。","平仄平○平，仄仄仄平仄。","仄仄平仄仄，仄仄仄平仄。","○仄平平平，仄平仄仄仄。","仄平仄仄仄，○仄平仄仄。","仄平仄平平，仄仄仄平仄。","平平仄○○，仄仄仄平仄。","○○仄平平，○仄仄仄仄。"],"paragraphs":["何人弹阮咸，故故轻手摘。","弹作乌夜啼，此意我所恻。","南朝有帝子，作牧号侯伯。","著身疑嫌间，生意日偪仄。","爱妾闻啼声，改镇颁竹册。","或云长安吏，性命在顷刻。","小妇闻啼声，赦令敷大泽。","身虽不肖甚，幼小著苍帻。","再转作县佐，欲塞父祖责。","濡墨决疑讼，行朱慰冤魄。","群凶见之怒，极意便刳磔。","首沮隶阳桥，公议亦已格。","痛掠及库胥，指作盗钱贼。","胥既窘椎凿，手堕面愈黑。","书款自诬伏，身竟遭刻画。","酷毒一如斯，谁谓彼无策。","谤书入外台，遂坐使者劾。","牵连入冶城，五载穷惨礉。","陈词叫穹旻，哀恸人叵测。","若无磊落者，谁肯为昭白。","翻思受祸时，何但铩羽翮。","愁冤传里巷，泣涕到臧获。","嫠母偕妻孥，惘惘望秋色。","岂料今日下，置酒设豚拍。","听此哀丝鸣，但呼说不得。","月明客已去，庭宇鸣哑哑。","世人见慈乌，唾笑满阡陌。","谁知事乘除，祸去反为福。","苍苍上林枝，当去作谢客。"],"title":"乌夜啼"}
