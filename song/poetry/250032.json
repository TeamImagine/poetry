{"author":"郭印","id":250032,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄仄平。","仄平仄仄平平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["服田力穯是良农，卤莽耕耘报亦同。","得道正从勤苦里，了心只在刹那中。","六通四辟非关学，万别千差不见功。","法法满前供受用，更于何处觅家风。"],"title":"诸友和章及性宗用韵二首  其一"}
