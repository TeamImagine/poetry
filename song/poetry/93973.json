{"author":"戴复古","id":93973,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["手携漫刺访朝官，争似沧洲把钓竿。","万事看从今日别，九原叫起古人难。","菊花到死犹堪惜，秋叶虽红不耐观。","多谢天公怜客意，霜风未忍放深寒。"],"title":"都中怀竹隠徐渊子直院"}
