{"author":"韦骧","id":191122,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一封黄牒下云头，受代需时若自谋。","虽幸有期趋北阙，自惭无术惠南州。","累年尘土甘祗役，万里烟霄想告猷。","犹赖高材见禆助，不教孤迹谩淹留。"],"title":"又次韵庆除代"}
