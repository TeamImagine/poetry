{"author":"钱起","id":4089,"strains":["○平○仄○，仄平仄仄平。","○平○仄平平仄，平仄○平平仄平。","仄平仄仄平平仄，仄仄○平仄平仄。","仄平平仄仄平平，仄仄平平平仄仄。","仄仄平平仄仄平，平○○仄仄平平。","仄仄仄○平仄仄，平平仄仄仄平平。","仄○平仄仄○仄，平仄仄平○仄仄。","仄仄平平平仄平，平平仄仄平平仄。","仄仄仄平仄仄平，○平仄仄仄平平。","平仄平平仄○○，平平平仄仄平平。"],"paragraphs":["离琴弹苦调，美人惨向隅。","顷来荷策干明主，还复扁舟归五湖。","汉家侧席明扬久，岂意遗贤在林薮。","玉堂金马隔青云，墨客儒生皆白首。","昨梦芳洲采白蘋，归期且喜故园春。","稚子只思陶令至，文君不厌马卿贫。","剡中风月久相忆，池上旧游应再得。","酒熟宁孤芳杜春，诗成不枉青山色。","念此那能不羡归，长杨谏猎事皆违。","他日东流一乘兴，知君为我扫荆扉。"],"title":"送褚大落第东归"}
