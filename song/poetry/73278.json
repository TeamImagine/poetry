{"author":"赵蕃","id":73278,"strains":["平仄仄平平仄仄，平○仄仄平平仄。","仄平仄仄仄平仄，仄仄仄平○仄仄。","平平平仄平○平，平平仄仄平平平。","仄平仄仄仄仄仄，仄仄仄平平仄○。","平平平平仄平仄，仄仄平平○仄仄。","仄平仄○仄○○，平平仄仄平平仄。"],"paragraphs":["虫臂鼠肝能几许，何如径驾牛车去。","虎头未必果痴绝，死穴旧来输狡兔。","先生端是人中龙，为蛇画足吾何功。","士穷有愧食谷马，况乃烂羊关内封。","春风开花到猴李，白酒黄鸡思下里。","赋因狗监笑相如，猪肝不食宁为说。"],"title":"远斋作十二辰歌见赠且帅同作"}
