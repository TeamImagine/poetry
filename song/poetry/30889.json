{"author":"李流谦","id":30889,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["自艺心田岁自收，天翁两眼月临秋。","近臣荐鹗方成表，吉梦逢刀遂得州。","吏术无多非问马，机心已尽不惊鸥。","三溪便是桃源路，更欲武陵何处求。"],"title":"送孙宾老守三池二首  其一"}
