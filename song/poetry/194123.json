{"author":"苏轼","id":194123,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["敝裘羸马古河滨，野阔天低糁玉尘。","自笑餐毡典属国，来看换酒谪仙人。","宦游到处身如寄，农事何时手自亲。","剩作新诗与君和，莫因风雨废鸣晨。"],"title":"至济南李公择以诗相迎次其韵二首  其一"}
