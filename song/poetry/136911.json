{"author":"胡仲参","id":136911,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["榾柮炉前坐夜深，寒侵窗户月西沉。","冥搜天地无穷趣，写尽江湖一片心。","霜叶落边添客思，梅花瘦处动高吟。","访君欲问推敲诀，拟把清樽共细斟。"],"title":"用伯氏韵柬梅臞"}
