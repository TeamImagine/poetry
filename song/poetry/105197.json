{"author":"杜范","id":105197,"strains":["仄平仄仄仄平平，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["候虫啧啧泣秋清，节物还令壮士惊。","人在九原谁可作，月横千里自增明。","诗坛尚幸从盟约，句法于今识老成。","自愧枯肠如罄室，只愁有债未宽征。"],"title":"和宗司法与郑府判韵  其二"}
