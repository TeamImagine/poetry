{"author":"秦观","id":209762,"strains":["平平○平仄，仄仄○平仄。","○仄○平平，平平仄平仄。","○仄仄平平，平平○仄仄。","平平仄平仄，平仄平仄仄。","仄仄平仄平，仄仄平平仄。","平平仄仄○，仄仄仄仄仄。","仄平仄平仄，平○仄平仄。","仄仄平仄平，平仄仄○仄。","仄仄平仄平，仄仄仄平仄。","平仄仄平平，平平仄平仄。","平○平仄仄，平仄仄平仄。","平○仄平仄，平仄平平仄。","仄仄平仄平，仄仄平○仄。","仄平平仄平，平仄仄仄仄。","仄平仄仄仄，平仄仄平仄。","平平仄平仄，平仄○仄仄。","仄仄仄平平，平平○○仄。","仄仄仄仄平，平平平平仄。"],"paragraphs":["堂堂三元老，业履冠俦匹。","蹇谔横秋霜，高明丽朝日。","并道谒温宣，连科收甲乙。","东南奠藩服，西北驰使驿。","解鞅环堵安，岸帻毡裘屈。","群奸慑謦咳，众废起咄叱。","至今领麾地，讴吟遍蓬荜。","出入虽异途，归洁固如一。","晚厌方内游，把袂访闲逸。","云壑庆安车，风川驶飞鹢。","酬献埃壒外，珠玉在挥笔。","风标傲松鹤，颜发移丹漆。","遂令吴越人，藻绘资称述。","邈然超世姿，仿佛得十七。","辟廱礼寂灭，麟阁事萧瑟。","兹焉出民愿，名实更炳蔚。","琬琰琢高词，龙兰燎深室。","福履既所绥，光华无终毕。"],"title":"三老堂"}
