{"author":"赵汝腾","id":130159,"strains":["仄平仄仄平平平，仄仄仄平平仄仄。","仄平仄仄平○平，仄仄仄平平仄仄。","仄平仄平平仄○，仄平○平○仄仄。","仄仄仄平○平○，平○仄仄平平仄。","平平仄仄○平仄，○仄仄平平仄仄。","平平仄仄仄仄平，仄平仄仄平○仄。","平仄平仄平平仄，平○平平平仄仄。","平平仄仄平仄○，仄仄平○仄平仄。","仄平仄仄○○仄，平平仄仄平平仄。","仄平仄平○平仄，平平仄仄平平仄。"],"paragraphs":["羡公博学今扬雄，未许蜀珍专瑞蜀。","喜公奉使今鲜于，又见福星来照福。","我初敬公因谠疏，万言批鳞折五鹿。","我转敬公缘清操，高吟放鹤孤山麓。","今兹仗斧更仁厚，庭草不锄生意足。","忧时两鬓白发增，爱贤一念缁衣笃。","衰予归卧西河上，都骑时来寻涧谷。","清言竟日无尽藏，想见胸中几天禄。","若人盍置论思地，垂弧定有锋车趣。","去年五言称公寿，今年笑指湖山绿。"],"title":"寿史刑使"}
