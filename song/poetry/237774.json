{"author":"刘一止","id":237774,"strains":["平平仄平仄，○平仄平平。","仄仄平平○，平平仄平平。","平仄仄仄平，仄平仄平平。","平仄仄平仄，仄仄平仄平。","平仄仄○仄，仄仄平平平。","仄○仄平仄，仄仄仄仄平。","○平仄平平，仄仄平平○。","平平○平仄，平仄○平平。","仄平平仄平，仄仄平平平。","仄仄仄仄平，仄仄仄平平。"],"paragraphs":["髯吴少年日，轻车驾飞黄。","授简千人中，风流蔼东梁。","根植苦不牢，一朝陨清商。","谁者不归尽，我独哀此郎。","人物秀且美，叔夜惭龙章。","眼看一抔土，瘗此白璧光。","空余百篇诗，老语惊摧藏。","孤儿将谁赖，门户如冰霜。","我非山巨源，感念徒悲伤。","恨墨慰九泉，别语尚微茫。"],"title":"哭吴亦虚一首"}
