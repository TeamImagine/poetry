{"author":"杨万里","id":49648,"strains":["平平仄仄仄○仄，平平○仄○平仄。","平平平仄平仄○，仄平仄仄仄平平。","○平仄仄平仄仄，平平仄仄平○仄。","仄平仄○○仄平，仄平仄仄平仄平。","仄平○平仄平平，仄平仄仄平○平，仄仄○平仄平平。"],"paragraphs":["人家具庆已燕喜，人家重庆更奇伟。","宜春台上贤治中，妙龄斫桂广寒宫。","亲年九十身六二，芝兰玉树森庭砌。","上堂彩衣称寿觞，下堂绣口喧雪窗。","紫枢相公喜嘉祥，大书寿衍名其堂，五世其昌未渠央。"],"title":"题曾景山通判寿衍堂"}
