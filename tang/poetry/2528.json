{"author":"高适","id":2528,"strains":["平平仄平仄，仄仄○平平。","仄仄平仄仄，平平平仄平。","仄平平仄仄，○仄仄平平。","仄仄仄○仄，平平平仄平。","平平平仄仄，平仄仄平○。","仄仄平仄仄，平平仄仄平。"],"paragraphs":["端居值秋节，此日更愁辛。","寂寞无一事，蒿莱通四邻。","闭门生白发，回首忆青春。","岁月不相待，交游随众人。","云霄何处托，愚直有谁亲。","举酒聊自劝，穷通信尔身。"],"title":"秋日作"}
