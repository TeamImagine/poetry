{"author":"戴栩","id":104216,"strains":["平仄平平仄仄平，平平仄仄仄平平。","仄平平仄仄平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["南涧承家事遍经，东床得婿众知名。","纵于人世百年短，添得儒门一倍清。","科第旋收夫又子，空缘自解殁犹生。","新阡闻与姑茔近，松霭朝昏管送迎。"],"title":"林孔英岳母卢夫人挽词"}
