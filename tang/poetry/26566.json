{"author":"刘沧","id":26566,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","仄平平仄平平仄，仄仄仄平平仄平。"],"paragraphs":["清洛平分两岸沙，沙边水色近人家。","隋朝古陌铜驼柳，石氏荒原金谷花。","庭叶霜浓悲远客，宫城日晚度寒鸦。","未成归计关河阻，空望白云乡路赊。"],"title":"晚秋洛阳客舍"}
