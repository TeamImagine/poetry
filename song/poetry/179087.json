{"author":"苏颂","id":179087,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["彼美春工用意多，剪裁琼蕊缀庭柯。","妍辞重识梁园赋，寡和还推郢国歌。","莫叹余花皆惨悴，共看修柏自婆娑。","尊前谩爱风光好，不见山阴泛棹过。"],"title":"丘林诸君以春雪三绝见寄走赋长句奉酬"}
