{"author":"喻良能","id":51399,"strains":["平平平仄仄，仄○仄平平。","○平平平仄，仄平仄仄平。","平平仄平仄，平平平○平。","仄仄平仄仄，仄○平平平。","仄平仄仄平，平仄平仄平。","○平平平平，仄平平○平。","仄平仄平仄，平平仄○仄。","平○仄平平，平仄平仄平。","平仄平仄仄，平平仄仄平。","仄仄平平仄，平仄仄平○。"],"paragraphs":["前车惟伯氏，后乘载阿连。","相携青莲界，共开白社筵。","黄梅雨初歇，红榴花正妍。","浄境聊莞尔，妙兴真悠然。","偈言溢四方，经卷余五千。","长廊含清风，古潭摇苍天。","幅巾既萧散，青鞋亦轻便。","登临自晨曦，谈笑穷暮烟。","衡宇开卷坐，僧房借榻眠。","却忆苏州语，喧静两皆禅。"],"title":"同从兄季弟游香山追和东坡端午游诸寺韵"}
