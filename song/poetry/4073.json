{"author":"苏籀","id":4073,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄仄平。","仄平平仄平平仄，仄仄平平仄仄平。"],"paragraphs":["恤患周流喜逮鳏，当官掣肘汗惭颜。","预虞飘兀筏能驾，取次耕犂手欲删。","月窟日畿遵驿置，燕南越北洗恫瘝。","一廛清佚陶元亮，万斛闲愁庾子山。"],"title":"后数朝复依前韵二首  其二"}
