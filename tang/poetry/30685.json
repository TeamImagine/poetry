{"author":"罗隐","id":30685,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["锦帐郎官塞诏年，汀州曾驻木兰船。","祢衡酒醒春瓶倒，柳恽诗成海月圆。","歌蹙远山珠滴滴，漏催香烛泪涟涟。","使君入拜吾徒在，宣室他时岂偶然。"],"title":"湖州裴郎中赴阙后投简寄友生"}
