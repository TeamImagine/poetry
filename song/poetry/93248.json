{"author":"吕声之","id":93248,"strains":["仄平平仄仄平平，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["两年肥水喜相逢，托契门墙今已重。","士有祢衡心肯荐，侯如雍齿首先封。","更看谋略称筹幄，会见精神坐折冲。","败走苻坚兵百万，围棋别墅意从容。"],"title":"与丁抚干"}
