{"author":"刘商","id":8441,"strains":["○仄平仄平平仄，仄仄平平仄○仄。","仄平仄仄仄仄平，平仄平○仄○仄。","平平仄平平仄仄，平平仄平平仄仄。","仄仄平仄仄仄平，仄仄平平仄平仄。"],"paragraphs":["当日苏武单于问，道是宾鸿解传信。","学他刺血写得书，书上千重万重恨。","髯胡少年能走马，弯弓射飞无远近。","遂令边雁转怕人，绝域何由达方寸。"],"title":"胡笳十八拍 第九拍"}
