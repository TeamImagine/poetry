{"author":"梅尧臣","id":35782,"strains":["仄平仄○仄仄○，平○仄平平仄平。","平平仄○平○仄，仄仄平仄平平○。","○平平仄平仄仄，仄仄仄仄平仄平。","仄平仄○○仄仄，仄平仄仄仄仄仄。","仄平平仄仄仄仄，仄仄平仄平平○。","平○仄平平仄仄，平仄○仄仄仄平。","仄仄仄○仄仄仄，平平仄仄平仄平。","仄仄平平仄仄仄，仄平仄仄平平平。"],"paragraphs":["去年我丧子与妻，君闻我悲尝俛眉。","今年我闻君丧女，野岸孤坐还增思。","思君平昔怜此女，戏弄膝下无不宜。","昨来稍长应慧黠，想能学母粉黛施。","几多恩爱付涕泪，洒作秋雨随风吹。","风吹北来霑我袂，哀乐相恤唯己知。","自古寿夭不可诘，天高杳杳谁主之。","以道为任自可遣，目前况有宁馨儿。"],"title":"开封古城阻浅闻永叔丧女"}
