{"author":"张舜民","id":196327,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["重重绛阙隠琳房，落絮飞花日正长。","著作未谙青锁闼，祠官还伴紫微郎。","林藏鹎鴂随鶑啭，风引酴醾助酒香。","十载京城倦游客，不知身世在何乡。"],"title":"中宫致斋"}
