{"author":"史浩","id":19861,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["帝眷炎图亿万秋，真人秉箓御神州。","通和邻壤边声息，仁浃群生协气流。","一札凤飞琼苑诏，千官花拥醉乡游。","江城今日腾嘉颂，遥认中天绛阙浮。"],"title":"天申节锡宴当筵致语口号  其一"}
