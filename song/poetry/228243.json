{"author":"释德洪","id":228243,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["以身为舌毗尼藏，俨此空斋镜面清。","蝉蜕尘埃轩盖集，蝶成魂梦篆烟轻。","芦图世界分遗境，玉麈天花委落英。","钵在道山归去好，摩挲风驭笑平生。"],"title":"冷然斋"}
