{"author":"王建","id":8154,"strains":["仄平仄仄仄平平，平仄平平仄仄平。","仄平平平○仄仄，仄平平仄仄平平。","○平仄仄平平仄，平仄平平仄仄平。","仄仄仄平平仄仄，仄平平○仄平平。","仄平仄仄平平仄，仄仄○○仄仄平。","平仄仄平平仄仄，仄○平仄仄平平。"],"paragraphs":["此官出入凤池头，通化门前第一州。","少华山云当驿起，小敷溪水入城流。","空闲地内人初满，词讼牌前草渐稠。","报状拆开知足雨，赦书宣过喜无囚。","自来不说双旌贵，恐替长教百姓愁。","公退晚凉无一事，步行携客上南楼。"],"title":"赠华州郑大夫"}
