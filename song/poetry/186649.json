{"author":"杨杰","id":186649,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄平平平仄仄平。","平仄平平平仄仄，平平平仄仄平平。"],"paragraphs":["挂冠清世咏归田，舟纵江湖养浩然。","水底病龙思致雨，树头老鹤懒冲天。","诗因社友编三百，酒为春风费十千。","今古辞荣人不少，惟君知足最当年。"],"title":"和酬致政朱殿丞"}
