{"author":"文天祥","id":156617,"strains":["仄仄仄仄仄，平平仄平仄。","仄平仄仄平，仄平○仄仄。","平平○仄平，仄平○仄仄。","平平仄平平，仄仄仄平仄。","平平平仄平，○平仄平仄。","平仄仄平仄，平平平○仄。","仄仄仄仄平，仄平仄平仄。","仄平平仄平，平仄平平仄。","仄平平仄平，仄平仄仄仄。","仄仄仄仄平，仄仄平仄仄。","仄仄平仄仄，仄仄仄平仄。","仄平○仄仄，仄仄仄平仄。","平平平仄平，平仄平平仄。","仄仄○平平，平平仄平仄。"],"paragraphs":["五月五日午，薰风自南至。","试为问大钧，举杯三酹地。","田文当日生，屈原当日死。","生为薛城君，死作汨罗鬼。","高堂狐兔游，雍门发悲涕。","人命草头露，荣华风过耳。","唯有烈士心，不随水俱逝。","至今荆楚人，江上年年祭。","不知生者荣，但知死者贵。","勿谓死可憎，勿谓生可喜。","万物皆有尽，不灭唯天理。","百年如一日，一日或千岁。","秋风汾水辞，春暮兰亭记。","莫作留连悲，高歌舞槐翠。"],"title":"端午"}
