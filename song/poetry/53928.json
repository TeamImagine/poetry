{"author":"项安世","id":53928,"strains":["仄平仄平平，仄仄平仄仄。","○○仄平平，平仄平仄仄。","平平仄平仄，○仄平仄仄。","仄仄○仄平，平平仄平仄。","平平仄○平，仄仄仄平仄。","仄平平○平，仄仄平仄仄。","平平仄平仄，仄仄仄平仄。","仄仄仄○平，○平○平仄。","平平仄仄仄，平仄仄平仄。"],"paragraphs":["一餐我无门，五斗君有禄。","犹胜乞邻僧，何必嗔郡督。","江清芷无数，县静书可读。","素业传二雏，清风散群鹜。","于焉善藏刀，可以待沽匵。","所嗟吾过多，此去谁与告。","提携到尊豆，笑语惯僮仆。","隔日意犹凄，三秋间何酷。","书来想忆外，无使德音玉。"],"title":"拟送陈正己赴沅江令"}
