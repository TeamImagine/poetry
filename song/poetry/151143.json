{"author":"杨公远","id":151143,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["人间历日又天颁，造化推移岂暂闲。","春到却添诗思好，年高何惜鬓毛斑。","非干己事慵开口，不受人情免厚颜。","试问近来知我者，梅花之外只青山。"],"title":"次赵篷窗岁莫"}
