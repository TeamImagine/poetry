{"author":"杨亿","id":210384,"strains":["平平平仄仄，仄仄○○平。","仄仄平○仄，平平仄仄平。","○平平仄仄，平仄仄平平。","仄仄○平仄，平平仄仄平。","仄平○仄仄，平仄仄平平。","仄仄平平仄，○平仄仄平。","仄○平仄仄，平仄仄平平。","仄仄平平仄，平平仄仄平。"],"paragraphs":["凉飔初拂衽，皓魄正当轩。","宿鸟林间定，流萤草际翻。","苍茫迷野色，嘲哳辩方言。","角罢重城掩，渔归别浦喧。","断蛩吟坏壁，寒杵出遥村。","树影成帷密，滩声激箭奔。","夜长风露冷，川迥水烟昏。","对景都无寐，冥心契混元。"],"title":"郡斋西亭夜坐"}
