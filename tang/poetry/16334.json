{"author":"白居易","id":16334,"strains":["仄仄平平平，仄仄○平平。","平平○仄仄，仄仄平平平。","平仄○○仄，平仄仄平平。","仄平○仄仄，仄仄平平○。","仄平○仄○，平仄仄仄平。","仄仄平仄仄，仄○平仄平。","仄仄仄平仄，○○仄仄平。","平平仄仄○，仄仄平平平。"],"paragraphs":["浩浩姑苏民，郁郁长洲城。","来惭荷宠命，去愧无能名。","青紫行将吏，班白列黎甿。","一时临水拜，十里随舟行。","饯筵犹未收，征櫂不可停。","稍隔烟树色，尚闻丝竹声。","怅望武丘路，沈吟浒水亭。","还乡信有兴，去郡能无情。"],"title":"别苏州"}
