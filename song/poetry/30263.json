{"author":"李吕","id":30263,"strains":["平仄仄平仄，仄○仄仄平。","仄仄平仄仄，仄○○仄○。","平平○仄平，平仄平平平。","仄仄仄○平，○仄仄仄仄。","平仄仄仄平，平仄仄平平。","仄仄平仄仄，仄仄仄平平。","平仄仄平仄，仄仄○仄平。","仄仄仄平仄，平仄平仄平。","仄仄仄平平，平仄仄仄平。","平仄平仄仄，仄仄仄仄平。","仄平仄仄仄，仄仄○平平。","平仄○仄仄，○仄平仄平。","○平仄○○，仄仄仄仄平。","平平平仄仄，平仄仄仄平。","仄平仄平○，平仄仄平平。","仄○仄仄仄，仄平平仄平。","仄仄仄仄仄，仄仄仄平平。"],"paragraphs":["颜子趣高远，改过不待形。","子路虽未及，有闻思欲行。","庸人过莫知，心目任盲腾。","纵复觉其然，如醉不愿醒。","幽显孰可欺，徒自蔽聪明。","直待形迹著，巧饰漫经营。","辞屈既无益，敛翼如冻蝇。","豫贵介于石，安取冥豫成。","讼要免终凶，谋始那用争。","颐养知节慎，损疾在窒惩。","下交傥不凟，恶习难薰蒸。","师诲当佩服，胜己求友朋。","过言与过行，点检莫暂停。","粗能遵此戒，无忝尔所生。","海鸥识机深，良马认鞭声。","尔过勿惮改，岂知禽兽情。","善恶审取舍，勿用苦叮咛。"],"title":"改过"}
