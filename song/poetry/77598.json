{"author":"吕定","id":77598,"strains":["仄平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["峡江江上峡山寺，落日峰峦翠作堆。","云拥半空楼殿出，天然一幅画图开。","仙人采药和光洞，释子翻经化乐台。","顾我红尘车马客，题诗无暇扫苍苔。"],"title":"过峡山寺"}
