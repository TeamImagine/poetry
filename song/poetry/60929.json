{"author":"许及之","id":60929,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["天借琳琅镇上流，西风作意送行舟。","去看岘首何因感，遥见长安却是愁。","平昔勋名期带砺，向来谈笑饱貔貅。","轻裘少展筹边略，归问君王觅酂侯。"],"title":"送吴待制安抚襄阳  其一"}
