{"author":"郭祥正","id":191832,"strains":["仄平平平仄平仄，平平仄平仄仄仄。","仄仄平平仄仄平，仄仄○平仄平仄。","○平仄仄平仄平，仄平仄○仄仄平。","平平仄仄平仄仄，平平仄仄○仄平。","平○仄仄○平仄，仄仄平平平仄仄。","平平○仄平○平，仄仄平平平仄仄。"],"paragraphs":["庙门斜开压江浦，红裳小巫未击鼓。","太守焚香令致词，愿驾苍龙作霖雨。","三神鼎峙名谓何，子胥范蠡马伏波。","图经莫载碑字灭，忠魂血食应不讹。","朝廷日夜传新令，辅弼贤良元首圣。","阴阳调燮神相之，忍使斯民饥以病。"],"title":"公择鄂守学士三堂请雨"}
