{"author":"李正民","id":242170,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["碧瓦鳞鳞接近郊，青青衿珮得同袍。","欣闻庠序儒风盛，不见桑榆太白髙。","鲁国已观沂上舞，汉朝应货蜀中刀。","献酬济济升平事，泮水从今有弁髦。"],"title":"县学"}
