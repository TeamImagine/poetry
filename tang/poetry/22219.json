{"author":"许浑","id":22219,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄○。","仄○○仄仄，平仄仄平平。","仄仄○平仄，平○仄仄平。","仄平平仄仄，平仄仄平平。","仄仄平平仄，平平仄仄平。","○平○仄仄，仄仄仄平平。"],"paragraphs":["佛寺通南径，僧堂倚北坡。","藤阴迷晚竹，苔滑仰晴莎。","病忆春前别，闲宜雨后过。","石横闻水远，林缺见山多。","欲结三天社，初降十地魔。","毒龙来有窟，灵鹤去无窠。","客路随萍梗，乡园失薜萝。","禅心如可学，不藉鲁阳戈。"],"title":"晨自竹径至龙兴寺崇隐上人院"}
