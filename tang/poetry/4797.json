{"author":"韩翃","id":4797,"strains":["仄平仄仄仄，平仄平平仄。","仄平平仄平，仄仄仄平平。","仄仄○平仄，平平仄仄平。","平平平仄仄，平仄仄○平。","仄仄平○平仄仄，平仄○仄仄平平。","仄平仄仄平平仄，仄仄平平仄仄平。","仄仄仄平平仄仄，仄平○仄平平仄。","仄平仄仄平○平，平仄仄平平仄仄。","仄仄○平平仄平，○平平仄？平平。","平○平仄仄平仄，平仄平平仄仄平。"],"paragraphs":["两年戴武弁，趋侍明光殿。","一朝簪惠文，客事信陵君。","简异当朝执，香非寓直熏。","差肩何记室，携手李将军。","玉镫初回酸枣馆，金钿正舞石榴裙。","忽惊万事随流水，不见双旌逐塞云。","感旧抚心多寂寂，与君相遇头初白。","暂夸五首军中诗，还忆万年枝下客。","昨日留欢今送归，空披秋水暎斜晖。","闲吟佳句对孤鹤，惆怅寒霜落叶稀。"],"title":"赠别太常李博士兼寄两省旧游"}
