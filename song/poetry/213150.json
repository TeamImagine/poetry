{"author":"贺铸","id":213150,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["朱衣白面懿王孙，好去淮阳事相君。","已放扁舟下南浦，更持樽酒醉西曛。","青云计自此行始，明月惜从今夜分。","拟仗短书裁不及，但传穷达报知闻。"],"title":"送赵令畤之官陈州兼简周文清"}
