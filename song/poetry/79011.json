{"author":"释惟晤","id":79011,"strains":["平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["天寒雨细日将暮，泥滑谁禁策马还。","砂穴吐泉鸣决决，竹丛归鸟语关关。","聊睎谢客须穿屐，莫羡支公独买山。","方外论交情未浅，愿陪投老白云闲。"],"title":"次韵和酬"}
