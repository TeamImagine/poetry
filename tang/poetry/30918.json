{"author":"罗隐","id":30918,"strains":["仄平平仄仄平仄，平仄平平仄仄平。","平仄仄平平仄仄，仄平平仄仄平平。","仄仄仄仄平平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["烂柯山下忍重到，双桧楼前日欲残。","华屋未移春照灼，故侯何在泪汍澜。","不唯济物工夫大，长忆容才尺度宽。","一恸旁人莫相笑，知音衰尽路行难。"],"title":"重过三衢哭孙员外"}
