{"author":"张元干","id":5843,"strains":["仄平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，平平平仄仄平平。"],"paragraphs":["气吞万里境中事，心老经年江上行。","三径已荒无蚁梦，一钱不直有鸥盟。","云收远嶂晚风熟，浪打寒滩春水生。","鸿雁北飞知我意，为传诗句濮阳城。"],"title":"兰溪舟中寄苏粹中"}
