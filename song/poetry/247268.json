{"author":"吕本中","id":247268,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["淅淅寒声未落霜，满庭残叶不胜黄。","墙头雨带烟悲冢，炉冷风飘尘带香。","修墓尚应怀楚德，入关犹想快秦王。","追思往事空垂泪，无限伤心对夕阳。"],"title":"郴州谒义帝陵庙"}
