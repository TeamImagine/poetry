{"author":"孙应时","id":82345,"strains":["平仄平○仄，平平仄仄平。","平平平仄仄，平仄仄平平。","仄仄平平仄，平平仄仄平。","平平○仄仄，平○仄○平。","仄仄平平○，○平仄仄平。","仄平平仄仄，○仄仄平平。","平仄平平仄，平平仄仄平。","仄平○仄仄，○仄仄○平。","平仄平平仄，平平○仄平。","仄○平仄仄，平仄仄平平。","仄仄平平仄，平平仄仄平。","平平○仄仄，平仄仄平○。","仄仄平○仄，平○仄仄平。","？平平仄仄，仄仄仄平平。","仄仄平平仄，平平仄仄平。","仄平平仄仄，○仄仄○○。","仄仄平○○，○平仄仄平。","○平仄仄仄，平仄仄平平。"],"paragraphs":["家学今三世，儒流甫七人。","生涯元窭悴，存没几酸辛。","父干真吾责，孙枝见汝新。","提携从总丱，成长及冠巾。","幸有源流正，应先器质醇。","绪余虽耳染，缘饰匪天真。","黄卷心怀古，青灯坐达晨。","定无钱使鬼，当见笔如神。","科目诚沿袭，朝家重选抡。","桂分清夜月，花趁曲江春。","此日云霄路，他年柱石臣。","成功期济世，私喜固荣亲。","俗薄堪长笑，才轻不自珍。","胮肛夸小技，屑窣较微尘。","努力初濡翰，驰心谨问津。","利名卑汲汲，教诲实谆谆。","莫滥齐庭吹，空惭越里颦。","裁诗不尽意，持付合书绅。"],"title":"祐侄初赴乡举吾家读书三世至此侄才七人作十八韵诲之"}
