{"author":"郑刚中","id":251972,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["去岁担簦入上都，公能别我意踟蹰。","微疴未觉鸰原急，永诀那知雁序孤。","奠拜昔犹棺在殡，送车今又客登途。","为公回首生清恨，空有池边宅一区。"],"title":"悼六兄宗鲁  其二"}
