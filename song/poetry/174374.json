{"author":"刘敞","id":174374,"strains":["仄平仄平仄，仄仄仄仄平。","平平仄平仄，平仄平仄平。","平平仄仄仄，○仄仄平平。","仄仄仄仄仄，仄平仄平○。","平平仄平仄，平仄平平平。","仄○仄平仄，仄仄平平平。"],"paragraphs":["采芳未盈手，积润不满寻。","游鱼亦何乐，幽客同此心。","安排在所寓，相与忘浮沉。","济理趣自足，孰知慕高深。","鹏翻荡沧海，龙起焚山林。","体妨反多累，岂若终蹄涔。"],"title":"新置盆池种莲荷菖蒲养小鱼数十头终日玩之甚可爱偶作五言诗"}
