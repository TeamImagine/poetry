{"author":"姚合","id":19951,"strains":["仄平平仄仄平平，仄仄平平仄仄平。","平仄平平仄仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["本求仙郡是闲居，岂向郎官更有书。","溪石谁思玉匠爱，烟鸿愿与弋人疏。","自来江上眠方稳，旧在城中病悉除。","唯见君诗难便舍，寒宵吟到晓更初。"],"title":"酬礼部李员外见寄"}
