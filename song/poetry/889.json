{"author":"李昉","id":889,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平平仄平仄，仄仄仄平○。","平平○平仄，平平仄仄平。","仄平平仄仄，仄仄仄○平。","仄仄平平仄，○平仄仄平。","仄平平仄仄，仄仄○○○。","平仄平平仄，平○仄仄○。","仄○平仄仄，○仄○平平。","仄仄○平仄，平平仄仄平。","仄平平仄○，平仄○平平。"],"paragraphs":["满槛妖饶甚，皆因暖律催。","好凭鶑说意，不假蝶为媒。","带露羞容敛，随风笑脸回。","去年观始种，今日见齐开。","熠熠灯千炷，荧荧火一堆。","浓香盖天与，碎叶是谁裁。","旋为除芳草，惟愁落绿苔。","最宜含细雨，肯使扑轻埃。","易赋诗盈轴，难辞酒满杯。","汲泉频灌溉，买土更封培。","销得邀宾赏，堪教选地栽。","醉吟翻怅望，行遶重徘徊。","谩对鲜妍色，惭无绮丽才。","自怜垂白叟，扶病看花来。"],"title":"依韵奉和千叶玫瑰之什"}
