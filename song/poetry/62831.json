{"author":"薛季宣","id":62831,"strains":["平平仄平平，平仄仄仄平。","平○平平仄，平仄仄平平。","平平仄仄仄，○仄仄仄平。","仄仄平仄平，仄仄仄平平。","仄平○仄平，仄仄仄仄平。","平○仄平仄，仄仄仄仄平。","平平平仄仄，平平仄平平。","○平仄仄平，仄仄仄仄平。","仄仄○平仄，仄仄仄仄仄。","平平仄平平，平仄仄平○。","仄仄仄仄平，仄平仄平平。","平平仄平平，平仄仄○平。","仄平平平仄，平平仄仄仄。","平○平仄平，仄仄仄仄仄。","平仄仄仄平，○○仄平平。"],"paragraphs":["春风动乡情，灯火语夜阑。","遥闻流星递，铃响接悲酸。","愁人念世事，临食或忘餐。","我有无价珠，可以息争端。","致君昭代隆，坐使北顾宽。","何当内修治，迩服远自安。","呢呢儿女子，青蝇语喧繁。","长怀不尽忧，可若一笑欢。","有酒且强醉，莫等白露漫。","汾阳脱兜鍪，高祖溺儒冠。","此意讵未央，抱关乐卑官。","匡床足酣眠，红日出三竿。","眷言东瓯道，来归路曼曼。","非行徒尔为，寂默体用胖。","天地一大家，中庭树栾栾。"],"title":"又和元可二篇  其二"}
