{"author":"程俱","id":235346,"strains":["平仄仄仄仄，仄平仄平平。","平仄仄平平，○仄○平平。","平平仄平平，仄仄仄仄平。","○平仄仄平，平平仄平平。","仄仄仄平平，平平仄平平。","平○仄平平，仄○仄○平。","仄平仄仄○，平平仄平平。","平平平平仄，仄仄平仄平。"],"paragraphs":["天地有肃杀，好生本无伤。","阳施待秋成，相济如宫商。","芸芸共欣荣，众叶薿薿光。","回头失故林，萧条弄微阳。","独有岁寒姿，掀髯尚低昂。","流膏亦归根，晬如养中黄。","大哉一气中，人心自炎凉。","安知晞春露，不异腓草霜。"],"title":"和杨秀才友夔三首  其一"}
