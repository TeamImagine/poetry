{"author":"叶适","id":78310,"strains":["平仄仄仄仄，仄平仄仄平。","仄平平○仄，仄仄仄仄平。","○仄○仄○，○○平仄平。","仄○平仄仄，平仄○平平。","仄仄仄平仄，平平仄平平。","○平○仄仄，平仄平仄○。","仄平仄仄仄，仄仄平平平。","○○仄仄仄，仄仄仄○平。","仄仄平平平，仄仄平平○。","仄仄平仄仄，仄仄平平平。","仄平仄平仄，仄仄仄○平。","仄仄仄仄仄，仄仄仄平平。","仄仄仄平仄，仄仄仄平平。","仄平仄平平，仄仄平仄○。","○平仄平仄，仄仄仄平平。"],"paragraphs":["周子百未遇，有儿慰眼前。","敢夸材调别，自喜禀赋全。","其守过老苍，其行通变权。","共看成蚤岁，何意夭初年。","汝昔透胞络，冲风著筋挛。","和丹和乳咽，煨附加盐煎。","所投烈药尽，始获奇疴痊。","隋和绝代宝，气命百分怜。","问汝今何之，幻影来无缘。","不许爷执捉，坏灭同埃烟。","此悲信无益，此爱倍难捐。","不见赵几道，泣泪迸幽泉。","不见孟良甫，叫吻聒穹天。","汝爷自为铭，志欲金石传。","兼求我诗去，刻在墓门边。"],"title":"周纯臣子去病淑慧而短折赋以哀之"}
