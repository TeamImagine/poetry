{"author":"周紫芝","id":241265,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄仄仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["艾侯人物似芝兰，不数淮阴袴下韩。","笔底波澜惊浩渺，胸中书传想萦蟠。","厉施固自无妍丑，楚越何曾异胆肝。","一笑相从亦何事，共看明月上云端。"],"title":"再次韵艾主管"}
