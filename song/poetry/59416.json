{"author":"陈造","id":59416,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["夜灯晨饭棘围重，槛束飞猱鹤在笼。","敢效骚人悲迫厄，祇防举子诮冬烘。","抟风定有庄鹏化，得隽从知冀马空。","明日还家压新酒，菊登金蕊拒霜红。"],"title":"归有日喜作"}
