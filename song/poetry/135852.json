{"author":"蔡襄","id":135852,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["城头近晚忽开晴，有色皆鲜是物清。","地势四来州午向，山围一罅水东行。","乘风歌吹无时已，面日楼台触处明。","不比儿曹夸衣锦，自缘恩与养亲荣。"],"title":"晚上碧峰亭"}
