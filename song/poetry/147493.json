{"author":"方回","id":147493,"strains":["仄○平仄平，平仄仄仄仄。","平仄仄仄平，平仄仄○仄。","○平○平仄，仄仄平仄仄。","○仄仄平仄，仄仄○仄仄。","仄仄仄平仄，仄平平仄仄。","仄平仄仄平，仄仄仄平仄。","平平平平平，平平仄平仄。","仄仄仄平仄，○平仄平○。"],"paragraphs":["世称陶谢诗，陶岂谢可比。","池草固未雕，阶药已颇绮。","如唐号元白，白岂元可拟。","中有不同处，要与分朴诡。","郑圃赵昌父，颍川韩仲止。","二泉岂不高，顾必四灵美。","咸潮生姜门，虾蜞以为旨。","未若玉山雪，空铛煮荒荠。"],"title":"秋晚杂书三十首  其二七"}
