{"author":"白居易","id":17311,"strains":["仄仄仄平平，平○仄仄平。","平平○仄仄，仄仄仄平平。","○仄平平仄，平平仄仄平。","仄平○○○，平仄仄平平。","○仄平平仄，平平仄仄平。","○平平仄仄，平仄仄平平。"],"paragraphs":["宿雨洗天津，无泥未有尘。","初晴迎早夏，落照送残春。","兴发诗随口，狂来酒寄身。","水边行嵬峩，桥上立逡巡。","疏傅心情老，吴公政化新。","三川徒有主，风景属闲人。"],"title":"春尽日天津桥醉吟偶呈李尹侍郎"}
