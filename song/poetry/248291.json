{"author":"赵鼎","id":248291,"strains":["平平平仄仄平平，仄仄平平仄仄平。","仄仄仄平仄仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["沧波东下武牢关，物色人情共惨然。","草檄旧传骠骑府，浮家今在孝廉船。","向来戎马知何补，老去江湖定有缘。","无限青云着鞭处，固应分付祖生先。"],"title":"之官开封泛洛东下先寄京师故旧"}
