{"author":"李龏","id":120268,"strains":["仄仄仄仄平，仄平仄仄平。","仄平平平仄，○平平仄平。","仄平平平仄，○仄仄平○。","平仄仄平平，平平平仄平。","仄仄平仄仄，平平仄○平。","仄○平平仄，平仄平平平。","仄平仄仄仄，仄平仄平平。","平仄仄平平，平仄仄平平。","平平仄仄○，仄仄仄平平。","平平仄仄平，仄仄平平平。"],"paragraphs":["日出理簿书，夜常秉烛归。","不知花开谢，间关园鸟啼。","朅来巾峰下，三度著秋衣。","丹桂立西风，明年开向谁。","俗吏痴已甚，骚人貌难追。","坐中金兰契，萧爽芙蓉姿。","酒漓饮不醉，取欢在琴诗。","村落有贫民，拦道诉寒饥。","官涂一笑过，念此令人悲。","贤哉二大夫，露宿东西溪。"],"title":"八月三十日小园桂香清甚招同僚吟赏忆刘判官叶令君"}
