{"author":"曾丰","id":72956,"strains":["平平平仄平平平，平平仄仄平○平。","平平平平仄平○，仄仄平平平仄平。","平平仄仄仄平仄，平仄平平平仄平。","仄仄仄平平仄仄，○平○仄仄平平。"],"paragraphs":["湘江之水青悠悠，沧江宛在江中流。","猗兰青青结幽思，杜若纷纷生远愁。","前湾瞥见一渔艇，何处飞来双白鸥。","帝子不归烟雨暮，参差吹断楚天秋。"],"title":"陈子尚沧洲趣"}
