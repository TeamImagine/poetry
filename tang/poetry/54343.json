{"author":"王昌龄","id":54343,"strains":["平平仄仄平，平仄平仄平。","仄仄仄平○，平平仄平平。","○平仄平仄，仄仄平平平。","仄仄平仄仄，平平仄仄○。","平平仄仄仄，平仄仄仄平。","平仄仄平仄，仄仄平平平。","平平仄仄仄，○仄○？平。","平仄平仄仄，平平仄○平。","平平平平仄，平平○平平。","平平平平平，仄○平平平。","仄平仄平○，仄仄平平平。","平平平平仄，仄仄平○平。"],"paragraphs":["江城建业楼，山尽沧海头。","副职守兹县，东南櫂孤舟。","长安故人宅，秣马经前秋。","便以风雪暮，还为纵饮留。","貂蝉七叶贵，鸿鹄万里游。","何必念钟鼎，所在烹肥牛。","为君啸一曲，且莫弹箜篌。","徒见枯者艳，谁言直如钩。","岑家双琼树，腾光难为俦。","谁言青门悲，俯期吴山幽。","日西石门峤，月吐金陵洲。","追随探灵怪，岂不骄王侯。"],"title":"留别岑参兄弟"}
