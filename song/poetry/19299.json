{"author":"林芘","id":19299,"strains":["平平仄仄仄，仄○仄仄○。","仄仄仄仄仄，仄仄仄仄平。","仄仄平平平，平平仄平平。","平仄仄仄平，仄仄平○平。","仄仄仄平仄，仄平仄平平。","平平平仄仄，仄仄平平平。","仄仄平仄平，仄○仄仄平。","仄平平○仄，仄仄○○平。"],"paragraphs":["江山不受范，偃蹇散莫收。","领略得要会，聚此百尺楼。","霁色明千峰，斜阳带归舟。","堪洗北客尘，似脱南冠囚。","二子倚秋晚，岸巾送明眸。","杯寒风景切，句落云烟愁。","况我江海人，二顷亦易秋。","百年鸥盟在，脱帻行当休。"],"title":"观潮阁"}
