{"author":"楼钥","id":66730,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["高门儒效许谁同，秀气于今照演峰。","家学一椿连五桂，地灵两剑化双龙。","三人衣钵清名接，累世簪缨庆事重。","彼茁孙枝更林立，不须万户羡侯封。"],"title":"寄题延平范氏六桂堂"}
