{"author":"韦庄","id":33147,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["阮氏清风竹巷深，满溪松竹似山阴。","门当谷路多樵客，地带河声足水禽。","闲伴尔曹虽适意，静思吾道好霑襟。","邻翁莫问伤时事，一曲高歌夕照沈。"],"title":"河内别村业闲题"}
