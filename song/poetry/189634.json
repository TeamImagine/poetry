{"author":"沈辽","id":189634,"strains":["仄仄仄平平，平仄仄仄平。","平平仄仄仄，仄仄平平○。","平平仄○仄，○平仄平平。","平仄仄仄平，平仄仄平平。","○平仄○仄，仄仄仄仄平。","仄仄平仄○，平○仄平平。","平仄平仄平，仄仄平仄平。","平仄仄平平，平平仄○平。","仄○仄仄仄，仄仄○平平。","平仄平仄平，平平仄平平。","○平平仄仄，平仄平平平。"],"paragraphs":["步屐出东津，遥跂石角山。","山回道亦转，卓荦烟云间。","何人峻重阁，三休直孱颜。","吾想造化功，为此肃神奸。","嵌岩或中穴，特立气甚顽。","此角谁可折，宁当混尘寰。","游士何足知，但剥苔藓斑。","西首望城闉，群山合如环。","下临有鼻道，落日行人还。","枫叶秋欲丹，芜江逗潺潺。","重游何用戒，蓬户初无关。"],"title":"石角山"}
