{"author":"陈普","id":161547,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["五十朱弦不与琴，一弦一柱调清音。","南华唤醒庄生梦，西蜀传留望帝心。","鱼跃沧波风袅袅，凤飞丹穴月沉沉。","此情不待铿而作，一揽新声见古今。"],"title":"鼓瑟  其三"}
