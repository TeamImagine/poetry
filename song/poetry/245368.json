{"author":"张纲","id":245368,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["坐看飞雨激风雷，忽变晴空万里开。","残暑暗随檐溜去，新凉频逐树声来。","朱弦奏罢空三叹，白酒𥬠残尚一杯。","病懒怕催诗债急，彊吟狂斐不知裁。"],"title":"次韵彦达雨霁"}
