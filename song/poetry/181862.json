{"author":"郑獬","id":181862,"strains":["仄平平仄平平仄，仄仄平平仄仄平。","平仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["魏都南馆相逢日，斗向春风倒一尊。","连夜花开驻归骑，即时席上插降旛。","云藏梦泽烟蒲老，秋卷湘江雪浪翻。","闻道玉厨新酿熟，莫将余沥酹潺湲。"],"title":"寄长沙燕守度"}
