{"author":"洪适","id":28700,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["帝晖咫尺照龙楹，绕殿嵩呼若震霆。","朝士班齐鸾步武，仙官瑞集鹤仪形。","奉觞亦有单于使，秉笔应书南极星。","遐峤莫瞻天日表，愿将湛露等沧溟。"],"title":"前筵祝圣致语口号"}
