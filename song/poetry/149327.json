{"author":"方回","id":149327,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["年年春至此胚𣍯，地上严凝地底温。","能几蟾蜍圆月魄，即须霹雳起雷门。","知时久偃蛟龙势，养气深培草木根。","表里阳和见天道，梅花别是一乾坤。"],"title":"长至日书"}
