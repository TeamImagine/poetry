{"author":"傅察","id":254206,"strains":["平仄仄仄平，平仄仄平仄。","平平平平平，平仄仄仄仄。","平平仄仄平，仄○仄平平。","平平○仄平，仄仄平仄仄。","平平平仄平，仄仄仄平仄。","平平仄平平，平平仄平仄。","仄平仄平仄，仄仄平仄仄。","仄平平仄仄，仄○仄仄仄。","仄仄仄平平，平平仄平仄。","平平平仄平，仄仄仄平仄。","仄平仄仄○，仄仄平平仄。","仄○平平平，平仄仄平○。"],"paragraphs":["夫子负异才，端若会稽笴。","平生怀刚肠，于世少许可。","文词类激昻，议论耻媕婀。","高名三十年，坐此常坎坷。","同时英俊流，往往步青琐。","归来乐箪瓢，琳宫得安坐。","小轩仅容膝，陋巷生堀堁。","唯余豪侠气，屡折每不挫。","却视利名场，终身系缰锁。","生虽华屋居，死或翳蓬颗。","固知宇宙间，所有终非我。","但当清吾心，余事等么么。"],"title":"题毛彦谟容膝轩"}
