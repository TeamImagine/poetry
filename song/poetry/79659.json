{"author":"欧阳修","id":79659,"strains":["平平仄仄平，仄仄仄平仄。","平平仄○平，仄仄○平仄。","仄平平仄仄，平仄仄平仄。","平平仄平平，仄仄平平仄。","平平平仄仄，仄仄仄仄仄。","平平平仄平，仄仄平仄仄。","平平仄平仄，平仄仄平仄。","平平仄仄平，仄仄仄仄仄。","仄平仄仄仄，仄仄仄平仄。","仄仄仄平平，平平仄平○。","平○仄平平，仄仄仄平仄。","平平仄平仄，仄仄仄平仄。","平平仄平平，仄仄平仄仄。","平平仄平平，平仄仄平仄。","仄仄仄平仄，平平平仄仄。","平平仄平平，平仄平仄仄。","平平仄平仄，仄仄仄平仄。","？仄平仄平，仄仄仄平仄。","平仄仄平平，平平平仄仄。","平平仄平平，仄仄平仄仄。","平平仄○平，仄仄仄○仄。"],"paragraphs":["春荣忽已衰，夏叶换初秀。","披荒得深蹊，扫绿荫清昼。","万竿交已耸，千亩蔚何富。","惊雷迸狂鞭，雾箨舒文绣。","虚心高自擢，劲节晚愈瘦。","虽惭桃李妖，岂愧松柏后。","川源湛新霁，林麓洗昏雾。","猗猗色可餐，滴滴翠欲溜。","况兹夏首月，景物得嘉候。","晚蝶舞新黄，孤禽弄清咮。","窥深入窗蒙，玩密爱林茂。","依依带幽涧，隐隐见孤岫。","林荪缛堪眠，野汲泠可漱。","鸣琴泻山风，高籁发仙奏。","暑却自蠲渴，心闲疑愈疚。","杯盘杂芬芳，图籍罗左右。","怡然忘簪组，释若出羁厩。","矧予怀一丘，未得解黄绶。","官事偶多闲，郊扉须屡叩。","新篁渐添林，晚笋堪荐豆。","谁邀接{罒离}公，有酒幸相就。"],"title":"初夏刘氏竹林小饮"}
