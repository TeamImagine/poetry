{"author":"周端臣","id":89566,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一笑江楼把酒杯，阑干倚遍重徘徊。","风生别浦潮回去，云暗前山雨过来。","秋冷丹枫先叶坠，节迟黄菊未花开。","凭高引领还兴感，昨日谁登戏马台。"],"title":"重阳后一日偕翁宾旸张敬之江楼分韵得台字"}
