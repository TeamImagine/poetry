{"author":"陆游","id":38098,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["拥被微吟短鬓秋，孤灯残漏共悠悠。","雨声不贷三更梦，酒力宁禁万里愁。","身寄湖山邻剡曲，心游河岳过关头。","世间可恨知多少，虚弊当年季子裘。"],"title":"五月中连夕风雨气候如高秋枕上有赋"}
