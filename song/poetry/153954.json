{"author":"周密","id":153954,"strains":["○平仄○仄，仄仄平仄平。","平平平仄平，仄仄平平平。","仄平仄平平，平仄平平平。","仄仄平平平，平仄平平平。","平平仄仄仄，仄仄仄仄平。","平○仄仄仄，平仄平仄平。"],"paragraphs":["空寒坐庭玉，四至皆白天。","千林无俗声，一叶时琤然。","竹高散飞霜，池冷镕流铅。","月以虚而明，心以虚而玄。","心光射月彩，炯炯彻九渊。","高吟撼老桂，惊起秋兔眠。"],"title":"对月"}
