{"author":"罗隐","id":30965,"strains":["平仄平平仄，○平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，仄○仄平平。","仄仄平平仄，平平仄仄平。","仄平平仄○，仄仄仄平○。","平仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平○平仄仄，平仄仄平平。","仄仄○平仄，平平仄仄仄。","仄平○○仄，平平仄平平。"],"paragraphs":["群盗方为梗，分符奏未宁。","黄巾攻郡邑，白梃掠生灵。","尘土周畿暗，疮痍汝水腥。","一凶虽剪灭，数县尚凋零。","理必资宽猛，谋须藉典刑。","与能才物论，慎选忽天庭。","官品尊台秩，山河拥福星。","虎知应去境，牛在肯全形。","旧政穷人瘼，新衔展武经。","关防秋草白，城壁晚峰青。","破胆期来复，迷魂想待醒。","鲁山行县后，聊为奠惟馨。"],"title":"送汝州李中丞十二韵"}
