{"author":"张耒","id":216515,"strains":["仄平平仄仄平平，平仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["杖藜携手踏青苔，潇洒池亭为客开。","柳色渐经秋雨暗，荷香时与好风来。","斜阳似欲妆诗句，新月邀将入酒杯。","身世已甘长寂寞，忘形赖有子徘徊。"],"title":"同周楚望饮华园"}
