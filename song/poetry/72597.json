{"author":"曾丰","id":72597,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄平平平。","平平平仄平平仄，仄仄平平仄仄平。"],"paragraphs":["誓不南游今复游，东西虽异等南州。","妻儿累己何人免，行止关天不自由。","伏枥过都从野马，乘流遇坎任虚舟。","严关猿鸟休相笑，更过梅关笑却羞。"],"title":"过严关"}
