{"author":"王得益","id":232440,"strains":["仄仄平平仄仄平，○平仄仄仄平平。","仄平仄仄○平仄，平仄平平仄仄平。","仄仄仄○平仄仄，仄平○仄仄平平。","平○仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄○。"],"paragraphs":["独上仙槎汴水湄，吟归旧隐赤城西。","少微昨夜离丹阙，双舄何时到会稽。","策杖再三麋鹿迳，采芝重蹑薜萝梯。","云横皓鹤翘松唳，月白孤猿倚树啼。","象帝真源通阃域，玄元幽趣达筌啼。","玉皇歌赐恩殊厚，好把贞珉刻圣题。"],"title":"送张无梦归天台"}
