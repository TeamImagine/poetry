{"author":"蒋芸","id":158004,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["衰柳疏松对夕阳，老来秋思倍堪伤。","已无上苑千葩秀，仅有东篱一捻黄。","细诵佳章排宿恨，旋呼村酒纵诗狂。","西风策马能过我，老圃余蔬尚未荒。"],"title":"寄张道洽"}
