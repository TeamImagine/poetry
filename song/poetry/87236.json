{"author":"韩淲","id":87236,"strains":["仄平平仄平平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["水西佳处为停车，不待丹青写作图。","高下是山非甚远，回还随路未嫌迂。","留连把盏欢才洽，迤逦支筇句不无。","天地之间是闲客，也须容我醉歌呼。"],"title":"水西寺"}
