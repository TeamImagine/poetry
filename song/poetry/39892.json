{"author":"陆游","id":39892,"strains":["仄仄平仄○仄平，仄仄平仄仄仄平。","仄○平仄仄仄仄，仄平仄仄平仄平。","仄平仄仄仄平仄，平平○平仄○仄。","平平○仄仄仄平，平平平平仄平仄。","仄平仄仄平平○，平平平平平仄平。","平平仄仄平平仄，○仄平平仄仄平。"],"paragraphs":["士厌贫贱思起家，富贵何在发已华。","不如为国戍万里，大寒破肉风卷沙。","誓捐一死报天子，兜鍪如箕铠如水。","男儿堕地射四方，安能山栖效园绮。","塞云漠漠黄河深，凉州新城高十寻。","风餐露宿宁非苦，且试平生铁石心。"],"title":"壮士吟次唐人韵"}
