{"author":"孟浩然","id":55283,"strains":["仄○仄平○，仄仄仄平仄。","仄平平平仄，仄仄仄平仄。","平平仄仄平，仄仄仄平仄。","仄平仄平仄，仄仄仄平仄。","仄仄平仄平，平平仄平仄。","仄平仄平仄，○仄仄平仄。","平仄平仄平，平平仄○仄。","平平仄平仄，仄仄○平仄。","仄仄仄○平，平平○仄仄。"],"paragraphs":["海行信风帆，夕宿逗云岛。","缅寻沧洲趣，近爱赤城好。","扪萝亦践苔，辍櫂恣探讨。","息阴憩桐柏，采秀弄芝草。","鹤唳清露垂，鸡鸣信潮早。","愿言解缨绂，从此去烦恼。","高步凌四明，玄踪得三老。","纷吾远游意，学彼长生道。","日夕望三山，云涛空浩浩。"],"title":"宿天台桐柏观"}
