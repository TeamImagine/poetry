{"author":"王庭珪","id":238158,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，平仄仄平仄仄平。","平仄仄平平仄仄，平平仄仄仄平平。"],"paragraphs":["茅斋深倚五云间，忽有高人夜扣关。","挥麈风雷坐倾倒，开帘水竹自幽闲。","天寒已放龙蛇蛰，棋罢那知歳月残。","兵革未闻消息好，且来拄颊看西山。"],"title":"次韵萧明强追和芙蓉庵"}
