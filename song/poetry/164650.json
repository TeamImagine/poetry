{"author":"谢翱","id":164650,"strains":["平平仄仄○平○，仄仄○平平仄平。","平○仄仄平仄仄，平平仄仄○平仄。","○平仄平仄仄平，平仄○○平仄○。","仄仄平平平仄仄，仄仄○平仄○仄。","平○○平仄仄平，仄平仄平仄仄平。"],"paragraphs":["勾吴月令牵牛中，翟茀乘风来閟宫。","随王剑履朝上殿，黄门夜趣长春宴。","昭容引班入内朝，龙衮当中开雉扇。","宴罢朝辞生局促，诏赐离宫作汤沐。","先王烝尝泽有差，上恩许歌陌上花。"],"title":"宋骑吹曲 归朝曲第四 其二"}
