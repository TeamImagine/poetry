{"author":"袁说友","id":70428,"strains":["仄平仄仄平，平平仄平仄。","平平仄仄仄平平，平仄仄平平仄仄。","仄平仄仄平○平，平平仄仄○仄平。","平平平仄仄平仄，平仄仄仄平仄平。","平平仄仄平平仄，仄仄平平○仄仄。","平平仄仄平仄平，仄仄平平平仄仄。","平平仄仄平平平，仄○平仄平平平。","仄仄平平平仄仄，仄平仄仄平平平。"],"paragraphs":["去年闵雨忙，今年以晴祷。","年年水旱苦关心，忧国不知身暗老。","蜀田百里无陂池，山头陇亩如画棋。","平时忧旱不忧水，秋水十日忧雨垂。","天公忍使垂成厄，但把精诚期感格。","扶桑忽上东海来，一夜天清风露白。","今朝甲子逢晴秋，定应无耳生禾头。","少待余粮栖亩日，倩渠送我归田休。"],"title":"祷祈喜以甲子日得晴"}
