{"author":"朱熹","id":55453,"strains":["○平平仄仄，仄仄平平平。","仄仄仄○仄，仄平仄平平。","平平平仄平，仄仄平仄平。","平平仄平仄，仄仄仄仄平。","仄仄仄平平，仄○平平平。","仄仄○仄仄，仄仄○平平。","平平仄仄平，○仄平仄平。","平○仄仄仄，仄仄○仄平。","平平仄仄平，仄仄平平平。","平平仄平仄，仄仄○平平。"],"paragraphs":["驱车何所适，往至秋云边。","企彼涧中石，举觞酹飞泉。","怀哉千载人，矫首辞世喧。","凄凉义熙后，日醉向此眠。","仰视但青冥，俯听惊潺湲。","起坐三太息，涕泗如奔川。","神驰北阙阴，思属东海壖。","丹衷竟莫展，素节空复全。","低徊万古情，恻怆颜公篇。","为君结茅屋，岁暮当来还。"],"title":"分韵得眠意二字赋醉石简寂各一篇呈同游诸兄  其一"}
