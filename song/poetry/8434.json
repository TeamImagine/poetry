{"author":"李处权","id":8434,"strains":["仄仄仄平平，平平仄平仄。","平平仄仄仄，平仄平仄仄。","平平仄○○，仄○○○仄。","平○仄仄仄，仄仄○平仄。","仄仄平平平，平仄平○仄。","仄平平平仄，仄仄平仄仄。","仄平仄仄平，○仄平仄仄。","平仄仄平仄，平仄平仄仄。","仄平仄仄平，平仄仄仄仄。","仄仄平平平，仄仄仄平仄。","平平仄○仄，仄仄○平仄。","○仄仄平○，仄仄平仄仄。"],"paragraphs":["对植是何年，岩岩挺寥廓。","风雷已屡起，霜雪终不着。","先生立其中，偃蹇相参错。","高标与秀气，鼎足冠伊洛。","想此堂成初，来贺纷燕雀。","醉哦渊明句，众鸟欣有托。","伟哉拔俗姿，闻见穷浩博。","钟鼎列珍玩，圗史谐至乐。","小人辱忘年，高义见啸诺。","讵敢窥藩篱，庶遂饫糟粕。","南池俯空旷，倒影如衡霍。","乘月抱琴过，坐石幽弄作。"],"title":"双松堂"}
