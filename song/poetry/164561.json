{"author":"叶林","id":164561,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平平平仄仄平平。","仄平平仄平平仄，仄仄平平仄仄平。"],"paragraphs":["琼馆高居势复完，烟重翠叠几峰峦。","山从舞凤由来远，洞隔投龙欲去难。","处处有泉那用汲，岩岩维石宛如磐。","品题今古知多少，闲把唐僧五字看。"],"title":"赋洞霄宫隠居十年后"}
