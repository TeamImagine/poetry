{"author":"梅尧臣","id":57319,"strains":["仄仄仄仄平，仄仄平仄平。","平平仄仄仄，仄仄仄仄平。","仄平平○平，仄仄平仄○。","仄仄仄仄仄，平平仄○○。","仄仄仄仄平，仄○平仄平。","仄○平平平，平○平仄平。","仄平平仄仄，仄仄仄仄平。","仄仄仄仄平，仄平○平平。","仄平○○仄，仄仄○仄平。","仄仄仄仄○，平仄平○平。"],"paragraphs":["自有五白猫，鼠不侵我书。","今朝五白死，祭与饭与鱼。","送之于中河，咒尔非尔疏。","昔尔啮一鼠，衔鸣遶庭除。","欲使众鼠惊，意将清我庐。","一从登舟来，舟中同屋居。","糗粮虽甚薄，免食漏窃余。","此实尔有勤，有勤胜鸡猪。","世人重驱驾，谓不如马馿。","已矣莫复论，为尔聊欷歔。"],"title":"祭猫"}
