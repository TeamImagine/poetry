{"author":"戴复古","id":93883,"strains":["仄平仄仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["去年忆访潘怀县，樽俎风流主意饶。","爆竹声中度残岁，华灯影里醉元宵。","春风又起观梅兴，野客仍烦折简招。","预想张园寻故事，插花秉烛过溪桥。"],"title":"永新宰潘仁叔再约观梅"}
