{"author":"陆游","id":41072,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平仄平仄，平平平仄仄平平。"],"paragraphs":["鬓毛萧飒齿牙疏，九十侵寻八十余。","屋小苦寒犹省火，窗明新霁倍添书。","解梁已报偏师入，上谷方看大盗除。","药笈箸囊幸无恙，莲峰吾亦葺吾庐。"],"title":"书几试笔"}
