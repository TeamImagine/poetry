{"author":"赵文","id":158631,"strains":["平仄仄平平○仄，仄仄仄仄仄仄仄。","平平仄仄仄○仄，仄仄○平仄仄仄。","仄平平仄仄平平，平仄平平○平仄。","平平平平仄仄平，仄仄平平仄平仄。","仄仄仄平仄仄○，仄平仄仄仄平仄。","仄平平仄仄○仄，仄仄平○仄仄仄。","仄平仄仄仄平平，仄平仄仄平平仄。"],"paragraphs":["晴得一霜晴更稳，饱饭不怕伏虎岭。","山高积雪冻犹在，昨日空惊雪画本。","日烘高树玉槎牙，时有冰花堕无影。","纷纷垂丝白海棠，得冷时能略苏醒。","可怪此君大曲折，向人雅拜欲求拯。","拥袍公子亦吟雪，岂识山中有此景。","笪桥烛下写诗成，一尊独酌谁能省。"],"title":"伏虎岭残雪"}
