{"author":"刘过","id":82754,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["楼外烟波渺去鸿，楼头庐阜翠摩空。","故知造物铺张巧，不费丹青点染工。","赤壁江山横夜月，辋川庭馆卧秋风。","祇今满地无图画，尽在西湾杳霭中。"],"title":"南康天开图画楼"}
