{"author":"许稷","id":10387,"strains":["仄仄平○仄，平平仄仄○。","仄平平仄仄，仄仄仄平平。","仄仄平平仄，平平仄仄○。","仄平平仄仄，仄仄仄平平。","仄仄平平○，平平仄仄平。","○平○仄仄，仄仄仄○平。"],"paragraphs":["玉律穷三纪，推为积闰期。","月余因妙算，岁遍自成时。","乍觉年华改，翻怜物候迟。","六旬知不惑，四气本无欺。","月桂亏还正，阶蓂落复滋。","从斯分历象，共仰定毫厘。"],"title":"闰月定四时"}
