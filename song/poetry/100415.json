{"author":"郑清之","id":100415,"strains":["平平仄仄仄平平，仄仄平平仄仄平。","平仄平平平平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["斋坛将祷肃熊貔，一缕忱恂六出奇。","云欲商量惊先路，雨方收卷避催诗。","冰花肯𢽾梅妆额，风絮嫌随柳献眉。","盐虎玉龙庄语在，愿光远业瑞昌时。"],"title":"和德夫治中林宗谕雪诗简黄制卿"}
