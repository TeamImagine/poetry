{"author":"刘辰翁","id":153551,"strains":["平仄○○仄，平平仄仄平。","平平○仄仄，平仄仄平平。","仄仄平平仄，平○仄仄平。","平平平仄仄，仄仄仄平平。","平仄平平仄，平平仄仄平。","仄○○仄仄，仄仄仄平平。"],"paragraphs":["榴压中庭坠，冰盘荐玉壶。","西风吹转绿，嘉实剖来朱。","摘向栏干近，安除海外无。","微醺揎绛袖，一笑灿明珠。","酸彻邻机齿，凉生浴锦肤。","冷思当日艳，血色盛罗襦。"],"title":"秋景 庭榴剖朱实"}
