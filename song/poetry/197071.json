{"author":"苏辙","id":197071,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["引水穿墙接竹梢，谷藏峰底大容瓢。","将流旋滴庐山瀑，已尽还来海上潮。","乱点落池惊睡觉，半山含润沃心焦。","瓦盆一斛何胜满，溢去犹能浸菊苗。"],"title":"木山引水二首  其一"}
