{"author":"张嵲","id":9101,"strains":["平仄平平○仄平，仄平平仄仄平平。","平平仄○平○仄，平仄平平仄仄平。","仄仄仄平○仄仄，仄平平仄仄平平。","○平仄仄平平仄，仄仄平平仄仄平。","仄仄○○平仄○，仄平平仄仄平○。","平平仄仄○平仄，平仄平平仄仄平。"],"paragraphs":["山秀江清号浙西，气锺贤哲诞生时。","商朝月正垂三统，尧殿蓂荄见七枝。","此景聚冰藏北陆，有人眉寿等南箕。","教条宰邑郊驯雉，导引支床室有龟。","五百间闻乔岳降，八千遐历大椿期。","书生愿效封人祝，为捧黄金一屈卮。"],"title":"寿沃令二首  其一"}
