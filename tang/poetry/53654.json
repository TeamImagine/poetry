{"author":"王维","id":53654,"strains":["仄○○平仄，平平仄仄平。","仄○○仄仄，仄仄仄○平。","仄仄平平仄，平平仄仄平。","仄平○仄仄，平仄仄平平。","平仄平平仄，平平仄仄○。","○平仄仄仄，平仄仄平平。"],"paragraphs":["万乘亲斋祭，千官喜豫游。","奉迎从上苑，祓禊向中流。","草树连容卫，山河对冕旒。","画旗摇浦溆，春服满汀洲。","仙籞龙媒下，神皋凤跸留。","从今亿万岁，天宝纪春秋。"],"title":"三月三日曲江侍宴应制"}
