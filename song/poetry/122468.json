{"author":"周弼","id":122468,"strains":["平平平○平平平，仄平仄仄○平平。","平○平仄○平仄，仄平仄仄平平平。","平○仄仄平平仄，仄仄平平仄平仄。","平仄○平仄仄平，仄仄平平仄○仄。","仄平平仄○○平，仄仄仄仄？仄平。","仄平○平仄平仄，○仄仄仄○平平。","平平平仄平平仄，仄仄平平平仄仄。","仄仄平平仄仄平，仄仄平平仄平仄。","平平平仄平平平，平平仄仄平平平。","○平仄仄仄○仄，仄仄○平平仄平。"],"paragraphs":["嵯峨楼观青山头，昔曾避暑离宫游。","吴王旌旆堕冥漠，至今古木涵清秋。","谁听白纻歌声接，细扑飞尘石榴叶。","银烛吹灰别泪残，夜半虚廊响行屧。","美人何处凝娇魂，五色定化蝴蝶翻。","几人深闺有余怨，当昼巨栎号惊猿。","千年惟见春风在，绿草虽存颜色改。","寂寞栏干绕断肠，满径寒香不堪采。","朝云为我光徘徊，须臾径入姑苏台。","遗踪灭迹竟难望，叶落空林归鸟哀。"],"title":"灵岩上方"}
