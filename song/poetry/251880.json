{"author":"郑刚中","id":251880,"strains":["平仄平平仄，仄仄平○平。","平平仄平仄，平仄○平平。","平○仄平仄，平仄平平平。","○平仄平仄，平仄平仄平。","仄仄仄平仄，仄平平仄平。","仄仄平平平，仄○平平平。","仄仄○平平，仄仄平仄平。","平平仄平仄，仄仄平仄平。","平平仄仄仄，仄仄○仄平。","平仄仄平○，平平平仄平。"],"paragraphs":["今夕知何夕，织女逢牵牛。","云𫐌拥高汉，仙事传风流。","人间适焦窘，龟兆生田畴。","当时大军后，皆抱糠籺忧。","我劝二星者，鹊桥无谩游。","曷不攀天河，驾浪鞭龙头。","共化油然云，白雨淋九州。","无庸事机巧，下副儿女求。","良宵幸款曲，愿尔深自谋。","无令一年中，虚烦天地秋。"],"title":"建炎丁未自中夏徂秋不雨七夕日戏成一诗简牛郎织女云"}
