{"author":"杜牧","id":21735,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["玉管金樽夜不休，如悲昼短惜年流。","歌声袅袅澈清夜，月色娟娟当翠楼。","枕上暗惊垂钓梦，灯前偏起别家愁。","思量今日英雄事，身到簪裾已白头。"],"title":"南楼夜"}
