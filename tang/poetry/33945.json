{"author":"徐夤","id":33945,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平平平平平平平。","仄仄平平平仄仄，仄平平仄仄平平。"],"paragraphs":["鹪鹩惊与凤皇同，忽向中兴遇至公。","金榜连名升碧落，紫花封敕出琼宫。","天知惜日迟迟暮，春为催花旋旋红。","好是慈恩题了望，白云飞尽塔连空。"],"title":"曲江宴日呈诸同年"}
