{"author":"宋庠","id":2257,"strains":["平仄仄平仄，○平平仄平。","平平仄仄仄，仄仄仄平平。","平平仄仄仄，仄仄平平平。","平仄仄○仄，平平仄仄平。","平仄仄平仄，仄○平平平。","○仄仄平仄，平仄仄平○。","仄仄仄仄仄，平平平仄平。","平平仄平仄，○仄仄平平。","仄仄仄平○，仄平○仄平。","仄仄仄仄仄，平平平仄平。","仄仄仄平仄，仄平仄○平。","平仄平平仄，平○仄平平。","平平仄仄仄，仄仄仄平仄。","仄仄仄○仄，平平仄仄平。","仄仄平仄平，仄仄平平平。","平平仄仄平，仄仄仄？平。","仄仄仄仄仄，仄平仄平平。","仄仄仄平仄，平仄仄平平。"],"paragraphs":["明晦互推斥，中都芳岁阑。","星回迫旧次，籥暖送余寒。","来辰茧有绪，去境环无端。","天运故相易，人心那独安。","怀此不能寐，揽衣强盘桓。","疏恐缓余带，危惕整尘冠。","耿耿烛焰直，凄凄霜气酸。","城头陨高木，庭下败丛兰。","抚臆累新欷，掩觞沈故懽。","况乃蹈世网，虚名争控抟。","挟册滥书府，振缨玷王官。","东序罗圭瑞，西雍集鹓鸾。","昏瞳眩宝肆，短翼厕仙翰。","纵尔值藏疾，何容久素餐。","泛泛骚客凫，坎坎诗人檀。","宁无要路津，所畏在蹒跚。","枳棘附骥尾，纬萧戏龙蟠。","寄语拙艰者，无俟学邯郸。"],"title":"己巳岁除夜有感"}
