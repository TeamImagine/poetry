{"author":"苏过","id":229851,"strains":["平平○平平，平仄仄平仄。","平平仄平仄，仄仄平○仄。","仄平仄仄仄，仄平平仄仄。","仄平平仄仄，○仄○○仄。","仄平平仄仄，平仄仄平仄。","○仄平平平，仄仄平仄仄。"],"paragraphs":["春风回东皋，春雨湿田舍。","芒鞋问修竹，小圃条疏柘。","史侯得此趣，十年官早谢。","定知猿鹤怨，衣绣空行夜。","世无摩诘手，谁见辋川画。","且复浮沉游，款段聊叱咤。"],"title":"次韵王仲弓赠史得之"}
