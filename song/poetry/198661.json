{"author":"苏辙","id":198661,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["橘红安稳近谁传，鬓雪萧骚久已然。","梅柳任教修故事，蚕丝聊与祝新年。","敲门贺客辞多病，守岁诸孙听不眠。","粗有官酤供夜饮，一瓶浑浊且称贤。"],"title":"己丑除日二首  其二"}
