{"author":"刘威","id":25288,"strains":["仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["水绿山青春日长，政成因暇泛回塘。","初移柳岸笙歌合，欲过蘋洲罗绮香。","共济已惊依玉树，随流还许醉金觞。","一声画角严城暮，云雨分时满路光。"],"title":"晚春陪王员外东塘游宴"}
