{"author":"吕定","id":77590,"strains":["仄平平仄仄平平，仄平平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["项王台上白云秋，亚夫坟前草树稠。","山色不随人事改，水声长近戍城流。","空余夜月龙神庙，无复春风燕子楼。","楚汉兴亡俱土壤，不须怀古重夷犹。"],"title":"登彭城楼"}
