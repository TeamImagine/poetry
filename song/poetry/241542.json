{"author":"周紫芝","id":241542,"strains":["仄仄平平仄平仄，平仄平平仄平仄。","平平○仄仄平平，平仄平平仄平仄。","○平平仄平平仄，仄仄平平仄平仄。","平平仄仄仄仄○，仄仄平平平仄仄。","平平仄仄仄平平，仄仄平○平仄仄。","平平仄仄平仄平，○仄平平仄○仄。","平平仄仄仄平○，○仄仄平平仄仄。","仄仄平平仄仄平，仄仄平平仄仄仄。"],"paragraphs":["绿髪朱颜日枯槁，心向梅花两倾倒。","谁知更有少陵翁，江上情多被花恼。","三年家住孤山下，玉树濒湖得春早。","山高有月韵最胜，水近无风香亦好。","凌霜我欲念花寒，对酒花应怜客老。","孤芳一别今几时，更恐山林迹如扫。","罗浮欲入梦成空，遗恨此生常草草。","醉挽芳条欲问谁，满挹清樽酹碧昊。"],"title":"次韵仲平陈郎中孤山见梅用黄法曹旧韵"}
