{"author":"陆游","id":33754,"strains":["平○○仄平，平仄仄仄仄。","仄平仄平平，○仄平仄仄。","平平平仄平，仄平○仄仄。","平平平平仄，平仄平仄仄。","仄平平平仄，仄仄仄平仄。","平平仄平平，○仄○仄仄。","仄仄○仄平，○平仄○仄。","仄平仄○○，仄仄平平仄。"],"paragraphs":["舟中如甑炊，端坐畏暍死。","未能踏增冰，且复呼艇子。","纤纤新月低，玉钩沈野水。","微风生蘋末，尘抱真一洗。","可怜黄山塔，突兀暮烟里。","依然十年前，看我行万里。","两桨且勿揺，横舟小滩尾。","得诗偶长吟，宿鹭为惊起。"],"title":"明日再游又赋"}
