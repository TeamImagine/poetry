{"author":"方岳","id":127304,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["本自沧浪一钓竿，秋风还我旧沙滩。","未论袁圣宜休去，只作刘蕡不第看。","书授我犹惭取履，位因人莫便弹冠。","不然林下何曾见，灵澈能拈作笑端。"],"title":"答客问"}
