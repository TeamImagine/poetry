{"author":"陆游","id":33925,"strains":["平仄平平仄仄平，仄平平仄仄平平。","仄平平仄仄仄仄，仄仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["溪路人家尚阖扉，彊扶衰惫著征衣。","百年朝露古所叹，一櫂秋风吾欲归。","楚客长号沽白璧，汉宫太息遣明妃。","铄金销骨从来事，老矣何心践骇机。"],"title":"书感"}
