{"author":"项安世","id":53418,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["与君齐宦五云东，与我齐生一岁中。","今日天涯须共笑，半生头鬓略相同。","观中香火无官守，庭下吟哦少事功。","未必苕溪闲似此，买船归去莫匆匆。"],"title":"次韵和谢江陵杨县丞投赠四首  其三"}
