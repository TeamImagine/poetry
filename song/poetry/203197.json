{"author":"释道潜","id":203197,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["两山修径尽榛芜，谩诧当年幸翠舆。","空睹宸文藏宝构，不逢衲子话真如。","林深想见灵根茂，地胜宜多隠者居。","凉月照人归路好，傍溪嘉树影扶疏。"],"title":"次韵试可同游法王岳寺"}
