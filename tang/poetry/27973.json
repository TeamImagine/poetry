{"author":"皮日休","id":27973,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["寺鏁双峰寂不开，幽人中夜独裴回。","池文带月铺金簟，莲朵含风动玉杯。","往往竹梢摇翡翠，时时杉子掷莓苔。","可怜此际谁曾见，唯有支公尽看来。"],"title":"宿报恩寺水阁"}
