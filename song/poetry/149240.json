{"author":"方回","id":149240,"strains":["仄仄仄仄仄，平仄仄仄仄。","仄平平平平，仄仄仄○仄。","仄仄仄平仄，○平○仄平。","平仄仄仄○，仄平仄仄○。","平仄平平仄，仄仄仄平○。","○仄仄仄平，仄仄仄仄仄。","仄仄平平○，平○○平平。","平仄仄仄仄，仄仄平仄平。","仄○平仄仄，○平仄平仄。","平仄仄仄仄，仄仄仄仄仄。","仄仄平平仄，仄仄○仄○。","平仄仄仄仄，仄仄○平平。","仄仄平平仄，平仄仄○○。","仄仄仄仄仄，仄仄仄仄仄。","仄仄仄平仄，仄○平平仄。","仄仄仄平仄，○平仄平仄。","仄仄平平仄，仄○仄平平。","仄平平仄仄，平仄仄平平。","仄平仄平仄，平仄平平仄。","平仄○仄○，平仄仄仄仄。"],"paragraphs":["易象丽泽兑，朋友以讲习。","设官为之师，义取互相益。","六位六爻画，分明如六人。","君子不可疏，小人不可亲。","初以刚居下，不与四为应。","和兑未有疑，吉士故可信。","二以刚居中，承三其人柔。","孚兑内不感，有吉无悔尤。","六三柔失位，其凶曰来兑。","来兑欲媚我，妄说政可外。","九以刚居四，六处三五间。","商度久乃决，在恶三之奸。","五象师之位，刚德既中正。","上比六见剥，愿勿信彼佞。","极说不知已，引三之柔类。","此道未光大，正人所遐弃。","一令而民说，燮调奠乾坤。","一言朋友说，师道亦云尊。","大哉说之道，惟以刚为主。","师友相与间，柔佞谨勿取。"],"title":"偶读易兑卦衍朋友之义送历阳广文倪耕道应渊"}
