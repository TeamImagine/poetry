{"author":"释道璨","id":145081,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["纷纷世事几昏明，仙计还山又未成。","欲学种松消永日，不徒煨芋博虚名。","云开衡岳鹏程阔，秋入鄱阳雁影清。","也欲摩挲病来眼，春风暖处望前旌。"],"title":"和云壑"}
