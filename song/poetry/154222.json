{"author":"董嗣杲","id":154222,"strains":["仄仄仄仄平，仄○○平仄。","仄平仄平仄，仄仄平平仄。","平平仄仄仄，平仄平平仄。","○仄仄平平，仄仄平仄仄。","平平仄平平，仄仄平仄仄。","仄平仄○平，○平平仄仄。","仄平仄仄仄，○○平仄仄。","平仄仄仄○，仄仄○平仄。","仄仄平平仄，仄仄仄仄仄。","平平仄平平，平仄平仄仄。"],"paragraphs":["忆发德化门，饱看屏风叠。","五峰自孱绝，两脚谁登蹑。","山髙白日暗，溪断清泉接。","闲倚迸崖松，静踏粘露叶。","珠台势巍巍，玉斗光烨烨。","撞钟警三生，听禽愁百折。","圣峰足眺望，禅观宜妥帖。","髙蹈忘俗缘，迥处离尘劫。","废塔任敧仄，古碣尚岌嶪。","归询打碑人，摹向斋壁贴。"],"title":"夕憩西林寺诗"}
