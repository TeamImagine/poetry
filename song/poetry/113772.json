{"author":"祖无择","id":113772,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄平平平仄仄平。"],"paragraphs":["出入多年侍紫宸，封章频上触龙鳞。","杼投几见疑慈母，槛折终闻记直臣。","阙里忽惊歌曳杖，洛阳那复见埋轮。","师门一恸盈襟泪，痛为明时惜正人。"],"title":"哭郓州孔给事  其一"}
