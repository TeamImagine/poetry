{"author":"文天祥","id":156574,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["当年嚼血洒铜驼，风气悠悠柰若何。","汉贼已成千古恨，楚囚不觉二年过。","古今咸道天骄子，老去忽如春梦婆。","试把睢阳双庙看，只今事业愧蹉跎。"],"title":"自述二首  其一"}
