{"author":"王安石","id":180420,"strains":["仄平平仄仄平平，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平平仄平平。"],"paragraphs":["苑中谁得从春游，想见渐台瓦欲流。","御水曲随花影转，宫云低绕乐声留。","年华未破清明节，日暮初回祓禊舟。","更觉至尊思虑远，不应全为拙倡优。"],"title":"次杨乐道韵六首 上巳闻苑中乐声书事"}
