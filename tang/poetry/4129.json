{"author":"钱起","id":4129,"strains":["平仄仄平仄，仄○平仄平。","仄平仄平仄，平仄仄平平。","平平仄仄仄，○仄仄平○。","平仄仄○仄，仄仄？仄平。","仄平仄平仄，仄仄平仄平。","○仄仄平仄，仄平平仄平。"],"paragraphs":["崖石乱流处，竹深斜照归。","主人卧磻石，心耳涤清晖。","春雷近作解，空谷半芳菲。","云栋彩虹宿，药圃蝴蝶飞。","恶嚣慕嘉遁，几夜瞻少微。","相见竟何说，忘情同息机。"],"title":"天门谷题孙逸人石壁"}
