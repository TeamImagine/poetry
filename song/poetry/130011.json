{"author":"李昴英","id":130011,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平平仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["好风佳月说龙川，人喜新来别乘贤。","才尽优为千里式，学今有用四书全。","黄门祠下挥吟笔，丞相岭头先着鞭。","莫但俛眉衔纸尾，忍教田里苦颠连。"],"title":"送循倅黄必昌之官"}
