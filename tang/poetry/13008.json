{"author":"孟郊","id":13008,"strains":["平平平仄仄，○仄仄仄○。","仄平平平○，仄仄仄仄○。","平平平平平，平平仄平平。","平平仄平仄，仄平仄仄平。","平仄仄平仄，平平○仄平。","仄平平仄平，仄仄平仄平。"],"paragraphs":["春风朝夕起，吹绿日日深。","试为连州吟，泪下不可禁。","连山何连连，连天碧岑岑。","哀猿哭花死，子规裂客心。","兰芷结新佩，潇湘遗旧音。","怨声能翦弦，坐抚零落琴。"],"title":"连州吟 一"}
