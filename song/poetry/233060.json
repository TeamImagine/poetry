{"author":"范仲淹","id":233060,"strains":["平平平仄仄，仄仄平平仄。","仄○平仄○，平仄平仄仄。","○仄仄平平，仄平平仄仄。","平仄平平○，仄仄仄平仄。","平平○仄仄，○平平仄仄。","仄平仄仄仄，平仄平仄仄。","平仄平平○，○平仄仄仄。","平平平仄○，平仄仄仄仄。","平平○仄平，○平仄平仄。","仄仄○平仄，平仄仄○仄。","仄平平平平，平平仄平仄。","平平仄平平，平仄仄平仄。","○仄平平平，仄仄仄仄仄。","仄仄仄仄平，平仄平平仄。","平平仄仄平，仄仄○平仄。","平平仄○仄，仄仄仄平仄。","仄仄仄○仄，仄仄平平仄。","平仄仄仄平，仄○平仄仄。"],"paragraphs":["休哉羊叔子，辅晋功勋大。","化行江汉间，恩被疆埸外。","中国倚而安，治为天下最。","开府多英僚，置酒每高会。","徘徊临岘首，兴言何慷慨。","此山自古有，游者千万辈。","堙灭皆无闻，空悲岁月迈。","公乎仁泽深，风采独不昧。","于今堕泪碑，观之益钦戴。","卓有王源叔，文学伟当代。","借麾来襄阳，高怀极恬退。","山姿列云端，江响拂天籁。","行乐何逍遥，览古忽感概。","不见叔子祠，芜没民畴内。","千金赎故基，庙貌重营绘。","襄人复其祀，水旱有攸赖。","太守一兴善，比户皆欢快。","源叔政可歌，又留千载爱。"],"title":"寄题岘山羊公祠堂"}
