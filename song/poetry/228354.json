{"author":"释德洪","id":228354,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["残红换得绿阴成，随分闲愁取次生。","须信百年终有别，未能一日便无情。","何时岳色君同看，后夜湘晴我独行。","好在西园行乐处，为谁依旧月华清。"],"title":"别李公弱"}
