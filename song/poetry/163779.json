{"author":"于石","id":163779,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["蕊珠宫阙傍冰壶，森列群仙下藐姑。","玉骨轻匀铅粉面，霜纨薄衬素罗襦。","两般谁识花开谢，一色中分香有无。","底事阳春藏不得，凝阴消尽转清癯。"],"title":"雪中梅"}
