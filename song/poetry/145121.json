{"author":"方逢辰","id":145121,"strains":["仄仄平平平，平○仄仄仄。","仄仄仄仄仄，平仄仄仄仄。","仄平仄○平，平仄仄○○。","仄仄仄仄○，仄仄平仄仄。","仄仄仄平仄，平仄仄仄仄。","仄平仄○仄，仄仄仄平仄。","仄仄平仄平，仄仄平仄○。","平平仄仄平，○平平仄平。","平平平仄平，仄平仄○○。","平平平仄仄，平平仄仄平。","仄仄仄○仄，仄仄仄平平。","仄仄仄仄○，平仄仄仄平。","平仄平仄平，平仄平○平。","仄平仄○仄，○仄仄仄平。","仄平平仄仄，仄仄平仄平。"],"paragraphs":["猎者围猩猩，疑其以众抗。","诿曰不取小，惟取大与壮。","众猩自相仇，推挤送其长。","以次索二三，不复推已往。","四五至于十，无一得释放。","众猩怒相目，各悔受人诳。","及早同一心，未必躯尽丧。","吁嗟兽不灵，相仇无足嗔。","胡为豪杰群，不能自相亲。","秦人吞六国，诸侯各附秦。","并力取其一，冀不及他人。","智者欲合从，徒自腐舌唇。","安得先震邻，然后于其身。","彼先噬其一，其次祸亦均。","早知秦用术，六国同一心。"],"title":"猩猩歌"}
