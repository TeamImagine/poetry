{"author":"周紫芝","id":240276,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["本来无病是维摩，人说烟霞久卧疴。","独闭衡门春尚在，却携藜杖句还多。","已将名字传三语，懒作悲凄和九歌。","止酒渊明今复饮，便须俗客到无何。"],"title":"次韵元杰病中书怀"}
