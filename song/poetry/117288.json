{"author":"释元肇","id":117288,"strains":["仄平平仄仄平平，平仄平平仄仄平。","平仄仄平仄仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["竹边声细夜方阑，开尽南窗独自看。","桃杏学梅唯欠瘦，池塘堆絮怪能寒。","纤纤尚舞东风力，片片还随晓气干。","芳草已滋三径绿，谁知陋巷有袁安。"],"title":"春雪"}
