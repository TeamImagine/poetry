{"author":"释居简","id":91204,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["虚舟所至信浮沉，揭厉何曾较浅深。","坚不可磨惟定见，去终难挽是归心。","书生岂但青衫债，俗子安知绿绮音。","神武门头旧时月，照人如镜古犹今。"],"title":"赵节推挂冠  其二"}
