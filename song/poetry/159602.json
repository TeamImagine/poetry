{"author":"郑思肖","id":159602,"strains":["仄平平仄仄平平，仄平平仄仄平平。","平仄○仄仄平仄，平仄仄仄仄○平。","平仄仄仄仄仄仄，仄仄仄仄仄仄平。","仄平平仄平平仄，仄平○仄平○平。","仄仄仄仄平仄仄，平仄仄平平平○。","仄平平仄平平○，仄平仄仄平平平。"],"paragraphs":["不知今日是何年，忽然生白照无边。","全体莹净妙无象，还我太极未分前。","开口大笑说不得，一日一夜独自颠。","与君同此光明域，有辞难铸玄中玄。","醉吐大语吞六合，前古朽言无光鲜。","浩然之气开虚空，举头渺渺皆青天。"],"title":"后雪歌"}
