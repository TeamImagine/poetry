{"author":"陆佃","id":202491,"strains":["平仄平平仄仄平，平平平仄仄平平。","仄平平仄平平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["祇受姚黄一著先，儿家元在郡西偏。","解残珠佩迎新见，寻得金镮依旧圆。","一过馨香犹半日，再来期约本明年。","向人自有凌云意，不羡城南尺五天。"],"title":"依韵和再开芍药十六首  其四"}
