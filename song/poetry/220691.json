{"author":"邹浩","id":220691,"strains":["仄平仄仄平，仄平平仄平。","平仄仄○仄，仄○仄仄○。","？平仄平仄，平仄平平平。","仄仄？平仄，仄仄仄平平。","仄平仄平平，仄仄○平平。","平○平仄平，平平仄平平。","○仄平平平，仄平○仄平。"],"paragraphs":["子渊陋巷居，子真岩下耕。","穷约一如此，不妨道自行。","矧君有民社，南面恩光荣。","问学□经济，岂不慰高情。","尔来几薫风，许洛犹声名。","还将模范心，农桑厚群生。","行矣舆人歌，国侨相弟兄。"],"title":"送荣子邕宰新郑"}
