{"author":"何梦桂","id":151607,"strains":["仄平仄仄仄，仄仄平平平。","仄仄平仄仄，仄仄平平平。","仄平仄仄仄，平仄平平平。","平仄仄○仄，○仄平仄平。","平仄仄平仄，仄仄仄仄平。","仄平平仄平，平仄平仄平。","仄仄仄平平，仄平平仄平。"],"paragraphs":["一亭亦直寄，作者知为谁。","结薜开户牖，柱桂辛夷楣。","百年此宴乐，常恐生忧悲。","天地一传舍，过客安可羁。","唐肆欲求马，万事隙决驹。","白云亭上山，流水亭下池。","夜半抚朱绳，美人生白髭。"],"title":"题邵古香乾坤一亭"}
