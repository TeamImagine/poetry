{"author":"柳宗元","id":10591,"strains":["仄平仄○平，○仄平仄仄。","仄平仄仄仄，仄仄○平仄。","平平仄平平，仄仄平平仄。","平平平仄仄，仄仄平○仄。","仄平○平平，平仄仄仄仄。","仄○仄仄仄，仄○平平仄。","仄仄○平平，平平平仄仄。","平平仄○仄，平仄仄平仄。","仄平平仄平，仄平平仄仄。"],"paragraphs":["发春念长违，中夏欣再睹。","是时植物秀，杳若临悬圃。","歊阳讶垂冰，白日惊雷雨。","笙簧潭际起，鹳鹤云间舞。","古苔凝青枝，阴草湿翠羽。","蔽空素彩列，激浪寒光聚。","的皪沈珠渊，锵鸣捐佩浦。","幽岩画屏倚，新月玉钩吐。","夜凉星满川，忽疑眠洞府。"],"title":"再至界围岩水帘遂宿岩下"}
