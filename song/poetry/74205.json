{"author":"赵蕃","id":74205,"strains":["平仄平仄仄，仄平平仄平。","平平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["文士今固有，未闻居一门。","松筠无异操，茧蕙若同根。","试问临风读，何如把酒论。","兹行羡吾弟，弭檝向湖村。"],"title":"舟中读子进昆仲西游集有怀其人作诗寄之并示成父弟二首  其二"}
