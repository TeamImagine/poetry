{"author":"吴芾","id":17780,"strains":["仄仄仄平仄，仄仄○仄平。","仄仄平仄平，平○○仄平。","仄○○○仄，仄仄仄仄平。","仄平仄平仄，仄平仄仄平。","平仄仄○平，平平仄仄平。","平平仄仄仄，平仄平仄○。","仄仄○平仄，仄仄○仄平。","仄平平仄仄，平仄仄平○。"],"paragraphs":["退处固云乐，未免叹索居。","赖有陈使君，情亲如友于。","自应长相见，岂谓各一隅。","我虽事跧伏，闭门懒问涂。","无日不看山，无时不面湖。","君尤我所爱，良会安得疏。","纵不思风度，亦欲闻绪余。","会须成二老，君意定何如。"],"title":"和陶阻风于规林韵寄陈时中二首  其一"}
