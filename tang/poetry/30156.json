{"author":"方干","id":30156,"strains":["仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平仄仄，平仄平平仄仄平。"],"paragraphs":["隔竹每呼皆得应，二心亲熟更如何。","文章锻炼犹相似，年齿参差不校多。","雨后卷帘看越岭，更深欹枕听湖波。","朝昏幸得同醒醉，遮莫光阴自下坡。"],"title":"赠邻居袁明府"}
