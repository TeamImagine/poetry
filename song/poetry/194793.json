{"author":"苏轼","id":194793,"strains":["平平平仄平○平，○平平平平仄平。","仄平平仄平仄仄，平平仄仄平○平。","○平仄仄仄○仄，平仄平平仄平仄。","平仄仄平平仄平，仄仄○平平仄仄。","○平仄平仄仄平，仄○仄仄○平平。","平平仄仄平平仄，仄仄平平仄仄平。","平平仄仄平平仄，仄仄平平仄平仄。","平平仄仄仄平平，仄仄平平仄平仄。"],"paragraphs":["华山东麓秦遗民，当时依山来避秦。","至今风俗含古意，柔桑绿水招行人。","行人掉臂不回首，争入崤函土囊口。","惟有使君千里来，欲饮三堂无事酒。","三堂本来一事无，日长睡起闻投壶。","床头砚石开云月，涧底松根㔉雪腴。","山棚盗散人安寝，劝买耕牛发陈廪。","归来只作水衡卿，我欲携壶就君饮。"],"title":"送王伯敭守虢"}
