{"author":"杜柬之","id":171760,"strains":["平平平仄平，仄仄平平平。","仄平仄仄仄，仄仄平○平。","仄仄仄平平，平平仄平平。","仄○仄平仄，平仄仄仄平。","仄平○仄○，平平仄仄平。","仄仄仄平平，仄仄平仄平。","平仄仄○平，仄仄仄平平。","平平仄仄仄，平○仄仄平。","仄仄仄平仄，仄仄仄平平。","仄仄仄○平，仄仄仄仄平。","平仄仄平仄，○平○平平。","仄平平仄○，仄仄仄仄仄。","平平仄仄仄，仄仄○平平。","平平仄仄仄，平仄平平○。","平平仄平仄，平仄平平平。","仄○仄仄平，仄仄平平平。","平仄仄平仄，平平仄平平。","○平仄仄仄，仄仄平平平。"],"paragraphs":["嗟余何不辰，备极生人凶。","偶全折胁范，屡脱南冠锺。","再醮亦何为，孙枝发枯桐。","鬼犹果求食，宁吐杀与丰。","两儿如我长，无田学圃农。","郑忽敢辞昏，冗食哀我翁。","兹外尚难言，二女累桥公。","荆笄嫁不售，谁论德与容。","幼也抱奇疾，此岁日尪癃。","亦既就膏肓，二竖不可攻。","而我事奔走，过家如狂风。","岂无旬浃留，奈此旦夕暮。","吞酸一执手，掣去如飞蓬。","心知不再见，衰泪纷无从。","书来报哀讣，赍恨归亡穷。","莫闻忍死言，藁葬青莲宫。","为父我安忍，为儿汝何逢。","兴言一及此，镞刃戕心胸。"],"title":"云安玉虚观南轩感事偶书五首  其三"}
