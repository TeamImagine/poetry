{"author":"白居易","id":15164,"strains":["仄仄仄仄仄，仄仄仄仄仄。","仄仄仄仄仄，仄仄平仄仄。","仄仄平○仄，仄仄仄○平。","仄仄平仄平，仄平平仄平。","仄平仄仄仄，仄平仄平平。","○平平仄仄，仄仄仄○平。","仄平仄仄仄，平平仄平平。","○平平仄仄，平仄仄平平。","仄仄平仄仄，仄仄平仄平。","平仄平仄○，仄仄仄平平。","仄仄仄○仄，仄仄平仄平。","仄仄仄平○，平平仄平平。","仄平平仄平，平平平仄平。","○仄仄平仄，仄仄平平平。","仄仄仄平平，平仄平仄平。","平平仄平平，平仄平平平。"],"paragraphs":["所禀有巧拙，不可改者性。","所赋有厚薄，不可移者命。","我性愚且蠢，我命薄且屯。","问我何以知，所知良有因。","亦曾举两足，学人蹋红尘。","从兹知性拙，不解转如轮。","亦曾奋六翮，高飞到青云。","从兹知命薄，摧落不逡巡。","慕贵而厌贱，乐富而恶贫。","同此天地间，我岂异于人。","性命茍如此，反则成苦辛。","以此自安分，虽穷每欣欣。","葺茅为我庐，编蓬为我门。","缝布作袍被，种谷充盘飧。","静读古人书，闲钓清渭滨。","优哉复游哉，聊以终吾身。"],"title":"咏拙"}
