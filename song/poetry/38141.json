{"author":"陆游","id":38141,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老矣常嗟去日遒，病来更觉此生浮。","庭花舞影月当午，檐树有声风报秋。","足倦独行惊踸踔，发稀久坐怯飕飗。","鸡号日出闲无事，又向清溪弄钓舟。"],"title":"夜坐庭中达旦"}
