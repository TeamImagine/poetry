{"author":"薛季宣","id":62880,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["军声良苦听南风，说礼敦诗也不容。","鬭螘达聪良是病，战蜗流血可同宗。","亲疏间入联镳话，真假言从蹑足封。","趣诏河阳长已矣，隆中悲切起人龙。"],"title":"周将军庙观岳侯石像二首  其二"}
