{"author":"白居易","id":15502,"strains":["平仄平仄平，平平仄平仄。","仄仄仄平平，平○仄平仄。","仄平○平仄，平仄○平仄。","平仄仄平平，平平仄平仄。","平平仄平仄，仄仄仄平○。","仄仄平平仄，平平仄仄平。","平平平仄○，仄仄○仄平。","仄仄仄平仄，平平仄仄平。","仄平仄○平，平平仄平仄。","仄○平○仄，仄仄平○○。","仄○仄○平，平仄○仄仄。","平平仄○仄，平仄仄平平。","○仄平平仄，平平仄仄平。","平○仄平○，平仄仄平平。","平平仄仄平，仄平仄○○。","平平仄平仄，○仄仄○○。"],"paragraphs":["蝉鬓加意梳，蛾眉用心埽。","几度晓妆成，君看不言好。","妾身重同穴，君意轻偕老。","惆怅去年来，心知未能道。","今朝一开口，语少意何深。","愿引他时事，移君此日心。","人言夫妇亲，义合如一身。","及至死生际，何曾苦乐均。","妇人一丧夫，终身守孤孑。","有如林中竹，忽被风吹折。","一折不重生，枯死犹抱节。","男儿若丧妇，能不暂伤情。","应似门前柳，逢春易发荣。","风吹一枝折，还有一枝生。","为君委曲言，愿君再三听。","须知妇人苦，从此莫相轻。"],"title":"妇人苦"}
