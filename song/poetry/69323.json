{"author":"王炎","id":69323,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["欲问故人归未归，江湖不见雁南飞。","青云未上辞乡国，白璧无因困褐衣。","客里书来行李滞，江南春尽落花稀。","倚门望断山川远，我却疑君此策非。"],"title":"和毅伯见寄"}
