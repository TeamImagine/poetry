{"author":"陈洙","id":146204,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["处士亡来二百年，故居牢落变祇园。","诗名长共江山在，冤气尚磨星斗昏。","台榭几人留好句，渔樵何处问曾孙。","昔时泉石生涯地，日暮寒云遶寺门。"],"title":"靖安寺"}
