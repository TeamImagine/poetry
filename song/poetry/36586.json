{"author":"陆游","id":36586,"strains":["仄仄仄仄平，仄仄平平仄。","平平仄仄平，仄仄平仄仄。","仄仄○平平，○仄仄平仄。","○仄仄仄平，仄仄平仄仄。","平平仄平仄，仄仄仄○仄。","仄平仄平平，仄仄仄平仄。"],"paragraphs":["老病少睡眠，卧见天窗白。","栖乌亦己鸣，一一翻去翮。","我起将何之，且复守书册。","收敛万里心，未厌容膝迮。","吾家读书法，一字亦当核。","勉哉积新功，莫问几时客。"],"title":"晨起"}
