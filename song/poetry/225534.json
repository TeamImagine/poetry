{"author":"李昭玘","id":225534,"strains":["仄仄平平平仄仄，平平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄平仄平平。","仄平平仄平平仄，平仄平平仄仄平。"],"paragraphs":["一气推迁星复回，人生常苦岁华催。","冻云欲雪雁声过，腊酒正香梅信来。","昼梦每因啼鸟唤，柴门独为故人开。","自怜衰晚无多事，心地都成一寸灰。"],"title":"暮冬书怀赠次膺四首  其一"}
