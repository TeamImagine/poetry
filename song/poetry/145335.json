{"author":"马廷鸾","id":145335,"strains":["平平平仄○，仄仄平○平。","仄平仄平仄，平平仄仄平。","平平仄仄平，仄仄平平平。","平仄仄平平，○平仄平平。","○平仄平平，仄仄平平平。","平平平平平，仄仄平平○。","平平仄仄仄，仄平仄平平。","平仄平平仄，平平仄平平。"],"paragraphs":["煌煌炎宋兴，奕世开燕谋。","建隆圣人出，庚年宝运周。","祥符帝子生，巳月神光流。","稽首颂储君，昭哉遹嘉猷。","吹铜协干阳，主鬯弥千秋。","星晖狼弧低，海润青齐收。","金轮整鹤驾，玉觞侍龙楼。","无逸能为寿，乾乾谨时休。"],"title":"皇太子生辰诗三首  其一"}
