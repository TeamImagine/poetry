{"author":"陆游","id":40692,"strains":["仄仄平平仄仄平，仄平仄仄仄平平。","平平仄仄仄平仄，平仄仄平仄仄平。","仄仄仄平平仄仄，平仄平仄仄仄平。","平平仄仄平平仄，仄仄平平仄仄平。"],"paragraphs":["本意归来老故丘，闭门饭足尚何求。","闲云一片自舒卷，幽鸟数声相应酬。","但得有书时到眼，正令无酒亦忘忧。","东篱偪仄才寻丈，已敌征西万户侯。"],"title":"戏遣老怀五首  其五"}
