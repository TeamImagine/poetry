{"author":"李处权","id":8660,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["清耽七碗爱卢全，富贵千金鄙邓通。","新岁烟尘悲塞北，旧时花鸟忆回中。","可能春雨如秋雨，合是东风却北风。","尚喜张仪惟舌在，百年从古没终穷。"],"title":"寄德器二首  其一"}
