{"author":"吕南公","id":208764,"strains":["仄仄平平仄仄平，平平仄仄仄平平。","平仄仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["七十年华已半除，新春犹复感穷途。","肠便酒味虽如旧，眼对花枝只似无。","计划但求闲次第，文章知是枉功夫。","满城灯火笙歌沸，独访东山宿佛图。"],"title":"己未上元宿崇相山寺"}
