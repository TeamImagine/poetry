{"author":"庞谦孺","id":27889,"strains":["仄平平平○，仄仄仄○平。","平仄仄平平，平仄平仄平。","平平仄仄仄，仄仄仄仄平。","○○仄○平，平仄平仄平。","平平仄仄仄，平仄仄仄平。","仄平平仄平，仄仄○仄○。","仄平平仄平，仄仄平仄平。","平○仄○○，仄仄平平平。","仄平平仄平，仄仄仄仄平。"],"paragraphs":["处身乾坤中，适意乃其常。","贫贱亦天然，尤怨徒自伤。","平生赋命薄，守己岂不良。","量分稍过差，神理翻百殃。","苟无济世具，希进未免狂。","鄙哉绵上人，远迹空潜藏。","市朝车马喧，不碍松菊芳。","何妨着衣冠，用舍姑逢场。","傥无侥幸心，世亦不见戕。"],"title":"古诗  其一"}
