{"author":"唐庚","id":227574,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["千金骏骨买虚名，骥老通衢价未评。","逐去定知穷不死，向来元以句为生。","东风又见莺朋友，北信难凭雁弟兄。","欲寄此怀惟有月，天涯分与故人明。"],"title":"既以前韵赠勉翁复怀廷玉因次韵"}
