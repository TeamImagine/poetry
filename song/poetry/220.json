{"author":"谭用之","id":220,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["十年流落赋归鸿，谁傍昏衢驾烛龙。","竹屋乱烟思梓泽，酒家疏雨梦临邛。","千年别恨调琴懒，一片年光览镜慵。","早晚休歌白石烂，放教归去卧群峰。"],"title":"感怀呈所知"}
