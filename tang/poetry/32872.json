{"author":"杜荀鹤","id":32872,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["此马堪怜力壮时，细匀行步恐尘知。","骑来未省将鞭触，病后长教觅药医。","顾主强抬和泪眼，就人轻刷带疮皮。","祗今筋骨浑全在，春暖莎青放未迟。"],"title":"伤病马"}
