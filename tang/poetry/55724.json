{"author":"李白","id":55724,"strains":["平仄平平平仄平，平平仄仄仄○平。","仄平平仄平平○，平仄平○仄仄平。","仄仄平平○○仄，平平○仄平平仄。","仄仄平平仄仄平，仄平平○仄○平。","平平平仄平平○，仄仄平平平仄平。","平仄平平仄○仄，平平仄仄○平仄。","仄○平仄平仄平，仄仄平○仄平仄。","平仄平平仄仄○，平平平仄仄平平。","○平仄仄平平仄，仄仄平平平仄平。","平平仄仄平平仄，平仄平平仄平仄。","仄仄平○平仄平，平平○仄○○仄。","仄仄○平仄仄平，平平仄仄平平平。","平平仄○平平仄，仄仄平平仄仄平。"],"paragraphs":["闺里佳人年十余，嚬蛾对影恨离居。","忽逢江上春归燕，衔得云中尺素书。","玉手开缄长叹息，狂夫犹戍交河北。","万里交河水北流，愿为双燕泛中洲。","君边云拥青丝骑，妾处苔生红粉楼。","楼上春风日将歇，谁能揽镜看愁发。","晓吹员管随落花，夜𢭏戎衣向明月。","明月高高刻漏长，真珠帘箔掩兰堂。","横垂宝幄同心结，半拂琼筵苏合香。","琼筵宝幄连枝锦，灯烛荧荧照孤寝。","有便凭将金剪刀，为君留下相思枕。","摘尽庭兰不见君，红巾拭泪生氤氲。","明年若更征边塞，愿作阳台一叚云。"],"title":"𢭏衣篇"}
