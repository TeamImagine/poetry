{"author":"洪咨夔","id":99911,"strains":["平平仄○平仄平，平平仄平仄平平。","○○仄平仄仄仄，平仄平仄平平平。","平平仄仄仄仄仄，平平平仄平平○。","仄○仄仄仄平仄，仄仄仄仄平平平。","平○仄仄仄仄仄，仄仄仄平平平平。","仄○仄仄仄仄仄，仄仄仄仄平○平。","平平仄仄平平仄，仄平平○平平平。","○平仄仄仄○仄，仄平平仄平平平。","平平仄平仄仄平，仄平○仄平○平。","平平平仄平仄平，○仄○仄平平平。","仄○？○仄○平，仄○平仄平○平。","○仄仄仄平仄平，仄仄○平仄○平。","仄平仄○仄仄平，平仄仄仄○平○。","仄平仄仄平仄○，平仄仄仄平仄平。","仄平仄仄平平平，仄平仄仄平平平。","平平平仄平平平，○仄仄仄平平○。","平平仄平平，平平仄，仄平仄，平平平。","仄平仄仄仄仄平，仄仄仄仄平平平。"],"paragraphs":["晨鸡未号霜塞涂，前村后村递招呼。","长镵短篝采葛去，冰满髯鬓风无襦。","频年米贱置不问，高藤稠叶青扶疏。","但闻酒渴欲吞海，一片两片甘于酥。","山深土厚雨露足，造物巧为凶年储。","纸钱挂树跪致祝，地媪发閟何其都。","初疑大泽龙蛇蛰，又疑京观鲸鲵屠。","防风氏骨硕且大，母陀罗臂修而腴。","赪肩下山日未晡，候门迎路讙妻孥。","松明燃火塼地炉，且削且捣投冰壶。","细如桄榔滑如菰，白如人面柔如肤。","和以粉米随所须，餠饵其精饭其粗。","潦田不收野草枯，饥虎借此犹能驱。","蕨萁札耳皆可糈，征自葛始功莫逾。","小儿媚灶愁眉舒，大儿捧盎还嗟吁。","青青之麦何时须，长葛尽矣吾谁𫗦。","呜呼富青州，黄承事，古人有，今人无。","醉摩便腹视饿夫，以腹揣腹心安乎。"],"title":"𣃁葛行"}
