{"author":"项安世","id":54180,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["群居未信相从乐，要识相从是别离。","芸阁掩关当宿夜，江船吹火未眠时。","无人见雁同持酒，有客看猿自赋诗。","诗墨酒痕随处有，故人谁与寄将知。"],"title":"次韵李著作送行二首  其一"}
