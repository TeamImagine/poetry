{"author":"陆游","id":32600,"strains":["仄仄仄仄仄，平平平仄平。","平平仄平仄，仄仄仄平○。","仄○平仄平，仄仄仄○仄。","仄仄○仄平，平仄仄平仄。","仄平平仄仄，仄仄平平○。","平平平平平，仄仄仄平平。","○平仄○仄，平仄仄平○。","仄平仄仄仄，平仄○平平。"],"paragraphs":["我鬓忽已白，君颜非复朱。","花前一杯酒，不乐复何如。","暮看枝上花，已觉不如早。","富贵当及时，吾辈奈何老。","我歌君起舞，竟日为君留。","安知花无情，不解替人愁。","长安二三月，花满上林中。","祝君早得意，归辔听璁珑。"],"title":"朱子云园中观花"}
