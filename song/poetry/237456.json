{"author":"郑建古","id":237456,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["落落芗城二老翁，白须遥映菊英中。","交成晚节人弥淡，吟到寒花句亦工。","灌溉已欣分绮色，扶持还藉挹芳丛。","吾徒素爱凌霜质，相对应知臭味同。"],"title":"对菊怀陆子静"}
