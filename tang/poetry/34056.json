{"author":"苏颋","id":34056,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["疏龙磴道切昭回，建凤旗门绕帝台。","七叶仙蓂依月吐，千株御柳拂烟开。","初年竞贴宜春胜，长命先浮献寿杯。","是日皇灵知窃幸，群心就捧大明来。"],"title":"人日重宴大明宫恩赐彩缕人胜应制"}
