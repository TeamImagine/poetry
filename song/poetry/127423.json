{"author":"方岳","id":127423,"strains":["平仄平平仄仄平，平平平仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["山蛰惊尘已发声，移花移竹正忙生。","相成老子一春事，只费天公几日晴。","何以消忧惟酒可，无能为役以诗鸣。","身其隠矣名安用，寄语诸贤月旦评。"],"title":"雨中有感"}
