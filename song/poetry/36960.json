{"author":"陆游","id":36960,"strains":["平○平仄仄，平平○平平。","平平仄平平，平仄○平平。","平仄○○○，平平仄平平。","仄○仄○平，○仄仄平平。","平平仄仄仄，仄仄仄平平。","仄仄○平仄，仄仄平平○。"],"paragraphs":["吴中霜雪晚，初冬正佳时。","丹枫未辞林，黄菊犹残枝。","鸣雁过长空，纤鳞泳清池。","气和未重裘，临水照须眉。","悠然据石坐，亦复出门嬉。","野老荷鉏至，一笑成幽期。"],"title":"冬晴"}
