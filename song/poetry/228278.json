{"author":"释德洪","id":228278,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["虬髭铁面鹤精神，水鉴心胸不受尘。","吹耳松风靠藜杖，敞衣山月岸纶巾。","虎头猿臂成何事，道骨方瞳亦可人。","他日西湖如过我，饮君一味武林春。"],"title":"赠许秀才"}
