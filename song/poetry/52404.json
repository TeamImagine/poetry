{"author":"释宝昙","id":52404,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["趁得官闲且载书，隔墙时唤子云居。","公如碧树有秋意，渠亦清流临浊淤。","盖代勋庸诚有种，凿空道德竟何如。","寄声楚观沧茫外，璧月依然在太虚。"],"title":"送潘文叔兼简李文授"}
