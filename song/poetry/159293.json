{"author":"连文凤","id":159293,"strains":["平仄平平仄仄平，仄平平仄仄平平。","平平平仄仄平仄，仄仄平平仄仄平。","平仄仄平平平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["彭泽归来厌宦情，弁阳山下买山耕。","春风秋月供吟啸，月夕风朝寄死生。","铭墓古人堪仿佛，著书心事更分明。","但能似此存清节，野史须还记姓名。"],"title":"挽周明府公谨"}
