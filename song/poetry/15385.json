{"author":"刘子翚","id":15385,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["飞梯百级转层峦，政喜登临着眼宽。","海上波涛连阆苑，日边尘土暗长安。","乱来世事终无定，春尽羁愁岂一端。","赖有谪仙能喜客，时陪杖屦得雄观。"],"title":"同李汉老登高斋"}
