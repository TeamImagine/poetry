{"author":"许浑","id":22096,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["名振金闺步玉京，暂留沧海见高情。","众花尽处松千尺，群鸟喧时鹤一声。","朱阁簟凉疏雨过，碧溪船动早潮生。","离心不异西江水，直送征帆万里行。"],"title":"送卢先辈自衡岳赴复州嘉礼二首 一"}
