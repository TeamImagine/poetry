{"author":"卫宗武","id":133562,"strains":["平平仄平仄，平仄平仄仄。","仄仄仄平平，平平仄平仄。","平平平仄仄，平平仄○仄。","平平○仄仄，仄仄仄平仄。","仄仄仄仄平，仄仄平○仄。","○平○仄平，仄仄仄○仄。","仄仄仄平仄，平平仄○仄。","○平仄平仄，平仄仄仄仄。","平平平仄平，平仄平平仄。","平平平仄仄，平仄仄仄仄。","仄平仄仄平，平平仄仄仄。","仄仄仄仄平，平○○仄仄。","平仄○平平，仄仄仄平仄。","仄平仄○平，平仄仄平仄。","仄仄仄仄平，仄仄仄平仄。"],"paragraphs":["青山四时好，春至尤盛丽。","润泽散冲融，华滋出枯悴。","云根鳞甲动，风柯羽旄曳。","群芳间点染，一碧互经纬。","组绣列障陈，缋画崇屏倚。","嵬昂如帝尊，黼黻俨衣被。","我老得余暇，时来领胜事。","穿云度舟楫，披雾纵屐履。","涓泉幽响生，鸣鸟繁声脆。","天然成妙奏，人籁恶可拟。","息游返靖庐，纷华以静对。","独坐勘古书，冥观参物理。","光景犹驹驰，色象亦蝉蜕。","至人善观山，夫岂悦浮靡。","懿此静秀姿，万古挹清致。"],"title":"春山"}
