{"author":"韩偓","id":32099,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["世乱他乡见落梅，野塘晴暖独裴回。","船冲水鸟飞还住，袖拂杨花去却来。","季重旧游多丧逝，子山新赋极悲哀。","眼看朝市成陵谷，始信昆明是劫灰。"],"title":"乱后春日途经野塘"}
