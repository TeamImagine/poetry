{"author":"华岳","id":98844,"strains":["平平仄○仄，仄仄○平平。","平平仄○仄，仄仄○○平。","○平仄仄仄，平仄平平平。","仄仄平仄平，仄平平仄平。","平○平仄○，平○○平平。","仄仄仄平仄，仄仄平平平。","仄仄仄平仄，○平仄仄平。","○平○○仄，平仄仄仄平。","仄平仄平仄，仄仄平平平。","平平仄仄仄，仄平仄平平。","平仄平仄平，仄仄平仄平。","平○平仄仄，平仄平仄平。","仄仄仄平平，仄仄平平平。","仄平平仄平，○仄平仄平。","仄仄仄仄平，仄仄平平平。","仄仄仄平仄，仄仄○○平。","○平仄平平，仄○平平平。","仄平仄平平，平○仄平仄。"],"paragraphs":["秋郊送行色，执别临清流。","风神掣回柳，故故牵衣裘。","吟螀附草际，催客登兰舟。","问客何所之，驾言京阙游。","愚闻京阙间，多难三春秋。","阃外炙鱼肉，阙内罗羊头。","鼎却吠尧犬，冠还沐楚猴。","和戎重输费，廊庙有隠忧。","赈荒少储蓄，郡国无良谋。","飞蝗蔽日月，兆龟拆田畴。","君以经济材，抱负冲斗牛。","家传医国秘，殊不诸子俦。","有用即隆平，岂特为东周。","愿君摅绪余，咳唾开冕旒。","管领一世雄，克复归神州。","贱子忝知遇，脱网将从游。","相随上凌烟，也胜登瀛洲。","作诗告于君，君其许之不。"],"title":"送詹仲通县尉"}
