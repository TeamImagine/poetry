{"author":"朱松","id":10367,"strains":["仄平平平仄，仄仄仄仄仄。","仄平平仄仄，仄仄平仄仄。","仄平平仄仄，平仄平○仄。","○平平平平，平仄仄平仄。","平平仄平○，平平仄平仄。","仄平仄平仄，仄仄○仄仄。","平平仄平仄，平仄○○仄。","平平仄仄平，仄仄仄平仄。","平平仄仄平，仄仄仄平仄。","平平○仄平，仄仄平平仄。","仄○平平仄，仄仄仄仄仄。"],"paragraphs":["觉师儒门秀，脱屣世故早。","那知轩冕味，夙悟心已槁。","唯余章句习，心境时相恼。","如人生于齐，而即楚乡老。","虽遭楚人咻，微音或清好。","固无益生死，亦未妨至道。","家山亦何有，肮脏衣间宝。","丛林选佛场，一掷想盆倒。","云何恋故居，俛仰待华皓。","他年空手归，子语吾为老。","幸分曹溪水，万劫付一澡。"],"title":"赠觉师"}
