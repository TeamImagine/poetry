{"author":"陆文圭","id":166213,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["入海逢车陆用艘，仁人不遇叹游遨。","登龙有意师元礼，刻鹄何心效伯高。","每笑囚山非国语，绝怜投阁反离骚。","此身幸免官驱使，两手犹能把酒螯。"],"title":"和戴帅初寄诗韵"}
