{"author":"曾丰","id":72107,"strains":["仄仄平平仄平仄，平平平仄仄平仄。","平仄平仄平平○，仄平仄平仄仄仄。","仄仄仄○仄平平，平平平仄仄仄平。","平平平仄平平仄，平平○仄仄仄○。","平平平仄仄仄仄，平平仄平仄仄仄。","平仄仄平仄仄平，平平仄仄平仄仄。","仄平平○平仄平，○平仄仄平○○。","平仄平平○仄仄，仄○仄仄平平平。"],"paragraphs":["福建人才古邹鲁，文章师匠道宗主。","余子姑作寻常看，此公仅能一二数。","太学颉颃赋争衡，凌云之气掷地声。","鲲鹏谁碍天南去，麒麟犹落地上行。","南昌倾盖恨不早，西昌扣门喜欲倒。","风雨那容酒绝交，江山不许诗在告。","宦途同调能几人，相逢莫厌情相亲。","言下甘心听苦口，镜中白发催青春。"],"title":"过太和赴主簿邓楚材豫章贡闱之约"}
