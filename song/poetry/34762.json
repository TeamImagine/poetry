{"author":"陆游","id":34762,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["蒙蒙烟雨暗江干，新岁还胜故岁寒。","酒压浊清鸣社瓮，菜分红绿簇春盘。","良辰节物元如昨，病客情怀自鲜欢。","却羡村邻机上女，隔篱相唤祭蚕官。"],"title":"新春"}
