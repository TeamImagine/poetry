{"author":"方岳","id":127338,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["灞桥曾系雪中鞍，本自无愁可得宽。","山雨吹灯留客醉，官梅隔屋挟诗寒。","月明乌鹊占佳晤，莼老鲈鱼梦故关。","住近短墙通草径，却须时一过方干。"],"title":"用叶司理韵简赵尉"}
