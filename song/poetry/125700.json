{"author":"王琮","id":125700,"strains":["仄平仄仄仄平平，仄仄仄平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。","仄仄仄平平仄仄，平平仄仄仄平平。"],"paragraphs":["自移药鼎在床头，桂玉令人分外愁。","因病始知归计好，虽贫不向俗人谋。","僧曾带雨来看脉，仆为伤风懒上楼。","赖有壁间新买画，寒灯相对两山秋。"],"title":"京华病中"}
