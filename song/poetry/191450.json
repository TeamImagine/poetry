{"author":"冯山","id":191450,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["绣指初从剑外还，文章开府冠群仙。","忽闻五管传边警，又出三湘领使权。","偃息湖山非久计，翺翔鸿鹄待殊迁。","不同宣室因循召，台辅明时属少年。"],"title":"寄潭州何正臣君表待制二首  其一"}
