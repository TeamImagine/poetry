{"author":"韦骧","id":190285,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["四载收功故道循，滔滔千古势无垠。","流知江海涵容大，静觉乾坤覆焘均。","未必昆仑独倾注，祇安河汉共𣸣沦。","如何骑得鲸鱼背，直到天涯一问津。"],"title":"黄河"}
