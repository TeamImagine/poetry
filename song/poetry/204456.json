{"author":"黄裳","id":204456,"strains":["仄仄平平平仄○，平仄平仄平平仄。","仄仄平平平仄平，平平仄○平平○。","仄仄平○仄○仄，仄仄仄平平仄仄。","○○平仄平平平，仄仄平○○仄仄。","平仄平平平仄○，仄仄平平○仄仄。"],"paragraphs":["万种浮华春事了，谁供青帐千林晓。","雨集池塘蝼蝈鸣，蜗牛已过银钩横。","贴水圆荷盖犹小，览镜美人音耗悄。","行看天上奇峰生，莫放尘缘空扰扰。","何处亭台公外期，共立薰风临渺渺。"],"title":"初夏书呈同舍"}
