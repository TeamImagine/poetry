{"author":"苏轼","id":194293,"strains":["平仄仄平平仄仄○平仄，平○平平平仄仄。","仄平仄仄仄平平，仄仄○平平仄仄。","仄仄平○仄○仄，仄仄○仄仄平仄。","平○仄仄平平平，仄仄平平仄○仄。","平平仄仄仄平仄，仄平仄仄平平○。","平○仄仄仄平平，仄仄平平仄平仄。","平平仄平仄仄仄，仄平平仄平○仄。","平平仄仄仄仄平，仄仄○平平仄仄。"],"paragraphs":["君不见前年雨雪行人断，城中居民风裂骭。","湿薪半束抱衾裯，日暮敲门无处换。","岂料山中有遗宝，磊落如{殹/石}万车炭。","流膏迸液无人知，阵阵腥风自吹散。","根苗一发浩无际，万人鼓舞千人看。","投泥泼水愈光明，烁玉流金见精悍。","南山栗林渐可息，北山顽矿何劳锻。","为君铸作百炼刀，要斩长鲸为万段。"],"title":"石炭"}
