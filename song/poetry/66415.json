{"author":"楼钥","id":66415,"strains":["仄平仄平平仄○，仄平仄仄仄仄平。","平平平平仄平○，平仄仄仄平平平。","仄平仄○仄平仄，仄平仄仄平平平。","平○平仄仄平仄，仄仄平平平仄平。","平仄仄平仄仄仄，仄仄平仄平平平。","仄○仄仄仄仄仄，平仄仄仄平仄○。","仄平仄平仄○仄，仄仄平仄平平○。","仄平仄仄仄平仄，平平平仄平○平。","仄平仄平仄仄平，○平○仄平平平。","仄仄平仄仄仄仄，仄○平仄○平平。"],"paragraphs":["二公晚辞轩冕劳，两斋莫辨适与高。","尝登云山仰清献，平地著屋山周遭。","白头日过适斋下，钓游尚想随儿曹。","方从家舅与俱隠，野鹤谁能鸣九皋。","加我数年未纳禄，解去簪绂甘同袍。","世间此事要识破，差处不可容一毫。","颍川尉仙赋长句，数寸之管烦君操。","欲追险韵继坡老，词锋犀锐真吹毛。","舅家见诗勉续貂，长松相倚惭青蒿。","我本无复望禄仕，不应招我更由敖。"],"title":"陈天成用东坡赵清献高斋诗韵赋适斋次韵"}
