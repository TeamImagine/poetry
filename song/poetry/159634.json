{"author":"郑思肖","id":159634,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","仄仄仄仄平平仄，仄仄平平仄仄平。"],"paragraphs":["曾受家传究典坟，自期不与俗人群。","君臣位乱纲常在，父母恩深生死分。","霁日行空镕积雪，长风吹晓净残云。","坐令世上春光好，长使桃花笑脸醺。"],"title":"偶成二首  其二"}
