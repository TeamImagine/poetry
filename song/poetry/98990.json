{"author":"华岳","id":98990,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["年来太乙犯咸池，三式编年事可疑。","西北膏腴从脯腊，东南皮肉恐疮痍。","尧天日月期无已，胡地烟云岁有之。","更向江湖问同志，中原何日是归期。"],"title":"书太乙编年卷尾"}
