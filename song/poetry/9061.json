{"author":"张嵲","id":9061,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["山磎荦确冒荒筠，石溜涓涓尽日闻。","微水寒来浑见底，峡山雪后欲侵云。","深溪春动梅争发，绝壑林高日易曛。","应似零陵溪上景，林泉多类柳州文。"],"title":"昔柳柳州作永州山水诸记泉石之状如在目前兹峡上群山与柳州之文颇类"}
