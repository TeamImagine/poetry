{"author":"王庭珪","id":238093,"strains":["平平仄仄平平平，仄平仄仄仄仄平。","平平仄平平仄仄，仄仄仄仄平平平。","平平○平仄平仄，平平仄仄平平平。","平仄仄仄仄平仄，仄仄仄平平仄平。"],"paragraphs":["天公叱起群龙颠，黑风立海倒百川。","黄流忽通南北港，白水自满高低田。","官军从来仰征赋，农民岂解持戈鋋。","虽得一雨洗炎热，夜吏捉人谁使然。"],"title":"和黄元授喜雨"}
