{"author":"吴芾","id":18280,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["迂疏如我世间稀，自笑于时百不宜。","但欲平生无鬼责，岂期长命有天知。","七旬虽慰白司马，三黜空惭柳士师。","多谢君诗远相庆，一披顿解老人颐。"],"title":"曾元伯以余七十用韵见庆复和之"}
