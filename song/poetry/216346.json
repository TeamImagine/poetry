{"author":"张耒","id":216346,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["薄云蔽日晚悠悠，檐雨萧萧急未收。","佳树已雕今岁叶，西风还是去年秋。","蹉跎不奈时惊客，牢落惟凭酒散愁。","多病支离欣得睡，晚来凉气满衾裯。"],"title":"秋兴"}
