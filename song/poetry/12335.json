{"author":"曹勋","id":12335,"strains":["仄仄仄平仄，平仄仄平平。","○平仄平平，平仄平仄○。","平平仄平仄，平仄平平平。","仄仄平○平，仄平平仄平。","平仄仄平仄，平仄平○平。","仄仄平○仄，平仄平平平。","平平仄平仄，仄仄平仄平。","仄平仄平仄，仄仄平平平。"],"paragraphs":["抗辔蹑飞景，携手仰员罗。","空谣发新声，群响随节和。","琼音动虚籁，神宇凌高歌。","偃盖沧浪宫，整襟翔玉华。","流目厌尘袂，轩冕卑泥沙。","咄咄樊笼子，胡不餐朝霞。","他年一抔土，得失奚足夸。","舍生失天爵，扰扰真蓬麻。"],"title":"空谣吟"}
