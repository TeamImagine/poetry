{"author":"欧阳修","id":79468,"strains":["平仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["阊阖初开瑞雾中，丹霞晓日上苍龙。","鸣鞭响彻廓千步，佩玉声趋戟百重。","雪后朝寒犹凛冽，柳梢春意已丰茸。","少年自结芳菲侣，老病惟添睡思浓。"],"title":"早朝"}
