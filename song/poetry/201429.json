{"author":"彭汝砺","id":201429,"strains":["平平平平平○，平仄仄平平○。","平平仄平平平，仄平仄平○○。","平仄平平平，平平平平平。","平平平平仄，仄仄平平平。","仄仄平平？平，○仄仄平平平。","仄平平平仄平，平仄仄平平○。","平仄平平平平，○平平平平平○。"],"paragraphs":["山隆然兮为屏，楼缥缈兮浮空。","朝阳起兮辉辉，白云宿兮溶溶。","乔木兮阴阴，泉飞兮珑珑。","花香兮春雨，鹤唳兮秋风。","企望焉兮徜徉，横四海兮无穷。","气飘浮兮欲仙，嗟势利兮樊笼。","归去来兮何为，从公游兮山之中。"],"title":"爱山楼歌"}
