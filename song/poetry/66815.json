{"author":"楼钥","id":66815,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["六一先生葛稚川，两孙俱并相君年。","词场鏖战今成梦，潭府齐盟望若仙。","政路三公旧同甲，洛阳四老信差肩。","坊名丙午真奇事，写入诗编盍并传。"],"title":"次周益公韵  其二"}
