{"author":"刘辰翁","id":153546,"strains":["平仄平○仄，平平仄仄平。","平平平仄仄，仄仄仄平○。","仄仄平平仄，平平平仄平。","平平平仄仄，平仄仄○○。","平仄平平仄，平平平仄平。","仄平○仄仄，仄仄仄○平。"],"paragraphs":["天意清如水，何曾染世氛。","秋风何处起，木叶朅来闻。","野有牛羊下，高无鸿雁群。","凉惊枝上坠，声向静中分。","霜井婵娟泪，冰沟冥漠君。","断肠题柿湿，一半是行云。"],"title":"秋景 天清木叶闻"}
