{"author":"黄庭坚","id":207110,"strains":["○平○仄仄仄平，仄平仄仄平，仄平仄平平仄仄。","仄平平仄仄平平，平○仄平仄平仄。","仄仄平平平平平仄仄，仄仄仄仄仄平平平仄。","仄平平仄仄平平，仄仄平平仄平仄。","仄平仄平○仄平，仄仄平平仄平仄。","仄○仄仄仄○平，仄仄平○仄○仄。"],"paragraphs":["苍山其下白玉京，五城十二楼，郁仪结邻常杲杲。","紫云黄雾鏁玄关，雷驱不祥电挥扫。","上有千年来归之白鹤，下有万世不凋之瑶草。","野僧云卧对开轩，一钵安巢若飞鸟。","北风卷沙过夜窗，枕底鲸波撼蓬岛。","个中即是地行仙，但使心闲自难老。"],"title":"玉京轩"}
