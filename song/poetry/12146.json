{"author":"胡寅","id":12146,"strains":["平仄平平仄仄平，平平仄仄仄仄平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["君以苛留我罪迁，乡情相值且忘年。","归心莫共孤云远，定性当如皓月圆。","沂水舞雩方有咏，曹溪寻派即无缘。","向来策杖经行地，不碍浑如石壁烟。"],"title":"次刘坦见和"}
