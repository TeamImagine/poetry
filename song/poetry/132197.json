{"author":"萧立之","id":132197,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["山围不断似勾阑，路入苍云八百盘。","塔顶受风铃语急，楼高有日鹊巢寒。","簿书衮衮蚁旋磨，岁月匆匆船下滩。","两度梅花犹是客，梦随飞翼度巑岏。"],"title":"归自城外"}
