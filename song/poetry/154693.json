{"author":"董嗣杲","id":154693,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["竹色松阴翠浪浮，春风吹落涧声幽。","古亭当路空凉影，溪水循盘散漫流。","茧纸叙诗年几换，羽觞传酒禊重修。","晴岚四掩鸣琴杳，如在稽山道上游。"],"title":"曲水亭"}
