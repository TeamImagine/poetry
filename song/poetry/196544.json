{"author":"石汝砺","id":196544,"strains":["仄仄平平仄仄平，平平仄仄仄平平。","平平仄仄平平仄，平仄平仄仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["钓罢收纶日既残，扁舟一叶解登湾。","长歌欸乃乘风去，鸣橹咿哑趁月还。","翡翠跃飞红蓼内，鸳鸯惊起白蘋间。","奔驰马足车尘者，回首烟波羡尔闲。"],"title":"竹浦渔归"}
