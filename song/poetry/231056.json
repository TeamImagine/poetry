{"author":"葛胜仲","id":231056,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["赋归州里半年间，岂料循题哭二难。","屡荐尝为趋幕客，数奇终困字民官。","清谈竟日师夷甫，寝瘵连年痛士安。","身后华名知不朽，几多墨妙翠珉刊。"],"title":"张子蒙令君挽歌词二首  其一"}
