{"author":"陆游","id":36719,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["江渎池头烂醉归，青旗日晚插城扉。","正驰玉勒冲红雨，又挟金丸伺翠衣。","老境渐侵欢意尽，旧游欲说故人稀。","凭高三叹君知否，倦鹢无风亦退飞。"],"title":"检旧诗偶见在蜀日江渎池醉归之篇怅然有感"}
