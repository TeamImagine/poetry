{"author":"王安石","id":180429,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["篝灯时见语惊人，更觉挥毫捷有神。","学问比来多可喜，文章非特巧争新。","蕉中得鹿初疑梦，牖下窥龙稍眩真。","邂逅两贤时所服，坐令孤朽得相因。"],"title":"夜读试卷呈君实待制景仁内翰"}
