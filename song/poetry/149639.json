{"author":"方回","id":149639,"strains":["仄仄平平仄仄平，仄平平仄仄平平。","仄平平仄仄平仄，仄仄仄平仄仄平。","仄仄仄平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["碧落金仙蹑汉庭，梵书翻写过东溟。","宰官尝领润文使，法帖尚传遗教经。","子敬比踪洛神赋，率更媲美醴泉铭。","梦中五色文章笔，视草鳌扉趁妙龄。"],"title":"送金寿之江正写金字经"}
