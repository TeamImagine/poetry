{"author":"苏籀","id":3932,"strains":["平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["吞屋糁空嗥越犬，如椽悬乳战吴僧。","皛然一色纷无际，飘瞥群花散却凝。","人迹禽飞遭屏绝，竹端松顶重何胜。","将军逐虏弓刀湿，坐幄书生能不能。"],"title":"腊雪一首"}
