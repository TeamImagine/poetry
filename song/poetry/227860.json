{"author":"释德洪","id":227860,"strains":["平平仄仄仄，仄仄平平仄。","平仄平仄平，仄仄平平仄。","平平平仄○，平仄平仄仄。","平平仄○平，仄仄平平仄。","仄平仄仄平，仄仄平平○。","平平○仄○，仄仄仄仄仄。","平平仄仄仄，仄仄仄仄仄。","仄仄平平平，平仄仄仄仄。","○平仄平仄，仄仄仄仄仄。","○平平仄仄，平平仄仄仄。","仄平仄仄平，仄仄仄平仄。","仄仄仄平○，平平○仄仄。"],"paragraphs":["穷冬海道绝，瘴雨晴墟里。","何以知岁丰，未卯炊烟起。","先生清梦回，科髻方隐几。","獠奴拾堕薪，发爨羮𫉄米。","饱霜阔叶菘，近水繁花荠。","都卢深注汤，米烂菜自美。","椎门醉道士，一笑欲染指。","诫勿加酸咸，云恐坏至味。","分尝果超绝，玉糁那可比。","鲜肥增恶欲，腥膻耗道气。","毕生啜此羮，自可老儋耳。","录以寄徐闻，阿同应笑喜。"],"title":"食菜羮示何道士"}
