{"author":"司马光","id":176501,"strains":["平平平仄平，○仄仄仄仄。","仄平○○平，平仄平平仄。","平仄平平平，平仄仄仄仄。","平仄仄平平，○○平仄仄。","仄平平仄○，仄仄平平仄。","平平仄平平，仄仄平平仄。","仄平平仄平，仄仄仄平仄。","平平平仄平，仄仄仄平仄。","仄平平仄平，仄平仄○仄。","仄平平仄仄，仄仄仄平仄。","平仄仄平平，平平仄仄仄。","平仄仄平平，仄仄○平仄。","平平平仄？，仄仄○平仄。","仄○平仄平，平○仄平仄。","平平平仄平，？仄平仄仄。","平平仄仄○，平平仄仄仄。","仄平仄仄仄，仄仄仄仄仄。","平平仄仄平，平仄仄○仄。","平仄仄平平，○平仄平仄。","仄平○平平，平平仄○仄。","平仄仄○？，仄平○平仄。","仄平平平平，仄仄仄平仄。"],"paragraphs":["天生千万人，中有一隽杰。","奈何丧三贤，前后才期月。","邻几任天资，浮饰耻澡刷。","朝市等山林，衣冠同布褐。","外无泾渭分，内有淄渑别。","逢时敢危言，慷慨谁能夺。","圣俞诗七千，历历尽精绝。","初无追琢勤，气质禀清洁。","负兹惊世才，未尝自标掲。","鞠躬随众后，侧足畏蹉跌。","钦圣渥洼驹，初生已汗血。","虽有绝尘踪，不失和鸾节。","宜为清庙噐，俨雅应钟律。","众论仍共然，非从友朋出。","群才方大来，軮轧扶帝室。","谁云指顾间，联翩化异物。","吊缞哭未已，病枕气已竭。","同为地下游，携手不相失。","绅绂顿萧条，相逢但嗟咄。","诵君三哀诗，终篇涕如雪。","眉目尚昭晣，笑言犹仿佛。","肃然来悲风，四望气萧瑟。"],"title":"和吴冲卿三哀诗"}
