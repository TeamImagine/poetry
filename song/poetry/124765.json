{"author":"邵雍","id":124765,"strains":["平仄○仄仄，仄仄平平仄。","仄仄○○仄，仄平平平仄。","仄仄平仄平，○仄○平仄。","○仄仄平平，○仄仄仄仄。","仄仄仄仄仄，仄平平仄仄。","○○○平平，仄平平平仄。","仄仄仄仄○，仄仄平平仄。","平平仄仄平，平○平仄仄。"],"paragraphs":["天地如盖轸，覆载何高极。","日月如磨蚁，往来无休息。","上下之岁年，其数难窥测。","且以一元言，其理尚可识。","一十有二万，九千余六百。","中间三千年，迄今之陈迹。","治乱与废兴，著见于方策。","吾能一贯之，皆如身所历。"],"title":"皇极经世一元吟"}
