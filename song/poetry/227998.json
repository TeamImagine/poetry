{"author":"释德洪","id":227998,"strains":["仄仄仄平平，平仄仄仄仄。","平平○仄平，仄仄仄平仄。","仄仄仄平平，仄仄平平仄。","仄仄○平仄，仄仄仄平仄。","○○仄仄仄，仄仄平仄仄。","仄平仄平仄，仄仄仄仄仄。","○平平平平，○仄平仄仄。"],"paragraphs":["选本住山人，精进激惰懒。","规模如乃翁，铁喙石肝胆。","岂特七闽英，盖亦丛林拣。","子少长庚晓，我老碧云晚。","相亲出数面，别袂聊一挽。","是非一言足，勃窣百事办。","分携青蘋湾，相对秋满眼。"],"title":"赠别通慧选侄禅师"}
