{"author":"赵公豫","id":64286,"strains":["仄仄平平平仄平，平平仄仄仄平仄。","平平仄仄平平仄，仄仄平平平仄平。","仄仄平平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["戏马台边风色寒，黄河昼夜水弥漫。","椎心每恨英雄尽，放眼还知天地宽。","宴设鸿门王气在，烟销秦阙霸图残。","知几亚父身先死，不见阴陵行路难。"],"title":"戏马台"}
