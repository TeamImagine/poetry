{"author":"何澹","id":65042,"strains":["仄仄平平仄仄平，仄平仄仄仄平仄。","平平仄仄平平仄，平仄平仄仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["冷淡梳妆不入时，故将粉面以朱施。","风标可作孤山殿，枝叶能令北客疑。","及与松筠论旧故，未容桃李强追随。","芳名亦占群花上，所恨无功到鼎彝。"],"title":"红梅"}
