{"author":"苏轼","id":193647,"strains":["平○仄平平，仄仄仄平仄。","○平平平仄，仄仄平平仄。","仄平○仄仄，仄仄平平仄。","仄仄仄平平，仄仄平○仄。","仄平平仄平，仄仄仄平仄。","仄平平仄仄，仄仄○仄仄。","平仄仄仄平，仄○平仄仄。","仄○仄○仄，仄仄平仄仄。","○平仄平仄，仄仄平仄仄。","仄平仄仄平，平仄仄○仄。"],"paragraphs":["征帆挂西风，别泪滴清颍。","留连知无益，惜此须臾景。","我生三度别，此别尤酸冷。","念子似先君，木讷刚且静。","寡辞真吉人，介石乃机警。","至今天下士，去莫如子猛。","嗟我久病狂，意行无坎井。","有如醉且坠，幸未伤辄醒。","从今得闲暇，默坐消日永。","作诗解子忧，持用日三省。"],"title":"颍州初别子由二首  其一"}
