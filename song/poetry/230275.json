{"author":"许景衡","id":230275,"strains":["平仄平平仄仄平，仄平仄仄仄平平。","仄平仄仄仄平仄，仄仄平平平仄平。","平仄平平仄仄仄，仄平平仄仄平平。","平平平仄平平仄，仄仄平平仄仄平。"],"paragraphs":["蹉过名园百五期，眼前谷雨未为迟。","好麾席上铁如意，拼醉花前金屈卮。","尘土毋辞久行役，簿书何计得追随。","河南耆旧俱冥寞，试问如今更有谁。"],"title":"送董公权入洛"}
