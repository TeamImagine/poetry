{"author":"谢薖","id":231664,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["桃邻野客无消息，寄食招提岂定居。","倘有庞公知德操，何须程郑识相如。","食鱼他日劳弹铗，舐痔今人剩得车。","流落生涯俱寂寞，因风时遣一行书。"],"title":"寄桃邻居士"}
