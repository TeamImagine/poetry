{"author":"白居易","id":16491,"strains":["仄仄仄平平仄仄，仄平平仄仄平平。","平平仄仄平平仄，平仄仄平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["忽忆郡南山顶上，昔时同醉是今辰。","笙歌委曲声延耳，金翠动摇光照身。","风景不随宫相去，欢娱应逐使君新。","江山宾客皆如旧，唯是当筵换主人。"],"title":"九日思杭州旧游寄周判官及诸客"}
