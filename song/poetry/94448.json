{"author":"度正","id":94448,"strains":["仄仄仄平仄，仄○○平平。","平仄仄仄仄，仄平平○平。","仄仄仄仄平，平平平仄平。","平平平仄仄，仄○仄仄平。","平平平平仄，仄仄平平平。","平平仄○仄，仄仄仄○平。","平平平仄平，仄仄平平平。","○○仄仄仄，仄仄平平○。","仄平仄仄仄，仄仄仄仄平。","平仄平平平，仄仄平仄平。","仄仄平仄平，仄平平仄平。","○○平仄平，仄仄平平仄。","平仄平仄平，平仄○仄平。","平平仄○仄，平仄仄○平。","仄仄仄仄平，仄仄平仄○。"],"paragraphs":["忆昨我初往，斗杓正南陬。","阳气已汗漫，伏阴才如勾。","既见御史公，文书烦校雠。","时时延上坐，不听毁者谋。","公兄东溪老，博我诗之幽。","轩然肯相顾，妙语吐如流。","诸郎冰雪姿，学问谁朋俦。","其长遇我厚，久要何绸缪。","感知不忍去，坐阅四月周。","寒暑无停机，忽忽今已秋。","我学曾几何，我怀良独忧。","亲庭催我归，岁晏无寒不。","朋友催我归，仁义相讲求。","山林本其性，麋鹿本其游。","再拜谢所知，去去毋苦留。"],"title":"奉别刘思中"}
