{"author":"黄庭坚","id":207517,"strains":["平平平仄平仄平，○平仄平平仄○。","仄平仄平仄○仄，仄仄仄仄仄仄平。","平仄平平仄平仄，平仄仄仄仄平平。","仄平仄仄仄平仄，平仄平平仄○平。","仄平仄平○仄仄，仄平仄平平仄平。","仄平仄仄平平仄，平仄仄仄○仄平。","平平仄仄平平仄，平平仄仄平仄仄。","仄○平仄平仄仄，平仄平仄仄平平。"],"paragraphs":["村南村北禾黍黄，穿林入坞岐路长。","据鞍梦归在亲侧，弟妹妇女笑两厢。","甥侄跳梁暮堂下，惟我小女始扶床。","屋头扑枣烂盈{豆斗}，嬉戏欢争挽衣裳。","觉来去家三百里，一园兔丝花气香。","可怜此物无根本，依草著木浪自芳。","风烟雨露非无力，年年结子飘路傍。","不如归种秋柏实，他日随我到冰霜。"],"title":"临河道中"}
