{"author":"沈辽","id":189432,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["朝来灵雨下岩阿，秋气欢声到处多。","顿起西畴千顷稻，斩新南浦万重波。","乍欣胜意闲寻赏，晚得髙吟更作魔。","憔瘁病夫毛骨爽，匡床坐听四明歌。"],"title":"和李正甫喜雨"}
