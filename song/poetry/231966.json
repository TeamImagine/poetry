{"author":"李彭","id":231966,"strains":["仄仄仄平平，平仄仄平仄。","仄仄仄平平，平平平仄仄。","仄仄平平平，平平仄平仄。","仄平仄平平，平平仄平仄。","平平仄○仄，仄仄○仄仄。","仄仄平仄平，平仄平平仄。","仄平仄仄仄，平平仄平仄。","仄平平平○，？仄平仄仄。","仄平平仄平，平平平仄仄。"],"paragraphs":["彼美洛阳人，贻我柏梁句。","艳雪敌清妍，春云多态度。","忆昔郎官湖，秋风落烟树。","使君出程门，萧萧髪垂素。","平时仲尼履，尚可藏武库。","不见扬子云，欣与侯芭遇。","况兹得小阮，风流肖诸父。","旷怀沧洲期，恊我尘外趣。","尚无金玉音，归鸿来枉渚。"],"title":"奉酬程子尚"}
