{"author":"项安世","id":53205,"strains":["平仄○平仄，平平仄仄平。","○○平○仄，平仄仄平平。","仄仄平平仄，平平仄仄○。","仄平平仄仄，平仄仄平平。","平仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","○○平仄仄，平仄仄平平。"],"paragraphs":["菰饭沾花蜜，冰团裹蔗腴。","油淹枯茹滑，糟闷活鳞濡。","饷篚争门入，瘟船出市驱。","屑蒲形武兽，编艾写髯巫。","朱揭横楣榜，黄书闯户符。","辟邪钗篆蹙，解厄腕丝纡。","恶月多忧畏，阴爻足备虞。","更闻因屈子，冞动楚人吁。"],"title":"重午记俗八韵"}
