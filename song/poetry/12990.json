{"author":"曹勋","id":12990,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["海色天容浸冷光，秋回山谷进风凉。","不须悟性三关语，自有澄心一炷香。","倦客栖迟归意远，暮林摇落晚山长。","从来习气闻风悦，惭愧如今陛楯郎。"],"title":"和孙倅见贻八首  其七"}
