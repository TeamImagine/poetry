{"author":"郑刚中","id":252137,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["楚乡孤坐掩重扉，素髪荒唐酒一卮。","眼暗久因书卷得，心阑全自世缘知。","临流问米方终日，踏雪看梅是几时。","欲上髙楼望吴越，无边烟雨正垂垂。"],"title":"寒食偶书"}
