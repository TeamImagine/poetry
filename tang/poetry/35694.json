{"author":"李洞","id":35694,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["几年乘兴住南吴，狂醉兰舟夜落湖。","别后鹤毛描转细，近来牛角饮还麄。","同餐夏果山何处，共钓秋涛石在无。","关下相逢怪予老，篇章役思绕寰区。"],"title":"送醉画王处士"}
