{"author":"李弥逊","id":253297,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["觌面峰峦碧障天，东方精色破昏烟。","草头露下元无雨，衣角风生径欲仙。","行树排宵髙展画，孤云挂壑薄披绵。","寸田暂喜捐尘虑，不着蒙庵一缕禅。"],"title":"未明出东门将入圣泉戏呈住山蒙庵老人"}
