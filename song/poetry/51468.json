{"author":"喻良能","id":51468,"strains":["平仄平○仄平仄，仄平仄○平平平。","仄平仄仄平平仄，仄仄平平○仄平。","平平仄仄平○仄，仄仄平平○仄仄。","平平仄仄仄仄平，仄○平平仄○仄。"],"paragraphs":["孤竹低回首阳下，许由偃蹇箕山巅。","谢君雅有林泉趣，种得江梅如二贤。","南州腊月温和早，赖有冰花除热恼。","鳞差百树夹径明，似过山阴雪中道。"],"title":"谢君植矮梅百许株蟠屈如轮腊至皆着花洒洒可爱"}
