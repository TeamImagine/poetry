{"author":"王安石","id":179789,"strains":["仄仄○仄仄，仄平仄平平。","平平仄平仄，仄仄仄平○。","仄仄仄平仄，平平平仄平。","平平仄仄平，仄仄仄平平。","仄平平平仄，仄仄平平○。","○仄仄仄平，仄仄仄平○。","仄仄平仄平，仄仄仄平○。","仄仄仄仄仄，仄平平仄平。","平仄仄○仄，仄仄仄○平。","仄仄仄平平，仄仄○平平。","平平仄仄仄，仄仄仄平平。","仄平仄平仄，仄仄○平平。"],"paragraphs":["水菽中岁乐，鼎茵暮年悲。","同胞苦零落，会合尚凄其。","况乃梦乖阔，伤怀而赋诗。","诗言道路寒，乃似北征时。","叔兮今安否，季也来何迟。","中夜遂不眠，辗转涕流离。","老我孤主恩，结草以为期。","冀叔善事国，有知无不为。","千里永相望，昧昧我思之。","幸唯季优游，岁晚相携持。","于焉可晤语，水木有茅茨。","畹兰伫归憩，绕屋正华滋。"],"title":"夜梦与和甫别如赴北京时和甫作诗觉而有作因寄纯甫"}
