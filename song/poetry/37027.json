{"author":"陆游","id":37027,"strains":["平仄平○○，仄平仄平平。","仄仄平平仄，仄仄平仄仄。","仄平仄仄平，平仄仄仄○。","○仄仄仄仄，仄平平仄平。","平仄仄仄仄，平平○○平。","仄仄仄平仄，仄平平仄平。","仄仄仄仄平，平○仄平平。","平平仄平○，仄平平仄平。"],"paragraphs":["君北游司并，我南适熊湘。","邂逅淮阴市，共饮官道傍。","丈夫各有怀，穷达讵可量。","临别一取醉，浩歌神激扬。","勲业有际会，风云正苍茫。","乱点剑峰血，苦寒芒屦霜。","死即万鬼邻，生当致虞唐。","丹鸡不须盟，我非儿女肠。"],"title":"古别离"}
