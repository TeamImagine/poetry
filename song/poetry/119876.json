{"author":"林希逸","id":119876,"strains":["仄仄平平仄，平平仄仄平。","仄平平仄仄，仄仄仄平平。","仄仄平○仄，平○仄仄平。","平平平仄仄，平仄仄○平。","平仄平平仄，平○仄仄平。","平平平仄○，仄仄仄平平。"],"paragraphs":["古有征无战，堂堂整六师。","直哉能用壮，敌者欲何为。","道在周如矢，兵行汉有旗。","天威雷在上，人喜雨如时。","敷德苗归舜，干盟鲁却夷。","淮淝知义胜，算入谢安棋。"],"title":"师直为壮"}
