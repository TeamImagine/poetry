{"author":"陈著","id":139515,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["分明眉目绿双丫，意气融融十岁华。","若要终身行路正，须防小学入门差。","人心不古皆流俗，师范如今独当家。","八十老翁无长语，九经中有好生涯。"],"title":"董君藻之子时修随其师戴时可来见八句勉之"}
