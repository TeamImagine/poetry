{"author":"陆游","id":38579,"strains":["平仄○仄平，仄○平仄平。","平平仄平仄，仄仄平平平。","仄仄平平平，仄仄平○平。","平仄仄○仄，仄平仄平平。","平平仄仄○，仄○仄仄○。","仄平仄仄仄，平仄仄仄○。"],"paragraphs":["吾幼从父师，所患经不明。","何尝效侯喜，欲取能诗声。","亦岂刘随州，五字矜长城。","秋雨短檠夜，掉头费经营。","区区宇宙间，舍重取所轻。","此身傥未死，仁义尚力行。"],"title":"读苏叔党汝州北山杂诗次其韵十首  其一○"}
