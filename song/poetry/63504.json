{"author":"周孚","id":63504,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["丁年不负短檠灯，中岁危涂屡折肱。","自古诗人固屯蹇，喜公今日少骞腾。","遥知去路方收秫，预约来书定凿冰。","勾漏丹砂能寄否，据床扶病发鬅鬙。"],"title":"送杜仲微知容州"}
