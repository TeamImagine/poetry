{"author":"李流谦","id":30535,"strains":["仄仄仄平仄，平平仄仄平。","平平仄平仄，平平仄平平。","仄平仄平仄，？仄平仄平。","仄○仄仄平，平仄仄仄平。","仄仄仄仄仄，仄仄平平平。","仄平仄仄平，仄平仄仄平。","平平平平仄，仄仄仄○仄。","平仄仄平平，仄仄平平平。"],"paragraphs":["赐履圣贤地，专征翰墨场。","藜然本非照，昏幽自蒙光。","醍醐有真液，薝卜无别香。","座当百尺楼，余子但庑廊。","誉毁不可劫，造物能雌黄。","简编熟古人，见公盖未尝。","彭黥非韩敌，或可噪其旁。","公有八纮罝，就猎庸何伤。"],"title":"用山谷上东坡韵与冯黎州  其一"}
