{"author":"区仕衡","id":141891,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["旧里鸣珂一下车，蓬山西观更谁如。","木天清梦何人到，花雨空林有客居。","楼迥更堪看蠡泽，云深犹自护匡庐。","高斋曲馆新增色，读尽尚书万卷余。"],"title":"建昌憩李尚书山房"}
