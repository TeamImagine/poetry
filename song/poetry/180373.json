{"author":"王安石","id":180373,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄仄平。"],"paragraphs":["倦童疲马放松门，自把长筇倚石根。","江月转空为白昼，岭云分暝与黄昏。","鼠摇岑寂声随起，鸦矫荒寒影对翻。","当此不知谁客主，道人忘我我忘言。"],"title":"登宝公塔"}
