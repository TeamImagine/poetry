{"author":"方回","id":148278,"strains":["仄平平仄仄平平，仄仄平平仄仄平。","仄仄仄平平仄仄，仄平平仄平平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["主人携妓我题诗，三十年如一瞬驰。","尚想泊船行马处，不殊冲雪探梅时。","相君已抱牺牛悔，京兆空余𫛳鸟悲。","谁会此怀同向秀，夜邻横玉起孤吹。"],"title":"赵宾旸唐师善见和涌金城望次韵五首  其四"}
