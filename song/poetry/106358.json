{"author":"程公许","id":106358,"strains":["仄平仄仄仄，仄平平仄仄。","平平○仄仄，仄仄平仄仄。","仄仄平仄平，仄仄仄平仄。","仄仄仄仄○，仄仄仄○仄。","仄平仄平仄，平仄仄平仄。","仄仄仄仄○，平仄仄平○。","仄仄仄仄○，仄仄平仄仄。"],"paragraphs":["古人日以远，古心谁与共。","陈编如有觌，整袂神自竦。","昼短疲众喧，夜永息群动。","赖此一炷膏，假我数行诵。","古今费探讨，心力老宾送。","世味久已空，余业此偏重。","岁晚傥得闲，只愿书册拥。"],"title":"县斋秋怀  其九"}
