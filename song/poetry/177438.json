{"author":"王禹偁","id":177438,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["静算人间事偶然，穷通未必在穹玄。","关从白马欺来度，赦被青蝇暗里传。","禁树罢吟红烂漫，江蓠且咏绿芊绵。","放言诗什谁堪赠，焚赠微之与乐天。"],"title":"放言  其五"}
