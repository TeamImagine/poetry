{"author":"白居易","id":17118,"strains":["仄○平○仄，平平仄仄平。","仄○○仄仄，仄仄仄平平。","平仄平平仄，平平仄仄平。","平平平仄仄，平仄仄平平。","○仄平平仄，平平仄仄平。","平○仄平仄，平仄仄平○。","仄仄平平仄，平平仄仄平。","仄平平仄仄，仄仄仄平平。"],"paragraphs":["莫叹年将暮，须怜岁又新。","府中三遇腊，洛下五逢春。","春树花珠颗，春塘水麹尘。","春娃无气力，春马有精神。","并辔鞭徐动，连盘酒慢巡。","经过旧邻里，追逐好交亲。","笑语销闲日，酣歌送老身。","一生欢乐事，亦不少于人。"],"title":"洛中春游呈诸亲友"}
