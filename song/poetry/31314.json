{"author":"曹冠","id":31314,"strains":["仄平平仄仄，平仄仄仄平。","平平仄仄仄，○仄平仄平。","平平仄仄平，平平仄平平。","平平仄平仄，仄○平平平。","平平仄平平，平○仄仄平。","仄○○仄仄，仄○○平○。","平平○平仄，平仄仄平平。","仄平仄平仄，仄仄仄仄○。","平平仄平○，○仄平○平。","仄仄仄平仄，平仄平平平。","平平仄平平，平平仄平○。","平平仄平仄，仄仄平仄平。","仄仄仄平平，平仄平平平。","平平仄仄仄，平仄平仄平。"],"paragraphs":["翠岩森秀爽，蟠结混沌初。","唐朝遇藻鉴，胜景方发舒。","飞泉注碧潭，流觞绕双鱼。","烟霏足奇态，雅称幽人居。","刘郎赋丹青，诗思尚有余。","使其亲拭目，发兴当何如。","年来颇湮厄，亭馆几邱墟。","寺僧杀风景，古木半剪除。","骚人罢登临，过客徒欷歔。","物理不终否，蓬藋新芟锄。","松篁亦欣荣，垂条再扶疏。","伊余事幽讨，徙倚聊与娱。","寄傲引壶觞，招隠携琴书。","涓辰此卜筑，何羡诸葛庐。"],"title":"涵碧亭  其一"}
