{"author":"白居易","id":16351,"strains":["仄平仄仄平仄平，仄平仄仄平仄平，仄平○仄平仄平。","仄仄平仄仄仄仄，平○仄平○仄平。","平仄平平仄○仄，仄仄仄平○仄仄。","平仄平平仄仄仄，仄○平平仄平仄。","平仄仄平平平仄平仄平，平平平仄仄仄平。","平平仄仄仄仄仄，仄平仄平平仄○。","平仄平，平仄仄，仄○○仄仄仄仄。"],"paragraphs":["劝君一盏君莫辞，劝君两盏君莫疑，劝君三盏君始知。","面上今日老昨日，心中醉时胜醒时。","天地迢遥自长久，白兔赤乌相趁走。","身后堆金拄北斗，不如生前一樽酒。","君不见春明门外天欲明，喧喧歌哭半死生。","游人驻马出不得，白轝素车争路行。","归去来，头已白，典钱将用买酒吃。"],"title":"劝酒"}
