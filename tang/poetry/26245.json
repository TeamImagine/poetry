{"author":"温庭筠","id":26245,"strains":["仄平平仄仄平平，平仄平平仄仄平。","？仄仄平平仄仄，仄平平仄仄○平。","仄平平仄平平仄，仄仄平平仄仄平。","平仄仄平平仄仄，仄○平仄仄○仄。","仄○平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["越溪渔客贺知章，任达怜才爱酒狂。","㶉𫛶苇花随钓艇，蛤蜊菰菜梦横塘。","几年凉月拘华省，一宿秋风忆故乡。","荣路脱身终自得，福庭回首莫相忘。","出笼鸾鹤归辽海，落笔龙蛇满坏墙。","李白死来无醉客，可怜神彩吊残阳。"],"title":"秘书省有贺监知章草题诗笔力遒健风尚高远拂尘寻玩因有此作"}
