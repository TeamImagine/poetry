{"author":"王之道","id":7190,"strains":["平平仄仄平平仄，仄仄平平仄平仄。","平平仄仄仄平平，○平平平仄平仄。","平平平仄仄平仄，平○仄仄平平平。","平平仄仄仄仄○，仄仄○仄○平平。","仄平仄仄仄平仄，平仄仄平平仄仄。","仄平平仄仄仄平，仄仄平平仄平仄。","平平仄仄平平平，平平仄平仄平平。","仄平仄平仄平仄，平仄仄仄○平平。","○平平仄仄平仄，平仄平○仄平仄。","仄平平仄仄平平，仄仄平○平仄仄。","平平○仄平仄平，仄平仄仄平○平。","○○平仄平仄仄，仄○○仄○平平。","仄平平仄平平仄，仄仄平平○平仄。","平仄平仄仄仄○，仄仄平平平仄仄。"],"paragraphs":["梅花似是东君客，漏泄春风犯寒坼。","冰肌玉骨照双泉，应为孤根借泉脉。","先生狂得次公醒，诗思蔼蔼飘晴云。","为怜老拙有旧分，俾预胜赏沾清芬。","我时被酒酒初透，香扑鼻端曾一嗅。","别来飞雪往未能，想见精神愈高痩。","西湖处士真诗仙，东坡老人所推先。","岂知此花自奇绝，神助妙语相争妍。","浪言投李报琼玖，牛后何如作鸡口。","我今无物报投琼，木李虽轻聊借手。","先生标致良可人，此诗不减花娉婷。","相当欹枕初得句，夜兴冠坐如惊霆。","愿君追作淮夷雅，换取公卿重文价。","嗟予衰矣不复论，但欲高门容驷马。"],"title":"和王觉民梅花诗"}
