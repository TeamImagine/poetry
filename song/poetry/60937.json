{"author":"许及之","id":60937,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄仄。","仄仄平平平仄仄，平平仄仄仄平平。"],"paragraphs":["廼翁旧取燕山第，子恰从人去使燕。","孽子孤臣应有泪，祖功宗德本无边。","离离故国摇鞭影，耿耿新诗贮腹便。","父老相逢勤劳苦，为言咫尺中兴年。"],"title":"送潘德久都干为贺生辰使属"}
