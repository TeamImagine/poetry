{"author":"葛胜仲","id":230906,"strains":["平仄平平仄仄平，平平平仄仄平平。","平平平仄仄平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["环堵翛然一亩宽，更无尘雾苦相干。","森森佳树木奴实，湛湛清池地镜寒。","三益时瞻玉界尺，一杯何用肉台盘。","官闲坐享无功禄，更恐风人刺伐檀。"],"title":"幽居书怀六首  其二"}
