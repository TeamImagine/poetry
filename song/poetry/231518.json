{"author":"谢薖","id":231518,"strains":["平仄平仄仄，平仄平仄平。","○平平平仄，平仄仄平平。","仄仄仄平仄，仄平平仄平。","仄平平仄仄，仄仄平仄平。","仄仄仄平仄，仄平仄平平。","○仄平仄平，平仄○仄平。","仄平平平仄，仄仄平平平。","平平平仄仄，平仄仄平平。","平平仄○平，平仄仄仄平。","仄仄仄平平，平平平平平。","平平仄平平，仄仄平○平。","仄仄平平平，平平仄平平。","平平仄平平，平平仄平平。","仄仄○平平，○仄平仄平。","平平仄仄仄，仄仄仄平平。","○平仄仄仄，平仄仄平平。"],"paragraphs":["阳夏吾鼻祖，人物倾九州。","间携东山妓，文靖极风流。","屐齿步飞磴，快哉康乐游。","耳孙牛马走，阘惰无匹俦。","但有爱山趣，尚能继前修。","颇厌城市尘，拘絷如楚囚。","朅来龙泉上，杖履随沙鸥。","幽寻风露静，江月动金虬。","青山带长江，佳气日夕浮。","旁有列仙家，丹楼连飞楼。","琴书静无华，竹树烦更幽。","约我云霞交，兹游及清秋。","朱弦荡尘襟，芳尊写牢愁。","道士如弥明，长颈高结喉。","初无石鼎句，崄怪压刘侯。","从渠倚壁睡，吾属足冥搜。"],"title":"约诸人游罗坊观"}
