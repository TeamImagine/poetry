{"author":"杜范","id":105222,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["愚拙天真未易全，如翁自许岂其然。","剩将诗句酬花债，只把春衣办酒钱。","仅六尺床皆乐地，方千里旱自丰年。","瞿昙老子都曾学，曾学为儒也学仙。"],"title":"和花翁自咏"}
