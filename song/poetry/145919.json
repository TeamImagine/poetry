{"author":"释行海","id":145919,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["寒云漠漠浦悠悠，短棹同登八月秋。","一寸不磨心似铁，四方无定迹如鸥。","江乡雁过蒹葭冷，雨馆人分蟋蟀愁。","相见有期还惜别，百年能得几交游。"],"title":"与中上人至云间话别"}
