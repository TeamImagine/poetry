{"author":"韦表微","id":18260,"strains":["仄平仄仄，○仄仄平。","仄仄平仄，平平仄平。","仄平平仄，仄仄仄平。","平平平平，仄平平平。","平平仄平，仄仄仄仄。","平平仄平，仄仄仄仄。","仄仄平仄，平平仄○。","平平平平，仄○平仄。","仄仄平仄，仄○仄平。","仄仄平仄，平平仄平。","平○仄仄，平○仄平。","平平平平，仄平○平。","仄仄仄平，仄仄平仄。","仄仄仄仄，平○仄仄。","平仄仄仄，平平仄仄。","平平平平，仄仄平仄。","仄仄仄平，仄仄仄平。","仄平○平，平仄平平。","仄仄仄仄，平仄仄平。","平平平平，平平仄平。"],"paragraphs":["二仪既闭，三象乃乖。","圣道埋郁，人心不开。","上无文武，下有定哀。","吁嗟麟兮，孰为来哉。","周虽不纲，孔实嗣圣。","诗书既删，礼乐大定。","劝善惩恶，奸邪乃正。","吁嗟麟兮，克昭符命。","圣与时合，化行位尊。","茍或乖戾，身穷道存。","于昭鲁邑，栖迟孔门。","吁嗟麟兮，孰知其仁。","运极数残，德至时否。","楚国寖广，秦封益侈。","墙仞迫厄，崎岖阙里。","吁嗟麟兮，靡有攸止。","世治则麟，世乱则麕。","出非其时，麋鹿同群。","孔不自圣，麟不自祥。","吁嗟麟兮，天何所亡。"],"title":"池州夫子庙麟台"}
