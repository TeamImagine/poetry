{"author":"陆游","id":40398,"strains":["仄仄平仄仄，仄仄平平○。","仄平仄仄仄，仄仄平平平。","仄平仄仄平，仄仄○仄平。","平平仄平仄，○仄平平平。","仄○○仄平，仄○仄○平。","仄仄仄○仄，仄仄平仄平。","平仄平平○，仄仄○○平。","仄仄○○仄，平仄平平平。"],"paragraphs":["浴罢来水浒，适有渔舟横。","浩然纵棹去，漫漫菰蒲声。","海祲乃尔奇，万象空际生。","骖驔牧龙马，夭矫腾蛟鲸。","或如搴大旗，或如执长兵。","我欲记其变，忽已天宇清。","成坏须臾间，使我叹且惊。","世事正如此，何者非强名。"],"title":"海气"}
