{"author":"李彭","id":233359,"strains":["平平仄仄平仄仄，仄仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平平仄平。","平仄平平仄平仄，仄平平仄仄平平。"],"paragraphs":["高斋解榻留我宿，破梦惊涛翻疾雷。","水鸟时呼山鸟语，朝帆才去暮帆来。","百年荣落真堕甑，一世称讥同死灰。","珍重秦淮隐君子，只今风月且衔杯。"],"title":"宿侍其云叟书斋"}
