{"author":"梅尧臣","id":57935,"strains":["平平平仄仄，仄仄仄平平。","仄仄平○仄，平平仄仄平。","平平平仄仄，平仄仄平平。","仄仄平○仄，平○仄仄平。","平平仄平仄，平仄仄○平。","仄仄平平仄，平平仄仄平。","平○平仄仄，仄仄仄○平。","平仄平平仄，平平仄仄平。","仄平○仄仄，仄仄仄平平。","平仄平平仄，平平仄仄平。"],"paragraphs":["纷纷何乱目，凛凛自开门。","着莫风难定，侵凌物已繁。","装成新树色，遮尽古苔痕。","冷入梁王苑，清乘卫国轩。","欺贫冻蓬荜，增险想轘辕。","小隙皆能及，洪炉逼不温。","云衣随处积，水甲等闲屯。","团戏为丸转，堆雕作兽蹲。","岂愁空破履，幸喜有清樽。","谁问诸公子，高楼与后园。"],"title":"次韵和永叔对雪十韵"}
