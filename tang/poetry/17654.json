{"author":"白居易","id":17654,"strains":["仄仄平平仄仄平，仄○仄仄仄平○。","平仄平平平仄仄，仄平仄○仄平平。","平平仄仄平平仄，仄仄平平仄仄平。","仄仄平平平仄仄，平平○仄仄仄平。"],"paragraphs":["十五年来洛下居，道缘俗累两何如。","迷路心回因向佛，宦途事了是悬车。","全家遁世曾无闷，半俸资身亦有余。","唯是名衔人不会，毘耶长者白尚书。"],"title":"刑部尚书致仕"}
