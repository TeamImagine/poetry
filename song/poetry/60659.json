{"author":"许及之","id":60659,"strains":["平平仄仄平平平，平平平仄平平平。","平仄仄仄平平平，平平仄仄仄仄平。","○平仄仄仄平平，平平仄平仄平平。","仄仄仄仄仄仄平，仄○仄平仄仄平。","平平平仄平平平，平仄仄○仄仄○。","仄平仄仄○仄平，平仄平仄仄仄平。","仄仄仄仄平仄平，平○仄仄仄仄平。","仄仄仄仄○○○，仄仄平仄平仄平。","仄仄平平平仄平，○仄仄平○仄平。","仄仄仄仄仄仄平，○仄平仄○仄平。","仄仄仄仄平平平，仄平平仄仄仄仄。","平平仄仄平平平，仄平平仄○平○。","仄平平○仄？平，仄平仄仄平平平。","仄平○平仄仄平，仄平平仄平平○。","仄平仄仄仄仄平，仄平平仄平平平。"],"paragraphs":["金风著幕惊新秋，银河摇落光飞浮。","天籁既息虫声啾，书生白发不解愁。","挑灯夜诵疾于流，人生在勤业箕裘。","少不努力进厥修，老将噬脐孰怨尤。","悠悠天壤卑微休，安得独叹命不犹。","昔人忘食兼忘忧，何适非学息与游。","道不敢径川不游，朝吟暮讽夜校雠。","至理渐渍如膏油，好处心会非力求。","不特祇为科第谋，正使积书如邺侯。","手尚不触读岂周，张口云雾正自羞。","学与不学人焉廋，汝曹曾念及此不。","贤师学到无全牛，乃翁为汝相延留。","一官为援乏蚍蝣，欲餬汝口违松楸。","敢辞折腰向督邮，赋归无地堪耕收。","勉旃汲古到索丘，困来时复揩双眸。"],"title":"胡伯晖有诗训豚犬辈次韵以广其意"}
