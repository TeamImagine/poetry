{"author":"欧阳修","id":79265,"strains":["平仄仄平平，平平仄仄平。","仄平平仄仄，平仄仄○平。","仄仄平平仄，平平仄仄平。","仄平平仄仄，平仄仄○○。","平仄平○仄，平○仄仄平。","仄平平仄仄，平仄仄平平。","○仄平平仄，平平仄仄○。","仄○○仄仄，平仄○○平。"],"paragraphs":["周礼恤凶荒，轺车出四方。","土龙朝祀雨，田火夜驱蝗。","木落孤村迥，原高百草黄。","乱鸦鸣古堞，寒雀聚空苍。","桑野人行馌，鱼陂鸟下梁。","晚烟茅店月，初日枣林霜。","墐户催寒候，丛祠祷岁穰。","不妨行览物，山水正苍茫。"],"title":"被牒行县因书所见呈寮友"}
