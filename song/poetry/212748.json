{"author":"李复","id":212748,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["玉花清晓作余寒，云暗重城晻霭间。","初逐细风飞寂寂，旋随小雨润斑斑。","万家灯火方行乐，九陌轮蹄肯放闲。","向晚霁开斜照在，门前柳色未藏山。"],"title":"和朱给事上元早雪"}
