{"author":"陆文圭","id":165960,"strains":["仄平仄仄平，仄平仄仄仄。","仄平平平仄，平仄仄平仄。","仄仄仄平平，仄平平仄仄。","平平平平仄，平仄仄平仄。","平仄仄平平，仄仄平仄仄。","仄平平仄仄，仄仄仄仄仄。","仄平平仄仄，平仄平仄仄。","平仄○平平，平平平仄仄。","○平仄○仄，仄仄仄仄仄。"],"paragraphs":["闭关坐十年，扣门得一士。","自言贫为养，非谓学优仕。","执手问何之，赠言聊复尔。","清溪生芹藻，流入泮宫水。","先令我清心，次令人洁己。","铸金师范巧，琢玉士习美。","六经悬日月，颜孟元不死。","君欲从之游，青灯茅屋底。","相逢莫相问，扰扰鼓箧子。"],"title":"送王行可赴宣城学官"}
