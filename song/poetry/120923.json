{"author":"白玉蟾","id":120923,"strains":["仄仄仄仄平，仄仄仄平平。","仄平平仄仄，仄仄平○平。","平平仄平仄，平仄○平○。","平仄○仄平，仄平平平平。","仄仄仄仄仄，仄平仄仄平。","平仄仄○平，仄仄平平平。","平平平仄平，仄○平仄平。","平○仄○仄，平平平仄平。","平仄仄○平，仄仄○平平。","平仄平仄仄，仄仄平平平。","平平仄平仄，平仄仄仄平。","平平仄仄平，仄仄平平平。","○○仄仄平，仄仄○仄平。","仄仄○仄平，仄平○仄○。","平仄仄仄仄，仄仄平仄平。","平○仄仄平，仄仄仄平平。","仄仄平○仄，仄仄平平○。","仄平仄仄平，平仄○平平。"],"paragraphs":["造物果小儿，可得问天公。","一生贫到骨，万感悲填胸。","形神本尘坌，身世相羁笼。","安得骑玉鳌，眇然追冥鸿。","锦步四十里，浊哉一石崇。","东阁万张颐，哺一公孙洪。","铜山流臭泉，到了埋邓通。","何如德行贵，晞颜师仲弓。","文苑丽长春，学海深无穷。","人自泾渭水，我但夷齐风。","貂裘有何异，羊枣远不同。","人生水上萍，世事江头枫。","三思欲四休，一拙胜万工。","火宅煎杀人，此身如甑中。","于道有所味，触意无复忡。","心杓指以南，性水决而东。","炼得身如鹤，始可冲秋空。","道人亦不贫，朝灌三畦松。"],"title":"自谓"}
