{"author":"韩琦","id":101106,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["芜音逢节佐宾罍，属和当筵尽雅才。","铜钵一声诗已就，金铃千朵菊争开。","月明正有抽毫乐，夜永何妨秉烛回。","无酒可嗤彭泽令，东篱空望白衣来。"],"title":"即席再赋"}
