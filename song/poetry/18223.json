{"author":"吴芾","id":18223,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻道前村梅已开，有心踏月共徘徊。","谁知白日匆匆过，竟阻青鞋得得来。","席上相逢如有旧，尊前伫立恨无媒。","楼头且莫横孤管，我欲今宵醉百杯。"],"title":"北山席上见梅偶成"}
