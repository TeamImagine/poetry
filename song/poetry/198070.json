{"author":"苏辙","id":198070,"strains":["平平平仄仄平平，仄仄平平仄仄平。","仄仄平平平平仄，平平平仄仄平平。","平平仄仄平平仄，平仄平平平仄平。","仄仄仄平平仄仄，仄仄平仄仄平平。"],"paragraphs":["温恭天赋此心良，惠爱人知政术长。","井水无波任瓶绠，牛刀投隙应宫商。","分符出遍名城守，携被归从华省郎。","不到汝阴遗恨远，坐令湖水减清光。"],"title":"黄几道郎中同年挽词二首  其一"}
