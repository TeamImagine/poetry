{"author":"刘辰翁","id":153587,"strains":["仄仄平平平仄平，仄平平仄仄平仄。","仄平仄仄仄平仄，仄仄平平仄仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["海日高高天欲斜，断桥无复听呕哑。","墓中酩酊已千载，陌上清明有几家。","已老愈疏唯酒盏，更晴相看是梅花。","年年春怨深如昨，莫把无涯恨有涯。"],"title":"清明日偶成"}
