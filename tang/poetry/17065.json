{"author":"白居易","id":17065,"strains":["平平仄平仄，平仄仄平平。","○平仄仄仄，平仄仄平平。","○仄仄仄仄，○仄○○平。","平仄仄平仄，仄仄平平平。","仄仄平仄仄，仄仄仄仄平。","仄仄○平仄，○平○仄平。","平仄仄仄仄，仄仄平仄平。","平仄仄仄仄，仄仄平平平。","仄仄仄平○，仄○仄平平。","仄平○仄○，仄仄仄仄平。","仄平仄仄平，平平仄仄平。","仄平仄仄仄，平仄仄仄仄。","仄仄仄仄仄，平仄平仄○。","○仄仄○○，○平仄仄平。"],"paragraphs":["今朝览明镜，须鬓尽成丝。","行年六十四，安得不衰羸。","亲属惜我老，相顾兴叹咨。","而我独微笑，此意何人知。","笑罢仍命酒，掩镜捋白髭。","尔辈且安坐，从容听我词。","生若不足恋，老亦何足悲。","生若茍可恋，老即生多时。","不老即须夭，不夭即须衰。","晚衰胜早夭，此理决不疑。","古人亦有言，浮生七十稀。","我今欠六岁，多幸或庶几。","傥得及此限，何羡荣启期。","当喜不当叹，更倾酒一卮。"],"title":"览镜喜老"}
