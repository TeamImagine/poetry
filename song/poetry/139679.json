{"author":"陈著","id":139679,"strains":["仄仄平仄平，仄平平仄仄。","平平仄仄平，仄平仄○仄。","仄仄仄仄仄，仄仄○平仄。","平平仄仄仄，平仄仄○仄。","仄仄平平平，平仄平仄仄。","平仄仄平平，平平仄仄仄。","平平仄仄仄，仄平仄平仄。","仄仄仄仄平，平平仄平仄。","仄平○仄○，仄仄平仄仄。","平仄仄平○，仄仄仄平仄。","仄平仄仄平，仄仄仄平仄。","仄平○平仄，仄仄平平仄。","仄仄平仄平，平○○平仄。","平平仄平○，仄仄仄平仄。","仄仄仄仄平，仄仄平平仄。","平仄仄仄仄，仄仄仄平仄。","○平仄仄平平仄，平仄平平仄○仄。"],"paragraphs":["我惜苏子瞻，气豪天地隘。","雄文万斛泉，盛名表昭代。","自负学见道，欲涨欧阳派。","胡为所以学，先与本论背。","或者交浮屠，聊尔奚足怪。","何至敢昌言，前身五祖戒。","眉山世积善，老泉亦英迈。","脉络有自来，胚胎乃融会。","顾诬正大传，谓感非类秽。","胡鬼是吾亲，父与母安在。","痛哉复痛哉，不孝此为大。","本来中无主，恍惚求诸外。","一妄流到今，狂澜正澎湃。","人人说轮回，处处习夷呗。","有识或见讥，动以苏为解。","愚者不必责，可责在吾辈。","当时若遇吾夫子，鸣鼓攻之此其最。"],"title":"吾党与佛会"}
