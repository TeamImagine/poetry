{"author":"刘过","id":82984,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["茅苇连天昨已非，二年重到最堪悲。","芹宫尚有肩吾在，花县犹存子建知。","踯躅南飞三绕树，凄凉北望四愁诗。","东风若不均披拂，荐福仍然又断碑。"],"title":"赠乡人曹倅待聘为通州静海宰及施博士"}
