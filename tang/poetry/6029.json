{"author":"耿𣲗","id":6029,"strains":["仄平○仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","平仄○平仄，平平平仄平。"],"paragraphs":["十年相见少，一岁又还乡。","去住人惆怅，东西路渺茫。","古陂无茂草，高树有残阳。","委弃秋来稻，雕疏采后桑。","月轮生舜庙，河水出关墙。","明日过闾里，光辉芸阁郎。"],"title":"送姚校书因归河中"}
