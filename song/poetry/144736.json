{"author":"陈杰","id":144736,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["老去何心说看灯，一年还要此宵晴。","暖风忽断檐间溜，繁吹初过枕上声。","谁变惨凄成笑语，定回离乱作清平。","不应淡薄梅花月，偏照诗人白发生。"],"title":"元宵"}
