{"author":"苏过","id":229946,"strains":["仄平仄仄平平仄，平平仄仄平平仄。","仄平仄平仄○平，仄仄○○仄○仄。","平平仄仄仄平仄，○仄平平仄平仄。","平○平仄仄仄○，平仄○平仄平仄。","平平○○平平仄，仄仄仄平平仄仄。","平平仄仄仄平平，仄仄平平平仄仄。","平○仄仄仄平仄，仄仄平○平仄仄。","平平平仄仄平○，仄仄平平仄○仄。"],"paragraphs":["主人爱竹真成癖，门阶户席俱寒碧。","小轩故为剪重阑，舍下从教笋穿壁。","欣然远致数君子，相对青青好颜色。","公庭无事白日长，寒影参差乱书帙。","君家将相山西种，世世剖符门列戟。","图形未肯上凌烟，却扫何为清一室。","胸中定有不凡处，对客何妨仍蜡屐。","明年新笋拂云长，夏簟琅玕足留客。"],"title":"题王进之绿荫轩"}
