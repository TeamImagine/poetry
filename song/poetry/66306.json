{"author":"楼钥","id":66306,"strains":["平仄仄仄平，仄○仄○平。","仄平○仄仄，平平仄仄平。","平仄平仄平，平平仄平平。","仄仄仄仄○，仄○平平平。","○○仄○仄，○平仄平平。","仄仄○仄平，仄仄平仄仄。","仄平平平平，平平○仄平。","仄平仄平平，平仄平仄○。","仄仄仄仄仄，仄仄平平平。","平仄仄仄仄，？平仄平平。","平平仄平仄，仄平仄平平。"],"paragraphs":["秋暑不可能，几思泛中川。","晚来兴有适，溪船偶及门。","凉月才上弦，平潮可黄昏。","倚楫纵所如，卧看龙泉山。","长虹跨空阔，过之凛生寒。","坐稳兴益佳，夜气方漫漫。","草虫鸣东西，飞乌相与还。","仰头数明星，垂手摇碧澜。","坐客惜此景，不及携清樽。","无酒要不恶，徜徉足幽欢。","幽欢有何好，叩舷澹无言。"],"title":"月夜泛舟姚江"}
