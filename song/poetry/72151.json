{"author":"曾丰","id":72151,"strains":["仄平平平平平平，平平平仄仄平平。","平平平仄平仄仄，仄平仄平仄平平。","仄平仄仄仄平仄，○平平平○仄仄。","仄仄平平○仄平，平平仄仄平平仄。","仄平平仄平平平，仄仄平仄平平平。","仄平平仄平平仄，仄平仄平平仄平。","平平平仄○○仄，平平仄仄平平仄。","仄仄平平仄仄平，平平平仄平平仄。","平平仄○仄仄平，仄仄平平○仄平。","仄仄仄○平仄仄，仄○仄仄平○○。","平仄仄仄平平，仄平仄，仄仄平平仄平仄。","仄平仄仄仄仄平，仄仄仄平平仄仄。"],"paragraphs":["汉关之茅茅之英，丰城之剑剑之精。","双茅双剑龙变化，一阴一阳数生成。","我家穉竹老龙壳，中而歧之相掎角。","玉爪虬为夭矫枝，金鳞蜕作斓斑箨。","岂无他处生干宫，震象为竹干为龙。","震吾知是干之变，竹谁谓非龙所钟。","潇潇声韵苍苍色，余褒二主残精魄。","不受冰摧直养刚，无容尘入虚生白。","夷齐坐看万物流，不负知音王子猷。","半夜葛陂雷雨作，二疏欲去终难留。","君不见震为龙，又为竹，竹又为龙几翻覆。","学人笑问玉版师，孰是本来真面目。"],"title":"歧竹"}
