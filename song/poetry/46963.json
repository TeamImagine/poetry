{"author":"梅尧臣","id":46963,"strains":["仄平仄○平，平仄平仄平。","仄仄仄○平，平仄平平平。","仄仄平仄仄，平仄○平平。","平平仄仄平，仄仄平仄平。","平平仄平平，仄仄仄仄平。","平平仄仄○，平平仄仄平。","平平平平平，仄仄平平平。","平平○仄仄，平仄仄平平。","○○○平平，平○仄仄平。"],"paragraphs":["祢衡负其才，沉没鹦鹉洲。","李白负其才，飘落沧江头。","后亦多效此，才薄空羁囚。","文章本济时，反不能自周。","吾尝戒吾曹，慎勿异尔流。","臧仓毁孟轲，桓魋迫圣丘。","虽云推之天，未免皇皇求。","吾今重子学，无力荐公侯。","行当思吾言，非教子佞柔。"],"title":"送李逢原"}
