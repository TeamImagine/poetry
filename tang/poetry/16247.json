{"author":"白居易","id":16247,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平平平。","仄仄仄平平仄仄，平平仄仄仄平平。"],"paragraphs":["忽惊林下发寒梅，便试花前饮冷杯。","白马走迎诗客去，红筵铺待舞人来。","歌声怨处微微落，酒气熏时旋旋开。","若到岁寒无雨雪，犹应醉得两三回。"],"title":"和薛秀才寻梅花同饮见赠"}
