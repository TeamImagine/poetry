{"author":"舒岳祥","id":143468,"strains":["仄仄平平平仄仄，仄仄平平平仄仄。","平平仄仄平仄平，仄仄平平仄平仄。","仄平仄仄仄平平，平仄平平仄仄平。","仄仄平平仄平仄，仄仄仄平平仄仄。","仄平仄仄仄仄平，平仄平平仄○○。","仄平仄仄仄平平，仄仄平平平仄平。","平平仄仄仄平仄，仄仄○平仄仄平。","仄仄平平平仄仄，仄平仄仄仄仄仄。","○仄平平仄仄平，平仄平仄平仄仄。","平○仄仄仄平平，平仄○平仄仄平。","○仄○平仄仄仄，○平仄仄仄○平。"],"paragraphs":["昨夜鸺鹠声婉娈，斗觉春随呼唤转。","今朝检历知立春，屋角梅花笑初冁。","向人带笑复含嗔，嗔我今为异代民。","我语梅花勿嗔笑，四海已非唐日照。","尔花也是易姓花，憔悴荒园守空峤。","阆风自是可怜人，六十年来逢立春。","安危治乱几番见，到此三年哭断魂。","我是先朝前进士，贱无职守不得死。","难学夷齐饿首阳，聊效陶潜书甲子。","星回世换市朝新，头白空山与鬼邻。","更有横金拖紫客，临危不死稳藏身。"],"title":"解梅嘲"}
