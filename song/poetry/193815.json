{"author":"苏轼","id":193815,"strains":["平平仄仄平，平平○仄平。","仄○仄平平仄平平○，仄仄平仄仄平平。","仄平平仄仄，○平仄仄平平仄。","平平仄○仄仄仄，平平平仄平平平。","平平仄仄仄○仄，平仄仄平平仄平。","仄平○仄仄平平，平平仄仄仄平平。","仄仄仄平仄仄仄仄仄，○仄平平仄仄平仄平。"],"paragraphs":["山翁不出山，溪翁长在溪。","不如野翁来往溪山间，上友麋鹿下凫鹥。","问翁何所乐，三年不去烦推挤。","翁言此间亦有乐，非丝非竹非蛾眉。","山人醉后铁冠落，溪女笑时银栉低。","我来观政问风谣，皆云吠犬足生牦。","但恐此翁一旦舍此去，长使山人索寞溪女啼。"],"title":"于潜令刁同年野翁亭"}
