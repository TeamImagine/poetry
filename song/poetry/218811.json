{"author":"李廌","id":218811,"strains":["仄平仄仄○仄仄，仄平○平仄平仄。","仄平○平仄仄仄，平平仄平仄仄仄。","仄平仄仄仄仄平，仄仄仄平○平仄。","平仄仄仄仄仄平，仄仄仄平仄平仄。","○平仄平仄仄平，平仄平平仄平仄。","仄平仄仄仄仄平，平仄平仄平仄仄。","平仄○平仄仄仄，仄仄平平仄平仄。","平○平平仄平仄，平平仄仄仄平仄。","仄平平平仄仄仄，仄仄平仄○仄仄。","平平仄仄平平平，仄仄仄仄仄仄仄。","仄平○平仄仄仄，平仄平平○平仄。","仄平仄仄仄仄平，仄平平仄仄仄仄。","仄平○仄仄仄平，仄平仄仄平仄仄。","平○仄平仄平仄，仄仄仄平仄仄仄。","平平仄平仄平平，仄仄仄仄仄平仄。","仄平仄平平仄平，平○仄仄仄平仄。","仄仄仄平○平仄，平平平仄仄平仄。","平平○仄仄仄平仄仄，平平仄仄平平仄。","平仄仄○平仄仄仄平仄，仄仄平平仄平仄。"],"paragraphs":["塞云委地如泼墨，恶风吹沙变黄黑。","紫髯将军柳叶甲，银鬃护阑白玉勒。","铁林子弟八九千，饮马渡桥过河北。","沙漠黓地古战场，寸草不生地皮赤。","将军指呼令鼓鼙，旌旆悠悠动坚壁。","壮夫露股挟纩温，蕃马鞘脚寒有力。","龟手荷戈指欲坠，气结冰凌满须历。","前驱萧萧近林翳，军声业业震金革。","怪狐跳梁罔两避，虎豹惊骇丧胆魄。","山根浅草枯槎枒，隠隠叶下见兔迹。","武夫张罝四散逐，双兔雌雄中金镝。","自云舍矢不失驰，手持双兔有德色。","凯旋如殪大兕归，喜非诡遇无所获。","常闻武功贵时习，忘战必危欲定国。","搜田以时选车徒，士卒素练务严翼。","季冬物成农事休，民闲庶类亦蕃殖。","泮上虎臣献俘馘，淮夷攸服远人格。","悲夫王泽寖熄多鬼蜮，蒙恬白起为民贼。","君不见长平鬼哭万人冢，击破秦坑髑髅白。"],"title":"作塞上射猎行"}
