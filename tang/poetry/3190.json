{"author":"杜甫","id":3190,"strains":["仄仄平平仄○仄，仄平平仄仄平平。","仄平仄仄仄平仄，仄仄○平平仄○。","仄平平仄仄平仄，仄仄平平平仄平。","仄平仄仄○平仄，仄○○平仄仄平。"],"paragraphs":["苦忆荆州醉司马，谪官樽俎定常开。","九江日落醒何处，一柱观头眠几回。","可怜怀抱向人尽，欲问平安无使来。","故凭锦水将双泪，好过瞿塘滟滪堆。"],"title":"所思"}
