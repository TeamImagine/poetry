{"author":"王令","id":187806,"strains":["平平仄平平，仄仄平仄仄。","仄平平仄平，平仄仄○○。","仄平平仄平，仄仄平仄○。","平平平仄平，仄平仄仄仄。","○平○仄平，仄仄仄仄仄。","仄仄○仄仄，仄仄平仄仄。","平仄仄○平，仄平平仄○。","仄仄仄平仄，仄仄平仄仄。"],"paragraphs":["跹跹出何为，奄奄归就卧。","不知身所谋，徒与俗相和。","本无声利求，久厌车马过。","诗书虽满前，走奔不暇坐。","收身衣食余，抱病岁月破。","得不胜所忘，进亦何可课。","前躅杳难跻，下愚旋易堕。","得势有然尔，命矣何可奈。"],"title":"谢客二首  其二"}
