{"author":"李流谦","id":30607,"strains":["仄平仄○平，仄仄仄仄平。","平平仄平○，平仄平平平。","○仄仄平平，○仄平平平。","仄仄仄○仄，平平仄平平。","仄仄仄仄仄，仄○平仄平。","平仄平平仄，○平仄平平。","仄○仄平仄，仄仄仄仄平。","仄平○平仄，仄仄○平平。","平平仄仄仄，平平○平平。"],"paragraphs":["一丝架空居，巧若出杼机。","弥纶不知劳，终日周遭驰。","相彼造为艰，中有鸱鸮诗。","岂独考其室，为罝陷群飞。","口腹共此累，坐叹宁以疵。","微我畋渔意，其端讵庖牺。","雨过助浮妄，大小出琲玑。","疾风轻群脆，觑隙防藩篱。","摩挲一寸腹，吾庐正于兹。"],"title":"见蛛丝戏作"}
