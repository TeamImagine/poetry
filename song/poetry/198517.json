{"author":"苏辙","id":198517,"strains":["平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄平平平。"],"paragraphs":["还家卜筑初无地，随分经营似有时。","多斫修篁终未忍，略存古柏更无疑。","画图且作百间计，入室犹应三岁期。","得到安居真老矣，一生歌哭任于斯。"],"title":"诸子将筑室以画图相示三首  其一"}
