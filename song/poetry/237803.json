{"author":"刘一止","id":237803,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["半世安贫家自宜，瀛洲进退本观时。","随身况有居山服，傍涧宁惭采藻诗。","案上镜奁今寂寞，林间风日倍凄悲。","山公取友先嵇阮，永愧论才得误知。"],"title":"恭人黄氏挽诗一首"}
