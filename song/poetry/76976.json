{"author":"赵蕃","id":76976,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["沧浪一夜起鸣雷，雨阵因之续续来。","所病农家成久旱，未论花事有新开。","书生狂妄常忧国，圣代飘零岂弃才。","儒馆尉曹俱国士，好为诗赋咏康哉。"],"title":"二月十日喜雨呈李纯教授去非尉曹"}
