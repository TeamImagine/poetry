{"author":"杨万里","id":49410,"strains":["仄仄平平平仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["咫尺东园千里遥，欣逢小霁略逍遥。","鹭穿秧稻新黄脚，虫秃金沙嫩紫条。","城市檐间堪系缆，山溪夜半失危桥。","匆匆行散还归去，一阵飘萧不见饶。"],"title":"积雨小止暂到东园雨作急归"}
