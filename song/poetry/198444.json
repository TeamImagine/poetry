{"author":"苏辙","id":198444,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["春气侵脾久在床，开门桃李著泥香。","牛鸣颇觉西湖近，凤去长怜北榭荒。","欲出老人无伴侣，退归诸子解农桑。","南邻约卖千竿竹，拄杖穿林看笋长。"],"title":"上巳日久病不出示儿侄二首  其一"}
