{"author":"皎然","id":40114,"strains":["仄仄平仄平，仄平仄平仄。","平平○平仄，平仄仄平仄。","平仄仄平平，仄平平仄仄。","仄平平仄仄，○○平平仄。","○仄仄仄平，仄平平仄仄。","平平仄平仄，仄平仄平仄。"],"paragraphs":["岘首千里情，北辕自兹发。","烟霞正登览，簪笔限趋谒。","黄鹤望天衢，白云归帝阙。","客心南浦柳，离思西楼月。","留赏景不延，感时芳易歇。","他晨有山信，一为访林樾。"],"title":"奉陪颜使君真卿登岘山送张侍御严归台"}
