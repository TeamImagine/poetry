{"author":"赵湘","id":178159,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["自引灵泉胜取冰，入云穷穴始因僧。","闲疏咽处秋无际，静听时来月有层。","乍觉疏林多爽气，渐疑幽石减寒棱。","雨余终夜西风起，流过吟窗溅著灯。"],"title":"山居引泉"}
