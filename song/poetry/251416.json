{"author":"王洋","id":251416,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["蟠踞峰峦面势多，天分雄望镇关河。","足开烟雾鹏垂翼，手摘星辰月转波。","问法旧闻裴相国，传经今见李维摩。","禅徒到此栖尘迹，方信青云路可过。"],"title":"题怀玉上方"}
