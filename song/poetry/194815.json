{"author":"苏轼","id":194815,"strains":["仄平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["此生别袖几回麾，梦里黄州空自疑。","何处青山不堪老，当时明月巧相随。","穷通等是思家意，衰病难堪送客悲。","好去江鱼煮江水，剑南归路有姜诗。"],"title":"次韵李修孺留别二首  其二"}
