{"author":"强至","id":182487,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["读书曾寄此轩头，官路归来十二秋。","文酒故人无一在，蓬蒿荒径有余愁。","差池岁月辜金印，憔悴乾坤复布裘。","却扫尘埃张旧榻，云中鸡犬笑淹留。"],"title":"再寄元真宫读书"}
