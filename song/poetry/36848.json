{"author":"陆游","id":36848,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["润入盆山绿叶稠，倦摊书帙小窗幽。","浮云不卷时时雨，薄酒无功日日愁。","积潦涨来妨蹑屐，好山遮尽罢登楼。","青秧揺荡湖堤决，一饱前知未易谋。"],"title":"雨中排闷"}
