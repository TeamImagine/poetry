{"author":"李流谦","id":30648,"strains":["平平○平仄平平，○仄○仄平平平。","仄平平仄仄平仄，平仄平仄平平平。","仄仄平平仄仄仄，仄仄平仄○平平。","仄○平平仄仄仄，仄仄平仄平○平。","平平仄○○平平，仄仄平仄平仄平。","平平平平仄平仄，平仄平仄平平平。","仄仄仄平仄平仄，仄平○仄平仄○。","平○平仄仄仄仄，平平仄○平仄平。","仄平○平仄○仄，仄仄仄仄平平平。","仄平平平仄平仄，仄仄仄仄平平平。","○仄仄仄平仄平，仄仄仄仄平平○。","仄平○仄仄平仄，平仄仄仄平平平。","平平仄仄仄平仄，仄平仄仄仄仄平。","仄平仄仄仄平○，○仄平仄平平平。"],"paragraphs":["君家如河出昆仑，横贯中国浮乾坤。","鼎彜勋绩烂星斗，编简文字垂瑶琨。","到海喧豗势愈壮，约束蛟蜃驱鼍鼋。","略分涓流溉下土，草木蕃润资其恩。","先生绣衣吹霜风，一道生齿关寝飧。","人家春园满桃李，随处秋社肥鸡豚。","智效一官可能尔，尚于胜处非所论。","胸中人物自着眼，伥伥待相嗤彼昏。","古人过人本如此，事业自是为根元。","我知先生在廊庙，定不碌碌为澄浑。","颇恨未识元鲁山，一纸藻藉无媒援。","只今相送九天去，风在下矣何轩轩。","青云托附可无意，欲儿女语吐复吞。","浩歌一曲豁清思，援笔江海蛟龙奔。"],"title":"送晁子西提刑赴召"}
