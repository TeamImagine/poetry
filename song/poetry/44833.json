{"author":"杨万里","id":44833,"strains":["平平平仄○平平，○平仄仄仄仄平。","仄平平仄平仄仄，仄仄平仄平平平。","仄平仄仄平○仄，仄平○仄平平仄。","仄平仄仄○平平，仄○○平仄仄平。","仄平平平仄平仄，平平仄仄平平仄。","平平平仄仄平○，平仄仄平○仄仄。"],"paragraphs":["江宽风紧折绵寒，滩多岸少上水船。","市何曾远船不近，意已先到灯明边。","夜投古寺冲泥入，湿薪烧作虫声泣。","冷窗冻笔更成眠，也胜疏篷仰见天。","市人歌呼作时节，诗人两膝高于颊。","还家儿女问何如，明日此怀犹忍说。"],"title":"除夕前一日归舟夜泊曲涡市宿治平寺"}
