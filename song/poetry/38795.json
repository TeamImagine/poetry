{"author":"陆游","id":38795,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["趁朝把笏著乌靴，不似归来买短蓑。","尚鄙朱公养鱼术，肯为宁戚饭牛歌。","逢时有命求何益，触事无心得最多。","乐处却嫌儿辈觉，出门十步即烟波。"],"title":"连日大雨门外湖水渺然"}
