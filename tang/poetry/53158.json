{"author":"宝志","id":53158,"strains":["仄仄仄平平仄，仄仄平仄平仄。","平平仄仄平○，仄平仄仄平仄。","仄平仄仄仄○，仄仄平平仄○。","平平仄平平仄，平平仄仄仄仄。平仄仄○平仄，仄仄平平仄仄。","仄仄仄仄平○，仄仄仄仄仄仄。","平仄平平仄仄，仄仄仄平平仄。"],"paragraphs":["法性本来常寂，荡荡无有边畔。","安心取舍之闲，被他二境回换。","敛容入定坐禅，摄境安心觉观。","机关木人修道，何时得达彼岸？诸法本空无著，境似浮云会散。","忽悟本性元空，恰似热病得汗。","无智人前莫说，打你色身星散。"],"title":"大乘赞十首 三"}
