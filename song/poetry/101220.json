{"author":"韩琦","id":101220,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["岁除诗笔复加勤，和寡辞高过郢人。","可念风期千里阔，又看春态一年新。","几时邻籴盈仓足，来济吾民比户贫。","开道海艘将自押，使车应舍未须巾。"],"title":"次韵答提举王郎中岁除有感"}
