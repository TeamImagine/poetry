{"author":"张扩","id":234084,"strains":["仄平仄仄○○○，仄仄平平仄平仄。","平平仄仄仄仄平，仄仄平平平仄仄。","仄仄平○平仄平，○仄平平仄平仄。","平平仄○平仄平，仄仄平平仄平仄。","平平仄○平仄仄，仄仄平平○仄仄。","平平仄仄平平平，仄仄仄○仄平仄。","平平仄仄平平仄，仄仄平平平？仄。","仄平平平仄仄平，仄仄平平平仄仄。","平平仄平○仄仄，仄○平平仄平仄。","仄○平仄仄○仄，仄仄平平○平仄。","仄平平平平仄仄，仄○仄平仄仄仄。","平平仄仄仄○仄，○仄○平仄平仄。"],"paragraphs":["老丞拄笏中了了，坐阅云阴变昏晓。","何为两脚苦未停，意在高山知者少。","昨日春从湖上归，颇觉沙鸥已驯扰。","游人但迟箫鼓来，滓秽清虚亦何好。","君今独行真得计，自有青螺如髻绕。","归来古锦开诗葩，笔下纵横发天巧。","遨头旧属罗浮伯，半夜春风鸣騕袅。","至今湖山索价高，妙语须君时一扫。","虽然愿君且努力，挂冠归休未宜早。","要当千户享封殖，岂但全家荷温饱。","此时还乡头未白，万钱买山慰潦倒。","摩挲拄杖不相忘，更伴重峦细穷讨。"],"title":"次韵莫养正县丞独游钱塘南北山"}
