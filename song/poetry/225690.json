{"author":"慕容彦逢","id":225690,"strains":["平仄仄平仄，平仄平仄仄。","仄仄仄平仄，仄仄○平仄。","仄仄仄仄仄，仄仄平仄仄。","仄○平平仄，仄仄平平仄。","仄平平仄仄，仄仄仄平仄。","仄平平仄仄，平平平仄仄。","平平仄仄平，平○仄平仄。"],"paragraphs":["公子有佳石，丹碧非一状。","磊磊不盈掬，巧夺三山状。","贮以白玉斗，挹注秋滉瀁。","有如澄江浄，隠映朝霞上。","泮林官独冷，悦此助清旷。","唯求诗句易，于焉窥雅尚。","山阴昔换鹅，流传信非妄。"],"title":"友人有小石数颗以余酷爱将辍惠佳者唯求一诗赋以赠之"}
