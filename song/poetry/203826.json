{"author":"孔平仲","id":203826,"strains":["仄平平仄仄平平，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["海邦穷僻想知音，疋马春风入岱阴。","千里山川忘道远，一门兄弟辱恩深。","发扬底滞先生德，振拔崎岖长者心。","更以诗篇壮行色，东归胜挟万黄金。"],"title":"上曾子固"}
