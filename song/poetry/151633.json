{"author":"何梦桂","id":151633,"strains":["平仄仄○平，仄仄仄○仄。","仄仄仄平仄，仄仄仄仄仄。","仄平仄仄平，平○仄○仄。","仄平仄平平，仄仄仄仄仄。","仄仄平仄平，平平仄平仄。","平平平平平，平仄仄仄仄。","平平仄平仄，○仄仄仄仄。","仄○仄仄○，平平仄平仄。","平平平○○，○仄仄仄仄。","仄○○平平，平仄仄平仄。"],"paragraphs":["朝采水中芹，莫采水中茆。","采采不盈掬，意不在寸草。","顾瞻尔子衿，忧思郁中抱。","濯江暴秋阳，岂不日杲杲。","杲杲虽丽天，寒荄易枯槁。","君来升文堂，钟鼓试击考。","轰霆起群蛰，沈淖赖雪澡。","以中养不中，宽慈以为宝。","惟皇均降衷，三代此直道。","迪教敦民彝，端拜谢师造。"],"title":"赠徐教谕爱兰"}
