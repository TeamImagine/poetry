{"author":"范纯仁","id":184789,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["名园选胜许参陪，游骑俄冲急雨回。","花里不闻鶑弄舌，瓮头空爱蚁浮醅。","寒云重结三冬雪，暖律虚飞二纪灰。","深恐群芳便雕落，主人还引上春台。"],"title":"君实邀游南园雨止"}
