{"author":"释德洪","id":228459,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["闻道高人愿力深，幽居端与法为林。","风泉松雨随宜说，密室晴轩共一音。","意妙故应人不荐，地偏还喜我相寻。","夜阑更入诗三昧，消尽平生未死心。"],"title":"次韵法林禅寺"}
