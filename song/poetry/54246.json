{"author":"项安世","id":54246,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["吾衰不复梦蓬瀛，忽见红梅眼暂惊。","独树正当云阁起，艳妆斜照石渠明。","懒随朔雪传春信，长倚东风诧晓酲。","岁晚江湖逢驿使，羞多无奈脸霞生。"],"title":"已赋四花复得红因念阁下旧赏遂足五花之韵"}
