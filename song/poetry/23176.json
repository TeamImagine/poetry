{"author":"王十朋","id":23176,"strains":["仄仄平平仄仄平，平平仄仄仄平平。","平平平仄仄平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["七岁名师世胄赊，云孙行实副文华。","仁心驯及鲁恭雉，和气种成潘岳花。","清白见知鄱水月，高明相照楚天霞。","送君撩我思乡意，遥想吾庐日长麻。"],"title":"乡人项服善宰鄱阳有政声人惜其去用郡圃栽花韵作诗数篇叙别遂和以送之  其一"}
