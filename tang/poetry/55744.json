{"author":"李白","id":55744,"strains":["仄仄平平仄仄平，仄仄仄仄平平○。","仄平仄仄平仄平，仄平平仄仄平平。","平？仄仄平平仄，仄平仄仄平平仄。","平平平平○仄仄，仄平平平仄平仄。","仄平平平仄平平，平平仄仄平仄平，仄仄平平仄仄平。","平平平平仄平仄，仄平仄仄○平仄。","平平仄平平，仄仄仄平仄。","仄平○○平仄○，○○平○○平仄。"],"paragraphs":["忆昨鸣皋梦里还，手弄素月清潭间。","觉时枕席非碧山，侧身西望阻秦关。","麒膦阁上春还早，著书却忆伊阳好。","青松来风吹古道，绿萝飞花覆烟草。","我家仙翁爱清真，才雄草圣凌古人，欲卧鸣皋绝世尘。","鸣皋微茫在何处？五厓峡水横樵路。","身披翠云裘，袖拂紫烟去。","去时应过嵩少间，相思为折三花树。"],"title":"鸣皋歌奉饯从翁清归五厓山居"}
