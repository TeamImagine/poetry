{"author":"郭祥正","id":192708,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["采石江边寂寞归，寿阳重到信前期。","闻韶忘味宁非美，倾盖论交已恨迟。","白凤文章元出众，青云歧路合逢时。","杏花正怯清明雨，强欲留连更一卮。"],"title":"将至寿州先寄知府龙图三首  其三"}
