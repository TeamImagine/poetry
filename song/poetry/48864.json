{"author":"杨万里","id":48864,"strains":["平仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["山自新亭走下来，化为一虎首重回。","平吞雪浪三江水，卧对雨花千丈台。","点检故城遗址在，凄凉浩叹宿云开。","六朝踪迹登临遍，底事兹游独壮哉。"],"title":"陪留守余处恭总领钱进思提刑傅景仁游清凉寺即古石头城三首  其一"}
