{"author":"邓肃","id":4326,"strains":["仄平仄平仄仄仄，平平平平平仄仄。","平平平仄○平平，平平平仄仄平仄。","仄○○仄仄平平，仄仄平○平仄平。","仄仄平平○仄仄，仄仄平平仄仄平。","仄仄平平仄仄仄，仄仄平平仄○仄。","平平仄仄仄平平，仄平仄仄仄平仄。"],"paragraphs":["仕途例皆谄笑耳，随盘方圆无定水。","前年天子思奇才，霜台曾擢古君子。","泛观中外傥非人，发上冲冠聊一嗔。","那顾城狐并社鼠，好恶无私喜怒真。","底事年来迹又绝，笑遁林泉似藏拙。","凭谁去斩佞臣头，请公速铸楚山铁。"],"title":"和谢吏部铁字韵三十四首 纪德十一首 其四"}
