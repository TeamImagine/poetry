{"author":"邵谒","id":27639,"strains":["平仄仄仄仄，平平平仄平。","平平平仄仄，仄平平仄平。","仄平平仄平，仄仄平平平。","仄仄平仄仄，仄平平平○。","平平仄平仄，平平仄仄仄。","平仄仄平仄，平平仄平仄。","平仄○平平，○平仄○仄。","平平○平平，仄仄仄平仄。","仄仄仄平平，平平仄平仄。"],"paragraphs":["寒女命自薄，生来多贱微。","家贫人不聘，一身无所归。","养蚕多苦心，茧熟他人丝。","织素徒苦力，素成他人衣。","青楼富家女，才生便有主。","终日著罗绮，何曾识机杼。","清夜闻歌声，听之泪如雨。","他人如何欢，我意又何苦。","所以问皇天，皇天竟无语。"],"title":"寒女行"}
