{"author":"邹浩","id":220710,"strains":["平平○平仄，仄○仄平平。","平仄仄仄仄，仄仄平平平。","○平仄平仄，○仄○平平。","平仄平仄仄，平平仄平○。","平仄仄平仄，平平仄平平。","仄平平仄平，仄仄平○平。","仄平平仄平，仄仄平仄平。","仄仄仄平仄，平仄仄仄平。","平平○平平，仄仄平平平。","仄平仄○仄，仄仄○平○。","仄仄仄平仄，仄仄平仄平。","平平仄平平，平平仄平平。","仄平○仄平，平仄○平平。","平仄仄平仄，仄平仄平平。","仄仄仄仄平，平平○仄平。","仄仄仄平仄，仄仄平平平。","仄仄仄平平，仄平仄平平。"],"paragraphs":["低檐荫茅竹，陋如野人居。","夫子莞尔笑，曰此真吾庐。","庭前郁乔木，庭后犹榛芜。","芟削随手净，春兰植扶疏。","光影动窗几，馨香袭文书。","皎然纫佩心，邂逅同三闾。","尔来基构新，百事凌往初。","突兀焕华屋，茅竹扫莫余。","双楠庭之珍，斩代殊荣枯。","要知碧油幢，特立当阶除。","念念入勋业，不与蓬荜俱。","兰虽不生门，安能逭诛锄。","剖琴如剖薪，烹鹤如烹鱼。","珠玉抵飞鸟，镈钟委洪炉。","逝矣覆辙存，来车犹此涂。","尚欲取修竹，永以娱朝晡。","问竹竹无言，冷风一虚徐。"],"title":"嘲仲益"}
