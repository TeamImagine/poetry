{"author":"李白","id":56160,"strains":["平平平仄○，仄仄平平平。","平平仄平平，○仄平仄○。","平平○平平，仄仄仄仄平。","平平仄仄仄，仄仄○○平。","仄平仄平平，仄仄平平平。","仄仄仄仄平，平平平平平。","平○仄仄仄，仄仄○平平。"],"paragraphs":["平明登日观，举手开云关。","精神四飞扬，如出天地间。","黄河从西来，窈窕入远山。","凭崖揽八极，目尽长空闲。","偶然值青童，绿发双云鬟。","笑我晚学仙，蹉跎凋朱颜。","踌躇忽不见，浩荡难追攀。"],"title":"游泰山六首 三"}
