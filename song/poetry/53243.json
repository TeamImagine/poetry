{"author":"项安世","id":53243,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["玉台山里未能归，满世间人总可疑。","道士但行安稳处，先生应蔑刺讥词。","重来晓日芳洲上，却忆经年痛饮时。","未必蓬山陈少监，今朝闲暇得相思。"],"title":"直洲再赠江道士"}
