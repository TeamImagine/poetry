{"author":"陈渊","id":247863,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["路过青山曲转腰，松门楸岭背尘嚣。","烟云西望孤鸿没，舟楫东来一水朝。","忠义有怀空郁郁，功名余事漫寥寥。","无人就与山西将，缓带轻裘敌自消。"],"title":"登岘山二首  其二"}
