{"author":"强至","id":182440,"strains":["仄平仄仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["禄锺不满俸钱悭，伏腊才周聚族艰。","仅足晨羞供色养，未能日饮乐慈颜。","醇醲获奉偏亲寿，珍重缘从太守颁。","诗雅百壶夸宠赠，岂如公惠敌丘山。"],"title":"谢知郡郎中惠酒"}
