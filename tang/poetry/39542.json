{"author":"寒山","id":39542,"strains":["仄仄仄平○，平仄平平仄。","仄仄仄仄平，平平平仄仄。","仄仄仄平平，平平仄仄仄。","仄平仄仄仄，○仄平平仄。","平仄平仄平，仄仄仄仄仄。","仄仄平平平，平平仄○仄。","平仄○平仄，平平仄平仄。","仄仄仄仄仄，平平仄平仄。"],"paragraphs":["我见转轮王，千子常围绕。","十善化四天，庄严多七宝。","七宝镇随身，庄严甚妙好。","一朝福报尽，犹若栖芦鸟。","还作牛领虫，六趣受业道。","况复诸凡夫，无常岂长保。","生死如旋火，轮回似麻稻。","不解早觉悟，为人枉虚老。"],"title":"诗三百三首 二六一"}
