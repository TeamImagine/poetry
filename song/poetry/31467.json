{"author":"吴儆","id":31467,"strains":["平平仄仄仄平平，平仄平平仄仄仄。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["高情应与水云宽，江北江南望渺漫。","逐马银杯端可赏，屯边铁甲得无寒。","已知与国同休戚，且庆丰年表治安。","杀气已消春意动，曈曈日色上云端。"],"title":"次韵李提点雪中登楼之什二首  其一"}
