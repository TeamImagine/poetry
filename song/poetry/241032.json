{"author":"周紫芝","id":241032,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["晚将华发试青衫，静寄从来是旧衔。","俗子未须怜怨鹤，老夫元不负耕岩。","晴山有约长相见，恶木妨人要尽芟。","自笑飘零苦无定，今年来此诵琅函。"],"title":"五月二十二日再葺静寄"}
