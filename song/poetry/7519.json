{"author":"王之道","id":7519,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["远水西来抱鹿头，山前草木带霜秋。","黄花雅意撩诗兴，红叶端能寄别愁。","日月奔驰双转毂，江湖漂荡一轻鸥。","干戈未戢中兴沸，蹴被空怀祖豫州。"],"title":"秋兴八首追和杜老  其六"}
