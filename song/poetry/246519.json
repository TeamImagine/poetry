{"author":"吕本中","id":246519,"strains":["仄○仄○平仄平，仄平平○平仄○。","仄○仄○平仄仄，平平平平○仄仄。","仄○平仄平仄平，仄仄平○平仄仄。","平仄平平平仄仄，仄平仄平仄平仄。","仄平○仄仄○平，仄仄平○仄平仄。","平平仄仄仄平○，平平平仄平仄平。","仄平仄仄平仄仄，○平平○仄仄仄。","○仄仄○平仄○，仄仄平○平仄平。","仄○仄仄平仄仄，平仄○平仄平仄。","仄○仄仄平仄平，平平平仄平仄平。"],"paragraphs":["夜长夜长天复霜，海陵城中今夜长。","夜长夜长冬向晚，寒阶无人看月满。","路长家远来信稀，水阔山深归梦短。","堂上书生头已白，朔方健儿十年客。","想渠当此夜长时，抚剑虽长酒杯窄。","明妃爱惜汉宫衣，乌孙公主终不归。","戚姬去视鸿鹄举，更为君王作楚舞。","当此夜长谁送迎，此月还如今夜明。","夜长夜短公莫厌，寒即重裘热须簟。","夜长夜短公莫忧，多忧多厌公白头。"],"title":"海陵夜作"}
