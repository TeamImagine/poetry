{"author":"陆游","id":40246,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["野水枫林屋数椽，寒炉无火坐无毡。","残灯耿耿愁孤影，小雪霏霏送旧年。","椒酒辟瘟倾潋滟，蓝袍俘鬼舞跰跹。","从今供养惟春荠，莫羡愚公日万钱。"],"title":"除夜"}
