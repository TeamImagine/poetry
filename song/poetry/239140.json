{"author":"孙觌","id":239140,"strains":["平仄平平仄平仄，平平仄仄平平仄。","平平平平仄平仄，平平仄平平仄仄。","平仄仄平平仄仄，仄平仄仄平平仄。","仄平仄仄仄平平，仄仄平仄仄仄仄。"],"paragraphs":["残雪溶溶水披冻，山空翠湿衣巾重。","东家西家酒初熟，南枝北枝春欲动。","班坐偶随鸥鹭集，意行适与牛羊共。","直将万事付狙公，莫浪欢喜蹋破瓮。"],"title":"岁暮郊行"}
