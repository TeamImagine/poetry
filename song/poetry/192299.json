{"author":"郭祥正","id":192299,"strains":["仄平仄平平，平平仄平仄。","仄平仄仄仄，仄仄平平仄。","○平仄平平，仄仄平平仄。","平平仄平仄，仄平平仄仄。","平○平仄平，仄仄仄平仄。","仄仄平仄平，平平平平仄。"],"paragraphs":["妾身厌尘埃，专心托君子。","感君一面眄，涸辙逢秋水。","雍容未经年，结誓同生死。","胡为忽言别，短书无一纸。","愁思魂梦飞，鹊语不成喜。","岁晚君不来，红妆为君洗。"],"title":"庐陵乐府十首  其四"}
