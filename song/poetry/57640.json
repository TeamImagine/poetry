{"author":"梅尧臣","id":57640,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["持归汉省青绫被，去看吴都白马潮。","叠鼓渡江寒浪伏，鸣铙入境野云飘。","鱼穿杨柳夸鲜脍，人采芙蓉学细腰。","家有二槐为太守，弟兄谁似李文饶。"],"title":"送王郎中知江阴"}
