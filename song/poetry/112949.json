{"author":"邵奕","id":112949,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["肩舆迢递访游仙，自是山中别有天。","松影参差笼玉殿，鹤声嘹喨下芝田。","青苍𪩘色临门外，断续泉流遶槛前。","便可相从解簪绂，时清难恋薜萝烟。"],"title":"游真祺观"}
