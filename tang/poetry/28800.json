{"author":"司空图","id":28800,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["争名岂在更搜奇，不朽才消一句诗。","穷辱未甘英气阻，乖疏还有正人知。","荷香浥露侵衣润，松影和风傍枕移。","只此共栖尘外境，无妨亦恋好文时。"],"title":"争名"}
