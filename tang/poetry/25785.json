{"author":"贾岛","id":25785,"strains":["仄仄仄平平，平平仄仄平。","仄平平仄仄，平仄仄○平。","平仄平平仄，平平仄仄○。","平平平仄仄，平仄仄平平。","平仄平平仄，仄平平仄平。","○平平仄仄，仄○仄平平。","仄仄仄平仄，平平平仄平。"],"paragraphs":["索莫对孤灯，阴云积几层。","自嗟怜十上，谁肯待三征。","心被通人见，文叨大匠称。","悲秋秦塞草，怀古汉家陵。","城静高崖树，漏多幽沼冰。","过声沙岛鹭，绝行石庵僧。","岂谓旧庐在，谁言归未曾。"],"title":"即事"}
