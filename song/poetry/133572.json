{"author":"卫宗武","id":133572,"strains":["平平○平平，○仄平仄仄。","仄平仄仄仄，仄仄仄平仄。","平平仄仄仄，平仄仄平仄。","平仄○平平，仄平仄仄仄。","平平仄仄○，仄仄平仄仄。","平平仄仄平，○仄平平仄。","○仄仄仄平，平○仄平仄。","平仄仄平平，仄○仄平仄。","平平仄仄仄，仄仄仄仄仄。","平仄平平平，仄○仄平仄。","平平仄平仄，平平○仄仄。","仄平仄仄仄，仄仄平平仄。"],"paragraphs":["春峦如佳宾，应接何敢暇。","我来日与对，不觉迫初夏。","繁林涌翠雾，经综密无罅。","鸣鸟间啼鶑，郑音忽奏雅。","萋萋碧草间，晔晔赪紫亚。","幽栖绝俗交，燕坐陪僧话。","论事核古今，谈禅悟生化。","新茗瀹云涛，迥胜酒新醡。","嘉蔬煮玉版，可鄙食肉者。","时诵渊明诗，万虑足陶写。","芳春背人去，归舟行步驾。","好山不可载，写入无声画。"],"title":"将到霅陇"}
