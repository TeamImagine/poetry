{"author":"郭祥正","id":192659,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["月压江梅似雪光，史君要我共飞觞。","不饶桂树轮中影，独占霜娥鉴里香。","信报春来先众卉，恨随人去入残妆。","孔融爱客君能似，席上应容处士狂。"],"title":"和倪敦复观梅三首  其三"}
