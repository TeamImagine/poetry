{"author":"杨恬","id":224223,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["此君高节贯春冬，山色泉声旦暮同。","对面便为三益友，终朝相伴一衰翁。","病嫌细字无心读，老厌闲花过眼空。","赖有堂中不言客，冷颜常共北窗风。"],"title":"三友堂"}
