{"author":"江休复","id":68366,"strains":["仄仄平仄仄，平平仄平平。","仄仄仄平仄，平平仄平○。","仄○平仄平，平平仄平平。","平仄仄平仄，○○平仄平。","平平仄仄平，仄仄平平平。","平仄仄仄平，○○平仄平。","平仄仄仄平，○平○仄平。","平平仄仄仄，仄平仄仄平。"],"paragraphs":["翳翳云月薄，泠泠雪风清。","学省夜岑寂，天街断人行。","广庭层阁阴，寻廊步余明。","松筿递遥响，如闻弦诵声。","悠悠子佩诗，讲座尘埃生。","回就直舍休，亹亹谈道精。","心会境物融，泯然遗世营。","寒眠屡展转，寤言写素诚。"],"title":"同持国宿太学官舍"}
