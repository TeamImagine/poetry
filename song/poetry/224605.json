{"author":"洪刍","id":224605,"strains":["仄平平仄仄仄仄，仄平仄仄仄平平。","平平○仄仄○仄，平仄平平仄仄平。","平仄平平平仄仄，仄平平仄仄平平。","仄平仄仄平平○，仄仄平平○仄平。"],"paragraphs":["紫芝眉宇久不见，朅来老眼快双明。","春光骀荡遽如许，诗骨峥嵘太瘦生。","书蠹研埃无复理，鸟啼花落亦关情。","客儿起我风骚兴，敢与羊何并得名。"],"title":"次李少微韵"}
