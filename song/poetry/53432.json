{"author":"项安世","id":53432,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["对敌何曾挫一毫，避人堪笑却成逃。","莫思蓬户飞三箭，且向椿闱带两髦。","年少枉随流水去，老来方悟入山高。","儿童已办新诗句，拟钉门符换旧桃。"],"title":"次韵王司理二首  其二"}
