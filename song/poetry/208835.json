{"author":"吕南公","id":208835,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["洞天一别七春风，长梦桃花烂漫红。","不得云雷相借助，且因文学守贫穷。","曾寻物外无穷意，已觉人间万事空。","便作野夫才是分，祇嗟凡骨误仙翁。"],"title":"寄江州沈尊师"}
