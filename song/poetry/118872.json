{"author":"张侃","id":118872,"strains":["平平平平，仄仄平平。","仄仄仄仄，仄平仄平。","○○仄仄，仄仄平○。","平平仄仄，仄平仄平。","仄平仄仄，仄仄平平。","平仄平仄，仄仄仄平。","仄仄平仄，仄仄平平。","平平平仄，仄平○平。","仄仄仄仄，○仄仄○。","平平仄仄，平平仄平。","平平仄○，平仄仄平。","平仄平仄，仄○平平。","平平平仄，平平平仄。","仄仄仄仄，○平平仄。","平平仄平，平○平平。","仄平仄仄，仄仄平平。","仄平仄平，平仄平平。","仄仄平仄，仄平平平。"],"paragraphs":["东坡先生，锦绣心胸。","戏作怪石，一时告功。","当其落笔，雨霈风从。","齐安赤壁，惠州鹤峰。","十年饱览，孰可撄锋。","温润枯淡，变态不同。","一卷之石，作倚盘松。","龙眠居士，孰羁其踪。","一瞬八表，如鹤在空。","东坡颂美，佳名日穹。","明窗展观，松古石窿。","天下之宝，岂间穷通。","东坡之节，龙眠之隠。","一异出处，如琴加轸。","吁嗟二公，人中之龙。","百余岁后，仰止英风。","我生后时，何以形容。","纪述惟赞，愧非扬雄。"],"title":"苏李松石图赞"}
