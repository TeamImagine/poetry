{"author":"李新","id":222991,"strains":["平仄仄平仄平○，仄仄平平平仄平。","仄平○仄仄仄仄，仄平○平仄平平。","平平仄平仄仄平，仄仄仄仄平平平。","平平仄仄平平仄，○仄平仄平平平。","仄平仄仄平平平，平仄仄仄平平平。","仄仄仄仄仄平仄，仄仄仄仄平仄平。","仄平平平仄仄仄，仄平仄平仄平仄。","平平仄仄仄平仄，仄仄仄平○仄仄。"],"paragraphs":["清圣浊贤莫区分，一入愁肠功等伦。","石炉三日不举火，麹车过门齿生津。","松窗草玄亦已勤，好事勿谓秦无人。","呼儿但涤牛头爵，正恐壶榼来缤纷。","冻消讲舌流冰凘，寒破笑颊生红云。","爱酒未减子猷竹，岂可一日无此君。","谪居无田种秫米，忘怀有诗上嚢纸。","邻醅不隔一航水，却隔醉乡三万里。"],"title":"怀酒"}
