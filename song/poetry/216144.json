{"author":"张耒","id":216144,"strains":["仄平平平仄平仄，平○○仄平平仄。","平平仄仄仄平仄，平仄平平仄仄仄。","平○仄仄○平仄，仄平仄仄平平仄。","仄平平仄仄平仄，仄仄仄仄平平仄。","平平仄仄平仄平，平平平仄平平仄。","平平平仄仄平平，○仄○平平仄仄。"],"paragraphs":["我非初平叱羊口，江中浪作群羊走。","金山五日厌僧粥，挥榜瓜洲缆古柳。","晨兴但怪妻孥喜，故人致馈罗盘缶。","起倾残榼得余沥，洗盏再酌开蓬牖。","风云惨淡秋已严，桑榆摇落山初瘦。","军厨醇味尚烦公，应记疏慵穷太守。"],"title":"赠吴孟求承议二首  其二"}
