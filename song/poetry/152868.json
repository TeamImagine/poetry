{"author":"汪梦斗","id":152868,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["客里休歌行路难，未容归梦绕江南。","荆筐蔽弩人媒雉，桃叶悬门女饭蚕。","故国山河今尚在，残春道路暑先酣。","新诗收拾中州事，归与乡人细细谈。"],"title":"车行济州道中即事"}
