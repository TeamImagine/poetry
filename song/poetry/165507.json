{"author":"黄宏","id":165507,"strains":["平平平仄仄，仄仄仄仄平。","平平平仄仄，○○平平平。","仄平仄平仄，平平仄平平。","平仄仄平仄，平平仄○平。","仄平仄平仄，仄仄平○平。","仄平仄仄仄，○仄平仄平。","仄仄○平仄，仄仄○仄平。","仄仄平平仄，仄仄平平平。","仄平仄仄仄，仄仄仄仄平。","仄平仄平平，平平○平平。"],"paragraphs":["文章关气运，要与理乱符。","谁知周赧末，犹胜秦皇初。","向来五星聚，奎躔遂华敷。","南北起周召，东西拟欧苏。","岂惟一时盛，万世垂楷模。","我虽季世产，闻道端不诬。","岂有苍精剑，铸自烧叶炉。","岂有轩辕鼎，散入蛮娘沽。","久幽世或有，速售理则无。","夕阳淡茅坞，荒烟正模糊。"],"title":"书叹"}
