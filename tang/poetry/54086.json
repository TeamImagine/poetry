{"author":"储光羲","id":54086,"strains":["仄仄仄平平，○平平仄○。","仄仄平仄仄，仄平平仄平。","仄平平仄平，仄仄仄平平。","○○仄平仄，平仄平平平。","平仄平仄平，平平仄仄平。","仄仄○仄仄，仄○平仄平。"],"paragraphs":["浅渚荇花繁，深潭菱叶疏。","独往方自得，耻邀淇上姝。","广江无术阡，大泽绝方隅。","浪中海童语，流下鲛人居。","春雁时隐舟，新萍复满湖。","采采乘日暮，不思贤与愚。"],"title":"采莲词"}
