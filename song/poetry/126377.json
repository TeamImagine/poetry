{"author":"叶茵","id":126377,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["柳长柔丝草长芽，随时委化答年华。","呼来便了能酤酒，抱去添丁共看花。","忧世中宵心耿耿，题春半壁字斜斜。","江湖风月今犹昔，能学龟蒙有几家。"],"title":"道院偶成二首  其二"}
