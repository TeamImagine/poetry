{"author":"丘葵","id":162333,"strains":["平平仄仄仄平平，平仄平平仄仄平。","○仄仄○平仄仄，平平仄仄仄平平。","仄平平仄平○仄，仄仄平平仄仄平。","仄仄平平平仄仄，仄平平仄仄平仄。"],"paragraphs":["匆匆别后又秋凉，佳句遥知塞锦囊。","闻道拾遗流落久，归寻小隠钓游乡。","旧时邻曲浑如梦，此日江东欲断肠。","拟待梅花携斗酒，访君船泊小溪傍。"],"title":"吕所盘已回故居月余日忽忆旧时与游因约再访"}
