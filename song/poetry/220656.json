{"author":"邹浩","id":220656,"strains":["平仄仄平平，仄仄平平仄。","平平仄平仄，仄仄平仄仄。","平平仄○平，平仄仄○仄。","仄仄平平平，平平仄平仄。","平平仄平平，平平仄平仄。","仄仄平仄平，仄仄平仄仄。","平平平仄平，平仄仄平仄。","仄○平仄平，○仄仄平仄。","平平仄○平，平仄平仄仄。","平仄平仄平，仄○仄平仄。"],"paragraphs":["飞雪一何情，拜我南轩竹。","骈头控于地，默默隃信宿。","寒花本轻扬，丛集乃折轴。","况此梢云姿，萧然异凡木。","飘风亦狂生，端来助陵蹴。","似欲揉直柯，绕指惟所欲。","焉知天与刚，初不愧幽独。","罄折虽尔为，且异望尘辱。","晨光破沈阴，春色盈两目。","风雪安在哉，竹犹故时玉。"],"title":"雪中对竹"}
