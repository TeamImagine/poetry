{"author":"鹿虔扆","id":44490,"strains":["平仄○平平仄仄，仄平平仄平○。","仄平仄仄仄平平。","仄平平○，平仄仄平平。","平仄仄平平仄仄，仄平平仄○平。","仄平○仄仄平○。","仄平平仄，平仄仄平平。"],"paragraphs":["金锁重门荒苑静，绮窗愁对秋空。","翠华一去寂无踪。","玉楼歌吹，声断已随风。","烟月不知人事改，夜阑还照深宫。","藕花相向野塘中。","暗伤亡国，清露泣香红。"],"title":"临江仙 一"}
