{"author":"杨万里","id":47866,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["稍缓鸣靴不住催，一声再拜忽如雷。","封章进了仪曹退，文武班齐上相来。","白发两年陪贺雪，紫衣数辈小传杯。","赐休退食端何恨，未到西湖探早梅。"],"title":"紫宸殿拜表贺雪二首  其二"}
