{"author":"韩淲","id":87486,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平平仄仄仄仄，仄仄仄平平仄平。"],"paragraphs":["风雨空山可奈何，门前寒港水增波。","君多亲戚定欢宴，我乏从游徒浩歌。","岁晚一身知又老，年来三友仅相过。","章泉超在百里外，应自打乖安乐窝。"],"title":"岁暮和韵甚思昌甫兄"}
