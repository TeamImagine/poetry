{"author":"郑刚中","id":252422,"strains":["仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["不辞芳酒满，怕渡野塘寒。","淡月侵灯暗，新春逗腊残。","主人方郑重，客意敢阑珊。","聚散皆如梦，相陪且尽欢。"],"title":"腊中会桂堂太守劝客满觞尝曰怕渡野塘寒酒罢且归又曰月挂竹梢明爱此二语借为两诗云  其一"}
