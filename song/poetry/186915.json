{"author":"刘挚","id":186915,"strains":["平平○平仄，仄仄仄平仄。","平平仄平平，平平仄仄仄。","○○平平平，仄仄仄仄仄。","平平平仄平，平仄仄平仄。","仄仄平平平，平平仄平仄。","平平平平平，仄仄仄○仄。","平平平○○，仄仄仄平仄。","仄仄仄仄仄，平仄平仄仄。","仄平平仄平，平平仄平仄。","仄仄平仄平，平平仄平仄。","仄平仄平平，？仄平仄仄。","○仄仄平仄，平○仄平仄。","仄仄平平平，平○仄平仄。","仄仄仄平平，仄平仄○仄。","平平仄平平，仄仄平仄仄。","仄平仄仄平，平平仄平仄。"],"paragraphs":["南都号多士，庾信乃辞客。","承家富缣缃，摛文烂组织。","应教来春坊，日坐学士席。","翩翩宫体谣，江左变风格。","巨盗掀台城，狂飚铩孤翮。","南飞江陵宫，杖策赴王绎。","经纶投中兴，感愤补天隙。","大厦岂一士，终此阳九厄。","陆机趋洛阳，夷吾入齐国。","濯足聊委蛇，怀邦已悲恻。","惜哉不遭时，淟涊无伟绩。","王室与身世，沦离两何益。","暮齿哀江南，聊将赋心迹。","楚郡故城阴，或云此遗宅。","寥寥旧山川，莽莾新黍稷。","是非不可求，秋风暮烟白。"],"title":"庾信宅"}
