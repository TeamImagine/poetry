{"author":"赵友直","id":162768,"strains":["平平平仄仄，仄仄平平仄。","平仄平平平，平平仄平仄。","仄仄平仄平，○○平平仄。","○平仄平仄，仄仄平平仄。","○平仄平平，仄仄仄平仄。","平仄平○平，平平平仄仄。"],"paragraphs":["秋高天宇肃，草际霜华冷。","明月流清光，徘徊薜萝影。","予抱千古怀，其将为谁骋。","兴衰感人事，代谢悲流景。","长歌紫芝篇，醉卧赤松径。","斯亦聊且娱，荣华非所竞。"],"title":"秋夜宿瑞象寺写怀"}
