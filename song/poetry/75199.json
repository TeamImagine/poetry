{"author":"赵蕃","id":75199,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["春今半历未知春，可奈昏昏昼复晨。","药裹岂能知许病，诗囊亦觉顿成贫。","羲和送日何其怯，天女司花不解神。","何但子行无所诣，我怀端亦在湖漘。"],"title":"次韵斯远见寄"}
