{"author":"卢纶","id":6866,"strains":["○平平平平，仄仄仄○平。","平平平平仄，仄仄平平仄。","仄○仄平○，○平仄仄平。","平平平仄仄，仄仄仄平平。","平平仄仄仄，平仄平平○。","平仄仄平平，仄仄仄平平。","仄平平平仄，仄仄平平仄。","仄仄仄○○，○平平仄平。"],"paragraphs":["深山荒松枝，雪压半离披。","朱门青松树，万叶承清露。","露重色逾鲜，吟风似远泉。","天寒香自发，日丽影常圆。","阴郊一夜雪，榆柳皆枯折。","回首望君家，翠盖满琼花。","捧君青松曲，自顾同衰木。","曲罢不相亲，深山头白人。"],"title":"孤松吟酬浑赞善"}
