{"author":"欧阳修","id":79184,"strains":["仄平平○仄平仄，仄仄○平○仄仄。","仄仄仄仄平平平，平仄平平平仄仄。","平平仄仄仄○平，仄仄○平仄○仄。","仄仄仄仄仄，仄○仄仄平。","平平○仄仄仄仄，平仄平仄○平○。","仄仄平○平仄平，平○仄仄平平平。","平○平仄仄仄仄，○平仄平平仄平。","○平平仄仄仄仄，平平平仄平仄平。","平平仄仄平仄仄，平仄仄仄平平平。","平平仄仄平仄仄，仄仄平平仄仄仄。","○平仄仄平仄平，○仄仄平仄○仄。","平平仄仄仄○仄，仄仄仄平平仄仄。","平平仄仄仄平仄，仄○？平仄○仄。","仄平平平平平仄，仄仄平仄仄平仄。","平平仄仄平仄仄，平仄○平平仄仄。","仄平平平仄仄平，平平仄仄仄平平，仄平仄仄平平平。"],"paragraphs":["大弦声迟小弦促，十岁娇儿弹啄木。","啄木不啄新生枝，惟啄槎牙枯树腹。","花繁蔽日锁空园，树老参天杳深谷。","不见啄木鸟，但闻啄木声。","春风和暖百鸟语，山路硗确行人行。","啄木飞从何处来，花间叶底时丁丁。","林空山静啄愈响，行人举头飞鸟惊。","娇儿身小指拨硬，功曹厅冷弦索鸣。","繁声急节倾四坐，为尔饮尽黄金觥。","杨君好雅心不俗，太学官卑饭脱粟。","娇儿两幅青布裙，三脚木床坐调曲。","奇书古画不论价，盛以锦囊装玉轴。","披图掩卷有时倦，卧听琵琶仰看屋。","客来呼儿旋梳洗，满额花钿贴黄菊。","虽然可爱眉目秀，无奈长饥头颈缩。","宛陵诗翁勿诮渠，人生自足乃为娱，此儿此曲翁家无。"],"title":"于刘功曹家见杨直讲女奴弹琵琶戏作呈圣俞"}
