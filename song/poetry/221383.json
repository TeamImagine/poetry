{"author":"释智圆","id":221383,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["尘外禅房掩渺弥，高情终与俗流违。","苦吟几度成华髪，默坐连宵忆翠微。","风带荷香飘静榻，雨滋苔色污闲扉。","炎天几阻相寻兴，空倚危楼对落晖。"],"title":"寄曦照上人"}
