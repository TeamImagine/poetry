{"author":"刘克庄","id":116196,"strains":["平平仄仄仄平平，仄仄平平平仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["回貤异渥未之闻，凛凛乾淳生气存。","频对青藜真济美，虽埋玉树尚追尊。","奉新鸾诰陈幽壤，距小麟台只近村。","太息琰玄皆耄矣，诔成姑以寝为园。"],"title":"居厚弟乞以碍止法官回授公朝特俞所请族子有诗志喜居厚次韵邀某同作效颦一首既拙且钝录献家庙"}
