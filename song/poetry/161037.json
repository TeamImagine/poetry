{"author":"戴表元","id":161037,"strains":["平平○平仄○仄，仄仄平平○仄仄。","平○仄仄仄○平，仄仄○平平仄仄。","平平仄仄平平仄，仄仄平平仄平仄。","平○仄仄仄平平，平仄平平仄○仄。","平○仄仄仄平○，仄仄仄平○仄平。","○○○平平仄仄，平平仄平平平平。"],"paragraphs":["苕花如云色如雪，万垅千溪看不绝。","风吹日炙自鲜明，弃在空云谁爱悦。","遭逢偶入山人手，缚作蓬菘扫尘帚。","髯疏发落已萧然，时对西风一回首。","人间贵贱不须论，此物古来从至尊。","犹胜长抛霜露里，秋虫野燐愁枯根。"],"title":"山苕行"}
