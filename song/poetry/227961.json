{"author":"释德洪","id":227961,"strains":["平平仄平平，仄仄仄平仄。","仄仄仄平仄，仄平仄平仄。","仄○仄平仄，平仄仄平仄。","平平○仄平，仄仄仄仄仄。","仄○平平仄，平平平仄仄。","平平仄平仄，平仄仄平仄。","平平○平平，平仄仄平仄。","仄仄平仄○，平平仄仄仄。","平平仄平平，仄仄仄平仄。","○平仄仄平，平○平仄仄。"],"paragraphs":["形骸寄簪绅，趣味在林麓。","楚国富山水，下车已心足。","昨闻入层翠，超放等犇鹿。","情高如谢安，举手弄落瀑。","恰如红妆女，弓弯双屈曲。","登高发清啸，余响动林木。","名山冠东南，佳处数天目。","以比衡霍胜，家鸡例野鹜。","归来渡湘江，水作鸭头绿。","应怀绛翠山，归期何日卜。"],"title":"次韵新化道中"}
