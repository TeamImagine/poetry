{"author":"梅尧臣","id":57765,"strains":["仄仄平平仄仄平，仄平仄仄仄平平。","平平仄仄仄仄仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雪与春归落岁前，晓开庭树有余妍。","杨花扑扑白漫地，蛱蝶纷纷飞满天。","胡马嘶风思塞草，吴牛喘月困沙田。","我贫始觉今朝富，大片如钱不解穿。"],"title":"次韵和酬刁景纯春雪戏意"}
