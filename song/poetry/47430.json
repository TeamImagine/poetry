{"author":"杨万里","id":47430,"strains":["○平仄仄仄仄平，平平仄平仄平仄。","○○平仄仄仄平，仄仄平平平仄仄。","平平仄仄仄仄○，仄仄○平仄平仄。","仄平仄平平平平，平仄仄仄平平平。","仄平仄平仄平平，仄仄平平平仄仄。"],"paragraphs":["王家唤竹作此君，周家唤莲作君子。","泥中怀玉避俗尘，水上开花超大地。","红裳翠盖在眼中，欲往从之隔秋水。","牡丹贵人非吾徒，篱菊隠士堪邻居。","李侯岸巾对芙蕖，不寄新诗来起予。"],"title":"寄题临武知县李子西公廨君子亭"}
