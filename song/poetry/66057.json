{"author":"陈傅良","id":66057,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄平平平仄仄平。"],"paragraphs":["民欲遮留上欲来，政声无间到舆台。","道迎和气收蛮瘴，弹压余阴蛰楚雷。","已是因风成柳絮，会须逐马见银杯。","一觞好上公堂寿，不为梅花昨夜开。"],"title":"长沙腊月雷是日约宴赵帅俊臣闻雷乃罢越三日雨雪帅喜以诗相贺用韵酬之"}
