{"author":"宋祁","id":13259,"strains":["平仄仄仄平仄平平仄平，仄仄平平仄仄平。","仄平○仄仄仄仄，平平仄仄仄平○。","平○仄仄仄仄仄，平仄平平平仄平。","○平平仄平平○，仄○平○○仄○。","○平平仄○仄仄，平○仄○仄平平。","仄平平平仄平仄，仄平仄仄仄平平。","仄仄平平平仄仄，平平平仄仄平平。","仄平仄仄仄○仄，平平○平仄仄平。","仄仄平平仄平仄，平仄仄仄平平平。"],"paragraphs":["君不见汉家五陵诸少年，白马骊驹大道边。","紫纶裁帽映两纽，黄金错带佩双鞬。","经过主第赐绿帻，归宴前堂罗曲筵。","长安多逐韩嫣弹，别藏仍收张氏钱。","传言天子将羽猎，千乘万骑向甘泉。","奉车金吾共驰骋，外家戚里见招延。","径去平冈驰狡兔，虚弯天际落飞鸢。","朅来别馆恣行乐，胡姬当罏酒十千。","薄暮聊归渭桥曲，明旦复会黄山前。"],"title":"少年行"}
