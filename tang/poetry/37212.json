{"author":"徐铉","id":37212,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["去国离群掷岁华，病容憔悴愧丹砂。","谿连舍下衣长润，山带城边日易斜。","几处垂钩依野岸，有时披褐到邻家。","故人书札频相慰，谁道西京道路赊。"],"title":"和张先辈见寄二首 一"}
