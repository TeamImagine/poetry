{"author":"王洋","id":251164,"strains":["仄平仄平平，平仄仄平仄。","仄○仄仄平，平○○仄仄。","○仄平仄平，仄仄平仄仄。","平平仄平平，平平仄平仄。","仄○仄仄○，仄平仄平仄。","仄○仄平平，仄仄仄○仄。","平仄仄仄○，○平仄平仄。","○平仄平仄，仄仄仄○仄。","平平仄仄平，平平仄平仄。","仄○仄平平，平仄平仄仄。","仄仄平仄平，仄仄仄仄○。","仄平仄仄仄，仄仄仄仄仄。","平平仄平平，仄平平仄仄。","仄仄仄仄仄，平仄仄平○。","仄仄仄○仄，仄仄仄仄仄。","仄仄○仄平，○平仄平仄。"],"paragraphs":["丈人国元龟，千古秘清庙。","侧闻扈圣初，彤庭献喜兆。","从此氛雾开，屡锡休瑞报。","珪璋厌纷华，江湖乐丰好。","一冠脱孟劳，十年泛灵沼。","近闻出清江，仗节触烝罩。","渔者有豫且，横梁截隈奥。","如何抱神智，失脚困泥淖。","仓皇见梦祈，修门极悲叫。","椟藏得玄夫，光价逾纳郜。","再拜争乞灵，灼铁具热燋。","火攻固下策，奈此集众噪。","低头谢群工，脱身图后效。","此戏亦太虐，脐腹困然膏。","切勿再三渎，渎亦不汝告。","舍尔观朵颐，从吾袭髙蹈。"],"title":"郑丈灼灸戏成"}
