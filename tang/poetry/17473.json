{"author":"白居易","id":17473,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["岁阴生计两蹉跎，相顾悠悠醉且歌。","厨冷难留乌止屋，门闲可与雀张罗。","病添庄舃吟声苦，贫欠韩康药债多。","日望挥金贺新命，俸钱依旧又如何。"],"title":"酬梦得贫居咏怀见赠"}
