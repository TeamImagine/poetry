{"author":"周端朝","id":97938,"strains":["平平仄平仄，仄仄仄平仄。","仄平○平平，仄仄○平仄。","○平仄平平，○平仄○仄。","仄○平仄仄，仄仄平平仄。","平平○仄平，平平仄○仄。","平仄平平平，平仄平仄仄。","平○仄仄平，仄仄仄平仄。"],"paragraphs":["秾桃复秾李，照影落春水。","渡头看青杨，剪剪从风起。","裁书写连环，殷勤问行李。","一笼幺凤翼，一系青鸾尾。","江南三月天，群英烂如绮。","开到芜菁花，春事良未已。","何当缓缓归，荡漾绿波里。"],"title":"拟古"}
