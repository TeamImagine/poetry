{"author":"王庭珪","id":238293,"strains":["仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄仄平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["弟兄连榜俱高荐，正遇龙飞急诏求。","兰省深严清禁近，丹梯曾上广寒游。","岂惟一举两黄鹄，便好同修五凤楼。","草绿江南旧行路，春风归马控双虬。"],"title":"送刘简之兄弟赴省"}
