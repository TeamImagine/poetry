{"author":"文同","id":168718,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄仄平仄仄平。","仄仄平平平仄仄，仄平平仄仄平平。"],"paragraphs":["胧胧玉魄沉霄彩，蔌蔌瑶花破晓阴。","和气所蒸缘异政，丰年之兆慰群心。","画楼卷白欢声洽，游骑障泥乐意深。","太守安闲民讼息，锦城无限好园林。"],"title":"春雪呈知府龙图"}
