{"author":"虞俦","id":62265,"strains":["仄平平仄仄平平，仄仄平平仄仄平。","仄仄平平平仄仄，仄仄仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["去年今日到湖州，救得饥民岁又周。","阅遍炎凉还自笑，坐靡廪饩更何求。","渊明栗里终归去，太史周南枉滞留。","咄咄大钧何必问，固知薄命与仇谋。"],"title":"戏书"}
