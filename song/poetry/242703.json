{"author":"李纲","id":242703,"strains":["仄平仄平平，仄平平○仄。","平平○仄仄，仄仄仄平仄。","平平○○平，仄仄○仄仄。","仄○仄○仄，平平平仄仄。","仄平仄○平，仄仄平平仄。","仄平平仄仄，平仄平仄仄。","○○仄平平，仄仄平平仄。","仄仄平仄平，平平平仄仄。","仄○仄○平，仄仄仄平仄。","平平仄仄平，平平平仄仄。","平平仄仄仄，仄仄平仄仄。"],"paragraphs":["谪仙乃天人，薄游人间世。","词章号俊逸，迈往有英气。","明皇重其名，召见如绮季。","万乘尚僚友，公卿何介蒂。","脱靴使将军，故自非因醉。","乞身归旧隐，来去同一戏。","沈吟紫芝歌，缅邈青霞志。","笑着宫锦袍，江山聊傲睨。","肯从永王璘，此事不须洗。","垂天赋大鹏，端为真隐子。","神游八极表，捉月初不死。"],"title":"读四家诗选四首 太白"}
