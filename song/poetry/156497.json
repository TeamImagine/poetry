{"author":"文天祥","id":156497,"strains":["○平○仄仄，平仄平仄平。","仄平仄平仄，平仄平平○。","平平平，平平仄，仄仄仄平平仄仄。","平平仄仄仄仄仄，平仄仄仄平仄仄。","仄平平仄○平平，平平仄平仄平仄。"],"paragraphs":["中原行几日，今日才见山。","问山在何处，云在徐邳间。","邳州山，徐州水，项籍不还韩信死。","龙争虎鬭不肯止，烟草漫漫青万里。","古来刘季号英雄，樊崇至今已千岁。"],"title":"望邳州"}
