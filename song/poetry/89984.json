{"author":"释居简","id":89984,"strains":["仄仄○仄仄仄平，平仄仄仄○仄平。","仄○平平仄平仄，仄仄仄○平仄平。","仄仄平仄平平○，仄仄平仄○平平。","仄平仄仄平平平，平平○仄○平平。","仄平平平平仄仄，仄○仄仄平平仄。","仄○平仄仄平平，仄仄仄平平仄仄。","仄仄仄仄仄仄仄仄平仄平，仄仄仄仄平平平。","仄仄平平仄平仄，仄平仄仄仄仄仄平平。","仄仄平平仄平仄，仄○仄仄○平仄。","仄平仄仄平平仄，平平平仄○平仄。","仄○仄仄平平仄，仄平仄仄平平仄。","仄仄平平仄平仄，○仄平平仄平仄。"],"paragraphs":["大块噫气一气同，条达万汇参化工。","不教扶摇转羊角，五日一吹零雨蒙。","唤醒枯槁皆蒙茸，假借秋鬓回春容。","后来见说兰台宫，君臣相与论雌雄。","至今雌雄无辨白，几回拟问兰台客。","便从平地欲泠然，结口土囊呼不得。","坐使六月七月背汗挥老农，燥土滴作兰塘融。","赫赫炎炎濯无处，积威蓄锐尽数施玄冬。","一叶东来顺流水，怒号不肯吹船尾。","转船又复投西去，蓬蓬依旧从东起。","试从逆境求诸己，可容不拜飞廉赐。","谨勿颠狂蹈前辙，长不鸣条伴华月。"],"title":"逆风行"}
