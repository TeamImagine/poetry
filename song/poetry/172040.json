{"author":"林石涧","id":172040,"strains":["平仄平仄仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["潮后菰蒋半带泥，隔林遥听午时鸡。","江天漠漠云帆远，野日荒荒春鸟啼。","石壁倒垂枯树老，沙田平接乱山低。","经行好处须摹取，收入诗囊付小奚。"],"title":"潮后"}
