{"author":"方回","id":148707,"strains":["仄仄仄平仄，○○○仄平。","平仄仄仄仄，仄○平仄平。","仄仄仄仄仄，平仄平平平。","平仄仄平仄，仄仄平平平。","平平仄平仄，平仄平仄平。","仄平仄仄仄，仄平仄平平。","仄仄仄仄仄，仄仄平平平。","平仄○仄仄，仄仄仄仄平。","仄仄平仄仄，平仄平平平。","平平仄平平，仄仄○仄平。","仄仄仄平仄，仄仄○平平。","仄平仄平仄，○仄仄仄平。","仄仄○仄仄，仄仄平平平。","平仄○平平，仄仄○平平。"],"paragraphs":["岸上马蹄响，县中更鼓清。","篷背雨亦止，意当明旦晴。","梦记所泊处，乔木枯峥嵘。","天色果开否，浩浩惟风声。","篙师夜先起，船尾灯火明。","苦寒未可发，妇为治餐烹。","咀嚼似有味，宿昔余蔬羹。","人世如此耳，役役一饭营。","负贩规货利，干禄求荣名。","斯人以家浮，止尔了一生。","大者据疆土，以国相攻争。","至微若蝼蚁，行阵有战征。","我卧思此事，究竟终何成。","顽仆懵无知，鼻息如雷鸣。"],"title":"泊崇德县晓作"}
