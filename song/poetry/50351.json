{"author":"周必大","id":50351,"strains":["仄平仄仄仄平平，平仄仄平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["圣朝有道合羞贫，清昼那容裹路珍。","金马玉堂辞汉殿，桃花流水访秦人。","敢吟莫莫休休句，且佚胶胶扰扰身。","高会竹林欣有日，剩𥬠玉友钓溪鳞。"],"title":"奉祠还家侄绎以诗相迎次韵"}
