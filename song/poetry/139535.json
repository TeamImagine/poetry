{"author":"陈著","id":139535,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["谁其知我独春秋，小试毫芒大用留。","二万言书关社稷，八分地位傲公侯。","儒家本色饶青眼，仕路焦心早白头。","笑杀庸人漫多事，包荒襟量自休休。"],"title":"次韵邑宰徐何慊出示所作五首  其二"}
