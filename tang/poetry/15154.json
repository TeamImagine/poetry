{"author":"白居易","id":15154,"strains":["○仄平仄平，仄平平○平。","仄仄平仄仄，仄仄平平平。","平平仄平仄，平仄仄平平。","仄仄仄○仄，仄平平仄平。","平○○仄○，仄仄平仄平。","仄仄平仄仄，○仄○○平。","仄仄仄仄仄，平仄○平平。","平仄仄○仄，仄○仄仄平。","仄仄仄仄仄，平仄平平○。","仄平平仄仄，平○○平平。"],"paragraphs":["三十生二毛，早衰为沈疴。","四十官七品，拙宦非由他。","年颜日枯槁，时命日蹉跎。","岂独我如此，圣贤无奈何。","回观亲旧中，举目尤可嗟。","或有终老者，沈贱如泥沙。","或有始壮者，飘忽如风花。","穷饿与夭促，不如我者多。","以此反自慰，常得心平和。","寄言同病者，回叹且为歌。"],"title":"寄同病者"}
