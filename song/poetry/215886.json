{"author":"张耒","id":215886,"strains":["平平○仄仄，平仄平平平。","平平仄平仄，平仄仄仄平。","平平仄平仄，仄○平仄○。","平平平平仄，平仄仄仄平。"],"paragraphs":["西风吹淡白，窗户含凄清。","炎凉一朝变，徂暑逝不停。","山堂晓潇洒，病叟巾褐轻。","平时干云树，芳叶亦复零。"],"title":"三伏暑甚七月八日立秋是日风作凉爽炎酷顿消老病欣然命酒成二诗  其一"}
