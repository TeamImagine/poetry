{"author":"俞德邻","id":153303,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["公车指日召严徐，友道从渠自耳余。","浮世功名蕉覆鹿，冷官滋味釜生鱼。","百年荏苒醒还醉，一气循环惨复舒。","归去湖山多乐事，故人休枉绝交书。"],"title":"杨刚中分教京口有司以冗员罢去作诗为别就次韵以饯其行二首  其二"}
