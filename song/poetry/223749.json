{"author":"吴则礼","id":223749,"strains":["平仄平平仄仄平，平○平仄仄平仄。","平平仄仄○平仄，仄仄○平仄○平。","平平平仄平○仄，平仄平平仄仄○。","平仄仄平○仄仄，仄○○仄仄平平。"],"paragraphs":["秋晚铜炉一炷香，人间余习未全忘。","云溪尚想穿幽屐，雪屋犹怜共折床。","山林投老成漂转，文字他时妄揣量。","憔悴少陵空白髪，敢期重赋赞公房。"],"title":"寄因胜观老"}
