{"author":"楼钥","id":66296,"strains":["仄平仄仄仄，仄仄仄仄仄。","仄仄平仄平，○仄仄平仄。","平平平仄○，仄仄平仄仄。","仄平平仄仄，仄平仄平仄。","仄○平仄平，平仄平仄仄。","仄仄仄仄平，仄平仄平仄。","○平仄平仄，仄仄仄仄仄。","平平仄仄仄，仄仄仄仄仄。","平平仄仄平，仄仄仄平仄。","仄○仄仄仄，仄仄仄平仄。","仄平仄仄仄，仄仄平○仄。","仄仄仄仄仄，○仄○仄仄。","仄○平仄仄，○仄平仄仄。","○仄仄平平，平仄仄仄仄。","平仄平仄平，平平平仄仄。","平平○平仄，仄○仄平仄。"],"paragraphs":["圣贤不得见，道散固已久。","学者多自贤，鲜肯事师友。","颠冥声利中，悔吝皆自取。","动言无愧怍，未知果然否。","寡过云未能，先圣欣善诱。","凛凛孟氏言，几希异禽兽。","参乎病知免，遂使启足手。","宁知起易箦，又在此段后。","吾侪况小人，气质素凡陋。","以其所以养，孝道亦何有。","勉前类水马，立处祇如旧。","傥复不自力，其末当愈谬。","每思攻所愧，扁榜铭座右。","三诵故人书，惭汗几欲溜。","夫岂为戏言，知君于我厚。","因之更加警，补过尚无咎。"],"title":"攻愧斋"}
