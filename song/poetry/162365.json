{"author":"丘葵","id":162365,"strains":["仄仄平仄平，仄仄仄○仄。","平平平仄仄，仄仄仄仄仄。","平仄仄仄仄，仄平仄○仄。","平平仄仄平，平○仄平仄。","？？？？平，平平○仄平。","平仄仄仄仄，仄平○平平。","仄仄平平平，平仄平○仄。","仄平○仄平，平平仄平仄。","平平平仄仄，平○仄○平。","○平仄仄仄，平仄平平平。"],"paragraphs":["盎盎天地春，万物日和煦。","云胡生五谷，不若草木数。","天地一小变，六龙不行雨。","东皇讵忍归，田间已焦土。","□□□□人，书生空自愁。","饥死者不恨，特为苍生忧。","我愿呼东皇，为我呼屏翳。","沛为三日霖，枯苗有生意。","皇天青荡荡，无繇诉衷情。","空怜汝布谷，辛苦催人耕。"],"title":"三月三十日"}
