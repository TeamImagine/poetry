{"author":"陈造","id":59402,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["手板夤缘替荷锄，从渠争挟子公书。","三年已办青箱蠹，一饱才分代舍鱼。","烟烬萁炉朝兀兀，窗明风霰夜疏疏。","独思把酒看君醉，墨汁淋浪点翠裾。"],"title":"次韵陈梦锡"}
