{"author":"洪适","id":28292,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["与客窥园春未华，也须日昃始回车。","松间共赏猫头竹，酒半先尝雀舌茶。","云覆疏棂香起篆，风侵密坐烛吹花。","双溪叠嶂催行色，佳句重吟绮散霞。"],"title":"和景卢饯朱叔召往宣城"}
