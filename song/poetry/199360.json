{"author":"张士逊","id":199360,"strains":["仄平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["一言已了忘筌谊，诸祖休传坏色衣。","只履远过葱岭去，片云高傍石桥归。","海宫有请杯慵度，尘劫无涯锡倦飞。","元帅香灯持百载，又从枢府发清辉。"],"title":"送僧归护国寺"}
