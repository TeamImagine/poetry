{"author":"杨巨源","id":9717,"strains":["平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["芳时碧落心应断，今日清词事不同。","瑶草秋残仙圃在，彩云天远凤楼空。","晴花煖送金羁影，凉叶寒生玉簟风。","长得闻诗欢自足，会看春露湿兰丛。"],"title":"酬于驸马二首 二"}
