{"author":"李之仪","id":205313,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["倦游知止未知还，平日生涯只在山。","金碧喜逢云外境，文章重见管中斑。","篆烟萦晓留无寐，宝铎吟风笑不闲。","他日归栖虽有地，胜游终寄梦魂间。"],"title":"宿大乘赠祖灯"}
