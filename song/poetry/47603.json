{"author":"杨万里","id":47603,"strains":["仄平○仄平仄仄，仄平仄仄平仄○。","平平平平仄仄平，仄仄平平仄○仄。","平平仄仄仄平○，仄○仄平平○平。","仄仄平○仄仄仄，仄平仄仄平○仄。"],"paragraphs":["北风吹得山石裂，北风冻得人骨折。","南来何曾识此寒，便恐明朝丈深雪。","今朝幸不就船行，白浪打船君更惊。","只是山行也不好，笋舆寸步风吹倒。"],"title":"正月晦日自英州舍舟出陆北风大作"}
