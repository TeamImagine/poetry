{"author":"权德舆","id":9342,"strains":["仄仄仄平平，平平仄仄平。","仄平平仄仄，平仄仄平平。","仄仄平平仄，平平仄○平。","平平平仄仄，仄仄仄平平。","平仄平平仄，平平仄仄平。","仄平平仄○，○仄仄平平。","仄仄○平○，平平仄仄平。","仄平平仄仄，平仄仄○○。"],"paragraphs":["令节一阳新，西垣宿近臣。","晓光连凤沼，残漏近鸡人。","白雪飞成曲，黄钟律应均。","层霄翔迅羽，广陌驻归轮。","清切晨趋贵，恩华夜直频。","辍才时所重，分命秩皆真。","左掖期连茹，南宫愧积薪。","九年叨此地，回首倍相亲。"],"title":"酬崔舍人阁老冬至日宿直省中奉简两掖阁老幷见示"}
