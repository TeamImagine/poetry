{"author":"梅尧臣","id":35783,"strains":["仄平平仄仄，仄仄○仄仄。","仄○平平仄，仄仄平仄仄。","平○仄○仄，仄仄仄平仄。","平平仄○仄，平仄仄仄仄。","平平仄平○，仄仄平仄仄。","平平仄仄仄，平仄仄仄○。","平仄仄仄平，仄仄仄仄仄。","仄仄平仄仄，仄仄仄仄仄。","仄仄仄仄平，平仄平仄仄。","○平平平平，仄仄仄仄仄。","平平平仄平，仄仄仄○仄。","平仄仄平平，仄仄平仄仄。","仄平仄平仄，仄仄仄仄仄。","仄平平仄平，仄仄仄平仄。","仄○平平平，平仄平仄仄。","○仄平仄仄，○平仄平仄。","仄仄平仄○，平平○仄仄。"],"paragraphs":["予生多不偶，事事相与背。","适从平川役，乃遇河决溃。","舟胶在中野，寸步使心痗。","谁知赤县尹，勤恤每外内。","文符饬亭长，寇盗虞鼠辈。","仍能馈餠饵，童稚仰所赍。","今又置酒壶，惠问亦已再。","令我清夜饮，是夕值月晦。","独酌效谪仙，而复无影对。","如何亡情游，似亦有世态。","家人诚可同，况我昨丧配。","虽曰预朝裾，左右无粉黛。","兀然唯书史，旧学厌琐碎。","欲探文字工，下笔语多碍。","却思君西斋，新治虚可爱。","燕坐禽鸟寂，吟哦簿书退。","此乐吾未如，区区劳覆载。"],"title":"寄谢开封宰薛赞善"}
