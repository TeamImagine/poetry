{"author":"刘佖","id":6831,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄平平平仄，仄仄平平仄仄平。"],"paragraphs":["未跃天衢卧寂寥，碧潭流溢海山腰。","埋藏头角虽多日，鼓动风雷在一朝。","既若有心成变化，岂能无意泽枯焦。","神踪许为苍生起，愿击香车上九霄。"],"title":"祈雨泄潭"}
