{"author":"陆游","id":41134,"strains":["仄仄仄仄平，仄仄仄仄仄。","平平仄仄仄，仄仄仄仄仄。","平平仄平仄，仄仄仄仄仄。","平仄平平平，仄仄仄仄仄。","平平仄平仄，仄仄仄○仄。","仄仄仄平仄，平仄仄仄仄。"],"paragraphs":["饮酒以散愁，服药以去病。","区区赖外物，岂足语性命。","清晨坐堂上，万事一袖手。","愁病初无根，孰谓药与酒。","掀髯笑嵇阮，举袂谢和缓。","气住则神住，时至骨自换。"],"title":"书意三首  其一"}
