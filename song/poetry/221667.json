{"author":"释智圆","id":221667,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["造化无余岂有私，如何庶物自参差。","群乌不涅身长黑，双鹭无愁顶亦丝。","岩桂翠浓深雪夜，井桐黄落暮秋时。","虚空世界都如幻，莫把闲心逐境思。"],"title":"闲咏"}
