{"author":"项安世","id":54306,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["合宫雷雨下江城，重把贤书旧贡升。","入月穿天搜伏兔，抟风击水化新鹏。","当年吉梦浑家喜，今日成名望汝能。","千岁灵龟须自养，朵颐无用酒如渑。"],"title":"十五弟生日"}
