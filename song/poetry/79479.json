{"author":"欧阳修","id":79479,"strains":["仄仄平平仄仄平，平平平仄仄平平。","仄平平仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["行殿峨峨出绿槐，琳房芝阙耸崔嵬。","管弦飘落人间去，幛节疑从天上来。","基业百年传圣子，黔黎四纪乐春台。","孤臣不得同针虎，未死心先冷若灰。"],"title":"四月十七日景灵宫奉迎仁宗皇帝御容有感"}
