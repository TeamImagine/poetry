{"author":"苏舜钦","id":90352,"strains":["平平○仄仄，仄平仄平仄。","仄仄平仄○，○仄平平仄。","仄仄仄仄平，平平平仄仄。","仄仄○仄平，○○仄平仄。","仄○仄平平，平○仄仄仄。","仄平平仄仄，仄仄仄仄○。","仄平仄平仄，仄仄平仄仄。","仄平平平平，仄仄平仄仄。","仄平仄平平，仄仄仄○仄。","仄○仄平仄，仄仄仄仄仄。","平平仄仄仄，仄仄仄平仄。","平平仄仄仄，仄仄仄平○。","平平仄平平，平仄仄仄仄。","平平○仄平，仄仄仄仄仄。","仄仄仄仄平，仄平仄平仄。","仄仄仄仄平，仄平仄平仄。","平仄仄平仄，平○平平平。","平仄平仄平，平仄仄平○。","仄仄○仄平，平○○平○。"],"paragraphs":["穷冬三日雪，旅肠迫枯饿。","不免东郭行，难效袁安卧。","我谒故所宜，君来无乃左。","复贶长句诗，如留万金货。","恣睢莫能名，豪横不可挫。","怒奔时旁出，力翥复下堕。","使人但惊绝，欲断谁敢作。","况君名家驹，少小声已播。","丈夫气刚精，不必在长大。","譬如利锥末，所向物已破。","余资本滞浊，既壮困家祸。","区区走俗格，仅若螘循磨。","诗枯实零丁，文僻又坎坷。","翘然当路人，顾我甚涕唾。","雅意返愿交，得无自卑涴。","俛首已内倾，抚躬辄私贺。","无以答高谊，胸中强搜罗。","披豁聊短篇，安足谓酬和。","莞尔当弃投，毋留重吾过。"],"title":"答宋太祝见赠"}
