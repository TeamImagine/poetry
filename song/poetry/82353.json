{"author":"孙应时","id":82353,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["瓜熟青门好去官，此身如系欲行难。","望随鸿雁春风北，梦绕庭闱夜月寒。","即是抱琴归栗里，未能骑马向长安。","萧条甘旨应无计，好在藜羹日厌餐。"],"title":"尉黄岩任满家大人先归作诗以示恭次元韵"}
