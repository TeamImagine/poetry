{"author":"梅尧臣","id":46096,"strains":["仄平○平仄仄平，平平仄仄仄仄平。","平○仄仄平平平，平仄仄平平○平。","○平仄仄仄平平，平平仄仄平平平。","仄平仄仄平平平，平○仄仄仄仄平。","○平仄○○仄平，仄仄仄仄平平平。","平平仄仄○平平，仄平平仄○平平。"],"paragraphs":["结山当衢面九门，华灯满国月半昏。","春泥踏尽游人繁，鸣跸下天歌吹喧。","深坊静曲走车辕，争前鬭盛亡卑尊。","靓妆丽服何柔温，交观互视各吐吞。","磨肩一过难久存，眼尾获笑迷精魂。","貂裘比比王侯孙，夜阑鞍马相驰奔。"],"title":"和宋中道元夕二首  其一"}
