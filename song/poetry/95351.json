{"author":"释梵琮","id":95351,"strains":["仄仄平平仄仄平，○平仄仄仄○仄。","仄平仄仄○平仄，○仄平○仄仄平。","仄○仄仄，仄仄○平。","仄仄仄仄，平仄仄○。","仄平平仄，○仄平○。","○仄○平平仄，仄○仄仄平平。","仄仄仄仄，仄仄平平。","仄平仄仄，平仄平平。","平仄平平仄仄，平平平仄平平。","仄仄○平仄○仄，○平仄仄仄○平。"],"paragraphs":["学道先须有指归，闻声见色不思议。","九旬黑白分明处，如似盘中一片碁。","纵横十字，一著当机。","有眼则活，无眼则输。","烂柯山上，空自踌躇。","正好和盘翻却，直教脱尽规模。","解不可得，结亦无拘。","髑髅识尽，江海干枯。","憍梵波提吐舌，西天胡子无须。","色里胶青只些子，王维妙手亦难图。"],"title":"偈颂九十三首  其六○"}
