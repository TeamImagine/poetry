{"author":"苏舜钦","id":90309,"strains":["仄仄仄仄仄，平平仄仄仄。","仄平平仄平，仄仄平仄仄。","平仄平平平，仄仄平仄仄。","仄平仄仄仄，平平仄仄仄。","平仄仄仄平，○平平仄仄。","平仄仄平平，仄仄仄仄仄。","仄仄仄平？，仄仄仄平仄。","平仄仄平仄，平平仄平仄。","平平仄仄平，○○仄仄仄。","仄平平○仄，仄仄平平仄。","仄仄仄仄平，平仄仄○仄。","仄仄仄仄平，平平仄仄仄。","○仄仄平平，仄仄○仄仄。","仄○平平仄，平仄仄仄仄。","仄平仄仄平，仄仄仄平仄。","仄仄仄○平，○仄仄平仄。","平平仄平○，仄仄仄平仄。","仄仄仄平仄，平平仄平仄。","○平仄平仄，仄○仄仄仄。","仄仄平仄○，仄平仄平仄。","○平仄仄仄，仄仄○仄仄。","仄平仄仄○，仄仄○平仄。","仄平仄仄平，平仄仄仄仄。","仄仄仄仄平，平平仄○仄。","仄仄仄○○，仄○仄平仄。","平○仄平仄，平仄仄仄仄。","平平仄仄○，仄仄仄○仄。","平平平仄仄，仄仄仄○仄。","平平平平平，平仄仄仄仄。","平仄平仄平，○○仄平仄。"],"paragraphs":["瞽说圣所择，愚谋帝不罪。","况乎言有文，白黑时利害。","前日林书生，自谓胸臆大。","潜心摭世病，荣成谓可卖。","投颡触谏函，献言何耿介。","云昨见凶星，上帝下警戒。","意若日昏{扌豖}，出处恣蜂虿。","安坐弄神器，开门纳珍贿。","宗支若系囚，亲亲礼日杀。","大臣尸其柄，咋舌希龙拜。","速速伐虎丛，无使自沈瘵。","陛下幸察之，聪明即不坏。","如忽贱臣言，不瞬防祸败。","一封朝飞入，群目已睚眦。","力夫暮塞门，执缚不容喟。","十手捽其胡，如负杀人债。","幽诸死牢中，系灼若龟蔡。","亦既下风指，黥而播诸海。","长途万余里，一钱不得带。","必令朝夕闲，渴饥死于械。","从前有口者，蹜脰如气鞴。","独夫已去除，易若吹糠粺。","奈何上帝明，非德不可盖。","倏忽未十旬，炎官下其怪。","乙夜紫禁中，一燎不存芥。","天王下床走，仓猝畏挂碍。","连延旧寝廷，顿失若空寨。","明朝黄纸出，大赦遍中外。","嗟乎林书生，生命不可再。","翻令凶恶囚，累累受恩贷。"],"title":"感兴三首  其三"}
