{"author":"虞俦","id":61932,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["妄意弹冠不作疏，向来曾是曳长裾。","倚门慈母须微禄，当路群公亦荐书。","杜曲诗成还蹭蹬，河东赋在有吹嘘。","上林不敢栖高树，斗水何妨置腐鱼。"],"title":"旅怀上石似之郎中  其一"}
