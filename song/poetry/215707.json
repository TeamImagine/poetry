{"author":"张耒","id":215707,"strains":["仄平仄仄平平平，仄仄仄仄平仄平。","平○仄仄仄仄仄，平仄平平仄仄平平平。","平平仄仄仄平仄，仄仄仄仄○仄仄。","平平仄仄平仄平，平平仄仄平平仄。","平○仄仄○平平，平仄仄仄平平平。","平平仄平仄平仄，仄仄仄仄平平平。","平平仄仄仄仄仄，仄仄仄仄平平○。","平仄○平仄平仄，仄平仄仄平平仄。","平平仄仄仄平平，平仄○○○仄仄。"],"paragraphs":["北窗扫壁陈图书，杀气凛凛生坐隅。","谁将尺素画骏马，云是文皇昔日拳毛驹。","龙颅虎脊视天地，若灭若没三万里。","皇天产此谁得之，虬须十八真天子。","擒王灭窦如尘埃，英气贯日天为开。","黄金甲光照天地，大白羽箭驰风雷。","真龙在厩万马疾，下视四海皆驽骀。","榛棘昭陵一抔土，柏城六马莓苔古。","呜呼骏马已埃尘，虽有燕昭难再睹。"],"title":"拳毛驹歌"}
