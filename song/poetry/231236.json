{"author":"葛胜仲","id":231236,"strains":["平平仄仄平，平仄仄仄平。","仄仄平仄仄，平平仄仄平。","仄仄平仄仄，仄平平仄平。","仄平仄仄仄，○仄仄仄平。","仄平仄平○，平仄○仄平。","仄仄仄仄平，仄平○平平。","平平平仄平，仄平平仄平。","仄平平仄平，平仄仄平平。","仄平平平平，○平平仄平。","仄平仄平平，平平仄平平。","平平仄平仄，平仄○仄平。","平平平仄仄，平仄仄仄平。","仄平○○仄，平仄平仄仄。","仄平平平平，平仄仄仄平。","仄平○平仄，仄仄○○○。","平平○平○，仄仄平平平。"],"paragraphs":["翛翛一羽翁，奇骨两目方。","乃以贫自乐，餐霞辟谷肠。","混世人莫识，结茅居僻荒。","一墩仅十亩，培𪣻萃彼疆。","惠峰作南屏，秦望横北墙。","隐此不记年，悟仙号青旸。","翩然仙道成，陟墩神远翔。","指墩名道成，人以许仙扬。","岂无缑山人，吹笙云锦裳。","令威去千年，归来赋歌章。","青旸得仙去，千古传此乡。","讹而为柳跖，吴鲁路渺茫。","柳为横行盗，安肯城此旁。","不知何愚人，鱼鲁昧审详。","至今传名误，使志乘其将。","吾为正斯缪，百世流余芳。"],"title":"道成墩"}
