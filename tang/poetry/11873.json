{"author":"孟郊","id":11873,"strains":["平仄仄仄平，仄平仄平平。","仄仄仄平仄，平平仄平平。","仄仄平仄○，平平平平平。","仄平仄仄仄，仄仄平仄平。","仄仄平仄仄，仄平平仄平。","仄平仄仄仄，平平仄仄平。","仄仄仄平仄，平平仄平平。","○平仄平仄，仄平平平平。","平仄仄仄仄，平○平平平。","平平仄仄平，仄平平仄平。","仄仄仄仄平，平平仄仄平。","平平仄平仄，仄仄平仄○。","仄平仄仄平，○○平平平。","平平平仄平，仄仄平仄○。","仄平平仄○，仄仄仄仄平。"],"paragraphs":["贫富喜雪晴，出门意皆饶。","镜海见纤悉，冰天步飘飖。","一一仙子行，家家尘声销。","小儿击玉指，大耋歌圣朝。","睿气流不尽，瑞仙何敻寥。","始知望幸色，终疑异礼招。","市井亦清洁，闾阎耸岧嶤。","苍生愿东顾，翠华仍西遥。","天念岂薄厚，宸衷多忧焦。","忧焦致太平，以兹时比尧。","古耳有未通，新词有潜韶。","甘为酒伶摈，坐耻歌女娇。","选音不易言，裁正逢今朝。","今朝前古文，律异同一调。","愿于尧琯中，奏尽郁抑谣。"],"title":"晚雪吟"}
