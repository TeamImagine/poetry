{"author":"黄庭坚","id":206348,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄仄平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["金玉堂中寂寞人，仙班时得共朝真。","两宫无事安磐石，万国归心有老臣。","家酿可供开口笑，侍儿工作捧心颦。","醉乡乃是安身处，付与升平作幸民。"],"title":"同子瞻和赵伯充团练"}
