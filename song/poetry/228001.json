{"author":"释德洪","id":228001,"strains":["平平○平平，平仄平仄仄。","平平仄仄平，仄仄仄平仄。","平平仄平平，平仄○仄平。","平平仄仄仄，仄仄仄平仄。","平平仄平仄，仄平仄平○。","○平平仄○，平○平仄仄。","平○仄○平，仄仄仄平仄。","仄平仄仄仄，仄仄平仄仄。","仄仄仄仄平，平平平仄仄。","平平仄平仄，平仄仄平仄。","仄仄仄平平，平○平仄仄。"],"paragraphs":["仙郎如惊鸾，风格殊秀整。","文章体自然，五色丽云锦。","纷纷少年场，英气横笔陈。","家声盛汉魏，未暇数唐晋。","元龙特豪伟，太邱苦刚正。","相逢黄卷中，崔嵬山岳峻。","君当世其家，已见逸群骏。","笑谈不自觉，满坐湖海韵。","富贵率致身，华裾宜绿鬓。","功名偶然耳，何必以身徇。","未近翠云裘，先看班玉笋。"],"title":"赠陈静之"}
