{"author":"陆游","id":32722,"strains":["平平平平平仄仄，平平仄仄平仄仄。","仄平仄仄仄平仄，○仄平平○平仄。","○平仄仄平仄平，仄仄仄平仄平○。","平平仄仄仄○仄，平平仄平○仄仄。","仄平○仄仄平仄，平仄平平仄仄仄。","仄仄仄仄仄仄平，仄○平仄○○仄。"],"paragraphs":["杨卿人材金百炼，岐公座上初识面。","十年万事不须说，犹喜归来且强健。","题诗想见初削瓜，寄到茆堂已归燕。","辞严意密敢轻读，呼儿炷灯重把卷。","即今相望几千里，何日蝉聨语忘倦。","就令有使即寄书，岂如无事长相见。"],"title":"寄酬杨齐伯少卿"}
