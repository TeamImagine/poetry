{"author":"苏籀","id":3934,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["云际潺湲入下田，田塍级级逗平泉。","羊肠荦确褰裳过，蜗壳跧藏插槿边。","荷𦰏何人行叹息，馈浆与客更留连。","丹霞翠雾皆招隐，一抹残阳众木颠。"],"title":"晴日纵步二首  其二"}
