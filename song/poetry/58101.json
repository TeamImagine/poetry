{"author":"张栻","id":58101,"strains":["平平平仄仄平平，平仄平平仄仄平。","仄仄平平平平仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["谈天终日口澜翻，来乞清甘醒舌根。","满座松声闻金石，微澜鹤影漾瑶琨。","淡中知味谁三咽，妙处相期岂一樽。","有本自应来不竭，滥觞端可验龙门。"],"title":"和石通判酌白鹤泉"}
