{"author":"孙应时","id":82005,"strains":["平平○○平，仄仄仄○平。","仄仄平仄平，仄仄平仄○。","仄仄仄平仄，仄仄仄仄平。","仄○仄平平，仄平平仄○。","平平平仄仄，平平平仄平。","平仄平仄仄，仄平仄○平。","仄平仄仄平，平平仄仄平。","仄平仄平仄，仄仄仄仄平。","仄平○仄仄，仄仄仄仄○。","○○仄仄仄，平平○仄○。"],"paragraphs":["仙人骑长鲸，醉与月相追。","落笔千万篇，要与风雅期。","里耳习巴唱，未省白雪词。","欲当莫邪锋，断毛真一吹。","文章游戏耳，功名须鼎彝。","推毂天下士，岂无郑当时。","我愚敢望君，君胡首肯之。","酒酣激清啸，八极隘指麾。","丈夫叹岁晚，不恨一别离。","行行爱体素，江湖劳梦思。"],"title":"李允蹈再诗言别次韵"}
