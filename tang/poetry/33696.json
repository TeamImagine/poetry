{"author":"黄滔","id":33696,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["溪上家家礼乐新，始知为政异常伦。","若非似水清无底，争得如冰凛拂人。","月狖声和琴调咽，烟村景接柳条春。","宦游兼得逍遥趣，休忆三吴旧钓津。"],"title":"赠宿松杨明府"}
