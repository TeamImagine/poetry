{"author":"舒岳祥","id":143721,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["二子论秋夜，秋蛩是四邻。","叶黄狐下陇，灯暗鼠欺人。","借誉门多客，临危俗少亲。","平生刘正仲，于此见情真。"],"title":"八月二十八日与潘少白刘君英草酌耕养堂时刘正仲以求免役入城予亦为群小见厄者也"}
