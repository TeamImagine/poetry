{"author":"陈造","id":59419,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万灶连连俨旧屯，朝来喜气袭人温。","固知除器须平日，政复投醪亦至恩。","帝綍函春周垒壁，使星回耀照和门。","文经武纬君王圣，汗简须公纪治原。"],"title":"次韵犒士"}
