{"author":"宋祁","id":13960,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["倦把菱花照病容，萧萧斑鬓作衰翁。","虞翻到骨终无媚，阮籍逢途但有穷。","敢望君恩收坠屦，决须私计付冥鸿。","衔杯后会何能定，万里惊飚一转蓬。"],"title":"又寄王都官"}
