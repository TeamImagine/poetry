{"author":"苏籀","id":3972,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["身将抱瓮灌田畴，老大徒伤鬓已秋。","滞念生缘宁故我，济时及物勉前修。","勃磎行世终刚介，重惜尤人返自求。","塞马未尝矜得俊，湘猿不在较群猴。"],"title":"睡起一首"}
