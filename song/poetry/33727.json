{"author":"陆游","id":33727,"strains":["平平仄仄平平平，平平仄平平仄○。","平平平仄仄平仄，仄仄仄平○仄平。","平平平仄平仄仄，平仄仄仄平平平。","仄平仄仄仄平仄，平○仄平○仄平。"],"paragraphs":["秦关蜀道何辽哉，公安渡头今始回。","无穷江水与天接，不断海风吹月来。","船窗帘卷萤火闹，沙渚露下蘋花开。","少年许国忽衰老，心折柁楼长笛哀。"],"title":"泊公安县"}
