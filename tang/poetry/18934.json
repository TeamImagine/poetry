{"author":"鲍溶","id":18934,"strains":["仄仄平仄平，平平仄平仄。","平仄仄仄平，仄平平仄仄。","平平仄仄仄，平仄平仄仄。","仄○仄平平，平仄平仄仄。","○仄平○仄，平平平○仄。","平平仄平平，○仄○仄仄。","平平平平仄，仄平仄平仄。","仄仄平仄平，平平仄○仄。"],"paragraphs":["促促生有涯，营营意无限。","无限意未申，有涯生已晚。","恩荣不可恃，天道归寸管。","老如影随人，时若车下坂。","行者归期尽，居人心更远。","凉风日萧条，亲戚长在眼。","多忧知无奈，圣贤莫能免。","客鸟投本枝，生生复深浅。"],"title":"秋怀五首 一"}
