{"author":"罗隐","id":30672,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["松橘苍黄覆钓矶，早年生计近年违。","老知风月终堪恨，贫觉家山不易归。","别岸客帆和雁落，晚程霜叶向人飞。","买臣严助精灵在，应笑无成一布衣。"],"title":"东归途中作"}
