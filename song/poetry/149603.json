{"author":"方回","id":149603,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["我尝飞过洞庭湖，但有青天地欲无。","出峡蜀人趋鼎澧，溯江荆阃救巴渝。","飘零诗酒全如梦，流落兵戈剩此躯。","今日升平归去好，泛洲应有橘千株。"],"title":"送刘叔有还古鼎  其一"}
