{"author":"李弥逊","id":253014,"strains":["平平仄仄仄仄平，平仄平仄仄仄平。","仄仄仄○仄仄仄，平平仄仄平平平。","仄平仄仄仄○仄，平仄仄仄平仄○。","平平仄○仄仄仄，仄仄平仄平平平。","平平仄仄仄平仄，仄仄仄仄平仄仄。","平仄平仄仄仄仄，仄仄仄仄平○平。","仄平仄仄仄仄仄，仄仄仄仄平平平。","平平仄平平仄仄，平仄仄仄○○○。","平平○平平○平，平仄平○仄仄平。","仄平仄仄仄○平，仄仄仄仄平○平。","仄平平平仄仄平，仄平仄平平平平。","仄平仄仄平平平，仄平仄平仄平平。"],"paragraphs":["儒生自信一束书，持以游世触事迂。","十步倒行一步立，公家不辨私家臞。","壮无早计老更拙，宜去不去饥所驱。","春风力回俗士驾，政恐猿鹤讥逃逋。","灯前酌酒赖公等，一笑未彻还送予。","飞接双翼送好语，似欲挽我联冠裾。","那知物理有不可，欲置万里笞黔驴。","人言此云无此雨，安用吻舌劳分疏。","筠山如盘溪如愚，区有瓜芋水有鱼。","颉羹赤脚踏长须，醉步密竹交相扶。","绝知君家一事无，肯为老翁聊巾车。","古人命驾成斯须，已催小槽压真珠。"],"title":"诸公送行分韵得驱字"}
