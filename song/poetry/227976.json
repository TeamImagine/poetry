{"author":"释德洪","id":227976,"strains":["平平平仄○平平，仄仄仄仄平○平。","仄平仄平○仄仄，仄仄平仄平仄平。","仄平平仄仄平仄，仄仄平平仄仄平。","仄平仄仄平○仄，仄平仄仄平平平。","平平仄○仄平仄，仄仄平仄平平平。","仄平仄仄仄仄仄，仄平仄仄平平平。","？平平平仄平仄，平平○仄仄仄平。","平平平平平仄？，？？仄仄平平平。","仄平仄仄仄平仄，平仄平平平仄平。","仄平平平○仄仄，仄○仄仄平仄平。","平平仄仄仄平仄，仄仄仄仄平平平。","仄平平仄仄仄仄，仄仄仄○○平平。","仄平仄平仄仄仄，仄仄○○仄仄○。","平○仄仄仄？？，？仄平平平仄平。"],"paragraphs":["君家庐岳苍崖颠，睡足茗碗浮轻圜。","十年不归空蕙帐，夜鹤哀怨惊晓猿。","朅来湘尾寄城寺，夏簟清凉便昼眠。","扣门剥啄谁过我，上腾火色仍鸢肩。","轩然辩论杂今古，不觉前席心旌悬。","以身徇国爱子布，塞门以土推孙权。","□云诗穷少陵老，饥寒正坐拜杜鹃。","遥知铃斋宾谒□，□□紫砚浮松烟。","作诗寄我对岑寂，为散顽麻双脚挛。","弟兄高才当济世，会看笑揖人主前。","嗟余百念已灰冷，倦易敛翼为虚弦。","粥鱼斋鼓日课办，仰屋卧看三条椽。","管宁木床五十载，好事空传膝处穿。","何如敛目十□□，□树身同金石坚。"],"title":"复次元韵"}
