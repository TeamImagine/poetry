{"author":"宋庠","id":2637,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄○平仄仄，○仄仄平平。","仄仄平平仄，平平仄仄仄。","○平平仄仄，平仄仄平平。"],"paragraphs":["摄飨蠲祠令，精心属辅臣。","斋房贪结佩，归轼阻均茵。","鹄鼎庖羞洁，鸡枝殿树春。","坐凝虚室白，行祓大宫神。","政伫畴咨若，朝瞻已事竣。","三秋怀盛德，方信采萧人。"],"title":"参政李侍郎宿斋中书累日不陪归驭因成拙句奉献"}
