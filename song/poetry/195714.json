{"author":"苏轼","id":195714,"strains":["平仄仄仄平，平平仄平仄。","仄○○仄仄，仄仄平平仄。","仄○仄平仄，仄○仄平仄。","仄平平○○，平仄平平仄。","○仄仄平仄，○仄仄仄仄。","仄平仄仄平，仄仄平仄○。","仄平仄○仄，仄仄○平仄。","平仄平平○，仄仄仄仄仄。","仄平平平仄，仄仄仄平仄。","平平仄平平，平仄○仄仄。"],"paragraphs":["明月本自明，无心孰为境。","挂空如水鉴，写此山河影。","我观大瀛海，巨浸与天永。","九州居其间，无异蛇盘镜。","空水两无质，相照但耿耿。","妄云桂兔蟆，俗说皆可屏。","我游鉴空阁，缺月正凄冷。","黄子寒无衣，对月句愈警。","借君方诸泪，一沐管城颖。","谁言小丛林，清绝冠五岭。"],"title":"和黄秀才鉴空阁"}
