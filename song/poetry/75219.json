{"author":"赵蕃","id":75219,"strains":["仄仄平平仄仄平，平平平仄仄平平。","仄平仄仄平平仄，仄平平平仄仄平。","仄仄仄平平仄仄，平平仄仄仄平平。","平平平仄仄仄仄，仄仄仄平平仄平。"],"paragraphs":["拊髀尝闻问牧颇，祇今时势定如何。","要知绝恶思除本，莫为轻降信倒戈。","幕府似公犹不用，官曹如我政宜诃。","兵传家法檄愈疾，不但有诗皆可歌。"],"title":"次韵孙温叟问讯之韵"}
