{"author":"陆游","id":33197,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["大邑知名杜叟诗，山中仍值菊花时。","节旄落尽羁臣老，髀肉生来壮士悲。","豪举每嫌杯绿浅，痴顽颇怪鬓丝迟。","广文别乘官俱冷，相伴宽为五日期。"],"title":"九月三日同吕周辅教授游大邑诸山"}
