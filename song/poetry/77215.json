{"author":"袁燮","id":77215,"strains":["仄平仄仄平，平平平平平。","仄○仄仄仄，平仄平仄平。","仄平○平仄，仄仄平仄平。","仄仄仄仄仄，平仄平○平。","平仄仄仄平，仄仄平仄平。","仄仄平仄仄，仄平仄平平。","平平仄仄仄，仄仄○平平。","平平仄仄○，仄仄平平平。","平仄仄平仄，平仄仄平平。","○仄仄仄○，仄仄平仄平。","仄仄仄平仄，仄仄平仄平。","平平仄仄仄，平平仄平平。","○仄平平平，仄仄仄仄平。","平仄仄平仄，仄仄平仄平。","仄仄仄○仄，平仄○仄平。","平平仄平仄，平仄平仄平。","平○仄仄○，仄仄平平平。","仄平仄平仄，仄仄平平○。","平平仄仄平，仄仄平？○。","平○平仄仄，仄仄平平平。","仄平仄○平，仄仄仄仄平。","仄仄仄平平，平仄平平平。","仄仄仄平仄，○仄仄仄○。","仄平○仄仄，仄仄平平平。","○平仄○仄，○仄平平平。","仄仄平仄仄，○○仄平平。","平平仄仄仄，平平仄○○。","平平仄平○，仄仄平仄平。","仄○平仄仄，仄仄仄仄平。","平平仄平仄，平仄○仄平。","平平○仄仄，仄○仄仄平。","仄仄仄仄平，平仄仄仄平。"],"paragraphs":["凤仙窈窕姿，阶前为谁容。","浅深十八本，形貌纷不同。","或饶鲜明色，巧笑双颊丰。","或作掩抑态，抬举差且慵。","忧彼积雨摧，爱此晴日烘。","施粉聊自喜，夺朱巧争雄。","荧荧似得意，惨惨如无悰。","妍媸孰与分，我欲为青铜。","西子信姝丽，无盐敢希踪。","并育亦已难，我欲为老农。","美者倍丰殖，恶者加蕴崇。","花神夜见梦，君何太匆匆。","正复容颜殊，等是紫与红。","何贵复何贱，有淡还有浓。","气类岂相绝，涂泽间不工。","胡为妄憎爱，襟度殊未洪。","君看宇宙间，物象无终穷。","化工大𬬻鞴，一一归陶溶。","而君独褊心，不少垂帡幪。","强分青白眼，力辨雌雄风。","物情固参差，宇宙要扩充。","一笑谓花神，嗟尔何颛蒙。","品汇岂无别，畛域固有封。","有生分美恶，异路生西东。","如何暗且劣，并彼昌而丰。","剪伐咸自取，裁培本无功。","形声及影响，天然巧相从。","人才有邪正，用舍归至公。","不闻堪与猛，下比显与宫。","包含贵周遍，能否难混融。","花神闻是语，竦听鞠尔躬。","再拜谢诲言，坚垒不敢攻。"],"title":"凤仙花"}
