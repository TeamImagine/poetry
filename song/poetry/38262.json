{"author":"陆游","id":38262,"strains":["仄平仄仄平仄平，平平仄平仄仄平。","仄平仄平○仄仄，平平仄○仄仄仄。","仄平仄仄仄平平，仄平仄平仄平平。","仄平平仄○仄平，平仄仄仄仄仄平。","平平平仄仄平仄，仄仄平平仄平仄。","平仄平平仄仄仄，平平平平○平仄。"],"paragraphs":["古人已死书独存，吾曹赖书见古人。","后之视今犹视古，吾书未泯要有取。","贾生痛哭汉文时，至今读之有余悲。","魏徵嘻笑封德彝，生亦岂责绛灌知。","穷秋风雨卧孤馆，万世悠悠百年短。","垂死成功亦未晚，安知无人叹微管。"],"title":"读书"}
