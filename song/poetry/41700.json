{"author":"陆游","id":41700,"strains":["仄平仄仄仄平平，仄仄仄平平仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄仄平。"],"paragraphs":["自从请老镜湖滨，万事不关林下人。","鸦去鸦归还过日，花开花落又经春。","官微也过千重浪，身在依然一幅巾。","晨突有烟吾事了，浊醪不复恼比邻。"],"title":"书况"}
