{"author":"连文凤","id":159286,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["客里光阴叹白驹，青山何处故人疏。","花开花落难逢笑，潮去潮来莫寄书。","北海酒深时自醉，西湖水浅晚堪渔。","新诗忽见因相忆，何日携琴话起居。"],"title":"寄桐庐李华甫"}
