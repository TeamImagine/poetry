{"author":"刘克庄","id":111088,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["每岁鶑花要主盟，一生风月最关情。","相君未识陈三面，儿女多知柳七名。","自有菊泉供祭享，不消麦饭作清明。","老身独殿诸人后，吟罢无端雪涕横。"],"title":"哭孙季蕃二首  其二"}
