{"author":"韩淲","id":87201,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["秋晚晴原上玉田，水边林下过金仙。","寺钟欲动黄昏月，野鸟时横碧落天。","萸糁人家皆取醉，菊花篱槛亦争妍。","三叉路入孤村去，九日闲投物外缘。"],"title":"玉田道中得诗二句因足之"}
