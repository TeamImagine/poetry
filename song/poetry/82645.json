{"author":"刘过","id":82645,"strains":["平平平平仄仄仄，仄○仄仄仄平仄。","仄平○仄仄仄平，平仄○平平仄○。","仄仄平仄仄○平，仄平平平仄仄○。","仄平仄平仄仄仄，平平仄平平仄仄。","仄平平仄仄仄平，仄仄平仄平平平。","平仄平平仄平仄，平平仄○○仄仄。"],"paragraphs":["阿耘无田食破砚，奉亲日籴供朝饭。","有田正恐拙把犂，何得更为图画看。","汝父名汝汝当知，有田无田未可期。","有田不耕汝懒病，无田画田真画餠。","画田之外乃画牛，捕捉风影何时休。","头上安头入诗轴，全家不应犹食粥。"],"title":"题一犁春雨图后"}
