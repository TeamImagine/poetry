{"author":"楼钥","id":67447,"strains":["平仄平仄平，平仄仄仄平。","平平平仄平，仄平仄○平。","仄仄平仄平，平仄平平平。","仄○仄○仄，平仄仄平平。","平平○仄平，仄平仄仄平。","平仄平仄仄，仄仄仄平○。","平平平平仄，仄仄平仄平。","仄仄仄仄仄，仄仄仄仄平。","仄平仄仄仄，○仄仄仄○。","仄仄平仄仄，平仄○仄平。","平仄仄仄平，仄平仄仄平。","仄仄仄○仄，仄仄平平平。","平仄仄平平，平仄仄平平。","平仄平○平，仄○仄仄平。","○仄仄仄仄，平平仄平平。","平平仄仄仄，仄仄仄仄平。","仄仄仄仄仄，仄○仄平平。","仄平仄平仄，○平平仄平。"],"paragraphs":["家舅年益高，何止七十稀。","神明曾未衰，发黄齿如儿。","义槩同古人，闾里咸归依。","度量海深阔，仁爱佛慈悲。","居然三达尊，后生愿影随。","为作真率集，率以月为期。","平生持谦柄，自牧何太卑。","善学柳下惠，不欲慕伯夷。","一乡有善士，收拾略不遗。","以此娱我老，今是胜昨非。","何必汗漫游，据龟食蛤蜊。","但欲客长满，痛饮真吾师。","乡党既恂恂，朋友亦偲偲。","凡我同盟人，共当惜此时。","间或造竹所，宁容掩朱扉。","耆英古有约，不劝亦不辞。","此意岂不美，谨当守萧规。","达哉杜陵客，从它人见嗤。"],"title":"约同社往来无事形迹次韵"}
