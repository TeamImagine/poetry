{"author":"郭祥正","id":192562,"strains":["仄仄平平仄仄平，仄平平仄仄平平。","平平仄仄仄仄仄，平仄平平平仄平。","仄平仄平平仄仄，平平平仄仄平平。","仄平仄仄平平仄，仄平平平仄仄平。"],"paragraphs":["且欲临高遣百忧，故携笻杖立城头。","田家隔水犬吠犬，天气新晴鸠唤鸠。","靡迤物华春又尽，纷霏尘事老何求。","史君闲暇须游乐，莫为愁人罢乐游。"],"title":"南楼有怀元舆"}
