{"author":"宋祁","id":24010,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄平平平仄仄平。","仄仄平平仄平仄，仄平平仄仄平平。"],"paragraphs":["凄霜刮野转蓬干，永忆江湖旅鬓残。","身有支离求病粟，爵无公乘免旒冠。","柴车路迥骖馿蹇，栗坞人稀溜鹊寒。","日暮浮云遍西北，客心凄断向长安。"],"title":"有怀谢炳宗先辈"}
