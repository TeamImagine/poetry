{"author":"郭祥正","id":191770,"strains":["平平平仄○平仄，平仄平平平仄仄。","平平平仄仄平仄，仄仄○平仄○仄。","仄平仄仄平平仄，仄仄平○○○仄。","仄平仄仄平○平，平仄平平○平仄。"],"paragraphs":["江南饶暖衣𫄨绤，今岁春寒人未识。","溪流冰合地成拆，一月三旬雪三尺。","去年大潦民无食，子母生离空叹息。","只今道路多横尸，安忍催科更诛殛。"],"title":"苦寒行二首  其一"}
