{"author":"苏过","id":230003,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄仄仄仄仄平平。","仄平仄仄平平仄，平仄平平仄仄平。"],"paragraphs":["早岁声名耸搢绅，晚途端合付经纶。","绣衣曾是先朝旧，郎省空惊白发新。","不羡得车夸贵仕，但令遗爱在斯民。","德星临处阴功满，高大门闾畀后人。"],"title":"刘晦叔挽词二首  其一"}
