{"author":"方干","id":30204,"strains":["平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["芸香署里从容步，阳羡山中啸傲情。","竿底紫鳞输钓伴，花边白犬吠流莺。","长潭五月含冰气，孤桧中宵学雨声。","便泛扁舟应未得，鸱夷弃相始垂名。"],"title":"题陶详校书阳羡隐居"}
