{"author":"释居简","id":91397,"strains":["仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["丙寅端午前三日，南宕西湖酒一卮。","趁此昌蒲新酿熟，看君棠棣燕歌迟。","春风玉笋分班处，夜雨金闺对榻时。","蛙在秋池分部曲，小须叔季奏埙箎。"],"title":"代宣石桥谢两浙部使者"}
