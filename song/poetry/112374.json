{"author":"张咏","id":112374,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["圣恩重叠念龙钟，新赐淮阳地望崇。","才有筋骸堪策杖，更无情绪可忧公。","日思旧隠归何计，或问前程笑指空。","昨日凭高向西望，满川烟树雨蒙蒙。"],"title":"淮阳书怀寄朝中亲旧"}
