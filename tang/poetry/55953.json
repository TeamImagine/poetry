{"author":"李白","id":55953,"strains":["平仄平仄平，仄平仄仄平。","平平○仄仄，平仄仄平平。","仄仄平平仄，○○平仄平。","平仄平仄仄，平仄仄平平。","仄仄仄平仄，平平平仄平。","平平仄平仄，仄仄仄平平。"],"paragraphs":["朝别朱雀门，暮栖白鹭洲。","波光摇海月，星影入城楼。","望美金陵宰，如思琼树忧。","徒令魂入梦，翻觉夜成秋。","绿水解人意，为余西北流。","因声玉琴里，荡漾寄君愁。"],"title":"宿白鹭洲寄杨江宁"}
