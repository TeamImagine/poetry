{"author":"林希逸","id":119424,"strains":["平平仄仄仄平平，仄仄平平平仄平。","仄仄仄平平仄仄，仄平仄仄仄平平。","平平平仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["君王玉节选非轻，远部何如乡部荣。","得志可酬公学问，用人如此世清明。","名犹高似南州士，性本刚于东海生。","振廪岂应烦此老，论思便合向西清。"],"title":"送徐仓用后村韵  其一"}
