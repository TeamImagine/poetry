{"author":"寒山","id":39449,"strains":["平平仄仄仄，仄○平平仄。","仄平仄仄平，平○仄平仄。","平平平仄仄，平仄仄平仄。","○○仄仄平，仄仄平平仄。","平仄○仄仄，平平仄仄仄。","仄仄平仄平，仄仄平平仄。","仄仄仄仄仄，仄仄平平仄。","仄仄仄○○，○○平仄仄。"],"paragraphs":["寒山有一宅，宅中无阑隔。","六门左右通，堂中见天碧。","房房虚索索，东壁打西壁。","其中一物无，免被人来惜。","寒到烧软火，饥来煮菜吃。","不学田舍翁，广置牛庄宅。","尽作地狱业，一入何曾极。","好好善思量，思量知轨则。"],"title":"诗三百三首 一六八"}
