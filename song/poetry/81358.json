{"author":"张镃","id":81358,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["望处阴云纵复横，落梅那更两关情。","清愁入梦时飞蝶，远树和烟欲啭鶑。","多病半春诗债满，经旬无客酒缘轻。","湖亭记取初成日，正是菖蒲斫水生。"],"title":"南湖二亭落成各书长句一首  其一"}
