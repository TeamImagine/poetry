{"author":"杨公远","id":151184,"strains":["仄仄平平仄仄平，平平仄仄仄平平。","仄平平仄仄平仄，平仄仄平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万木风饕冻欲痴，孤根逗暖正斯时。","树槎牙历百千岁，花摘索开三两枝。","兄弟山矾应未称，交朋松竹恐相宜。","玉堂标致和羹味，可是香名满世知。"],"title":"见古梅吴府教"}
