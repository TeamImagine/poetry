{"author":"戴复古","id":93990,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["每上高楼欲断魂，沿江市井几家存。","飞鸿历历传边信，芳草青青补烧痕。","北望苦无多世界，南来别是一乾坤。","相逢莫说伤心事，且把霜螯荐酒樽。"],"title":"遇张韩伯说边事"}
