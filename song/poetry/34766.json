{"author":"陆游","id":34766,"strains":["○仄仄平仄仄平，仄仄仄平平仄平。","仄仄仄平平仄仄，平平仄仄仄平平。","平○仄仄○平仄，仄仄平平平仄平。","仄仄平○平仄仄，○平仄仄仄平平。"],"paragraphs":["三百里湖水接天，六十二翁身刺船。","饭足便休慵念禄，丹成不服怕登仙。","胸中浩浩了无物，世上纷纷徒可怜。","但有青钱沽白酒，犹堪醉倒落梅前。"],"title":"偶读山谷老境五十六翁之句作六十二翁吟"}
