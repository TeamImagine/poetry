{"author":"梅尧臣","id":46881,"strains":["仄平平平仄，仄仄平平平。","平仄仄仄仄，仄平平平平。","平平仄平仄，平仄平仄平。","仄平仄仄平，仄仄仄仄平。","平平仄平平，仄仄平平○。","仄仄平仄仄，仄平平仄平。"],"paragraphs":["楚梅何多叶，缥蒂攒琼瑰。","常惜岁景尽，每先春风开。","龙沙雪为友，青女霜作媒。","托根迩庙堂，结子助鼎鼒。","吴侯本吴人，笔力高崔嵬。","但咏同姓木，予非梁栋材。"],"title":"读吴正仲重台梅花诗"}
