{"author":"汪藻","id":236813,"strains":["仄仄平平仄仄平，平平平仄仄平平。","仄平仄仄平仄仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["诏跸南来首赐环，清名谁不仰高山。","独操廷尉平反柄，徐步文昌侍从班。","曾子哀矜情得后，皋陶明允罪疑间。","中朝正赖公持议，那得超然便不还。"],"title":"挽刑部王侍郎诗二首  其一"}
