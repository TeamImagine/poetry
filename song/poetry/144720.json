{"author":"陈杰","id":144720,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平平仄仄平仄，平仄平平仄仄平。","仄仄平平平仄仄，平平平仄仄平平。"],"paragraphs":["初持小惠钓声华，禄厚官高誉转加。","过客厨丰路碑炫，中朝赂重里言夸。","黄金何但买身贵，多粟尤堪作传佳。","百世倘无公论在，邪人浑指正人邪。"],"title":"小惠"}
