{"author":"宋祁","id":13760,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["随岸秋风惨别袪，峥嵘岁晏得双鱼。","定因南浦传能赋，却到西河问索居。","夜月连江金液动，晓山围国钿螺疏。","端倪欲报怀人恨，滴尽瑶蟾尚有余。"],"title":"喜得当涂叶学士手笔"}
