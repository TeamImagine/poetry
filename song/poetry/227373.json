{"author":"唐庚","id":227373,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄平平平仄仄平。"],"paragraphs":["卢橘杨梅乃尔甜，肯容迁谪到眉尖。","因行采药非无得，取足看山未害廉。","辨谤若为家一喙，著书不直字三缣。","老师补处吾何敢，政为宗风不敢谦。"],"title":"初到惠州"}
