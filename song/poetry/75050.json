{"author":"赵蕃","id":75050,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["竹屋深深昼亦阴，病多无复短长吟。","三年肯住见君意，一日不来关我心。","蝉噪未知秋日晚，雀投如识故枝深。","残书乱帙慷能整，倚赖残樽尚可斟。"],"title":"明叔今日不过书斋"}
