{"author":"吴龙翰","id":155659,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["骑却青鸾上禁林，岩岩声价重于金。","花砖日转琼笺暖，莲烛星归玉漏沈。","翰墨挈来三昧手，丝纶画出九重心。","春风已筑沙堤路，天上虚皇属意深。"],"title":"见刘后村先生  其四"}
