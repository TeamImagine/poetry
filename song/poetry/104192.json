{"author":"戴栩","id":104192,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["嫩黄千点糁槐枝，此别诸生倍所思。","判牒署名书字小，开经酬问具餐迟。","竹边亭在谁招隠，囊里书成合济时。","东府主人偏爱士，为歌厦屋杜陵诗。"],"title":"送陈漫翁教授官满赴都下"}
