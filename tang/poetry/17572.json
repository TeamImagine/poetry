{"author":"白居易","id":17572,"strains":["仄仄平仄平，仄仄平平仄。","仄仄平仄平，仄仄仄平仄。","平○仄仄仄，仄仄平平仄。","仄平仄平平，仄仄平○仄。","仄平平仄平，仄仄仄仄平。","平仄平平仄，平仄平平○。","平○仄平仄，仄仄平仄平。","○平仄平仄，平仄平仄平。","仄仄平仄仄，仄仄仄平平。"],"paragraphs":["不鬬门馆华，不鬬林园大。","但鬬为主人，一坐十余载。","回看甲乙第，列在都城内。","素垣夹朱门，蔼蔼遥相对。","主人安在哉，富贵去不回。","池乃为鱼凿，林乃为禽栽。","何如小园主，拄杖闲即来。","亲宾有时会，琴酒连夜开。","以此聊自足，不羡大池台。"],"title":"自题小园"}
