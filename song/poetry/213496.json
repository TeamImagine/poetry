{"author":"毛注","id":213496,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["织水帘珠未是奇，舒王留咏夺天机。","神光已比箕星列，文焰长依舜日晖。","一沼蛟龙涎半积，两檐鸾鹤势双飞。","名山从此留传咏，自昔因人重发挥。"],"title":"水帘泉"}
