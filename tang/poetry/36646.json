{"author":"陈陶","id":36646,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平仄仄仄平。"],"paragraphs":["康乐风流五百年，永嘉铃阁又登贤。","严城鼓动鱼惊海，华屋尊开月下天。","内使笔锋光案牍，鄢陵诗句满山川。","今来谁似韩家贵，越绝髦幢雁影连。"],"title":"赠温州韩使君"}
