{"author":"释德洪","id":227783,"strains":["平平仄平○仄仄，仄平平仄○平仄。","仄平仄仄仄平○，仄仄○平仄平仄。","仄仄平平○仄平，平平平仄○平仄。","仄平平仄仄仄平，仄平仄平仄平仄。","仄○平○仄仄仄，仄仄平平仄平仄。","仄平仄仄平仄平，仄仄平平仄平仄。","仄平仄平仄仄平，平平○平○仄仄。","平平仄仄仄○平，平平仄仄平○仄。","仄平仄仄平仄平，仄平仄仄○仄仄。","仄仄仄平平○平，平平仄仄平平仄。"],"paragraphs":["平生阅诗如阅马，自怜双眼如支遁。","子因句法马群空，爽气横秋太神骏。","上苑花光缠肺肠，西湖霜晓磨风韵。","较君年少翰墨场，贾生仲舒觉寒窘。","醉中逃禅亦不恶，况复机锋类庞蕴。","奉身一饭聊自珍，富贵功名苦寻趁。","凤巢定生五色雏，文章从来论种性。","嗟余索寞卧空山，多生垢习消磨尽。","但余欲识天下英，毙蛇脊尾犹一振。","岁月去人江浪翻，何时仰此摩天峻。"],"title":"寄蔡子因"}
