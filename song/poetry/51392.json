{"author":"喻良能","id":51392,"strains":["平平仄平平，仄仄仄平平。","平平仄平仄，仄仄仄仄平。","平平仄平仄，仄仄○平平。","平平○仄仄，仄仄平平平。","平平仄仄仄，仄仄平平○。","仄平平仄仄，仄仄仄平平。","仄仄仄平仄，平平平仄平。","平平仄平仄，平仄？仄平。","平○平平仄，仄仄平平○。","平平平仄平，仄仄○平平。"],"paragraphs":["山居鲜欢悰，理策事遨嬉。","嵚岑属初霁，眺览得所宜。","悬崖有飞瀑，注壑从凉飔。","蒙蒙喷雾雨，冉冉含烟曦。","清泠讵可汰，驶激畴能陂。","会心欣有得，徙倚不知疲。","雁荡境千里，香炉天一涯。","平生未能瞩，昏旦矧欲窥。","何如兹山溜，若与幽人期。","他年营菟裘，舍是将安之。"],"title":"望所居西山瀑布"}
