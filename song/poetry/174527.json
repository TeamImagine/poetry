{"author":"刘敞","id":174527,"strains":["仄仄仄平仄，仄平仄平平。","平平○仄仄，仄仄平平平。","平平平平平，仄仄仄仄平。","仄平仄仄平，仄平仄仄○。","仄平仄平仄，仄仄○仄平。","○平平仄仄，平平仄平○。"],"paragraphs":["予指老无力，不能苦多书。","书苟过百字，便觉筋挛拘。","京都多豪英，往往在石渠。","作书不可周，寄声亦已疏。","后园植佳果，远赠当鲤鱼。","中虽无尺素，加餐意何如。"],"title":"代书寄鸭脚子于都下亲友"}
