{"author":"韩淲","id":85999,"strains":["仄仄仄平仄，仄平平仄平。","仄平仄平平，平仄仄仄平。","平仄仄○仄，仄平平仄平。","仄平仄平仄，平仄○○平。","平平仄平仄，仄仄仄仄○。","仄仄仄平仄，平平平仄平。","仄平仄仄平，○平平仄平。","仄仄平○仄，○仄仄平平。"],"paragraphs":["草木易黄落，倏然时序交。","岂无素心人，松柏不改凋。","今日我重九，惘然风度高。","起寻得良觌，南雁将横霄。","夸毗信谁子，短世亦已劳。","旱暵乃天运，惔焚禾谷焦。","一歌百世苏，重歌千载陶。","唱予而和汝，其雨复崇朝。"],"title":"九日次陶韵"}
