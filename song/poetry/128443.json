{"author":"高斯得","id":128443,"strains":["平平仄平平，平仄平仄仄。","平平仄平平，仄仄○平仄。","平平平仄仄，○仄仄平仄。","仄仄平仄仄，仄仄平仄仄。","平平仄仄平，平仄平○仄。","仄平仄仄仄，仄仄平平仄。","仄平仄平平，仄仄仄平仄。","仄平仄平平，平仄仄平仄。","仄平平○仄，仄仄平仄仄。","仄仄仄仄仄，仄仄○○仄。","仄仄仄○平，平平仄○仄。","仄平平平平，平平仄平仄。"],"paragraphs":["秋容满苕谿，天籁生菌阁。","幽怀对萧辰，意味更冲泊。","招朋倾一盛，相与慰牢落。","抵掌谈世事，亦可资一噱。","须臾白玉盘，高挂青绡幕。","赏心与景会，喜极悲还作。","渺然望西南，慨想旧猿鹤。","岂无首丘情，归去事耕凿。","奈何朝廷上，聚铁方铸错。","弃置勿复道，洗盏更深酌。","我老倦吟诗，无悰纪行乐。","故人诗筒来，晨檐有鸣鹊。"],"title":"次韵李通甫赋中秋"}
