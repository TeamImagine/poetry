{"author":"范成大","id":44111,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["霜痕如雨沁东郊，乐岁家家一把茅。","故国丘陵多麦垅，新晴篱落有梅梢。","小山何在应招隠，北岭如今已献嘲。","归计未成聊琢玉，飘飖风袖作推敲。"],"title":"晨出蒋山道中"}
