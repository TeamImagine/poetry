{"author":"郑刚中","id":251895,"strains":["○平仄仄○，仄仄仄仄仄。","仄仄平平平，仄仄仄○仄。","平仄仄平平，平仄平仄仄。","仄仄平仄平，平仄仄平仄。","○平仄○平，仄仄仄仄仄。","平平平仄平，平仄仄○仄。","仄仄仄仄○，仄仄仄平仄。","仄平平仄平，仄仄仄平仄。","○平仄○○，仄仄平仄仄。"],"paragraphs":["亲朋数日闻，俯仰作礼数。","既事还书斋，妙画倚庭柱。","春蚓细萦纡，知子常我顾。","坐此尘俗因，颜色阻良晤。","迟疑负中心，恍若失所遇。","新诗今鼎来，车马审留驻。","拨置或少间，尚几枉前步。","别来胸腹奇，彼此欲呈吐。","当为扫中庭，柏子香一炷。"],"title":"招潘文虎"}
