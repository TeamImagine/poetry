{"author":"赵蕃","id":73343,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["忆在儿童闻混融，江湖老矣再能逢。","潮音遁伏门间虎，神骨峥嵘霜后松。","粥饭𫏐应随愿力，井舂终可听吾从。","萧滩滩上风帆发，引领白云何处峰。"],"title":"感怀"}
