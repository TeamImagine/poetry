{"author":"滕岑","id":67824,"strains":["平平仄平仄，仄仄仄仄平。","仄仄仄平仄，仄仄仄○平。","○○仄仄仄，仄平仄平平。","仄平○平仄，仄仄仄仄平。","平平仄仄仄，仄○平仄平。","仄仄平仄仄，平平仄平平。","仄仄仄平仄，仄仄○○平。","平平仄平仄，○仄仄仄平。","○仄仄○平，○仄平仄平。","仄平仄仄仄，平仄平平平。","平仄平仄平，仄平平仄○。","平仄仄仄平，平仄仄○平。","平仄仄平仄，平仄平平平。"],"paragraphs":["名都一何绮，宇内第一州。","富贵习奢靡，{执/日}御乃其尤。","沈沈彼大屋，缭垣峻而修。","主人正恩幸，执事近冕旒。","金多不可计，势张渠得俦。","藻幄群艳女，雕舆盛华驺。","器用尚方亚，服食中禁侔。","园池亦何似，三岛与十洲。","称者不胜谈，观者徒眩眸。","迅雷忽下击，飞电仍穷搜。","方恃金玉坚，遽为烟雾收。","天道不可欺，崇替定难筹。","陈迹变陵谷，谁复为悲忧。"],"title":"拟名都篇"}
