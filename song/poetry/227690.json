{"author":"释德洪","id":227690,"strains":["平平平平平仄仄，仄○仄仄平仄仄。","平平仄平仄仄平，平仄仄平○仄仄。","仄平仄仄仄仄仄，仄仄○平○仄仄。","平○平仄仄平平，○平仄仄平平仄。","仄○平仄仄仄仄，仄仄平平仄仄仄。","平平仄仄平仄平，仄平仄平○仄仄。","仄平平平平仄仄，仄仄平仄仄平仄。","仄仄平平平仄平，仄仄平平仄平仄。"],"paragraphs":["邦基今年方十九，美如濯濯春月柳。","龙章凤姿绝世无，金马玉堂如故有。","酒阑爱捉玉麈尾，玉色正同批诰手。","高烧银烛拥新妆，看君落笔龙蛇走。","欲驱清景入秀句，万象奔趋不敢后。","人疑锦绣纒肺肠，不然笔端应有口。","谪仙风流今复见，况亦仿佛外尘垢。","但恐功名纒缚人，未放青山挂窗牖。"],"title":"赠许邦基"}
