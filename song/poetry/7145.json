{"author":"王之道","id":7145,"strains":["○平仄仄仄，仄仄仄平仄。","平平仄仄平，平平仄○仄。","平平仄○平，仄平仄平仄。","平平仄仄仄，仄仄○平仄。","平平仄○仄，平仄仄○仄。","仄仄平○仄，仄仄仄平仄。","平○仄平仄，平平仄○仄。","平平仄仄仄，仄仄平仄仄。","平平仄平平，仄仄平仄仄。","仄○仄仄平，平平仄平仄。"],"paragraphs":["长安一夜雪，酒价涌朝市。","何人独耐寒，翛然立庭砌。","盈盈竹间梅，靓妆欲谁媚。","冰肌与玉骨，似不胜风袂。","丰年贵三白，麟凤敢称瑞。","要令舆论协，庶遂我心慰。","春回在朝夕，枯荄动和气。","尤怜麦盖锦，秀发功必倍。","忧葵亦何为，度日同度岁。","不如拥百城，陶然六经醉。"],"title":"追和东坡喜雪用王觌韵"}
