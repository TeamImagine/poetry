{"author":"袁说友","id":70434,"strains":["仄平平仄○平平，仄平平仄平平平。","平平仄仄仄○仄，○平仄仄平平平。","平平平仄仄平仄，仄仄仄平○仄平。","平○仄仄平仄仄，仄仄仄仄平平平。","平平仄平平仄仄，平仄平平平仄仄。","仄平○仄仄平平，平平仄仄平平仄。","平平仄仄平平仄，仄平仄仄平平仄。","平平仄仄仄平平，平○仄平平仄仄。"],"paragraphs":["去年寒食犹依然，海棠花落南溪前。","风随雨雪作三厄，燕支落尽无人怜。","今年花下去年色，不暖不寒三月天。","花间置酒君有意，我负宿约惭周旋。","年年惜春春易老，春去花残常恨早。","劝君更办一杯春，明朝卷地东风扫。","园溪已涨桃花急，月明夜钓渔舟笠。","君能割我半亭溪，宁叹此锥无地立。"],"title":"和林子长海棠韵"}
