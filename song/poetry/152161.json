{"author":"方一夔","id":152161,"strains":["平平○平仄，仄平仄○平。","仄仄平平○，○仄仄平平。","平仄仄○仄，仄仄仄仄平。","平仄平仄○，仄仄○平平。","仄平仄平仄，平平仄○平。","平平仄平仄，平平仄平○。","仄平平仄○，平仄仄仄平。","平○？仄仄，仄仄仄平平。"],"paragraphs":["黄河从天落，北来受降城。","划至韩城县，喷薄万雷霆。","何处杂泥滓，浊浊不复清。","奔迫梁楚间，赤子如浮萍。","近来到淮泗，烟波鼓长鲸。","无人起堤障，何时返沧溟。","惜哉神禹疏，高下昧地形。","胡中倘可注，曷不施经营。"],"title":"观兼山黄公河海图二首 河"}
