{"author":"李纲","id":243143,"strains":["平仄仄平平，○仄仄平仄。","平平仄平平，平仄仄○仄。","平平仄仄平，仄仄平平仄。","平平仄仄○，仄仄平平仄。","平平仄平仄，仄仄○仄仄。","仄仄平平平，仄仄仄仄仄。","○平仄平仄，平仄仄平仄。","○○○平仄，仄仄平平仄。","仄平仄仄平，仄仄仄平仄。","平○仄仄仄，仄仄仄仄仄。","仄○仄仄仄，平仄仄仄仄。","仄平仄仄平，仄仄仄○仄。","平仄平○平，仄仄仄○仄。"],"paragraphs":["庐阜秀江南，凝结尽云母。","泉源乃云腴，甘冽固其所。","悬为瀑布垂，蹙作龙鸾舞。","交流涧谷中，厥味皆锺乳。","僧坊有能事，致远劳汲取。","凿石为通渠，计里不计步。","回环绕山麓，髙下映檐庑。","蜿蜿虹腰转，溜溜螭头吐。","沛然饮濯余，灌溉及园圃。","谁将创物智，作此济众祖。","暂劳逸则永，心一力乃举。","岂惟小物然，万事尽如许。","吾道何其衰，寤寐慨思古。"],"title":"诸刹皆以石渠道水有至十余里者感之赋诗"}
