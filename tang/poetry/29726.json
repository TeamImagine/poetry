{"author":"李咸用","id":29726,"strains":["仄仄○平平，平仄仄仄仄。","仄平○平平，仄仄仄平仄。","仄平仄仄平，○仄仄仄仄。","平平仄仄平，仄仄仄平○。","平平平仄平，○仄平○仄。","平平平仄○，○仄仄仄仄。","平仄仄仄平，○平仄平仄。","平平仄仄平，平平平仄平。","仄仄仄平仄，○平平仄平。","仄仄平平仄，仄仄平平平。","仄仄仄仄仄，○平○仄○。","平仄仄仄仄，○仄仄○平。"],"paragraphs":["择友如淘金，沙尽不得宝。","结交如干银，产竭不成道。","我生四十年，相识苦草草。","多为势利朋，少有岁寒操。","通财能几何，闻善宁相告。","茫然同夜行，中路自不保。","常恐管鲍情，参差忽终老。","今来既见君，青天无片云。","语直瑟弦急，行高山桂芬。","约我为交友，不觉心醺醺。","见义必许死，临危当指囷。","无令后世士，重广孝标文。"],"title":"古意论交"}
