{"author":"周孚","id":63516,"strains":["仄仄仄仄仄，平平仄平平。","平平仄平仄，平平仄○平。","○仄仄仄平，平平仄平平。","仄仄平平平，仄仄平仄平。","平平仄平仄，○仄平仄平。","平平平平仄，平仄仄仄平。","平平仄平仄，仄仄仄仄平。","平○仄○平，平仄仄仄平。","平平平平平，仄仄平仄平。","仄仄○仄○，仄平仄仄平。","仄仄仄平平，平平仄○平。","仄平仄○平，仄仄○仄平。"],"paragraphs":["召杜久不作，公来甫期年。","吾民亦何负，今公返三川。","王命不可稽，无由挽公船。","累累婴儿啼，政复来道边。","惊鸿未安集，叹息渠可怜。","公才岷峨秀，风度晋魏前。","宜方次公驾，可拍叔度肩。","兹行去中都，江月六上弦。","虽云诸侯师，我意终欿然。","孝友当处中，此翁那戍边。","落日照归旌，春江动离筵。","饯公野王筝，老泪如迸泉。"],"title":"送黄侍郎仲秉赴泸南"}
