{"author":"戴复古","id":93863,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["津头晓步落潮痕，行尽蒲根到柳根。","雁影参差半江月，鸡声咿喔数家村。","求鱼看下连筒钓，乞火听敲邻舍门。","料得锦城无此景，欲将图画寄王孙。"],"title":"江滨晓步"}
