{"author":"曾巩","id":173814,"strains":["平○平仄仄平仄，平○○仄平○平。","平仄平平仄平仄，平仄仄仄平平平。","平○平平仄○仄，平仄仄○平平平。","仄○仄仄○平仄，仄仄仄仄平○平。","平平仄仄仄平仄，平仄○仄平平平。","平平仄仄仄仄仄，平仄仄○平平仄。","平平○○仄平仄，○仄仄仄平平平。","仄平仄仄平仄仄，平仄仄仄平平平。","平平仄仄仄○仄，平仄仄仄平平平。","仄平平平仄平仄，仄仄仄仄平平平。","仄仄平平仄平仄，仄仄仄仄○平○。","仄平仄仄平仄仄，仄○平仄平平平。","仄平平平仄仄仄，平仄仄仄○平平。","平○仄仄仄仄仄，仄仄仄仄平平平。"],"paragraphs":["吾闻元气判为二，升降相辅非相伤。","今者无端越疆畔，阴气焰焰侵于阳。","阳收刚明避其势，阴负捷胜尤倡佯。","地乘是气亢于下，震荡裂拆乖其常。","齐秦晋代及荆楚，千百其堵崩连墙。","隆丘桀屋不自定，翩若猛吹摇旌幢。","生民汹汹避无所，如寄厥命于湖江。","有声四出嘻可怕，谁击万鼓何雷硠。","阴为气静乃如此，天意昧密宁能详。","或云蛮夷尚侵轶，已事岂必垂灾祥。","意者邪臣有专恣，气象翕翕难为当。","据经若此非臆决，皎如秋日浮清霜。","祖宗威灵陛下圣，安得直语闻明堂。","朝廷肃穆法度治，岂用懔懔忧胡羌。"],"title":"地动"}
