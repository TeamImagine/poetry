{"author":"韩偓","id":32195,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["褰裳拥鼻正吟诗，日午墙头独见时。","血染蜀罗山踯躅，肉红宫锦海棠棃。","因狂得病真闲事，欲咏无才是所悲。","看却东风归去也，争教判得最繁枝。"],"title":"见花"}
