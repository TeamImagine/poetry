{"author":"刘敞","id":174642,"strains":["仄仄平仄仄，平仄仄平仄。","○仄仄平仄，仄仄仄平仄。","仄平平仄仄，仄仄仄仄仄。","仄平仄仄平，仄仄仄○仄。","平平○平平，仄仄仄平仄。","○仄仄仄平，平平仄平仄。","仄平平平平，仄仄仄平仄。"],"paragraphs":["忆昔常好饮，非以酒多味。","亲友惠兹适，笑语坦无畏。","不知天地广，岂问岁月逝。","尔来顾可怜，自觉不如意。","秋风正萧骚，万物尽憔悴。","颇欲濯旅怀，无人共昏醉。","独游何时欢，白眼向兹世。"],"title":"不饮"}
