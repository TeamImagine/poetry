{"author":"叶茵","id":126282,"strains":["○平仄○仄，平仄平仄平。","仄仄仄平平，仄仄平○平。","平仄平仄仄，平平平平平。","平平平仄仄，仄○平平平。","仄仄○仄仄，仄仄平平平。","仄仄平平平，平平仄仄平。","仄仄仄平仄，仄仄○仄平。","平仄仄平仄，平平仄平平。","仄平仄平仄，仄○平平平。"],"paragraphs":["重云翳苍柏，零露栖白萧。","骨肉慕音容，慌惚哀空郊。","肴核班几席，椒浆浇岧嶤。","人归天已沬，纸钱悬枯条。","逝者如此耳，暮暮仍朝朝。","暮暮仍朝朝，人兮柰若何。","未死不能乐，既死空有家。","僮仆几恩怨，交朋几悲歌。","若人会斯语，属和纷阳阿。"],"title":"己酉生日敬次靖节先生拟挽歌辞三首  其三"}
