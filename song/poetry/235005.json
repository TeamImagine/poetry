{"author":"叶梦得","id":235005,"strains":["平仄平平仄仄平，仄平仄仄仄平平。","仄仄仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["人事纷纷去不留，客心空感大江流。","已拼瓠落真何用，那得钟鸣尚不休。","邻里朱陈无别社，江山李郭有同舟。","若为便觅苕溪路，六月明珠剥芡头。"],"title":"次韵再答子因"}
