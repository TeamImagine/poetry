{"author":"田锡","id":112150,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["闲读铭词扫绿苔，溪边永日自徘徊。","白云遗迹今亲到，青史高名不可陪。","千古烟霞为己有，一竿风月避谁来。","松巅老鹤应相识，时唳和风下钓台。"],"title":"钓台怀古"}
