{"author":"胡震雷","id":150864,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["霅川疑狱独承当，敬远炎炎即馆凉。","帝子几曾谋不道，相臣自弗肯包荒。","李猫初劾犹全命，梁犬重评竟断肠。","甘死如饴行素志，岂知流入杀青香。"],"title":"追和叔祖自述韵"}
