{"author":"白居易","id":14914,"strains":["平平仄平仄，仄仄平仄平。","仄平平平仄，仄仄仄仄平。","仄平○平仄，平仄平平平。","○平仄平仄，平仄仄平平。","仄平仄仄仄，仄仄平平平。","仄仄仄平仄，仄仄仄仄○。","仄仄平仄平，仄仄仄○仄。","仄仄仄○仄，仄仄平仄平。","○○○仄平，○仄平平平。","平平○仄仄，仄仄平平平。","平仄平平仄，平仄仄平平。","仄仄○仄仄，仄仄仄平平。","仄仄平仄仄仄仄仄平仄。"],"paragraphs":["田家少闲月，五月人倍忙。","夜来南风起，小麦覆陇黄。","妇姑荷箪食，童穉携壶浆。","相随饷田去，丁壮在南冈。","足蒸暑土气，背灼炎天光。","力尽不知热，但惜夏日长。","复有贫妇人，抱子在其傍。","右手秉遗穗，左臂悬敝筐。","听其相顾言，闻者为悲伤。","家田输税尽，拾此充饥肠。","今我何功德，曾不事农桑。","吏禄三百石，岁晏有余粮。","念此私自愧尽日不能忘。"],"title":"观刈麦"}
