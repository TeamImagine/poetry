{"author":"何梦桂","id":151792,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["一曲离鸾感寄心，此心谁解试分明。","百年耆旧闲中话，千古溪山去后名。","双鲤尺书儿女泪，只鸡斗酒弟兄情。","男儿须勒燕然石，归拜堂谖始是荣。"],"title":"承书言别再寄"}
