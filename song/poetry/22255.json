{"author":"王十朋","id":22255,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["犹胜太白号三人，又免韩公诮聚蚊。","薄有壶觞非独酌，共将文字作清醺。","天高云散悬金餠，风峭溪凉皱縠文。","却恨钟情未能遣，愁肠终夜转车轮。"],"title":"壬申中秋交朋解散不期而会者郑生逊志夏生伯虎因小饮玩月二子各以诗赠依韵酬之  其二"}
