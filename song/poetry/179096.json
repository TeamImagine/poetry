{"author":"苏颂","id":179096,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["闻说羌戎出塞行，征人才听泪交横。","三秋霜气先时至，万里乡心半夜惊。","子野踞床思逐弄，季长卧邬亦牵情。","阕终更想关山月，不惜新辞记旧声。"],"title":"又和月夜理笛答晤见寄"}
