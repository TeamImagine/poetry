{"author":"李贺","id":14044,"strains":["仄仄平平仄平仄，仄仄平○平仄仄。","平平仄仄平平○，仄○仄仄平平仄。","仄仄平平○仄仄，仄仄平平○仄仄。","平○仄仄仄○平，平○○仄○平仄。","仄平平仄○平平，仄平平○平平平。","仄平仄仄○仄仄，仄平仄仄平平平。","平仄○平平仄仄，仄平仄仄平平仄。","仄平仄仄平○平，仄仄平平仄平仄。"],"paragraphs":["别浦云归桂花渚，蜀国弦中双凤语。","芙蓉叶落秋鸾离，越王夜起游天姥。","暗珮清臣敲水玉，渡海蛾眉牵白鹿。","谁看挟剑赴长桥，谁看浸发题春竹。","竺僧前立当吾门，梵宫真相眉棱尊。","古琴大轸长八尺，峄阳老树非桐孙。","凉馆闻弦惊病客，药囊暂别龙须席。","请歌直请卿相歌，奉礼官卑复何益。"],"title":"听颖师琴歌"}
