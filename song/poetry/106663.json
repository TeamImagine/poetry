{"author":"程公许","id":106663,"strains":["平平仄仄仄平平，仄仄平平仄仄平。","仄仄仄平平仄仄，平平平平仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["箯舆选胜暑风轻，渺渺西岑得化城。","应供佛元无住相，教忠皇为锡嘉名。","竹窗栉发晨光薄，松径褰裳午荫清。","安得一单长寄此，跏趺静看篆香萦。"],"title":"觉空寺"}
