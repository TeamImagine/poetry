{"author":"韩维","id":168017,"strains":["平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。"],"paragraphs":["谋猷久恨辜明主，骸骨终蒙赐老臣。","绝口敢论当世事，放怀重老故园春。","闲寻物外忘言客，喜遇杯中得趣人。","能作新诗仍寄我，知君心不在埃尘。"],"title":"和杜七学士见寄"}
