{"author":"释德洪","id":227906,"strains":["平平○平仄，平仄仄仄平。","平平仄平○，仄仄仄仄○。","仄○仄平仄，仄仄平平平。","平平平仄仄，仄仄平仄平。","仄平仄仄仄，平仄○○平。","仄仄仄平仄，仄仄平平平。","仄平○○仄，平平仄平平。","平平○仄仄，仄仄平○○。","仄平仄仄平，仄平仄平平。","仄仄○仄仄，仄仄○仄平。","平平平平仄，平仄仄仄平。","平仄仄○平，仄仄仄平○。","平平仄仄仄，仄仄平仄平。","平○○平仄，平平仄平平。","平平仄平○，○平仄平平。","平○仄仄仄，○平平仄平。","仄平仄仄平，仄仄平平平。"],"paragraphs":["公才如天骥，超绝气逸群。","低摧簿书中，一笑置勿论。","我如剪翎鹤，俛啄穷朝昏。","生涯无窖子，乞食尝扣门。","但为口腹累，乖隔如参辰。","此夕复何夕，共宿湘山云。","境清藏胜气，情高发幽欣。","天风吹笑语，乞与人间闻。","念公翰墨场，少年策奇勋。","世味如嚼蜡，喜著磨衲裙。","裴公师黄蘗，圆泽友李憕。","因法偶相逢，则以法为亲。","安知我与子，夙昔非弟昆。","吾闻三生石，曾歌旧精魂。","他年葛洪陂，相寻定烦君。","先当理故事，过山寻老仁。","要同夏口村，发瓮惊前身。"],"title":"同游云盖分题得云字"}
