{"author":"华岳","id":98951,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["红牙催拍燕飞忙，一片行云遶画堂。","眉黛蹙成游子恨，脸红烧断故人肠。","榆钱不买千金笑，柳带何须百宝妆。","舞罢隔帘偷送目，不知谁是楚襄王。"],"title":"奇见"}
