{"author":"李流谦","id":30892,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["东梓名州最普州，蟆颐相望气横秋。","青衿胄子迎高朕，竹马儿童识细侯。","只有爱民心尚在，可能忧国泪空流。","摩挲疲瘵无多事，绿野家家剑换牛。"],"title":"送魏德源守普慈二首  其二"}
