{"author":"王安石","id":180142,"strains":["仄仄平仄平，平平仄平○。","平平平仄仄，○仄仄平平。","仄○仄仄仄，仄平仄平平。","平平平平仄，仄仄平平平。","平○仄仄仄，仄仄仄仄平。","平平仄○○，仄仄平仄仄。","仄仄仄仄仄，平平仄○平。","平○仄平平，仄仄仄仄○。","平○仄仄仄，仄仄平○平。","平平仄仄平，平仄仄仄平。","仄仄平仄仄，仄○平平平。","平平仄平平，仄仄仄仄平。","平○仄仄仄，仄仄平平平。","仄仄仄仄仄，平平○仄平。","仄仄平仄仄，平平仄平○。","○○仄平平，仄仄平平仄。","仄平平仄平，平仄仄平平。","仄平仄平平，仄仄平○平。","仄平仄仄平，平仄仄仄仄。","平○仄平仄，仄仄平平平。","仄平仄平○，仄仄仄平平。","仄仄仄仄平，仄仄仄仄平。","○平仄平平，平仄仄平平。","平平平平仄，仄平仄仄平。","平○仄仄仄，仄仄平平仄。","平平仄仄平，平仄仄仄○。","平平平平仄，仄仄仄仄平。","仄平平仄平，仄仄仄仄平。","平仄平○平，仄仄平平○。","平平仄仄仄，仄仄平平平。","仄仄仄平仄，○平仄平平。","平仄仄仄仄，仄平仄○平。","仄○平平仄，平平仄平平。","仄仄仄仄仄，平平○平平。","平平仄仄仄，仄○仄平平。","平平仄仄仄，仄仄平平平。","平○仄仄仄，平平仄平平。","平平平仄平，平仄仄平平。","仄仄仄仄平，仄仄仄平平。","平仄仄仄仄，平平仄○平。"],"paragraphs":["楚越千万山，雄奇此山兼。","盘根虽巨壮，其末乃修纤。","去县尚百里，侧身勇前瞻。","萧条烟岚上，缥缈浮青尖。","徐行稍复逼，所瞩亦已添。","精神去亹亹，气象来渐渐。","卸席取近岸，移船傍苍蒹。","窥观坐穷晡，未觉晷刻淹。","江空万物息，四面波澜恬。","峨然九女鬟，争出一镜奁。","卧送秋月没，起看朝阳暹。","游氛荡无余，琐细得尽觇。","陵空翠纛直，照影寒铓铦。","冢木立绀发，崖林张紫髯。","变态生倏忽，虽神讵能占。","当留老吾身，少驻谁云餍。","惜哉秦汉君，黄屋上衡灊。","等之事嬉游，舍此何其廉。","我疑二后荒，神物久已厌。","埋藏在云雾，不欲登昏𪫺。","又疑避褒封，蔽匿以为谦。","或是古史书，脱落简与签。","当时备巡游，今不在缃缣。","终南秦之望，泰山鲁所詹。","天王与秩祭，俎豆罗酰盐。","苟能泽下民，维此远亦沾。","方今东南旱，土脉燥不黏。","尚无肤寸功，岂免窃食嫌。","神莽吾难知，士病吾能砭。","文章巧傅会，智术工飞箝。","荐宝互珪璧，论材自楩柟。","苟以饰妇妾，谬云活苍黔。","岂如幽人乐，兹山谢闾阎。","穴石作户牖，垂泉当门帘。","寻奇出后径，览胜倚前檐。","超然往不返，举世徒呫呫。","高兴寄日月，千秋伴乌蟾。","遐追商洛翁，秦火不能炎。","近慕楚穆生，竟脱楚人钳。","吾意窃所尚，人谋谅难佥。"],"title":"和平甫舟中望九华山二首  其一"}
