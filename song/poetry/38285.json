{"author":"陆游","id":38285,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["老翁老去尚何言，除却翻书即灌园。","处处移蔬乘小雨，时时拾砾绕颓垣。","江乡地暖根常茂，旱岁虫生叶未繁。","四壁愈空冬祭近，更催稚子牧鸡豚。"],"title":"种蔬"}
