{"author":"郭印","id":250073,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["情绪长随节物迁，老逢元日更凄然。","春风未省摇心曲，腊雪空留点鬓边。","加我四年终易学，长君一岁尚尘缘。","何当同伏嵌岩下，添取炉中住世铅。"],"title":"元日有感呈正纪"}
