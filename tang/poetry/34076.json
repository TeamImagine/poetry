{"author":"苏颋","id":34076,"strains":["仄平○仄仄，仄仄仄平平。","仄仄○○○，平平仄○平。","仄平平仄仄，平仄仄平平。","仄仄平平仄，○平仄仄○。","平平○仄仄，平仄仄平平。","平仄平平仄，平平○仄平。"],"paragraphs":["北风吹早雁，日夕渡河飞。","气冷胶应折，霜明草正腓。","老臣帷幄筭，元宰庙堂机。","饯饮回仙跸，临戎解御衣。","军装乘晓发，师律候春归。","方伫勋庸盛，天词降紫微。"],"title":"奉和圣制幸望春宫送[朔方]大总管张仁亶"}
