{"author":"陆游","id":40773,"strains":["平仄仄仄平，平仄仄平平。","平平仄平仄，仄仄仄平平。","平平仄仄平，仄仄仄平平。","仄仄仄仄平，○仄平平平。","平仄仄○仄，平仄仄仄平。","仄仄仄仄○，仄仄平平平。"],"paragraphs":["家本徙寿春，遭乱建炎初。","南来避狂寇，乃复遇强胡。","于时髧两髦，几不保头颅。","乱定不敢归，三载东阳居。","人事固难料，今乃八十余。","努力未死间，读我先人书。"],"title":"杂兴五首  其三"}
