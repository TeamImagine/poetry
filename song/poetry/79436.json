{"author":"欧阳修","id":79436,"strains":["仄仄平平仄仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["闰后春深雪始锁，东风凌铄势方豪。","阳生草木黄泉动，冰破江湖白浪高。","未报国恩嗟病骨，可怜身事一渔舠。","少年自与芳菲竞，莫笑衰翁拥弊袍。"],"title":"夜闻春风有感奉寄同院子华紫微长文景仁"}
