{"author":"王十朋","id":23879,"strains":["平平平仄仄，仄仄仄平平。","仄仄仄平仄，平平平仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["何人栽五柳，雅目自萧公。","要使广文舍，长存彭泽风。","名因贤者复，趣与昔人同。","留取先生传，他年国史中。"],"title":"婺女广文官舍旧有五柳萧侍郎德起为教官时取以名堂岁月浸久柳既剪伐名亦更矣周尧夫欲复其旧诗以赞之"}
