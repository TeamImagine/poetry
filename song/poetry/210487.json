{"author":"杨亿","id":210487,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["谏署才闻满岁迁，分符便见入秦川。","援毫厌赋梁园雪，缓辔闲看华岳莲。","竹简汗青妨约史，缣囊封皂且论边。","三峰洞穴多灵药，莫便抛官去学仙。"],"title":"史馆高司谏绅知华州"}
