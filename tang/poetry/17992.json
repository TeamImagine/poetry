{"author":"牟融","id":17992,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["渡口潮平促去舟，莫辞尊酒暂相留。","弟兄聚散云边雁，踪迹浮沈水上鸥。","千里好山青入楚，几家深树碧藏楼。","知君此去情偏切，堂上椿萱雪满头。"],"title":"送徐浩"}
