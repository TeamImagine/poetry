{"author":"刘摰","id":187090,"strains":["仄平平仄仄平平，平仄平平仄仄平。","仄仄平平平平仄，平平平仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["小孤风顺水安流，湓浦欣闻已系舟。","几日亭中折奇树，从今江上解离忧。","客心岁晚惊催橹，雪意天寒入倚楼。","东圃梅开酒更美，团圆无复越乡愁。"],"title":"舟次再寄"}
