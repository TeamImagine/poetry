{"author":"戴表元","id":161020,"strains":["仄平平仄平，平平平仄平。","平仄平仄平，平仄仄仄○。","平仄仄○仄，仄仄仄平平。","平平仄平○，平平仄平平。","仄仄○仄平，仄仄仄仄○。","仄仄仄平仄，平平仄○平。","仄平平平仄，仄○仄平平。"],"paragraphs":["夏虫声渐微，秋虫声渐繁。","微物何所知，时至不得闲。","嗟我镜中发，亦复就凋残。","凄然杂忧患，霜风埽茅菅。","反不如彼虫，自得草莽间。","所以达生士，逃名在空山。","客居虽云乐，不如早知还。"],"title":"秋虫叹"}
