{"author":"孙岩","id":162724,"strains":["平平仄仄仄○平，仄仄仄仄平○平。","仄平仄仄仄平仄，平仄仄仄仄仄平。","平平○○平平仄，仄仄平平仄平仄。","仄仄平？仄仄仄，仄仄平平平仄仄。","平平仄○仄仄平，○仄仄平平仄平。","平平仄仄平仄仄，平平平仄平平平。","仄仄○平平仄仄，平平仄仄平平仄。","○仄仄仄平平平，平平平仄平平平。"],"paragraphs":["搜山炬火纵横飞，百兽猝起惊且驰。","出明入暗眼光乱，强者或脱弱者悲。","儿郎汹汹山精匿，杀气随风撼松栎。","宋{犭足}韩獹不尽纵，啮索腾陵求赴敌。","清霜屡降草莽衰，相与即禽真汝时。","跳坡蓦涧殊未已，扶桑东面推红曦。","大矟将军山下住，摧颓略记衔枚路。","观汝角逐心悠悠，风枭旌斾何时休。"],"title":"绕行遇猎"}
