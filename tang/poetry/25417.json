{"author":"崔橹","id":25417,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，平仄仄平平仄平。","仄仄平平仄仄仄，仄平平仄仄平平。"],"paragraphs":["烟花零落过清明，异国光阴老客情。","云梦夕阳愁里色，洞庭春浪坐来声。","天边一与旧山别，江上几看芳草生。","独倚阑干意难写，暮笳呜咽调孤城。"],"title":"春晚岳阳言怀二首 一"}
