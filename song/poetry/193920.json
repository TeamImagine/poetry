{"author":"苏轼","id":193920,"strains":["仄仄平平仄仄平，平平仄仄仄平平。","平平平仄仄仄仄，仄仄平平平平平。","平仄平平仄仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["自酌金樽劝孟光，更教长笛奏伊凉。","牵衣男女遶太白，扇枕郎君烦阿香。","诗病逢春转深痼，愁魔得酒暂奔忙。","醒时情味吾能说，日在西南白草冈。"],"title":"子玉家宴用前韵见寄复答之"}
