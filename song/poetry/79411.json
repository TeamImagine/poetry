{"author":"欧阳修","id":79411,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["辱君赠我言虽厚，听我酬君意不同。","病眼自憎红蜡烛，何人肯伴白须翁。","花时浪过如春梦，酒敌先甘伏下风。","惟有吟哦殊不倦，始知文字乐无穷。"],"title":"戏答圣俞持烛之句"}
