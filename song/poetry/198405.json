{"author":"苏辙","id":198405,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["生长茅间有异芳，风流稷下古诸姜。","适从琼管鱼龙窟，秀出羊城翰墨场。","沧海何曾断地脉，白袍端合破天荒。","锦衣他日千人看，始信东坡眼目长。"],"title":"补子瞻赠姜唐佐秀才"}
