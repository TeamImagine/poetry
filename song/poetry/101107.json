{"author":"韩琦","id":101107,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["西北楼高四望长，登临还赏节辰良。","荀陈盛集星光动，相卫名山记字详。","玳瑁不妨欹醉弁，茱萸谁自鬭香囊。","病翁安敢当能赋，只俟英瑶作报章。"],"title":"辛亥重九登骑山楼"}
