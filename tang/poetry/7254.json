{"author":"李端","id":7254,"strains":["仄仄仄平平，仄○平仄仄。","○平○平仄，仄仄平平仄。","仄仄仄平平，平平仄仄○。","仄○平仄仄，平仄仄平平。","平仄平平仄，平平仄平仄。","平平仄仄平，仄仄○平仄。","平仄仄平平，仄○○仄平。","平平平仄仄，仄仄仄平平。"],"paragraphs":["水国叶黄时，洞庭霜落夜。","行舟闻商估，宿在枫林下。","此地送君还，茫茫似梦间。","后期知几日，前路转多山。","巫峡通湘浦，迢迢隔云雨。","天晴见海樯，月落闻津鼓。","人老自多愁，水深难急流。","清宵歌一曲，白首对汀洲。"],"title":"古别离二首 一"}
