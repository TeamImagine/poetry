{"author":"独孤及","id":4959,"strains":["平仄仄仄○，平平仄平平。","○○仄平仄，平仄平仄○。","仄○平仄仄仄平，仄平仄仄平平平。","仄平○○仄○仄，仄仄平仄平平平。","平平仄仄仄仄仄，仄仄平平仄仄平。"],"paragraphs":["崖口雨足收，清光洗高天。","虹蜺敛残霭，山水含碧鲜。","远空霞破露月轮，薄云片片成鱼鳞。","五陵如荠渭如带，目极千里关山春。","朝来爽气未易说，画取花峰赠远人。"],"title":"雨后公超谷北原眺望寄高拾遗"}
