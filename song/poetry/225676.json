{"author":"慕容彦逢","id":225676,"strains":["平平仄仄平，仄平仄平仄。","○平仄仄平，平平仄平仄。","○平仄平平，平平仄平仄。","平平仄平仄，平平仄平仄。","平平仄○平，仄仄仄仄仄。","平平仄平仄，平平仄平仄。","平仄平仄平，仄○平仄仄。","平仄平仄平，仄仄平仄仄。"],"paragraphs":["休征日欲沉，晚风薄虚翠。","深秋景物清，莲宫有佳致。","疏林速凄凉，黄花弄明媚。","山烟入寥廓，螽声失幽邃。","翻经瞥闻音，扫叶不待篲。","危轩逗寒色，飞禽示真意。","勤役何足辞，妙观良可秘。","归欤诚未央，尔耳悲所志。"],"title":"留题圣寿院"}
