{"author":"李纲","id":243104,"strains":["平平仄○平，平仄仄平仄。","平平仄平平，仄仄仄平仄。","平平仄平仄，仄仄仄仄仄。","平平仄○○，仄○仄○仄。","？平平平仄，平仄仄仄仄。","仄仄○平○，仄仄平仄仄。","○平仄○仄，平仄仄平仄。","仄仄仄仄平，平仄平平仄。"],"paragraphs":["阿房但遗基，铜爵亦飘瓦。","兹宫制何朝，栋宇妙天下。","溪山最清绝，画手不可写。","于今黍离离，客过泪如洒。","廼知营宫殿，徒以业力假。","起灭犹浮沤，聚散齐一马。","如何世间士，天运欲持把。","此理贯古今，宜有知之者。"],"title":"玉华宫用杜子美韵"}
