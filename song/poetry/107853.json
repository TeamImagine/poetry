{"author":"王迈","id":107853,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["新春三六庆生申，曾立螭头作近臣。","论谏独先闻药石，代言何止见丝纶。","汉星今日仍和虏，蹇叔当时最虑秦。","万古波涛看砥柱，祝君不必假灵椿。"],"title":"寿徐直院"}
