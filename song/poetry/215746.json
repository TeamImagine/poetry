{"author":"张耒","id":215746,"strains":["平平仄仄平，平仄仄平仄。","○平仄平仄，仄仄仄仄仄。","平平仄平平，仄仄仄平仄。","平平仄仄仄，平仄仄平仄。","仄○仄平仄，平仄仄平仄。","○平○仄仄，平仄仄仄仄。","平平仄仄仄，平仄○平仄。","仄仄仄仄平，平平仄平仄。"],"paragraphs":["匡庐奠九江，苗裔遍南服。","横江蔽原野，内外实一族。","危矶插江生，石色擘青玉。","蛟龙穴乱石，猱玃在乔木。","我行季冬月，江迹在山腹。","扁舟如镜面，清浄不可触。","跻攀既不可，千古长幽独。","缅想邃古初，巢居戒樵牧。"],"title":"道士矶"}
