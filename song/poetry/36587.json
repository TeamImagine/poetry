{"author":"陆游","id":36587,"strains":["仄平仄仄○仄仄，平仄平平仄平仄。","平平仄仄仄仄仄，○仄○仄平平仄。","仄仄仄仄仄○平，○仄平平仄平平。","平平平平仄平仄，○仄平平平仄仄。"],"paragraphs":["老夫倚杖当户立，霜气青冥月轮湿。","飕飕短发冷入顶，更觉衣屦清风袭。","月落欲尽夜苍茫，回顾明星已煌煌。","明星虽高未须喜，三足阳乌生海底。"],"title":"月夜短歌"}
