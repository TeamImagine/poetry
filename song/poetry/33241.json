{"author":"陆游","id":33241,"strains":["仄平仄仄仄平仄平平平仄，平仄平○仄平仄。","仄仄仄平仄平平平仄○，○仄○平仄平仄。","平○仄仄○仄平，仄平平仄平平平。","平平仄仄平平仄，仄仄平平仄仄平。","仄仄平平仄平仄，○仄平○仄平仄。","仄平平仄仄○仄，平仄○仄平平○。","仄仄平平○仄平，仄仄平仄仄平○。","仄平仄仄平仄仄，仄仄仄平平仄仄。"],"paragraphs":["我生不识柏梁建章之宫殿，安得峨冠侍游宴。","又不及身在荥阳京索间，擐甲横戈夜酣战。","胸中迫隘思远游，溯江来倚岷山楼。","千年雪岭阑边出，万里云涛坐上浮。","禹迹茫茫始江汉，疏凿功当九州半。","丈夫生世要如此，赍志空死能无叹。","白发萧条吹北风，手把卮酒酹江中。","姓名未死终磊磊，要与此江东注海。"],"title":"登灌口庙东大楼观崏江雪山"}
