{"author":"陆游","id":34240,"strains":["平平仄仄仄，仄仄仄平平。","平仄平○仄，平平仄仄平。","○平平仄仄，平仄仄平平。","仄仄平平仄，平平仄仄平。","○平○仄仄，仄仄仄平平。","仄仄平平○，平平仄○平。","○平仄平仄，仄仄仄平平。","仄仄平平仄，平平仄平平。"],"paragraphs":["山翁老学圃，自笑一何愚。","硗瘠财三亩，勤劬赖两奴。","正方畦画局，微润土融酥。","翦辟荆榛尽，鉏犁磊块无。","过沟横略彴，聚甓起浮屠。","隙地成瓜援，余功及芋区。","如丝细生菜，似鸭烂蒸壶。","此事今真办，东归不为鲈。"],"title":"蔬圃"}
