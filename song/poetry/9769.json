{"author":"释慧空","id":9769,"strains":["仄仄平平仄仄平，平平仄仄○平平。","平平仄平仄仄仄，仄仄仄仄平○平。","仄仄平，仄仄仄，仄仄平平平仄仄。","平仄平平仄仄平，仄仄平平仄平仄。","仄平平，平仄仄，仄仄仄平○仄仄。","仄仄平平仄仄平，仄平仄仄平平仄。","仄仄仄，平仄平，平仄仄○仄仄平。","○仄平仄，平平平平，○○平平○平仄仄仄，仄仄平平仄仄平○平。"],"paragraphs":["小小蛇儿大大身，曾吞众象空巴陵。","归蟠故山骨欲槁，混入草木人更征。","瞎屡生，甚手脚，不善提持休捉摸。","枯木形骸似等闲，触著伤人毒无药。","寿昌师，怜老病，远远遣来相问讯。","拟欲庵头伴老夫，预忧十月霜风劲。","著把火，津送渠，依旧令教侍坐隅。","重告之曰，蛇乎蛇乎，当如云门应机忽突出，莫学严阳到老安其庐。"],"title":"和无在木蛇歌"}
