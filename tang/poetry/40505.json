{"author":"归仁","id":40505,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["三春堪惜牡丹奇，半倚朱栏欲绽时。","天上更无花胜此，人间偏得贵相宜。","偷香黑蚁斜穿叶，觑蕋黄蜂倒挂枝。","除却解禅心不动，算应狂杀五陵儿。"],"title":"牡丹"}
