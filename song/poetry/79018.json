{"author":"释惟晤","id":79018,"strains":["平仄平平仄仄平，仄平仄仄仄平平。","仄平平仄平仄仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["今日追怀昨日游，二君乘兴似奔流。","远寻幽壑行拖屐，累到深云卧枕邱。","崖竹萧疏晴影乱，坞梅零落晚香收。","会须重访藤州老，更约高才沈隐侯。"],"title":"次韵和酬"}
