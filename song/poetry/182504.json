{"author":"强至","id":182504,"strains":["仄仄平平仄仄平，仄平仄仄平平平。","平平平仄仄平仄，平仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["到老能逢几度春，直须饮量强增分。","吟情无际共芳草，游思难收如乱云。","还见春风与桃笑，却教人意叹芝焚。","妖红烂白方争赏，疏竹休夸号此君。"],"title":"赏春"}
