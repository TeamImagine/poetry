{"author":"乌允卿","id":172858,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["精舍萧然绝世尘，登临渐觉爽精神。","庭连翠岛松篁暗，沼接清流瀑布新。","高洁白云长作侣，幽闲明月每为亲。","开窗更有消烦景，猿鹤无机解伴人。"],"title":"宁国院"}
