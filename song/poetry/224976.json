{"author":"饶节","id":224976,"strains":["仄平仄仄仄仄仄，○平平仄平仄仄。","仄平仄仄仄仄平，平仄仄平仄平仄。","平平仄仄平平平，平平平仄仄仄平。","仄平○仄仄平仄，○仄○仄平仄○。","仄平仄仄○平○，平平仄平平仄平。","平平平仄平仄○，平仄仄平平仄平。","仄平仄仄仄仄仄，仄平仄○仄仄平。","仄仄仄仄仄○仄，平平仄仄仄仄仄。","仄平仄仄平仄○，仄仄仄平仄仄仄。","仄平仄平仄平仄，仄仄平平仄平仄。","平平平仄仄平平，仄平平仄○○平。","平仄仄平○平仄，仄○仄仄仄仄平，仄仄仄仄仄平平。"],"paragraphs":["古人已朽不可作，长安年少多岳岳。","太官五斗仅代耕，舒缓养高简然诺。","陈侯气稳天机精，心胸开霁脱检绳。","只今冠佩奉朝请，折节重士身自轻。","主人斗酒相逢迎，金尊玉槃红烛明。","黄花开彻秋未了，残月挂檐霜气清。","气吞百吏不足数，滑稽巧中一座倾。","座客未用喜且愕，陈侯吏事复不恶。","簿书狱讼谈笑了，盗贼骨惊吏胆落。","至今鲁山驾车处，会使齐儿畏朱博。","方今天子坐明堂，指麾夷狄如驱羊。","安得吏师如侯者，上应列宿布四方，政治岂但几成康。"],"title":"赠陈侯一首"}
