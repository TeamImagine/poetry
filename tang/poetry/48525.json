{"author":"陈元光","id":48525,"strains":["平平平仄仄，仄仄仄平平。","仄仄○平仄，平平仄仄○。","平平平仄仄，平仄仄平平。","仄仄○平仄，平平仄仄平。","平平平仄仄，仄仄仄平平。","平仄○平仄，平平仄仄○。","平平平仄仄，平仄仄平○。"],"paragraphs":["浮光昂岳望，固始秀民乡。","第宅参文武，姻{女连}半帝王。","珠楼帘结绮，花苑水流香。","礼节传家范，簪缨奕世芳。","飞鞭驰道坦，聚盖艳阳光。","箫鼓迎懽会，桐麻遣唁丧。","勋臣扶景运，风树配天长。"],"title":"故国山川写景"}
