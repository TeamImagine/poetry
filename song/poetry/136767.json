{"author":"胡仲弓","id":136767,"strains":["仄仄○○仄仄平，仄○平仄仄平平。","仄平仄仄仄○仄，仄仄平平仄仄平。","平仄仄平平仄仄，仄○○仄仄平平。","仄○平仄平平仄，仄仄平平仄仄仄。"],"paragraphs":["鹤骨崭崭疾未瘳，怯行山亦倦登楼。","久知老去自当尔，自入春来雨不休。","虚器甚惭居士𪨗，实封难觅醉乡侯。","小迟须有佳晴日，待试山翁已健不。"],"title":"春日杂兴  其七"}
