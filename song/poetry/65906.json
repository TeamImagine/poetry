{"author":"陈傅良","id":65906,"strains":["平平仄仄○仄平，平平仄仄平平平，仄仄平仄平平平。","平平仄仄平平仄，平仄平平仄平仄。","平平仄仄仄○仄，仄仄○仄仄仄仄。","仄平仄仄平平仄，○仄仄平○仄○。","平仄仄平○平仄仄平平仄仄，仄仄平平仄仄仄。"],"paragraphs":["纷纷世上如落花，东风即入西邻家，要亦余事吾何嗟。","斯人故国之乔木，枝叶胡然亦流落。","吾生已晚讲闻熟，见欲堕泪那忍读。","古来道德功名上，传世不曾缘物重。","君不见人间秦汉鼎彜铭与颂，子子孙孙永宝用。"],"title":"题沈仲一所藏周氏群公书帖"}
