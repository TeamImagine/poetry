{"author":"王十朋","id":23500,"strains":["平平仄仄平平平，仄○平平平仄平。","仄平仄仄仄平仄，平仄仄○平平平。","平平○仄仄平仄，平仄仄仄平平○。","平○平仄仄仄仄，平仄仄仄平平平。"],"paragraphs":["天池水落华开莲，绣衣呼宾倾玉船。","赏花对酒诵佳句，香彻鼻观头风痊。","韩公思摘太华实，陶令不结东林缘。","何如君有第一朵，池上许我清芬连。"],"title":"漕台赏荷花因诵昌黎太华峰头玉井莲句遂用其韵呈行可"}
