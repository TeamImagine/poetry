{"author":"晏殊","id":243490,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谢墅林亭汴水滨，偶携佳客共寻春。","看花纵拟思君子，对竹何曾问主人。","促席正逢羲日缓，酡颜仍有郢醪醇。","朝中九列无闲暇，愿作新诗赠季伦。"],"title":"寒食游王氏城东园林因寄王虞部"}
