{"author":"曾丰","id":72617,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["初叹来游未必重，等闲十载又相逢。","壁间故迹尘轻涴，物外初心病暗攻。","坐上酒生冬暖意，檐前梅弄岁寒容。","半酣僧不须烹茗，自有山云可荡胸。"],"title":"再与鼎臣游龙门寺"}
