{"author":"张耒","id":215907,"strains":["仄仄○仄仄，平仄仄平○。","○平平仄仄，仄仄仄平○。","○平平平仄，仄仄○平仄。","平平○仄仄，仄仄平仄仄。","平平平平仄，仄仄仄仄仄。","仄平平平仄，仄仄○仄仄。","○仄仄仄仄，仄仄仄仄○。","平平平仄仄，仄仄仄仄仄。","仄○仄仄仄，仄仄平仄○。","仄仄仄平仄，○仄○仄仄。","仄平仄仄仄，仄仄平仄仄。","仄平仄平仄，平仄平仄仄。"],"paragraphs":["束发闻至道，荣辱久齐观。","中年婴世故，已复傲忧患。","闲居虽荒寂，几杖颇清晏。","悠悠闲晷景，草草贫寝饭。","狂言无为发，浊酒醉自劝。","与君通家旧，迩者颇屡见。","相望岂示远，数舍隔异县。","吾人师佛祖，妙旨得忍粲。","敛藏避世俗，未免逢侮讪。","坐令鬓垂雪，犹把从事版。","尺书每见警，妙语珠在贯。","复君进明德，同遂丘壑愿。"],"title":"寄李端叔二首  其一"}
