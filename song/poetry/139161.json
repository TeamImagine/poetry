{"author":"陈著","id":139161,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["腊天风景最无常，儿造颠狂亦有方。","将放雪飞连夜雨，欲留晴住一朝霜。","城头柳色吟边动，山曲梅花梦里香。","身在黄尘三尺外，静中无日不春光。"],"title":"次韵孙古岩冬景"}
