{"author":"倪垕","id":133426,"strains":["仄平仄平仄平仄，仄平仄仄平○仄。","○平○仄仄仄平，仄仄平平仄平仄。","仄仄平平平平平，仄平仄仄平平平。","平仄平仄仄平仄，仄平仄仄○平平。","仄平仄仄平平仄，仄仄平平仄平仄。","平平仄仄仄平平，仄仄平平平仄仄。"],"paragraphs":["凤皇凤皇几千载，凤皇已去台空在。","应多燕雀语画梁，瞥见蛟龙起沧海。","二十年前曾来游，野田白鹭涵清秋。","今夕何夕领宾客，饭盂有饭思貔貅。","六朝故国金陵道，柳外闲愁仗谁扫。","掀髯一笑问西风，未必江山知我老。"],"title":"凤皇台"}
