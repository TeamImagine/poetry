{"author":"孔平仲","id":203928,"strains":["平仄平平仄仄平，仄平平仄仄平平。","平平仄仄平平仄，仄仄○平仄仄○。","平仄平平平仄仄，平○平○仄平○。","平平仄仄平仄仄，平仄平○仄仄仄。"],"paragraphs":["为厌红尘触目生，与君携手上幽亭。","波光碎碧瑠璃地，竹影疏青翡翠屏。","云惹闲心归远岫，风吹诗思入沧溟。","名机利械都忘去，才得人间醉一醒。"],"title":"登谈道亭"}
