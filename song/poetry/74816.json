{"author":"赵蕃","id":74816,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["重闻陆贽掌丝纶，可念公朝道必伸。","暂向玉堂还旧直，亟从凤沼据通津。","招来赞普边疆肃，诏感山东德意新。","谁谓文章财小技，计功端合画麒麟。"],"title":"贺周待制兼直学士院"}
