{"author":"杨亿","id":210477,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄仄平仄仄平。"],"paragraphs":["高论弥天四海闻，久为龙象主空门。","雪峰传法称开士，麟殿谈经奉至尊。","香满赐衣归洛社，苔封文室寄梁园。","梵书贝叶应携去，斋罢与谁相对翻。"],"title":"首座升大师赴西京知教门事"}
