{"author":"柴望","id":137279,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["便未成名也自归，不应猿鹤更猜疑。","冷看世事频移局，懒与仙人共弈棋。","南渡只今惟有酒，西兴临别是谁诗。","行藏正要知时节，却是时人未得知。"],"title":"别故人"}
