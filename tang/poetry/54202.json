{"author":"储光羲","id":54202,"strains":["平仄平仄仄，仄平仄○平。","平仄平仄○，仄仄仄平平。","仄仄仄平仄，平仄仄平平。","○平仄仄平，仄仄仄平平。","仄平仄平仄，仄仄平平平。","仄平仄仄平，平仄平仄平。","平平仄○仄，平仄仄平○。","平○平仄○，仄仄仄仄平。","平平仄平平，仄仄仄仄平。","仄平○平仄，仄仄平平平。","平仄仄仄仄，○平○仄平。","仄平仄○平，仄仄平○平。","平仄○平仄，仄仄平仄平。","仄仄仄平平，仄仄仄○平。"],"paragraphs":["生理无不尽，念君在中年。","游道虽未深，举世莫能贤。","筮仕苦贫贱，为客少田园。","膏腴不可求，乃在许西偏。","四邻尽桑柘，咫尺开墙垣。","内艰未及虞，形影随化迁。","茅茨俯苫盖，双殡两楹间。","时闻孤女号，迥出陌与阡。","慈乌乱飞鸣，猛兽亦以跧。","故人王夫子，静念无生篇。","哀乐久已绝，闻之将泫然。","太阳蔽空虚，雨雪浮苍山。","迢遰亲灵榇，顾予悲绝弦。","处顺与安时，及此乃空言。"],"title":"同王十三维哭殷遥"}
