{"author":"司马光","id":176968,"strains":["○仄仄平仄，平平仄仄平。","平平平仄○，仄仄○平平。","平仄○平仄，平平○仄平。","平平○仄仄，仄仄仄平○。","仄仄平平○，平平仄仄平。","仄平平仄仄，仄仄仄平平。","平仄○平仄，平平仄仄○。","仄平平仄仄，平仄仄平平。"],"paragraphs":["相府典刑在，朝闺望实高。","䌷书荣史观，典乐重卿曹。","夷路迎飞鞚，桑林应奏刀。","家籝传旧学，庙鼎刻前劳。","袨服屯千骑，连樯阅万艘。","剑芒冲夜气，阁影动秋涛。","风色传花信，烟光拂酒膏。","使君专问俗，无意在游遨。"],"title":"送张少卿学士知洪州"}
