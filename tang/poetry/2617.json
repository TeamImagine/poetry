{"author":"杜甫","id":2617,"strains":["○平平平平仄平，仄平平平平仄平。","仄仄平平仄仄仄，仄仄仄平仄仄平。","平平仄○仄仄仄，仄仄仄仄平平○。","平仄仄仄平平平，仄平○平仄仄平。","仄平仄仄仄仄平，仄仄仄仄仄平平。","仄平仄仄仄平仄，平仄平仄平平平。","平仄仄平仄平仄，平仄仄仄平平平。","平平仄仄平仄仄，○平仄仄平平平。","仄仄○仄○平平，○平○平仄平平。","仄仄平平○仄平，平平仄平仄仄平。","仄平仄平仄平仄，仄平仄仄平平平。","仄○平仄仄○仄，平仄仄仄平平平。","平平平仄仄仄仄，仄仄仄仄平平○。","平平○平仄仄○，仄平平仄平平平。"],"paragraphs":["长安城头头白乌，夜飞延秋门上呼。","又向人家啄大屋，屋底达官走避胡。","金鞭断折九马死，骨肉不待同驰驱。","腰下实玦青珊瑚，可怜王孙泣路隅。","问之不肯道姓名，但道困苦乞为奴。","已经百日窜荆棘，身上无有完肌肤。","高帝子孙尽隆准，龙种自与常人殊。","豺狼在邑龙在野，王孙善保千金躯。","不敢长语临交衢，且为王孙立斯须。","昨夜东风吹血腥，东来橐驼满旧都。","朔方健儿好身手，昔何勇锐今何愚。","窃闻天子已传位，贤德北服南单于。","花门剺面请雪耻，慎勿出口他人狙。","哀哉王孙慎勿疏，五陵佳气无时无。"],"title":"哀王孙"}
