{"author":"阳枋","id":109712,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["一年十二月华圆，何事今宵到处看。","春夏暖时无底白，雪霜凝处不胜寒。","酒肠缓放金樽倒，诗兴何妨玉漏残。","莫学时人贪酩酊，清光未澈已阑单。"],"title":"中秋黄池舟中独酌五首  其五"}
