{"author":"姜夔","id":83885,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄平平。","平仄平平平仄仄，平平平仄仄平平。"],"paragraphs":["猛相思里得君来，政喜欢时却便回。","别路苦无青柳折，到家应有小桃开。","起居五马兼堂上，问讯千岩及阿灰。","儿女痴顽夫妇健，漂零何日共尊罍。"],"title":"送李万顷"}
