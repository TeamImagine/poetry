{"author":"郭印","id":249588,"strains":["仄仄○仄平，仄平○仄仄。","平仄仄平平，平平仄平仄。","○○仄平平，仄仄平仄仄。","平平仄平平，仄仄仄平仄。","仄平平平仄，仄仄平平仄。","平平平仄仄，平仄平平仄。","仄○平仄平，仄仄仄仄仄。","平仄仄平平，仄平平仄仄。"],"paragraphs":["负弩迎使车，暮涂颇忽迫。","篝火灭还明，羸驽费鞭策。","行行汉江漘，月照沙水白。","登舟越惊涛，未济忽欹侧。","可怜为升斗，性命鸿毛掷。","人生谁贵贱，同是蘧庐客。","敢轻千户侯，愿丐五亩宅。","归共老农游，饮酣歌帝泽。"],"title":"迓帅夜渡广汉"}
