{"author":"白居易","id":17646,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["后集寄将何处去，故山迢递在匡庐。","旧僧独有云皋在，三二年来不得书。","别后道情添几许，老来筋力又何如。","来生缘会应非远，彼此年过七十余。"],"title":"送后集往庐山东林寺兼寄云皋上人"}
