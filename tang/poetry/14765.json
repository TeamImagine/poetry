{"author":"元稹","id":14765,"strains":["仄仄仄平○平○，平平○仄平平仄。","平平仄仄仄仄平，仄仄平平仄平仄。","平仄平平○平仄，平平仄仄平○仄。","平平仄仄仄平平，仄仄平平仄平平。","仄仄平平仄平仄，平仄仄仄平平仄。","平平平仄仄平平，仄仄平平仄平仄。","仄仄平平仄仄仄，仄平平仄平平仄。","平平仄仄仄平平，仄平平仄○平仄。","仄仄平平仄○仄，平平仄仄平平仄。","仄平平仄○仄平，仄仄平平仄○仄。","平仄仄平平仄平，仄仄平平仄平仄。","仄平仄仄○仄仄，仄平仄仄平平仄。","○平仄仄仄仄仄，仄平仄仄平平○。","仄平仄仄○仄平，仄平仄仄○平仄。","仄仄仄平平仄平，仄仄平○仄○○。"],"paragraphs":["赵璧五弦弹征调，征声巉绝何清峭。","辞雄皓鹤警露啼，失子哀猿绕林啸。","风入春松正凌乱，莺含晓舌怜娇妙。","呜呜暗溜咽冰泉，杀杀霜刀涩寒鞘。","促节频催渐繁拨，珠幢斗绝金铃掉。","千靫鸣镝发胡弓，万片清球击虞庙。","众乐虽同第一部，德宗皇帝常偏召。","旬休节假暂归来，一声狂杀长安少。","主第侯家最难见，挼歌按曲皆承诏。","水精帘外教贵嫔，玳瑁筵心伴中要。","臣有五贤非此弦，或在拘囚或屠钓。","一贤得进胜累百，两贤得进同周召。","三贤事汉灭暴彊，四贤镇岳宁边徼。","五贤并用调五常，五常既叙三光耀。","赵璧五弦非此贤，九九何劳设庭燎。"],"title":"和李校书新题乐府十二首 五弦弹"}
