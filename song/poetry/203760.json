{"author":"孔平仲","id":203760,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["才喜春风昨夜归，凌晨又见雪飘衣。","缀林似惜梅花落，扑地争先柳絮飞。","寒气却回侵暖律，阴云徐上蔽晴晖。","近来四序皆无主，欲向东皇问是非。"],"title":"春雪"}
