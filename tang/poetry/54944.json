{"author":"刘长卿","id":54944,"strains":["仄平仄平仄，仄仄○平仄。","平仄○仄平，平平仄平仄。","仄平平仄仄，平仄平平仄。","仄仄仄仄仄，平平仄平仄。","平平仄平仄，○仄平仄仄。","仄仄○仄平，平平仄平仄。","平平仄平仄，平仄平○仄。","平仄仄○平，平○仄平仄。","仄平平仄仄，仄仄平平仄。","平仄平○○，平平仄平仄。"],"paragraphs":["客心豁初霁，霁色暝玄灞。","西向看夕阳，曈曈映桑柘。","二贤诚逸足，千里陪征驾。","古树枳道傍，人烟杜陵下。","伊余在羁束，且复随造化。","好道当有心，营生苦无暇。","高贤幸兹偶，英达穷王霸。","迢遰客王程，裴回主人夜。","一薫知异质，片玉谁齐价。","同结丘中缘，尘埃自兹谢。"],"title":"灞东晚晴简同行薛弃朱训"}
