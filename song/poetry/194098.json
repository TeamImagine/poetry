{"author":"苏轼","id":194098,"strains":["平仄仄平平，平仄平平平。","平仄仄平平，仄仄○平平。","○○仄平仄，仄仄平平平。","平仄仄○仄，平仄仄平平。","平平仄平仄，○仄仄平平。","平平仄平平，仄仄平平○。","仄○仄仄平，仄仄○○平。","平平仄仄仄，○仄仄平平。","平平○平仄，仄仄仄仄平。","仄仄○平平，仄仄平平平。"],"paragraphs":["西望穆陵关，东望琅邪台。","南望九仙山，北望空飞埃。","相将叫虞舜，遂欲归蓬莱。","嗟我二三子，狂饮亦荒哉。","红裙欲仙去，长笛有余哀。","清歌入云霄，妙舞纤腰回。","自从有此山，白石封苍苔。","何尝有此乐，将去复徘徊。","人生如朝露，白发日夜催。","弃置当何言，万劫终飞灰。"],"title":"登常山绝顶广丽亭"}
