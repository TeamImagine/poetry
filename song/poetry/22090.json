{"author":"王十朋","id":22090,"strains":["平平平平平○平，仄平仄仄平○平。","平平仄○仄平仄，平仄平仄平平平。","平平仄仄仄仄仄，仄仄仄仄平平平。","仄平仄仄仄仄仄，仄仄仄○平平平。","仄仄平平仄平仄，仄平仄○○平平。","平平仄仄仄仄仄，仄仄平仄平平○。","仄平平仄平仄仄，平仄仄仄平平平。","仄平○仄仄平仄，仄平仄仄平平平。","平平仄○仄仄仄，平平仄仄平平○。","平○仄仄仄仄仄，平平平仄○平平。","平平仄仄○平仄，仄○仄仄平平平。","平平仄仄仄平○，平平仄仄○平平。"],"paragraphs":["河东先生才行高，昔游太学联烝髦。","雄文伟论万人敌，糠秕歆向奴刘曹。","抟风自许九万里，肯作斥鷃游蓬蒿。","礼闱一战果得隽，妙割不折庖丁刀。","礼部无端抑韩子，至今士论犹嗷嗷。","霜蹄暂蹶志益锐，不学郊岛徒悲号。","圣君图治方侧席，兹复下诏求贤豪。","壮怀思雪会稽耻，广场猛效兰皋鏖。","焚舟决胜在此举，乡闾属望心焦劳。","天庭射策决素蕴，忠言为国驱腥臊。","区区一第溷君耳，要将事业窥伊皋。","琼林宴罢跃归骑，薰风拂面吹恩袍。"],"title":"送表叔贾元范赴省试"}
