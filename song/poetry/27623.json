{"author":"邓深","id":27623,"strains":["仄仄仄仄平平平，仄仄仄仄平仄平。","平○仄仄平仄仄，仄○平仄平仄○。","平平○○平平仄，仄平平仄平○仄。","平平仄○平○平，仄平仄仄平仄平。"],"paragraphs":["世气扰扰人遑遑，静有八室无八方。","壶中酒好谁独觉，橘间棋乐何可量。","峨峨汤汤知音少，管弦呕哑人称好。","归来水深山更奇，玉徽不按心自知。"],"title":"清隐为知观李元礼作"}
