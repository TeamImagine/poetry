{"author":"蔡戡","id":71458,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["中庸天下有胡公，儒者端宜给事中。","华国高文推大手，回天谠论罄孤忠。","晨班玉笋人何在，夜赐金莲事已空。","惆怅故园招隠地，唯余猿鹤怨西风。"],"title":"胡长文给事挽诗  其一"}
