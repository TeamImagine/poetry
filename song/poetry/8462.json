{"author":"李处权","id":8462,"strains":["仄平仄仄平平平，仄仄仄○仄仄仄。","○仄平仄仄平仄，仄仄平平仄平仄。","平平仄仄仄平仄，○仄○○仄○仄。","仄平仄仄平仄平，平仄○○平仄仄。","平平平平仄仄仄，仄平仄仄平平仄。","仄平仄仄仄平平，仄仄平平平仄仄。","仄平平仄仄平仄，○仄平平仄○仄。","仄仄仄仄平平平，平仄平平平仄仄。","仄平仄仄平平平，平平仄仄平平仄。","平○仄仄仄仄仄，仄仄仄平平仄仄。","仄○仄仄仄仄平，仄平仄仄平平仄。","平平○仄仄仄仄，平○仄仄○平仄。"],"paragraphs":["爱君直似朱丝绳，遇物可折不可曲。","三仕无喜已无愠，肯学时人走巫卜。","平生不作吠尧事，乘矢犹闻去其镞。","至今莫可奸以私，尊视正冠何太肃。","归来田园不改旧，歳寒见此猗猗绿。","绝交未怪孔方兄，有酒盈樽书满屋。","小人倾盖已蒙润，遗我珠玑不论斛。","使我竟夕搜枯肠，鱼目非珍何敢复。","我今已似云无心，江湖不说虚舟覆。","言乘下泽与款段，早莫少游良易足。","惯看赤脚老婢悲，亦任索饭痴儿哭。","皇天其忍杀善类，支离亦受三锺粟。"],"title":"再次士特韵"}
