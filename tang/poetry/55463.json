{"author":"孟浩然","id":55463,"strains":["平平仄平仄，仄仄平平平。","仄仄仄仄仄，平平仄仄○。","平平仄仄仄，平仄仄平○。","仄仄平仄仄，平平仄仄平。","仄仄平仄仄，平仄仄平平。","仄仄仄平仄，○平平仄平。","平平仄平仄，仄○仄平平。","平仄仄仄仄，平平平仄平。","仄平平仄仄，平仄仄平平。","○仄○平仄，平平仄仄平。"],"paragraphs":["韩公是襄士，日赏城西岑。","结构意不浅，岩潭趣转深。","皇华一动咏，荆国几谣吟。","旧径兰勿剪，新堤柳欲阴。","砌傍余怪石，沙上有闲禽。","自牧豫章郡，空瞻枫树林。","因声寄流水，善听在知音。","耆旧眇不接，崔徐无处寻。","物情多贵远，贤俊岂无今。","迟尔长江暮，澄清一洗心。"],"title":"和张判官登万山亭因赠洪府都督韩公"}
