{"author":"戴表元","id":161286,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["经秋心事转衰颓，客舍山村病眼开。","识路牛羊缘坂过，通家燕雀下檐来。","饥从野榼分蔬饭，渴指邻帘贳黍醅。","世事百年谁较是，髯公鼻息昼如雷。"],"title":"鄞塘田家"}
