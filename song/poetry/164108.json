{"author":"仇远","id":164108,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["早起方夸甲子晴，夜分忽又似盆倾。","黑云冉冉连灯暗，白浪滔滔与岸平。","芹未出泥先有燕，花都委地尚无鶑。","东桥沙觜多舟楫，直下荆溪不待撑。"],"title":"喜晴复雨"}
