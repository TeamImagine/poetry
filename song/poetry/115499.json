{"author":"刘克庄","id":115499,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平仄仄仄平。","仄仄仄平仄平仄，仄平平仄仄平平。"],"paragraphs":["武皇好赋网群英，犹记龙颜赏墨卿。","白玉牒中曾有草，碧纱笼里本无名。","唐诗卒使张穷瞎，国语能令左失明。","老子一生嗜章句，故应天罚遣偏盲。"],"title":"忆昔二首  其二"}
