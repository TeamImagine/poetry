{"author":"陈造","id":59654,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["尘中谁定免营营，鹭渚鸥沙且旧盟。","夙世林逋漫千首，逢人圆泽悟三生。","扣门喜共僧窗饭，斲句犹能镜样清。","身世已抛春梦外，更于文字措讥评。"],"title":"再次韵二首  其二"}
