{"author":"刘克庄","id":111786,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["灵椿难减菌难加，莫笑山翁两鬓华。","不与公荣同饮酒，只留禹锡独看花。","客来稍觉罍空耻，事去方知瓮算差。","归老东陈无可恨，失侯不失故园瓜。"],"title":"小园即事五首  其二"}
