{"author":"郑谷","id":31705,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["杳杳渔舟破暝烟，疏疏芦苇旧江天。","那堪流落逢摇落，可得潸然是偶然。","万顷白波迷宿鹭，一林黄叶送残蝉。","兵车未息年华促，早晚闲吟向浐川。"],"title":"江际"}
