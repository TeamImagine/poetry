{"author":"韩愈","id":9994,"strains":["平平平○平仄平，平仄仄仄仄仄平。","仄平平平仄仄仄，仄仄仄仄平平平。","平平仄仄○仄仄，平仄仄仄○平○。","仄○平平平仄仄，平仄仄仄平仄平。","平仄仄平平仄仄，仄仄平仄仄仄平。","仄平仄仄平仄仄，仄仄○仄平平平。","仄平○平仄仄仄，仄仄○仄平仄平。","仄平仄仄仄平仄，仄仄仄仄平平平。","仄平平仄平仄仄，平仄仄仄平仄平。","平平仄平仄平仄，仄仄仄仄平平平。"],"paragraphs":["皇天平分成四时，春气漫诞最可悲。","杂花妆林草盖地，白日坐上倾天维。","蜂喧鸟咽留不得，红萼万片从风吹。","岂如秋霜虽惨冽，摧落老物谁惜之。","为此径须沽酒饮，自外天地弃不疑。","近怜李杜无检束，烂漫长醉多文辞。","屈原离骚二十五，不肯𫗦啜糟与醨。","惜哉此子巧言语，不到圣处宁非痴。","幸逢尧舜明四目，条理品汇皆得宜。","平明出门暮归舍，酩酊马上知为谁。"],"title":"感春四首 二"}
