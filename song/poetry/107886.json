{"author":"陈郁","id":107886,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["客单近挂屋东偏，细看家风似阆仙。","为载月舡来茂苑，因披云衲出潭田。","诗篇熟诵如持咒，句法旁参若勘禅。","既是西来须会意，此心还许野人传。"],"title":"赠僧玘长老"}
