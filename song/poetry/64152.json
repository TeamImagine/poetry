{"author":"程洵","id":64152,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["搔头日日数归程，谁信先生少宦情。","趣驾不知千里远，振衣始觉一身轻。","霜林竹柏元同劲，世路风波底用惊。","独我临分苦凄恻，从今怀抱向谁倾。"],"title":"赠别"}
