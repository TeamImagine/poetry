{"author":"武元衡","id":8970,"strains":["仄仄平仄仄，平平平仄平。","平平仄平仄，仄仄平平平。","仄仄仄平仄，平平平仄○。","平平平○仄，仄仄平平○。","平仄仄○仄，平平平仄平。","仄平平仄仄，仄仄平平平。"],"paragraphs":["令节寰宇泰，神都佳气浓。","赓歌禹功盛，击壤尧年丰。","九奏碧霄里，千官皇泽中。","南山澄凝黛，曲水清涵空。","金玉美王度，欢康谣国风。","睿文垂日月，永与天无穷。"],"title":"奉和圣制丰年多庆九日示怀"}
