{"author":"方岳","id":127897,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["月满长汀晚沐新，一凉犹下耐冠巾。","江连碧树自今古，我与青山迭主宾。","乞巧未能从帝子，坐愚宁免辱溪神。","向来鸥鸟间何阔，莫是炎凉不我亲。"],"title":"次韵郑省仓  其一"}
