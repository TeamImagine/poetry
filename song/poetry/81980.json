{"author":"孙应符","id":81980,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["生于陵者自安陵，何事驱驰较驿程。","却望乡山千里隔，共看淮月一轮明。","官闲足遂吟哦乐，俸薄休形叹息声。","最幸一家仍聚首，不须嗟弟与瞻兄。"],"title":"恭次家大人初抵季弟海陵官舍之韵  其二"}
