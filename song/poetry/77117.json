{"author":"马之纯","id":77117,"strains":["仄仄平平平仄仄，○仄平平仄平仄。","仄○平仄平仄平，仄仄平平仄平仄。","仄平○仄○仄平，平仄仄平平仄仄。","平平平仄仄仄平，平仄仄平平仄仄。","○仄平平仄○平，平○仄仄平平仄。","平平仄仄仄平仄，仄仄平平○○仄。","仄○○仄仄平平，平平平平仄平仄。","仄仄仄平○○仄，仄仄仄平仄○仄。","仄平○平平仄平，平平平平○仄仄。"],"paragraphs":["忆昔诸贤扶晋室，冠盖多于此云集。","坐中翻作儿女悲，世换人非但陈迹。","我来正值三月春，花落鸟啼春寂寂。","江河虽异事略同，风景不殊今视昔。","磨灭英雄得丧多，山重水复无终极。","安能郁郁老江左，克复神州当勠力。","未论重见管夷吾，祇今谁为楚囚泣。","徙倚令人三叹息，徙倚令人泪横臆。","狄夷相残春又春，时乎时乎难再得。"],"title":"新亭  其三"}
