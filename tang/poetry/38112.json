{"author":"刘望","id":38112,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["鼎湖冠剑有遗踪，晋汉真人羽化同。","九转药成丹灶冷，五车云去玉堂空。","仙家日月蓬壶里，尘世烟花梦寐中。","徒有旧山流水畔，老松枝叶苦吟风。"],"title":"九嶷山"}
