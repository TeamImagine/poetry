{"author":"陆游","id":32822,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["曲径泥新晚照明，小轩才受一床横。","翩翩乳燕穿帘影，蔌蔌新篁解箨声。","药物屏除知病减，梦魂安穏觉心平。","深居不恨无来客，时有山禽自赞名。"],"title":"初夏新晴"}
