{"author":"晁说之","id":219725,"strains":["仄仄平平仄仄平，仄平仄仄仄平平。","仄平平仄平平仄，平仄仄平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["笑乐真情岂可无，乐而不笑是何拘。","日中无事逢棋局，春后有花兼酒壶。","轻侠儿前抚手掌，滑稽传后抚髭须。","江南陆后还安否，乞与笻枝使自扶。"],"title":"笑"}
