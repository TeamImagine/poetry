{"author":"郭祥正","id":192217,"strains":["平平仄平平，平平仄仄仄。","平平平平仄，平平仄○仄。","○平仄仄○，平仄仄平仄。","仄平仄平仄，仄仄仄平仄。","仄平仄平平，仄平仄平仄。","平仄仄平平，仄仄平仄仄。","○平平仄平，平○仄平仄。","○仄○平平，仄仄平平仄。"],"paragraphs":["朱明洞天门，元戎要客入。","谁云蓬莱远，浮丘果相挹。","如超顿地禅，曾不假梯级。","绿篁隔葱蒨，沆瀣朗呼吸。","玉山有嘉禾，凤凰乃来集。","桃李尔何知，濯濯红露泣。","应嗟尘世人，窗间白驹急。","行乐如之何，不乐嗟何及。"],"title":"次韵颖叔修撰游朱明及字"}
