{"author":"李纲","id":243097,"strains":["仄仄平平平仄仄，平平仄仄仄平平。","平平平平平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["不踏隋池今几日，重来空叹二毛侵。","黄流浑浑帆樯影，绿岸森森榆柳阴。","雨霁鸠鸣呼妇急，晓凉蝉噪感人深。","区区往返何为者，谁识先贤用舍心。"],"title":"汴上有感"}
