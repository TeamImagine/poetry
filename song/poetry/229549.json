{"author":"吕颐浩","id":229549,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["圣运中兴偶幸逢，经邦曾乏古人风。","闭关退处喧嚣外，抚剑行吟感慨中。","尚有素怀思报国，可怜幽梦欲平戎。","新诗增重林泉价，倍见交情我与公。"],"title":"次洪成季韵  其二"}
