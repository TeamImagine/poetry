{"author":"戴复古","id":94007,"strains":["仄仄仄平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["七十七翁犹眼明，三台星畔见奎星。","文章有气吞余子，议论无差本六经。","愧我不能攀逸驾，得君自足振颓龄。","玉溪常与荆溪接，分得余波到石屏。"],"title":"寄吴明辅秘丞  其二"}
