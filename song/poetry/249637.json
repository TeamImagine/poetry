{"author":"郭印","id":249637,"strains":["仄平仄平○，仄仄仄平仄。","平平仄仄平，平仄仄平仄。","平平仄仄平，？仄平仄仄。","○平仄仄平，平仄平○仄。","仄仄平仄○，仄仄平平仄。","平平仄仄平，○仄仄○仄。","○平仄○○，平仄仄平仄。","平平仄仄平，仄仄○平仄。"],"paragraphs":["百花感阳和，次第变枯槁。","寒梅秀腊前，红叶媚春杪。","无端造化儿，戯剧何小小。","迎春复送春，堪笑枝间鸟。","我以虚静观，一室乾坤悄。","平生诵圣言，闻道亦颇早。","了兹色相空，宁复问先后。","冥心大化俱，左肘从生柳。"],"title":"感春"}
