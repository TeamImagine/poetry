{"author":"唐耜","id":208490,"strains":["仄仄仄平平，仄仄平平平。","仄平仄○仄，仄○仄仄平。","平平仄平平，平平仄平平。","平平仄平仄，平平仄○○。","平○平平平，仄平仄平平。","仄仄仄平仄，平仄平○○。","？平平仄仄，平○平○平。","仄仄○平平，平平仄平平。","平仄仄仄平，平仄平仄平。","仄平仄平仄，仄平仄平○。","平平仄平仄，平平仄平平。","仄平仄平平，仄平仄仄平。","平平仄○仄，平平仄平○。","平平平平平，仄仄仄○平。","○平平平仄，平○仄○○。","仄仄仄平平，○仄仄仄○。","平仄仄仄仄，仄平平仄平。","仄仄平平仄，平仄平○仄。"],"paragraphs":["楚泽隠巫山，翠壁开鸿蒙。","万流束长峡，怒浪日簸舂。","朝晖澹高唐，岩阿閟彤宫。","罘罳散烟雾，荣光绕长虹。","恭闻云华君，少阴体冲融。","受道紫清阙，飞化凌三空。","徜徉江海上，千骑驰苍龙。","羽节回天津，央央弭层峰。","凄恻下土人，昏垫无所容。","宝书授神禹，百灵倏奔从。","蛟螭委鞭策，山川奠西东。","九州免为鱼，遂成万世功。","嗟余晚闻道，蓬心蔽倥侗。","维舟垂崖边，再拜望遗踪。","嶙峋山头石，云衣尚溶溶。","缥缈玉瑛台，如在指顾中。","童律不可问，至言谁击蒙。","仰首天坛下，松柏悲回首。"],"title":"题巫山神女庙"}
