{"author":"叶适","id":78443,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["我昔髫年侍此翁，自甘穷僻古人同。","道修白业曾先悟，官近青云却未通。","庭长嫩蝌新戏雨，径存衰柳旧摇风。","世间荣落私情尽，留得清名是至公。"],"title":"毛崈夫挽词"}
