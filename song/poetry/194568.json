{"author":"苏轼","id":194568,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["白露凄风洗瘴烟，梦回相对两凄然。","雀罗廷尉非当日，鸠杖先生愈少年。","世事饱谙思缩手，主恩未报耻归田。","谁怜第五桥边水，独照台州老郑虔。"],"title":"喜王定国北归第五桥"}
