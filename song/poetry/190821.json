{"author":"韦骧","id":190821,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["尘役间关旅思收，幸瞻旌戟少淹留。","多年目断丹霄步，再拜心轻万户侯。","三节行催虎符去，双毛将近凤池游。","门阑欲别徒惆怅，吟对江山迥不休。"],"title":"别滕元发侍郎"}
