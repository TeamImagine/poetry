{"author":"冯时行","id":16404,"strains":["平仄仄平仄，平平仄平平。","仄仄仄仄仄，仄仄○仄平。","平平仄仄仄，仄仄仄仄平。","仄平仄平仄，仄仄平平平。","仄仄平平平，平平平仄平。","仄仄仄平仄，○仄平仄平。","平平仄仄平，仄仄仄仄平。","平仄仄仄仄，仄仄○仄平。","平平仄平○，仄仄仄仄平。","仄仄仄仄仄，平仄平平平。","仄仄仄平仄，仄○平仄平。","仄仄平仄平，仄○仄仄平。","仄仄仄平仄，仄仄○平平。","仄仄○仄仄，仄仄○仄平。","仄仄平仄平，仄○平平平。","仄仄平仄仄，仄仄平平平。"],"paragraphs":["多女信无助，多男复何虞。","我固喜二仲，辈出三丈夫。","圆郎未解语，手欲学抹朱。","闰郎好神气，两眼澄秋湖。","复有新生儿，初探玄海珠。","一一阅清俊，并是千里驹。","胡为集我家，足视种德符。","昆弟若一体，在尔犹在吾。","堂前有双亲，各已皓鬓须。","抱弄想慰意，颜色朝愉愉。","未问壮门户，悦亲良所须。","况我藜藿肠，要当饱典谟。","足以立家学，灿灿遗群雏。","尔后更五稔，汝等行不扶。","我欲为道肥，汝当为书癯。","富贵何足道，陆贾真洪儒。"],"title":"舍弟生子"}
