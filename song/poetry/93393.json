{"author":"戴复古","id":93393,"strains":["仄○平仄仄，仄仄仄平平仄仄。","平○仄仄仄，仄仄仄仄平平仄。","仄平平仄○平平，平仄平平○仄○。","平仄仄平，平仄仄平。","平平仄仄，平平平平。","平仄仄平，仄平仄平。","平仄仄平，平仄平○。","平○平仄平平仄，平仄仄平平仄仄。","仄平平仄仄平平，仄仄平平仄仄仄。"],"paragraphs":["学如刘子政，不使校书天禄阁。","文如李太白，不使待诏金銮殿。","倚楼终日看庐山，赢得虚名闻九县。","才忌太高，心忌太清。","平平稳稳，为公为卿。","骐骥可羁，乃归帝闲。","麟凤莫驯，为瑞人间。","人间为瑞徒能好，骐骥可羁终远到。","岁寒心事几人知，手把梅花供一笑。"],"title":"寄赵鼎臣"}
