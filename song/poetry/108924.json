{"author":"胡梦昱","id":108924,"strains":["仄仄平平仄仄平，平平平仄仄平平。","平平平仄仄仄仄，平平平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["瘴地人忧我莫支，人虽危我我何危。","元来忧国不怕死，非为捐身要出奇。","肯怨江山千里远，幸逢天地一时知。","孔光张禹人无笑，禄位输他善保持。"],"title":"步王卢溪韵  其二"}
