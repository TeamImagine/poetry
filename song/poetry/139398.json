{"author":"陈著","id":139398,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["弓招消息下幽京，群起张弮不受檠。","衰朽分为林下物，英雄谁取彀中名。","坐看年少抟双翼，争把时铦驱五兵。","万事要终方有见，休凭水到说渠成。"],"title":"次韵黄虚谷"}
