{"author":"彭汝砺","id":201756,"strains":["平仄仄平平仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平仄。","平平仄仄平平仄，仄仄平平仄仄平。"],"paragraphs":["齐鹄顺风飞上天，空笼遂至扣犹全。","滑思琥珀千锺满，软忆珠玑一样圆。","举白醉攻愁自破，硫黄暖与病相便。","南归几梦凉堂会，咫尺书来更怆然。"],"title":"答毛提举惠新酒鸡头依韵奉寄幸一笑"}
