{"author":"王之道","id":7146,"strains":["平平仄仄○，平平仄平仄。","○平仄仄仄，仄仄仄平仄。","平仄仄仄平，平仄○平仄。","平平平仄仄，仄仄仄平仄。","平仄仄平仄，○仄仄平仄。","平平仄仄平，仄仄仄○仄。","平○仄仄平，平仄○平仄。","平平仄平仄，平仄平仄仄。","平平仄平仄，仄仄○仄仄。","仄○平仄平，仄平仄平仄。"],"paragraphs":["同云昼暗空，孤城早休市。","行人失道路，贺客拥堦砌。","翻缟语亦工，飞絮思争媚。","飘飘何所似，想见六铢袂。","盈尺信为大，三白乃成瑞。","梅花不畏寒，点缀若相慰。","高吟撚冻须，诗社颇增气。","薫然一杯酒，神速功力倍。","来麰被余润，预可占有岁。","便当呼老农，泼醅取沉醉。"],"title":"对雪二首再用前韵  其一"}
