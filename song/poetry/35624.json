{"author":"梅尧臣","id":35624,"strains":["平平仄仄仄，仄仄○平平。","平平仄平仄，仄仄平平平。","平平仄仄仄，○仄仄平平。","仄仄仄平仄，平仄仄平平。","平平仄平仄，仄仄○仄平。","○○仄仄仄，仄○平平○。","平平仄仄仄，仄仄平仄平。","仄平仄平仄，平仄仄平平。","平仄仄平仄，仄平○仄平。","仄仄仄平仄，平○○平平。"],"paragraphs":["高陵自可眺，况复更层楼。","峨峨众山翠，活活寒溪流。","新篁未扫箨，缘险已修修。","曲道出林杪，飞宇跨城头。","春余众芳歇，子结累蔓抽。","庭空野鼠窜，日暝啼禽留。","谁知郡府趣，适有林壑幽。","主人易吾土，惟袭是瀛洲。","伊我去闾井，尔来三十秋。","昔望白云下，今从轻轩游。"],"title":"早夏陪知府学士登叠嶂楼"}
