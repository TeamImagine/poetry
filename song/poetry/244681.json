{"author":"李纲","id":244681,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["武夷山色翠崔嵬，应笑梁谿又到来。","脱网弱鳞初纵逸，伤弓倦翮尚惊猜。","闲中陶写资诗句，愁里销除赖酒杯。","谁道川途废光景，无根树子不妨栽。"],"title":"次韵翁士特相招居武夷"}
