{"author":"戴栩","id":104202,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["理学通深艺学高，一官俄逐盛年抛。","门中晁董刊新志，海内陈雷哭旧交。","黄落己空秋半叶，清芬未著腊寒梢。","魂兮有句重吟否，谢脁山孤月转坳。"],"title":"吴状元兄泳挽词"}
