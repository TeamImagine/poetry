{"author":"李洪","id":52728,"strains":["平仄平平平仄平，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["先友凋零风义衰，绣衣躧履荷深知。","未干荐墨俄闻谪，欲寄邮书忽报危。","赋就徒能感知己，樽前犹忆细论诗。","白珪一玷身难赎，痛哭须陈吊屈辞。"],"title":"哭药寮先生"}
