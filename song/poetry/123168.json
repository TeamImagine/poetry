{"author":"吴潜","id":123168,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，平平仄仄仄平平。"],"paragraphs":["痴风盲雨骤难禁，撼壁掀窗夜向沈。","百种已灰当世念，一团都是故乡心。","伏𫛪扑堕床头幔，饥鼠衔翻镜上簪。","闲打无为坐空寂，谯楼五鼓已侵寻。"],"title":"五用喜雨韵三首  其二"}
