{"author":"郭祥正","id":192059,"strains":["平平仄平仄，仄仄○平○。","仄仄平仄平，仄平仄平○。","○仄仄仄仄，平仄平平○。","平平仄仄仄，仄平仄平平。","仄○平平平，平平仄平平。","仄○平仄平，仄仄○平平。","平平仄仄平，○仄平平平。","仄仄平仄仄，仄平仄平平。","○平平仄平，仄仄仄平平。"],"paragraphs":["休居尚蒙禄，愿赴兴龙期。","况此孱病姿，感公久嘘吹。","相望止百里，株坐徒倾思。","呼僮刷鹤羽，驾言别清池。","往将投新林，新林有高枝。","仰听鸾凤音，轧轧如抽丝。","穷阴欲雪天，燕雀无声时。","接物伸妙理，运心广真悲。","如何持一杯，要我百篇诗。"],"title":"舟次新林先寄府尹安中尚书用李白寄杨江宁韵二首  其二"}
