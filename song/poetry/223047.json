{"author":"李新","id":223047,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["晓踏高坡日始悬，清泉未见口生烟。","飞凫欲到二千里，挟䇲徒劳三十年。","绣带长川初背眼，云根双剑远磨天。","骕骦齿健嘶风去，更敢披头重着鞭。"],"title":"清泉馆"}
