{"author":"吴芾","id":17904,"strains":["平平仄仄仄平仄，仄仄○平平仄仄。","仄平仄仄仄平○，仄仄平平平仄仄。","仄平平仄仄仄平，仄平仄仄平○平。","○○平仄平仄仄，仄○仄仄平平平。","仄平○仄仄○平，○仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平○仄仄平。","仄仄仄平平仄仄，○平平仄仄平平。"],"paragraphs":["高才独立万夫却，险语磨崖山鬼愕。","翕然万口竞流传，一字谁能加笔削。","自怜庸钝百不聪，晚来喜见人中龙。","更看挥翰光夺目，恍如海蜃浮青红。","一时闻望已难攀，相见平居养浩然。","慷慨胸襟包海岳，轩昂高义薄云天。","散材不谓蒙知遇，孤迹何期遂保全。","碌碌未能酬国士，正惭他日尉通泉。"],"title":"符倅同游雁荡赓其所和范相游山韵"}
