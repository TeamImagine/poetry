{"author":"汪晫","id":89175,"strains":["平仄平平平仄平，仄平平仄仄平平。","平平仄仄平平仄，仄仄仄平仄仄平。","平仄仄平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["池上先生诗句香，得公诗句更揄扬。","精神相对陈圭瓒，意气潜交冶镆将。","贤令旧容老文学，山农今见谪仙郎。","百年剩喜风流续，未有名禽首屡昂。"],"title":"次韵李明府追和苏黄门㶉𫛶池"}
