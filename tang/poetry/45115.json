{"author":"沈佺期","id":45115,"strains":["仄仄平平仄，平平仄仄○。","仄平平仄○，平○仄○平。","平仄平平仄，平平仄仄平。","仄平○仄仄，平仄仄平平。","仄仄○平仄，平平仄仄平。","仄○平仄仄，仄仄仄平平。","平仄平平仄，平平仄仄平。","平平仄平仄，仄仄仄平平。"],"paragraphs":["虏障天骄起，秦城地脉分。","柏坛飞五将，梅吹动三军。","锋刃奔涛色，旌旗焰火文。","朔风吹汗漫，飘砾洒轒辒。","海气如秋雨，边烽似夏云。","二庭无岁月，百战有功勋。","形影随鱼贯，音书在雁群。","归来拜天子，凯乐助南薰。"],"title":"塞北二首 一"}
