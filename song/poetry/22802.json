{"author":"王十朋","id":22802,"strains":["平仄平平仄仄平，仄平平仄仄平平。","平平平仄仄平仄，仄仄平平平仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["双鲤来从古嵊州，喜闻英物诞东州。","清和时节绿阴满，秀异谿山佳气浮。","分贶金钱意殊厚，欲为汤餠客无由。","乃翁指日身龙虎，况有奇儿气食牛。"],"title":"周德贻得子以钱果为贶仆不获为汤餠客贺之以诗"}
