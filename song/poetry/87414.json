{"author":"韩淲","id":87414,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["海内交游不数公，又吟名胜句何丰。","锦囊忽到溪山下，绣段争看涧谷中。","落拓自惊随野马，凄凉何止听宾鸿。","高斋容我陪珠履，不信穷途有路通。"],"title":"次韵宋倅  其二"}
