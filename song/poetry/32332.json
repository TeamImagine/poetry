{"author":"姜特立","id":32332,"strains":["平平平仄仄，仄平平仄平。","平○仄仄平，平仄仄平平。","○仄仄平仄，仄仄仄○平。","仄仄仄仄平，平仄仄仄平。","平仄仄平仄，平仄平平平。","仄平仄平仄，仄○仄平平。","仄仄仄仄仄，仄仄平仄平。","仄平○平○，仄平平平平。","仄仄仄平仄，平平平仄平。","仄平平平平，仄仄仄仄平。"],"paragraphs":["皆言渔者乐，不知渔者忧。","方其未得鱼，蓑雨立寒流。","正可入图画，屋壁供王侯。","吕尚与子陵，工钓汉与周。","初不事钩饵，终日心优游。","我今筑斯舍，发兴在沧洲。","范子既伯越，去泛湖海舟。","季鹰思吴中，不为鲈鱼秋。","所以数君子，声名天壤侔。","我非真渔人，一醉万事休。"],"title":"再赋渔舍"}
