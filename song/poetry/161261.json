{"author":"戴表元","id":161261,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["画鹢凌风汗漫游，雨声飞出万山头。","江湖望阔边城起，吴越音多客思柔。","野树有枝犹系马，官荷无叶不藏鸥。","十年浪走红尘道，今日临城始识秋。"],"title":"辛亥岁七夕醉陪诸公登西湖竹阁"}
