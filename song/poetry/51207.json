{"author":"李远","id":51207,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["玉座烟销砚水清，龙髯不动彩毫轻。","乍分隆准山河秀，初点重瞳日月明。","宫女卷帘皆暗认，侍臣开殿尽遥惊。","六朝天下应无敌，始觉僧繇浪得名。"],"title":"赠写御真李长史"}
