{"author":"黄庭坚","id":206867,"strains":["仄仄仄平仄，平平平平仄。","平○仄平平，仄仄仄平仄。","平平仄仄平，仄仄仄仄仄。","平平仄平仄，仄仄仄平仄。","仄仄仄平平，平平平仄仄。","平平仄仄平，○○仄○仄。","仄平平平平，○仄平仄仄。","平仄仄仄平，仄仄仄平仄。","平平仄仄平，平平仄平仄。","仄仄仄平平，仄○仄○仄。","平平平平仄，仄仄仄平仄。","平平平仄仄，仄仄仄平仄。","平仄仄平平，仄平仄平仄。","平仄平仄○，平仄仄平仄。","平仄平仄平，平平平平仄。","平平仄平仄，仄仄仄仄仄。","○平仄平仄，仄仄仄平仄。","○仄平○平，平平仄平仄。","平仄平仄平，平平仄平○。","仄平仄平平，平仄平仄○。","仄○仄平平，平仄○仄仄。","平平仄平平，平平仄平仄。","平仄仄○平，平仄仄平仄。","仄○仄仄平，平平平平仄。","○平仄平平，仄仄平○仄。","平平仄仄仄，仄仄平仄仄。","仄仄仄○平，平平仄平仄。","仄平平仄平，仄仄平仄仄。","仄平仄平平，平仄仄仄仄。","仄仄仄平平，平○仄平仄。"],"paragraphs":["学省困齑盐，人材任尊奖。","倥侗祝螟蛉，小大器罂瓬。","诸生厌晚成，躐学要侩驵。","摹书说偏旁，破义析名象。","九鼎奏箫韶，爰居端不飨。","青衿少到门，庭除昼闲敞。","竹风交槐阴，三见秋气爽。","时赖解事人，载酒直心赏。","吴郎楚国材，幽兰秀榛莽。","彦国吐嘉言，子将喜标榜。","平生钦豪俊，久客慕乡党。","虚斋延洒扫，薄饭荐腒鲞。","诗句唾成珠，笑嘲惬爬痒。","春夏频谢除，曾未厌来往。","归雁多喜声，寒蝉停哀响。","黄花满篱落，白蚁闹瓮盎。","留君待佳节，忽忽戒徂两。","亲戚伤离居，交游念畴曩。","棋局无对曹，摴蒱失朋长。","问君去为何，云物愁莽苍。","寿亲发斑斑，千里劳梦想。","家鸡藁头肥，寒鱼受罾网。","甘旨蔌中厨，伊哑弄文襁。","此行乐未央，安知川涂广。","深秋上沧江，远水平如掌。","人生要得意，壮士多旷荡。","野鹤被笼樊，江鸥恋菰蒋。","本来丘壑姿，不着刍豢养。","寄声谢乡邻，为我具两桨。","有路即归田，君其信非诳。"],"title":"送吴彦归番阳"}
