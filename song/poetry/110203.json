{"author":"刘克庄","id":110203,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["与客同登万仞崖，蔽天风雨蓦然来。","六丁白昼诛炎魃，百怪苍渊起蛰雷。","毒蟒喷时林尽黑，怒龙裂处石中开。","吾生不及观河决，得赋斯游亦壮哉。"],"title":"西淙山观雨"}
