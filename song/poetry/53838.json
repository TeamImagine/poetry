{"author":"项安世","id":53838,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["不是生前有俗缘，等闲抛得傍湖园。","多情省户寒梅色，为洗朝靴晓冻痕。","颇记高堂金字榜，曾陪居士瘿藤尊。","花前敛板谈官事，知犯新条第几门。"],"title":"次韵张部门直庐观梅"}
