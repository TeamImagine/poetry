{"author":"姜特立","id":31828,"strains":["仄平仄平仄，仄仄仄平仄。","仄平仄○平，仄仄仄平仄。","仄平仄○平，平仄仄仄仄。","仄仄仄平仄，仄平平仄仄。","仄仄仄平○，平仄仄仄仄。","○仄仄仄仄，仄平平仄仄。","○平仄平平，仄仄平平仄。","仄仄平仄平，平仄仄仄仄。","○○仄仄平，平平仄平仄。"],"paragraphs":["畏途谢排斥，造物遂初志。","彼虽快其私，我独佩嘉惠。","爱憎有回牙，恩怨或倒置。","得马岂君福，凿渠真我利。","向使老班行，兹事恐遂废。","三迳幸足乐，一瓢聊自寄。","兴来或歌呼，客至任醺醉。","以此终百年，何用一品贵。","犹胜白首归，流光忽西坠。"],"title":"畏途"}
