{"author":"朱熹","id":55351,"strains":["平平仄平仄，○平仄○平。","平仄仄仄仄，仄仄平平平。","仄仄平仄仄，平平仄平平。","○○仄平仄，仄仄平平平。","仄平仄○平，平平仄平平。","仄仄平仄仄，平平平仄平。","平○仄平仄，平仄仄平平。","平平仄○平，仄仄仄仄平。","仄○仄仄仄，仄仄平平平。","仄仄仄平仄，仄仄平平平。","平仄平仄仄，平平仄平○。","○○仄仄○，仄仄仄平平。","仄仄仄平仄，仄平○仄○。"],"paragraphs":["怀山不能寐，中宵命行轩。","亭午息畏景，薄暮登危峦。","峻极逾百磴，萦纡欲千盘。","行行遂曛黑，月落天风寒。","羽人候中涂，良朋集林端。","问我何所迫，而尝兹险艰。","疲劳既云极，饥渴不能言。","投装卧中丘，幸此一室宽。","怒号竟永夕，客枕无时安。","旦起辟幽户，竹树青檀栾。","惊喜非昔睹，披寻得新观。","淹留十日期，俯仰有余欢。","寄语后来子，勿辞行路难。"],"title":"九月六日早发潭溪夜登云谷翌旦赋此"}
