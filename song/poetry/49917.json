{"author":"杨万里","id":49917,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["冬夜嫌长只望春，春宵又永更何言。","睫梢强合终无睡，脚底相摩也不温。","竟夕松风听到晓，忽明灯火看来昏。","拥裯却起蒙头坐，顾影真成一病猿。"],"title":"十二月二十七日立春夜不寐"}
