{"author":"苏辙","id":198751,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平仄平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["团扇经秋似败荷，丹青仿佛旧松萝。","一时用舍非吾事，举世炎凉奈尔何。","汉代谁令收汲黯，赵人犹欲用廉颇。","心知怀袖非安处，重见秋风愧恨多。"],"title":"感秋扇"}
