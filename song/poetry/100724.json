{"author":"汪莘","id":100724,"strains":["仄仄平平仄平仄，仄仄○○仄平仄。","平平仄仄仄仄平，仄仄仄仄平平平。","○仄平平○平○，仄平○仄平○仄。","仄平仄仄仄平平，仄仄平平平仄仄。","平平仄仄平平仄，○○平平平仄○。","仄平仄仄○平○，仄仄○平○仄仄。","平平仄仄平仄平，平平仄仄平平平。","平仄○○仄仄仄，平平平仄仄仄仄。"],"paragraphs":["一朵乌云起天末，倏忽长驱半天阔。","云头到处急雨来，雨脚错落飞河魁。","吹以南箕更豪横，打窗喷壁催吟咏。","恰惊瓦上碎珠跳，已快檐前银竹映。","平生不识南箕状，且看平畴翻翠浪。","恍然立我三湘间，欲著扁舟相跌宕。","风回雨霁天地新，良苗斗觉添精神。","天意更看七八月，明年无处可打蕨。"],"title":"淳熙壬寅仲夏大雨写望"}
