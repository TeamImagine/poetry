{"author":"杨万里","id":45692,"strains":["平○仄平仄，仄仄仄平仄。","平平仄○仄，仄仄平仄仄。","仄仄仄平平，○仄仄○仄。","平平○平仄，○仄仄仄仄。","平仄仄平仄，仄平仄平仄。","平平仄平平，平平仄仄仄。","仄平平平仄，仄仄平仄仄。","仄平平仄平，仄仄仄仄仄。","平平仄仄仄，平仄仄仄仄。","平仄平仄仄，仄仄仄○仄。","仄平仄平仄，仄平仄仄仄。"],"paragraphs":["云兴惠山顶，雨放太湖脚。","初愁望中远，忽在头上落。","白羽障乌巾，衣袖已沾渥。","归来看檐溜，如泻万仞壑。","霆裂大瑶瓮，电萦湿银索。","须臾水平阶，花坞失半角。","定知秧畴满，想见田父乐。","向来春夏交，旱气亦太虐。","山川已遍走，云物竟索寞。","双鬓愁得白，两膝拜将剥。","早知有今雨，老怀枉作恶。"],"title":"望雨"}
