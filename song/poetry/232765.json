{"author":"夏竦","id":232765,"strains":["平平平仄仄平平，平仄平平仄仄平。","○仄平平平仄仄，仄平平仄仄平平。","平○平仄平平仄，仄仄平○仄仄平。","仄○仄平平仄仄，平○平仄仄平平。","平平仄仄○平仄，○仄平平仄仄平。","平仄仄平平仄仄，仄平○仄仄平平。","平平仄仄平○仄，仄仄平平仄仄平。","○仄仄平平仄仄，仄平平仄仄平平。"],"paragraphs":["琳宫胥宇象清都，金阁丛楹閟宝符。","昭假仙游彰胄绪，范镕真像极规模。","精衷钦翼明威显，近辅恭迎茂典敷。","美应荐臻书不绝，灵期先定日无渝。","徘徊瑞羽临旌斾，夭矫飞龙上舳舻。","斋幄接神珪璧异，景舆迎圣羽仪殊。","荧煌宝座安三境，妪煦鸿恩下九衢。","深庆小臣叨奉跸，翠緌华组耀微躯。"],"title":"奉和御制奉安圣像礼成"}
