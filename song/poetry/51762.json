{"author":"喻良能","id":51762,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["橘亭一别五回冬，寤寐何曾置此翁。","二十五声秋后点，八千里外月明中。","夫君不寄平安信，而我方栖簿领丛。","三峡江高天共远，侧身西望兴何穷。"],"title":"寄张君玉"}
