{"author":"凌万顷","id":155192,"strains":["平平仄仄仄平平，仄仄平平仄仄平。","仄仄平平平仄仄，仄平仄仄平平平。","仄平平仄平平仄，平仄平平仄仄平。","仄仄仄平仄仄仄，仄平平仄仄平平。"],"paragraphs":["尝随荐鹗上天阍，肯信荒山泣断魂。","百岁光阴随酒尽，一生气概祇诗存。","冢倾平地藤萝合，碑倚空岩雾雨昏。","纵是纸灰那得到，落花寒食不开门。"],"title":"刘龙洲祠"}
