{"author":"晁说之","id":219551,"strains":["平仄平平仄仄平，平平仄仄仄平平。","平平平仄平平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["羁旅无归不自任，重重白髪巧相寻。","扁舟前岁江湖客，匹马今朝关塞心。","揽古岂无王霸略，穷途只有短长吟。","故人憔悴多如此，谁解多情送好音。"],"title":"自延还鄜怀京师亲旧"}
