{"author":"顾况","id":5762,"strains":["仄平仄平仄平仄，○平○○仄仄仄。","仄平○仄仄平仄，仄仄平平仄平仄。","仄平○仄平仄平，仄仄仄仄○仄平。","平平仄仄仄平仄，仄仄平仄平平平。","平平平，仄平仄，平平仄，仄平仄。","平仄仄仄仄○平，仄平仄仄？平平。","仄平仄仄平平仄，仄仄仄仄平平平。","仄仄平平仄平仄，仄○仄仄平仄平。","○平平仄平仄仄，仄仄仄平○仄仄。"],"paragraphs":["宛陵女儿擘飞手，长竿横空上下走。","已能轻险若平地，岂肯身为一家妇。","宛陵将士天下雄，一下定却长稍弓。","翻身挂影恣腾蹋，反绾头髻盘旋风。","盘旋风，撇飞鸟，惊猿遶，树枝袅。","头上打鼓不闻时，手蹉脚跌蜘蛛丝。","忽雷掣断流星尾，矐睒划破蚩尤旗。","若不随仙作仙女，即应嫁贼生贼儿。","中丞方略通变化，外户不扃从女嫁。"],"title":"险竿歌"}
