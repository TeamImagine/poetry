{"author":"陈棣","id":18923,"strains":["平仄仄○平仄仄平，仄平仄仄平○平。","仄平平平仄仄平，仄仄仄仄○平○。","平平仄○平仄仄，仄平平仄平平平。","○○平平仄仄○，仄仄仄仄平仄仄。","平仄仄仄平，仄仄平平平。","平○仄○平仄仄，仄平仄仄平平平。","仄仄平仄平，仄仄仄平平。","仄仄○仄仄，平平平仄平。","仄平○平仄仄仄，仄仄仄○○平平。","仄平仄平○仄平，仄仄仄仄○平仄。","仄平平仄平仄平，平平仄仄平仄平。","仄仄仄仄○仄仄，仄仄平○平仄平。"],"paragraphs":["君不见长安侠少儿，臂鹰走狗争轻肥。","一朝遭渠国士知，笑视鼎镬如冰澌。","翘关负重俱细事，拔山扛鼎焉能为。","横行匈奴十万骑，肯以秘计干阏氏。","朝窃晋鄙符，暮解邯郸围。","军中不闻天子诏，向来灞上皆儿嬉。","我有黄石书，孺子漫多奇。","我有欧冶剑，荆卿何足挥。","运筹折冲衽席上，料敌决胜如蓍龟。","世遭右文叹数奇，纵有勇略将安施。","汉皇方受宣室厘，干戈不用包虎皮。","使我不得封万户，恨不生当高祖时。"],"title":"古游侠行"}
