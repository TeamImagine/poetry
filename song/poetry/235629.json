{"author":"程俱","id":235629,"strains":["仄仄仄平仄，平平平仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["沃壤有多稼，良工无废材。","固知时不弃，正坐老无媒。","病骥终难驾，寒花不易开。","古来天下士，取次没蒿莱。"],"title":"癸巳岁除夜诵孟浩然归终南旧隐诗有感戏效沈休文八咏体作 不才明主弃"}
