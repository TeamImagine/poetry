{"author":"郭祥正","id":191869,"strains":["仄平平平仄平仄，仄平仄仄平平仄。","平平平仄平平平，仄仄平平仄平仄。","仄平仄仄平平平，仄仄○仄平平仄。","平平仄仄平仄平，○仄○平平平仄。","仄○平仄○平平，仄仄平平仄平仄。","平平仄仄仄平仄，仄平仄仄平平仄。","○平仄仄平仄平，仄仄平○平平仄。","仄平平○仄○平，仄平仄仄平平仄。","平平仄仄平仄平，仄仄○平平仄仄。","平平○仄仄○平，仄仄○○仄平仄。","○平仄仄仄平平，仄仄○○仄平仄。","平平仄仄平仄平，平仄平平仄平仄。","仄平仄○平平平，仄仄平平仄平仄。","○平○仄平○平，仄仄○○仄平仄。"],"paragraphs":["歙溪之仙洗山骨，一轮琢出秋潭月。","摩挲清润无纤痕，不学寒光有时缺。","玉川辄莫忧虾蟆，纵尔觜吻何由啮。","阴天着手泉脉生，三伏临之冰炎热。","又如明镜当晴窗，对面森森数毛发。","端江品格直顽贱，邺台片段多皴裂。","中山有客先得之，獬豸峨冠为忠血。","窜身南过洞庭湖，覆舟几葬蛟龙穴。","君今赠我诚谓何，自愧闲官非补阙。","松烟和漆法廷珪，玉兔长毫妙诸葛。","敲冰捣楮出乌田，四物收藏岂虚设。","乾坤俯仰存赤心，诛贬奸谀佑臣节。","独刊五传扶春秋，肯趁时文校工拙。","更衰更老心更坚，与砚相将不仓卒。"],"title":"谢王公济节推惠砚"}
