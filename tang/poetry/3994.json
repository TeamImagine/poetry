{"author":"杜甫","id":3994,"strains":["仄平平仄仄，○仄仄○平。","仄仄平平仄，○平○仄平。","平平平仄仄，平仄仄平平。","仄仄平平仄，平○仄仄平。","平平平仄仄，仄仄仄○平。","平○平○仄，○平仄仄平。"],"paragraphs":["别君谁暖眼，将老病缠身。","出涕同斜日，临风看去尘。","商歌还入夜，巴俗自为邻。","尚愧微躯在，遥闻盛礼新。","山东群盗散，阙下受降频。","诸将归应尽，题书报旅人。"],"title":"与严二郎奉礼别"}
