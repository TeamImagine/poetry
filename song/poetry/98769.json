{"author":"钱时","id":98769,"strains":["平仄仄平平平平，仄仄仄平平仄平。","仄○平仄平仄平，平平平平平○平。","平平平平平仄仄，平仄平平平仄仄。","仄平仄仄仄平平，仄仄仄平平仄仄。","仄平平仄平平○，平仄平仄平平平。","平仄仄仄平平平，平平仄仄平○○。"],"paragraphs":["前日合溪能多诗，此日合溪何以为。","是中真趣渠未知，无声之诗诗更奇。","溪山渊渊鱼自跃，溪树阴阴禽自乐。","野航日暮载牛归，陇麦已秋蚕上箔。","此时觞酒溪亭空，吾与鱼鸟皆春风。","安得四海车书同，春风浩浩游其中。"],"title":"合溪夜归呈诸大夫"}
