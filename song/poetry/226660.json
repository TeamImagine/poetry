{"author":"谢逸","id":226660,"strains":["平平仄○仄○平，仄平仄仄平平平。","平○仄仄仄平仄，仄仄平平○仄平。","○平仄仄仄平仄，平仄仄平平仄平。","平平平仄仄仄仄，仄仄平平仄仄平。"],"paragraphs":["先生骨相不封侯，卜居但得林塘幽。","家藏蠹简几千卷，手校韦编三十秋。","相知四海孰青眼，高卧一庵今白头。","襄阳耆旧节独苦，只有庞公不入州。"],"title":"寄饶葆光"}
