{"author":"蔡戡","id":71439,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["江上霜明十月寒，枝头颗颗缀金丸。","王孙抛却黄金弹，酒伴收归白玉槃。","乍见浑疑卢橘熟，初尝犹带越梅酸。","洞庭风味真相似，试与尊前比并看。"],"title":"咏橘"}
