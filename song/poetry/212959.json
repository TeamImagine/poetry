{"author":"贺铸","id":212959,"strains":["○仄仄平仄，仄平平仄平。","平平仄仄仄，仄仄平平平。","平仄仄平仄，平仄○平平。","平平仄仄○，仄仄○平平。","仄仄仄○平，仄平平仄平。","平平仄平仄，仄仄平平平。","平平仄平仄，仄○仄平平。","仄平仄仄平，平仄平平平。","仄平仄仄仄，仄仄平○平。","平平仄平仄，仄仄平平○。","平平仄仄平，平仄平平平。","仄仄仄平○，平平平仄平。","平平仄平仄，平仄仄平平。","平平仄仄平，仄平平仄平。","平平平仄仄，仄仄仄○平。"],"paragraphs":["中夏昔屯否，代邦天所开。","鸿图属太武，不世英雄才。","南洗洛阳血，西荡长安灰。","毡车十万乘，略地驱风雷。","一苇济长淮，筑宫瓜步隈。","东邻拜牢饩，走使为婚媒。","云旗即归路，览胜此裴徊。","俯挥铁马鞭，顽石同陶坏。","划成四大字，屹栗阴虹摧。","沦精入崖壑，怒气羞蟠回。","茫茫六百年，风雨生莓苔。","伟迹寖销泯，威灵安在哉。","生存贵无上，零落等尘埃。","君为访古游，赋诗追七哀。","人生谁不尔，莫负手中杯。"],"title":"和张谋父游石佛山观魏太武书"}
