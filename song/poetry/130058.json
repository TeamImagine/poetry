{"author":"李昴英","id":130058,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["远民冤甚草菅芟，抗论公庭出至𫍯。","且喜一方全性命，何妨三字减头衔。","机关平地藏深阱，仕宦伶人视戏衫。","五逊州符今免矣，幅巾藜杖可松杉。"],"title":"闻褫阁职免新任之报二首  其一"}
