{"author":"王柏","id":123951,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["翚飞高插女星光，可是溪山属沈郎。","眼力拓开千里远，楼身抬起一寻强。","争观王谢新题壮，不数齐梁旧事荒。","谁识倚阑真乐处，清风明月浪篇章。"],"title":"八咏新楼"}
