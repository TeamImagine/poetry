{"author":"冉居常","id":172445,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["西南割据几何年，长托威灵滟滪前。","霸气不随天数尽，神祠犹压地形偏。","舟航岁晚方孤客，关塞山寒更莫烟。","欲论兴亡愁意绪，持杯寂寞酹山川。"],"title":"白帝庙"}
