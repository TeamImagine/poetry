{"author":"叶秀发","id":88907,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["虽无酒令与诗筹，喜约新盟访旧游。","寒露正催黄菊晚，断云不锁碧山秋。","机于空处鸥方下，节到寒时蝶也愁。","聚散抟沙多少恨，一诗三叹寄汤休。"],"title":"兴国寺"}
