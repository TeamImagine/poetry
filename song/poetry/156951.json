{"author":"陈公荣","id":156951,"strains":["平平○平仄，仄仄平平平。","仄仄仄○仄，平仄仄仄○。","仄平仄仄仄，仄仄平平平。","仄仄仄平仄，仄仄平仄平。","平仄仄○仄，平仄○平平。","仄仄仄平仄，仄仄平○平。","仄仄平平仄，仄仄平仄平。","平平仄仄仄，仄仄仄仄平。","平平仄仄仄，仄仄○仄仄。","仄○仄仄仄，仄平仄仄平。"],"paragraphs":["边城将星落，浩荡烟尘黄。","我亦在行阵，生死未可量。","涕滂感永诀，激烈摧肝肠。","昔尔仗雄剑，志在清八荒。","神武埒颇牧，奇计如平良。","遇贼奋英果，逐杀何其强。","气数乖人事，竟向锋刃僵。","忠魂薄日月，耿耿万古光。","虽云获死所，国耻犹未忘。","便应作厉鬼，虏酋罄杀伤。"],"title":"挽族子老成"}
