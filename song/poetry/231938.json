{"author":"李彭","id":231938,"strains":["仄仄平平仄，○仄仄平平。","平○平仄仄，仄平平仄平。","仄平平仄仄，仄平平仄平。","仄平平平仄，仄平平仄平。","平仄仄仄仄，仄平平平平。","平平仄○仄，仄仄？仄○。","平平○平仄，仄仄仄仄平。","仄平仄平仄，仄仄○平○。","平仄平仄平，仄仄平平平。","仄○仄平仄，仄仄平○平。","平平仄平仄，仄平平仄○。","仄仄○平仄，仄平平仄平。","仄平仄仄仄，平仄仄平平。"],"paragraphs":["五着匡山屐，三息紫霄阴。","龚闻耶舍塔，势吞天姥岑。","俯窥雕鹗背，上聆钟梵音。","未航萧梁苇，峻风先少林。","灵骨化大璐，钜名偕南金。","松门欲牵叶，苦雨毎见临。","才公三衢秀，古貌又古心。","老胡即渠是，宴坐藏幽深。","何用登紫霄，自足披烦襟。","我过避秦客，茗椀来相寻。","真成虎溪笑，稍宽梁甫吟。","衲子叹雌伏，道师非陆沉。","世多石窟病，须下鼓山针。"],"title":"奉赠归宗才首座"}
