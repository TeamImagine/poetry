{"author":"范纯仁","id":184570,"strains":["平仄仄○平，○仄仄○仄。","仄平仄平仄，仄仄仄仄仄。","仄仄平○平，仄仄仄平仄。","仄○平仄仄，仄仄平仄仄。","仄○平仄平，仄平平仄仄。","○平○仄仄，仄仄○仄仄。","平平仄平仄，仄仄仄仄仄。","仄仄仄平平，仄仄平平仄。","仄仄平○平，○平仄仄仄。","仄仄仄仄仄，平仄仄○仄。"],"paragraphs":["人有好胜心，当以善胜恶。","岂宜执人我，与彼较彊弱。","所得无毫厘，所失已山岳。","事过徒自悔，驷马追不却。","况临衰暮年，事尤资审度。","如人行远道，日暮将憩泊。","遵途益须慎，勿使趣向错。","逆境是吾师，苦口多良药。","岂止人难欺，将为鬼所噱。","有病在速治，姑以自砭灼。"],"title":"自砭"}
