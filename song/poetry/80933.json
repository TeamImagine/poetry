{"author":"张镃","id":80933,"strains":["平仄仄平平，平平仄平平。","仄○平仄平，仄仄仄仄平。","平仄仄仄○，平平平仄平。","仄仄仄仄平，仄仄平平平。","仄○仄○仄，平仄平仄平。","仄平仄仄平，平仄○○平。","○平仄平仄，仄仄平平平。","平平仄平平，○○仄平平。"],"paragraphs":["吾亦爱吾庐，门前卖时蔬。","满担风露香，选择未始无。","苏子觅二顷，杨翁营一区。","两者况见成，自顾惭晨晡。","不妨瘦如竹，何急肥似壶。","向来炼句痴，工拙分毫铢。","如今布袍下，识字村田夫。","诸公信余言，相从莫踟蹰。"],"title":"庄器之贤良居镜湖上作吾亦爱吾庐六诗见寄因次韵述桂隠事报之兼呈同志  其六"}
