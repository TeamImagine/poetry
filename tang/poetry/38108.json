{"author":"郑渥","id":38108,"strains":["仄平平仄仄平平，仄仄平平仄仄平。","仄仄仄平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["出门何处问西东，指画翻为语论同。","到此客头潜觉白，未秋山叶已飘红。","帐前影落传书雁，日下声交失马翁。","早晚回鞭复南去，大衣高盖汉乡风。"],"title":"塞上"}
