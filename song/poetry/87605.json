{"author":"韩淲","id":87605,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["梦寐湖山同雅集，溪篷还送宰余干。","苍忙写句求诗律，邂逅持醪得笑欢。","花事纤浓春又过，麦天清淡雨初干。","琵琶洲畔弦歌地，一上乘风眼更宽。"],"title":"送赵余干宰允中"}
