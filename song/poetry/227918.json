{"author":"释德洪","id":227918,"strains":["仄仄仄仄平平仄，平仄仄仄平平仄。","平平平仄仄平仄，仄仄平平平仄仄。","平平仄仄仄平平，仄平仄仄平平仄。","平平平仄仄仄仄，○仄○平仄平仄。","仄○平平仄○仄，仄仄平平平仄仄。","仄平平平仄仄平，仄仄平平○仄仄。","仄平平平仄仄仄，平仄平平○仄仄。","平平○仄仄平平，仄平仄仄平平仄。"],"paragraphs":["卧便午簟袪残暑，谁令殿阁风鸥语。","君来谈笑破岑寂，慰此经旬携手阻。","湘山解事不须招，数峰入座争翔舞。","心知清境世不要，胜践从来数支许。","戏将平时说禅口，贬剥诸方呵佛祖。","眼高丛林不见人，但许南台称法乳。","忽惊词锋乱斫伐，披靡千人如项羽。","诗成相对两咨嗟，此生俯仰成今古。"],"title":"卧病次彦周韵"}
