{"author":"苏辙","id":197115,"strains":["平平○仄仄，仄仄○平○。","仄平仄平仄，仄○平仄平。","平平平仄仄，平平平仄平。","仄仄仄平仄，仄仄仄仄平。","平仄仄平仄，仄平平仄平。","仄○仄平平，平仄平仄平。","○仄仄○仄，仄仄平仄平。"],"paragraphs":["京师三日雪，雪尽泥方深。","闭门谢还往，不闻车马音。","西斋书帙乱，南窗初日升。","展转守床榻，欲起复不能。","开户失琼玉，满阶松竹阴。","客从远方来，疑我何苦心。","疏拙自当尔，有酒聊共斟。"],"title":"南窗"}
