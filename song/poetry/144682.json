{"author":"陈杰","id":144682,"strains":["平仄平平仄平仄，仄平仄仄仄平平。","仄平平仄平平仄，平仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["千载同归两陶令，故园相望一青山。","怪来强健休官早，赢得艰虞阅世闲。","差乐输君已天上，不堪愧我尚人间。","斯文回首游从日，泪尽重华叫不还。"],"title":"挽陶县令叔元"}
