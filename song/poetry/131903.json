{"author":"萧立之","id":131903,"strains":["平○仄仄平仄平，平仄平平○仄平。","仄○仄仄仄平仄，仄仄仄仄平平平。","仄平平平仄仄仄，仄○○仄○仄仄。","平○仄仄仄平平，仄仄平平平仄仄。","平平平仄平仄平，平平仄仄平平平。","仄平平仄仄平平，仄仄平平平仄○。"],"paragraphs":["云深雨黑山潦浑，於菟嗥风吹野昏。","短衣蹀躞面黧黝，欲指石鼓穷湘源。","祝融峰高九万尺，五更三点看日出。","何如矮屋一星灯，宇宙千年书四壁。","啼鹃催客槐自黄，江滨蟹舍鱼虾香。","古来贫者士之常，白鹭洲前春草长。"],"title":"勉友人归庐陵"}
