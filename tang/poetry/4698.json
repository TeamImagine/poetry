{"author":"元结","id":4698,"strains":["仄平仄仄平，○仄仄平平。","平平仄平平，○○仄平平。","平平平仄仄，平仄仄仄○。","仄平仄仄仄，○仄仄平平。","○○仄仄平，平仄仄平平。","仄○仄平平，○仄○○○。"],"paragraphs":["九疑第二峰，其上有仙坛。","杉松映飞泉，苍苍在云端。","何人居此处，云是鲁女冠。","不知几百岁，燕坐饵金丹。","相传羽化时，云鹤满峰峦。","妇中有高人，相望空长叹。"],"title":"登九疑第二峰"}
