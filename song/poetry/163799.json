{"author":"于石","id":163799,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄平平平平仄平。"],"paragraphs":["汉楚兴亡事已休，至今堪叹亦堪羞。","郑君不肯更名籍，项伯胡为赐姓刘。","寡助固知亲亦叛，孤忠忍以主为雠。","人臣贵在明大义，勿为身谋为国谋。"],"title":"读史  其四"}
