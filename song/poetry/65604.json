{"author":"廖行之","id":65604,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["平生知己几何人，高谊如君最好亲。","鹤盖不随青眼顾，鸡窗唯有白头新。","今谁肯借周瑜宅，待我深知管仲贫。","肠断眼穿明月岭，九河倾泪一沾巾。"],"title":"挽朱监庙明二首  其二"}
