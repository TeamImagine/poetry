{"author":"韩淲","id":86585,"strains":["平平平平平仄仄，平仄仄○平平仄。","平平仄仄仄仄平，仄仄平平仄平○。","仄仄平平仄仄○，仄○平仄平○平。","○仄平平平仄仄，平平平仄仄平平。"],"paragraphs":["江波沄沄山雪盛，寒雾不收潮风劲。","诗人与我把一杯，信道东南此为胜。","隔望遥知是剡中，坐看飘洒归空蒙。","回首纷华车马外，西湖虽好此无雄。"],"title":"七日大雪浙江亭访希之"}
