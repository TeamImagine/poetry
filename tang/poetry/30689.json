{"author":"罗隐","id":30689,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["仙桂高高似有神，貂裘敝尽取无因。","难将白发期公道，不觉丹枝属别人。","双阙往来惭请谒，五湖归后耻交亲。","盈盘紫蟹千卮酒，添得临岐泪满巾。"],"title":"东归"}
