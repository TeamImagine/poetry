{"author":"梅挚","id":243931,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["绣地萦回宝势长，遍游宁倦徙胡床。","禅斋不顾幡风影，讲席乱飞花雨香。","苔阵暗连僧榻古，蕉旗低映佛窗凉。","我来懒上东台上，目送霜楸感北堂。"],"title":"新繁县显曜院"}
