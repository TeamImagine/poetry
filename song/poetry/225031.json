{"author":"饶节","id":225031,"strains":["仄平平仄平，仄仄仄仄仄。","仄平○○仄，仄仄仄平仄。","仄平平仄仄，仄仄○平仄。","仄仄仄平仄，仄仄○仄仄。","仄平仄○仄，仄仄仄○仄。","仄仄仄仄平，仄仄仄仄○。","平仄平平仄，仄○平平仄。","仄平平仄平，仄仄平仄仄。","平平仄仄仄，仄仄平仄仄。","仄平仄平○，仄仄○平仄。","仄○仄仄平，平仄平仄仄。","仄仄仄仄仄，仄仄仄平仄。"],"paragraphs":["老农终岁忙，濯足不及骭。","岂无相劳苦，穑事苦萦绊。","迩来邻酒熟，隔户闻呼唤。","客至便为约，此饮期达旦。","乃翁起行酌，瓦缶恣弥漫。","一引未置之，捋肘发屡叹。","尝记秋来雨，似称春余旱。","旱忧牟麦焦，雨惧禾黍烂。","而今雨旱解，万事皆毕干。","傥非值时和，未易了炊爨。","似闻使者贤，云似周十乱。","语竟复满引，抵掌笑秦汉。"],"title":"和周提刑乐岁诗"}
