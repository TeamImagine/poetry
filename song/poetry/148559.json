{"author":"方回","id":148559,"strains":["平平仄平平仄平，仄○仄仄平仄平。","仄平仄仄仄平仄，仄仄仄平仄仄○。","平平仄平平仄仄，仄仄仄平仄仄仄。","仄仄仄仄仄仄平，仄仄仄平○仄仄。","平平仄平仄○平，平仄仄○平仄平。"],"paragraphs":["农田插秧秧绿时，稻中有稗农未知。","稻苗欲秀稗先出，拔稗饲牛唯恐迟。","今年浙西田没水，却向浙东籴稗子。","一斗稗子价几何，已直去年三斗米。","天灾使然赝胜真，焉得世间无稗人。"],"title":"种稗叹"}
