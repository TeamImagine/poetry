{"author":"周必大","id":50258,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平○仄仄平仄。"],"paragraphs":["上清别殿旧通明，仙圣飞腾户不扃。","出郭尚疑窗列岫，绝堤始露岳真形。","奇奇怪怪无非洞，下下高高总可亭。","但把醺酣酬绝景，天风吹面径须醒。"],"title":"再登翠微亭和同年汤平甫知县二首  其一"}
