{"author":"程俱","id":235564,"strains":["平仄仄○仄，平平仄平平。","平平仄平仄，仄仄平仄平。","仄平仄平平，平仄仄仄平。","○平平平仄，仄仄平平○。","平平仄平仄，仄仄平平平。","仄平○平仄，仄仄仄仄平。","仄平仄平平，仄仄仄平平。","平平仄仄仄，仄仄平○○。","平仄仄仄仄，平平仄平平。","仄仄仄平仄，仄平平仄平。"],"paragraphs":["琼构涌空碧，鱼龙濯晴波。","游人与春竞，奈此西日何。","缅怀散花洲，青笠委绿蓑。","当年渔樵侣，问我何时过。","依然五湖境，乱眼烟云多。","恍疑三壶梦，欲继七字哦。","恨无石心儿，慨慷叩舷歌。","时英满四座，自许皆隋和。","翁子独不语，诗源泻悬河。","不作杜陵老，眼寒惊绮罗。"],"title":"会要官集西池同舍翁挺作诗次其韵"}
