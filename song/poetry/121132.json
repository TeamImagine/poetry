{"author":"白玉蟾","id":121132,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["重楼复屋枕层崖，想有残碑锁翠苔。","但见苍山如壁立，不知绿水自何来。","岩花满眼红而紫，谷鸟呼名去复回。","便欲买舟从此隠，岂惟一处子陵台。"],"title":"峡山寺"}
