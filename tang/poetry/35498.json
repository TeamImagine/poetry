{"author":"苏拯","id":35498,"strains":["平仄仄平仄，平平仄○仄。","平平仄仄平，仄仄○○仄。","平仄仄仄○，仄平仄仄仄。","仄平○仄平，平平仄平仄。","平仄仄平仄，平仄平仄仄。","平仄仄平仄，平仄平平仄。","仄平仄平平，平○平仄仄。","平仄○○仄，平平仄平仄。"],"paragraphs":["天子恤疲瘵，坤灵奉其职。","年年济世功，贵贱相兼植。","因产众草中，所希采者识。","一枝当若神，千金亦何直。","生草不生药，无以彰土德。","生药不生草，无以彰奇特。","国忠在臣贤，民患凭药力。","灵草犹如此，贤人岂多得。"],"title":"药草"}
