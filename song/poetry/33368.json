{"author":"陆游","id":33368,"strains":["仄○平仄仄平仄，平仄仄仄平仄平。","平仄平平仄仄仄，仄○仄平平平平。","仄平仄平仄仄仄，仄仄○仄平平○。","仄平平仄平仄仄，○平○仄仄仄○。","○仄平平仄平仄，仄仄○平○仄平。","仄平仄平平仄仄，平平仄仄平平平。"],"paragraphs":["骥行千里亦何得，垂首伏枥终自伤。","松阅千年弃涧壑，不如杀身扶明堂。","士生抱材愿少试，誓取燕赵归君王。","闭门高卧身欲老，闻鸡相蹴涕数行。","正令咿嘤死床箦，岂若横身当战场。","半酣浩歌声激烈，车轮百转盘愁肠。"],"title":"松骥行"}
