{"author":"杨公远","id":151281,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["竟日昏昏醉梦中，俄惊绿暗石榴红。","两三个月书全杳，四五篇诗信忽通。","身世愧无鸿鹄志，交情叹作马牛风。","如今暂效相如计，较著无声迥不同。"],"title":"省斋寄诗用韵走笔以谢  其二"}
