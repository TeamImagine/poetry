{"author":"曾丰","id":72659,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["几回双脚为亲轻，未餍其亲锐此行。","白面书生谁一顾，绣衣使者自多情。","祝融雨后山归洁，彭蠡秋来水中清。","收拾还家自金玉，从渠唤我太高生。"],"title":"送欧阳莹中往湖南谒卿漕"}
