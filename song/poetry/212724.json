{"author":"李复","id":212724,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["密树烟深绿映门，入门清绝隔嚣尘。","须知泽畔行吟客，便是林间散发人。","山色满楼何处尽，花香过酒逐番新。","东风时引闲云到，留作轻阴欲驻春。"],"title":"和题屈氏园"}
