{"author":"叶茵","id":126195,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["多谢天公佐好晴，只今载酒作郊行。","飞花恋客闲中意，远笛吟春景外声。","已把物情归幻相，且将足力趁浮生。","南堂办得休休计，燕雀充庭亦贺成。"],"title":"出郊"}
