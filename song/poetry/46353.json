{"author":"梅尧臣","id":46353,"strains":["仄平仄仄仄，平仄平平仄。","平平仄平平，仄仄仄平仄。","平仄○仄平，仄仄仄平仄。","仄仄仄平仄，○仄平仄仄。","仄仄仄仄平，仄仄仄仄仄。","平仄平仄平，平仄○○仄。","平仄仄平平，平仄仄平仄。","仄仄仄仄○，○○仄平仄。","平仄仄平仄，平仄平仄仄。","平仄平○平，平仄仄仄仄。","平平仄平平，平仄平仄仄。","仄仄仄仄平，仄仄平仄仄。","仄仄仄平○，平平仄平仄。","仄仄仄平平，仄平平仄仄。","平仄仄仄平，仄仄○仄仄。","平平平仄仄，平仄仄平仄。","仄仄仄平○，仄仄平平仄。","平○仄平平，平平仄仄仄。","仄仄仄平平，仄仄仄平仄。","○平仄平平，平仄仄平仄。"],"paragraphs":["我官忝博士，曾昧通经术。","前因辟书来，亦不习文律。","循旧临学宫，虎革被羊质。","倚席未能讲，占牍聊置日。","朴钝既若兹，愧彼啖枣栗。","今者登俊贤，充诏冠庭实。","邦伯乃宗公，惟帝旧良弼。","置醴饯以行，行行季冬月。","骐骥入羁驾，千里终不蹶。","惭予延荫人，安得结子袜。","心虽羡名场，才命甘汨没。","禄仕二十年，屡遘龙榜揭。","在昔见麻衣，于今尽超越。","是以对杯觞，谨严微敢忽。","宁唯畏后生，自恨疏节骨。","肴羞罗食案，包核备时物。","里妇或窥观，户下红裙出。","归应愿生男，生男付纸笔。","乃信读书荣，况即服缊𫖒。","长歌食苹诗，声淡异鸣瑟。"],"title":"和淮阳燕秀才"}
