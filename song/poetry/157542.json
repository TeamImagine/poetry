{"author":"韩维","id":157542,"strains":["○平平平平，仄仄平仄仄。","仄平仄平仄，仄仄○仄仄。","平平仄平仄，仄仄仄平仄。","仄平平仄仄，仄仄平仄仄。","平平仄平仄，仄仄平仄仄。","仄仄平仄平，仄仄○平仄。","○平仄仄仄，仄仄仄仄仄。","仄○平平仄，平平○平仄。","仄仄仄仄平，仄平仄仄仄。","仄○仄平仄，仄仄仄○仄。"],"paragraphs":["长松盘青冥，郁与窗户对。","许翁写生意，独得毫墨外。","年侵日昏剥，拂拭自君辈。","得非神物守，以待真赏会。","翛然簿书暇，恍若岩壑内。","举手扪紫烟，侧耳听清籁。","苍林与老石，野性旧所爱。","一从官都邑，兹游颇乖背。","慰此寤寐怀，典刑亦足赖。","幸当扫尘壁，促驾我其迈。"],"title":"奉同原甫度支厅壁许道宁画松"}
