{"author":"陆文圭","id":165939,"strains":["平平仄仄平，仄仄平仄平。","平平仄平仄，仄仄仄仄○。","仄平仄仄仄，平平仄仄平。","平仄平仄仄，○平仄平平。","仄仄仄平○，平仄仄平平。","仄○平仄平，仄平仄平平。","仄仄仄平平，平仄平平平。","平仄仄平平，平平仄平平。","仄平○仄平，平仄仄平平。"],"paragraphs":["君家汴水阳，吊古游秣陵。","秦淮映江月，历代几废兴。","古人所树立，今人愧未能。","嗟我搔白髪，空斋对书灯。","邂逅接余论，谈笑得良朋。","我如蜩与鸠，睨鲲化为鹏。","岁晏落蓬蒿，安得齐飞腾。","东望积金峰，春游记吾曾。","鹤仙迟子来，丹井{口敕}寒冰。"],"title":"赠刘宗道自金陵来游茅峰"}
