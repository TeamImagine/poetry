{"author":"周行己","id":224030,"strains":["仄仄○平平仄平，平平仄仄仄平平。","仄平○仄仄平仄，○仄仄平平仄平。","平仄仄平○仄○，仄平仄仄仄平平。","仄平仄仄平○仄，平仄平平仄仄仄。"],"paragraphs":["少日称豪弓马场，时平不复戍渔阳。","引杯看剑夜云黑，横槊赋诗寒日黄。","霜落草枯闲战骑，位卑禄薄困征商。","白头未试吴王妓，杨柳萧萧古道傍。"],"title":"几山出示阳桥唱和诸什窃慨英才之沈寂光景之流迈因两次其韵皆以少日为篇首一以赠监镇孙和仲一以赠知丞苗几山云  其一"}
