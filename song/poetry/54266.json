{"author":"项安世","id":54266,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["有山有水胜吾闾，非旧非亲借屋居。","醉尉诃人何所恨，老彭于我未全疏。","右车牙少愁看栗，左目眵多怕读书。","比似渊明更穷绝，并无门巷与舟车。"],"title":"和彭世昌"}
