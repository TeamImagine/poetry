{"author":"窦庠","id":6293,"strains":["平仄仄平平，仄平平仄仄。","平○平平平，仄仄仄仄仄。","仄平仄仄平，平仄仄平仄。","仄仄平仄○，平平仄平仄。","平平○仄仄，仄仄平平平。","仄仄平仄平，平平仄平仄。","仄仄平仄平，平平仄○仄。","仄平平仄平，仄仄平平仄。","仄仄仄平仄，仄仄平平仄。","仄仄○○平，平平仄平仄。"],"paragraphs":["青琐昼无尘，碧梧阴似水。","高张朱弦琴，静举白玉指。","洞箫又奏繁，寒磬一声起。","鹤警风露中，泉飞雪云里。","泠泠分雅郑，析析谐宫征。","座客无俗心，巢禽亦倾耳。","卫国知有人，齐竽偶相齿。","有时趋绛纱，尽日随朱履。","那令杂繁手，出假求焦尾。","几载遗正音，今朝自君始。"],"title":"留守府酬皇甫曙侍御弹琴之什"}
