{"author":"薛季宣","id":62984,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平仄平仄仄平平。","平平仄仄平平仄，仄仄平平仄仄平。"],"paragraphs":["太极非名岂自然，由知辟阖见坤乾。","先天讵必违中古，上古应须得后天。","至密退藏那有迹，惟几成务尚容研。","从教变易能从道，不似神龙得性全。"],"title":"读伊川易传"}
