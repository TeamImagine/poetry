{"author":"温庭筠","id":26124,"strains":["仄平仄仄平平平，仄仄平平平仄平。","平平仄仄仄平仄，仄平仄仄平仄平。","平○仄仄仄平仄，仄平仄仄平平仄。","平平○仄仄平平，仄仄平平仄平仄。","平平仄仄平平平，平平仄仄平平平。","平平仄仄仄平仄，平平仄仄平平平。"],"paragraphs":["楚神铁马金鸣珂，夜动蛟潭生素波。","商风刮水报西帝，庙前古树蟠白虵。","吴王赤斧斫云阵，画堂列壁丛霜刃。","巫娥传意托悲丝，铎语琅琅理双鬓。","湘烟刷翠湘山斜，东方日出飞神鸦。","青云自有黑龙子，潘妃莫结丁香花。"],"title":"蒋侯神歌"}
