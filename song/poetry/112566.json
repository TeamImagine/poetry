{"author":"李至","id":112566,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["行穿花竹户庭幽，只下堂阶便且游。","红蕊向人含艳态，黄鸾代客说春愁。","遶床文史堪怡悦，满席笙歌好献酬。","未必此时闲适趣，不如前日凤池头。"],"title":"仆射相公思缛春荣词含古雅忽成绝唱以导高情仍率短才俾次前韵安敢藏拙聊奉谕言"}
