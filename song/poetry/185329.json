{"author":"徐积","id":185329,"strains":["○平○平平，仄平仄仄平，仄平仄平仄平平。","仄平平平○，仄平仄平平。","仄平仄平○，仄平仄仄平。","仄平平仄平平平，平仄平平平。","平仄平仄○，平仄平平平，平仄仄仄平平平。","○平仄仄○平平，平仄仄平平仄○。","仄○仄仄平平○，平仄仄仄平仄仄仄平平○。","仄仄仄平平仄平，仄仄平仄仄仄○平。","仄平平仄，平平仄平。","仄仄平仄，平平仄仄。","平平仄仄，平平仄平，平平仄仄。","仄○仄平平，仄○仄平平。","仄平平仄，仄仄平平。","仄平平仄，○○平平。","平平平仄仄平仄，○平仄仄仄仄平。","仄平平仄平平仄，仄仄平平仄平仄。","○平仄仄仄平平，仄○仄仄平平仄。","仄平平，仄平仄，仄仄平平仄平仄。","仄平仄仄仄平○，仄平平仄平平仄。","平平仄仄平平平，仄○仄仄平平平。","仄仄平平仄仄仄仄仄，仄仄仄仄仄仄平仄平。","仄平平平仄仄，平仄平平平平。","平仄仄平平平仄仄，○仄仄平平平仄平。"],"paragraphs":["噫嘻欷奇哉，自开辟以来，不知几千万余年。","至于开元间，忽生李诗仙。","是时五星中，一星不在天。","不知何物为形容，何物为心胸。","何物为五脏，何物为喉咙，开口动舌生云风。","当时大醉骑游龙，开口向天吞玉虹。","玉虹不死蟠胸中，然后吐出光焰万丈凌虚空。","盖自有诗人以来，我未尝见大泽深山。","雪霜冰霰，晨霞夕霏。","万化千变，雷轰电掣。","花葩玉洁，青天白云，秋江晓月。","有如此之人，有如此之诗。","屈生何悴，宋玉何悲。","贾生何戚，相如何疲。","人生胡用自缧绁，当须荦荦不可羁。","乃知公是真英物，万叠秋山耸清骨。","当时杜甫亦能诗，恰如老骥追霜鹘。","戴乌纱，著宫锦，不是高歌即酣饮。","饮时独对月明中，醉来还抱清风寝。","嗟君逸气何飘飘，枉教谪下青云霄。","大抵人生有用有不用，岂可戚戚反效儿女曹。","采蟠桃于海上，寻紫芝于山腰。","吞汉武之金茎沆瀣，吹弄玉之秦楼凤箫。"],"title":"李太白杂言"}
