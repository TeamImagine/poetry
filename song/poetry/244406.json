{"author":"李纲","id":244406,"strains":["仄仄平平仄仄平，平平仄仄仄平平。","平平仄仄平仄仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["更欲投书吊汨罗，西风袅袅水增波。","江分梦泽於菟远，地近芳洲杜若多。","野鸟终年从萃止，木奴千树正婆娑。","卜居更作终焉计，华髪萧萧奈老何。"],"title":"自蒲圻临湘趋岳阳道中作十首  其八"}
