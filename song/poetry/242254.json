{"author":"李正民","id":242254,"strains":["平平平仄平仄仄，仄○仄平平仄平。","平平仄仄平仄仄，仄仄○仄平平平。","平平仄平仄仄仄，仄仄仄仄平平平。","平平平平仄平仄，仄仄？仄平平平。"],"paragraphs":["耆年多病心未老，异县久羁家益穷。","贻书乞米朝不饱，作赋教子文尤工。","春风不消两鬓雪，酒力尚借双腮红。","归来群芳已零落，苦恨𫛸鴂鸣匆匆。"],"title":"戏和叔"}
