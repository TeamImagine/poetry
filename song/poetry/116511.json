{"author":"陈起","id":116511,"strains":["仄仄仄平平，平平平仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["景物写成编，清新人竞传。","风轻花自若，雨骤鸟凄然。","老我尘中累，多君物外仙。","未能抛世虑，山馆借床眠。"],"title":"天台桐柏观李高士惠诗兼寄其游山纪咏一编且复见招予不能赴约敬次来韵以谢"}
