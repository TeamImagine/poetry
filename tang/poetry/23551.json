{"author":"李峤","id":23551,"strains":["仄仄平仄○，平平平仄仄。","平平仄平仄，仄平平平仄。","平平○平平，仄仄平仄仄。","平平仄平仄，平平平仄仄。","仄平仄平平，平仄○仄仄。","○○仄平平，仄仄平平仄。","仄○仄平○，○仄仄平仄。","平仄仄仄平，仄平平仄仄。","平平仄平仄，仄仄平平仄。","平仄仄仄平，仄仄仄平仄。"],"paragraphs":["合沓岩嶂深，朦胧烟雾晓。","荒阡下樵客，野猿惊山鸟。","开门听潺湲，入径寻窈窕。","栖鼯抱寒木，流萤飞暗筿。","早霞稍霏霏，残月犹皎皎。","行看远星稀，渐觉游氛少。","我行抚轺传，兼得傍林沼。","贪玩水石奇，不知川路渺。","徒怜野心旷，讵恻浮年小。","方解宠辱情，永托累尘表。"],"title":"早发苦竹馆"}
