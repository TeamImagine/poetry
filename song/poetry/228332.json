{"author":"释德洪","id":228332,"strains":["平平仄仄仄仄仄，仄仄平平仄仄平。","仄仄平平仄平仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["双林大士不复见，闻说龙华画像真。","要向冰霜识风骨，愿求清冷洗贪瞋。","空庭再拜俨如在，扣几重看喜胜春。","我亦钝根期听法，质疑他日故应频。"],"title":"明日欲往龙华瞻大士像廓然和前诗叙其事又用韵答之"}
