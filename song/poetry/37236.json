{"author":"陆游","id":37236,"strains":["仄仄平平仄仄平，仄平仄仄仄平平。","仄平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老树霜余已尽红，纵横落叶满庭中。","一钩澹澹西南月，万鼓凭凭东北风。","赊酒每惭添旧券，读书何计策新功。","蓬窗坐睡摧颓甚，隔竹敲茶赖小童。"],"title":"冬夜戏书三首  其三"}
