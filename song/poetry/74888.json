{"author":"赵蕃","id":74888,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["正是春时病不聊，未嫌风雨送今朝。","今年红蘂明年在，此日繁阴后日凋。","诗癖不除终作祟，鬓霜无种自能饶。","平生吟友俱安在，寥落天涯不可招。"],"title":"三月三十日"}
