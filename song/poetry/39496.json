{"author":"陆游","id":39496,"strains":["仄平平仄仄平平，仄仄平平仄仄平。","仄仄仄平平仄仄，平仄仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["小轩风月得婆娑，尽付流年与啸歌。","细数一春今过半，正令百岁亦无多。","还家常恐难全璧，阅世深疑已烂柯。","只欲闭门搘倦枕，晚风无奈落花何。"],"title":"东轩花时将过感怀二首  其一"}
