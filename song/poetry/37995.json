{"author":"陆游","id":37995,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["园庐已卜锦城东，乘驿归来更得穷。","只道骅骝开道路，岂知鱼鸟困池笼。","石犀祠下春波绿，金雁桥边夜烛红。","未死旧游如可继，典衣犹拟醉郫筒。"],"title":"思蜀三首  其一"}
