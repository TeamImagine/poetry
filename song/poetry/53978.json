{"author":"项安世","id":53978,"strains":["平平仄平平仄平，仄平仄平平仄平。","仄仄平平仄仄仄，○平仄仄平平平。","○平仄平仄平仄，仄仄仄仄平仄平。","平平仄仄仄仄仄，仄仄仄仄○平平。","平○仄○仄仄仄，仄○仄仄○平平。","平○仄仄仄仄仄，○仄仄仄平仄平。","平平○仄仄○仄，○仄仄仄○○平。","平仄仄仄○仄仄平○仄，仄平仄仄平平仄。","平仄平平仄仄平，仄仄平平仄平仄。"],"paragraphs":["归州女儿双髻丫，手提酒瓶头戴花。","左手持杯右手泻，滩头劝客争邀遮。","滩头一船百夫挽，欲上未上头捽沙。","呼声半竭力欲尽，粟米一釂胜流霞。","腰间五钱岂足惜，钏中十指如春芽。","颜行属目百丈纵，三老发怒双槌挝。","頩然相顾各分散，顷刻捩柂如轻槎。","君不见世间勇怯皆如许，意根一断前无御。","多少功名盖世人，一点依违笑千古。"],"title":"归州女"}
