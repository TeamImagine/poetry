{"author":"洪朋","id":224383,"strains":["仄平仄仄○平仄，仄仄平平平仄仄。","仄平仄仄仄平○，仄仄○平仄平仄。","仄○○仄○仄仄，仄仄平平仄平○。","平平平仄仄平平，平平仄仄○平仄。"],"paragraphs":["七峰玉立相排荡，宝阁翚飞云雨上。","雪余璀璨映寒空，雨霁参差入晴望。","阁中禅老更壁立，下视群山丈人行。","蛟龙头角碧潭寒，江南赤地空惆怅。"],"title":"又示海会老子"}
