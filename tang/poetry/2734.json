{"author":"杜甫","id":2734,"strains":["仄平平平仄，平仄平仄平。","仄平仄仄仄，仄仄平仄○。","仄仄平仄仄，仄平仄平平。","仄仄仄仄平，仄平仄平平。","仄仄平仄仄，仄平平平平。","平平仄仄仄，仄仄平平○。","仄平仄仄仄，平仄平平平。","平平仄仄仄，仄仄平平平。"],"paragraphs":["五盘虽云险，山色佳有余。","仰凌栈道细，俯映江木疏。","地僻无网罟，水清反多鱼。","好鸟不妄飞，野人半巢居。","喜见淳朴俗，坦然心神舒。","东郊尚格鬬，巨猾何时除。","故乡有弟妹，流落随丘墟。","成都万事好，岂若归吾庐。"],"title":"五盘"}
