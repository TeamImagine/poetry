{"author":"刘宰","id":92981,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万里秋光酒一锺，别来木末几西风。","怀人滚滚东流水，问讯冥冥北去鸿。","愧我形容难似旧，喜君意气尚摩空。","相逢莫怪深相问，一笑犹疑是梦中。"],"title":"柬施上舍"}
