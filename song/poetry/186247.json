{"author":"吕陶","id":186247,"strains":["平平平仄仄平平，平仄平平仄仄平。","仄平平平平仄仄，仄平平仄仄平平。","仄平平仄平平仄，仄仄平仄平仄平。","仄仄平平平仄仄，仄平平仄仄仄平。"],"paragraphs":["西溪流水正涓涓，仿佛江村种稻田。","弱枊依风徒自困，晚花经雨更谁怜。","已知荣谢椿如槿，莫问飞潜鱼与鸢。","结得胜游须尽兴，醉乡岐路在傍边。"],"title":"多日牵俗阙西溪之游和友人来韵"}
