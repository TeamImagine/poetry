{"author":"高翥","id":97445,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["玉函香骨老云根，占断孤山水月村。","荐菊泉清涵竹影，种梅地冷带苔痕。","生前已自全名节，身后从谁问子孙。","惟是年年寒食日，游人来与酹清尊。"],"title":"拜林和靖墓"}
