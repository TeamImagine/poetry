{"author":"张镃","id":81144,"strains":["仄仄平平仄，平平仄仄平。","仄平平仄平，仄仄仄平平。","仄仄○平仄，平平仄仄平。","仄平平仄仄，平仄仄平平。","平仄○平仄，平平仄仄平。","仄○平仄仄，平仄仄○平。","仄仄平○仄，○平仄仄○。","平平平仄仄，平仄仄平○。","仄仄平平仄，平平仄仄平。","平仄平仄仄，仄仄仄平平。","仄仄平平仄，平平仄仄平。","平平平仄仄，仄仄仄○平。","仄仄平平仄，平平仄仄平。","平平平仄仄，仄仄仄平平。","平○平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","○平平仄仄，仄仄仄平平。","平仄○平仄，平平仄仄平。","平平○仄仄，仄仄仄仄平。","仄仄平平仄，平平仄仄平。","平平○仄仄，平仄仄平平。","仄仄平○仄，平○○仄平。","平平平○仄，平仄仄平平。"],"paragraphs":["漫记今年雪，先悭半月晴。","乍飘偏有熊，猛下却无声。","水绕长春圃，人居不夜城。","弄寒群犬戏，惊晓独鸡鸣。","桥冻泥添滑，窗虚纸借明。","冷妨梅早慧，高妒柳轻生。","瀹茗尝深鼎，临书厌短檠。","鹅边鹇失素，鸥混鹭争盟。","日壑银烹出，龙沙粉筑成。","歌盐唐按谱，聚米汉谈兵。","曳履需公诏，吞毡感使旌。","初平羊变石，白起甲填坑。","贾舶停珠浦，朝骖萃玉京。","驼铜夸北录，马瑞遇东瀛。","云凝情俱淡，风旋力骤狞。","藕边侵纬宿，酥畔比螺蛏。","敞坐诗笺接，欢筵舞袖迎。","缘甍方盼转，入幌忽萦盈。","烟满空翔鹤，潮翻海纵鲸。","蓝田难爱宝，月窟助蜚英。","瓮罩杯谁覆，盆冰镜不倾。","瑶随王粲珮，玑缀李彪缨。","豹舄宜分色，麻衣浪拟清。","齐腰休更举，巴曲试烦赓。"],"title":"对雪"}
