{"author":"陆游","id":39355,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。"],"paragraphs":["白首归修汗简书，每因囊粟戏侏儒。","不知月给千壶酒，得似莲华博士无。"],"title":"九月十四日夜鸡初鸣梦一故人相语曰我为莲华博士盖镜湖新置官也我且去矣君能暂为之乎月得酒千壶亦不恶也既觉惘然作绝句记之"}
