{"author":"殷尧藩","id":19208,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["万里飘零十二秋，不堪今倚夕阳楼。","壮怀空掷班超笔，久客谁怜季子裘。","瘴雨蛮烟朝暮景，平芜野草古今愁。","酣歌欲尽登高兴，强把黄花插满头。"],"title":"九日"}
