{"author":"晁说之","id":219781,"strains":["仄平平仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄平平仄，平仄仄平仄仄平。","仄仄○平平仄仄，平平仄仄仄○○。","平平仄仄○平仄，仄仄平平仄仄平。","仄仄平平○仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["故人风雪知何处，旅梦时时得旧游。","温麦周禾不我饱，秦云陇水使君愁。","刘琨数刻欢安在，何逊一筵笑则休。","赋就思玄尘易绝，诗成述祖泪难收。","曾窥汉简和戎策，尚忆津梁礼佛裘。","大轴丹青犹凛冽，小官孙子太卑陬。","故园多谢凌霄木，直到丹霄上上头。"],"title":"寄富季申"}
