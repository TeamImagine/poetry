{"author":"曹松","id":35472,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十月荒郊雪气催，依稀愁色认阳台。","游秦分系三条烛，出楚心殊一寸灰。","高柳莫遮寒月落，空桑不放夜风回。","如何住在猿声里，却被蝉吟引下来。"],"title":"荆南道中"}
