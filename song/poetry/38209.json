{"author":"陆游","id":38209,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄仄平。"],"paragraphs":["吴中秋晚雨冥冥，自笑闲愁又尔馨。","身世已归南北陌，梦魂犹寄短长亭。","浊醪可酿樽余绿，明镜无情鬓失青。","赖有钓船堪送老，一汀鸥鹭共忘形。"],"title":"微雨午寝梦憩道傍驿舍若在秦蜀间慨然有赋"}
