{"author":"王洋","id":251215,"strains":["○平仄仄仄平平，仄仄平平仄仄平。","平仄平平○仄仄，仄平平仄仄平平。","平平仄仄平平平，仄仄仄仄平○平。","仄平仄仄平仄平，平平仄仄○平平。","平平仄仄仄仄仄，仄平仄仄仄平○。","仄平平仄仄平平，平平仄仄○仄平。"],"paragraphs":["正名百物与神谋，祸福无门亦自求。","君独何心分象数，笔端无复见全牛。","探心取意陈前修，一字或可谈封侯。","逆知喜怒容点头，攻君乃是操君矛。","谣书失脚似可笑，杂今杂古近同调。","乃知人事亦天然，吾心或者司化权。"],"title":"尤生说字"}
