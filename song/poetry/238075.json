{"author":"王庭珪","id":238075,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["卢溪春水欲平堤，满径蓬蒿竹掩扉。","斋馆静无尘土杂，盘飧喜有药苗肥。","君寻甘露峰前住，人似山阴雪夜归。","江海未应终寂寞，鹤书将下钓璜矶。"],"title":"次韵江正邦"}
