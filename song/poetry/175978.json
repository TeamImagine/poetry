{"author":"王珪","id":175978,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平平仄平平。"],"paragraphs":["塘梢黯黯夕云低，苍莽荒原望四迷。","海日光寒衔岛树，江潮声暴压城鼙。","乔林风劲横雕眼，浅草霜干快马蹄。","战血未收边戍苦，玉龙谁为一提携。"],"title":"雷塘晚归"}
