{"author":"赵孟坚","id":129068,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["左携珍帖右花王，雅贶何殊照乘光。","拆壁漏痕含虿尾，珍珠露颗带天香。","数千叶密怜檀晕，怕六丁收谨匣藏。","答谢苦惭无好语，撚髭空断不成章。"],"title":"谢徐正十一兄惠牡丹颜帖"}
