{"author":"李竦","id":7056,"strains":["○平平仄仄，平仄仄平平。","仄仄平平仄，平平仄仄平。","仄○平仄仄，仄仄仄平平。","○仄平○仄，○○仄仄平。","仄平平仄仄，平仄仄○平。","仄仄平平○，平平仄仄平。"],"paragraphs":["当时无外守，方物四夷通。","列土金河北，朝天玉塞东。","自将荆璞比，不与郑环同。","正朔虽传汉，衣冠尚带戎。","幸承提佩宠，多愧琢磨功。","绝域知文教，争趋上国风。"],"title":"赋得西戎献白玉环"}
