{"author":"白居易","id":17408,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄平平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["窗明帘薄透朝光，卧整巾簪起下床。","背壁灯残经宿焰，开箱衣带隔年香。","无情亦任他春去，不醉争销得昼长。","一部清商一壶酒，与君明日暖新堂。"],"title":"早夏晓兴赠梦得"}
