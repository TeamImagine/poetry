{"author":"陶梦桂","id":104858,"strains":["平平仄仄仄平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。","平仄平平平仄仄，仄平仄仄仄平平。"],"paragraphs":["平塘水外竹三亩，古木阴中屋数间。","天幸诸贤皆大用，分甘少病比长闲。","百年世事皆前定，一枕清风无后艰。","多谢新诗来慰藉，不堪溢美欲封还。"],"title":"黄澄伯下第以诗来访次韵"}
