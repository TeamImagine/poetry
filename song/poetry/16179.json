{"author":"仲并","id":16179,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["相门苗裔正诜诜，长庆风流几百春。","吉梦忽随秋日晓，祥光常对月华新。","翰林大笔高前古，玉树诸郎霭后尘。","何假捧觞勤颂祝，由来寿考属仁人。"],"title":"白氏夫人生日二首  其一"}
