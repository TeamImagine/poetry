{"author":"陈舜俞","id":146532,"strains":["仄仄平仄○，仄平仄平仄。","平平仄仄仄，平仄仄平仄。","平平仄平仄，仄仄仄平仄。","仄平平平平，○仄仄平仄。","平平仄仄仄，仄仄仄平仄。","平仄平仄仄，平仄平仄仄。","平平仄○平，仄仄仄○仄。","仄仄仄平仄，○仄仄仄仄。","平○平仄仄，仄仄平平仄。","仄平平平平，仄平仄平仄。","平○平仄仄，平仄仄平仄。","仄平仄仄平，平仄仄平仄。","仄仄平仄仄，仄仄平仄仄。","仄仄○仄○，平仄仄仄仄。","仄平仄平仄，平仄仄平仄。"],"paragraphs":["朽屋延暗暝，凿明快吾魄。","西墉偶面势，开牖遂生白。","兹焉玩图史，亦以置床箦。","岂能来清风，犹苦对残赫。","炎天适暵旱，永暮坐燔炙。","宾客何可处，儿女哀不获。","咨诹或献诗，盖覆乃其策。","架木凑檐瓦，铺竹施苇席。","聊且纾暴酷，未足为佳适。","北山多乔松，倚天不知尺。","绸缪星日暗，𫐖輵鬼神宅。","栋梁尚匪材，枝叶固何益。","敢告持利斧，斩伐遵指画。","束缚如见遗，无使曲傅直。","此身得余庇，阴德佩无斁。"],"title":"松梢诗"}
