{"author":"许浑","id":22146,"strains":["平平平仄平平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄平平平仄平仄，仄平平仄仄平平。"],"paragraphs":["烦君沽酒强登楼，罢唱离歌说远游。","文字岂劳诸子重，风尘多幸故人忧。","数程山路长侵夜，千里家书动隔秋。","起凭栏干各垂泪，又驱羸马向东州。"],"title":"东游留别李丛秀才"}
