{"author":"冯山","id":191307,"strains":["平平平平，平平仄平。","仄平平平，仄平仄平。","平仄平平，○○平平。","平平仄平，○平仄平。","仄仄仄平，○仄平平。","仄仄平仄，仄平平平。","仄平仄平，仄平平平。","仄平仄平，平平仄平。","仄平仄平，仄仄平仄。","仄平平平，仄平平平。","仄平平平，仄平平平。"],"paragraphs":["峨峨阳山，民资以仁。","僭阳欺天，不需不神。","而乞于民，泱泱沅江。","城繄以宁，横流溃川。","不畜不灵，将坎于城。","暴政残俗，剧于怀襄。","猾胥扰民，甚于凶荒。","借公后时，吾民几亡。","舞公入城，若旱而雨。","若霖而晴，颂公之还。","孰灵沅江，孰神阳山。"],"title":"送鼎倅陈安仁虞部"}
