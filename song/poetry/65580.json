{"author":"廖行之","id":65580,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["蚤岁才名画省郎，会纡玉节惠三湘。","哀矜折狱人无怨，访问垂心虑最长。","不便幽潜遗陋巷，更将文物萃书堂。","期公四海皆膏泽，太息思贤殄瘁章。"],"title":"挽江西宋漕三首  其一"}
