{"author":"释德洪","id":227688,"strains":["平平仄仄仄，平仄平仄仄。","仄○平平平，仄平仄平仄。","仄平仄平平，仄平平仄○。","仄平仄仄平，仄仄○仄仄。","仄平仄○仄，仄仄平仄○。","平平仄仄仄，仄仄平平仄。","○平平平平，仄仄平○仄。","平仄仄○仄，平平仄仄仄。","仄仄平仄仄，仄仄仄仄仄。","平平仄平平，仄仄平平仄。","平仄平仄平，平仄仄平仄。","仄平○仄仄，平仄平仄仄。","仄仄平仄平，仄仄仄仄仄。","仄平仄仄平，仄仄平仄仄。","仄平平仄仄，平仄○仄○。","仄仄仄平仄，仄仄平平仄。"],"paragraphs":["先生素坦率，元日慵拜贺。","独从耶溪翁，掩门作清坐。","一尊对喧哗，酒酣巾帻堕。","忘形到挽须，困倒相枕卧。","一虫辄堕耳，忽觉风雨过。","隆隆竟不已，亟起呼灯火。","颇疑含沙流，射影阴中祸。","虫亦意堕井，咨嗟恨坎坷。","岂曰无意出，欲出但未果。","惊忧发清诗，怨语终婀娜。","夫子英伟姿，奇韵出羁锁。","那知乘一醉，遭此微物挫。","鬬螘真鬬牛，此事古亦伙。","置之勿复疑，自可平物我。","我诗无好句，聊复相唱和。","恐亦有佳句，一笑千愁破。"],"title":"次韵胡民望小虫堕耳"}
