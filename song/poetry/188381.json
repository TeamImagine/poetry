{"author":"魏野","id":188381,"strains":["仄仄○平仄，平平仄仄平。","仄平○仄仄，仄仄仄平平。","仄仄平平仄，○平平仄平。","平○仄仄○，平仄仄平平。","平仄平平仄，平平仄仄平。","仄平仄仄仄，仄仄仄平平。","仄仄○平？，平平仄仄平。","仄○平仄仄，仄仄仄平平。","仄仄平○仄，○平仄仄平。","仄○平仄仄，平仄仄平平。"],"paragraphs":["五福三朝客，同年想少存。","立功从太祖，卧里见曾孙。","易进因仁政，难休为帝恩。","权临二陕重，官处九卿尊。","烟翠甘棠柳，风清画戟门。","四门潜遂意，百吏动惊魂。","不病轻丹曶，无愁鄙酒樽。","出衙清道路，在宅素盘飧。","上马身犹健，看书眼未昏。","狱空时拥旆，多谢到山村。"],"title":"上知府鲍少卿"}
