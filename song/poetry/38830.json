{"author":"陆游","id":38830,"strains":["仄仄平平仄仄平，平平仄仄仄平平。","仄平仄仄平平仄，平仄仄平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["散发江天懒出游，衡门日落锁梧楸。","火云突兀方蒸暑，银汉纵横已报秋。","熠熠露萤黏径草，冬冬漏鼓下谯楼。","追凉明日无奇策，聊向林间卜雨鸠。"],"title":"中庭纳凉二首  其二"}
