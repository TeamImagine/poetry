{"author":"程公许","id":106297,"strains":["仄仄○平平，平平仄仄平。","仄平平仄仄，平平仄平平。","平○仄平平，平平平仄平。","仄平仄平仄，平仄平平平。","仄仄仄仄平，平仄仄仄平。","平平平仄平，仄仄仄仄平。","平平平仄仄，平○仄仄平。","平平仄平仄，平平平仄平。","仄○平仄平，仄仄平平平。","平仄仄仄平，平仄平平平。","平平仄平仄，仄平仄平平。","平平仄平仄，仄○仄仄平。","平平仄平仄，仄仄○平平。","平平平仄○，仄仄平仄平。"],"paragraphs":["白苎裁春衫，京尘可得缁。","一麾江海去，何成复何亏。","驰驱两轮朱，萧骚双鬓丝。","所欣岁功就，千里春台熙。","素念耻伐檀，烦政戒楚茨。","同心何自来，邂逅得我师。","金华仙去远，文其不在兹。","诸公竞唐体，颓流谁檝维。","命将骚雅坛，幸子无牢辞。","为我缓节歌，纾我商讴悲。","边尘塞乡国，介鳞语侏{亻离}。","登楼仲宣赋，遣兴子美诗。","怀归自无计，惨戚将奚为。","排云天九重，抒我危苦词。"],"title":"和庐陵士尹八俊投赠韵"}
