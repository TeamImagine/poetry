{"author":"卢拱","id":17788,"strains":["仄仄平平仄，○平仄仄○。","平○仄仄仄，平仄仄平平。","平仄平平仄，平平仄仄平。","仄○平仄仄，平仄仄平○。","仄仄平平仄，平平仄仄平。","平平○仄仄，○仄仄平平。"],"paragraphs":["四孟逢秋序，三元得气中。","云迎碧落步，章奏玉皇宫。","坛滴槐花露，香飘柏子风。","羽衣凌缥缈，瑶毂辗虚空。","久慕餐霞客，常悲习蓼虫。","青囊如可授，从此访鸿蒙。"],"title":"中元日观法事"}
