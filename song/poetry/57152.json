{"author":"梅尧臣","id":57152,"strains":["仄平平平平，仄仄平平仄。","仄○○仄平，仄仄平平仄。","仄平仄仄平仄仄，平平平仄平平仄。","平平平仄平仄平，仄平平平仄平仄。","仄平仄仄仄平平，平平仄仄平平仄。","平○仄仄平仄○，仄平仄平○仄仄。","仄平平平平仄平，仄○仄仄平平仄。"],"paragraphs":["我同陶渊明，远忆颜光禄。","得钱留酒家，醉卧江芜绿。","故人已贵身独贱，篱根枯死佳花菊。","孤鸿飞去鹦鹉洲，寄声高楼谢黄鹄。","使君本是洛阳人，尝怜酩酊铜驼曲。","休将玉笛城上吹，武昌老人听不足。","已知清音通九霄，定应悔说蕲州竹。"],"title":"江口遇刘纠曹赴鄂州寄张大卿"}
