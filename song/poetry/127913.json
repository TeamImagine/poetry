{"author":"方岳","id":127913,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["生菜春盘草八珍，灯前殊未觉家贫。","几多荼垒中间事，第一屠苏最后人。","衰病不图今夕健，须臾又是隔年春。","东风自此无闲暇，万里乾坤一夜新。"],"title":"除夕  其一"}
