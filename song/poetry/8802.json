{"author":"张嵲","id":8802,"strains":["仄○平平仄，平仄○平平。","仄仄仄仄仄，平平仄平平。","平平仄仄仄，仄仄仄仄平。","平仄仄仄平，仄仄仄平平。","仄平平仄仄，仄○平仄平。","平平○○仄，仄仄○仄平。","仄仄平平○，平仄平○平。","平○平仄○，仄仄仄平平。"],"paragraphs":["我行均阳道，冈阜如群驼。","涧石既齿齿，寒山亦峨峨。","乔林木叶尽，仰见鹤鹳窠。","风景固不殊，举目异山河。","我生虽尚壮，百虑纷已多。","祗今且如此，后日当奈何。","细较平生中，忧乐恒相摩。","悲吟谁复听，日暮越前坡。"],"title":"自顺阳至均房道五首用陈符宝去非韵  其三"}
