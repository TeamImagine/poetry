{"author":"陆游","id":33187,"strains":["平平仄○平，仄仄平仄仄。","平平仄仄仄，平仄平仄○。","○○平仄仄，仄仄仄平仄。","仄仄仄仄平，平仄仄平仄。","平仄仄仄平，仄仄仄平仄。","仄平平仄平，仄仄仄仄仄。"],"paragraphs":["方惊岁更端，不觉秋已孟。","虽云暑毒俟，无奈风雨横。","荷空湖面阔，叶脱树枝劲。","百卉亦已衰，非复昔华盛。","游子老忘归，一榻卧衰病。","欲谈无客来，向壁弄麈柄。"],"title":"雨中作"}
