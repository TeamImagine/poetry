{"author":"韩维","id":157985,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["松柏无心自后凋，此心无物更寥寥。","伯夷岂是归周晚，孟子空嗟出昼遥。","谈道每嗤犹有待，当官常欲取非招。","荒园寂寞无谁语，兰菊幽香没艾萧。"],"title":"和子华见寄"}
