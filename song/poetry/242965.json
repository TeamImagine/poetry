{"author":"李纲","id":242965,"strains":["平仄平平仄仄平，仄平仄仄仄平平。","平平仄仄仄平仄，平仄平平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["襟带江淮一望间，夕阳舣櫂散潭湾。","波涛汹涌暮天阔，鸥鹭飘飖渔艇闲。","风壮又还依北渚，云深不复见南山。","浙河千里何时到，过去飞鸿不可攀。"],"title":"自铜陵行四十里风复作泊江北岸地名散潭属淮南  其一"}
