{"author":"林季仲","id":6070,"strains":["平平仄仄仄平平，仄仄平平仄仄平。","仄仄仄平平仄仄，平平仄仄平平平。","平平平仄平平仄，仄仄平平仄仄平。","仄仄平平仄平仄，平仄仄仄仄平平。"],"paragraphs":["娟娟犹带露痕新，分得江潭未化身。","岁晚定知堪傲雪，生来不肯强随人。","心如庞老空诸有，节比原思不恨贫。","月淡风清卧寒谷，倡予和女复谁亲。"],"title":"移竹次林英伯韵四首  其四"}
