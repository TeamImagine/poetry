{"author":"韩绛","id":146121,"strains":["平仄仄平仄，仄仄平仄平。","平仄仄仄仄，平平仄平平。","平仄仄仄○，仄○平仄平。","平平仄仄仄，仄仄平仄平。","平平平仄仄，仄仄仄○平。","平仄仄仄仄，平平平仄平。","仄仄仄平仄，平仄平仄平。","平平仄仄仄，仄仄仄平平。","仄平仄仄○，仄仄平仄○。","平平仄○仄，仄仄平仄○。","仄仄仄仄仄，仄平仄○平。","平仄○平仄，平平仄平平。","仄平○平平，仄仄仄○平。","平仄仄平仄，仄仄平仄平。","仄平仄平仄，仄仄仄平平。","○仄仄平仄，仄仄仄平平。","平○仄仄仄，仄仄平平平。","平平仄仄仄，○仄仄平平。","仄仄仄平仄，仄平仄平平。","平仄仄平仄，仄平平仄平。"],"paragraphs":["君子志于道，出处非一端。","伊尹负鼎俎，颜渊乐瓢箪。","斯自理适当，匪缘情所安。","超然达者致，邈矣谁可攀。","嗟嗟狂若狷，徇已缺其完。","轩冕死不释，山林趋不还。","我爱邵夫子，醇气充见颜。","群经究彼邃，古史阅而删。","不为诡异行，已蹈时俗难。","逃名去其奥，筑室伊洛间。","抱业舍仕进，竭心奉亲欢。","修竹当环堵，寒流日潺潺。","问谁从之游，结驷款其关。","兹予久欣慕，欲往良独艰。","幸君适河内，至此解征鞍。","僚友恃交旧，屈致及门阑。","前迎倒我屣，布席罗雕盘。","高谈未一二，长揖忽归骞。","不意馈双鲤，剖腴出琅玕。","何以报嘉惠，永怀金与兰。"],"title":"答寄尧夫先生"}
