{"author":"苏辙","id":198356,"strains":["仄仄仄平平，平平仄○仄。","平平仄平仄，仄仄仄○仄。","仄○平仄平，仄仄仄平仄。","平平平平仄，○仄仄平仄。","仄平平平仄，平仄仄平仄。","仄○平平仄，仄仄平平仄。","仄平仄平仄，平仄平仄仄。","○平仄平○，仄仄仄平仄。","平平仄仄仄，仄仄○平仄。","平仄仄平平，仄仄仄○仄。","仄平仄平平，○仄平仄○。"],"paragraphs":["客背有芳藂，开花不遗月。","何人纵寻斧，害意肯留枿。","偶乘秋雨滋，冒土见微茁。","猗猗抽条颖，颇欲傲寒冽。","势穷虽云病，根大未容拔。","我行天涯远，幸此城南茇。","小堂劣容卧，幽阁粗可蹑。","中无一寻空，外有四邻市。","窥墙数柚实，隔屋看椰叶。","葱蒨独兹苗，愍愍待其活。","及春见开敷，三嗅何忍折。"],"title":"所寓堂后月季再生与远同赋"}
