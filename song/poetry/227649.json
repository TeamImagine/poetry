{"author":"唐庚","id":227649,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["仕宦方夸四十强，江山那复恋苍茫。","征鞍过我横春色，别酒斟君釂野芳。","青史功名时执手，红尘岐路一愁肠。","神锥可是藏锋物，要使儿曹看脱囊。"],"title":"次勉翁送客韵"}
