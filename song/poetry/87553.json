{"author":"韩淲","id":87553,"strains":["仄平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["两年无雪今年雪，山积溪浮垅复横。","消尽尘埃犹畏俗，酿成雅洁仅能清。","烟绵细麦添生意，风飐枯梅更有情。","蔌蔌声中见疏密，近多昏暗远如明。"],"title":"今年数日雪连年所少也"}
