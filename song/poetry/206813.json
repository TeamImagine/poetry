{"author":"黄庭坚","id":206813,"strains":["○平平仄平平仄，平仄○平仄平仄。","仄仄仄仄平平平，○平仄平仄平仄。","平平仄平仄平仄，仄○仄平仄仄仄。","仄平仄仄仄仄○，仄仄仄仄平○仄。","仄平○仄仄仄平，仄仄仄平仄平仄。","平平平仄仄○平，仄仄仄仄平平仄。"],"paragraphs":["当年游侠成都路，黄犬苍鹰伐狐兔。","二十始肯为儒生，行寻丈人奉巾屦。","千江渺然万山阻，抱衣一囊遍处处。","或持剑挂宰上回，亦有酒罢壶中去。","昨来禅榻寄曲肱，上雨傍风破环堵。","何时鲲化北溟波，好在豹隠南山雾。"],"title":"和范信中寓居崇宁遇雨二首  其二"}
