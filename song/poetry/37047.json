{"author":"陆游","id":37047,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["春色初回杜若洲，隔烟时见矫轻鸥。","嵩云缑月年年梦，楚柁吴樯处处愁。","鱼跃银刀论网买，酒倾绿蚁满杯浮。","前生杜牧吾身是，又向江南遍倚楼。"],"title":"春晴泛湖入城"}
