{"author":"许浑","id":22089,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["贳酒携琴访我频，始知城市有闲人。","君臣药在宁忧病，子母钱成岂患贫。","年长每劳推甲子，夜寒初共守庚申。","近来闻说烧丹处，玉洞桃花万树春。"],"title":"赠王山人"}
