{"author":"苏辙","id":196975,"strains":["仄平平仄仄仄仄，仄平仄仄仄仄○。","○○仄仄平仄仄，仄仄平仄仄仄平。","平平平平平仄仄，仄仄平仄仄仄平。","仄平仄仄仄仄仄，平仄仄○○平平。","平○平仄平仄仄，○○仄仄仄仄平。","仄平平仄仄平仄，仄仄仄仄○平平。","仄平仄仄仄仄仄，仄○仄仄平平平。","○平平仄仄○仄，仄平仄仄○○平。"],"paragraphs":["古碑残缺不可读，远人爱惜未忍磨。","相传昔者严太守，刻石千岁字已讹。","严颜平生吾不记，独忆城破节最高。","被擒不辱古亦有，吾爱善折张飞豪。","军中生死何足怪，乘胜使气可若何。","斫头徐死子无怒，我岂畏死如儿曹。","匹夫受戮或不避，所重壮气吞黄河。","临危闲暇有如此，览碑慷慨思横戈。"],"title":"严颜碑"}
