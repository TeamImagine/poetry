{"author":"褚伯秀","id":150830,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["万山深锁竹房幽，寒碧欺春恰似秋。","人醉药炉凭鹤看，窗闲吟笔被猿偷。","护岩苔色侵衣润，逼枕溪声入梦流。","童子扫花关莫掩，恐妨诗社客来游。"],"title":"春日山居"}
