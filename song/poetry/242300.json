{"author":"李正民","id":242300,"strains":["仄仄平平仄仄平，平平仄仄仄平平。","仄仄平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["霭霭云衢凝不通，人间化出玉华宫。","汗漫光转方舆地，淅沥声随广莫风。","飞絮比轻知酷似，寒梅妒洁谅非公。","已占三白为嘉瑞，愁杀贫家甔石空。"],"title":"再赋  其二"}
