{"author":"白玉蟾","id":121202,"strains":["仄平仄，仄平仄。","平仄平，仄平仄。","平平平，平平仄。","仄平平，仄平仄。","仄平仄平仄仄平，仄仄仄○平仄平。","平仄平平仄平仄，仄仄○○平仄平。","平○平仄平，平仄平平仄。","平仄○平仄仄平，○平仄仄平仄平。","仄○平仄○平仄，仄仄仄平平仄平。"],"paragraphs":["杜鹃哭，杜鹃哭。","微雨村，远烟麓。","山花红，江枫绿。","一声残，一声续。","一声一声复一声，不管世间银发生。","啼尽天涯夕阳影，又向空中啼月明。","山中憔悴人，无绪伤春色。","今古兴亡一肚脾，临风再拜君得知。","两行茅舍苍烟泪，滴破浣花溪上诗。"],"title":"杜鹃行"}
