{"author":"陆游","id":40501,"strains":["仄仄平平平，○仄仄○仄。","平仄仄仄平，仄仄平仄仄。","○仄平仄仄，仄仄仄仄仄。","仄仄平仄平，平平仄平仄。","平平仄平仄，仄仄仄平仄。","平平仄仄平，仄仄平仄仄。"],"paragraphs":["往者游青城，犹及二三老。","稽首出世师，数语穷至道。","妻子真弊屣，弃去恨不早。","俯仰才几时，残骸日衰槁。","吾儿有奇骨，亦复至幽讨。","金丹傥可成，白发何足扫。"],"title":"读王摩诘诗爱其散发晚未簪道书行尚把之句因用为韵赋古风十首亦皆物外事也  其六"}
