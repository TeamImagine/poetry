{"author":"陆游","id":37638,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一事无成老已成，不堪岁月又峥嵘。","愁生新雁寒初下，睡起残灯晓尚明。","天地何由容丑虏，功名正恐属书生。","行年七十初心在，偶展舆图泪自倾。"],"title":"九月二十八日五鼓起坐抽架上书得九域志泫然有感"}
