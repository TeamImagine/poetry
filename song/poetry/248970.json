{"author":"曾几","id":248970,"strains":["平平仄○平，仄仄平仄仄。","平平仄平平，仄仄仄平仄。","平平仄○仄，仄仄仄仄仄。","平平仄平○，平仄平仄仄。","○平仄○仄，平仄仄平仄。","平平平仄仄，平仄仄○仄。","平平平仄平，平仄仄平仄。","平平仄平仄，平仄仄平仄。","仄平○平平，仄仄○仄仄。","仄仄仄平平，○平仄平仄。"],"paragraphs":["幽栖又三冬，好雪无一片。","今晨霭同云，薄暮集微霰。","先声乃如许，落势大可见。","呼儿出门看，通夕知几遍。","听窗复听竹，攲枕不知倦。","终然成底事，寒雨闭深院。","何尝忧瘠田，初不办欢宴。","囊萤已干死，无以映书卷。","请天收层阴，斗柄行欲转。","爱日上晴轩，如披故人面。"],"title":"寒雨浃旬终不成雪"}
