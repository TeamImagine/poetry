{"author":"皎然","id":40039,"strains":["平仄仄平仄，平○仄○○。","仄平平平仄，仄仄平平平。","平仄仄仄仄，仄平○仄平。","平平平平仄，仄仄○平○。","仄仄平仄仄，平○平仄平。","仄平仄○仄，平仄平○平。","仄仄平平仄，平○仄仄平。","平平平仄仄，仄仄仄平○。","仄仄仄平仄，平平仄平平。","仄平平平仄，平仄平○平。"],"paragraphs":["常爱谢公郡，幽期愿相从。","果回青骢臆，共蹑玄仙踪。","灵境若髣髴，烂柯思再逢。","飞梁丹霞接，古局苍苔封。","往想冥昧理，谁亲冰雪容。","蕙楼耸空界，莲宇开中峰。","昔化冲虚鹤，今藏护法龙。","云窥香树沓，月见色天重。","永夜寄岑寂，清言涤心胸。","盛游千年后，书在岩中松。"],"title":"奉和崔中丞使君论李侍御萼登烂柯山宿石桥寺效小谢体"}
