{"author":"苏轼","id":195748,"strains":["平仄平平仄，平平平○平。","仄平○仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","○○仄仄仄，仄仄仄平平。","平仄仄平仄，仄○平仄○。","平平○仄仄，仄仄仄平平。"],"paragraphs":["文字先生饮，江山清献游。","典刑传父老，樽俎继风流。","度岭逢梅雨，还家指麦秋。","自惭鸿雁侣，争集稻粱洲。","野阔横双练，城坚耸百楼。","行看凤尾诏，却下虎头州。","君意已吴越，我行无去留。","归途应食粥，乞米使君舟。"],"title":"用前韵再和霍大夫"}
