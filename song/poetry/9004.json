{"author":"张嵲","id":9004,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["重屋雕甍势欲翩，睿题藻翰揭中天。","秪缘吉德存方寸，廼尔丛霄格大圆。","传自孔门皆一道，稽诸说命合三篇。","中兴如问君臣美，万世昭时六字传。"],"title":"贺师垣赐御书一德格天之阁牌并镀金器皿青罗凉伞从人紫罗衫镀金腰带仪物等四首  其二"}
