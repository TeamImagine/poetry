{"author":"欧阳修","id":79631,"strains":["仄仄仄仄平，平平仄○仄。","○平仄平○，仄仄平平仄。","平仄仄平平，平平仄平仄。","平平仄仄仄，仄仄平仄仄。","平平仄平仄，仄仄平仄仄。","仄仄仄平平，平平仄平仄。","仄平仄仄仄，仄仄平平仄。","仄仄仄仄平，仄平平平仄。"],"paragraphs":["夏鼎象九州，山经有遗载。","空蒙大荒中，杳霭群山会。","炎海积歊蒸，阴幽异明晦。","奔趋各异种，倏忽俄万态。","群伦固殊禀，至理宁一槩。","骇者自云惊，生兮孰知怪。","未能识造化，但尔披图绘。","不有万物殊，岂知方舆大。"],"title":"读山海经图"}
