{"author":"徐玑","id":88918,"strains":["平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄○平仄仄，平仄仄平平。","平仄平平仄，平平仄仄○。","平平平仄仄，平仄○平平。","平仄平平仄，平平仄仄平。","仄平平○仄，仄仄仄平平。","仄仄○平○，平平仄仄平。","仄平平仄仄，平仄仄平平。"],"paragraphs":["熙洽壬辰际，刚明十载初。","祥风开宇宙，粹质产琼琚。","年齿终童右，文章两汉余。","体将时格变，名向榜头书。","多病侵丝鬓，清颜侍玉除。","温恭扶国是，端直屏奸渠。","良月春先暖，丰年日自舒。","潜藩来骑鼎，故里去程徐。","北虏盟方缔，蛮陬孽已锄。","愿言归补衮，敷泽遍坤舆。"],"title":"送蔡侍郎镇建宁"}
