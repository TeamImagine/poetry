{"author":"项安世","id":53052,"strains":["仄仄仄仄仄，仄仄仄仄○。","仄平平仄仄，仄仄仄仄平。","平平平仄仄，仄仄○仄平。","平平仄平仄，仄仄仄平平。","平平仄平仄，○仄仄平○。","仄仄平仄仄，仄○仄○平。","仄平平仄仄，平仄仄○○。","平平平平仄，仄仄平仄○。","仄仄仄○仄，仄平平仄平。","仄平仄仄仄，仄仄仄仄平。"],"paragraphs":["别酒不可饮，别袂不可分。","所嗟君劝我，已复又劝君。","人生宁不老，值此相送频。","君家近天咫，我职在湘𣸣。","山头一挥手，从此断知闻。","甫昔年少日，著论准过秦。","只今惟莫莫，于世不谆谆。","何由东南去，复与吾子亲。","捧刺欲填字，食虀悲受辛。","勉哉刷羽翰，往立要路津。"],"title":"次韵襄阳常县尉送行"}
