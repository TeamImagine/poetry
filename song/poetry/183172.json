{"author":"刘攽","id":183172,"strains":["仄平仄平平，仄仄平平仄。","○仄平仄平，○仄○仄仄。","平平平平仄，仄仄仄平仄。","○仄仄仄仄，仄平仄仄仄。","仄平平仄平，仄仄仄平仄。","仄○平平○，○平仄平仄。","仄平平平平，平仄仄仄仄。","仄仄仄仄平，平平○仄仄。","仄仄平平仄，平仄仄平仄。","平平仄仄○，○仄仄○仄。","仄仄平平仄，平仄仄○仄。","平仄仄平仄，平平仄平仄。","○仄仄仄平，仄仄仄平仄。","仄仄仄仄仄，仄平平仄仄。","平平平平平，仄○仄仄仄。","仄平仄平仄，平仄平仄仄。","仄仄仄平○，平仄仄○仄。","平平仄仄仄，仄平仄平仄。","平平仄平平，仄仄平仄仄。","仄○仄平平，平平仄○仄。","仄平仄平平，平平仄仄仄。"],"paragraphs":["退之谪阳山，始得区生喜。","其后迁揭阳，颇复称赵子。","穷荒非人境，瘴海绝涯涘。","亲识久去眼，此言不到耳。","所欢诚易为，未必尽洵美。","谕如逃虚空，闻人足音尔。","我来衡山阳，情况本异此。","一意等万殊，何尝分远迩。","四海皆兄弟，蛮貊固州里。","而于择友间，颇戒不如己。","乃得黄夫子，风韵淡如水。","为学本之性，言文贯于理。","遗我累幅书，磊落字盈纸。","不诡亦不矫，不华仍不俚。","胡为连城珍，韫藏匵与匦。","赏心一何快，区赵非所拟。","昔我在朝廷，尝得二三士。","声名未振发，自任以为耻。","于今复何能，有志而已矣。","譬将助飞迁，身方在泥滓。","作诗写吾心，词殚意未已。"],"title":"赠黄安期推官"}
