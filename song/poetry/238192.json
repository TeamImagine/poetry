{"author":"王庭珪","id":238192,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄仄平平仄平。"],"paragraphs":["拄杖秋登何处台，天高风急雁声回。","疏林红叶纷纷下，遶迳黄花细细开。","此地崔嵬聊试脚，明年强徤更衔杯。","绿樽乌帽随时足，无用白衣人送来。"],"title":"九日登鸿飞台"}
