{"author":"胡寅","id":11779,"strains":["仄仄平平仄仄平，平平平仄仄仄平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["雾豹成文不厌深，喧卑何事竞翰音。","为言墨客夸三赋，那似仙翁振八吟。","欲继高踪其敢后，下看浮世岂须临。","何时蜡屐携筇杖，来拨衡云一万寻。"],"title":"和锺漕汝强四首  其一"}
