{"author":"李宏","id":251035,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["霓旌羽盖下飞仙，名揭司真列洞天。","一派银河悬落水，数峰石壁锁霏烟。","潭心雷殷龙应出，井口风回虎未旋。","端欲相从老岩壑，凌云已觉意飘然。"],"title":"游天休观道流索诗"}
