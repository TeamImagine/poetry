{"author":"杜甫","id":2809,"strains":["平仄仄平仄仄仄，平○仄仄平平平。","平平平平平仄仄，平仄仄仄平仄仄。","仄仄○平平仄仄，平平仄仄平仄仄。","仄平○仄仄仄平，仄仄平平仄平仄。"],"paragraphs":["前有毒蛇后猛虎，溪行尽日无邨坞。","江风萧萧云拂地，山木惨惨天欲雨。","女病妻忧归意速，秋花锦石谁复数。","别家三月一得书，避地何时免愁苦。"],"title":"发阆中"}
