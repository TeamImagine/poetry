{"author":"周必大","id":50192,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","平仄仄平平仄仄，仄平仄仄仄平平。","仄平平仄平平仄，仄仄仄平仄仄平。"],"paragraphs":["浙水秦淮度十霜，官清谁薄简编香。","春来怪底鸟乌乐，归去喜同灯烛光。","身近广寒犹内热，手遮赫日却心凉。","只愁初踏江边路，封土累然似斧堂。"],"title":"次韵子中兄相迎诗中有奠松楸之语追念别后□叔母子柔下世故卒章及之"}
