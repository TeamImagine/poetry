{"author":"赵崇嶓","id":125377,"strains":["平平仄平仄，仄平仄平平。","○仄平平平，仄平平仄平。","平仄○仄平，平仄平平平。","仄○仄仄仄，仄仄平平平。","仄仄平仄平，仄仄仄仄平。","平○仄○平，平仄平平仄。","仄仄平○○，仄平仄○平。","平平仄平平，平平○○平。","平仄平仄仄，平平仄平平。","○平○平平，仄仄平○平。"],"paragraphs":["飞泉洒灵雨，玉田閟青芝。","中有神仙人，宛然姑射姿。","天巧从古今，虚窦开烟霏。","岁深语亦诞，目极神为驰。","我亦泉石人，夙昔梦见之。","登临悟三生，毛发何森𫄳。","未脱区中缘，玉颜畏磷缁。","仙春醉青桃，萝风吹轻丝。","凡事俱尔尔，居然骇痴儿。","留诗遗仙灵，讵解山中疑。"],"title":"游金精山"}
