{"author":"释道潜","id":202811,"strains":["平仄仄平仄，平平仄平平。","平平仄平仄，平仄平平平。","平平仄平仄，仄仄平平平。","○平仄平仄，仄仄○平平。","仄仄仄平仄，平平仄平平。","仄平○平仄，仄仄仄○平。","○平仄仄平，仄仄平平○。","平平仄仄仄，平仄平平平。","平平仄仄仄，平仄仄仄平。","仄仄○仄平，平平○○○。","平平仄仄仄，○仄平平平。"],"paragraphs":["村落已徂暑，蚊蝇尚喧啾。","衡门霁朝雨，茅竹归新秋。","机丝迫邻女，札札无停休。","中田蔼黄稼，烂熳如云浮。","渌蚁酿新瓮，嘉鲂钓清流。","瓦尊迟来客，礼数忘献酬。","三杯未肯辞，笑语方绸缪。","时平盗自隠，场圃无宵忧。","儿孙渐束发，婚嫁迫所谋。","款曲从我言，归途蹇淹留。","林端有月色，相送前溪头。"],"title":"次韵黄子理宣德田居四时  其三"}
