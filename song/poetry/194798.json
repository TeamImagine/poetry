{"author":"苏轼","id":194798,"strains":["仄平仄仄平，仄仄平平平。","仄仄仄仄仄，仄仄平仄平。","○平平仄仄，平○平仄平。","平平平○仄，○仄仄平平。","平仄平仄平，仄仄平平平。","平平仄平仄，仄○仄仄平。","平平平仄平，平仄仄仄平。","仄平平仄仄，○仄平平平。","平○平仄仄，平○仄平平。","平平仄平平，仄仄仄平平。"],"paragraphs":["谪仙窜夜郎，子美耕东屯。","造物岂不惜，要令工语言。","王郎年少日，文如瓶水翻。","争锋虽剽甚，闻鼓或惊奔。","天欲成就之，使触羝羊藩。","孤光照微陋，耿如月在盆。","归来千首诗，倾泻五石樽。","却疑彭泽在，颇觉苏州烦。","君看驺忌子，廉折配春温。","知音必无人，坏壁挂桐孙。"],"title":"次韵和王巩"}
