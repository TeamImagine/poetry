{"author":"赵抃","id":101454,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["獐狎猿驯遂性情，恍然疑不是丹青。","岂忧夜猎林中去，只欠秋吟月下听。","举目便同临涧谷，此身全恐寄郊坰。","山容野态穷微妙，造化争功六幅屏。"],"title":"次韵三司蔡襄芦雁獐猿二首  其二"}
