{"author":"郭祥正","id":192252,"strains":["仄仄仄仄仄，平平仄平平。","仄仄平仄仄，仄平平平平。","仄仄平平平，平平仄平平。","仄平仄平仄，平平平仄平。","仄仄仄仄仄，平平仄平平。","平仄仄平仄，○平仄平平。","仄平仄平平，平仄平平平。","平仄○平仄，仄仄平平平。","仄平仄仄仄，仄仄仄平平。","平平仄仄○，仄○平仄○。"],"paragraphs":["我醉不在酒，心常醉于天。","出处无固必，四时任陶然。","世网谁拘拘，冥鸿自翩翩。","隐凡乐吾乐，陶然名此轩。","采掇富菊杞，芬香籍兰荃。","啼鸟助春喜，相呼语涓涓。","好风集清微，时写朱丝弦。","秋月莹池上，腊雪堆檐前。","客来亦把酒，客去醉还眠。","为君发短调，意将千载传。"],"title":"陶然轩呈孔掾"}
