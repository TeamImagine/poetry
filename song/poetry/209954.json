{"author":"秦观","id":209954,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["碧流如镜羽觞飞，夏木阴阴五月时。","清渭日长游女困，武陵春去落花迟。","玉笙吹罢觥筹错，蜜炬烧残簪珥遗。","吴越风流公第一，未输山简习家池。"],"title":"燕觞亭"}
