{"author":"杨时","id":215137,"strains":["平○平○仄平仄，平仄平平仄平仄。","仄平○仄平仄○，仄仄平平平仄仄。","平平仄仄○？平，○仄仄仄○平平。","○平仄仄仄平仄，仄仄平仄平平平。","平○平平平仄仄，平○仄仄平仄平。","平平仄仄仄仄仄，仄仄仄仄平平平。","仄平平仄仄平仄，仄仄仄仄平平平。"],"paragraphs":["银潢翻空际天白，鲲怒鹏鶱海波击。","涌云噫气声怒号，万马驰车随霹雳。","低昂上下如桔槹，顷刻性命轻鸿毛。","赍囊负笈有夷路，一日何事常千艘。","因思羊肠盘九坂，攀援蜀道愁狖猱。","人生触处有万险，岂必此地多风涛。","愿言夷险不须问，莫负对酒持霜螯。"],"title":"过钱塘江迎潮"}
