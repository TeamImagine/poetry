{"author":"郭祥正","id":192625,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["不记西亭醉别时，别来佳句愈瑰奇。","心随云影沈天角，梦逐滩声到海湄。","满目青山谁共乐，何年黄卷得同披。","遥怜严武能为帅，幕下争传杜老诗。"],"title":"次韵广幕黄承事见寄二首  其一"}
