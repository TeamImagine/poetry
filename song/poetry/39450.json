{"author":"陆游","id":39450,"strains":["平平○仄平，仄仄仄平仄。","○仄仄平仄，平仄仄平仄。","仄平仄○平，平仄平仄仄。","仄平仄○仄，平平仄○仄。","平平平仄平，仄仄平平仄。","仄平仄平平，仄仄仄平○。","仄平仄○仄，仄仄平仄仄。","○○仄平仄，平仄仄仄仄。","○平仄平仄，仄仄仄平仄。","仄仄○○平，仄仄○仄仄。","平平仄仄仄，平仄平仄仄。","平平平平仄，平平仄平○。","仄平平平○，仄仄仄仄仄。"],"paragraphs":["平生闻若人，笔墨极奇峭。","相望二千里，安得接谈笑。","一朝获其诗，惊喜逾素料。","夜窗取吟讽，寒灯耿相照。","舂容清庙歌，缥缈苏门啸。","蹴天浙江涛，照野楚山烧。","每篇十过读，玩味头屡掉。","正如啜名酒，虽爱不忍釂。","看君亦华发，气压万年少。","予昔从茶山，辱赏三语妙。","文章老不进，憔悴今可吊。","谁知牛车铎，黄钟乃同调。","愿君时来过，勿恤俗子诮。"],"title":"谢徐志父帐干惠诗编"}
