{"author":"丁黼","id":94382,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["一封书奏触天威，万里徒行出帝畿。","始得明时来谠论，岂知薄命堕危机。","身同季弟辞兄去，女抱婴儿伴母归。","风雨潇潇秋又老，雁应不到岭南飞。"],"title":"送胡季昭谪象州"}
