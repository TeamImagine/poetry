{"author":"储光羲","id":54224,"strains":["平仄平仄仄，平平仄仄平。","平平仄平仄，仄仄仄平平。","○仄平平仄，平平仄仄○。","○平平平仄，仄仄平平○。","仄仄平○仄，平平仄仄○。","仄平○仄仄，平仄仄平平。"],"paragraphs":["春草生洞渚，春风入上林。","春皋有黄鹤，抚翮未扬音。","王屋尝嘉遁，伊川复陆沈。","张弦鹍鸡弄，闭室蓬蒿深。","避地歌三乐，游山赋九吟。","大君思左右，无乃化黄金。"],"title":"贻王处士子文"}
