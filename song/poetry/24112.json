{"author":"宋祁","id":24112,"strains":["仄仄仄仄仄，仄平平仄○。","平平仄平仄，平仄仄平平。","仄仄平平仄，平平仄仄平。","平○仄平仄，仄仄仄平平。","仄仄○平仄，平○仄仄平。","○平仄○仄，仄仄仄平平。","仄仄平平仄，○平仄仄平。","○平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄○平仄，平平仄仄平。","仄平○仄仄，平仄仄平平。"],"paragraphs":["去国已十载，召还今见收。","初无颍川最，真忝茂陵求。","物色多新识，寒温减旧游。","宫毫与尘晦，省树向人秋。","奏乏三千敏，恩难万一酬。","重寻紫荷橐，却侍翠云裘。","建礼文书少，汤官餠饵优。","屏营趋虎殿，子细认奎钩。","晚节诚知止，吾生况若浮。","身来虽魏阙，病免合沧洲。","浅醉贻樽耻，衰容作鉴羞。","归年非雁后，破月是刀头。","依圣谗方弭，逃阴景自休。","乞骸从此近，终计返林丘。"],"title":"还都有感"}
