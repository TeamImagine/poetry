{"author":"宋祁","id":13850,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["银砾欺春乱眼来，重阴万里压平台。","光沈后牖将飞瓦，艳补南枝已落梅。","池曲平翻冰共泮，山腰未积玉争颓。","长安并长旗亭价，蜀女当垆自涤杯。"],"title":"春雪"}
