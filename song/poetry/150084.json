{"author":"方回","id":150084,"strains":["平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平仄仄仄，仄平仄仄仄平平。"],"paragraphs":["挑包前日过垂虹，明旦乘潮向浙东。","两袖虎丘山上月，一竿渔浦渡头风。","乾坤佛法元来盛，湖海诗僧到处雄。","而立妙龄广长舌，肯参八十紫阳翁。"],"title":"走笔送吴僧庆间游明越"}
