{"author":"赵蕃","id":76703,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平仄平仄，平平仄仄仄平平。","平平仄仄平平仄，平仄仄平平仄平。"],"paragraphs":["寒气春深未肯归，雪花夜半忽成飞。","耳闻北地常如此，身老南方见苦稀。","卜岁唯知念丰歉，谈天不敢议祥禨。","江陵见李迷高下，千树郭西疑是非。"],"title":"春雪"}
