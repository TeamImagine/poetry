{"author":"汪伯彦","id":227206,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["脱冕遗轩息万缘，归来闲地作神仙。","涉园靖节初成趣，得志庄周正乐全。","物外情随云鹄举，尊前身傍海鸥眠。","功成者去天之道，知退如公法自然。"],"title":"建炎丞相成国吕忠穆公退老堂诗  其二"}
