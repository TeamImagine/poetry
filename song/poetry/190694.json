{"author":"韦骧","id":190694,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["坐婴簿领久纷纷，解印终更兴味新。","尽室图书离海角，一船风雪渡淮滨。","家山远认云门晓，里社行看孟宅春。","术学似君须得路，早教马足踏京尘。"],"title":"送王圣途得代还青社"}
