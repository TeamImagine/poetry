{"author":"虞俦","id":61743,"strains":["平仄仄○平，仄平仄平平。","仄平仄仄平，平仄仄○平。","○仄仄平仄，仄○仄平平。","仄仄平平仄，仄仄○平平。","仄仄仄仄仄，仄仄平○○。","仄平平平平，平仄平平平。","仄平○平仄，仄仄平○○。","平仄平仄○，仄仄仄仄平。","仄仄仄平平，平○平仄平。","仄平仄○仄，仄仄○平○。","仄平仄仄平，仄仄平仄平。","平平仄○仄，仄仄平平平。","仄仄仄仄仄，平平仄平平。","平平仄○平，仄仄仄仄仄。","平平仄仄仄，平仄平仄仄。","仄平平仄仄，仄仄仄仄平。","仄平平平平，平平平仄仄。"],"paragraphs":["今旦病思清，把书坐晴檐。","体舒百息匀，心远万虑恬。","收视等庖郢，妙观到羲炎。","顿忘饥寒苦，但觉中边甜。","习气尚稍稍，自喜良沾沾。","故家东堂书，高架纷悬签。","我时且儿子，气欲俱并兼。","浇著胸次间，政尔意不廉。","此意竟蹉跎，衰迟侵戟髯。","迩来又留滞，郁郁三年淹。","是秋节物高，露白原草霑。","斜河转空阔，夜气方森严。","此日足可惜，黄尘满征襜。","明年会当归，赤米荐白盐。","翻经慰老眼，甘作书蠹潜。","共嘲玄尚白，指笑突不黔。","亦知屠沽儿，羔豚方属餍。"],"title":"病后有感作"}
