{"author":"贺铸","id":212955,"strains":["仄仄仄仄仄，仄平平仄平。","平平仄平仄，仄仄○平平。","仄仄平平仄，仄仄平仄平。","仄仄仄仄○，仄仄平○平。","平仄仄○仄，仄仄平平平。","仄仄平仄平，仄仄平仄○。","仄平仄平仄，平仄仄仄平。","仄仄仄平仄，仄平平仄○。","仄仄仄仄平，平仄仄○平。","仄仄平平仄，平平平仄平。"],"paragraphs":["此日足可惜，此樽何可辞。","人生信浮寓，老境将安之。","念昔青衿岁，九七殊未知。","忽忽俯仰间，复见趋庭儿。","名系冗从籍，顾亦胡能为。","抚此多病躯，敢有黄发期。","每虞毙奔走，明哲永见嗤。","后日卖刀剑，买牛耕故陂。","不惮力作勤，农事有闲时。","慨想无心子，清言真我师。"],"title":"此日足可惜"}
