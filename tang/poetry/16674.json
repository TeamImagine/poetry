{"author":"白居易","id":16674,"strains":["仄仄平平仄，平平○仄平。","平平仄平仄，○仄仄平平。","平仄○平仄，平○仄仄平。","平○平仄仄，平仄仄平平。","仄仄平平仄，平平○○平。","平平仄平仄，仄仄仄平○。"],"paragraphs":["水木谁家宅，门高占地宽。","悬鱼挂青甃，行马护朱栏。","春榭笼烟煖，秋庭锁月寒。","松胶黏琥珀，筠粉扑琅玕。","试问池台主，多为将相官。","终身不曾到，唯展宅图看。"],"title":"题洛中第宅"}
