{"author":"陈傅良","id":66090,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["腊后玄冥意气骄，余寒造物亦亡聊。","风收夜雨春何浅，云障朝暾雪不消。","真悟此生才半岁，恣听何处是三朝。","粲然一笑将迎我，赖有江梅慰寂寥。"],"title":"赠杜伯高"}
