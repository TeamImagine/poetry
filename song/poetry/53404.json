{"author":"项安世","id":53404,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["药鼎无时手自煎，万囊长在枕头边。","罪今脱矣从头白，病已安之用涕涟。","始悟旧诗成卦影，只消崇道了天年。","故人读罢知余喜，遥举真珠百斛泉。"],"title":"再得崇道观寄王左史"}
