{"author":"杨万里","id":45095,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["清酣暑雨不缘求，犹似梅黄麦欲秋。","去岁如今禾半死，吾曹遍祷汗交流。","此生未用愠三已，一饱便应哦四休。","花外绿畦深没鹤，来看莫惜下邳侯。"],"title":"和昌英叔夏至喜雨"}
