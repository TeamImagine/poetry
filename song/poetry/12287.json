{"author":"李颙","id":12287,"strains":["平平仄○仄，仄仄仄平仄。","仄仄平平仄，平平仄平仄。","平平平仄仄，仄仄仄平仄。","平平仄仄仄，○平仄○仄。","仄仄平平平，平仄仄平仄。","平平平平平，平平仄平平。","○平平平仄，平平仄○仄。","仄仄平平平，平平平平仄。","平平平仄仄，仄○仄○仄。"],"paragraphs":["旋经义兴境，顿棹石兰渚。","震泽为何在，今惟太湖浦。","圆经萦五百，盼目眇无睹。","高天淼著岸，长津杂如缕。","窈窕寻湾埼，迢递望峦屿。","惊飙扬飞湍，浮霄漾悬岨。","轻禽翔云汉，游鳞憩中浒。","暗霭天时阴，峣岧舟航舞。","冯河安可徇，静观戒行旅。"],"title":"舟泊太湖"}
