{"author":"仲并","id":16151,"strains":["仄平仄仄仄平平，平仄平平平仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["百年未见一人闲，曾是兴嗟唐已还。","遗躅有谁高往古，清风元自振中间。","我惭官薄当投绂，公比吾家已买山。","待得有田归已暮，何当分我一沧湾。"],"title":"次韵答友人四首  其四"}
