{"author":"韩淲","id":86602,"strains":["平平仄仄平仄○，仄平仄仄平平平。","仄○仄平仄○仄，平仄○仄平平平。","仄平仄仄○仄仄，平仄平○○平仄。","○平○仄仄平○，平仄仄平仄仄仄。"],"paragraphs":["怀哉望望山囿中，月来老树高玲珑。","起行久之坐叹息，祗合轻举随飞龙。","露华滴叶相下上，河影摇空更清亮。","长庚如昼夜何其，寒气袭人不可向。"],"title":"次韵斯远月夜"}
