{"author":"戴栩","id":104194,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["叶岭书翻昨夜风，主人应辟出山中。","长淮再定因前画，小邑频难试后功。","办得分明归版籍，写将清静入丝桐。","朝堂赴日勤延问，应说无它只至公。"],"title":"送蔡子重知松阳县"}
