{"author":"李纲","id":244957,"strains":["平仄平平仄仄平，仄平仄仄仄仄平。","平平仄仄仄仄仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["夫子相知一纪前，定交握手自忘年。","长松老鹤骨格古，粹玉精金操守坚。","出入三朝昭大节，漂流万里正华颠。","皇天不愸遗元老，空使苍生共黯然。"],"title":"哭许崧老右丞二首  其一"}
