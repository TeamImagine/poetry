{"author":"李之仪","id":205756,"strains":["仄仄仄平仄，○平？仄○。","平平仄仄仄，平仄仄平平。","平仄平平仄，○平仄仄平。","仄平平仄仄，平仄仄平平。","仄仄平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","○平平仄仄，○仄仄平平。"],"paragraphs":["跼蹐数椽内，回旋蹞步中。","艰生乃至此，吾道得非穷。","询鞠元无术，行移底是功。","可堪追兔鼠，强学注鱼虫。","未厌朝虀绿，生憎夜烛红。","呻吟惭杜老，感慨谢终童。","奏剡何时发，微连几日通。","亲知遥怅望，应是转衰翁。"],"title":"灯下试婺源杨生笔和韵"}
