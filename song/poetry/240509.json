{"author":"周紫芝","id":240509,"strains":["仄平仄仄平平平，平平仄仄○平○。","仄平仄仄仄仄仄，仄平仄仄平平平。","○平平平○仄仄，仄仄○平仄○仄。","仄仄仄仄仄平平，仄仄仄平平仄仄。","仄平○仄平仄平，平平仄仄平○平。","仄平仄仄仄平平，平仄仄平平仄平。","仄平仄仄仄仄仄，仄仄仄平平仄平。","仄平平仄仄平仄，平？仄仄平平平。","仄平仄仄平平仄，○仄平平仄平仄。","○平○仄平仄仄，仄仄平平仄○仄。","平平仄仄平仄平，仄仄仄平平仄平。","仄○仄仄仄平仄，仄平仄仄平○仄。","仄○○仄平仄仄，○仄平○仄平仄。","仄平仄仄仄仄平，平仄平平平平平仄平。","仄仄仄○平仄平，仄仄仄仄○平平。"],"paragraphs":["八神警跸群灵趋，风师雨伯当前驱。","汉家四叶圣主出，共扶日御升天衢。","当时农桑三万里，地上钱流已如水。","左有稷契右皋夔，四岳九官真济济。","太师当国天下安，貂蝉绣衮身如山。","范公特节下金銮，名落百蛮毛髪寒。","郑公有口伐可汗，可使一言无契丹。","太平天子坐垂拱，蝉蜵蠖濩朝千官。","侍臣愕立蓬莱殿，看草宸奎丽云汉。","中人传赐宣口敕，雨露恩光极昭焕。","公家什袭宫锦囊，五彩属天惊夜光。","试从父老说嘉祐，百年厚德知难忘。","自从丧乱双眼暗，犹喜人间得时见。","小臣拜舞喜欲颠，安得身随千官朝九天。","眼见万骑无控弦，四海复似昭陵年。"],"title":"仁宗皇帝飞白歌"}
