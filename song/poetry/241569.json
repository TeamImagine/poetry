{"author":"周紫芝","id":241569,"strains":["仄仄平○平，仄仄仄仄仄。","平平仄仄平，平仄仄平仄。","仄仄平○平，仄仄仄仄仄。","○平平平平，平平仄平仄。","仄平仄○平，平平平平仄。","仄平仄平平，平○○平仄。","仄仄仄仄平，平仄仄仄仄。","○○仄平平，仄仄○平仄。","仄仄平○○，仄仄仄仄仄。","○平仄平平，平仄平仄仄。","平仄仄仄平，平仄仄仄仄。","仄平平仄平，仄仄平仄仄。","平平仄平平，仄仄仄仄仄。","○平平○平，○平○仄仄。","平平平平平，平仄仄仄仄。","仄平仄？平，平仄平仄仄。","平平仄仄平，平仄仄○仄。","○○仄仄平，平平仄平仄。","仄仄仄○平，仄仄仄平仄。","仄仄仄平平，仄仄平仄仄。","○○平仄平，平仄平仄仄。","○平仄仄平，仄仄平仄仄。"],"paragraphs":["住作山中居，懒甚不出屋。","谁知五斗腰，须用作钩曲。","索米无如何，问舍岂不欲。","空怀西谿鱼，红鳞脍寒玉。","不知坐中山，修眉为谁绿。","敝裘裹粗缯，随分了寒燠。","傥忍作海夫，虽臭亦可逐。","如其不能然，未可叹沉陆。","此事谁当论，唾面恐自速。","如君秀芝兰，非世闲草木。","交盖久已倾，谈舌未易缩。","不知人谓何，此念吾已熟。","年来有新游，妙语敌岳麓。","县知南屏谦，颇为调茗粥。","何人余羊羔，金帐意有属。","浅斟醉糢糊，低唱声断续。","谁同白傅春，楼下雪中竹。","更题竹上诗，伤神想幽独。","但恐世间求，此乐未容复。","况乃𥬞云姿，自是千里足。","行看锵八鸾，何止刍一束。","应怜老病翁，短髪悲曲局。"],"title":"次韵季共再赋"}
