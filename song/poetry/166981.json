{"author":"徐瑞","id":166981,"strains":["平平仄平仄，平平仄平○。","平平仄○仄，平平仄平平。","○仄仄○仄，仄平平平平。","平平仄平仄，仄仄平平平。","仄平仄平平，平仄○○○。","仄仄平仄平，仄平仄平平。","平平仄平○，平平仄平平。"],"paragraphs":["寒关掩秋寂，幽斋俗尘空。","沉沉夜将半，孤灯结花红。","衣杵响深巷，塔铃哦天风。","依依诉幽恨，四壁惟秋虫。","市人竞刀锥，奔走犹憧憧。","众欲何有涯，百年会须穷。","高眠道心长，无言候晨钟。"],"title":"客枕有感"}
