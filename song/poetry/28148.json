{"author":"洪适","id":28148,"strains":["平平○仄仄平平，仄仄平平仄仄平。","○平仄仄仄平○，仄仄仄仄平平平。","平平○仄平平仄，仄仄○○○仄平。","平仄平平仄平仄，○平平仄仄平平。"],"paragraphs":["男儿三十富春秋，况复才华出辈流。","传家不坠右丞相，入幕少佐东诸侯。","梅花颇惜诗人去，草色正牵行客愁。","修禊兰亭访陈迹，应怀同醉仲宣楼。"],"title":"送范子芬赴浙东机幕"}
