{"author":"柴随亨","id":144388,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["百尺阑干最上头，杯中旗影动奎娄。","海通蛮岛三千国，山镇东南数百州。","草木更含天子气，衣冠不洗晋人羞。","旧来越战吴争事，一曲渔歌起暮鸥。"],"title":"越镇山楼"}
