{"author":"释行海","id":145899,"strains":["平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["高卧北山长懒出，忽辞猿鹤上扁舟。","此行为道无荣念，相送于人有别愁。","峰顶凉宵明月上，门前终日大江流。","东南一路多奇观，寒拾诸公尽旧游。"],"title":"送云太虚禅师住台州报恩寺"}
