{"author":"吴锡畴","id":140178,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平平平仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["此花谁实与封王，公道东皇有品量。","宿露低垂苍玉佩，暄风轻振紫罗裳。","精神因为得春久，富贵何妨到晚芳。","醉把一枝簪帽侧，从教人笑老夫狂。"],"title":"分题牡丹"}
