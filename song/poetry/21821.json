{"author":"员兴宗","id":21821,"strains":["仄仄仄○仄，平仄仄平仄。","仄仄平平平，仄○仄平仄。","仄平仄平仄，仄○平仄仄。","平平平仄仄，仄仄平平仄。","仄○仄仄仄，○仄平仄仄。"],"paragraphs":["我有二三子，文字粲彪炳。","一说为波臣，或传近华省。","岂徒异荣寂，又堕生灭境。","悬知群物摄，大类任毛颖。","不如洗故习，长笑天地永。"],"title":"遗任子渊省元六首  其五"}
