{"author":"项安世","id":54521,"strains":["仄仄仄仄平仄○平平，仄仄仄仄仄平○仄平。","仄平仄仄○仄仄，仄仄平？平平平。","平平仄仄仄仄仄，仄仄仄仄平仄平。","仄平仄仄平○平，仄平仄仄○平平。","仄平仄仄仄平仄，平仄仄仄○平平。","○平仄仄平仄仄，平仄平平○仄平。","仄平平平平仄仄，○仄仄仄○平○。","平平平仄仄○仄，仄仄仄仄平○平。","仄平仄○仄平仄，平仄平平○仄平。","仄○仄仄仄平仄，平仄仄平平仄平。"],"paragraphs":["大戴笑汝无穴空双螯，小戴笑汝有筐如子皋。","太玄笑汝长郭索，入穴惭蟺升惭猱。","知心但有毕吏部，卧起与汝同酒糟。","后来爱者苏长公，亦祇许汝中山醪。","固知合向一丘老，安得上与三辰翱。","长公貌喜心未敬，虽羡微生犹恶饕。","我疑吴侬修稻怨，和秫醢汝偿民膏。","虽然因此得长醉，痛贬未必非深褒。","又疑毕叟妒刘掾，曾以螟蛉轻二豪。","故回左手就箕倨，持蟹藉糟成两高。"],"title":"糟蟹和潘德文"}
