{"author":"孟郊","id":11941,"strains":["仄仄仄平仄，平平仄平○。","○平仄平仄，仄仄平平平。","仄仄仄○仄，平平仄平平。","仄平平平仄，仄仄平平平。","平仄仄平仄，仄平仄平○。","平平仄平○，仄仄平仄平。","平仄仄平仄，仄平平平平。","仄仄仄仄○，平平仄平平。","平平仄仄仄，○仄仄平○。"],"paragraphs":["一雨百泉涨，南潭夜来深。","分明碧沙底，写出青天心。","远客洞庭至，因兹涤烦襟。","既登飞云舫，愿奏清风琴。","高岸立旗戟，潜蛟失浮沈。","威棱护斯浸，魍魉逃所侵。","山态变初霁，水声流新音。","耳目极眺听，潺湲与嵚岑。","谁言柳太守，空有白蘋吟。"],"title":"汝州南潭陪陆中丞公䜩"}
