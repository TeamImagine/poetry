{"author":"陈傅良","id":65854,"strains":["平○仄仄仄，平仄平仄○。","仄仄平仄平，仄仄仄仄平。","仄仄平仄仄，仄平仄○○。","平平仄仄仄，平平仄平平。","仄仄○仄平，○仄平仄平。","平平○平仄，○仄仄仄平。","平仄仄仄仄，仄仄平仄平。","仄仄仄仄平，平平仄○平。","平平仄○○，仄仄平平平。","平平仄仄仄，平仄平平平。","仄仄仄仄仄，仄仄仄仄平。","平平仄仄仄，平仄平平平。","仄仄仄平仄，平仄平○○。","仄平平○仄，平平仄平平。","平平仄○仄，仄仄平○平。","仄平平仄平，仄仄平平平。"],"paragraphs":["湘中足可乐，谁苦愁不禁。","娈彼兰蕙姿，固怯霰雪阴。","贾子天下士，子何念虑深。","贞元两御史，南还会于郴。","亦复相唱酬，间有亡国音。","愚溪更憔悴，中夜起拥衾。","而得款乃句，脍炙循至今。","我后五百年，公来适相寻。","田畴岁膴膴，狱市春沉沉。","宽书日夕下，民蠹袪牟侵。","况也省赋甚，小郡至万金。","交欢有陆贾，私恨无羊斟。","我饱竟甘寝，公暇多长吟。","乃知湘中乐，关时匪关心。","湘民忘劳力，乐极翻沾襟。","却愁吾二人，四牡歌骎骎。"],"title":"刘连州和前韵因道湘中之乐以谢"}
