{"author":"严粲","id":120168,"strains":["平○仄仄平，仄仄仄仄仄。","仄仄仄平仄，○仄仄仄仄。","平平仄平仄，仄平仄平仄。","○平平仄仄，平仄仄○仄。","○○平○仄，○仄仄平仄。","○仄仄平平，仄仄仄平仄。"],"paragraphs":["君期汗漫游，不敢问所适。","赠别亦何有，当办鹤一只。","还疑是凡羽，不任载仙质。","乘烟宁假此，聊以壮行色。","淹留非牵俗，应未得良日。","空令施肩吾，久待问诗律。"],"title":"戏诗友谈仙"}
