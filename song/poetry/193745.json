{"author":"苏轼","id":193745,"strains":["平平平仄仄平平，仄仄平平仄仄平。","仄仄仄平平平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["长嫌钟鼓聒湖山，此境萧条却自然。","乞食遶村真为饱，无言对客本非禅。","披榛觅路冲泥入，洗足关门听雨眠。","遥想后身穷贾岛，夜寒应耸作诗肩。"],"title":"是日宿水陆寺寄北山清顺僧二首  其二"}
