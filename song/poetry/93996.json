{"author":"戴复古","id":93996,"strains":["平平仄仄仄平平，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["平生幸甚识诸公，未免归为田舍翁。","诗稿敢求经御览，客身自笑坐天穷。","肯将钓手遮西日，独耸吟肩诉北风。","枉使西山有遗恨，不能置我玉堂中。"],"title":"寄赵德行"}
