{"author":"郭祥正","id":191979,"strains":["仄平○平平，仄平仄平仄○。","仄○平平○平平平，平仄仄仄平平。","仄○仄平仄平，平平仄平仄平平。","○仄仄平平仄平，平平仄平平平。","平仄仄仄平平平平，平○仄仄平平。","仄仄平仄平，仄平仄平仄平。","仄平仄平，平平平平仄平。","平平仄平，平平平。","仄平仄平平，仄平平平仄平。","仄○平仄仄平，仄仄平平平平。","仄平平○平仄仄平，仄○平平平平。","仄仄平平平平平，仄仄平仄仄仄。","平仄？仄仄平平仄○仄，仄仄平平○仄仄。","平仄平平仄平○，仄平平平平平平仄仄仄。"],"paragraphs":["昔人思归兮，宅林薮之邃深。","阻长堤而临清渠兮，芬翳翳以交阴。","有观阁池沼兮，通泉溜而附嵚崟。","蹇美羽之翔集兮，嘉鱼乐而浮沉。","时则命宴于芳晨兮，连亲戚与佳宾。","执乐而侍兮，列秦赵之艳人。","管弦奏兮，歌悠扬而绝尘。","浆兰桂兮，羞肴珍。","左琴右书兮，助为娱而养真。","又期于不朽兮，志慠然而陵云。","孰能婆娑于九列兮，顾牵羁于繁文。","曲有弦而无辞兮，述予怀以自信。","歌曰：日毂驰兮老将至，铄外纷兮中系累。","归去来兮予之思，放吾形兮聊逍遥以卒岁。"],"title":"古思归引"}
