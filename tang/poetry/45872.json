{"author":"王维","id":45872,"strains":["平○平仄仄，平仄平平仄。","平仄仄平仄，平平平仄仄。","平平平平平，平仄仄平仄。","平平○仄仄，平平仄平仄。","平仄仄平平，平平平仄仄。","仄仄平平○，平平仄○仄。"],"paragraphs":["冬中余雪在，墟上春流驶。","风日畅怀抱，山川多秀气。","雕胡先晨炊，庖脍亦云至。","高情浪海岳，浮生寄天地。","君子外簪缨，埃尘良不啻。","所乐衡门中，陶然忘其贵。"],"title":"晦日游大理韦卿城南别业四声依次用各六韵 三"}
