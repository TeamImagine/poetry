{"author":"方回","id":148868,"strains":["平仄平平仄仄仄，仄平平仄平平仄。","平平仄仄平仄○，平仄仄平○仄仄。","仄仄仄○仄仄仄，仄仄仄仄仄○平。","仄平仄仄仄平仄，仄仄平仄平仄平。","仄平仄仄平仄仄，平仄仄平○仄仄。","平○仄仄仄平仄，平平仄仄平仄仄。","平平仄仄仄仄平，平平仄仄平平○。","仄平仄仄仄仄仄，仄仄仄仄平平平。","仄○平仄仄平仄，○仄○平平仄仄。","平平平仄平仄平，平平仄仄平平平。"],"paragraphs":["科斗何年变篆字，至秦程邈翻为隶。","今人但习真草行，谁会六书三耦意。","篆所最难柱与圈，学打一圈费三年。","岂容臆决蔑师授，汩没形象迷傍偏。","九江法帖钟鼎刻，兵火以来犹可得。","人间亦有说文本，臣翱反切臣锴释。","朱生赠我古印章，奎躔壁度森开张。","自言少小嗜此艺，意欲径上阳冰堂。","细观刀笔最佳处，颇识传笺通训故。","苟焉糊口栖此身，元来亦是知书人。"],"title":"赠刊印朱才俊"}
