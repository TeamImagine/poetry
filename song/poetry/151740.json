{"author":"何梦桂","id":151740,"strains":["仄平仄仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["百年闲梦寄山窝，世态人情任唯阿。","竹裹贞心经岁老，梅开白眼看人多。","身从野叟分樵牧，莫遣山灵扫桂萝。","黄阁朱崖身外事，一蓑牛背夕阳歌。"],"title":"和王德甫见寿二律  其一"}
