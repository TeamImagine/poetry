{"author":"吴筠","id":42266,"strains":["仄平○平仄，平仄仄仄平。","仄仄仄仄仄，仄仄平平平。","○平仄平平，○仄仄仄平。","平平仄平仄，平仄仄平平。","○仄仄仄仄，仄平仄平平。","仄仄仄平仄，平○仄平平。","平平○平仄，平仄仄仄○。","仄仄仄仄仄，平平仄平平。","仄仄平仄仄，仄仄平平平。","仄○仄平仄，仄○平平平。"],"paragraphs":["圣人重周济，明道欲救时。","孔席不暇暖，墨突何尝缁。","兴言振颓纲，将以有所维。","君臣恣淫惑，风俗日凋衰。","三代业遽陨，七雄遂交驰。","庶物坠涂炭，区中若棼丝。","秦皇燎儒术，方册靡孑遗。","大汉历五叶，斯文复崇推。","乃验经籍道，与世同屯夷。","弛张固天意，设教安能持。"],"title":"览古十四首 一"}
