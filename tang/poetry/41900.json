{"author":"齐己","id":41900,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["无味吟诗即把经，竟将疏野访谁行。","身依江寺庭无树，山遶天涯路有兵。","竹瓦雨声漂永日，纸窗灯焰照残更。","从容一觉清凉梦，归到龙潭扫石枰。"],"title":"荆诸偶作"}
