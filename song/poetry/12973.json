{"author":"曹勋","id":12973,"strains":["平平仄仄仄仄平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["山园乘兴便忘归，习静关情万事非。","落叶翻江垂露网，小梅藏白倚苔矶。","等看朔雪连云密，数得栖鸦几阵飞。","台岳久惭猿鹤怨，水云三合寸心违。"],"title":"闲过小圃督治冬蔬"}
