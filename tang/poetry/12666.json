{"author":"郑世翼","id":12666,"strains":["仄平仄平仄，平平平仄仄。","仄仄仄平平，平平平仄仄。","○平○仄仄，仄平平仄○。","平○仄平○，平平仄平仄。","平平仄平仄，平平平○仄。","仄仄平仄仄，○平平○○。","平平仄仄仄，平仄○平仄。","平平仄仄平，平仄平平仄。","平平仄平仄，平仄○平○。","平平平○仄，平平仄平○。","平平仄仄平，平平仄平仄。"],"paragraphs":["步登北邙坂，踟蹰聊写望。","宛洛盛皇居，规模穷大壮。","三河分设险，两崤资巨防。","飞观紫烟中，层台碧云上。","青槐夹驰道，迢迢修且旷。","左右多第宅，参差居将相。","清晨谒帝返，车马相追访。","胥徒各异流，文物纷殊状。","嚣尘暗天起，箫管从风飏。","伊余孤且直，生平独沦丧。","山幽有桂丛，何为坐惆怅。"],"title":"登北邙还望京洛"}
