{"author":"白居易","id":16694,"strains":["仄仄仄平平，平平仄仄平。","平平仄平仄，仄仄仄○平。","平仄○平仄，平平仄仄平。","仄平平仄仄，平仄○平平。","平仄平○仄，平平仄仄○。","仄○平仄仄，平○仄○平。"],"paragraphs":["鼓动出新昌，鸡鸣赴建章。","翩翩稳鞍马，楚楚健衣裳。","宫漏传残夜，城阴送早凉。","月堤槐露气，风烛桦烟香。","双阙龙相对，千官雁一行。","汉庭方尚少，惭叹鬓如霜。"],"title":"早朝"}
