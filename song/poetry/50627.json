{"author":"周必大","id":50627,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["三孔三刘岁月赊，后来儒术数君家。","五枝旧折燕山桂，八月新乘海上槎。","方履圆冠无愧怍，西昆东观有光华。","牙签纵许窥青简，银海何堪眩黑花。"],"title":"徐商老参议直阁进书登瀛创儒荣堂来索鄙句许示奏稿寄题"}
