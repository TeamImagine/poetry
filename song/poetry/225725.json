{"author":"慕容彦逢","id":225725,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["日近新正腊已残，冬冬傩鼓响晴寒。","神资飒爽来群祀，舞节蹁跹应七盘。","门磔交修邦典备，物疵销尽里民安。","欲知圣主忧勤意，深拜宸章仔细看。"],"title":"恭和御制观傩诗"}
