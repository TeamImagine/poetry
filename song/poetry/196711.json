{"author":"孔文仲","id":196711,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["苒苒星霜七换年，故人已上碧云天。","书凭去雁虽无便，路出名都亦有缘。","秋晚楼台风作雪，雨余埼岸柳生烟。","应烦北道开樽俎，又费公庖几万钱。"],"title":"将至南都途中感旧二首寄钱穆父  其二"}
