{"author":"赵抃","id":101512,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["赣守无堪出榜中，日闻将漕称才雄。","感公迢递诗筒至，谓我优游讼缿空。","高会正遥千障月，羁怀聊寄七弦风。","何时把酒朋从乐，也待醒狂学次公。"],"title":"次韵广东转运董仪职方同年见寄"}
