{"author":"杨公远","id":151320,"strains":["仄仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["岁序从教自改更，老天有意活苍生。","一冬晴暖雨全少，三日阴寒雪不成。","谩拥地炉然榾柮，每忧时事验欃枪。","庭前问讯枯梅树，怕有南枝绽玉英。"],"title":"冬晴"}
