{"author":"张道洽","id":132581,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["才有梅花便不同，一年清致雪霜中。","疏疏篱落娟娟月，寂寂轩窗淡淡风。","生长元从琼玉圃，安排合在水晶宫。","何须更探春消息，自有幽香梦里通。"],"title":"梅花二十首  其一六"}
