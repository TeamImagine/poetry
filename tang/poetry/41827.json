{"author":"齐己","id":41827,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["闲行闲坐藉莎烟，此兴堪思二古贤。","陶靖节居彭泽畔，贺知章在镜池边。","鸳鸯著对能飞绣，菡萏成群不语仙。","形影腾腾夕阳里，数峰危翠滴渔船。"],"title":"塘上闲作"}
