{"author":"皎然","id":40382,"strains":["平平仄平仄，仄仄平平仄。","平○仄仄○仄平，仄仄平平仄平仄。","仄平平平平仄平，平平仄仄仄平○。","平平平仄平○仄，仄仄平平平仄平。","仄○仄仄平仄仄，仄平仄仄平平仄。","仄平仄仄平仄平，平仄○？平○仄。"],"paragraphs":["家家望秋月，不及秋山望。","山中万境长寂寥，夜夜孤明我山上。","海人皆言生海东，山人自谓出山中。","忧虞欢乐皆占月，月本无心同不同。","自从有月山不改，古人望尽今人在。","不知万世今夜时，孤月将□谁更待。"],"title":"山月行"}
