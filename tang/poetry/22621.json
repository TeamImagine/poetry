{"author":"李商隐","id":22621,"strains":["仄仄平平仄仄平，平平平仄仄仄平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["怅望人间万事违，私书幽梦约忘机。","荻花村里鱼标在，石藓庭中鹿迹微。","幽径定携僧共入，寒塘好与月相依。","城中猘犬憎兰佩，莫损幽芳久不归。"],"title":"赠从兄阆之"}
