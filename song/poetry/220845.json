{"author":"邹浩","id":220845,"strains":["仄平平仄仄平平，仄仄平平平仄平。","仄仄仄平平仄仄，平平平仄仄平平。","仄仄平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["主人生长绮纨中，标致分明儒者同。","结构不因穷鼎俎，栖迟聊欲事磨砻。","血漫霜剑悲王凤，坐拥云鬟笑马融。","铭府功勋久牢落，会须腾踏振家风。"],"title":"柬理堂"}
