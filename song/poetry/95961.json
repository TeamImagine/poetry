{"author":"苏泂","id":95961,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄仄平。"],"paragraphs":["一官蓝绶只虚名，两妇朱丝合不成。","问我诸姑先冢舍，别君三日便铭旌。","高堂寂寞朝昏养，侧户乖遗子女情。","欲写此哀无处所，竹风荷雨泪纵横。"],"title":"哭唐姑丈县尉"}
