{"author":"司马光","id":178322,"strains":["平平平仄仄，仄仄仄平平。","平○平平仄，平平仄仄平。","平平仄仄仄，平仄仄平○。","仄仄○○仄，平平仄仄平。","平平仄平仄，平仄仄平平。","仄仄平平仄，平平仄仄平。","平仄平仄仄，平仄仄平平。","仄仄平平仄，平平仄仄平。"],"paragraphs":["名卿新治第，上宰旧连墙。","槐荫青青叶，星邻两两光。","林花裂锦狭，门路筑沙长。","共引庭间水，交生壁外篁。","鱼窥荐琴石，萤散读书床。","玉帐方怀远，松斋欲就荒。","旌幢今少憩，兰蕙不徒芳。","早晚平狼望，同来举寿觞。"],"title":"和潞公游天章楚谏议园宅"}
