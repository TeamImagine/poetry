{"author":"刘攽","id":183953,"strains":["仄仄平平仄，平平仄仄平。","平平平仄仄，仄仄仄○平。","○仄仄仄仄，平平○○平。","平平仄仄仄，平仄仄平○。","仄仄○平仄，平○仄仄平。","仄平平仄仄，平仄仄○○。","仄仄仄平仄，仄平平仄平。","仄平平仄仄，平仄仄○平。","○仄仄仄仄，平○平仄平。","仄平平仄仄，仄仄仄平○。","平仄平○○，平平仄仄平。","平平平仄仄，仄仄仄平平。"],"paragraphs":["鸟鼠流清渭，岍岐导众山。","悬车循暗谷，断栈出重关。","长路去未已，连峰深更艰。","秋高木落外，天夐鸟飞间。","日出看群动，烟收认百蛮。","别肠逾九绝，愁泪独长潸。","立志薄轩冕，隠居宜草菅。","自甘家食薄，还爱彩衣斑。","从吏负夙愿，辞亲何厚颜。","简书今可畏，幕府尚余闲。","猿叫无劳思，鸿冥不易攀。","归来城阙望，但见白云还。"],"title":"渭水"}
