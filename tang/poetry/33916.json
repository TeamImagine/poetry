{"author":"徐夤","id":33916,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。","平平平仄平平仄，平仄平平仄仄平。"],"paragraphs":["坦腹夫君不可逢，千年犹在播英风。","红鹅化鹤青天远，彩笔成龙绿水空。","爱竹只应怜直节，书裙多是为奇童。","吹笙缑岭登山后，东注清流岂有穷。"],"title":"山阴故事"}
