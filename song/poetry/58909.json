{"author":"陈造","id":58909,"strains":["平平仄平平，仄仄○仄仄。","仄平仄平仄平仄，仄仄平平平仄仄。","仄平仄仄平仄仄，平平平仄○仄仄，○仄○仄平平仄。","仄平○平平仄平，平平仄仄仄平平。","仄平仄仄平平仄，平仄平平仄仄仄。","平○仄仄仄平仄，仄仄仄平仄平仄。","仄平仄仄平平平，仄平仄仄平○平。","仄平平平仄平平，平平平仄仄平平。"],"paragraphs":["城边鹳城栖，水食衣楚楚。","欲鸣不鸣候天雨，此肉胡宜登鼎俎。","柳营子弟弓石八，南山之石犹饮羽，如汝正可虚弦取。","血毛分披谁汝怜，低摧直诉使君前。","使君德意孚鱼鸟，全汝之生令汝饱。","徐行侧睨若无旁，饮洁啄腥近台沼。","使君暂拥山城麾，诏音不日遄其归。","矢来无乡汝谁依，江湖粗饱莫卑飞。"],"title":"鹳带箭行"}
