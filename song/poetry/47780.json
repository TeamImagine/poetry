{"author":"杨万里","id":47780,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄仄平仄，平仄仄平平仄平。","仄仄平平仄平仄，仄平仄仄仄平平。"],"paragraphs":["看花走马绍兴间，彼此春风各少年。","黄甲诸儒今几许，白头同舍省东偏。","昨宵归梦月千里，余债欠君诗两篇。","已乞闽山一窠阙，老身只要早归田。"],"title":"送孙检正德操龙图出知镇江二首  其二"}
