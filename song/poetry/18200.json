{"author":"吴芾","id":18200,"strains":["仄仄平平仄仄平，平平仄仄仄平平。","仄平平仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["九日长年客异乡，今年又复到南昌。","眼看黄菊依然好，心着青山祇自伤。","已是岁华成晼晚，可堪秋色更凄凉。","诸公不用羞吹帽，且试登高共一觞。"],"title":"重阳有感呈诸丈"}
