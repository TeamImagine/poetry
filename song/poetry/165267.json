{"author":"艾性夫","id":165267,"strains":["平仄平平平仄平，仄平平仄仄平平。","仄平平仄平平仄，仄仄仄平平仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["投老江南黄叶村，菊花时节雨昏昏。","矮窗孤梦正欹枕，拄杖一声谁打门。","三字头衔康节数，一编心易华山孙。","吾年渐似璜溪老，尚把灵光许独存。"],"title":"赠谈数陈改之"}
