{"author":"连文凤","id":159207,"strains":["仄平平仄仄，仄仄平平平。","仄平平仄平，仄平平仄平。","平平平平仄，仄仄仄仄平。","平仄平平仄，仄仄平○平。","平○平仄平，仄平仄平平。","仄仄仄仄仄，仄平仄平平。","仄平○平平，仄平平仄平。","仄仄仄仄仄，平平平平平。"],"paragraphs":["季鹰真达士，弃宦归东吴。","禄无盈寸荣，盎无升斗储。","盘桓吴溪上，所乐只在鱼。","怀组夸乡里，佩印骄妻孥。","朝从高鸟翔，莫随舜华枯。","富贵岂不好，不能少须臾。","朔风吹尘沙，出门皆畏途。","抱影廓独倚，新荣非良图。"],"title":"秋怀  其六"}
