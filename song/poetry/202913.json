{"author":"释道潜","id":202913,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["窗扉晓辟对平湖，爽气侵寻冷入肤。","林迥霜黄垂橘柚，渚清沙碧老菰蒲。","忘机鸥鹭元相狎，得食猿猱不用呼。","游目骋怀心正逸，更凭高处立须臾。"],"title":"晨起"}
