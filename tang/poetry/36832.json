{"author":"李中","id":36832,"strains":["平仄仄平平，平平仄仄平。","平○平仄仄，仄仄仄平平。","平仄○平仄，平○仄仄仄。","平平平仄仄，平仄仄○仄。","仄○○平仄，平平仄仄平。","○平○仄仄，仄仄仄平平。","平仄平○仄，平平仄仄○。","仄平平仄○，平仄仄平○。"],"paragraphs":["亭榭跨池塘，泓澄入座凉。","扶疏皆竹柏，冷淡似潇湘。","萍嫩铺波面，苔深锁岸傍。","朝回游不厌，僧到赏难忘。","最称收残雨，偏宜带夕阳。","吟堪期谢朓，醉好命嵇康。","奢侈心难及，清虚趣最长。","月明垂钓兴，何必忆沧浪。"],"title":"徐司徒池亭"}
