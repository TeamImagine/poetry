{"author":"刘克庄","id":111013,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["竞逐朱轓载酒行，熙熙物态与人情。","浴沂我欲寻儒服，涉洧公方厌郑声。","试问冶容遨夜市，何如赤脚馌春耕。","故山瓜圃应无恙，老去深知愧邵平。"],"title":"次韵刘帅出郊一首"}
