{"author":"范成大","id":43838,"strains":["仄平仄？平，仄仄平仄仄。","平仄平仄○，平○仄平仄。","平平仄仄仄，仄仄仄平仄。","平平仄仄平，○仄仄平仄。","○仄平○仄，平仄仄平仄。","平仄仄仄平，仄仄仄平仄。","仄平平○○，平仄平平仄。","仄○平仄平，平仄平仄仄。","平○平仄仄，仄仄仄平仄。","平平仄仄平，仄仄平仄仄。","仄平仄平仄，仄仄仄平仄。","平平○仄○，仄平平平仄。"],"paragraphs":["赤岩倚竛竮，翠逻森戌削。","岑蔚岚气重，稀间暑光薄。","聊寻大士处，往扣洞门钥。","双撑紫玉关，中矗翠云幄。","应供华藏海，归坐宝楼阁。","无法可示人，但见雨花落。","不知龙湫胜，何似鱼潭乐。","夜深山四来，人静天一握。","惊看松桂白，月影到林壑。","门前六月江，世界尘漠漠。","宝瓶有甘露，一滴洗烦浊。","扪天援斗杓，请为诸君酌。"],"title":"中岩"}
