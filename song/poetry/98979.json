{"author":"华岳","id":98979,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["封书汉上寄清之，却恐清之汉上归。","千里谩怀明月共，寸心常伴白云飞。","湘妃有泪能斑竹，周士无心恋采薇。","安得一缄飞海峤，与兄联辔上淮淝。"],"title":"寄王清之"}
