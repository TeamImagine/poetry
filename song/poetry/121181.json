{"author":"白玉蟾","id":121181,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["久晴忽尔雨丝丝，既雨还晴亦不疑。","滕六假宁催入局，赵衰回避乞寻医。","捣霜碾雹些来个，剪水雕冰片子时。","一夜悄然飞到晓，满天满地化琉璃。"],"title":"次黄提刑雪韵"}
