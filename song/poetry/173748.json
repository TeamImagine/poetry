{"author":"曾巩","id":173748,"strains":["平平平平仄，仄仄仄平仄。","平平仄平平，平仄仄平仄。","○平仄仄仄，仄仄仄○平。","○平平平平，仄仄仄平仄。","仄平仄平仄，仄仄仄平仄。","○平平仄平，○仄仄平仄。","平平仄平仄，平平仄平仄。","仄平仄平平，仄仄仄平仄。","平平仄仄○，仄平平仄平。","○平仄仄仄，仄仄仄平仄。","平仄平仄仄，平仄仄仄仄。","○○仄仄仄，○○平？仄。"],"paragraphs":["寥寥今非古，感激事真妄。","曾谁省孤心，祇以弭群谤。","参差势已甚，决起意犹强。","亲朋为忧危，议语数镌荡。","久之等聋眊，兀矣坐闾巷。","长嗟贫累心，更苦病摧壮。","微诚岂天与，今晨子来贶。","顾惭小人愚，未出众夫上。","狂言屈子吟，浩歌仍子倡。","相欢匪貌济，所得实心尚。","时节虽已晏，梅柳幸欲放。","过从勿厌倦，相迟非欎盎。"],"title":"答裴煜二首  其二"}
