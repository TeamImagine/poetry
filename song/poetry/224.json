{"author":"谭用之","id":224,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["几年帝里阻烟波，敢向明时叩角歌。","看尽好花春卧稳，醉残红日夜吟多。","印开夕照垂杨柳，画破寒潭老芰荷。","昨夜前溪有龙鬭，石桥风雨少人过。"],"title":"幽居寄李秘书"}
