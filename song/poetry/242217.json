{"author":"李正民","id":242217,"strains":["平仄平平仄仄平，平平平仄仄平平。","仄平平仄仄平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["来往三吴几度春，星星华髪镜中新。","厌餐柯岭冷毛羜，急趁松江雉尾莼。","东海且垂任子钓，西风尚畏庾公尘。","二千石禄惭非称，未作隳官谢病人。"],"title":"寄尹叔  其一"}
