{"author":"刘挚","id":187147,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["楚雪三经橘柚天，君恩新许出湘川。","虽非殿席虚中夜，且胜台郎谪九年。","歳晚病怀孤剑外，江寒归思乱云边。","妻儿莫恨归装薄，賸得诸公锦绣篇。"],"title":"被旨还阙训答诸公韵三首  其一"}
