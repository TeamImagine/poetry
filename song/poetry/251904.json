{"author":"郑刚中","id":251904,"strains":["仄仄仄平平，平平仄平仄。","仄仄仄平仄，仄○仄仄仄。","仄仄平平平，平仄仄平仄。","仄仄仄仄仄，仄仄仄仄仄。","？仄平仄平，仄仄平○仄。","平平平仄平，仄仄仄平仄。","仄平仄仄仄，仄仄仄○仄。","仄平平○仄，仄仄平仄仄。","仄平仄平平，平仄平平仄。","仄仄平仄仄，○仄平仄仄。","平平平仄平，平仄平仄仄。","平平仄平仄，○仄平仄仄。","平平仄仄仄，仄○平平仄。"],"paragraphs":["客子远羁栖，天寒夜幽独。","拥被荐孤枕，感叹不自足。","念与公平时，书卷共灯烛。","事业志远大，可但慕爵禄。","騕袅头不垂，果此先喷玉。","骎骎官职场，意气已神速。","我方坐困苦，一命线相续。","盗虽哀王粲，屡作砧上肉。","屋庐化飞烟，瓶盎无储粟。","岂不邻北阮，分者谁半菽。","今兹寻友朋，惭甲生面目。","波涛岁云暮，正作垂翅鹄。","公无遂独笑，忍听穷途哭。"],"title":"至金谿与康功"}
