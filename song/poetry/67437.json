{"author":"楼钥","id":67437,"strains":["平仄仄平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平○仄仄，平仄仄平平。","仄仄平平仄，仄平平○○。","平平仄平仄，平仄仄平平。"],"paragraphs":["鲲大几千里，扬鬐气日增。","一时俄化羽，万古记为鹏。","鳞族畴能比，龙门不足登。","天池将转徙，云翼快飞腾。","怪矣齐谐志，壮哉庄叟称。","鸢飞与鱼跃，曾不事夸矜。"],"title":"鲲化为鹏诗"}
