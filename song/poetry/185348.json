{"author":"徐积","id":185348,"strains":["平平仄仄仄○○，平仄平○○仄平。","平平仄仄仄仄仄，平平仄仄平○平。","仄平○仄仄仄仄，○平仄仄○仄平。","○仄平平仄平仄，平平平仄平平平。","平平平仄平平平，平仄仄仄平仄平。","○平○平仄○仄，仄平仄仄仄平平。","平平仄仄仄平仄，仄仄平平平仄平。","仄○○平平仄仄，平仄平平○仄仄。","仄平平仄平平平，仄仄平平仄○仄。"],"paragraphs":["山阳有客似相如，身着儒衣当酒垆。","尘埃市井不到处，烟霞往往生衣裾。","一竿横挂数幅帛，题云酒味如醍醐。","三月高楼满春色，椒浆琼液盈金壶。","盘罗江笋烹淮鱼，樱实赤玉梅绀肤。","弹丝敲金半空里，醉挥玉爵撞珊瑚。","凭阑直下是烟火，坐上清风凌太虚。","夜深正然红蜡烛，罗幕遮风留客宿。","是人俱爱何家楼，自是何君德如玉。"],"title":"高楼春"}
