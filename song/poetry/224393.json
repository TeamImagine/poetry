{"author":"洪朋","id":224393,"strains":["平○○平仄仄仄，仄仄平平仄平仄。","平○平平仄仄平，平平仄仄○仄仄。","仄仄平平仄仄平，仄仄仄仄○仄仄。","仄平平仄仄平○，○仄平平仄仄平。","仄仄平平仄平仄，平平仄仄仄仄○。","○平平仄平平仄，仄仄仄仄平平平。"],"paragraphs":["吾闻三山在海底，贝阙珠宫照天地。","谁其尸之玉炼颜，耕耘五德长不死。","我欲遐登不惮遥，隔以弱水三万里。","向来名字落人间，传道蓬莱第一仙。","吐凤雕龙乃余事，惊蛇走兔不作难。","浪凭徐福通消息，宝唾傥与春风还。"],"title":"蓬莱仙人歌"}
