{"author":"吴泳","id":103777,"strains":["平仄平仄平，平仄平仄平。","仄仄仄仄平，仄仄平平平。","平平仄平平，平仄平○平。","仄仄平○平，仄仄平平平。","仄平仄○仄，仄平仄平平。","平仄仄仄仄，○平仄仄平。","仄仄仄仄平，仄平仄平○。","仄仄仄仄平，平○仄平平。"],"paragraphs":["何草秋不枯，何叶秋不黄。","白露以润之，薿薿含晶光。","幽兰自华滋，时菊仍菲芳。","粲粲园中葵，亦得晞朝阳。","被恩有如此，后时果何伤。","惟有警夜鹤，庭前独旁皇。","岂不欲九皋，翅翎莫能长。","湛湛被露斯，幽吟遂成章。"],"title":"咏怀"}
