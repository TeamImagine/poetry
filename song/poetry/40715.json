{"author":"陆游","id":40715,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["明时乞得水云身，白首扶衰又见春。","横木门幽谢来客，独辕车小避行人。","湘湖水长莼丝滑，兰渚泥融箭茁新。","处处酒垆皆可醉，不辞微雨垫吾巾。"],"title":"村市醉归"}
