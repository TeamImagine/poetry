{"author":"晁公溯","id":20963,"strains":["仄仄平仄○，仄平仄平平。","平平○平仄，仄仄平仄平。","平平平平仄，仄平○平平。","仄平仄仄仄，仄仄仄仄○。","仄平仄○仄，平仄仄仄平。","仄平仄○仄，仄仄平平平。","仄○仄仄平，平仄平平○。","平仄平平平，平仄仄仄平。","仄平平仄仄，仄仄仄仄平。","平平仄仄仄，仄仄仄仄平。","○○仄仄仄，仄仄仄○平。"],"paragraphs":["志士居世间，要为鹤鸣皋。","谁能如羊豕，料拣充豢牢。","吾邦孙卿子，闭门长蓬蒿。","慨然请治剧，不惮簿领劳。","地虽百乘小，名与九顶高。","老翁喜相语，得见今官曹。","令行有盗奔，冬煖无儿号。","君岂求人知，知亦未易遭。","大哉龙伯国，乃欲举六鳌。","区区毕吏部，竟日把两螯。","且当置是事，痛饮读离骚。"],"title":"寄洪雅令孙良臣"}
