{"author":"齐己","id":41904,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["楚客西来过旧居，读碑寻传见终初。","佯狂未必轻儒业，高尚何妨诵佛书。","种竹岸香连菡萏，煮茶泉影落蟾蜍。","如今若更生来此，知有何人赠白驴。"],"title":"过陆鸿渐旧居"}
