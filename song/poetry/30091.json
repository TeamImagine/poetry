{"author":"崔敦礼","id":30091,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["欲将从事到青州，酩酊乡中便可侯。","此乐正须君领略，疏狂还许我追游。","一年好处都能几，四序难并去莫留。","痛饮且图连夜醉，清欢何必锦缠头。"],"title":"次陆倅韵三首  其一"}
