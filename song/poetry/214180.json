{"author":"陈师道","id":214180,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["高牙大纛晓登山，卷帐飞觞不避寒。","十二玉楼横合道，三千银甲壮师干。","封条已验遗蝗化，平陇宁虞宿麦干。","预喜丰年惟太守，旋追宾从促杯盘。"],"title":"和蒲左丞有美座上观雪二首  其一"}
