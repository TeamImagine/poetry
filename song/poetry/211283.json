{"author":"林迥","id":211283,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["几年形胜晦南州，一旦声名蔼湛侯。","夜色并来三岛月，水光分破五湖秋。","荔枝影里安吟榻，红藕香中系钓舟。","金印解还天子后，诏书征起不回头。"],"title":"留题宿猿洞"}
