{"author":"刘翼","id":125434,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["秋风飒飒已华颠，男女犹赊嫁娶钱。","问道西轩空有梦，翻经南谷恐无缘。","登坟荐酒徒为尔，对佛拈花亦偶然。","回首白云无叫处，青山长在泪痕边。"],"title":"癸卯十月同林子宜拜扫先师乐轩墓因和南谷寺壁间韵"}
