{"author":"释遇昌","id":188628,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["雨霁遥空木落时，危亭南望倍依依。","白莲旧社人离久，丹阙经年信去稀。","入观夜堂江月满，挥松秋殿昼灯微。","林中自有吾庐在，请益终期海上归。"],"title":"上法智大师"}
