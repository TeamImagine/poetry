{"author":"韩元吉","id":29403,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["霏霏小雨映烟光，睡起文书正满床。","芍药倚阶才弄色，酴醿堆架渐吹香。","林端好鸟犹相应，叶底残花欲自藏。","便觉春风如我老，须君驻世有奇方。"],"title":"春日"}
