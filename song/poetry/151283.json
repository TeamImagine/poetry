{"author":"杨公远","id":151283,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["幽窗兀兀坐愁中，忽拜山中小篆红。","心事尽从诗里见，交情全在帖间通。","从容笑语知何日，老草赓酬寄便风。","多谢绨袍尤恋恋，个般襟度有谁同。"],"title":"黄山中用省斋韵见寄次韵谢  其二"}
