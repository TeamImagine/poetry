{"author":"杜甫","id":3471,"strains":["仄仄平平仄仄平，仄平仄仄仄平平。","仄平平仄平平仄，平仄平平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["幕府秋风日夜清，澹云疏雨过高城。","叶心朱实看时落，阶面青苔先自生。","复有楼台衔暮景，不劳钟鼓报新晴。","浣花溪里花饶笑，肯信吾兼吏隐名。"],"title":"院中晚晴怀西郭茅舍"}
