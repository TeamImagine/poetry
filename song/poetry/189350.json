{"author":"沈辽","id":189350,"strains":["平仄仄平仄，仄平平仄○。","○平○仄仄，仄仄仄平平。","平平仄仄仄，平仄仄平平。","仄仄仄仄仄，仄平仄平平。","平仄仄平平，仄平平平平。","平平仄仄仄，平仄仄平平。","仄仄平平平，仄仄仄○平。","平○仄平仄，仄仄仄平平。","平平仄仄仄，仄仄平仄平。","平仄平仄平，仄平平仄平。","平平仄平仄，平仄仄仄平。","平平仄○仄，平仄仄平平。"],"paragraphs":["陶令在彭泽，放怀天壤间。","横江三百里，往往向庐山。","多寻简寂醉，时访远公闲。","不复顾吏迹，世人指为顽。","公子负文华，少年成青纶。","风流不屑俗，为邑得星湾。","节节香炉峰，据案见苍颜。","何劳事舟楫，缓步可跻攀。","形骸付物外，勿使人事关。","岩壑髙世人，有谁偕往还。","新篇定盈轴，佳句不可删。","南风傥乘寄，诚足慰衰孱。"],"title":"寄才仲"}
