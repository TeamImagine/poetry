{"author":"陆龟蒙","id":28257,"strains":["仄仄平平仄平仄，仄仄平平○仄仄。","平平仄仄仄平平，仄仄平平仄○仄。","仄○仄仄平平仄，平平仄仄○平仄。","平○仄仄平仄平，仄仄平平仄平仄。","平○平仄○平平，仄平仄仄平仄平。","仄平平仄平仄仄，仄仄仄平平仄平。","仄平平仄平平仄，平仄平平仄平仄。","平平仄仄仄仄平，平仄平平仄○仄。","平仄平平仄平仄，平平仄仄平平仄。","平平仄仄仄平平，仄仄平平仄平仄。"],"paragraphs":["古甓团团藓花碧，鼎渫寒泉深百尺。","江南戴白尽能言，此地曾为庆封宅。","庆封嗜酒荒齐政，齐人剪族封奔迸。","虽过鲁国羞鲁儒，欲弄吴民窃吴柄。","吴分岩邑号朱方，子家负固心彊梁。","泽车豪马驰似水，锦凤玉龙森若墙。","一朝云梦围兵至，胸陷锋铓脑涂地。","因知富德不富财，颜氏箪瓢有深意。","宣父尝违盗泉水，懦夫立事贪夫止。","今歌此井示吴人，断绠沉瓶自兹始。"],"title":"庆封宅古井行"}
