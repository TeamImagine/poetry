{"author":"姜特立","id":32209,"strains":["平平平仄仄，平仄仄○平。","仄仄仄平平，仄仄平仄平。","仄仄仄仄仄，平仄平平平。","仄仄平○仄，平平平仄平。","平仄平仄平，仄仄仄仄○。","○仄仄平仄，仄仄平平平。"],"paragraphs":["君恩华我老，旌节到柴门。","我本一书生，乃忝侯伯尊。","忆昔有鼻祖，渔钓干周文。","既已成王业，营丘垂后昆。","功德虽不同，齿貌略可论。","相望数千载，但愧非贤孙。"],"title":"旌节"}
