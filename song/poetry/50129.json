{"author":"周必大","id":50129,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["大江西畔米流脂，敛散新陈倚绣衣。","旗展春山千岭暗，霜飞暑路万艘归。","朝家法备农商信，台府官闲案牍稀。","庐阜虎溪天下景，未妨行部款禅扉。"],"title":"送别邢怀正直阁赴江西提举二首  其一"}
