{"author":"苏辙","id":197257,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["庠斋三岁最无功，羞愧宣王禄万锺。","犹欲谈经谁复信，相招执籥更须从。","陈风清净眠真足，齐俗强梁懒不容。","久尔安闲长自怪，此行磨折信天工。"],"title":"自陈适齐戏题"}
