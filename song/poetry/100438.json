{"author":"郑清之","id":100438,"strains":["仄仄平平仄平仄，平平平平仄平仄。","平平平仄仄仄平，仄仄○平仄平仄。","平平平仄仄平平，仄仄平平仄○仄。","仄仄平平仄仄平，仄仄平平平仄仄。","平平仄仄平仄仄，○平○○仄平仄。","○平平仄仄平仄，平仄平平仄○仄。","仄平平仄平仄平，平仄平平平仄仄。"],"paragraphs":["仕学优于服田力，公仪之家废葵织。","诗书为府道德林，乐在藏修洎游息。","浓薰班马有余香，暗摸曹刘岂难识。","插架牙签映隙曛，近竹芸编侵晚色。","诸生竞诧边腹笥，正音如闻孔堂石。","从知车马自稽古，须信熊鱼可兼得。","四科褒进惟尚贤，钦想昌黎方读墨。"],"title":"再和劝学韵"}
