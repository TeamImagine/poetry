{"author":"仇远","id":163955,"strains":["仄平平○○仄仄，仄仄平平平仄仄。","仄平平仄平仄平，平平仄○平平仄。","仄仄○平仄仄平，平平仄仄平平仄。","仄○仄仄仄仄平，平○仄仄仄平仄。","平平○平仄平仄，仄仄平平仄仄仄。","仄○仄平仄仄平，仄仄平仄平仄仄。","平平○仄仄平平，仄仄平平平仄○。","仄平仄平仄平仄，仄仄平平仄平仄。","平平仄仄仄○○，○仄平平仄平○。","平平仄平仄，平仄○平平。","平平仄仄平仄平，仄平仄仄仄仄仄，○仄仄仄平○平。"],"paragraphs":["虎林城中正月半，十万人家灯灿烂。","溧阳风景方放灯，通宵不禁人游玩。","大雪深寒万木僵，家家冷坐无薪炭。","典钱买竹又买灯，糠油结冻点灯暗。","豪民张灯唤歌舞，鼓笛喧轰夜忘旦。","忽闻买丝造海船，府檄专令豪户办。","仓皇且救火燃眉，纵有华灯何暇看。","老夫掩关拥炉坐，一盏青灯置书案。","良辰乐事怅难并，顷刻欢声作愁叹。","苏公买灯状，陈子题灯诗。","痴儿𫘤女知不知，月明月暗反复手，且愿麦熟休王师。"],"title":"元夜叹"}
