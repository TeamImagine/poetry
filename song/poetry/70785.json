{"author":"袁说友","id":70785,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["清晖杰阁几朝昏，吟咏曾喧白下门。","一别朱栏陪绮席，重来青草接荒村。","名章尚忆江秋句，短些谁招月夜魂。","老去情怀更萧瑟，懒从孤馆觅清樽。"],"title":"清晖阁"}
