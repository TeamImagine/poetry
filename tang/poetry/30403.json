{"author":"罗邺","id":30403,"strains":["平仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["台阁层层倚半空，遶轩澄碧御沟通。","金钿座上歌春酒，画蜡尊前滴晓风。","岁月不知成隙地，子孙谁更系殊功。","人间若算无荣辱，却是扁舟一钓翁。"],"title":"旧侯家"}
