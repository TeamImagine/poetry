{"author":"虞俦","id":62215,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["江南三月暮春天，上巳清明五日前。","红杏园林初过雨，绿杨庭院欲生烟。","无花无酒伤今日，宜麦宜蚕胜去年。","却怪山中时候早，树林深处有鸣蝉。"],"title":"清明"}
