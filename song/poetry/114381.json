{"author":"刘克庄","id":114381,"strains":["仄仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄平平仄平仄，平平平仄仄平平。","仄平仄平平平仄，仄仄平平仄平平。"],"paragraphs":["久矣庞公懒入城，偶逢节序尚牵情。","盛鸱夷酒出行乐，铸袅蹄金难买晴。","不与贤豪竞华毂，且随儿女看优棚。","老儒更为明时喜，闻说西南黑祲清。"],"title":"灯夕二首  其一"}
