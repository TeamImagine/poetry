{"author":"王十朋","id":22155,"strains":["平平平平平，○仄平平平。","仄仄仄平仄，仄仄平仄平。","仄○仄○仄，仄仄平平平。","仄仄平仄仄，○平仄仄平。","平平仄平仄，仄仄平仄平。","平仄平平平，仄仄平仄○。","○○仄仄仄，仄仄○平平。","仄仄仄○平，仄仄○平平。","平仄平平平，平平仄平平。","平平○仄仄，仄仄平仄○。","平平仄仄平，仄仄仄仄平。","仄仄仄平仄，平○仄平平。"],"paragraphs":["罗生黄山来，从我梅溪游。","齿发最年少，学问能自修。","短檠照深夜，细字书蝇头。","大业心欲潜，遗编力旁搜。","新文有佳趣，日进殊未休。","吾愧河汾翁，子学常与收。","行将拭老眼，万里看骅骝。","一叶下庭皋，大火当西流。","遥望河阳云，俄登李膺舟。","交朋重惜别，挽袖终不留。","吾肠百炼刚，亦作茧绪抽。","籍也不吾叛，寻盟定高秋。"],"title":"送罗生少陆"}
