{"author":"释德洪","id":228392,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["偶唤归舟隔乱谿，春山偏与晚相宜。","自寻熟路悬崖去，正是新秧刺水时。","身健已如秋社燕，梦回犹看客亭炊。","雨窗灯火清相对，画出渊明五字诗。"],"title":"至筠二首  其二"}
