{"author":"陈陶","id":36662,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["螺亭倚棹哭飘蓬，白浪欺船自向东。","楚国蕙兰增怅望，番禺筐篚旅虚空。","江城雪落千家梦，汀渚冰生一夕风。","弃置侯鲭任羇束，不劳龟瓦问穷通。"],"title":"冬日暮旅泊庐陵"}
