{"author":"员兴宗","id":21831,"strains":["仄仄平仄仄，仄○仄平平。","○平仄仄仄，仄○平○平。","仄仄平仄仄，平平仄平平。","仄仄仄仄○，仄仄○平平。","平仄仄仄平，仄仄平○平。","平平仄仄仄，平○仄平平。","仄仄仄仄仄，仄仄仄仄○。","○平仄仄平，仄仄仄仄平。","平仄仄平仄，平仄○仄平。","平平仄平仄，平平仄平○。","仄仄平仄仄，○平仄平○。","平平仄仄平，仄平仄平平。"],"paragraphs":["众万欣有托，我兴渺无依。","轲雄去则久，道论何其衰。","味薄成抱恶，时趋化心低。","岂谓杳莽中，有子相嬉嬉。","君乃柏下苓，我乃松间丝。","河关两值遇，绸缪竟天姿。","直我我即敬，晓我我自思。","如何万里舟，忽去不可维。","频变觉情易，人远中自移。","持杯动孤影，秋风又凄其。","去日悬几许，重来傍衰迟。","浑浑皓首交，愿言固来兹。"],"title":"送校理梁同年子辅守彭门"}
