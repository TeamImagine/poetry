{"author":"吴可几","id":68116,"strains":["平○仄平仄，仄平○仄平。","平○仄平仄，仄平○平平。","仄仄仄○○，平平平仄平。","仄仄平仄平，平仄平平平。","仄仄仄○仄，仄仄平平平。","平平仄平仄，平仄仄平○。","平○平仄仄，平○仄平平。","平平仄仄○，仄仄仄仄○。","仄仄仄平仄，仄仄○○平。","平平仄仄平，仄仄仄平平。","仄平仄仄仄，仄仄仄平平。","平○仄仄仄，仄仄平平平。","仄平仄仄平，平平平仄平。","○平仄平○，仄仄平平平。"],"paragraphs":["君王取天下，有人将甲兵。","君王得天下，有人相升平。","我欲介其间，区区安取成。","莫若归养高，高卧嵓之扃。","直使万乘意，慕仰非鸿冥。","身虽隠渔钓，心岂忘朝廷。","常虑天下定，君王志骄盈。","群臣习见闻，力谏不尔听。","不有不臣者，不足回其清。","商山四老人，用是定西京。","潜希绝世躅，万一助皇明。","年当建武日，上下咸清宁。","所怀忆不陈，终焉为客星。","如何逸民传，乃有狂奴名。"],"title":"钓台"}
