{"author":"杜甫","id":3074,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["户外昭容紫袖垂，双瞻御座引朝仪。","香飘合殿春风转，花覆千官淑景移。","昼漏希闻高阁报，天颜有喜近臣知。","宫中每出归东省，会送夔龙集凤池。"],"title":"紫宸殿退朝口号"}
