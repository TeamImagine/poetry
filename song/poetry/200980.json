{"author":"舒亶","id":200980,"strains":["仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。"],"paragraphs":["绿玉手持寻五岳，正应未识海边洲。","倚栏花木参差见，对岸笙歌次第游。","烟霁多疑九峰晓，波平全胜六鳌浮。","仙风坐隔红尘路，消得丹青诧此州。"],"title":"秋宴十洲阁"}
