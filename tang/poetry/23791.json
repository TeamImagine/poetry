{"author":"杜审言","id":23791,"strains":["仄平平仄仄，仄仄仄平○。","仄仄平平仄，平平仄仄○。","仄平平仄仄，仄仄○平平。","○仄平平仄，平平仄仄平。","平平平仄仄，仄仄仄平平。","平仄平○仄，平○仄仄平。","平平平仄仄，仄仄仄平○。","仄仄平平仄，平平仄仄平。","平平○仄仄，仄仄仄○平。","仄仄平○仄，平平仄仄平。"],"paragraphs":["石门千仞断，迸水落遥空。","道束悬崖半，桥欹绝涧中。","仰攀人屡息，直下骑才通。","泥拥奔虵径，云埋伏兽丛。","星躔牛斗北，地脉象牙东。","开塞随行变，高深触望同。","江声连骤雨，日气抱残虹。","未改朱明律，先含白露风。","坚贞深不惮，险涩谅难穷。","有异登临赏，徒为造化功。"],"title":"度石门山"}
