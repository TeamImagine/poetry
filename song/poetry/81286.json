{"author":"张镃","id":81286,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["笔端有口古来稀，妙悟奚烦用力追。","南纪山川题欲遍，中朝文物写无遗。","后山格律非穷苦，白傅风流造坦夷。","霜鬓未闻登翰苑，缓公高步或因诗。"],"title":"诚斋以南海朝天两集诗见惠因书卷末"}
