{"author":"喻良能","id":51857,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["谁知州宅似精庐，山绕檐楹水绕除。","堂静惠风长细细，楼高烟雨又疏疏。","贫如坡老工餐菊，性似边韶懒读书。","赖有嵩山王给事，作诗贻赠问何如。"],"title":"次韵奉酬王给事见贻之什"}
