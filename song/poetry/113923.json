{"author":"邵雍","id":113923,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["履道坊南竹径修，绿杨阴里水分流。","众贤买得澄心景，独我居为养志秋。","若比陈门成已僣，苟陪颜巷亦堪忧。","无端风雨虽狂暴，不信能凌沈隠侯。"],"title":"新居成呈刘君玉殿院"}
