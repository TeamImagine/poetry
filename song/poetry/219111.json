{"author":"蔡肇","id":219111,"strains":["平仄平平仄仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄仄。"],"paragraphs":["模写山川画不如，送来我得卷还舒。","废兴此郡多遗事，搜索因君得尽书。","劫坏丹青无晋旧，地穷冈堑是秦余。","试参故楮来真赏，定有能知近代欤。"],"title":"京口即事和周开祖韵"}
