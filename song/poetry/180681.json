{"author":"王安石","id":180681,"strains":["仄仄平平平仄仄，平平仄仄仄平平。","平仄仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["季主逡巡居卜肆，弥明邂逅作诗翁。","曾令宋贾叹车上，更使刘侯惊坐中。","杳杳人传多异事，冥冥谁识此高风。","行歌过我非无谓，唯恨贫家酒盏空。"],"title":"赠李士宁道人"}
