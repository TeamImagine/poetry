{"author":"黄庭坚","id":206185,"strains":["仄仄仄○平，平平仄仄平。","仄仄仄平仄，仄仄仄平○。","平平仄仄○，仄平仄平平。","平○平仄平，仄仄○仄平。","仄仄仄平仄，平平仄平平。","平○平平仄，○仄仄平平。","平平仄平仄，仄平平仄平。","仄○仄平仄，仄仄平平平。"],"paragraphs":["短褐不磷缁，文章近楚辞。","未识想风采，别去令人思。","斯文已战胜，凯歌偃旍旗。","君行鱼上冰，忽复燕哺儿。","学省得佳士，催来费符移。","方观追金玉，如许遽言归。","南山有君子，握兰怀令姿。","但应洁斋俟，勿咏无生诗。"],"title":"次韵答张文潜惠寄"}
