{"author":"王阮","id":77743,"strains":["平平○仄仄，仄仄平仄平。","○平平平平，仄仄平平平。","平平仄○平，仄仄平平○。","仄仄仄仄仄，仄仄平仄平。","仄平仄平平，仄仄平仄平。","仄平平平○，平平仄平平。","平平仄仄仄，平仄平仄平。"],"paragraphs":["淮阴漂母事，不谓身见之。","长歌渊明诗，益信非虚辞。","嗟余客长安，十载无休期。","一饱不自足，况敢谋酒卮。","曳裾富儿门，丐食酬一诗。","达于公卿间，喧喧谓余非。","虽知责我至，终亦无所贻。"],"title":"和陶诗六首 和乞食"}
