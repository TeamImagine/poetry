{"author":"韩淲","id":87075,"strains":["平仄平平仄，平平仄仄平。","仄平平仄仄，仄仄仄○平。","平仄平平仄，平平平仄平。","平○平仄仄，仄仄仄平平。","仄仄○平仄，平平仄仄平。","平平平仄仄，○仄仄平平。","平仄平平仄，平平仄仄平。","平平平仄仄，仄仄仄平平。","仄仄○平仄，○平仄仄平。","仄平平仄仄，仄仄仄平○。"],"paragraphs":["羊陆规模远，龚黄政事多。","剖符欣委寄，视篆欲如何。","秋入江湖道，寒生淮泗波。","提封新保障，对境旧山河。","吏蠹应铨择，民穷藉抚摩。","蕃宣归俎豆，盟好戢干戈。","才大知谁识，诗成想自哦。","风云尝负剑，雨露忆鸣珂。","缓带从簪履，凝香接绮罗。","雅怀今郑谷，壮略古廉颇。"],"title":"送郑盱眙"}
