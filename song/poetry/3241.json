{"author":"陈与义","id":3241,"strains":["平平平仄仄，平仄○○仄。","平○仄仄仄，仄平仄平仄。","平平仄平仄，仄○平仄仄。","平仄仄仄仄，仄○仄平仄。","平平仄仄○，仄仄仄仄仄。","仄平○仄仄，平仄仄○仄。","平○仄仄平，仄仄平平仄。","平平仄平平，仄仄仄仄仄。","仄平仄平仄，平○仄○仄。","仄平仄平平，仄仄仄平仄。","仄○○仄仄，仄仄平平仄。","仄仄平仄○，仄仄○仄仄。"],"paragraphs":["微云生屋脊，欹枕看培𪣻。","崔嵬乱一瞬，泰华入搔首。","须臾万银竹，壮观惊户牖。","摧击竟自碎，映空白烟走。","余飚送未了，日色在井口。","去冬三寸雪，寒日澹相守。","商量细细融，未觉经旬久。","谁能料天工，办此颖脱手。","一凉满天地，平分到庭柳。","叶端啸余风，送我一杯酒。","画屏题细字，尽记同来友。","俗眼之所遗，此事当不朽。"],"title":"浴室观雨以催诗走群龙为韵得走字"}
