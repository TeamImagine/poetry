{"author":"苏辙","id":198660,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["阅遍时人身亦老，卷残旧历意茫然。","髭须白尽无添处，甲子重来又十年。","酒俭不容时一醉，堂成且喜夜安眠。","春秋似是平生事，屋壁深藏付后贤。"],"title":"己丑除日二首  其一"}
