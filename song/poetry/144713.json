{"author":"陈杰","id":144713,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["周行淮汉万山川，重此经过十五年。","野老眉间新世事，蹇馿背上旧吟鞭。","几分春色梅花后，一片归心杜宇前。","深谷有人难问信，石桥倚遍晚晴天。"],"title":"予以甲寅冬过弋阳石桥戊辰正月重过"}
