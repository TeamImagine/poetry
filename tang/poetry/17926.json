{"author":"沈传师","id":17926,"strains":["平平平仄仄仄○，仄仄平仄平平平。","平○仄仄仄平仄，平仄仄平平平平。","平平仄仄平仄仄，平仄仄仄平仄平。","仄仄仄仄仄平仄，仄仄平仄平平平。","仄平仄仄仄平仄，仄仄仄仄平平平。","仄平平仄○平仄，平仄仄仄平平平。","平平仄仄仄平仄，仄仄仄仄平平平。","平平仄仄平平仄，○仄仄仄平平平。","○○仄仄仄平仄，仄仄平仄平平平。","仄平平仄平仄平，平平○仄平平平。","平平仄仄仄平平，仄仄仄平平仄平。","平平仄平平仄仄，仄仄仄仄平平平。","平平仄仄仄仄仄，仄仄仄仄○平平。"],"paragraphs":["承明年老辄自论，乞得湘守东南奔。","为闻楚国富山水，青嶂逦迤僧家园。","含香珥笔皆眷旧，谦抑自忘台省尊。","不令执简候亭馆，直许携手游山樊。","忽惊列岫晓来逼，朔雪洗尽烟岚昏。","碧波回屿三山转，丹槛缭郭千艘屯。","华镳躞蹀绚砂步，大斾彩错辉松门。","樛枝竞骛龙蛇势，折干不灭风霆痕。","相重古殿倚嵓腹，别引新径萦云根。","目伤平楚虞帝魂，情多思远聊开樽。","危弦细管逐歌飘，画鼓绣靴随节翻。","锵金七言凌老杜，入木八法蟠高轩。","嗟余潦倒久不利，忍复感激论元元。"],"title":"次潭州酬唐侍御姚员外游道林岳麓寺题示"}
