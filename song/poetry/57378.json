{"author":"梅尧臣","id":57378,"strains":["仄仄○平仄仄仄，仄仄仄仄平平平。","仄平仄仄仄仄仄，平仄仄○平平○。","仄平平○平仄仄，仄仄○平平？○。","○平仄仄仄○仄，仄平○仄平仄仄。","平平平平○仄平，平仄仄仄○仄平。","仄平仄仄仄仄仄，平仄平仄仄平平。","仄平平仄○仄仄，仄仄○仄仄仄平。","仄○仄仄仄平仄，仄○仄仄平仄平。","仄平仄平平仄仄，○仄○仄平仄平。","平平仄平仄平仄，仄平仄仄○仄○。","仄仄仄仄仄，平仄仄仄平。","平平○仄仄，仄平仄仄○。"],"paragraphs":["谷口长松叶老瘦，涧畔古树身枯高。","土山惨憺远复远，坡路曲折盘车劳。","二车回正辕接轸，继下三车来嶾嶙。","过桥已有一乘歇，解牛离轭童可哂。","黄衫乌巾驱举鞭，经险就易将及前。","毂轮傍侧辐可数，蹄角搀错卷箱联。","古丝昏晦三尺绢，画此当是展子虔。","坐中识别有公子，意思往往疑魏贤。","子虔与贤皆妙笔，观玩磨灭穷岁年。","涂丹抹青尚欺俗，旱龙雨日犹卖钱。","是亦可以秘，疑亦不可捐。","为君题卷尾，愿君世世传。"],"title":"观杨之美盘车图"}
