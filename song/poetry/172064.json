{"author":"章仙岩","id":172064,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["着身尘世易遭魔，是是非非可奈何。","心地一生如日月，人情千变自风波。","但从正直天须见，到底关防事转多。","所以古来真隠者，貂蝉不肯换渔蓑。"],"title":"寄刘易隠"}
