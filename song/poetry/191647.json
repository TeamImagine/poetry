{"author":"孙载","id":191647,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["九载功成驾鹤骈，空遗丹灶冷无烟。","衣冠昔日犹埋冢，鸡犬当时亦上天。","高步瑶池观日月，几经沧海变桑田。","可怜黄野归来晚，留与人间作地仙。"],"title":"葛仙洞"}
