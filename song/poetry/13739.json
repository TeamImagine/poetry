{"author":"宋祁","id":13739,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["关外车徒籍籍归，章街柳色绿如丝。","薰衣别馆香三日，卜夜重楼烛九枝。","雪市云回翻秘曲，蘅皋波暖寄微辞。","十年酒美俄星弁，肯信尚书对有期。"],"title":"少年"}
