{"author":"宋祁","id":13979,"strains":["仄仄平平仄仄平，？平仄仄仄平○。","仄平仄仄○平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄仄。"],"paragraphs":["虎锡多年寄宝坊，氍毹宴坐赤髭长。","鹄灯雪岭分千焰，蒲馔鸡园积聚香。","定水昼寒销漏叶，社池秋晚亚莲房。","何时拂席升麟殿，麈毳微飘法座傍。"],"title":"赠昭长老"}
