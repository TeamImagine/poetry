{"author":"方岳","id":127247,"strains":["仄平平仄仄平平，仄仄平平仄仄仄。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["饱闻吾季艺穿杨，试手春风百步彊。","赤白羽飞低日月，东西朋立凛冰霜。","共观栖鹄如环堵，亦笑童乌敢擅场。","莫计草间狐兔尽，关河久已失耕桑。"],"title":"观诸弟子射石孙七龄亦能二十步四十的"}
