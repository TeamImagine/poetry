{"author":"唐庚","id":227494,"strains":["平平仄平，平平仄平。","平仄仄平平平平仄仄仄，平仄仄仄平平平。","仄仄平平平，仄仄平仄平。","平仄仄平仄，仄仄仄平平。","仄○仄仄仄仄仄，平平仄仄平平仄，仄平○○。","平平仄平，平平仄平，平仄○仄平平平。"],"paragraphs":["公无渡河，公无渡河。","君不见吴儿秋悲小海唱，湘女夜怨招魂歌。","抱石沉清流，弄酒奔素娥。","忠血醉蛟蜃，义肉饱鼋鼍。","暗中水弩贯七札，鱼龙百怪垂涎泽，吻牙相磨。","公无渡河，公无渡河，平地犹恐生风波。"],"title":"公无渡河"}
