{"author":"白居易","id":16541,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["暗淡绯衫称老身，半披半曳出朱门。","袖中吴郡新诗本，襟上杭州旧酒痕。","残色过梅看向尽，故香因洗嗅犹存。","曾经烂熳三年著，欲弃空箱似少恩。"],"title":"故衫"}
