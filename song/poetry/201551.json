{"author":"彭汝砺","id":201551,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["诗句亲题慰下僚，清心洗尽渴心焦。","云移星月来幽隠，风转英茎下寂寥。","肝胆尘生知几日，齿牙病久起今朝。","篇章尽出樵苏鄙，不识鳌宫路径遥。"],"title":"病告诗上侍读"}
