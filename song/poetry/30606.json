{"author":"李流谦","id":30606,"strains":["平仄平仄平，平仄仄仄平。","仄平仄平仄，平平仄仄平。","仄仄平仄平，仄平○仄平。","平平仄平仄，仄仄平仄平。","平平仄平仄，仄平○仄平。","○仄仄仄○，仄仄平仄平。","仄平仄平仄，平仄平平平。","仄平仄平仄，仄平仄平平。","平○平平仄，仄仄仄平平。","仄平仄仄平，平仄○仄平。"],"paragraphs":["春以花故妍，花好不辱春。","漫山烂桃李，由求盖具臣。","国艳朝众芳，此花当不名。","芳园丽韶景，点检能几根。","东风未披拂，万红藏杳冥。","过客白眼看，遂与凡木邻。","一朝吐华艳，天日为之醺。","绿樽有醇酌，及兹托殷勤。","君看淮阴市，岂有国元勋。","俗情傲未然，花笑当不嗔。"],"title":"海棠未开对酒作此"}
