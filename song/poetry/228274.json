{"author":"释德洪","id":228274,"strains":["平仄平平仄仄平，仄平平仄仄平平。","仄平平仄仄平仄，平仄仄平平仄平。","仄仄平平平仄仄，仄平仄仄仄仄平。","平平仄仄平平仄，仄仄仄平平仄平。"],"paragraphs":["溪雨初收岸草微，柳丝堪入绿罗机。","望中情远恨烟树，何处暖多嫌衲衣。","却信真人还有梦，岂关禅子未忘机。","春风痛与传消息，教忆旧山新翠归。"],"title":"雪夜读涪翁所作爱之因怀其人和韵奉寄超然"}
