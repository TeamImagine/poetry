{"author":"陆游","id":38511,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["世间可笑走踆踆，误认虚空作汝身。","已觅余名润枯骨，更谋厚积遗何人。","风旛毕竟非心境，瓦砾何妨是道真。","新藕出泥瓜上市，为君一醉堕纱巾。"],"title":"示客"}
