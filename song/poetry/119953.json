{"author":"林希逸","id":119953,"strains":["仄平仄仄仄平仄，仄仄平平仄仄平。","仄平平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["别无久近不相忘，见面虽疏意味长。","向摧梁初驰唁疏，已埋玉后送铭章。","我惭临穴诗黄鸟，儿报移阡谶白羊。","絮酒何时浇宿草，些成三赋泪沾裳。"],"title":"陈提举挽诗  其三"}
