{"author":"强至","id":182553,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["不候关征满岁归，邑人徒尔挽行衣。","肯将泪对残花落，应自心先去鸟飞。","官向长安多富贵，君当即日享轻肥。","绿槐阴合天街后，恰缀宸班拱帝晖。"],"title":"送公济还阙下"}
