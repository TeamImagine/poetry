{"author":"朱南杰","id":133438,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平仄平仄，仄平平仄仄平平。"],"paragraphs":["枫桥酒味胜官坊，随分红裙取次妆。","月照乍圆新气象，僧闲不减旧风光。","一桥地势横分水，两岸人家竞采桑。","惟有塔铃太多管，笑人来往自玎珰。"],"title":"枫桥湾酒家有枫桥千古压波光之句用韵以纪所见"}
