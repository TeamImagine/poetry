{"author":"沈颂","id":57570,"strains":["平仄○仄平，仄平仄平仄。","平平仄平仄，○仄平○仄。","仄仄平仄○，○平○仄仄。","平○平平仄，仄仄平平仄。","平仄平仄平，平○仄平仄。","平平平仄平，平仄仄平仄。","平平平平仄，仄仄仄平○。"],"paragraphs":["游子空有怀，赏心杳无路。","前程数千里，乘夜连轻驭。","缭绕松筿中，苍茫犹未曙。","遥闻孤村犬，暗指人家去。","疲马怀涧泉，征衣犯霜露。","喧呼谿鸟惊，沙上或鶱翥。","娟娟东岑月，照耀独归虑。"],"title":"早发西山"}
