{"author":"俞德邻","id":153146,"strains":["平平平仄仄平平，仄仄平仄仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["凄凉风雨暗山薇，梦里归与迄未归。","礼乐不存三代远，江山如故六朝非。","读书老去翻成癖，煮字从来不救饥。","短褐长镵真活计，载芟何日咏春祈。"],"title":"次韵朱子厚九月十一日见寄三首  其二"}
