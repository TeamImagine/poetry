{"author":"杜牧","id":21747,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平平仄，平平平仄仄平平。"],"paragraphs":["湖山翠欲结蒙笼，汗漫谁游夕照中。","初语燕雏知社日，习飞鹰隼识秋风。","波摇珠树千寻拔，山凿金陵万仞空。","不欲登楼更怀古，斜阳江上正飞鸿。"],"title":"江楼晚望"}
