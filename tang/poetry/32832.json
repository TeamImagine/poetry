{"author":"杜荀鹤","id":32832,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["蒙蒙烟雨蔽江村，江馆愁人好断魂。","自别家来生白发，为侵星起谒朱门。","也知柳欲开春眼，争奈萍无入土根。","兄弟无书雁归北，一声声觉苦于猿。"],"title":"江下初秋寓泊"}
