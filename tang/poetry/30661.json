{"author":"罗隐","id":30661,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["西游象阙愧知音，东下荆溪称越吟。","风动芰荷香四散，月明楼阁影相侵。","闲欹别枕千般梦，醉送征帆万里心。","薜荔衣裳木兰檝，异时烟雨好追寻。"],"title":"宿荆州江陵驿"}
