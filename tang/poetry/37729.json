{"author":"刘兼","id":37729,"strains":["平仄平平仄仄平，仄平仄平仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["青镜重磨照白须，白须撚闲意何如。","故园迢遰千山外，荒郡淹留四载余。","风送竹声侵枕簟，月移花影过庭除。","秋霜满领难消释，莫读离骚失意书。"],"title":"对镜"}
