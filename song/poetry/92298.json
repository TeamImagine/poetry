{"author":"释居简","id":92298,"strains":["仄仄平仄，○平平仄。","仄仄平仄，仄仄平仄。","仄仄仄平，仄仄平○。","仄仄仄平，仄仄仄平。","平仄平仄，○平平仄。","○○仄仄，仄仄○仄。","仄平仄仄，仄○平仄。","仄仄平仄，○仄仄仄。","平仄仄仄，平仄仄平。","平仄仄○，仄平仄平。","仄仄仄○，平平仄平。","仄仄仄平，仄平平平。"],"paragraphs":["倚福修慧，深丹浓翠。","倚慧修福，砌锦层縠。","福慧两全，众彩明鲜。","紫不乱朱，缟不碍玄。","惟茜惟碧，参鳞差翼。","空王座上，一片如织。","善哉命妇，巧思精究。","劝化诸女，如出一手。","惟此命妇，诸善女人。","于寿域中，克康克宁。","女子有行，归宁母家。","载殒淑身，发明心花。"],"title":"赵郡王施鬬彩法被荐女因为说偈"}
