{"author":"陆游","id":41701,"strains":["平仄平平仄，平平仄仄○。","仄平平仄仄，仄仄仄平平。","平仄○仄仄，平平仄仄平。","仄平平仄仄，平仄仄平平。","平○○平仄，平平仄仄平。","仄平平仄仄，仄○仄平平。","仄仄平○仄，平○仄○平。","平○平仄仄，平仄仄平平。"],"paragraphs":["游宦才能薄，还山日月长。","买牛捐宝剑，取酒解金章。","泉脉疏供啜，松肪炼按方。","北窗贪兀傲，南陌喜彷徉。","僧过传蓍法，医来寄药囊。","泛舟经姥庙，策蹇上伧塘。","懒似嵇中散，痴如顾长康。","人间须扫迹，随处是羊肠。"],"title":"闲中戏赋村落景物二首  其一"}
