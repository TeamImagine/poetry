{"author":"刘过","id":82647,"strains":["仄仄仄仄平，仄仄仄仄平。","平仄平平平，仄平仄平平。","仄仄平仄平，仄仄平仄○。","仄平仄平仄，仄仄仄仄平。","平仄○平仄，仄仄仄平平。","仄○仄平仄，平仄仄仄平。","仄平○平仄，仄仄仄仄平。","仄平仄平平，○平仄平平。","仄平仄平仄，平平仄○平。","仄仄平○○，平平仄平平。","仄仄仄平仄，仄仄仄仄平。","仄平平○平，仄仄仄平平。","仄平仄平仄，平平仄平平。","仄○○仄仄，仄平仄平平。","仄平仄平平，仄仄仄仄平。"],"paragraphs":["犯暑日午来，坐到日落归。","松桂丛团团，竹光净晖晖。","乳窦成濯缨，绿染身上衣。","却倾所携酒，对酌老石矶。","幽鸟当歌者，荐以首山薇。","敛藏大千界，游戏麈尾挥。","寺门长安道，结束驷马肥。","醉乡访腥荤，屏风肉红围。","我亭不关锁，何人款柴扉。","掉臂樵担行，藤萝自烟霏。","古所谓迂阔，若此二子稀。","既非携娉婷，又乏玉鞍飞。","不知有何好，林泉少焉依。","境胜更著语，鬼神暗呵讥。","但知笑他人，不觉自己非。"],"title":"同许从道游涵碧亭"}
