{"author":"宋祁","id":24022,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["楚山千叠隠南辕，汉渚风樯箭浪翻。","流水东西俱怨别，离亭长短共销魂。","歌翻白雪知难和，注怯黄金故易昏。","玉骨更羸诗笔苦，客裾犹欲曳何门。"],"title":"寄令狐揆二首  其一"}
