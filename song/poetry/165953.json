{"author":"陆文圭","id":165953,"strains":["仄平平○仄，仄平仄○仄。","平仄仄仄○，仄仄平○仄。","平仄仄平仄，仄仄仄仄仄。","仄仄○○仄，仄平仄○仄。","○平平平○，仄仄○仄仄。","仄平仄平仄，平平平平仄。","平仄平仄仄，平平仄○仄。","平○仄仄○，平仄平○仄。","○平仄平仄，仄仄仄仄仄。","仄仄仄平平，○平仄平仄。"],"paragraphs":["古之州县吏，久任各称职。","任久则化行，吏与民相得。","民或不安业，咎在吏数易。","代者如传舍，吏民不相识。","王嘉朱浮疏，每读三太息。","暨城有贤佐，温良而端直。","为政知大体，人方饮其德。","瓜犹未及期，旌已催行色。","中州固多士，此士去可惜。","老稚候城隅，相邀卧车侧。"],"title":"送郝仲明代归"}
