{"author":"孙觌","id":239285,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["客来听履上云阶，百尺苍藤络断崖。","古井千年龙上卧，层邱一曲虎为侪。","乍惊河汉悬谈舌，便觉风云入壮怀。","小雨随车真有意，待催诗板挂高斋。"],"title":"与季万郎中陪景思少卿游虎邱景思季万皆有诗某依韵和呈 次景思少卿韵"}
