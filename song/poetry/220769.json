{"author":"邹浩","id":220769,"strains":["仄仄平平仄平仄，仄仄平平平仄仄。","平平仄仄平仄平，○仄仄平平仄仄。","仄平平仄仄平平，？仄平平平○仄。","仄平○平仄仄平，仄仄平平仄平仄。","平仄平仄仄平平，仄仄仄平平仄仄。","仄仄仄仄仄仄仄，仄仄平平仄平仄。","平○平仄仄仄平，仄仄平平平仄仄。","仄○仄仄仄平○，仄仄平平仄平仄。","○○仄仄仄平平，仄仄仄○平仄仄。","仄○平仄仄平平，○仄平平仄平仄。"],"paragraphs":["述德高堂在何许，述德高人欣可睹。","彭州梦破知几年，遗爱远追曾大父。","至今民数旧邦君，毎及吴公歌且舞。","述而行之德莫穷，定可周流浃天宇。","谁令千里便归休，炯炯此心元自古。","四百六十五甲子，貌若岩松傲风雨。","胸中何啻法界寛，普集尘沙诸佛祖。","一如一切悉皆如，迥脱拘挛不逾矩。","从横肉眼讵能窥，但见鼻间常栩栩。","只应高与老人星，长现升平瑞明主。"],"title":"吴公蔚将还滁阳出所集述德堂诗作此送之"}
