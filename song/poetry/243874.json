{"author":"王初","id":243874,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["陇首斜飞避弋鸿，颓云萧索见层空。","汉宫夜结双茎露，阊阖凉生六幕风。","湘女怨弦愁不禁，鄂君香被梦难穷。","江边两桨连歌渡，惊散游鱼莲叶东。"],"title":"自和书秋"}
