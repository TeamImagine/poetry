{"author":"韩维","id":157605,"strains":["平平仄平平，仄仄平仄仄。","仄平○仄仄，仄仄仄仄仄。","平平仄平仄，仄仄仄仄○。","仄仄平仄仄，仄仄仄○仄。","仄仄仄仄仄，平仄○仄仄。","○仄仄仄仄，平仄平仄仄。","仄○○仄平，○平仄平仄。","仄平仄仄仄，仄仄仄平仄。","仄仄仄仄平，仄平仄平仄。","平平仄仄仄，平平平平仄。"],"paragraphs":["喧呼国西门，驿使通万里。","十亭传一马，日夜不得止。","枯肠嗛刍豆，瘦骨系辔棰。","力尽求未息，忽已仆泥滓。","死者既不补，存者行复尔。","闻古至治世，微物均福祉。","不壅王泽流，其先在官理。","国家富郡邑，一板万生齿。","付与有失宜，得无马之似。","投鞍坐太息，春为悲风起。"],"title":"哀传马"}
