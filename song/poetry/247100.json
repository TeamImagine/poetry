{"author":"吕本中","id":247100,"strains":["平平仄平平仄仄，仄仄平平平仄仄。","平平仄仄仄仄平，○仄○仄平平仄。","仄平平仄平仄仄，仄仄平平仄平仄。","仄平平平仄仄仄，○仄平平仄平仄。","○○平仄仄平仄，仄仄平平仄平仄。","仄平仄平仄仄仄，仄平平平仄仄仄。","仄仄平平仄仄仄，平仄仄平平仄仄。","仄平仄平仄平仄，仄仄○平仄平仄。","仄平平仄仄仄仄，仄平平平平仄仄。","仄○○仄仄平平，仄仄○平仄平仄。"],"paragraphs":["云涛际天江北路，郡古人稀春欲暮。","平生想像睡足庵，颇见王杜安身处。","十年兵火庵已坏，草莽连岗穴狐兔。","使君初来席未暖，重就新斋立窗户。","疏疏修竹带泉石，历历幽光点烟雾。","竹楼月波不寂寞，雪堂东坡复共住。","昔者同遭盗贼扰，今者定蒙神物护。","使君忘言坐搔首，抖擞衣襟脱巾履。","下帘高枕百吏散，一任江头风断渡。","会思王杜与新诗，梦里相逢得奇句。"],"title":"寄题曾黄州重修睡足斋"}
