{"author":"敖陶孙","id":83081,"strains":["平平平平仄平仄，仄仄平平平仄仄。","仄○仄仄仄平仄，仄仄○○平○仄。","仄平○平仄平平，仄○仄仄平平○。","仄平平平仄仄仄，仄平仄仄○平平。","仄平仄仄仄平仄，平仄仄仄平仄仄。","仄平仄仄仄平○，仄仄平平仄平仄。","仄平平仄○平平，○平仄仄平平平。","仄仄仄仄仄平仄，○平仄仄平平平。","平平仄○平○仄，仄○仄仄仄○仄。","仄仄仄平平仄平，仄平仄仄平平仄。","平平仄平○仄平，仄○仄仄平平平。","平平仄平平仄仄，仄仄平平仄○仄。"],"paragraphs":["南来羁鸿北方客，背负严霜飞不得。","日中命尽射生手，一箭正中凌空翮。","一鸿中机百鸿惊，点空细字纷斜横。","力穷遭烹忍一死，可怜片影长孤征。","古人毕弋岂无意，登俎亦可无肉味。","至今暴殄及胎夭，杀气为妖满天地。","物生何至相吞屠，苍天变化还须臾。","坐殿忽作杜鹃去，行河岂意黄能趋。","人虫得丧无了日，客行感此泪横臆。","有弟落南今在亡，十年一字无消息。","冥鸿一来听祝辞，世间踏地皆危机。","菰蒲饱霜湖水满，见草为人汝当远。"],"title":"雁中箭词"}
