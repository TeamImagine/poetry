{"author":"释德洪","id":227880,"strains":["仄仄平仄平，平仄平仄仄。","平仄平仄仄，平仄○平仄。","平平仄仄仄，○仄平平仄。","仄仄仄○平，平平仄平仄。","仄仄平仄○，平仄仄平仄。","平平仄平仄，仄仄仄仄仄。","平平仄仄○，仄平仄平仄。","仄平平仄仄，仄仄○○仄。","平平仄仄仄，仄仄仄平仄。","平平仄○仄，仄仄仄○仄。","平平仄仄仄，仄平仄仄仄。","仄仄平仄仄，仄仄仄平仄。"],"paragraphs":["寺已余十僧，田不登百数。","何以常乏食，强半了租赋。","今年失布种，正坐无牛具。","六月始分秧，江流冒塍路。","水退秧陷泥，经月已无雨。","枯根拆龟兆，瘦叶压勃土。","邻家饭早占，我方质袍袴。","此生为口腹，梦幻相煎煮。","阿慈佐井臼，事众耐辛苦。","今朝质且尽，父子屹相觑。","颓然辄坐睡，欠伸久不语。","只个甘露灭，可质请持去。"],"title":"七月十三示阿慈阙阙"}
