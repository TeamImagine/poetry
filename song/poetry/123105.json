{"author":"吴潜","id":123105,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["半勺兰膏暖焰生，恍疑赤壁夜鏖兵。","骑乘猛燎奔驰疾，人运长枪转战轻。","旗影静移云母帐，剑铓微掣水晶营。","何人幻此圆机妙，独向元宵策美名。"],"title":"走马灯赓张枢副韵"}
