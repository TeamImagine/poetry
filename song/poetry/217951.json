{"author":"周邦彦","id":217951,"strains":["仄平仄平仄，仄仄○仄平。","○平仄平仄，仄仄平平平。","仄平仄平仄，仄仄平仄平。","仄平仄仄平，仄仄仄仄○。","平平仄平仄，仄仄平平平。","平平○仄仄，平仄仄平平。","仄平仄仄仄，仄仄平平平。","仄平仄仄仄，仄仄仄平平。","平平仄平仄，仄仄仄平平。","仄仄平○平，仄仄仄○平。","平平仄仄○，仄仄仄平平。","平仄○平○，仄仄仄仄平。","平平仄平仄，仄仄平平平。","平仄平仄仄，仄仄平仄○。","平平仄平仄，平仄仄平平。"],"paragraphs":["昔贤抱奇识，阅世犹鼠肝。","深颦畏轩冕，自谓山林宽。","至今仰高躅，凛若冰雪寒。","我侯坐少孤，久著聚鹖冠。","辛勤取微鷃，屡费黄金丸。","归来长太息，依旧一瓢箪。","偶逢隠者谷，爱此高巑岏。","结庐面绝壁，所幸一枝安。","侯今未全老，每据伏波鞍。","曷不持长缨，取虏报县官。","功名事不磨，未可乐丘墦。","嗟我如鹪鹩，尽室寄苇萑。","谋居转幽邃，欲把严陵竿。","归乏环堵室，始觉生理难。","因侯有华构，弥起百忧端。"],"title":"怀隠堂"}
