{"author":"宋祁","id":13770,"strains":["仄仄平平仄仄平，平平平仄仄平平。","平平仄平平平仄，平仄平平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["拥栋溪云暝夕霏，萧辰寥落意多违。","寒蝉自为齐王怨，归燕长逢阿母飞。","杜若汀洲残绿暗，芙蓉池沼坠红稀。","流尘满席宾綦绝，谁问西河战胜肥。"],"title":"秋阴"}
