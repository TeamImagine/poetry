{"author":"冯山","id":191534,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["数程奔走倦征车，喜过蓬仙旧隐居。","秀气峰峦排户牖，清风楼阁锁图书。","一从高步东山起，重见深秋少室虚。","无计墨君堂上看，林间猿鹤共踌躇。"],"title":"过永泰文与可宅因寄"}
