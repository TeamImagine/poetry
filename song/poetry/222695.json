{"author":"毛滂","id":222695,"strains":["仄仄平平仄仄平，平平仄仄仄平平。","仄平平仄平平仄，平仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["七里梅花自一村，县楼目断暮云深。","玉人为弄昆溪笛，尘榻空横单父琴。","知有春心传庾岭，可无雪兴在山阴。","金鞍簇马何时到，试听东堂偪仄吟。"],"title":"定光梅开仆以病未能往观亦缘此辞闾丘之约今辱示诗走答一首"}
