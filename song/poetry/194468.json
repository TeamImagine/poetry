{"author":"苏轼","id":194468,"strains":["仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄仄平。"],"paragraphs":["孟嘉嗜酒桓温笑，徐邈狂言孟德疑。","公独未知其趣尔，臣今时复一中之。","风流自有高人识，通介宁随薄俗移。","二子有灵应抚掌，吾孙还有独醒时。"],"title":"太守徐君猷通守孟亨之皆不饮酒以诗戏之"}
