{"author":"徐瑞","id":166999,"strains":["平平仄仄平，○平仄仄仄。","仄仄平仄仄，平仄平仄平。","仄平仄仄○，仄仄平仄○。","仄仄仄平仄，仄仄仄仄平。"],"paragraphs":["何年有野人，闻香未肯忘。","世俗夸富贵，争费柟櫖黄。","我虽一扫空，奈此风韵长。","一笑与神遇，底用谱异香。"],"title":"修禊后三日与仲退坐小斋煖雨初歇忽闻异香于是花事已罢春在尘土意其为草木畅茂有自然之香而卒莫诘其所从来明日仲退以心清闻妙香为韵作五诗奉次一噱  其五"}
