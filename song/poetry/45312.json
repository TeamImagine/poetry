{"author":"杨万里","id":45312,"strains":["平平仄仄仄仄仄，仄平仄平仄平仄。","○平仄仄仄平仄，仄平仄○仄平仄。","平平平仄仄平平，仄仄平平仄仄平。","○平仄仄仄平仄，○○平平仄平仄。"],"paragraphs":["渔郎载我下峡水，夜寻故人有谭子。","柴门竹屋断崖底，艮斋手题咏斋字。","巴丘花草一番新，玉笥峰头月半轮。","如今政是暮春者，三叹春风舞雩下。"],"title":"题峡江谭温父咏斋"}
