{"author":"陆游","id":34267,"strains":["平平仄仄仄仄○，仄平仄仄仄仄仄。","平仄平平平仄平，仄仄平平仄平仄。","平平仄仄仄平○，仄仄平○○仄仄。","○平平平○平仄，○仄平仄平仄仄。","仄平仄仄仄，平仄平平仄。","仄仄仄平仄，平仄○仄○。","仄○仄仄仄仄○，仄仄平平仄平仄。","平平仄平仄，仄平仄平仄。","平平仄仄平仄仄，仄仄平平○仄仄。","仄○平仄仄，仄平○仄仄。","仄平仄平仄平仄，仄仄○平仄○仄。","○○○平平平平，仄平仄仄○○仄。","仄平仄仄仄平平，仄仄平○仄○仄。","仄平仄仄仄？仄，○仄平平仄平仄。","仄平平仄仄仄平，仄仄○○仄平仄。","平平仄仄仄平平，仄仄平平仄○仄。"],"paragraphs":["孤云两角不可行，望云九井不可渡。","嶓冢之山高插天，汉水滔滔日东去。","高皇试剑石为分，草没苔封犹故处。","将坛坡陀过千载，中野疑有神物护。","我时在幕府，来往无晨暮。","夜宿沔阳驿，朝饭长木铺。","雪中痛饮百榼空，蹴踏山林伐狐兔。","耽耽北山虎，食人不知数。","孤儿寡妇雠不报，日落风生行旅惧。","我闻投袂起，大呼闻百步。","奋戈直前虎人立，吼裂苍崖血如注。","从骑三千皆秦人，面青气夺空相顾。","国家未发渡辽师，落魄人间傍行路。","对花把酒学酝藉，空辱诸公诵诗句。","即今衰病卧在床，振臂犹思备征戍。","南人孰谓不知兵，昔者亡秦楚三户。"],"title":"十月二十六日夜梦行南郑道中既觉恍然揽笔作此诗时且五鼓矣"}
