{"author":"姚勉","id":140820,"strains":["平平平仄仄仄平，仄○仄仄仄仄平。","平平仄仄仄平仄，仄仄仄仄○平平。","仄平仄仄平仄仄，平平仄仄仄平仄。","○○仄仄平平平，平仄平平仄平仄。"],"paragraphs":["黄梅蒸雨已几时，路泥活活没马蹄。","前山咫尺似千里，十步九跌行人疲。","漫塍白水秧欲老，黄云渐黑麦欹倒。","泥污后土何时干，天若怜农放晴好。"],"title":"禽言十咏 泥活活"}
