{"author":"陆游","id":39109,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老不禁寒起每迟，出门萧散午晴时。","春回九地梅先觉，霜𫕥千林竹不知。","药圃采苗芒屦湿，石泉照影角巾欹。","归来未过西檐日，袖手悠然独咏诗。"],"title":"午晴至园中"}
