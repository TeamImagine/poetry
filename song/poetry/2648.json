{"author":"宋庠","id":2648,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["跨陌津桥十里亭，前驺横绝犯严更。","银河荡漾斜垂地，瑶斗阑干倒倚城。","苑阔树头迷阙影，川长烟外认滩声。","农畴闵雨心祈切，上尽丛祠日未明。"],"title":"五鼓度洛水谒九龙祠祷雨马上作"}
