{"author":"常建","id":54504,"strains":["仄平仄仄○，平仄平平平。","平仄平平平，平平平仄平。","仄平仄平仄，平仄仄仄平。","平仄仄仄平，平平仄○○。","仄平仄平○，○仄平平○。","仄仄仄平平，平平仄平平。","平仄仄仄平，平仄平仄平。","平仄平平仄，仄平平平平。","仄平○平平，仄仄仄平平。","仄平平平仄，平仄平平平。","平仄仄仄平，平仄仄仄平。","仄平平仄平，仄仄平平平。"],"paragraphs":["刈芦旷野中，沙土飞黄云。","天晦无精光，茫茫悲远君。","楚山隔湘水，湖畔落日曛。","春雁又北飞，音书固难闻。","谪居未为叹，谗枉何由分。","午日逐蛟龙，宜为吊冤文。","翻覆古共然，名宦安足云。","贫士任枯槁，捕鱼清江𣸣。","有时荷鉏犂，旷野自耕耘。","不然春山隐，溪涧花氤氲。","山鹿自有场，贤达亦顾群。","二贤归去来，世上徒纷纷。"],"title":"鄂渚招王昌龄张偾"}
