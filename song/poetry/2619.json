{"author":"宋庠","id":2619,"strains":["仄仄○平仄，○仄仄仄平。","平平平仄仄，仄仄仄○平。","○仄平○仄，平平仄仄○。","仄平平仄仄，平仄仄平平。","仄仄平平仄，○平仄仄平。","仄○○仄仄，仄仄仄平平。","仄仄平平仄，平平仄仄平。","仄平平仄○，○仄仄平○。","平仄○○仄，平平仄仄平。","平○平仄仄，仄仄仄平平。"],"paragraphs":["磊落离幽壤，沈潜莫记年。","支机形迥出，蕴玉势相连。","空穴云犹抱，坳纹溜欲穿。","虎蹲休怯射，羊叱待逢仙。","峭拔希千仞，参差异一拳。","讵闻轻宋璞，可要逐秦鞭。","翠峙晴轩影，寒生晓槛烟。","到公棋未胜，张颢印虚传。","齐碣思闲馆，圯桥意旧编。","何当成五色，炼质补娲天。"],"title":"丑石"}
