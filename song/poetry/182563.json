{"author":"强至","id":182563,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["别乘文章晚更奇，全家才业继前徽。","闺中蔡琰诗无敌，膝下刘歆笔有讥。","归意我惭彭泽柳，清肠君爱首阳薇。","案头簿领真流俗，独喜吟怀与世违。"],"title":"依韵和答晋倅洪君然都官三益见寄"}
