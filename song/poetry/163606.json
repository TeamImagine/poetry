{"author":"熊禾","id":163606,"strains":["仄仄仄平平，平平平平平。","仄平○仄仄，仄仄平仄平。","仄仄仄○仄，平平仄平平。","○平平○仄，平平仄平○。","平仄平仄仄，仄○平仄平。","仄仄平仄平，仄仄平平○。","平平平平仄，平平○平平。","仄仄仄仄仄，仄仄平仄平。","仄仄仄平仄，仄仄仄仄平。","○平仄仄仄，平仄平平平。"],"paragraphs":["涌翠岂兰亭，唐峰非山阴。","一渠疏曲水，四野成茂林。","对此坐叹息，超然起遐心。","当年诸王集，幽情畅登临。","虚旷非远识，绝胜名利襟。","近代翁李游，至理穷高深。","云何夸毗子，清谈且骎骎。","抗志有近远，抚事无古今。","此日复何日，有酒始酌斟。","援琴不敢发，谁欤为知音。"],"title":"阴字亭"}
