{"author":"韩淲","id":87530,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。","平仄平平平仄仄，仄平平仄仄平平。"],"paragraphs":["故人何在在乾封，想见书灯焰吐虹。","节物正随云物转，君心应与我心同。","梅花未有水边蕊，枫叶已无山外丛。","何日持杯相劳苦，夜长霜重听鸣鸿。"],"title":"至日夜坐怀伯皋"}
