{"author":"苏辙","id":198803,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["鳞鳞沙脚出平湖，一喷珠玑碧有余。","依旧镜中横紫阁，却从天外望仙闾。","粉花又结青莲子，金尾还跳赤鲤鱼。","自惜支离苦为病，重来应共酒杯疏。"],"title":"次韵程相公以柳湖久涸辄引蔡水溉注感而成咏二首  其一"}
