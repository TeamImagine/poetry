{"author":"张咨","id":146144,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["兀兀浮生水上萍，百年那得眼长青。","醉中但爱杯呼月，镜里惊看髩易星。","瓶胆插花时过蝶，石拳栽草也留萤。","瑶音到手知音少，默诵南华一卷经。"],"title":"闲居"}
