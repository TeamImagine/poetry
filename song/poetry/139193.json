{"author":"陈著","id":139193,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["柳边桃杏竹边梅，尽是先生手自栽。","旧事已随春梦断，新愁偏入老怀来。","空将满柱留题看，无复当花画册开。","试上层台望秦望，乡心禁得杜鹃催。"],"title":"云西已矣江东漕司绣春园柱闲诗尚存因次韵以写感云"}
