{"author":"孟郊","id":11945,"strains":["仄仄平仄平，仄仄平平平。","仄仄平平仄，平平平○平。","平平平○仄，仄仄仄平平。","仄仄仄平仄，仄平平仄平。","○○仄平仄，平仄仄平平。","平仄仄平仄，仄○仄仄平。","平平仄仄仄，仄仄仄平平。","仄仄仄○仄，○平平仄平。"],"paragraphs":["眼在枝上春，落地成埃尘。","不是风流者，谁为攀折人。","宁辞波浪阔，莫道往来频。","拾紫岂宜晚，掇芳须及晨。","劳收贾生泪，强起屈平身。","花下本无俗，酒中别有神。","游蜂不饮故，戏蝶亦争新。","万物尽如此，过时非所珍。"],"title":"罗氏花下奉招陈侍御"}
