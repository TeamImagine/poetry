{"author":"曾丰","id":72534,"strains":["平平仄平仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","平仄仄平仄仄仄，平平仄仄仄平平。"],"paragraphs":["春来如柅去如流，迟速乘除不自由。","人道朱明阴见迫，我疑红紫老知收。","蜂围蝶绕争依恋，燕语鶑啼强挽留。","惟有杜鹃却相亮，声声劝道好归休。"],"title":"送春"}
