{"author":"李贺","id":13830,"strains":["平平平平仄仄平，平平仄仄平仄平。","仄平○仄仄平仄，平仄仄平仄○仄。","平平仄仄仄平仄，仄仄○平仄平仄。","平平平仄仄平仄，○○仄平仄平仄。","仄仄○平仄仄平，平平仄仄平平仄。"],"paragraphs":["东方风来满眼春，花城柳暗愁杀人。","复宫深殿竹风起，新翠舞衿净如水。","光风转蕙百余里，暖雾驱云扑天地。","军装宫妓扫蛾浅，摇摇锦旗夹城暖。","曲水漂香去不归，梨花落尽成秋苑。"],"title":"河南府试十二月乐词 三月"}
