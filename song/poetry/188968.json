{"author":"寇准","id":188968,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["悲风飒飒起长洲，独吊灵均恨莫收。","深岸自随浮世变，遗魂不逐大江流。","霜凄极浦幽兰暮，波动寒沙宿雁愁。","月落烟沈无处泊，数声猿叫楚山秋。"],"title":"楚江有吊"}
