{"author":"李商隐","id":22617,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["星使追还不自由，双童捧上绿琼辀。","九枝灯下朝金殿，三素云中侍玉楼。","凤女颠狂成久别，月娥孀独好同游。","当时若爱韩公子，埋骨成灰恨未休。"],"title":"和韩录事送宫人入道"}
