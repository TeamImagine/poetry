{"author":"陆游","id":36735,"strains":["仄平平仄仄平平，仄仄平仄仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["此生生计愈萧然，架竹苫茆只数椽。","万卷古今消永日，一窗昏晓送流年。","太平民乐无愁叹，衰老形枯少睡眠。","唤得南村跛童子，煎茶扫地亦随缘。"],"title":"题老学庵壁"}
