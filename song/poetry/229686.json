{"author":"廖刚","id":229686,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["月华浑似十分圆，玉露金风处暑天。","虎节端光凌碧汉，龙台佳气满晴川。","扬鞭省闼声名籍，拥旆侯籓福禄骈。","会看黑头丹衮贵，伊周勋业老彭年。"],"title":"王守生辰七月十四日"}
