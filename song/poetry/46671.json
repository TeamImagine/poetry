{"author":"梅尧臣","id":46671,"strains":["平仄仄平仄，平平平○平。","平平仄平平，仄仄仄平平。","平平？仄平，仄仄仄平平。","平平平仄平，平仄○仄仄。","仄仄仄仄仄，平仄仄仄平。","仄仄平仄仄，仄平平平平。","平○平平平，仄平平○平。","平平仄仄仄，平仄仄平平。","仄仄仄○平，仄仄○平平。","仄仄仄仄平，仄仄平仄平。"],"paragraphs":["华省切星斗，沉沉严燕房。","秋风茂陵孙，种菊烂生光。","天晴蝴蝶飞，上下舞双黄。","刘郎才笔豪，移榻吟在傍。","日晚吏已散，残景上粉墙。","有酒无饮伴，掇英襟裾香。","还思陶渊明，弃官归柴桑。","东篱独此物，盈把恨无觞。","赖有白衣来，好事遗壶浆。","适意各一时，岂乏同舍郎。"],"title":"和刘原甫省中新菊"}
