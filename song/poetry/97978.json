{"author":"赵汝鐩","id":97978,"strains":["平平仄仄平平平仄，仄平仄○平平平平。","平仄平仄仄仄仄，平仄平仄平平平。","平平平仄仄平仄，平平仄仄仄仄平。","平仄平○平平仄，仄仄仄仄平平平。","平平仄平仄平仄，仄仄仄平仄平平。","平仄平平平仄仄，仄平仄仄仄平平。","仄平平仄仄仄仄，○仄仄仄平平平。","仄平仄仄平仄仄，平平仄仄平仄○。","仄平平平仄○仄，仄平仄○平平平。","平平平平○仄仄，平平仄仄仄平平。","平○平仄仄平仄，平平仄仄仄平仄。","平平仄仄仄仄○，仄仄平平仄平仄。","仄○仄仄平平平，平仄平平平平○。","仄平仄仄仄平平，仄平平仄平仄平。","平平平平○仄仄，仄平仄仄仄仄仄。","仄平仄○平仄仄仄仄仄平，仄平平仄平平平。"],"paragraphs":["吾尝诵麓山盘纡句，又尝诵深林玲珑诗。","前有工部后吏部，拈出千古湘西奇。","扶藜游目逐萧爽，扪萝陟磴忘崄巇。","杉桧摇空蛟虬舞，岭壑翳雾猿猱悲。","晨昏两钟递名刹，日月一坛老仙祠。","摩干徘徊怜晋柏，剥苔俯仰认唐碑。","碧虚心照眼已阔，更上万仞层台危。","楚涛左渺连七泽，蛮烟右涌迷九嶷。","学宫岧峣压胜槩，百泉曲折流方池。","英才涵濡教育乐，风雩慨想莫春时。","登临殊未遍幽境，残阳木末坠红影。","松阴夹道倒接{罒/离}，不遣前诃杀风景。","小留一片潇湘亭，双鹭飞来妆秋屏。","橘垂嫩颗匝洲青，芷纷柔叶飘岸馨。","冥搜枯肠浪著语，对人欲举不敢举。","拍栏但吟工部吏部两大篇，水光山色俱欣然。"],"title":"湘西行"}
