{"author":"杨万里","id":48016,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["见了庐山想此贤，此贤见了失庐山。","胸中书卷云凌乱，身外功名梦等闲。","一点目光牛背上，五弦心在雁行间。","欲吟壮节题崖石，笔挟风霜齿颊寒。"],"title":"寄题刘凝之坟山壮节亭用辘轳体"}
