{"author":"陈造","id":59281,"strains":["仄平平○仄，平仄仄平○。","仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄○。","平平平仄仄，○仄仄平平。","平仄仄平仄，平平仄仄平。","仄平○仄仄，平仄仄平平。","仄仄平平仄，平平仄仄平。"],"paragraphs":["版财虚占籍，为弊与年深。","挹酒空名斗，无虞可即禽。","焦头宁自救，扪舌未渠喑。","上幕真时望，平居念陆沈。","蠲疴丹九转，援坠绠千寻。","容易令公喜，恩勤获我心。","益昌留署考，神武贷抽簪。","厚德何容报，交情拟断金。"],"title":"寄顾签判"}
