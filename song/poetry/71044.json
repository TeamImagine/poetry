{"author":"袁说友","id":71044,"strains":["仄仄仄平平，平仄平平仄。","平仄平仄仄，平仄仄○仄。","仄仄仄平仄，平仄仄○仄。","仄平仄平仄，仄平仄平仄。","平仄平平平，仄仄平仄仄。","仄仄○平平，仄仄○平仄。","仄平仄平平，平○平平仄。"],"paragraphs":["在昔有袁村，今到袁村路。","峰傍呼父老，同姓亦三数。","贵贱本无种，苗裔有疏附。","我家建安派，一经立门户。","安用黄金籯，守此青简蠹。","庶几亢吾宗，百世传儒素。","作诗示云来，聊并城南句。"],"title":"过袁村"}
