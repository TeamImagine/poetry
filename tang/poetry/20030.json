{"author":"姚合","id":20030,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平仄仄，仄仄平平仄仄平。","仄仄平平平平仄，仄平仄仄仄平平。"],"paragraphs":["健夫结束执旌旗，晓度长江自合围。","野外狐狸搜得尽，天边鸿雁射来稀。","苍鹰落日饥唯急，白马平川走似飞。","蜡节畋游非为己，莫惊刺史夜深归。"],"title":"腊日猎"}
