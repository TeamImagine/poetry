{"author":"韩淲","id":87459,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此话休嘲道学残，忧时当复寸心丹。","扶沟在昔多遗绪，西伯于前实肇端。","县邑岂皆椎剥甚，民农惟独抚摩宽。","因公善治重拈起，侑坐谁图作美观。"],"title":"视民如伤书呈上饶因其诗次韵"}
