{"author":"贯休","id":40591,"strains":["○平仄平仄，平仄平仄仄。","○仄○仄平，○平平仄仄。","平○仄仄仄仄仄，平平平仄平。","仄仄仄仄仄仄，平平平仄平。","仄平仄仄仄，仄仄仄仄平。","仄仄○仄平，平仄平仄平。","仄平平仄仄仄○，仄平平○仄平仄。","仄平仄平仄平平，仄平平平仄平仄。","平平平仄仄仄仄，仄平仄仄平仄平，仄仄仄平仄平仄。"],"paragraphs":["张周二夫子，诗好人太癖。","更不过岭来，如今头尽白。","人传禹力不到处，河声流向西。","又到处即闭户，逢君方展眉。","不知是不是，若是即大奇。","我又闻二公，心与人不同。","一生常在寂寞中，有时狂吟入僧宅。","锦囊鸟啼荔枝红，有时冥搜海山脑。","珊瑚枝动日杲杲，圣君在上知不知，赤面浊醪许多好。"],"title":"怀张为周朴"}
