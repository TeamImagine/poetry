{"author":"杜甫","id":2705,"strains":["○仄仄仄仄，仄平仄平平。","平平平仄仄，仄仄○平平。","平○仄平仄，？仄平平平。","仄平仄仄仄，仄仄平平平。","仄○仄仄平，仄平平仄平。","平平仄仄仄，仄仄仄仄平。"],"paragraphs":["献凯日继踵，两蕃静无虞。","渔阳豪侠地，击鼓吹笙竽。","云帆转辽海，粳稻来东吴。","越罗与楚练，照耀舆台躯。","主将位益崇，气骄凌上都。","边人不敢议，议者死路衢。"],"title":"后出塞五首 四"}
