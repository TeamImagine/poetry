{"author":"孔武仲","id":200480,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["禄仕飘然寄楚乡，才能苦短志方强。","已栽绿柳如彭泽，况有黄金似栎阳。","风飐湘波天影动，云来衡岳雨声长。","尚疑卑湿难安处，更起西边百尺堂。"],"title":"湘潭二首  其一"}
