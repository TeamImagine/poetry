{"author":"白居易","id":16006,"strains":["仄平平仄仄仄仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["岳阳城下水漫漫，独上危楼倚曲栏。","春岸绿时连梦泽，夕波红处近长安。","猿攀树立啼何苦，雁点湖飞渡亦难。","此地唯堪画图障，华堂张与贵人看。"],"title":"题岳阳楼"}
