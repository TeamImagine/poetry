{"author":"潘阆","id":112881,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["远挹高风自汉廷，老松犹带昔年青。","留侯高卧衣冠冷，鼻祖重来印剑灵。","鹤和猿吟清彻底，龙蟠虎踞翠为屏。","真人一笑梅花发，三十六天春不扃。"],"title":"游龙虎山赠天师  其一"}
