{"author":"韦骧","id":190654,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["薄雾轻笼晓日黄，攀从旌旆到禅坊。","坐怜古木荣枯惯，仰笑秋云聚散忙。","酒约覆盆分甲乙，诗成击钵互宫商。","兴酣犹恨严闉逼，少促归鞭趁月光。"],"title":"又和孙太守琅山席上"}
