{"author":"董嗣杲","id":154260,"strains":["平平○仄仄，平仄○○仄。","平仄仄仄仄，仄平仄仄仄。","平平仄平平，仄平平仄仄。","仄仄平仄仄，平仄仄仄仄。","平平平平仄，仄仄仄○仄。","仄仄仄平平，平平仄平仄。","仄仄平平仄，仄仄仄仄仄。","仄平仄仄仄，仄仄平平仄。","仄仄平平平，？仄平仄仄。","平平仄仄仄，平平○○仄。","平平仄平仄，平仄仄仄仄。","？仄仄平仄，仄仄仄○仄。","仄○仄平平，平平仄仄仄。","平仄仄平○，仄平仄平仄。"],"paragraphs":["淮山烧色起，阴剥应期约。","开辟界限定，蠧根不藉镢。","焦枯烬无踪，艳阳春有脚。","爆烈狐兔窜，惊迫魍魉烁。","尖危腾斜焰，汊角迸横焯。","死卉沸沉烟，游云避浮虐。","入夜光尤皎，逮晓焮自若。","蛰虫潜穴散，猛虎奔渊跃。","势欲凌虚霄，倏忽风掠绰。","荧荧断续见，江流飏昭灼。","青黄数宵陨，何在事采𣃁。","逺客诧希遇，俯仰发叹噱。","斗杓指东寅，天公又斵削。","霜气逼衾重，对眠向溪阁。"],"title":"酒邉见烧各赋一体"}
