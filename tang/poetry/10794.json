{"author":"刘禹锡","id":10794,"strains":["仄仄仄平平，仄仄平仄平。","平仄仄仄仄，仄平仄平平。","平仄平平仄，平平仄平平。","平平仄平平，仄仄平○仄。","平平仄平平，仄仄平平○。","平平平平仄，仄仄○平平。","仄仄平平平，平平仄平平。","仄平仄平仄，仄平平仄平。","平平仄仄仄，平仄仄仄平。","○平平平仄，○仄平平○。","平仄平平平，平仄平仄平。","平仄仄仄仄，○仄平平平。","○平平仄○，仄仄○○平。"],"paragraphs":["有獭得嘉鱼，自谓天见怜。","先祭不敢食，捧鳞望青玄。","人立寒沙上，心专眼悁悁。","渔翁以为妖，举块投其咽。","呼儿贯鱼归，与獭同烹煎。","关关黄金鹗，大[翅]摇江烟。","下见盈寻鱼，投身擘洪连。","攫拏隐鳞去，哺雏林岳巅。","鸱乌欲伺隙，遥噪莫敢前。","长居青云路，弹射无由缘。","何地无江湖，何水无鲔鳣。","天意不宰割，菲祭徒虔虔。","空余知礼重，载在淹中篇。"],"title":"有獭吟"}
