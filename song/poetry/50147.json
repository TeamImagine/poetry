{"author":"周必大","id":50147,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["七年束带趁朝参，共喜儒林得指南。","经传注成头未白，公卿阅遍绶犹蓝。","秋来去国怀张翰，此去论诗忆郑覃。","别酒易阑情不尽，会凭清梦听清谈。"],"title":"送闻人茂德删定归嘉禾"}
