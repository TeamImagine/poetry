{"author":"赵孟坚","id":129041,"strains":["平仄仄平仄平，仄仄仄平○仄○。","仄平仄仄平仄仄，平平仄仄平平平。","仄仄仄平仄仄，平平○平仄平仄。","仄平仄仄平○平，仄仄平○平仄仄。","仄平平仄仄平仄，仄平平平平仄仄。","仄平仄平平仄仄，仄仄仄仄平平仄。","○平仄仄仄平平，仄平仄仄仄仄平。","仄平平平平平仄，仄○仄仄平平平。","仄平仄平仄平仄，仄平仄仄平？平。","平平○仄○仄平，平平仄仄平平平。","仄平仄仄平平平，仄平仄仄平仄平。","平平仄仄平仄仄，平平仄仄平平○。","仄仄仄仄仄○平，仄平仄仄仄仄平，平仄平仄仄平平。","仄平仄仄平平仄，仄平仄仄平○平。","仄仄○平平仄仄平平仄，仄仄○平仄平平仄平仄。","仄仄平平仄仄仄平平，平平仄仄平平仄。"],"paragraphs":["君不见苏子卿，十有九年留朔廷。","牧羝未乳归未得，吞毡莫救饥肠鸣。","又不见陶学士，家居三冬足文史。","玉堂退直清兴生，谩把烹茶夸婢子。","我生徒饱太仓粟，慨怀伊人常缩恧。","我才又无挥翰手，食此岂不颜增厚。","浪游枉自在江湖，几年见雪一语无。","只同儿童跳梁喜，欲吟自觉肠干枯。","朔风打头夜来泊，拥篷晓见银糢糊。","银盘收拾和蔗浆，银匙搅碎红珊瑚。","一抄入口清风生，再抄乍觉心眼明。","连抄疾啜盘已竟，肌肤起粟神魂轻。","食罢拱手谢苍天，小儒不学食露盘，无补多欲妄求仙。","愿言片片皆诗料，吐吞造化归毫端。","亦不吟河桥送别凄凉句，亦不吟依本胡芦取天怒。","但愿冰棱雪块在心胸，飘飘解做梅花赋。"],"title":"食雪"}
