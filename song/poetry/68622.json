{"author":"文彦博","id":68622,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["雅章追念柏台游，屈指今逾二十秋。","初奉南床持大宪，后陪东阁告嘉猷。","心如金石同谋国，路出风波免覆舟。","闻欲坚随赤松去，拟携灵寿从留侯。"],"title":"答青州相公二首  其二"}
