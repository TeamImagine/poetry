{"author":"毕仲游","id":208958,"strains":["平平仄○平，仄仄平○仄。","平仄仄平仄，○仄仄平仄。","○平仄仄○，仄仄平仄仄。","平仄○仄○，平仄平仄仄。","平平平仄仄，仄仄平平仄。","平平仄○平，仄仄平仄仄。","平平平仄仄，仄仄平仄仄。","仄仄仄平平，○平仄平仄。","平平平仄仄，平仄仄平仄。","○○平仄平，仄平○仄仄。"],"paragraphs":["佳辰溯中元，大第罗燕席。","今岁共兹日，冠盖合佳客。","中堂上寿迟，喜气生四壁。","男女燕雁行，樽俎皆润泽。","惟公台省旧，况是文章伯。","明星在中天，五福阴有力。","惟兹基本厚，未止家万石。","共揖庙堂尊，苍生日安宅。","南园椿已大，悠久与之敌。","长看堂上儿，白头衣五色。"],"title":"寿李少卿"}
