{"author":"韦骧","id":190426,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","平仄平平仄平仄，仄平仄仄仄平平。"],"paragraphs":["相将冒晓出郊原，但值佳山即驻轩。","投午未行三十里，和诗已及半千言。","黄云被野田禾熟，白雪翻空溪浪奔。","高旷襟怀共为乐，此情难与俗人论。"],"title":"试士毕同长道东归"}
