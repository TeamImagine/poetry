{"author":"孙应时","id":82201,"strains":["仄仄平平仄，平平仄平平。","仄平平仄仄，仄仄仄平平。","平仄平平仄，平平仄仄平。","平平仄平仄，仄仄仄平平。"],"paragraphs":["丽泽存相益，和羹忌苟同。","别怀长耿耿，见日苦匆匆。","经派惩燕说，词源味国风。","平生子陈子，一瓣记南丰。"],"title":"高南仲自云间归退轩盖明府以四诗送之末章专以见及南仲索和遂次其韵  其一"}
