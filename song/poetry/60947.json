{"author":"许及之","id":60947,"strains":["平平仄仄仄平平，仄仄平平仄仄平。","仄仄仄平仄仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["堂堂张也竟难为，一唯工夫鲁得之。","得兔故应忘百虑，亡羊正尔失多歧。","千林摇落青还在，孤月当空影自随。","昔日校官今作县，鲁斋行处即吾师。"],"title":"黄叔万知县以鲁名斋求诗将赴公安并以为饯"}
