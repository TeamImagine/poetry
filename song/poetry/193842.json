{"author":"苏轼","id":193842,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["紫李黄瓜村路香，乌纱白葛道衣凉。","闭门野寺松阴转，敧枕风轩客梦长。","因病得闲殊不恶，安心是药更无方。","道人不惜阶前水，借与匏樽自在尝。"],"title":"病中游祖塔院"}
