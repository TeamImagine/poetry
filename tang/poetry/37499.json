{"author":"韩昭","id":37499,"strains":["平平平仄平平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄仄平。"],"paragraphs":["吾王巡狩为安边，此去秦亭尚数千。","夜照路岐山店火，晓通消息戍瓶烟。","为云巫峡虽神女，跨凤秦楼是谪仙。","八骏似龙人似虎，何愁飞过大漫天。"],"title":"从幸秦川过白卫献诗"}
