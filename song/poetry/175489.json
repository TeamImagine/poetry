{"author":"刘敞","id":175489,"strains":["○仄○平仄，○平仄仄平。","仄○平仄仄，平仄仄平平。","仄仄平平仄，平平仄仄○。","平平平仄仄，仄仄仄平平。","仄仄平平仄，平○仄仄平。","○平平仄仄，仄○仄平平。","仄仄仄平仄，平平平仄平。","平平平仄仄，○仄仄平○。"],"paragraphs":["分陕间何阔，期年迨有成。","去思仍旧俗，来暮已新声。","父老壶浆远，儿童竹马轻。","图书还洛奥，礼乐命春卿。","继出甘棠什，流传大雅情。","正风瞻岂弟，旧观复神眀。","露鹤九秋警，霜蝉千里清。","知音非季子，犹识二南并。"],"title":"吴资政守陕一年还守西都又改礼部寄示在陕时诗作此致谢"}
