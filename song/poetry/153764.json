{"author":"周密","id":153764,"strains":["平仄平平仄仄平，平平平仄仄平平。","平平平仄仄平仄，仄仄仄平平仄平。","平仄仄仄平仄仄，平平平仄仄平平。","平平平仄平平仄，仄仄平平仄仄平。"],"paragraphs":["摇落江空雁影沉，楼高愁近怕登临。","双溪秋晚碧苕老，三径雨多红叶深。","灯火未忘年少梦，莼鲈偏恼客中心。","且寻篱下黄花约，莫倚西风学楚吟。"],"title":"秋晚怀归"}
