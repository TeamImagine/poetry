{"author":"郑獬","id":181736,"strains":["仄仄仄仄仄仄仄，平平仄仄平○平。","平平仄仄仄平仄，平平仄仄仄仄○。","仄平仄仄仄仄仄，平仄仄仄平平平。","仄平仄平仄平仄，平○仄仄平平平。","仄仄仄仄仄仄仄，仄仄仄仄○仄平。","平平平仄仄平仄，仄平○仄○平平。","平平仄仄仄平仄，仄平仄仄平仄平。"],"paragraphs":["五月不雨至六月，河流一尺清泥浑。","舟人系鼓挽舟去，牛头刺地挽不行。","我舟系岸已七日，疑与绿树同生根。","忽惊黑云涌西北，风号万窍秋涛奔。","截断两脚不到地，半夜霹雳空杀人。","须臾云破见星斗，老农叹息如衔冤。","高田已槁下田瘦，我为滞客何足言。"],"title":"滞客"}
