{"author":"高翥","id":97402,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["一官难换北山薇，结屋栽花度四时。","果熟不妨禽摘尽，酒香惟恐客来迟。","小蘋低唱花间曲，阿广高吟李下诗。","客久办心分半隠，尚嫌风骨欠仙姿。"],"title":"赵仲庄都钤山居"}
