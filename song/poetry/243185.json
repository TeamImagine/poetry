{"author":"李纲","id":243185,"strains":["平仄平平仄仄平，仄仄平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["谁使精庐凿小塘，坐令天女试新妆。","风摇翠盖珊珊响，露裛红衣冉冉香。","棋罢雨声来绝𪩘，梦回月影上修廊。","我生本自无根蒂，触处为家殊未央。"],"title":"小塘"}
