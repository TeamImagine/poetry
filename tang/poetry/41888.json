{"author":"齐己","id":41888,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["岚湿南朝殿塔寒，此中因得谢尘寰。","已同庭树千株老，未负溪云一片闲。","石镜旧游临皎洁，岳莲曾上彻孱颜。","如今衰飒成多病，黄叶风前昼掩关。"],"title":"寄居道林寺作"}
