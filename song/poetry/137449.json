{"author":"家铉翁","id":137449,"strains":["平平仄平平，仄仄仄仄仄。","仄仄仄仄平，平仄平仄仄。","仄平平平平，仄仄平仄仄。","○平仄仄平，平平仄仄仄。","平平仄仄平，平平仄平仄。","平平○仄平，平平仄平仄。","仄仄平○仄，仄平平平仄。","仄平平平平，仄仄平○仄。","平平仄仄平，仄仄○平仄。","○仄平仄平，○仄仄平仄。","平仄○平平，仄仄仄平仄。","平平平仄平，○平仄平仄。","仄平平○仄，仄仄仄仄仄。","平仄仄平平，平仄仄仄仄。","仄平平平平，仄平仄仄仄。","仄仄平仄○，○平仄仄仄。","平仄平仄平，平平仄平仄。"],"paragraphs":["岩岩鲁山高，可望不可即。","袖有一瓣香，无路瞻圣域。","朅来高河阳，乃在天壤北。","离群久索居，心茅殆欲塞。","人言圣哲孙，来凭贰车式。","洙源分派清，龟蒙见孤崱。","愿效陈亢问，少祛樊须惑。","莫为徐群先，未遂仪封识。","良朋忽踵门，厚意传矜恻。","分我纤纩温，贲我素丝緎。","寒谷回春温，古道见颜色。","洪惟夫子墙，如天有辰极。","六经恢衣被，万化视法则。","嗟我早端诚，求道未有得。","暮年遭时屯，愿跻愈自力。","圣壁多旧藏，闻孙世秉德。","稽首求一言，书绅永为式。"],"title":"孔同知孔圣之裔垂念逆旅用意勤甚诗以谢之"}
