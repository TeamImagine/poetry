{"author":"明皇帝","id":169,"strains":["仄仄平平仄，○平仄仄平。","○○○仄仄，仄仄仄平平。","仄○平平仄，平平仄仄平。","○平○仄仄，平仄仄平平。","仄仄○平仄，平平仄仄平。","○平平仄仄，○仄仄平平。","仄仄平平仄，○平仄仄平。","平平仄仄仄，仄仄仄○仄。","仄○○平仄，平平仄仄平。","仄平平仄仄，仄仄仄平平。"],"paragraphs":["代邸青门右，离宫紫陌陲。","庭如过沛日，水若渡江时。","绮观连鸡岫，朱楼接雁池。","从来敦棣萼，今此茂荆枝。","万叶传馀庆，千年志不移。","凭轩聊属目，轻辇共追随。","务本方崇训，相辉保羽仪。","时康俗易渐，德薄政难施。","鼓吹迎飞盖，弦歌送羽卮。","所希覃率土，孝弟一同规。"],"title":"游兴庆宫作"}
