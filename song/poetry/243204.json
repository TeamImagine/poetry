{"author":"李纲","id":243204,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["湘妃庙貌枕江湄，不见当年鼓瑟时。","玉佩风摇云冉冉，翠帷烟湿草离离。","凄凉清泪留班竹，寂寞深林叫子规。","断简遗编杳难考，无人为立退之碑。"],"title":"黄陵庙"}
