{"author":"刘禹锡","id":11231,"strains":["仄平平仄仄仄平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["白衣曾拜汉尚书，今日恩光到敝庐。","再入龙楼称绮季，应缘狗监说相如。","中郎南镇权方重，内史高斋兴有余。","遥想敬亭春欲暮，百花飞尽柳花初。"],"title":"酬宣州崔大夫见寄"}
