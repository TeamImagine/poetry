{"author":"方回","id":148423,"strains":["仄平仄平平仄平，平仄仄仄平平平。","平平平平仄○仄，仄平仄平平仄平。","平平仄仄平平平，仄仄平平平仄仄。","平平仄○仄仄平，仄仄仄平平仄仄。","仄仄仄仄仄○平，仄仄平仄○仄○。","平仄仄仄仄仄仄，仄平仄仄平○平。","仄仄平平仄平仄，平平仄平仄○仄。","仄仄仄平仄○○，仄仄平平仄○仄。","仄仄仄仄○平平，平平平仄平平平。","仄平仄仄仄仄仄，○仄○仄○平○。","平仄仄仄平平平仄仄仄，仄仄平仄仄平仄。","仄仄仄仄平仄仄仄平仄，仄平平仄○平仄。","平平仄仄仄仄平，平平仄仄平仄平。","平仄平○仄仄仄仄仄，仄平平平平仄○。"],"paragraphs":["伏鸡护窠能搏狸，人物一理谁无儿。","南山斑寅产三稚，野人采樵遥见之。","萧萧落日黄茅坞，睥睨田家窥水牯。","衔归穴中哺尔雏，岂不此心慈父母。","射石没羽李将军，两老於菟如有闻。","伥鬼夜报旦出猎，遁逃远入千重云。","纵火鸣鼙括原隰，生擒二彪逸其一。","食肉寝皮勿遗患，壮士挥戈血鲜滴。","滴血满地遗腥臊，顽嚚昏暮来咆哮。","舐沙啮土擦树木，如哭如泣空哀号。","君不见楚灵投车痛子死，尔杀人子亦多矣。","又不见禄山反噬逆天理，逆雏先斮长安市。","渠魁未缚妪与翁，凶酋肆虐焉可容。","安得冯攘卞刺扫此辈，假威之狐群亦空。"],"title":"乳虎行"}
