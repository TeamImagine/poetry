{"author":"杨亿","id":210461,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["千骑骎骎赴郡初，曾迂旌斾访吾庐。","天边谁识郎官宿，门外空回长者车。","劝酒樽罍应引满，题诗屋壁是亲书。","乡人闻有神仙客，远近争来看隼旟。"],"title":"衢州阮比部学士得假归乡见过陋止留题诗什因以谢之"}
