{"author":"秦观","id":209951,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["羸兵瘦马犯黄尘，自笑区区梦里身。","不是对花能伏老，自缘无酒可浇春。","校书天禄陪群彦，晞发阳阿遇故人。","三百六旬如此少，更添香火坐逡巡。"],"title":"与邓慎思沐于启圣遇李端叔"}
