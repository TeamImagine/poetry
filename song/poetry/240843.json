{"author":"周紫芝","id":240843,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["园荒不见二疏归，风引长藤欲上篱。","燕子作巢春寂寂，竹枝摇月影离离。","谁为五柳当年传，又诵三堂此日诗。","我欲一邱藏曲折，此心唯有子相知。"],"title":"二月二十六日伯远邀游小园明日有诗次韵"}
