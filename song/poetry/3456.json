{"author":"陈与义","id":3456,"strains":["仄平○平平，平平○平平。","平平仄平仄，平仄仄仄平。","○平仄平仄，仄仄平平○。","平平○仄仄，○仄仄仄○。","平平平仄仄，仄仄平平平。","仄平平仄仄，平仄平仄平。","仄○平仄仄，平平仄平平。","○仄仄○仄，平平仄平平。","仄平仄○仄，仄仄仄仄平。","仄平○仄平，仄仄平平平。"],"paragraphs":["我身如孤云，随风堕湖边。","墙东木阴好，初识避世贤。","从来有名士，不用无名钱。","披君三迳草，分我一味禅。","胡为黄鹄举，忽上湖南船。","竟随文若去，聊伴元礼仙。","洞庭烟发渚，潇湘雨鸣川。","三老好看客，天高柁楼前。","子鱼独留滞，坐送管邴迁。","作诗相棹讴，寄恨余酸然。"],"title":"王应仲欲附张恭甫舟过湖南久不决今日忽闻遂登舟作诗送之并简恭甫"}
