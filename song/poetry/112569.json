{"author":"李至","id":112569,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["遥想佳辰宴画堂，清歌一曲遶雕梁。","岁星降后苍生福，元化调来圣祚昌。","尘外松身千载老，海中椿树万年芳。","闲曹随分多拘束，不得躬亲捧寿觞。"],"title":"至启伏以仆射相公丁一贤之运钟四输之才黄金照社以炳灵素练升天而入梦当就盈之良月过载诞之佳辰傥惭下俚之拙词曷表中心之善祝辄形微咏愿续遐龄"}
