{"author":"李白","id":56366,"strains":["仄仄仄仄仄，平平平仄平。","仄仄仄平平，仄平仄仄○。","平平○○仄，仄仄○平平。","仄○仄仄仄，○平○仄平。","仄仄平平仄，平平仄平仄。","仄仄平平平，仄○仄仄仄。","仄平平平平，仄仄仄仄仄。"],"paragraphs":["去去复去去，辞君还忆君。","汉水既殊流，楚山亦此分。","人生难称意，岂得长为群。","越燕喜海日，燕鸿思朔云。","别久容华晚，琅玕不能饭。","日落知天昏，梦长觉道远。","望夫登高山，化石竟不返。"],"title":"拟古十二首 十二"}
