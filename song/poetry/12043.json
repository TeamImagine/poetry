{"author":"胡寅","id":12043,"strains":["平平仄仄仄平平，仄仄仄平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["无端世故若连环，独未忘怀{亩犬}亩间。","不问落花随水远，最怜修竹伴人闲。","非求垣屋须穷僻，自爱巾车得往还。","已谕耕奴多艺秫，免教华发变朱颜。"],"title":"和唐坚伯留题庄舍  其一"}
