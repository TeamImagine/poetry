{"author":"陈普","id":161432,"strains":["仄○仄○平，仄平仄仄仄。","平仄平仄平，○○○仄仄。","平平仄仄仄，仄仄平平仄。","仄○仄仄平，仄仄仄仄仄。","仄平仄平平，仄仄仄平仄。","平平仄平仄，仄仄仄平仄。","？仄平仄平，仄仄仄平仄。","仄○平○平，仄仄仄仄仄。","平仄仄仄平，仄仄平仄仄。","仄平平仄平，○仄平仄仄。"],"paragraphs":["大中岂难明，不偏立可得。","偏似扶醉人，中如正柱石。","亭亭即道体，截截皆天则。","一毫不可裒，一发不可益。","舜君与尧民，万世作程式。","颜仁及曾孝，亦足立人极。","倘或增减之，病痛自千百。","立如偏重船，可坐见没溺。","形象亦易知，体段非不的。","柰何秦汉来，如瞽于五色。"],"title":"程朱之学  其四"}
