{"author":"李华","id":55121,"strains":["平平仄平平，平○仄仄○。","平平仄○仄，仄○平仄平。","仄平○仄平，仄仄仄仄平。","仄平仄平仄，仄仄仄○平。","仄仄○仄仄，仄平平仄平。","○平平仄平，平○仄平平。","平仄仄平仄，平○平仄平。"],"paragraphs":["甘酸不私人，元和运五行。","生人受其用，味正心亦平。","爪牙相践伤，日与性命争。","圣人不能绝，钻燧与炮烹。","嗜欲乘此炽，百金资一倾。","正销神耗衰，邪胜体充盈。","颜子有余乐，瓢中寒水清。"],"title":"杂诗六首 三"}
