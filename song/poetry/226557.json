{"author":"谢逸","id":226557,"strains":["仄仄仄仄仄，平仄平平平。","平仄仄平仄，仄平仄仄平。","○仄平○仄，平仄平平平。","○平仄平仄，平平○仄平。","平平仄仄仄，平仄○仄平。","仄平仄仄仄，平仄平○平。","仄平仄平仄，平仄仄仄平。","仄仄平仄仄，平平仄平○。","仄平仄仄仄，仄仄平仄仄。"],"paragraphs":["取友遍四海，江夏真无双。","怜我守幽独，闭门卧北窗。","折简呼胜士，炊黍羞羊腔。","相邀出蓬荜，登高临大江。","江山拟岘首，清绝冠此邦。","岂惟慕叔子，耆旧皆敦庞。","蛰龙卧诸葛，雏凤伏老庞。","寂寞千载后，斯人可心降。","愿言各努力，勿立憍慢幢。"],"title":"拟岘台  其二"}
