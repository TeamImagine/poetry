{"author":"华岳","id":98907,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。"],"paragraphs":["寒入肌肤粟已生，银河冻合水无声。","梅花漏泄春先到，风色商量雪未成。","有愧何须问天理，无求方始合人情。","男儿未际风云会，辜负胸中十万兵。"],"title":"冬日述怀"}
