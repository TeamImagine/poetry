{"author":"白居易","id":15928,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["朝来又得东川信，欲取春初发梓州。","书报九江闻暂喜，路经三峡想还愁。","潇湘瘴雾加餐饭，滟滪惊波稳泊舟。","欲寄两行迎尔泪，长江不肯向西流。"],"title":"得行简书闻欲下峡先以诗寄"}
