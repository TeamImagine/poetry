{"author":"林淳","id":62652,"strains":["平平仄平平，平仄○平仄。","平仄仄平仄，仄平平仄仄。","仄仄仄平平，仄仄仄平仄。","仄仄平平平，平平○○仄。","仄仄仄仄○，仄仄平仄仄。","平仄平平平，平仄仄平仄。","平平○仄仄，仄仄仄平仄。","仄仄平仄仄，平平○仄仄。","平仄仄平平，平仄○○仄。"],"paragraphs":["烟霞郁林峦，天地横机轴。","天巧出经纬，织来云锦簇。","木杪见浮屠，突兀隠渠屋。","夕照含幽微，曛红间深绿。","可望不可亲，白鸟时往复。","飞阁凌秋霜，危槛倚修竹。","崖阴分白昼，飒爽变幽谷。","隙地清绝处，他年犹可卜。","山水固依然，为我留苍木。"],"title":"秋霜阁吟"}
