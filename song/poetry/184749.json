{"author":"范纯仁","id":184749,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["官舍荒凉近古城，园林七月起秋声。","偶来嘉客从芸省，似对清冰满玉罂。","谈笑从容诚吏隠，逢迎疏野愧朝英。","田庐未得长归去，山鸟知人半夜鸣。"],"title":"又和席上见赠"}
