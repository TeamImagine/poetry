{"author":"夏竦","id":232604,"strains":["平仄平平平仄仄，平仄平平仄○仄。","仄平仄仄仄○平，仄○平平仄平仄。","仄平平仄仄○平，仄平仄平仄平平。","平平平仄仄仄○，平平仄仄平？平。","仄仄平平仄平仄，平仄仄平仄○仄。","仄平平仄仄平平，平仄平平仄平仄。","平平平仄仄平平，平仄平平平仄平。","仄平仄仄仄平仄，○仄平平平仄○。"],"paragraphs":["城上危楼高缥缈，城下澄江复相绕。","有时漾影入中流，俯看鱼游仰飞鸟。","近楼多少未行舟，满江落花洒汀洲。","人同江狎不怕浪，登楼对酒弹箜篌。","大别山头白云起，金口渡边雨如洗。","半钩新月上孤城，还照高楼与江水。","晴江依旧泻浔阳，黄鹤无由归故乡。","一声玉笛起何处，燕扑阑干花影长。"],"title":"黄鹤楼歌"}
