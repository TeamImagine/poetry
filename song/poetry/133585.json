{"author":"卫宗武","id":133585,"strains":["平平仄仄平，平仄仄仄仄。","仄○平仄仄，平仄仄仄仄。","平平仄平平，平仄○仄仄。","平仄○平平，仄仄仄平仄。","仄仄仄仄仄，仄仄平仄仄。","仄平仄○仄，仄仄仄仄仄。","仄平平平仄，○○仄○仄。","仄仄仄仄仄，仄仄平平仄。","仄平仄仄仄，平仄平平○。","仄仄仄平平，仄仄平平仄。"],"paragraphs":["天心本至仁，生意岂有息。","粤从书夏五，甘霔绝点滴。","凉风自西来，时送中夜湿。","田腹泯龟文，屋角挂龙骨。","我稷与我黍，实颖而实栗。","屡丰固难望，一饱或可必。","岂惟曾孙庾，如坻亦如栉。","滞穗不敛穧，可续穷民食。","但虞耗鼠雀，尤恐资螟螣。","愿减汉民租，少裕东南力。"],"title":"立秋喜雨"}
