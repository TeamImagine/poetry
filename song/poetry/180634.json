{"author":"王安石","id":180634,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["簿领纷纷惜此时，起携佳客散沈迷。","十围但见诸营柳，九曲难寻故国溪。","牵埭欲随流水远，放船终碍画桥低。","子猷清兴何曾尽，想忆高斋更一跻。"],"title":"泛舟青溪入水门登高斋奉呈叔康"}
