{"author":"蒲寿宬","id":155054,"strains":["平仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["风雨潇潇到夜终，夜寒一室坐虚空。","何当乐与二三子，免使凄其六一翁。","老大自甘为老大，穷通休苦较穷通。","此心不作窥园想，流水落花春梦中。"],"title":"风雨终夜独坐不寐"}
