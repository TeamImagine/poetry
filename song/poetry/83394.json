{"author":"陈文蔚","id":83394,"strains":["平仄平平仄仄平，仄平平仄仄平平。","仄平仄仄仄平仄，平仄平平平仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["花日迟迟暖似烘，杖藜飞舞趁东风。","野桥傍水柳先绿，山寺留春桃正红。","信步哦诗忘日晚，因言契理觉春融。","莆田远在千山外，长使灵泉信息通。"],"title":"与周希颜游灵泉归途偶作"}
