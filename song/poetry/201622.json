{"author":"彭汝砺","id":201622,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["莫笑长官权势轻，所怀端可及生灵。","勤忧每见朝尝胆，劝恤遥知夜戴星。","礼节但能坚玉石，清名亦合上丹青。","饯行欲以言箴赠，留作君家座右铭。"],"title":"送桂阳令臧祖道"}
