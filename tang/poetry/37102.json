{"author":"徐铉","id":37102,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["今岁游山已恨迟，山中仍喜见辛夷。","簪缨且免全为累，桃李犹堪别作期。","晴后日高偏照灼，晚来风急渐离披。","山郎不作同行伴，折得何由寄所思。"],"title":"游蒋山题辛夷花寄陈奉礼"}
