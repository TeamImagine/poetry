{"author":"张扩","id":234163,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["十年中国暗征尘，终挽天河净楚氛。","谩说星辰犹孛彗，不妨豪杰会风云。","江头露布传俘馘，殿下丝纶看策勲。","从此削平真细事，只忧无地录将军。"],"title":"听宣麻"}
