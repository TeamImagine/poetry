{"author":"释正觉","id":5025,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["阿祖江滨插苇枝，丛林蕃茂果臻斯。","师门昆仲知名旧，缘法东西得面迟。","沙上盟寒鸥怪晚，屋头字草雁来时。","月明古渡清铺练，千里同风不隔丝。"],"title":"送元上人过长芦"}
