{"author":"方回","id":148431,"strains":["仄仄○平仄，平仄仄平仄。","平平平○仄，平仄平仄仄。","仄仄仄平平，仄仄仄平仄。","平平平仄平，○仄平平仄。","仄仄仄仄○，仄仄仄平仄。","仄平仄平仄，仄仄仄平仄。","平平平仄仄，平仄平仄仄。","仄仄平平平，仄仄仄○仄。","平○平平平，仄仄○平仄。","仄仄仄平平，仄平仄○仄。","平○仄平仄，○○仄○仄。","平○仄平仄，○仄仄仄仄。","仄仄仄仄平，仄仄仄仄仄。","平平仄平平，仄仄平仄仄。","仄平仄平仄，仄平仄仄仄。","平仄平仄仄，仄平仄○仄。","平平平仄○，平仄仄仄仄。","仄○平仄平，仄仄○仄仄。"],"paragraphs":["奠国荷隆栋，扶世纳夷轨。","勋庸书盟府，名氏垂信史。","画餠既无成，坠甑亦云已。","幽哦陶倦情，闲读探玄理。","嗜古植雅正，愤俗馘淫靡。","尚堪辈前哲，未屑睨余子。","寒门车马绝，良月风日美。","旁近东西邻，邂逅二三士。","无钱焉能神，有酒犹粗旨。","炙脔割肥羊，鲙材斫长鲤。","随分匪强致，乘兴肯中止。","钩深出该洽，砭疾伐鄙俚。","缩颈罚令苛，抚掌戏语绮。","豪歌眇群儿，大笑惊数里。","一翁醉而踣，两生掖不起。","心广穷亦乐，气衰老且死。","生生天壤间，知命者罕尔。","予将归万山，后日当忆此。"],"title":"十月十九日小酌分韵得里字"}
