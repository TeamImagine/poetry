{"author":"俞德邻","id":153121,"strains":["平平仄平平，仄仄○平平。","平平平平仄，仄仄平仄平。","平平仄○仄，仄仄平平平。","平平仄仄仄，仄仄平○○。","仄仄平○仄，仄仄平仄平。","○仄仄平仄，平仄仄平平。","平仄仄仄仄，○仄○仄平。","平平仄仄平，平平仄仄平。","仄仄○仄仄，仄仄平平平。","平平仄平仄，仄仄平平平。"],"paragraphs":["忧来感人心，把菊行东篱。","悠然南山句，忆此删后诗。","诗亡绝遗响，菊在余幽姿。","麟洲有达士，与菊心相期。","左揖隆中老，右揖绵上推。","泛此忘忧物，聊以供吾私。","真乐未易识，胜事空自知。","金风摵摵鸣，金英粲粲垂。","我欲从子醉，不羡高阳池。","焉知义熙后，此会非今时。"],"title":"次韵龙仁夫种菊二首  其一"}
