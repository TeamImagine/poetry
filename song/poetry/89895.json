{"author":"释居简","id":89895,"strains":["仄平仄平仄仄平，平平仄仄平平平。","仄平仄平仄仄仄，仄仄仄仄○○平。","○○仄○仄○仄，仄仄仄仄平平○。","仄平平仄仄平仄，平平仄○○平平。","仄平仄仄仄仄仄，○仄平仄平平平。","仄平仄仄平仄仄，仄平仄平平平平。","仄平仄仄仄平仄，仄仄仄仄平平平。","平○仄平仄平仄，仄平○仄平平平。","平○仄仄○仄仄，仄仄平仄平平平。","仄平平○仄仄仄，平平仄平平仄平。","平○平仄仄○仄，仄仄平仄平仄平。","平平仄平仄平仄，仄仄仄仄○仄平。","仄平仄仄仄○仄，仄平仄仄平平平。","平平仄仄仄仄仄，仄仄仄仄○平平。","仄平仄仄仄平仄，仄平仄仄平平平。","平平仄仄仄平仄，仄仄平仄平○○。"],"paragraphs":["盛时考槃古逸民，湖山草木咸知名。","至今八篇烂古锦，岂特五字如长城。","长驱万骑到其下，束手按甲循墙行。","大邦维翰蔽骚雅，遐冲既折犹精神。","抗衡剧孟一敌国，弹压西子孤山春。","死诸葛走生仲达，送修靖邀陶渊明。","聚蚊莫及怒雷迅，老瓦不乱黄锺鸣。","清弹岂为赏音废，自芳更问林扉扃。","鸥盟未冷浪拍拍，弋者何慕鸿冥冥。","水流山空鹤态度，冰枯雪寒梅弟兄。","梅当成实自调鼎，鹤既生子仍姓丁。","乡来偶同赋招隠，老去亦各相忘形。","故庐夜夜月如昼，少微耿耿天无云。","千金傥可市骏骨，万古适足空凡群。","百身可赎但虚语，九原唤起知无因。","为公满酌井花水，酹一抔土公应闻。"],"title":"孤山行"}
