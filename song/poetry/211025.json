{"author":"释保暹","id":211025,"strains":["平仄平平仄仄仄，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曾向长洲泛渺漫，沈青空阔鸟飞难。","平沙杳杳夜潮落，别浦依依秋树寒。","闲浸客亭浮去棹，冷淹渔屋漾垂竿。","归心早晚悬帆到，是处僧楼更上看。"],"title":"忆松江"}
