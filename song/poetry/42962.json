{"author":"范成大","id":42962,"strains":["平平○平平平平，仄平仄平平平平。","平平仄仄平平平，平平仄○平平平。","仄平仄仄○平平，平○仄仄平仄平。","平平仄仄？平平，平平仄仄平平平，仄仄仄平平仄平。"],"paragraphs":["金麟喷香烟龙蟠，玉灯九枝青阑干。","明琼翠带湘帘斑，风帏绣浪千飞鸾。","舞娥紫袖如弓弯，云中一笑天解颜。","衔杯快卷玻璃干，花楼促箭春宵寒，二十五声宫点阑。"],"title":"夜宴曲"}
