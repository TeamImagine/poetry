{"author":"白居易","id":17563,"strains":["仄仄仄平平，仄平仄平仄。","平仄仄平平，平平仄平仄。","平○平仄仄，仄仄平平仄。","平仄仄仄平，平○平○仄。","仄○平仄仄，平仄平平仄。","仄仄仄平平，平平平仄仄。","平○仄平仄，仄仄平仄仄。","仄仄仄平平，平平仄平仄。","仄平仄仄仄，仄仄仄仄仄。","仄仄仄平平，○平仄平仄。"],"paragraphs":["逸少集兰亭，季伦宴金谷。","金谷太繁华，兰亭阙丝竹。","何如今日会，浥涧平泉曲。","杯酒与管弦，贫中随分足。","紫鲜林笋嫩，红润园桃熟。","采摘助盘筵，芳滋盈口腹。","闲吟暮云碧，醉藉春草绿。","舞妙艳流风，歌清叩寒玉。","古诗惜昼短，劝我令秉烛。","是夜勿言归，相携石楼宿。"],"title":"游平泉宴浥涧宿香山石楼赠座客"}
