{"author":"刘克庄","id":115738,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不觉昏眵过十旬，谒之先圣祷之神。","室生虚白稀来客，驿致空青累故人。","病尚研寻书外意，耄犹贪爱梦中身。","从前计孛俱辞去，献岁明朝已发春。"],"title":"得药谢竹溪一首"}
