{"author":"陆游","id":33617,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄仄平平仄平。"],"paragraphs":["霜落江清水见鱼，偶然徙倚草堂孤。","雪天黯淡常如晚，烟树微茫直欲无。","下泽乘车终碌碌，上方请剑漫区区。","拟将疏逸消豪气，寻罢酒徒寻猎徒。"],"title":"江亭冬望"}
