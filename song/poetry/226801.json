{"author":"赵鼎臣","id":226801,"strains":["平平仄仄仄，仄仄平平平。","仄仄仄仄仄，平仄仄仄平。","平平仄平平，仄仄○平平。","平平平仄○，仄仄仄仄○。","仄平仄平平，平平仄仄平。","仄平○平平，平仄○仄平。","平平平仄平，平仄平仄平。","平平平仄平，仄平仄平平。","仄平平平仄，仄仄仄平平。","仄平○仄平，平○平仄○。","仄仄仄仄平，仄仄平平平。","仄仄仄仄平，平仄平仄平。","仄平仄仄仄，平○仄仄○。","仄平平仄平，平仄平平平。"],"paragraphs":["钩绳异曲直，凿枘殊圆方。","蛤死不脱壳，锥颖要出囊。","风蛇互矜怜，蚌鹬相探尝。","纷然天壤间，巨细靡不藏。","孰能使之齐，贤哉我未皇。","付之将毋同，蛮貊犹故乡。","方生天马驹，头作千里昂。","平生刚褊心，立朝慕周昌。","置之岯山下，所用乃针芒。","苦憎茶扰人，能妨春梦长。","季也谓不然，辨理殊坚强。","我欲两可之，笙磬同一堂。","楚人固失矣，齐论亦岂当。","请归亡是翁，文字搜枯肠。"],"title":"既和时敏止茶诗矣而允迪所饷犹未及请再次韵求之"}
