{"author":"周密","id":153791,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["东园桃李记春时，杖屦相从日日嬉。","乌帽插花筹艳酒，碧莲探韵赋新诗。","广陵散绝清弹苦，岘首碑空雨泪垂。","物色已非知己尽，一回临眺一怀悲。"],"title":"重过东园兴怀知己二首  其一"}
