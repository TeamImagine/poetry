{"author":"慕容彦逢","id":225683,"strains":["仄平平仄平，平平仄平仄。","平平仄仄仄，仄仄仄平仄。","平平仄仄仄，○平平仄仄。","平平平仄平，平平仄仄仄。","仄仄平仄○，仄平平仄仄。","仄平仄平平，仄仄平平仄。","○平仄仄平，仄仄仄平仄。","平平仄仄平，平平仄平仄。","○平仄仄仄，仄仄仄平仄。","平平仄平平，仄仄仄平仄。","平平仄仄仄，平仄○仄仄。","平仄○平平，○仄○仄仄。"],"paragraphs":["广文新决科，恩袍鬭春绿。","香名满众耳，要路策高足。","阿房得第五，中眉嗟志目。","平明趋省门，容仪耸旁瞩。","廪薄虽屡空，润身非润屋。","朅来锁南宫，迨此东风燠。","吟哦夜不休，立侍窘童仆。","诗成字字清，华星点秋肃。","中含不尽意，往往念归沐。","遥知卧鸱夷，独酌慰斋宿。","云谁可与饮，邻有三不速。","篇卷正沉迷，当以从事趣。"],"title":"再次前韵赠叶权之"}
