{"author":"洪咨夔","id":99592,"strains":["仄平仄平平，仄仄平平平。","仄平仄仄仄，仄仄○平平。","平平仄仄○，仄○○仄平。","仄平仄仄平，仄平仄仄平。","仄仄平○仄，仄仄平仄○。","平平平仄仄，仄平仄仄平。","仄仄仄仄仄，仄仄平平○。"],"paragraphs":["秃山束纡江，寸土无平田。","麦登粟事起，竟岁相周旋。","扶犂荦确间，并驱从两犍。","两犍力不齐，手胼后者鞭。","日暮鞭更急，轭促肩领穿。","归来茅屋下，抚牛涕泗涟。","一饱弗易得，柰此官租钱。"],"title":"漩口"}
