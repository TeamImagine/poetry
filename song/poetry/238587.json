{"author":"王庭珪","id":238587,"strains":["平平平仄仄平平，仄仄仄平平仄平。","仄仄平平仄平仄，平平平仄仄平平。","仄平平仄仄平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["何年来卧北山霞，犹指海边团练家。","手把方书妙耕种，门高闾巷独清华。","两儿驹齿日千里，万卷牙籖架五车。","风动松篁起萧瑟，不堪回首听悲笳。"],"title":"挽刘宗望"}
