{"author":"范纯仁","id":184814,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平平仄平平。","仄平仄仄平平仄，仄仄平平仄仄平。"],"paragraphs":["千骑翩翩逐郡侯，条山重继昔年游。","翠深叠嶂烟岚晚，绿满长郊稼穑秋。","胜概不知行客老，征骖聊为主人留。","预思别后登临处，应见黄河入海流。"],"title":"再赴蒲津陪解梁张守安邑王宰游静林"}
