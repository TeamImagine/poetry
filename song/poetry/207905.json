{"author":"黄庭坚","id":207905,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["鬓发斑然潘骑省，腰围瘦尽沈东阳。","茶瓯屡煮龙山白，酒椀希逢若下黄。","乌角巾边簪钿朵，红银杯面冻糖霜。","会须着意怜时物，看取年华不久芳。"],"title":"次韵伯氏戏赠韩正翁菊花开时家有美酒"}
