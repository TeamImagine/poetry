{"author":"李纲","id":242503,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["燕罢虹桥绝世氛，曾孙谁见武夷君。","更无裀幕空中举，时有笙竽静处闻。","猿鸟夜啼千嶂月，松篁寒锁一溪云。","洞天杳杳知何处，翠石苍崖日欲曛。"],"title":"幔亭峰"}
