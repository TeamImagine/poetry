{"author":"吴则礼","id":223658,"strains":["平平○平平仄仄，仄仄平○平仄仄。","平平仄仄仄仄平，平仄○平仄○仄。","平平仄仄仄○平，仄仄○平仄仄平。","仄平平仄仄仄仄，仄仄仄平平仄平。","平平仄仄仄○平，仄仄仄平仄平平。","平平平仄平仄平，仄○仄仄平仄平。","平平平仄仄仄仄，仄○平仄仄仄仄。","平仄平平仄仄平，仄仄仄平○仄仄。","仄平平仄○仄○，平仄仄仄平仄○。","仄仄仄仄仄仄平，仄仄平仄仄仄平。"],"paragraphs":["先生行年今七十，植杖端如孤鹤立。","江天小雨作许奇，洲渚横斜雁行湿。","先生隶法老更精，未要中郎作典刑。","笔含锺鼎小篆意，启齿要须斯与冰。","先生宿昔爱弹琴，不爱越琴爱雷琴。","摩挲龟背蛇蚹纹，太和款识尤出伦。","先生真已弃百事，旧参尧典舜典字。","端有江湖著老儒，笑大耳儿长结眊。","学书初不论永和，书到石鼓才不磨。","不见吏部石鼓歌，往载安得数骆𫘞。"],"title":"赠江器博"}
