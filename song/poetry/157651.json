{"author":"韩维","id":157651,"strains":["仄仄仄○仄，仄仄平平平。","平仄仄平平，○平平仄平。","平仄平平仄，仄仄○仄平。","仄仄○仄仄，平平仄平平。","仄平仄仄仄，仄仄平仄○。","平平仄○仄，仄仄仄○平。","平平○平○，仄平仄平平。","仄仄平仄仄，平平仄平平。","平○平仄仄，仄仄仄仄平。","仄平仄仄仄，平平仄○○。"],"paragraphs":["昔予有行迈，辱赠猗兰辞。","今我复来游，重贻黄鹄诗。","兰以喻芳洁，撷佩正所宜。","鹄以兴翅邈，鸾皇共追随。","句成自有法，意厚良不訾。","投非所当授，乃反骇且疑。","兰生深林间，蔼然抱幽姿。","鹄有江海志，孤轩谢羁雌。","残折兰色改，跂尚鹄性悲。","愿君两置是，逍遥以相期。"],"title":"景仁次道斋礼院予与和叔过之值其方饮引去二君以诗见谢三首 答次道 其二"}
