{"author":"高适","id":2524,"strains":["平平平仄○，仄仄仄平平。","平仄平平仄，平平仄仄平。","？平平仄仄，平仄仄平平。","平仄平○仄，平平仄仄平。","平平平仄仄，平仄仄○平。","平仄○平仄，平平仄仄平。","平○仄仄仄，平仄仄○平。"],"paragraphs":["人幽宜眺听，目极喜亭台。","风景知愁在，关山忆梦回。","秪言殊语默，何意忝游陪。","连唱波澜动，冥搜物象开。","新秋归远树，残雨拥轻雷。","檐外长天尽，尊前独鸟来。","常吟塞下曲，多谢幕中才。"],"title":"陪窦侍御灵云南亭宴诗得雷字"}
