{"author":"释居简","id":91589,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["山木凌秋似鬓苍，静观浮俗饱炎凉。","唤回猿鹤弹三叠，话到陈隋笑几场。","云度闲情疑路断，草生奇馥染林香。","莫乘残照催归骑，白下留门惯漏长。"],"title":"酬当涂何户曹畏斋金陵三篇见寄兼柬饷台上幕许从道  其一"}
