{"author":"陆游","id":41381,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["蛩声每续蝉声起，桐叶仍兼柳叶凋。","懒惰心情疏笔砚，久长生计属渔樵。","鬋茅旋补东厢屋，伐石新成北港桥。","物外高人来往熟，等闲折简也能招。"],"title":"南堂杂兴八首  其三"}
