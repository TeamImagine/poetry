{"author":"毕仲游","id":209116,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["金殿移班再拜归，门庭未冷又光辉。","百年相府风流在，三世词臣际会稀。","应复异时当化笔，莫留同甲弊朝衣。","似观天上三阶正，又有文星入紫微。"],"title":"贺吕子进舍人告谢"}
