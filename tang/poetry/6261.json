{"author":"窦牟","id":6261,"strains":["仄仄平○仄，平○仄仄平。","仄平○○仄，平仄仄平平。","仄仄平平仄，平平仄仄平。","仄平平仄仄，平仄仄平平。","○仄○平仄，○平仄仄平。","仄平○仄仄，平仄仄平平。"],"paragraphs":["紫陌纷如画，彤庭郁未晨。","列星沈骑火，残月暗车尘。","隐轸排霄翰，差池跨海鳞。","玉声繁似乐，香泽散成春。","叹息驱羸马，分明识故人。","一生三不遇，今作老郎身。"],"title":"早入朝书事"}
