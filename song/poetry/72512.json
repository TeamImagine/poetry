{"author":"曾丰","id":72512,"strains":["仄仄平平仄仄平，○平平仄仄平平。","平平仄仄平○仄，平仄平○仄仄平。","仄仄仄平平仄仄，平○平仄仄平○。","平平仄仄○平仄，平仄○平○仄仄。"],"paragraphs":["共阅文场幸小休，燕斋还我旧天游。","青灯影里消除夜，黄菊杯中渐送秋。","此念在家身在客，吾行非去坐非留。","诸公往往离怀恶，曾悟乘流过坎不。"],"title":"隆兴贡院彭国寿以诗见示次韵奉酬"}
