{"author":"刘子寰","id":116683,"strains":["仄仄平平仄平仄，仄仄平平○仄仄。","平平○仄仄平仄，平仄平平仄○仄。","平平平仄仄仄平，仄平仄仄平○平。","仄平仄仄平仄仄，仄平仄仄平○平。","仄平仄平仄仄仄，仄仄仄○平仄仄。","仄○平○仄平○，仄仄平○平仄仄。","平平仄仄○平平，平仄仄平○仄平。","平平仄仄仄仄仄，仄平仄仄平平平。","仄平仄仄仄平仄，平平平仄○平仄。","平平仄仄仄仄平，仄○仄平平仄仄。","仄平仄○平平○，平仄平平○仄仄。","平仄平平仄仄平，平平仄仄平平仄。","仄仄平平仄仄平，平平仄仄仄○○。","平平仄仄○平仄，平仄仄仄平平平。","仄平仄仄平平仄，仄仄平平平仄仄。","平平平○仄平平，仄仄平平平仄仄。","仄平仄仄平平平，平仄仄平平仄平。","平平仄仄仄平仄，仄平仄仄平平平。","仄○平？平平仄，仄仄平平平仄仄。","平仄平平平仄仄，仄仄平平仄平仄。"],"paragraphs":["郏石玲珑玉为骨，下有双泉深觱沸。","珠泉凝白玉泉碧，含彩扬辉以其物。","珠泉灵蚌夜出游，忽惊月色清如秋。","一山木叶皆倒影，月轮却在泉间浮。","玉泉潜珍閟莫测，木石但观皆润泽。","卞和生长此山间，谷邃泉深求不得。","泉心缓缓嘘浮珠，泉口急流深满渠。","鱼虾蛭蚓不敢狎，始知下有龙神居。","老龙动息有常定，朝昏泉涌如潮信。","余波派作九曲流，百折不能违水性。","石池数顷琉璃浸，池底金莲铺绿锦。","金碧晶荧射眼明，烦襟濯尽生寒凛。","上古消沉不可知，唐贤往往已留题。","莓苔剥落传师笔，沙砾灭没文饶碑。","汴京往昔升平日，北上西来多墨客。","东坡诗扁卧蚕书，鲁直门颜生铁画。","向来虏寇抄荆门，城郭屋庐俱荡焚。","黄头亦恐杀风景，岿然独有林亭存。","古称神瀵疑兹是，到处涔蹄无此比。","争得山头无戍垒，住向荆门弄泉水。"],"title":"荆门蒙泉"}
