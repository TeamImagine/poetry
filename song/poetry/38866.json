{"author":"陆游","id":38866,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["乌帽围宽带眼移，闭门惯忍日长饥。","文章虽愧声名误，志节宁随血气衰。","天地无私非困我，圣贤可学有余师。","短檠正叹经时别，凉入郊墟喜可知。"],"title":"新凉书怀四首  其一"}
