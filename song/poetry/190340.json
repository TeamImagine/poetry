{"author":"韦骧","id":190340,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["未容广受擅余徽，远嗣亲荣二十期。","山岳有神储秀日，朝廷无事乞身时。","挂车濯濯吴风厚，奉寿诜诜夏景迟。","贱士葭莩敢为献，愿光南国过期颐。"],"title":"致政胡郎中生日"}
