{"author":"虞俦","id":62305,"strains":["仄仄仄平仄，○○仄仄平。","仄平平仄仄，平仄仄○平。","平仄平○仄，平仄仄仄平。","平平仄仄仄，平仄仄平平。","仄仄平平仄，○平仄仄平。","○平○仄仄，仄仄仄平平。","仄仄平平仄，平平仄仄○。","平平仄仄仄，○仄仄平平。"],"paragraphs":["酒者忘忧物，难教与愿违。","未能聊尔耳，时复一中之。","全醉无乘坠，偏醒有是非。","兵厨那可恋，州绂屡交驰。","莫讶台无馈，相逢盖有时。","留髠从昔惯，舍盖有谁知。","短棹能来往，经年慰别离。","何尝有此客，了事笑痴儿。"],"title":"林子长录旧诗来觅酒因送似之"}
