{"author":"陆游","id":33680,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["天涯久客我何堪，聊喜灯前得纵谈。","磊落金盘荐糖蟹，纎柔玉指破霜柑。","烛围宝马人将起，花坠纱巾酒正酣。","更作茶瓯清绝梦，小窗横幅画江南。"],"title":"夜饮即事"}
