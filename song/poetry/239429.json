{"author":"孙觌","id":239429,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平仄仄平。"],"paragraphs":["涤地愁霏欲变鱼，毗耶问疾有文殊。","拟将十万回天去，且罄丹衷伏地输。","忽听风声传画角，徐看日影上流苏。","麹穷不用号眢井，呫嗫瘦词笑小儒。"],"title":"和刘守林宗喜晴二首  其二"}
