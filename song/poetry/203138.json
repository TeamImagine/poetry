{"author":"释道潜","id":203138,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["匡庐三载恣徜徉，肯惮衣裘弊雪霜。","学彻死生追粲忍，力穷骚雅陋齐梁。","心源素与秋潭静，定水宁同夏潦潢。","邂逅逢余旧题墨，藓封苔駮不成行。"],"title":"次韵闻复庐山见怀"}
