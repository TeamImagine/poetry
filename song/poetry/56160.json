{"author":"张孝祥","id":56160,"strains":["平平仄平平仄仄，○平平仄仄○仄。","仄○平仄仄平平，仄仄平平仄平仄。","仄平平平平仄仄，仄仄○平○仄仄。","仄平平仄仄仄平，仄仄平平○仄仄。","平平平仄平仄仄，仄仄平平○仄仄。","仄平仄仄仄平平，仄仄仄平○仄仄。"],"paragraphs":["编棕织蒲绳作底，轻凉坚密稳称趾。","帝庭无复梦丝絇，上客还同贶珠履。","我家江南山水窟，日日行山劳屐齿。","感君投赠欲别时，布袜青鞋从此始。","亨衢知子方著脚，直上云霄三万里。","泰阶历尽却归来，赤舄一双应几几。"],"title":"黄升卿送棕鞋"}
