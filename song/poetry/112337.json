{"author":"张咏","id":112337,"strains":["平平平平仄仄仄，○仄平平仄平仄。","平平平仄仄○平，平平仄仄平平平。","仄仄仄平平，平平仄仄平。","仄仄平平仄，平仄平仄仄。","仄仄仄仄平仄平，平平平仄平。","仄仄平平平仄平，仄仄平仄平。","平平仄仄平仄仄，仄平仄仄平平平。","平仄仄平平平，仄仄平平平平。"],"paragraphs":["天门高兮未我揭，驱马淮西阻风雪。","高阳狂客夜敲门，清谈大笑倾金尊。","一饮使君楼，腾腾醉未休。","再约娱宾曲，歌舞喧耳目。","宛若是子之哲兮，精神多崛奇。","穆矣簪缨之后兮，动止饶令仪。","繁花不染君子道，大鹏自有飞鸣时。","何顾我之弥弥，不可无言而辞。"],"title":"淮西叙别"}
