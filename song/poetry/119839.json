{"author":"林希逸","id":119839,"strains":["仄仄平平仄，平平仄仄平。","○平平仄仄，仄仄仄平平。","仄仄平○仄，○○仄仄平。","○○平仄仄，平仄仄○平。","仄仄平○仄，平平仄仄平。","仄平平仄仄，仄仄仄平平。"],"paragraphs":["水下元无月，江澄别有天。","凝眸欣浩浩，在手掬娟娟。","桂魄方留影，荷衣试弄泉。","正看波底样，俄入掌中圆。","太白狂应揽，知章醉欲眠。","我知光可汲，便拟拍洪肩。"],"title":"掬水月在手"}
