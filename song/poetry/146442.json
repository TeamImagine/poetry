{"author":"金君卿","id":146442,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["三纪修行箬笠僧，布衣褴褛发鬅鬙。","邑人与卜幽栖处，象法能通最上乘。","常宿灵嵓敲玉磬，旋营精刹布金绳。","江西望镇称台岭，使者重来喜共登。"],"title":"题赠南台山院主吉大师"}
