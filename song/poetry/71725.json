{"author":"钱闻诗","id":71725,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平仄仄平。","平仄平平仄平仄，平平仄仄仄平平。","仄平仄仄仄平仄，仄仄平平平仄平。"],"paragraphs":["庙奉神龙乐施钱，薛君矫首亦行天。","为霖遍泽一千里，感梦忽符三十年。","盘馔勤勤祷祠客，桅樯戢戢待风船。","我来三酹谢休德，馥郁金炉沉水烟。"],"title":"神林浦庙"}
