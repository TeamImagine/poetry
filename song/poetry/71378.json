{"author":"蔡戡","id":71378,"strains":["仄仄平平仄仄平，平平平仄仄平平。","平平平仄平仄仄，仄仄仄平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["世事端如一局碁，光阴还若掷梭飞。","亡弓休问人得失，佩剑那知孰是非。","每对西山看不厌，何当南浦送将归。","不如从此扁舟去，江上秋高蟹正肥。"],"title":"思归  其一"}
