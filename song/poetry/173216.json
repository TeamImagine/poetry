{"author":"蔡槃","id":173216,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忆昔青灯夜对床，断猿声里早梅香。","一从去棹冲寒雪，几度凭阑到夕阳。","秋思渐于蝉外觉，别愁偏向雁边长。","梧桐解得离人意，不遣西风吹叶黄。"],"title":"寄雪蓬姚监丞"}
