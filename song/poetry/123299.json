{"author":"吴潜","id":123299,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["韪轩从此入山深，阿阮同途反奋岑。","老大分携朋友意，死生契阔弟兄心。","碧云怅望家千里，白发瓢零酒一斟。","岁晚情怀易感触，不堪衰泪忽霑襟。"],"title":"明仲小侄归江浙饯之西渡有感二首  其一"}
