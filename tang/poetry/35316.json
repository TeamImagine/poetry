{"author":"刘象","id":35316,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["洁白孤高生不同，顶丝清软冷摇风。","窥鱼翘立荷香里，慕侣低翻柳影中。","几日下巢辞紫阁，多时凝目向晴空。","摩霄志在潜修羽，会接銮凰别苇丛。"],"title":"鹭鸶"}
