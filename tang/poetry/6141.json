{"author":"戎昱","id":6141,"strains":["仄仄平平平仄平，仄平平仄仄平平。","仄平仄平平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["霁后江城风景凉，岂堪登眺只堪伤。","远天䗖蝀收残雨，映水鸬鹚近夕阳。","万事无成空过日，十年多难不还乡。","不知何处销兹恨，转觉愁随夜夜长。"],"title":"江城秋霁"}
