{"author":"刘弇","id":209569,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["春山野思万千重，那更江头来送公。","别泪滴流红杏雨，离情摇曳绿杨风。","一枝易遶南飞鹊，只字难凭北塞鸿。","惟有感恩情不断，夜深长入梦魂中。"],"title":"春日送签判阳承议"}
