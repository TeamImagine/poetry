{"author":"白玉蟾","id":121913,"strains":["平平仄平仄平平，○仄仄仄仄平○。","平平仄平平仄平，仄仄平仄平仄平。","平平仄仄仄平仄，仄平仄仄仄平仄。","平仄仄平平平仄，仄○仄仄平平仄。","平平平仄仄平平，○仄仄仄仄仄平。","仄仄平平仄平仄，仄仄平平仄仄平。"],"paragraphs":["山前浩歌觉声干，长啸直入碧云间。","梅窗主人携百壶，一夜谈话秋雨寒。","灯红吐出玉虫巧，道人大啸拍床吼。","连榻隠南吴庚契，要看纸上生蛇走。","停杯撑眼发诗颠，横捉一笔半欲眠。","笑把昆仑蘸沧海，写出新词数万篇。"],"title":"夜宴清胜轩醉吟呈倪梅窗吴道士隠南"}
