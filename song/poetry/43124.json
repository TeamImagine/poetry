{"author":"范成大","id":43124,"strains":["平平仄平仄，仄仄平仄平。","仄平仄仄平，仄仄平仄○。","平仄仄仄仄，平仄平平平。","平平平仄平，仄仄仄平平。","仄平仄平○，仄平仄平平。","平平仄仄仄，仄仄平平平。","平平仄平仄，仄平○仄平。","仄仄平仄平，平仄仄平平。","平○○仄仄，仄仄仄仄平。","平平平仄平，○平仄平平。","平平仄仄平，仄仄平仄平。","平平仄仄仄，仄仄○平平。"],"paragraphs":["佳晨出西郭，仰视天宇清。","乐哉旷士怀，浩浩吞四溟。","新涨忽勇退，篱落粘枯萍。","风幡招客游，旷望隔蘋汀。","仆夫厉清深，竹舆竦亭亭。","波翻石凿落，尚带蛟龙腥。","华堂入松竹，德人占聚星。","脱帽飞羽觞，颓放解天刑。","时当行火令，草腐亦化萤。","炎官纷陆梁，空飞赤云𫐌。","遥知陇上耘，暴背愁白丁。","兹游岂易得，未用叹沉冥。"],"title":"次韵庆充避暑水西寺"}
