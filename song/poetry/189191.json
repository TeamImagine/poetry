{"author":"陈尧佐","id":189191,"strains":["平仄平平仄，平平仄仄平。","仄平平仄仄，仄仄○平平。","仄仄平○仄，平平仄仄平。","○平平仄仄，平仄仄○平。","仄仄平平仄，平平仄仄平。","仄平○仄仄，平仄仄平平。","仄仄○平仄，平平仄仄○。","平平○仄仄，○仄仄平○。"],"paragraphs":["城外逋翁宅，开亭野水寒。","冷光浮荇叶，静影浸鱼竿。","吠犬时迎客，饥禽忽上阑。","疏篱僧舍近，嘉树鹤庭宽。","拂砌烟丝袅，侵窗笋戟攒。","小桥横落日，幽径转层峦。","好景吟何极，清欢尽亦难。","怜君留我意，重叠取琴弹。"],"title":"林处士水亭"}
