{"author":"文同","id":168425,"strains":["平平仄平仄平仄，平平平平平仄仄。","仄仄平仄仄平○，仄仄平仄仄平仄。","平○仄平仄平仄，仄仄平平平仄仄。","仄平○仄仄平仄，平仄○平平仄仄。"],"paragraphs":["嗟哉彻之有天下，甘心神仙希羽化。","五十余丈起楼观，万八千里走车驾。","安期羡门竟何在，五利文成终死诈。","若非留意尚文学，嬴政且贤非尔亚。"],"title":"读武纪"}
