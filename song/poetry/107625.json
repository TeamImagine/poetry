{"author":"王迈","id":107625,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平仄平仄，平平仄仄仄平平。"],"paragraphs":["金华门外浥京尘，乌石山前结帨巾。","翁婿相看冰映玉，庭闱一笑颊生春。","昔言尔尔嫌随俗，今唤卿卿喜有人。","来岁梦兰叶佳兆，犀钱玉果出娱宾。"],"title":"贺同年林簿同卿龟从新婚  其一"}
