{"author":"李吕","id":30273,"strains":["仄平仄仄平，平平平平仄。","平平平平平，平平仄平仄。","平仄○平平，平仄仄仄仄。","仄平仄平仄，仄仄仄平仄。","仄平平○○，平平平仄仄。","平仄仄仄平，仄仄仄○仄。","平平仄仄仄，仄仄平仄仄。","仄仄仄仄平，平仄平仄仄。","仄仄仄平平，仄仄仄平仄。","平平仄仄仄，平平仄○仄。","平平仄仄平，○平仄仄仄。","平○仄仄平，仄仄仄仄仄。","平○仄平平，仄仄仄仄仄。","仄仄仄平平，平仄仄平仄。","仄仄仄仄仄，○○仄仄仄。","○平仄仄仄，○○平仄仄。","仄平仄仄平，平仄仄平仄。","平平仄平平，平仄○仄仄。","平平仄○仄，平仄仄○仄。","平平仄平仄，仄平仄仄仄。","仄仄仄仄平，仄仄仄仄仄。","平平平仄仄，仄仄平仄仄。","平○仄仄仄，仄仄平平仄。","仄仄仄仄平，仄仄平平仄。","仄○平仄仄，平仄仄仄仄。","仄平仄仄平，平平仄平仄。","仄仄平仄仄，平仄仄仄仄。","○仄仄平平，平仄仄平仄。","仄仄仄仄平，仄平仄平仄。","仄平○仄仄，仄仄仄○仄。","仄仄仄平平，平仄仄仄仄。","平平仄平平，仄仄平仄仄。","平平平仄仄，仄仄仄平仄。","○仄平平平，仄○仄仄仄。","仄仄仄平平，仄仄仄平仄。","仄仄○仄平，○仄平平仄。"],"paragraphs":["伯才不鼓琴，良为知音撤。","渊明琴无弦，荆扉昼常闭。","吾道传沧洲，初不待识别。","叔孙志谐俗，礼乐用绵𫈵。","子陵持正论，阿谀腰领绝。","宁可负凿方，枉尺未应屑。","郊居本寂寞，况乃生计拙。","食指日益繁，资用时告竭。","客至坐无毡，窃与郑公埒。","天随拾杞菊，焉能餍𫗦餟。","平生所厚人，过门或电掣。","尝闻贵易交，一命已变节。","包苴既无鱼，裋褐倦造谒。","阔远故人书，谁复访衰苶。","有焰手可炙，其如火不热。","闻酸蚋必聚，其如酰不冽。","向来出肺肝，生死语虚设。","醇风恣浇漓，仁义从荡灭。","江湖足相忘，何苦怨离别。","黄君忘年友，岁寒我辈列。","抗志忌诡随，讲究亦可悦。","高堂甘旨奉，敢以贫故阙。","姑从敩学半，俯首栖林樾。","近枉寄赠篇，用意尤清切。","似闻于易道，琅诵口不辍。","顾惭泽畔癯，韦编老披阅。","未达言外意，搔首漫卼臲。","三圣日星垂，墙仞靡容瞥。","动静本自然，发明赖前哲。","屈伸相感触，至理甚昭晰。","泰反复于隍，需顺出自穴。","机缄默循环，勿用腾口说。","寒泉终可食，但贵井常渫。","正乏双南金，报称愧灭裂。","见许惠然来，谅不出良月。","莫学王子猷，兴尽江天雪。"],"title":"酬令裕见寄之什"}
