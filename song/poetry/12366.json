{"author":"曹勋","id":12366,"strains":["仄仄仄平仄，仄仄仄平仄。","平平○仄平，仄仄仄仄仄。","○仄平仄平，平仄仄仄仄。","○仄平平平，仄平仄仄仄。","平仄仄平平，平仄仄平仄。","平仄仄平平，平○仄平仄。","仄仄○平平，平仄仄平仄。","平平仄平平，○平仄○仄。","平平仄平平，平仄平平仄。","平平○平平，平平平仄仄。","平仄平平平，仄仄平平仄。","仄仄平平平，仄平仄仄仄。","平仄仄平平，平平仄平仄。"],"paragraphs":["上智保冲淡，练气固形质。","精神藏杳冥，独照出寂默。","三气俱混同，求死不复得。","其次崇真功，立言与立德。","轩后御飞龙，旌幢焕晴碧。","杨许奉丹书，凌空佐天职。","董奉乘云舆，秦女跨文翼。","茅山与荆山，遗踪宛如昔。","旌阳与刘安，鸡犬翔真域。","清虚王陵孙，巍巍膺九锡。","云表鸣箫笳，仗卫严霄极。","即事非荒唐，粲然若白黑。","挥手谢时人，缑山有仙迹。"],"title":"升天行"}
