{"author":"李光","id":236115,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["汉诏寛慈下玉京，人心天意格精诚。","初欣父老扶携听，忽看风云汹涌生。","千里沾濡随渥泽，万家愁叹变欢声。","南楼夜色晴方好，与子赓歌待月明。"],"title":"次韵刘仲皋少卿喜雨"}
