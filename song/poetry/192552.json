{"author":"郭祥正","id":192552,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["湖波渺渺浸残春，东郭开筵迥不群。","闻结彩舟撑碧落，更携箫鼓度青春。","自怜玉海终无敌，却忆琼浆竟未分。","珠履难陪空怅望，且凭诗句张吾军。"],"title":"闻陈伯育结彩舟行乐游湖戏寄三首  其一"}
