{"author":"元稹","id":14558,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平平平仄，仄平平仄仄平平。"],"paragraphs":["一年秋半月偏深，况就烟霄极赏心。","金凤台前波漾漾，玉钩帘下影沈沈。","宴移明处清兰路，歌待新词促翰林。","何意枚皋正承诏，瞥然尘念到江阴。"],"title":"酬乐天八月十五夜禁中独直玩月见寄"}
