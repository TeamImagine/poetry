{"author":"马戴","id":24830,"strains":["平○仄仄仄，仄平平仄○。","仄平平仄仄，平仄仄平○。","仄仄○平○，○平仄仄平。","平平平仄仄，平仄仄○平。","平仄○平○，平平仄仄平。","平平平○仄，○仄仄平平。"],"paragraphs":["君将海月珮，赠之光我行。","见知言不浅，怀报意非轻。","反照临歧思，中年未达情。","河梁人送别，秋汉雁相鸣。","衰柳摇边吹，寒云冒古城。","西游还献赋，应许托平生。"],"title":"荅太原从军杨员外送别"}
