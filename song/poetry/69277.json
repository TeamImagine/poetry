{"author":"王炎","id":69277,"strains":["仄仄仄平仄，仄平仄平平。","仄仄仄仄仄，仄仄仄平○。","仄仄平仄平，仄仄仄○平。","平平仄仄○，平仄平平平。","仄仄仄仄平，仄仄平平平。","仄仄仄○平，仄平○平○。","仄仄仄○仄，仄平○○平。","仄○仄平仄，仄仄○平平。"],"paragraphs":["羽檄走边遽，虎符出精兵。","壮士卷甲起，骨肉送之行。","击筑歌易悲，挈榼酒更倾。","关山杀气缠，寒日无晶明。","箭落紫塞雕，马裂黄河冰。","岂畏虏骑多，只忧将权轻。","阃外不中制，一贤当长城。","鼓行渡沙碛，愿勒燕然铭。"],"title":"出塞曲"}
