{"author":"梅尧臣","id":57529,"strains":["○仄平平平平平，仄仄平平仄平平。","平平仄仄仄仄仄，平仄仄仄平平平。","平平平，仄仄平，平平平平仄仄平。","平平仄平仄平仄，仄仄仄仄平平平。","○平平仄○仄平，○平仄仄平平平。","仄仄平平仄平仄，平平仄仄○平平。","平平仄仄仄仄仄，○仄仄仄平仄○。"],"paragraphs":["王屋山高无猿猱，下有黄河水滔滔。","天坛半夜见海白，光动古邑鸡先嗥。","鸡先嗥，绝吠獒，岩居林栖吏莫搔。","山肤有时得虞猎，不比彘肉烹连毛。","闻君今去将效陶，县前种柳芟蓬蒿。","不问公田问民俗，民安事简教儿曹。","河南太守喜恺悌，如此可以无厌劳。"],"title":"王屋高送王屋知县孙秘丞"}
