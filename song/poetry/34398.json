{"author":"陆游","id":34398,"strains":["仄平○○平，仄仄平平平。","仄平平仄平，仄仄平平平。","仄平平仄平，仄平平平平。","仄平平平平，平仄仄平平。","平仄仄仄仄，平○仄平平。","平平仄平仄，仄仄仄平平。","平仄仄仄平，○仄仄仄平。","仄仄仄平平，仄仄平仄平。","仄仄仄平平，仄仄平○平。","仄仄仄仄仄，仄平平仄平。","仄仄仄○仄，平仄仄仄平。","平○平仄平，平仄仄仄平。"],"paragraphs":["女生藏深闺，未省窥墙藩。","上车移所天，父母为它门。","妾身虽甚愚，亦知君姑尊。","下床头鸡鸣，梳髻著襦裙。","堂上奉洒扫，厨中具盘飧。","青青摘葵苋，恨不美熊蹯。","姑色少不怡，衣袂湿泪痕。","所冀妾生男，庶几姑弄孙。","此志竟蹉跎，薄命来谗言。","放弃不敢怨，所悲孤大恩。","古路傍陂泽，微雨鬼火昏。","君听姑恶声，无乃谴妇魂。"],"title":"夏夜舟中闻水鸟声甚哀若曰姑恶感而作诗"}
