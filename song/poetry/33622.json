{"author":"陆游","id":33622,"strains":["平仄平平仄仄平，仄平仄仄仄平平。","平平仄仄平平仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["华发萧萧老蜀关，倦飞可笑不知还。","人生只似驹过隙，世事莫惊雷破山。","光景半销樽酒里，英豪或隐博徒间。","车帷闭置真何乐，书剑飘然未厌闲。"],"title":"华发"}
