{"author":"张镃","id":80879,"strains":["平平仄仄平，仄仄平仄平。","仄平平平平，仄仄仄仄平。","平平○仄仄，平仄平平平。","仄平平仄仄，平仄平平平。","仄平仄平平，仄仄平平平。","平○○仄平，○仄仄仄○。"],"paragraphs":["金珠不解忧，麹糵堪适情。","隘哉沉湘人，独以醒自名。","生居禁酒国，焉得壶觞倾。","闭门求一醉，无乃干天刑。","若伊旷怀襟，道在宁营营。","详观中圣言，当与智者评。"],"title":"杂兴  其一二"}
