{"author":"陆游","id":41282,"strains":["平平平平仄仄平，平仄平仄仄仄平。","仄平仄仄平仄仄，仄仄仄仄平平平。","仄平○仄仄平仄，仄平仄仄平平平。","○平仄仄仄平仄，仄仄平平平仄平。"],"paragraphs":["高人心虚万物宗，家世常以仕易农。","买山本爱坡上竹，手种已偃岩前松。","瀑泉三伏凛冰雪，谷声十里酣笙镛。","了知自是一丘壑，不与金精为附庸。"],"title":"赣士曾兴宗字光祖以其居筼筜谷图来求诗"}
