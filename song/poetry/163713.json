{"author":"于石","id":163713,"strains":["平平平平仄平仄，仄仄平平平○仄。","仄○平仄平平平仄平，平○平平仄平仄仄平平平。","平○平平仄平○仄○平仄，平○平平仄仄平仄仄平仄。","平平仄仄平仄平，仄仄平平仄○仄。","仄平平平仄仄平○仄，平平平平仄○仄仄仄。","仄平○○仄仄仄仄，仄仄平平仄仄仄。","平平平平平仄平仄平，平平平仄仄仄平仄平。","平平平平仄平仄，仄平○仄平平平。","仄平仄仄仄平仄，平平仄平平仄仄。","平○仄仄仄仄平，平仄平平仄仄仄。"],"paragraphs":["锵然非金亦非玉，壹片宫商纷其触。","歘如环辔玲珑摇佩旌，铿如鸣球拍琴九奏箫韶声。","凄如孤鸿叫群嘹唳穿云去，清如幽泉滴沥飘落断崖处。","余音欲断还复鸣，咄咄胡床静中据。","乃知檐铃适与风相会，锵锵铮铮可听不可佩。","我怜其轻脆不足恃，戛则成音击则碎。","嗟哉无情之物能感人，浮华言语自古多误身。","喧然声名满天地，好声过耳俱成尘。","物情万变伏还起，人生几何安足恃。","何如物我两忘言，云在青山水在月。"],"title":"次韵徐觉风铃"}
