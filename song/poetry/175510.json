{"author":"刘敞","id":175510,"strains":["仄仄平平仄，平平仄仄○。","平平平仄仄，仄仄仄平平。","仄仄平○仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平○平仄，仄仄仄平平。"],"paragraphs":["破敌须多士，忧民赖九重。","公车皆自荐，物议绝先容。","骏骨何妨市，金台不易逢。","处嚢争耀末，跃治要居镕。","秋野腾鞲鹘，春雷起蛰龙。","吾徒正高卧，欲老白云峰。"],"title":"诏书求方略之士咸令自陈"}
