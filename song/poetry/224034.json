{"author":"周行己","id":224034,"strains":["仄仄平平仄仄平，仄平平仄仄平平。","平○仄仄平○仄，仄仄仄平仄○平。","仄仄平平平仄仄，仄○仄仄仄平平。","仄平平仄平平仄，仄仄平平仄仄仄。"],"paragraphs":["烂烂双瞳掣电光，照人皮里有秋阳。","谁将鼠腊同苍璧，枉把盐车服乘黄。","合有猷谋陈稷契，即看灏噩继周商。","近来佳句惊人甚，敢并蒹葭玉树傍。"],"title":"嘉夫再有冰玉交辉佳句复和酬报"}
