{"author":"姜特立","id":32198,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["小园缭绕瞰沧湾，搜抉天藏不放闲。","愧我笔端无锦绣，羡君胸次有江山。","规模未出经营外，物象先归赋咏间。","何日携笻来共醉，每于胜处一开颜。"],"title":"和叔豹咏家园"}
