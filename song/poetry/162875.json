{"author":"李蟠","id":162875,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄仄仄仄仄平平。"],"paragraphs":["北林苍翠拱岩闉，中起红楼迥照人。","四面山河千古在，百年城市一朝新。","夜深灯火明沙路，秋冷笙歌拥画轮。","莫讶使君频宴乐，欲令盍郡物皆春。"],"title":"辰光门"}
