{"author":"陈傅良","id":66063,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["星月凋零万象昏，谁能先我见朝暾。","东南已得乾坤正，蛮貊方知夜旦分。","但觉沧溟浮佛屋，却忘衡岳近天阍。","迢迢下憩山腰寺，人世烟云尚吐吞。"],"title":"登祝融峰观日出"}
