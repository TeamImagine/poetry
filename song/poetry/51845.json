{"author":"喻良能","id":51845,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["千里潮阳喜政成，五年重会帝王城。","尺书不寄头俱白，一笑相逢意已倾。","辉采共看新列宿，风流犹记古州瀛。","诗编总是惊人语，怪得年来太瘦生。"],"title":"黄泰之郎中以潮阳诗见贻次韵一篇奉酬"}
