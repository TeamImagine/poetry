{"author":"吴融","id":32502,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["鼓角迎秋晚韵长，断虹疏雨间微阳。","两条溪水分头碧，四面人家入骨凉。","独鸟归时云鬬迥，残蝉急处日争忙。","他年若得壶中术，一簇汀洲尽贮将。"],"title":"湖州晚望"}
