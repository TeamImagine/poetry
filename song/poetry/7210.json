{"author":"王之道","id":7210,"strains":["平平仄○仄仄仄，仄仄平平仄平仄。","平平仄仄仄○仄，○仄平平仄○仄。","仄平平仄平仄仄，仄仄平平仄仄仄。","平平○仄平平仄，仄○平平仄平仄。","仄平仄仄仄平仄，仄仄平平仄平仄。","平平仄仄仄平仄，平仄平平仄仄仄。","仄平仄仄平○仄，平仄平平仄平仄。","仄平平仄仄平仄，平仄○平仄平仄。","平平○仄仄仄仄，平仄平平平仄仄。","平平仄仄仄平平，平仄仄平仄仄仄。","平○仄仄仄仄○，仄仄平平仄平仄。","仄平仄仄仄○○，仄仄平平仄平仄。"],"paragraphs":["君之是行亦不恶，到处名山得佳作。","江神好事欲援例，横起狂风卷帆脚。","要求诗句须少驻，故戏舟师令暂泊。","雷江正在淮南岸，万顷黄芦映青廓。","不知眼界阔多少，但见炊烟耿墟落。","归心浩浩孰撩动，归梦忡忡予忖度。","怒涛底事强留滞，清夜无眠屡惊愕。","溯游初冀日千里，今比驱车反成错。","人生离合自有数，谁谓江神能见谑。","新诗入笔走骅骝，奔逸绝尘那可却。","何妨有酒发妙思，坐对陶泓自斟酌。","韵严语险属和难，顾我才悭子非虐。"],"title":"次韵秦寿之雷江阻风"}
