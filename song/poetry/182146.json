{"author":"强至","id":182146,"strains":["仄平仄仄平平仄，仄仄仄○○仄仄。","平平仄仄○○平，仄仄仄平平仄仄。","仄平仄○平仄平，仄仄○平仄○仄。","仄平仄仄平平平，仄仄平平平仄仄。","平仄平平○仄平，平平仄仄平平仄。","仄平仄仄仄仄平，仄仄平平仄平仄。","平平仄仄平仄平，平仄○平仄平仄。","平平仄仄仄仄平，仄仄平平平仄仄。","仄平仄仄平仄平，仄仄平平○仄仄。","平平仄仄仄仄○，仄仄平平仄平仄。","平平仄仄仄仄平，平仄平平仄平仄。","平平○仄平仄平，仄仄仄平平仄仄。","平○平仄仄仄平，仄仄平平仄平仄。","○平平仄○平平，仄仄平平仄平仄。","平平仄仄仄仄平，平仄平平平仄仄。","○平仄仄仄仄○，仄仄平平平仄仄。","仄平仄仄平平平，平仄仄平○仄○。","平平仄仄仄仄平，仄仄平平仄平仄。"],"paragraphs":["贾生俊辩凌诸老，二十汉廷冠插脑。","魁奇远裔空传家，惨淡壮年翻却扫。","巧心用过金几缗，愤泪顷干玉三抱。","五湖梦数归何时，四海形单生不造。","乡宴无心听鹿鸣，时平有口歌鱼藻。","每舒意气拂剑光，懒把穷通叩蓍草。","江河饮肺吞阮刘，风月吟肠笑郊岛。","君才慎勿恃晚成，俗态由来尊少好。","众人竞进皆揠苗，独子甘贫犹嗜枣。","囊装未抵一羽轻，笔力堪支泰山倒。","闲身自放垅上耕，愁面谁怜泽边槁。","幽寻骑马衫覆鞯，冷卧乏毡床露藁。","无劳儿女悯滞材，岂竟乾坤厄吾道。","从前平步封公侯，亦有逢辰出舆皂。","光华圣旦发可晞，涵泳儒流身已澡。","收还事业幸未迟，揖取功名须及早。","不然一世成虚生，虽曰百年如实夭。","公朝富贵弗汝悭，仕路高车似麻稻。"],"title":"前日以诗赠贾麟进士继蒙和答而杨蟠从事亦随次元韵鄙思不休辄复自和二篇  其一"}
