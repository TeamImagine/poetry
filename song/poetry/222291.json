{"author":"邹浩","id":222291,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["沈冥谁复似当时，九陌尘中偶得之。","洁已已能成玉雪，为人犹自作蓍龟。","门前车马喧喧过，室内乾坤默默知。","一语不随人事变，与君陈阔岂无期。"],"title":"贯道"}
