{"author":"王绩","id":12617,"strains":["仄平平仄○，仄仄仄○平。","仄平平仄仄，仄仄仄平平。","仄平平仄仄，○平仄仄平。","仄平平仄仄，仄仄仄平平。","仄平○仄仄，平仄仄平平。","仄平平仄仄，平平仄仄○。","平平平仄仄，仄仄○平平。","仄平仄平仄，平平仄仄○。","○平平仄仄，平○仄平平。","仄仄平平仄，平平平仄○。","平平平仄仄，平仄仄平平。","仄平○仄仄，平平仄仄平。","平平○仄仄，仄仄仄平平。","仄平平仄仄，平仄平仄平。","仄平平仄仄，○仄○平平。","仄仄○平仄，平平平仄平。"],"paragraphs":["孔淳辞散骑，陆昶谢中郎。","幅巾朝帝罢，杖策去官忙。","附车还赵郡，乘船向武昌。","九征书未已，十辟誉弥彰。","副君迎绮季，天子送严光。","灞陵幽径近，磻谿隐路长。","编蓬还作室，绩草更为裳。","会稽置樵处，兰陵卖药行。","看书惟道德，开教止农桑。","别有幽怀侣，由来高让王。","前年辞厚币，今岁返寒乡。","有书横石架，无毡坐土床。","兰英犹足酿，竹实本无粮。","涧松寒转直，山菊秋自香。","管宁存祭礼，王霸重朝章。","去去相随去，披裘骄盛唐。"],"title":"赠李征君大寿"}
