{"author":"李壁","id":85529,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["元夕风光付湿薪，更堪门外雨如尘。","千枝宝炬知何处，一寸清愁苦傍人。","落纸惊蛇空妙墨，中庭独鹤漫闲身。","青藜不照蓬莱阁，云断苍梧怆百神。"],"title":"钱史君见赠元夕新什次韵答之"}
