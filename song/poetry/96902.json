{"author":"陈宓","id":96902,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["袭人天气暄还冷，欲雨窗绡暗复明。","山鸟喜晴乘屋语，野农侵晓荷锄耕。","不须杯勺勾春思，幸有诗书惬此生。","桃杏繁枝一回首，争如松竹伴秋清。"],"title":"中春"}
