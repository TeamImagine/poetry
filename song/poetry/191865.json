{"author":"郭祥正","id":191865,"strains":["仄平○仄平仄平，仄○仄仄平平平。","仄平仄仄平平平，仄仄仄仄平平平。","仄平平○仄平平，仄仄仄○平平平。","平平仄仄平仄仄，平○仄仄平平平。","仄平仄仄平仄仄，○平仄仄平平平。","平平仄仄仄平仄，仄平平仄平○平。","仄平仄仄仄○仄，仄○仄仄平平平。","仄○平仄仄仄仄，平平平仄○○平。","仄平仄○平仄仄，平仄仄仄平平平。","平仄仄仄平平平，仄○仄仄平平平。"],"paragraphs":["丈人行草天下无，体兼众善精神俱。","少年弄翰今悬车，一幅不博千明珠。","墨池翻澜化鲸鱼，老木半折倾藤枯。","霜天一阵来雁鹜，荒陂数点眠鸥凫。","换鹅瘗鹤虽已矣，折钗剑舞成须臾。","心通造化乃神速，伯英怀素真其徒。","迩来作我醉吟赞，宝藏二妙归江湖。","要将垂法数百载，摩挲青玉亲传模。","丈人善吟仍善奕，名誉岂止专能书。","名誉岂止专能书，皎如浩雪盈冰壶。"],"title":"谢锺离中散惠草书"}
