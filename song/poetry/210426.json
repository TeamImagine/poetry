{"author":"杨亿","id":210426,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["药署深严才草诏，剑关迢递忽乘轺。","霜天历历巴猿苦，山路骎骎莋马骄。","梁苑寒风吹别袂，瞿塘春水送归桡。","紫垣遣使非常例，应有星文动九霄。"],"title":"梁舍人奉使巴中"}
