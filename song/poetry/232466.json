{"author":"孙冲","id":232466,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["天台山里草堂低，一到都城识面稀。","绮里冠裳遵汉命，许由风骨谢尧归。","去时暑气蒸船滴，到日秋云伴鹤飞。","谁向薜萝寻觅得，石桥侵汉见依微。"],"title":"送张无梦归天台"}
