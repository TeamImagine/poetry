{"author":"陈傅良","id":65755,"strains":["仄仄仄仄仄，平仄仄仄仄。","仄平平仄平，仄仄○仄仄。","平平仄仄仄，仄仄○仄仄。","平平仄○平，仄仄仄平仄。","平平仄仄仄，平仄仄平仄。","○○仄仄仄，仄仄仄仄仄。","仄仄仄仄平，平平仄平仄。"],"paragraphs":["落叶一二数，遥夜忽已午。","百年能几何，望道犹未睹。","清扬得邂逅，简易从险阻。","明朝买扁舟，万议付风雨。","新诗话别恨，为我谢酸楚。","苍苍岁后竹，白首见肺腑。","要有不别时，尸居一环堵。"],"title":"落叶一首别诸友客新昌"}
