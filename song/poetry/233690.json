{"author":"王安中","id":233690,"strains":["平平仄平仄，平仄仄平平。","○○平平平，仄仄平仄平。","平○仄平○，平仄平仄平。","平平平平平，仄仄平平平。","仄仄仄平○，平平仄○平。","平平仄仄平，平仄平仄平。","平平仄平仄，仄仄○仄平。","平仄仄平平，仄平仄平平。","仄平仄○平，仄仄仄平○。","平平平仄仄，平仄仄仄平。","？平仄○仄，仄仄平平平。","平平仄平仄，仄仄仄仄平。"],"paragraphs":["华堂起江沚，璇榜塞门楣。","眈如垂天云，始与烟水宜。","圆荷盖千顷，高柳排四涯。","娟娟初芙蓉，濯濯清沦漪。","造物与奇胜，冰姿焕相差。","唐昌玉蕊仙，流步光入扉。","霜寒挈青女，夜永过月妃。","纫佩杂琼华，施朱笑红滋。","但薰百和香，不染六铢衣。","新篇来帝所，天语妙莫窥。","徜徉洞庭野，九奏惊咸池。","恩隆许赓续，万漏敢固辞。"],"title":"和御制白莲诗  其二"}
