{"author":"杨公远","id":151240,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["道人结屋万山阿，趺坐焚香意味多。","尘事不干心已寂，年华易度发难皤。","薇烹石铫供常馔，茶煮山泉当太和。","我亦非贪名利者，拟来入社许侬么。"],"title":"龙金庵借张山长韵"}
