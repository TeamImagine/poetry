{"author":"邓肃","id":4211,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["机锋不契更何图，便合浮杯出上都。","此去定须安短褐，平生那肯曳长裾。","回天傥是奇男子，绾印原非大丈夫。","挥手出门殊不恶，一帆秋水及鲈鱼。"],"title":"谢见招者"}
