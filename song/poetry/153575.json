{"author":"刘辰翁","id":153575,"strains":["仄仄平平仄，平○仄仄平。","仄平平仄仄，平仄仄平平。","仄仄仄○仄，平平仄仄平。","平平○仄仄，仄仄仄平平。","仄仄平○仄，○平仄仄○。","平平平仄仄，仄仄仄平平。"],"paragraphs":["十九年辞汉，花如旧日开。","自持天外节，谁寄陇头梅。","死恨节旄尽，生知仗信来。","春风横浦驿，夜雪满乡台。","插鬓人空老，沈云雁未回。","何因香入月，下照拂云堆。"],"title":"冬景 汉节梅花外"}
