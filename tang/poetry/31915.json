{"author":"崔涂","id":31915,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["正闻青犊起葭萌，又报黄巾犯汉营。","岂是将皆无上略，直疑天自弃苍生。","瓜沙旧戍犹传檄，吴楚新春已废耕。","见说圣君能仄席，不知谁是请长缨。"],"title":"己亥岁感事"}
