{"author":"林逋","id":199858,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["跌荡情怀每事同，十年曹社醉春风。","弹弓园圃阴森下，棋子厅堂寂静中。","赤脚我犹无一婢，黑头君合作三公。","江湖今日还劳结，目送归飞点点鸿。"],"title":"暮春寄怀曹南通任寺丞"}
