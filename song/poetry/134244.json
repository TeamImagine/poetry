{"author":"释文珦","id":134244,"strains":["仄平仄仄仄，仄仄○平平。","仄平仄仄仄，仄仄平平○。","平仄仄仄仄，○平平仄平。","平平平仄仄，平仄仄仄○。","平仄仄仄平，平仄平仄平。","平仄平仄平，仄平仄平平。","平仄仄仄平仄仄仄仄仄，平平仄仄○仄○。","仄平平平仄平仄，仄仄仄仄○平平。","仄仄平平○仄仄，平平仄仄平仄平。","仄仄仄平平仄仄，仄平仄仄仄平平。"],"paragraphs":["小人必树党，势利相因依。","势成乃翕合，势去还暌离。","君子贵独立，中心存不欺。","荣华羞附丽，衰谢罔弃遗。","君子与小人，于此常见之。","君子诚可宗，小人足堪嗤。","君不见媚春野卉亿万数，花栏映发如有期。","一朝霜风肆凌厉，傍睨不复相扶持。","涧底乔松过百尺，干霄直上无附枝。","黛色不为时所变，澹然自有岁寒姿。"],"title":"余行江湖余五十载备知交态唯熏自闻始终不变因作歌见意焉"}
