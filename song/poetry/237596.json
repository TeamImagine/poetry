{"author":"刘一止","id":237596,"strains":["仄仄平仄仄，平平仄○平。","平平仄仄平，仄仄仄仄平。","平平仄平○，平仄仄？平。","仄仄平仄平，平仄仄仄平。","仄○平仄平，○仄○平○。","仄仄仄平仄，平仄仄仄平。","仄仄仄仄平，仄平仄平○。","平平仄平平，仄仄仄仄平。"],"paragraphs":["一水萦不断，千岩翠相扶。","孤篷载雪归，我昔见画图。","今年两经行，明晦自惨舒。","旱夏山若焦，秋至潦溢途。","是中无故人，王事当驰驱。","景物寄心赏，随遇便有余。","不觉老季真，乞归尚狂疏。","官家赐闲身，用底一曲湖。"],"title":"剡溪道上一首"}
