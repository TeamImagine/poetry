{"author":"苏过","id":229954,"strains":["仄仄仄平平平，仄平仄平平平。","仄平平平○平，仄平仄平平平。","平平平平○平○，平仄仄平仄仄○。","○仄仄平仄平平，仄平仄平仄平平。","平平仄平仄平平，仄仄仄平仄○平。","仄平平平平仄仄平，平平仄仄平平仄○。","仄○平平仄平平，○仄仄平仄仄○。","平仄仄平仄仄平，平平仄平仄平。","仄仄平平仄仄平，？仄平平平平。","仄平平○仄仄平，仄仄平平仄平。","仄仄仄仄平平平，平仄仄平仄平。","仄平平平仄仄平，平平仄平仄仄平。","仄仄平平仄平，仄平仄平平平。","平平仄平平平仄平，平平仄平○平。","仄○平平仄仄平，平仄平平仄仄。","仄仄平？平仄平，仄仄仄仄仄平。","平平平仄平平仄仄仄平，仄平平仄仄平。"],"paragraphs":["乱一水兮清泠，绝尘市兮郊垌。","郁松风之参差，忽飞构兮危亭。","悲风来兮号沧溟，寒月出兮款户庭。","听万籁兮发无形，感穷岁兮物雕零。","帘舒卷兮度飞萤，白露下兮霭疏星。","二江东来兮势建瓴，千山右绕兮环翠屏。","彼柴门兮昼常扃，屏外物兮返视听。","嗟世故之迫隘兮，夫何异于圄囹。","幸此身之日远兮，□可逃于天刑。","望神仙其咫尺兮，想羽人于杳冥。","或命驾以遨游兮，兹弭节而少停。","友群仙兮役万灵，骖鸾鹤兮驾凤𫐌。","愿执鞭兮展𫐉，愧凡骨兮膻腥。","余师首阳之清德兮，超千古而犹馨。","伟三闾之谅直兮，高众人而独醒。","慕子房这明哲兮，学辟谷以引龄。","呜呼虽九原之不可作兮，庶斯人以发硎。"],"title":"松风亭词"}
