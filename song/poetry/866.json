{"author":"李昉","id":866,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["息念忘怀心晏如，随宜生计不求余。","汲泉自溉新栽竹，借本重添旧欠书。","唯仰酒杯相慰暖，敢嗟容鬓渐凋疏。","澄波桥北多嫌远，少有交朋到我居。"],"title":"昉著灸数朝废吟累日继披佳什莫匪正声亦贡七章补为十首学颦之诮诚所甘心  其六"}
