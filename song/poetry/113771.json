{"author":"祖无择","id":113771,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["物态无端固尽谙，自为俗吏欠清谈。","岂忧官况全萧索，祗畏人言足二三。","玉勒已辜寻晓陌，锦鳞犹忆钓秋潭。","公余自遂疏慵性，从道嵇康七不堪。"],"title":"官况"}
