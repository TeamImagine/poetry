{"author":"方一夔","id":152070,"strains":["仄平○仄平，仄仄○仄○。","平仄仄平仄，平仄仄仄平。","仄平仄仄仄，仄仄仄平平。","仄平仄仄平，仄仄平仄平。","仄仄仄仄○，平仄平平平。","仄仄仄平仄，仄仄仄仄平。","平平仄仄仄，平○仄平平。","仄仄仄平仄，平平仄平平。","仄平○仄仄，平平仄○平。"],"paragraphs":["牧牛长得嬉，牧马长得骑。","惟有牧羊苦，奔走脚脱皮。","道人不我惜，令作牧羊儿。","我羊数万头，岂不为渴饥。","食草百步间，寒碧青萋萋。","少许自为足，不慕饱与肥。","羊眠即化石，羊行不跳篱。","竟日卧松下，谁知藉金闺。","紫烟横石室，兄来莫相疑。"],"title":"古意六首  其五"}
