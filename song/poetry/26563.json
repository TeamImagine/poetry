{"author":"释印肃","id":26563,"strains":["仄仄仄平仄仄平，平平仄仄仄平平。","○平仄仄○○仄，○仄平○仄仄○。","仄平平仄仄○仄，平仄平平仄仄仄。","平平平仄仄平平，仄仄○平仄○仄。","仄平○，仄仄仄，仄○仄仄仄仄仄。","仄平仄仄平仄平，仄平仄仄○平仄。","仄仄○平平，仄仄平平仄仄平。","仄仄仄平平平仄，仄仄平平仄仄平。","仄平平，平仄仄，平仄平○平仄仄。","仄平仄仄仄平平，仄仄仄仄○○仄。"],"paragraphs":["一片白云挂在身，披时不许染红尘。","轻罗细想应难比，重锦寻思未可亲。","岂非颜色白如玉，成现都卢只一幅。","红窗妖艳见低头，六贼三尸尽降伏。","日充衣，夜得盖，不长不短也不大。","世人问我何处寻，蔡伦弟子将来卖。","买得将来披，不许邪魔罔两知。","解向市廛遮云雨，要与闲人隔是非。","纵颠狂，任落魄，披入村中人恶恶。","直饶紫绶与金章，我也未肯轻轻博。"],"title":"纸被歌训行童  其一"}
