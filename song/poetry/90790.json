{"author":"韩琦","id":90790,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["万柳笼溪借碧涟，涤烦高会喜僚贤。","人间酷暑病庚伏，世外清风有洞天。","一枕易醒西峤雨，满筵思醉北池莲。","棠阴讼閴边烽静，谁信榆关作地仙。"],"title":"初伏柳溪"}
