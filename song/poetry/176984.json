{"author":"司马光","id":176984,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["千骑骎骎簇画辀，高旌大盖五骅骝。","斋中酒美连翩醉，湖上花繁烂漫游。","鸡犬相闻通故里，旨甘不绝奉晨羞。","只应朝夕平津阁，得向君前立胜筹。"],"title":"济川有书见贻云以亲老须守远郡以便禄养不得如光在主人幕下因以诗答"}
