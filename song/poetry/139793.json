{"author":"陈著","id":139793,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一流瀑泻九重天，长挂如虹引洞仙。","岩壁凫飞延岁月，石梁龙滚起云烟。","满山药味增新色，夹岸桃花胜旧年。","愧我白头登览日，咏归赓韵信多缘。"],"title":"筠溪八景诗 徐凫蛟瀑"}
