{"author":"罗邺","id":30399,"strains":["仄平平仄仄平平，平仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["暖辞云谷背残阳，飞下东风翅渐长。","却笑金笼是羁绊，岂知瑶草正芬芳。","晓逢溪雨投红树，晚啭宫楼泣旧妆。","何事离人不堪听，灞桥斜日袅垂杨。"],"title":"莺"}
