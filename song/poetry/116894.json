{"author":"许棐","id":116894,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["荒圃知非延客地，谩分苔石坐移时。","杯中浅注三行酒，几上同看数板诗。","树未经霜飞叶早，菊因闰月放花迟。","自无景物留君住，却恨西山日半规。"],"title":"锺俊卿见访"}
