{"author":"欧阳修","id":79318,"strains":["仄仄平平仄，平平仄仄平。","平平仄仄仄，平仄仄○平。","仄仄○平仄，平平仄仄平。","平平仄平仄，仄仄仄平平。","平仄平平仄，平○仄仄平。","仄平平仄仄，平平仄平平。"],"paragraphs":["日暖东山去，松门数里斜。","山林隐者趣，锺鼓梵王家。","地僻迟春节，风晴变物华。","云光渐容与，鸟哢已交加。","冰下泉初动，烟中茗未芽。","自怜多病客，来探欲开花。"],"title":"初晴独游东山寺五言六韵"}
