{"author":"陆游","id":37497,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["镜湖归隐老黄冠，布褐萧然一室宽。","灯影青荧人未睡，雨声点滴夜将阑。","四朝出处朋侪尽，半世漂流骨相寒。","青史无名端可耻，著书留与后人看。"],"title":"雨后二首  其一"}
