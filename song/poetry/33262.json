{"author":"陆游","id":33262,"strains":["平平平平平仄平，平仄仄仄平平平。","平平○仄○仄仄，平平平平仄仄平。","仄平平仄○仄仄，平平仄仄平平○。","平平仄仄仄仄仄，○仄平仄仄仄平。","仄平仄仄仄仄仄，仄平仄仄平平平。","仄平仄仄仄仄仄，平平平仄仄仄平。","仄平平仄仄○仄，平平仄仄平○平。","○○仄仄仄平仄，仄○平仄平平平。"],"paragraphs":["荒山为城溪作壕，风鼓巨木声翻涛。","鸱枭乘屋弹不去，狐狸欺人怒竖毛。","雨来红鹤更可恶，争巢一似婴儿号。","城孤屋老草木茂，正坐人少此辈豪。","急呼五百具畚锸，欲掀窟穴穷腥臊。","忽然语罢却自笑，残年何至与汝鏖。","浣花江色绿如黛，春波灔灔浮轻舠。","行当系缆柳阴下，仰听莺语倾香醪。"],"title":"汉斋中夜坐有感"}
