{"author":"李弥逊","id":253212,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄仄平。","仄平仄仄平平仄，仄仄平平仄仄平。"],"paragraphs":["海角三年一梦成，北来重听偃溪声。","凝云带雨留愁住，茂树随山送客行。","秔稻沿崖畦上下，茅茨枕谷路纵横。","莫从马腹消双髀，此地真堪老此生。"],"title":"自连江赴守鄱阳黄原道中作"}
