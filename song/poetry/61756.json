{"author":"虞俦","id":61756,"strains":["平平平平平，仄平平仄平。","平○平仄仄，仄仄仄仄平。","平平仄仄仄，仄仄仄○平。","平仄仄仄仄，仄平平仄平。","仄平仄平○，○平仄仄平。","○仄仄平仄，平平○仄○。","平○仄仄仄，仄平仄平平。","平○平平平，平仄平平平。","平平仄○仄，平仄平仄平。","仄平仄平仄，仄仄平平仄。","仄仄平仄平，仄平平仄平。","仄平仄仄仄，平仄仄仄平。","仄仄○平仄，平平仄仄平。","仄仄平平仄，仄仄平平平。","平平仄○仄，仄仄仄仄平。","仄仄仄平平，仄仄平平平。","仄仄仄○仄，平仄平平平。","仄平平仄平，仄仄平平平。","仄平仄平仄，仄仄仄仄○。"],"paragraphs":["君家青田姿，见之毛骨寒。","方当秋露警，遽迫夏景残。","年来纵饮啄，意外失防闲。","谁欤不具眼，毙之于汝安。","竹林有余荫，荷塘岂不宽。","正坐出门误，宁虞行路难。","因思出处理，士君子惟艰。","方其穷居时，孤进无还丹。","山林欲长往，钟鼎夫岂悭。","一朝陇书至，倏若登天翰。","肉食无远谋，伐檀讥素餐。","失身坠戮辱，无乃佞与奸。","逐兔牵黄犬，东门那得还。","竟死咸阳市，恸哭何辛酸。","丹涂布衣愿，恨不蒯与菅。","富贵履危机，怅望扶摇抟。","世事亦堕甑，天理真循环。","向来京口铭，俯仰成悲欢。","世无薛公笔，想像付永叹。"],"title":"林子长见示悼鹤之诗若不能释然者因次韵以广其意且于鹤不能无责焉耳"}
