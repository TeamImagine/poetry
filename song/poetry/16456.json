{"author":"冯时行","id":16456,"strains":["仄平仄仄○仄平，仄平仄○平仄平。","平平仄仄仄仄仄，仄平仄仄○平平。","仄平仄仄仄平仄，○平仄仄平平平。","平仄仄仄○平平，仄仄平平平仄平。","平平仄平仄平仄，仄仄平仄○平平。","仄○平仄仄仄平，平仄平仄平○平。","○平仄平仄平平，仄仄仄仄○平平。","平平仄仄仄仄仄，○仄仄仄仄仄平。","平平仄平仄仄仄，○平仄仄仄○平。","平平平仄○仄○，仄仄仄仄○平平。","仄平仄仄平平仄，平仄仄平平○平。","仄平平平仄仄仄，平平平仄○平○。"],"paragraphs":["画山画骨更画魂，范宽此中高出群。","君家八幅老笔墨，百年古箧铺香芸。","我来日出挂东壁，苍崖落雪飞纷纷。","寒鸟不动空无尘，荡荡晴天开四垠。","终南太华入霄汉，秀色千里填河汾。","想当盘礴未画时，天地开辟云中君。","长鲸吸川欲酣醺，疾起信手驱风云。","须臾却立万岭下，援笔往往齿没龈。","平生爱山在梦寐，行年四十老更文。","摩挲岩壑重感叹，径欲杖屦从麋麕。","画龙傥有真龙至，归即到山非浪云。","列仙之儒恐邂逅，烟霞芝术应平分。"],"title":"绍兴六年十月六日同信可舜弼进道谒隠甫值渠晒画于中庭遂得纵观中间不无可人意独范宽雪山八幅超然绝群令人意象肃如真得脱身归岩壑间者请赋诗以知君重毫素为韵得君字"}
