{"author":"释德洪","id":227986,"strains":["仄○平仄仄，仄仄平平平。","仄仄平仄仄，○平仄平平。","仄仄○仄仄，仄平平仄平。","仄平平平仄，仄仄平平平。","平平仄仄仄，平仄仄平平。","○平仄仄仄，平平平仄平。","平平仄平平，仄平平平○。","仄仄仄仄仄，仄平平仄平。","平○○平仄，仄平仄平仄。","平○仄平仄，仄仄仄平平。"],"paragraphs":["老思垂一足，饭想成沙纕。","顿斧盘石上，分灯续螺江。","坐令遗迹地，咄嗟成宝坊。","永怀青松下，睡快欣明窗。","曾侯有逸韵，诗律挟风霜。","重来拜白塔，前身疑姓庞。","山僧作巴音，耸肩颀而长。","愿施笔供养，普熏知见香。","吾观三公子，凛然万夫望。","何当吐佳句，刻石照沅湘。"],"title":"和游南台"}
