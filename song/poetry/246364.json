{"author":"吕本中","id":246364,"strains":["仄平仄平仄平○，仄○平平仄平仄。","仄平仄仄仄平平，仄仄○平仄○仄。","仄平平平仄○仄，平平仄仄平仄仄。","平平平仄仄仄○，仄仄仄仄仄平平。","○平仄仄仄平仄，○仄○仄平平平。","平平仄平平仄仄，○平仄平○平○。","平平仄仄平仄仄，平仄平平仄平仄。","平○平仄平仄仄，仄仄平平○平仄。","○平平仄仄仄○，仄平平平平仄平。","平平仄仄仄平仄，平仄平平平仄○。","仄平平仄仄仄平，仄仄仄仄平平平。","平平平仄仄仄平，仄○仄平平仄平。","平平平平仄平○，仄仄○平○仄平。"],"paragraphs":["少年阅人若邮传，汉廷公卿日千变。","故人一蹙便青云，咫尺相逢不相见。","丈夫须髯但如戟，黄尘没马渠未识。","晁侯文采老不闻，两耳壁塞目为昏。","三年刺促簿书里，更觉和气生春温。","谁能种兰生九畹，从公不辞堕车蹇。","冰霜入眼蚊蚋去，桃李成蹊草茅远。","胸中沧海无水旱，眼底浮云看舒卷。","顷来江上几送迎，聚蚊成雷公不惊。","笙竽沸地不知晓，公但寒窗延短檠。","乃知风雨昼窈冥，我亦不废晨鸡鸣。","箕山之下颍水边，脱冠便归须壮年。","诸公先寻买山钱，我亦从今当着鞭。"],"title":"送晁季一罢官西归"}
