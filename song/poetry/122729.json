{"author":"释善珍","id":122729,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["诗卷前年手自携，秋风客路易东西。","游淮战士看飞锡，渡海神鱼惊照犀。","故国身归疑化鹤，深山睡稳厌闻鸡。","一生结友皆奇衲，难得如君无町畦。"],"title":"寄朋介石"}
