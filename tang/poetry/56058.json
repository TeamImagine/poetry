{"author":"李白","id":56058,"strains":["平仄仄仄仄，仄平仄平平。","仄仄仄平○，？平平平平。","平仄平平仄，○平平仄平。","平○仄平仄，平仄平平平。","平平平平平，仄仄平平平。","○○仄仄仄，平仄仄平平。"],"paragraphs":["秦地见碧草，楚谣对清樽。","把酒尔何思，鹧鸪啼南园。","余欲罗浮隐，犹怀明主恩。","踌躇紫宫恋，孤负沧洲言。","终然无心云，海上同飞翻。","相期乃不浅，幽桂有芳根。"],"title":"同王昌龄送族弟襄归桂阳二首 一"}
