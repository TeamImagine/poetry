{"author":"韩维","id":157388,"strains":["平平仄仄仄，平仄仄仄仄。","○仄平仄○，平平仄平仄。","○○平平仄，平仄仄○仄。","○仄仄仄平，仄平仄平仄。","仄○平仄仄，○平仄仄仄。","平平仄○仄，平仄平仄○。","平平平仄平，平仄平仄仄。","仄平仄平平，仄仄平仄仄。","平平仄平仄，仄平仄平仄。","仄仄仄平平，平仄平仄仄。"],"paragraphs":["巢由没已久，风迹旷不嗣。","长啸箕颍间，悲风肃然至。","传闻龙山下，茅屋架三四。","中有隠者栖，读书乐仁义。","饱观人事变，深钩易象秘。","耕田给衣食，乡里霑赈遗。","呦呦山鹿群，摩抚驯不畏。","乃知至仁心，足以通异类。","声名自驰击，我心晏无累。","寤寐想斯人，安得同所致。"],"title":"和三哥入山二首"}
