{"author":"刘长卿","id":55063,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["莺啼燕语报新年，马邑龙堆路几千。","家住层城临汉苑，[心]随明月到胡天。","机中锦字论长恨，楼上花枝笑独眠。","为问元戎窦车骑，何时返斾勒燕然。"],"title":"赋得"}
