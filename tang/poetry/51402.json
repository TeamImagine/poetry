{"author":"沈彬","id":51402,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["向隅书剑坐销魂，心计艰难有泪痕。","三月不寻花下路，一春常闭雨中门。","闲时易得开书帙，贫手难求傍酒樽。","三十无成今四十，翊周安汉意空存。"],"title":"萍乡春晚寓居（四首） 一"}
