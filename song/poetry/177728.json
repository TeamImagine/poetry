{"author":"王禹偁","id":177728,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["久居台阁多忧畏，欲荐贤才涉比周。","灰死寸心甘不动，雪侵双鬓未能休。","封章事寝空腾谤，制诰词荒益自羞。","唯爱君家棣华榜，登科记上并龙头。"],"title":"寄状元孙学士"}
