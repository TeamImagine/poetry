{"author":"郑獬","id":181737,"strains":["仄平仄仄平平平，仄平○仄平平平。","仄平仄仄仄平仄，平仄仄仄平平平。","仄平仄平仄平仄，○平仄平平仄平。","平仄平仄仄仄仄，仄平仄仄○平平。","仄平仄平仄平仄，平平仄○平平平。","平仄平平仄○仄，仄仄仄平平平仄。","仄平仄仄平仄仄，仄平仄仄平○○。","平平仄仄仄平仄，平平仄仄平平平。"],"paragraphs":["北风哭夜星辰寒，竹篱敲戛鸣琅玕。","老蟾瘦噤失光采，天地冻合鱼龙干。","慨然忆归几千里，长江大山交屈蟠。","湘水东去注不极，我心夜夜如鸣湍。","弟兄起居谅欢适，高堂彩衣翩翻翻。","嗟我摧颓落苍海，两腋恨无双飞翰。","远方就学何所得，数年短发才胜冠。","何时拂袖得归去，春风笑满南陔兰。"],"title":"感怀"}
