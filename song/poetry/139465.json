{"author":"陈著","id":139465,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["六十家婆八十翁，此心无事便融融。","肉香韭甲磁盆内，蝶梦梅花纸帐中。","自有乾坤无俯仰，谁知否泰是穷通。","出门一笑春风阔，孤鹤横天忽自东。"],"title":"次韵弟茝醉中示弟观二首 自道"}
