{"author":"李曾伯","id":129579,"strains":["仄平仄平平仄仄平仄，仄平仄仄平平平平平。","仄平仄平平平仄平仄，仄平仄平平仄仄平平。","仄平仄仄仄○仄，平仄仄仄平平平。","仄○平仄仄平仄，平仄仄仄平平平。","平平仄仄○仄仄，平○平仄平○平。","仄平仄仄仄平仄，仄平平仄○平○。","平平平仄仄仄仄，仄仄平仄平平○。","仄平平仄仄平仄，？平仄仄平平平。","平平平平○平仄，○平仄仄○平○。","仄仄平平平仄平，仄平仄仄平平○。","仄平平仄仄仄仄，平平仄仄平平平。","○○平仄仄平仄，仄仄仄仄平平平。","仄平仄仄仄仄仄，平平○仄平平平。","仄仄仄仄平仄仄，仄平仄仄平平平。","平仄仄仄仄仄仄，平平○仄仄○平。","仄○仄仄仄平○，平仄仄仄平平平。","仄平仄仄仄平仄，平仄平仄平○平。","平○仄仄仄平仄，仄仄仄仄平平平。","平平平仄仄仄仄，仄仄平仄○平平。","平平○仄仄平仄仄仄，仄仄平仄平平平。"],"paragraphs":["酌君以江南腊酿之酒，祝君以古戎秋芳之兰。","饯君以慈恩千佛之笔，赠君以洪𬬻九转之丹。","酒呼美禄壮行色，兰取賸馥香人寰。","笔将披腹写今古，丹可换骨超仙凡。","霜晴水瘦过滟滪，春和花发登长安。","妙龄翰墨富摛藻，肯堂源委从巍冠。","珊瑚文采世所贵，玉树潇洒人争看。","出门西笑着鞭去，郄林许我高枝攀。","湘灵诗成看神助，论秦赋汉从容间。","大对尧阶丹地前，细陈蜀道青天难。","已然遄往证屡恶，方来未艾忧多端。","当思头目我吴楚，罔忽腹背皆夷蛮。","粒珠束桂楮烂贱，鱼頳难赭嗟维艰。","马老伏枥筋力尽，剑新出匣锋铓寒。","维国大宝一个信，维民司命一分宽。","挽回线脉冀天鉴，生意庶可岷峨还。","直须建策迈晁董，无愧名第联欧韩。","胪传可卜庆云见，会见喜色盈天颜。","宫袍新赐鹖弁弃，昼锦归博庭闱欢。","乡闾相贺宝坊又一瑞，益使天下钦湘山。"],"title":"送管季衡赴省"}
