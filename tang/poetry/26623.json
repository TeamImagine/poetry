{"author":"刘沧","id":26623,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["白云深处葺茅庐，退隐衡门与俗疏。","一洞晓烟留水上，满庭春露落花初。","闲看竹屿吟新月，特酌山醪读古书。","穷达尽为身外事，浩然元气乐樵渔。"],"title":"题桃源处士山居留寄"}
