{"author":"赵渥","id":158803,"strains":["○仄仄仄，？平平平。","仄平仄仄，平仄平平。","仄仄仄仄，仄仄平○。","平仄平平，平平仄平。","平仄仄仄，平仄平平。","仄平仄平，平仄平平。","仄○仄仄，○平仄平。","平仄仄平，平仄仄平。","平仄仄仄，仄仄仄平。","平仄平平，仄仄仄○。","仄仄平平，仄仄平平。"],"paragraphs":["油井小聚，洴溪之滨。","夏秋雨集，沟浍皆盈。","众水所汇，实病于行。","谁作斯桥，庞君守真。","宁瘠一己，而利他人。","此心与桥，为世通津。","我观地水，如车转轮。","陵谷变迁，成毁有因。","桥不足恃，所恃者仁。","仁者之心，与石不磷。","矢我铭诗，刻此坚珉。"],"title":"洴溪桥"}
