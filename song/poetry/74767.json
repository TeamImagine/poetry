{"author":"赵蕃","id":74767,"strains":["○平○仄仄，平仄仄平平。","平仄○平仄，平平仄仄○。","仄平平仄仄，仄仄仄○○。","仄仄平○仄，平平仄仄平。","平平仄平仄，仄仄仄平平。","平仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。"],"paragraphs":["中朝当极治，人物近皋夔。","南渡更衰乱，诸贤困逸遗。","舍人名最早，白首但论思。","尚喜诗传派，于今学有涯。","居然老成独，异彼俗书姿。","明眼逢吾子，掀髯话昔时。","端能继芜累，所见匪狐疑。","愧我安能友，酬篇只韵随。"],"title":"季萧兄三贶诗且辱出示陵阳墨帖敢次韵一首为谢"}
