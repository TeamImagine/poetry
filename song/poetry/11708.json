{"author":"胡寅","id":11708,"strains":["仄仄仄仄平，仄○仄仄仄。","仄平平○仄，仄仄○仄仄。","仄平平平仄，仄仄平平仄。","平平仄平仄，平仄仄○仄。","平平仄平仄，仄仄仄平仄。","平平○○平，平仄仄平仄。","平○仄○平，平仄仄仄仄。","仄○平仄○，平仄仄平仄。","平平仄仄仄，○仄仄平仄。","仄平平平仄，仄仄仄平仄。","○平仄平仄，仄仄仄平仄。","仄仄仄平仄，仄仄仄平仄。","仄仄平平仄，平仄仄平仄。","仄平○仄仄，仄仄仄○仄。","仄平平仄○，仄仄仄平仄。","仄○平平仄，平仄平仄仄。","仄平仄仄仄，仄仄仄○仄。","仄平仄平平，平仄平仄仄。","○平平平○，仄仄仄仄仄。","平平平仄仄，仄仄仄平仄。","仄平平仄平，仄仄仄○仄。","平平○仄平，仄仄仄○仄。"],"paragraphs":["忆昔筮仕初，典教洛学省。","故家多遗俗，往叩冠屡整。","得交邢公子，伯仲皆豪颖。","湖园万竿竹，伊水注深静。","藤林与花岛，转步即殊景。","梅台更称奇，云玉粲寒耿。","官闲日从君，何宴不酩酊。","每闻魁伟论，虽醉洒然醒。","寻幽访古径，并辔缓无骋。","向来春风鬓，忽忽雪飘颈。","三川在何处，会合乃潭永。","久要见襟抱，意态谢炎冷。","顾予衰懦质，酬答忘形影。","泛舟三百里，念我特相省。","酒酣摅剧论，壮气尚雄猛。","乐将高歌发，忠以微语警。","岂无一可恨，不肯破空境。","石坛夜焚香，岩寺朝供茗。","相逢多讥评，墨守卒未领。","湘流平似席，告别理归艇。","愿言频惠音，庶以代咳謦。","它年当扣门，此话欲重请。"],"title":"赠邢子友"}
