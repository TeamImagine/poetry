{"author":"方岳","id":127551,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["此行许老亦津津，连夜催将雪树春。","溪隔便无尘土事，山矜便识谪仙人。","云依栏过香仍湿，墨带冰磨句转新。","丘壑自容吾入社，不论五马两朱轮。"],"title":"陪汪少卿游紫阳次梁倅韵"}
