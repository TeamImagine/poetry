{"author":"岳珂","id":105647,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["珍殽惟错远持将，赖有诗情合得尝。","明月擘蚶分瓦砻，晴霞浴鲎露珠房。","鲗乌𫚖白螺开靥，蚷紫虾红鳔挟肠。","雁断闽山归未得，把杯犹忆少年场。"],"title":"谢赵季茂海错二律  其一"}
