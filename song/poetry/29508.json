{"author":"韩元吉","id":29508,"strains":["平仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["文笔超然自不群，胸中韬略未全陈。","讵应远致岭南士，会见来清塞北尘。","桂海接天聊纵目，火云堆露正关身。","元戎在昔同科彦，一鹗飞书上紫宸。"],"title":"送潘元夙教授钦州"}
