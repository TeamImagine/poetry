{"author":"王柏","id":125193,"strains":["仄仄平平仄仄平，仄平仄仄仄平平。","平平平仄仄平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["陟屺虽频莫慰心，见公犹幸母如存。","东山何事遽陈迹，西路如今又断魂。","柳翣忽临新冢道，林花空满旧时园。","一衿和气归何处，化作功名遗子孙。"],"title":"挽张佛子  其二"}
