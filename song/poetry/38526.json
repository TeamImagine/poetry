{"author":"陆游","id":38526,"strains":["仄仄仄仄平仄仄，平○平仄仄○仄。","平平仄平平仄平，仄仄平○仄平仄。","仄仄○仄平仄平，平○仄平平仄○。","平仄平平仄平仄，平平仄平仄平仄。"],"paragraphs":["五月昼晦天欲雨，街中人面不相睹。","风声撼山翻怒涛，雨点飞空射强弩。","一雨三日姑可休，龙其玩珠归故湫。","千里连云庆多稼，牲肥酒香作秋社。"],"title":"夏五月方闵雨忽大风雨三日未止二首  其二"}
