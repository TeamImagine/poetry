{"author":"黄庭坚","id":206873,"strains":["平平仄仄仄，平平平仄仄。","平平平仄仄，平仄仄仄仄。","平○平仄○，平仄仄平仄。","平○仄仄平，仄仄仄平○。","仄仄仄平平，仄○仄平仄。","仄平仄仄平，仄平○仄仄。","平平仄仄仄，仄仄仄平仄。"],"paragraphs":["昏昏市井气，呫呫儿女语。","禽喧声百种，春作事万绪。","人间鸡黍期，天上德星聚。","乖离略十年，发白齿龃龉。","太史祷衡丘，佐王用貔虎。","子云免大夫，草玄空自苦。","人生只尔是，付与瓮头醑。"],"title":"次韵正仲三丈自衡山返命舍驿过外舅师厚赠答"}
