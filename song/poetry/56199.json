{"author":"张孝祥","id":56199,"strains":["仄平平仄平，仄仄平仄仄。","仄平仄平仄，仄仄仄仄仄。","平仄仄平仄，平仄平仄仄。","仄仄仄仄平，平仄平仄仄。","仄○仄平仄，平仄仄平仄。","平仄仄平仄，平仄仄平仄。","仄平仄仄仄，仄仄仄平仄。","仄○仄平仄，平仄仄仄仄。","仄平仄仄仄，平仄平仄仄。","仄仄仄平仄，平仄仄平仄。"],"paragraphs":["李生来岭南，自挟书一束。","食箪寄萧寺，矻矻昼夜读。","余子让头角，文作翻手速。","小试不尽能，它日真可卜。","里中老仙伯，曾对玉堂宿。","高节老弥厉，名盖斗南北。","掖垣我畏友，不爱万锺禄。","卷藏一丘下，勋业所迫逐。","子归问道要，储作饥岁谷。","富贵偶然耳，吾欲子金玉。"],"title":"奉送李彦国还庐陵"}
