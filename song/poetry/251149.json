{"author":"王洋","id":251149,"strains":["平平仄仄平，仄仄仄仄仄。","仄○仄平○，平平仄平仄。","仄仄仄仄平，仄仄仄平仄。","○平仄平仄，仄仄平平仄。","平仄仄仄仄，平仄仄仄仄。","仄仄仄平平，仄仄仄仄仄。","仄仄仄仄仄，平仄仄仄仄。","仄平仄平○，平平仄平仄。","平平平平平，仄○仄平仄。","平仄仄平○，○仄仄平仄。","仄平○仄平，仄仄○仄仄。","平仄仄仄○，仄平仄平仄。"],"paragraphs":["东君始造家，积累亦不细。","一从潜阳兴，黄锺本根蒂。","二十四信风，以有此红翠。","如何纵飘败，不作苞桑计。","风雨不令子，豪猛但适意。","万紫杂千红，用供一日费。","一日费尚可，矜侈不少置。","岂惟困芳菲，桑麻亦憔悴。","沟塍浮新秧，荡摇失生意。","无乃大伤和，行败乃翁事。","愿言期少安，百物思吐气。","吾不若讼谗，唯图保终岁。"],"title":"春苦风雨"}
