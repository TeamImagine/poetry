{"author":"程公许","id":106418,"strains":["仄平平仄平○仄，平仄仄仄仄仄仄。","仄平平平仄仄平，仄仄仄○平仄平。","仄平平平仄平仄，平平仄仄○平平。","仄仄平平仄平仄，仄平平仄平仄仄。","仄平仄仄仄平平，仄仄平平平仄仄。","仄平仄仄平平仄，平仄平平平仄仄。"],"paragraphs":["字民能使民和悦，儒术信与吏道别。","十年妖祲滓太清，有耳厌听鼙鼓鸣。","创残之余忍椎剥，逃生要不如无生。","愿絜乾纲奠坤轴，罢兵宽赋家给足。","圣躬示朴吏廉平，岁岁蚕登牛产犊。","宦情我自春云薄，何日西归田舍乐。"],"title":"书怀"}
