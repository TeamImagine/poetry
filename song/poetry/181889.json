{"author":"郑獬","id":181889,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["乌巾筇杖白云夫，寄谢黄公旧酒垆。","懒性惟看高士传，归心空展旧山图。","病来瘦骨支离在，老去欢情积渐无。","啼鸟落花应怪问，绿尘何事满金壶。"],"title":"自贻"}
