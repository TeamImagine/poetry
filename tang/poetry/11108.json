{"author":"刘禹锡","id":11108,"strains":["平平平仄仄平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["曾遭飞语十年谪，新受恩光万里还。","朝服不妨游洛浦，郊园依旧看嵩山。","竹含天籁清商乐，水遶庭台碧玉环。","留作功成退身地，如今只是暂时闲。"],"title":"尉迟郎中见示自南迁牵复却至洛城东旧居之作因以和之"}
