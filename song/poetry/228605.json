{"author":"释德洪","id":228605,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["细柳成阴花满径，晚来钲鼓导朱轮。","河东鸑鷟三英杰，天上麒麟两俊人。","闲里笑谈清似玉，杯中贤圣韵如春。","引弓一箭惊穿札，堵立懽声快吏民。"],"title":"代人上李龙图并廉使致语十首  其五"}
