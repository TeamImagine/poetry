{"author":"李纲","id":243208,"strains":["平仄仄仄仄，平○仄○平。","○仄仄仄仄，仄○平○平。","仄平仄仄○，平仄平平平。","○○仄仄仄，仄仄○平平。"],"paragraphs":["秋色到极浦，层空霭行云。","长剑抚玉珥，欲降云中君。","桂旗澹偃蹇，风驭何缤纷。","淹留岂予愿，沐浴空兰薫。"],"title":"去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追古今绝唱用以为韵赋诗十篇  其三"}
