{"author":"陆文圭","id":165996,"strains":["平平平平平，仄仄平平平。","平仄平仄仄，平平仄平平。","仄仄平仄仄，平仄仄平○。","平平仄仄平，仄仄平仄平。","平○仄平平，仄仄仄平平。","○平○仄仄，○仄○平平。","平平平仄仄，仄仄仄平平。"],"paragraphs":["娟娟秋兰花，绿叶何披猖。","沙鹭明玉羽，冰蚕吐丝肠。","倩盼宜素绚，追琢少金相。","居然铁石心，爱此风露香。","何当竞春华，亦复委朝霜。","折花三太息，援笔临清觞。","明年花好在，坐客忘潇湘。"],"title":"生意堂赋玉簪花得相字"}
