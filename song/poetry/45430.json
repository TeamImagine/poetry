{"author":"杨万里","id":45430,"strains":["平平仄平平，平仄仄平仄。","平○平仄平，仄仄仄平仄。","仄平○平仄，平平仄仄仄。","平仄仄仄平，仄平仄平仄。","仄平仄仄仄，仄仄平仄仄。","○平仄平平，仄仄平仄仄。","仄平仄仄仄，仄仄平仄仄。","○仄平仄平，仄仄仄○仄。","○○仄○仄，仄仄仄平○。","平平仄平仄，仄仄仄平仄。","平平仄○平，平仄仄平仄。","○平仄平仄，仄仄仄平仄。","仄仄仄平仄，平仄平仄仄。","○平仄仄平，平仄仄平仄。","平平仄仄仄，平仄仄○仄。"],"paragraphs":["吾庐在南溪，溪北北山半。","山空谁肯邻，影静鹤为伴。","万松当篱落，千岩上几案。","花草岂厌多，不多亦堪玩。","一丘万事足，半点无外羡。","如何濯双缨，独欠泉一眼。","晚晴漫野步，偶到溪侧畔。","颇怪清浅流，雪后劣如线。","相将二三子，一笑出奇观。","琼砂杂瑶砾，掇拾作微堰。","锵然便淙琤，清若奏琴阮。","当流立孤石，滟滪忽童丱。","不塞势何怒，惟激声故远。","从今日日来，愁肺要湔浣。","儿童俾勿坏，鸥鹭好看管。"],"title":"晚步南溪弄水"}
