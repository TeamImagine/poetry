{"author":"方岳","id":127561,"strains":["仄平平仄平平仄，仄仄平平仄仄平。","平仄仄仄平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["落帆曾傍芦花宿，借得先生月一滩。","鸥鸟未忘吾道在，江山肯作故人看。","树昏断岸潮声急，雪洗孤台石罅寒。","最喜吾宗诗有派，每依苍石插樯竿。"],"title":"重题钓台"}
