{"author":"朱涣","id":64622,"strains":["平平仄仄平仄平，平平仄仄仄平平，平平仄平平仄平。","仄仄仄仄平平平，平平仄仄仄平平。","平仄仄○仄仄平，仄仄仄仄平仄平。","仄○仄仄平仄平，平仄○仄平平平。","平仄平仄仄仄平，仄仄仄○平仄平。","仄平平仄仄仄平，平仄仄仄平平平。","？仄仄平平仄平，仄平平平平仄平。","仄仄平仄平仄平，仄○○仄平○平。","仄○仄仄仄仄平，平平○○仄○平。","平平平平仄平平，仄仄仄仄平仄平。"],"paragraphs":["晴窗棐几风日舒，呼童汲水供蟾蜍，涓流入研玄颖濡。","一蚁蠢蠢爰来趋，须臾十百与之俱。","前后有行不乱逾，宛若徙穴舁腐余。","想应燥吻唇颊枯，清梦思欲吞江湖。","摇尾羞作涸辙呼，奋迅恰如东海鱼。","物生天地小大殊，饥食渴饮皆同涂。","矧尔有灵非至愚，大槐南柯名利区。","一梦而觉惊幻虚，尔其听我毋睢盱。","尔吭既沃腹既腴，归安其藏勿浪逋。","阶前群儿政嬉娱，以指划土縻尔躯。"],"title":"蚁饮研槽歌"}
