{"author":"魏了翁","id":103143,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["玉湖面面碧回环，六月寒飚撼屋山。","跨鹤不随刀梦去，卧龙甘与壁梭闲。","渔樵是处便争席，利欲年来早闭关。","拂拭石君勤把酒，照人风节两孱颜。"],"title":"虞万州生日  其一"}
