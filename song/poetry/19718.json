{"author":"史浩","id":19718,"strains":["平平仄仄仄平平，平仄平平仄仄平。","平仄仄平平仄仄，仄仄平仄仄平平。","仄平仄仄平平仄，仄仄平平平仄平。","仄仄平平仄平仄，仄平平平仄平平。"],"paragraphs":["戈鋋掣电万人麾，无霸空矜大十围。","关外羽书长踵至，路旁烽火觉烟稀。","已闻异域离心久，行见名王稽首归。","个是吾皇用神武，小臣宁能泄天机。"],"title":"再次韵马德骏郎中  其二"}
