{"author":"李光","id":235929,"strains":["平仄平仄仄，○仄平仄仄。","仄仄平仄平，仄仄平平仄。","平平仄平平，仄仄平仄仄。","平仄仄平仄，仄仄平○仄。","仄平平平平，平○仄平仄。","平平平平平，平平仄平仄。","平平仄仄平，仄○仄平仄。","平平平仄仄，仄仄仄平仄。","仄仄平平平，仄仄平仄仄。","仄平平平平，仄仄仄平仄。","仄仄平仄仄，仄仄仄仄仄。","平平仄平平，平仄仄平仄。","平平仄平仄，仄仄○仄仄。","平平仄平平，仄仄仄平仄。","平○仄平平，仄仄仄仄仄。","平平平仄平，仄仄平仄仄。","仄平仄仄仄，仄仄平仄仄。","仄仄仄仄平，平仄仄仄仄。"],"paragraphs":["门外无俗轨，相对惟独鹤。","短翮虽未全，志已翔寥廓。","轩然避鸡群，不受鹰隼搏。","持以比佳士，洁白诚相若。","笔端生云烟，胸中贮丘壑。","怜君青云姿，胡为滞莲幕。","英豪出草莱，阘茸履台阁。","新诗时有寄，妙语洗烦灼。","种学求根源，意匠无斧凿。","自惭非清流，讼牒困酬酢。","好古虽胆大，去恶愧力弱。","君来破吾颜，商榷尽流略。","高轩挂琴剑，景物如宿约。","遥山倚青冥，远水带城郭。","圆荷已浮花，晚笋亦脱箨。","涓涓风露清，湛湛河汉落。","浊醪有妙理，与子随意酌。","万事付傥来，何必问日脚。"],"title":"县斋清坐有怀  其一"}
