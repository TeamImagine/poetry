{"author":"王洋","id":251494,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄平仄平平。"],"paragraphs":["白沙太守性多能，儒业箕裘祖佛灯。","酒减三分留待客，草髙一丈远招僧。","见成斋饭非长计，创立丛林是大乘。","好住沩山十年后，牯牛烂𪴙不须绳。"],"title":"伯氏自仪真招宝觉师住持以诗促行"}
