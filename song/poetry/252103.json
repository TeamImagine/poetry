{"author":"郑刚中","id":252103,"strains":["平平○平平，仄平平○仄。","仄仄仄平平，平平仄平仄。","平平平仄平，平仄平仄仄。","仄仄平仄平，仄仄仄平仄。","仄平仄仄仄，平仄仄平仄。","○○平仄平，仄仄平仄仄。","仄平平仄平，仄○仄○仄。","平平仄仄仄，仄仄仄平仄。","仄仄仄仄○，仄仄仄仄仄。","仄仄仄○仄，平仄平仄仄。","仄仄平仄仄，平仄仄平仄。","平平仄仄平，仄仄仄平仄。"],"paragraphs":["霜风吹西湖，与君持行李。","瘦马共邉笳，寒灯对孤邸。","新凉秋叶惊，归櫂君独理。","弃我天一方，穏下大江水。","丈夫志四海，吾岂较遐迩。","行藏天所为，况自非偶尔。","独忧绵薄资，负重力难起。","嘉宾日以远，缓急尚谁倚。","置此勿复论，遇坎各有止。","我积汉中糓，君种彭泽米。","努力随小大，同在毓生齿。","他年脱冕归，对酒各欢喜。"],"title":"送周务本机宜"}
