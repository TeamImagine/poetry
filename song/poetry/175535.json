{"author":"刘敞","id":175535,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄○平仄仄，仄○平仄仄平平。","○平仄仄平平仄，○仄平○仄仄平。","○仄平平○仄仄，平平仄仄仄○平。","平平○仄平平仄，平仄平平仄仄平。"],"paragraphs":["自昔东郊择股肱，至今筦钥委名卿。","官仪高出金华殿，地理雄专北斗城。","宝带别兼天马赐，彩衣仍照玉符眀。","正风鼓动周南什，和气销除武库兵。","听讼甘棠从勿翦，攀辕旧吏不胜情。","千年重得吴公守，门下无由望贾生。"],"title":"贺春卿拜资政殿学士移西京留守"}
