{"author":"刘挚","id":187125,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["春郊寒食叹淹留，巧映秋千树色柔。","杏萼离披翻白雪，柳花轻薄聚圆球。","风光无赖撩归思，节物相逢眷昔游。","塞下尘埃侵梦想，何时仙袂揖浮丘。"],"title":"次韵李圣和寒食郊居二首  其一"}
