{"author":"李白","id":55916,"strains":["仄仄仄仄○，平○平仄平。","仄仄仄仄仄，仄平仄仄平。","仄仄平平仄，仄仄仄平平。","平平仄平平，仄仄仄仄平。","平平仄平仄，仄仄仄仄平。","仄仄仄平仄，平平平○平。","仄平仄平平，平仄仄仄平。","平平仄仄仄，平仄仄仄○。","平平仄平平，仄仄仄仄平。","平○仄仄仄，仄仄仄仄○。","○平仄平平，仄仄仄平平。","平仄○○仄，○平仄平平。","平平仄平○，仄仄仄平平。","平平平仄平，平仄仄平平。","仄平○仄仄，仄仄仄平平。","平平仄平平，平仄仄○○。","平平○仄○，仄仄○平平。","平仄仄平平，平平仄○平。","平平仄平仄，平○平平平。","仄仄仄平仄，平平仄平平。","平平仄仄仄，仄仄仄平○。","○仄仄仄平，平仄仄○平。","○仄平仄仄，仄平平仄平。","平○仄平平，仄仄仄平平。","平仄仄仄仄，仄仄○平平。","仄仄仄仄平，平平仄平平。","平平仄○○，平仄仄仄平。","平平仄平仄，仄仄仄平平。","仄仄仄仄平，仄○仄仄平。","平仄仄仄平，仄仄仄平平。","仄平平仄仄，仄仄平平平。","平○○平平，仄仄仄仄平。","平平仄仄仄，仄仄平平平。","平仄仄平平，平仄仄○○。","平平仄平仄，仄仄仄平平。","仄仄仄平○，仄平仄平○。","平平仄仄仄，仄仄仄平平。","仄○仄平仄，○平仄仄平。","平平仄仄仄，仄仄仄○平。","平平平仄仄，仄仄仄平平。","平平平平仄，平平仄平平。","平仄仄平平，平平平平平。","平平仄平仄，○仄仄平平。"],"paragraphs":["白若白鹭鲜，清如清唳蝉。","受气有本性，不为外物迁。","饮水箕山上，食雪首阳颠。","回车避朝歌，掩口去盗泉。","岧峣广成子，倜傥鲁仲连。","卓绝二公外，丹心无间然。","昔攀六龙飞，今作百炼铅。","怀恩欲报主，投佩向北燕。","弯弓绿弦开，满月不惮坚。","闲骑骏马猎，一射两虎穿。","回旋若流光，转背落双鸢。","胡虏三叹息，兼知五兵权。","枪枪突云将，却掩我之妍。","多逢剿绝儿，先著祖生鞭。","据鞍空矍铄，壮志竟谁宣。","蹉跎复来归，忧恨坐相煎。","无风难破浪，失计长江边。","危苦惜颓光，金波忽三圆。","时游敬亭上，闲听松风眠。","或弄宛溪月，虚舟信洄沿。","颜公二十万，尽付酒家钱。","兴发每取之，聊向醉中仙。","过此无一事，静谈秋水篇。","君从九卿来，水国有丰年。","鱼盐满市井，布帛如云烟。","下马不作威，冰壶照清川。","霜眉邑中叟，皆美太守贤。","时时慰风俗，往往出东田。","竹马数小儿，拜迎白鹿前。","含笑问使君，日晚可回旋。","遂归池上酌，掩抑清风弦。","曾标横浮云，下抚谢朓肩。","楼高碧海出，树古青萝悬。","光禄紫霞杯，伊昔忝相传。","良图扫沙漠，别梦绕旌旃。","富贵日成疏，愿言杳无缘。","登龙有直道，倚玉阻芳筵。","敢献绕朝策，思同郭泰船。","何言一水浅，似隔九重天。","崔生何傲岸，纵酒复谈玄。","身为名公子，英才苦迍邅。","鸣凤托高梧，凌风何翩翩。","安知慕群客，弹剑拂秋莲。"],"title":"赠宣城宇文太守兼呈崔侍御"}
