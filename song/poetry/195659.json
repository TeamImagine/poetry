{"author":"苏轼","id":195659,"strains":["仄仄平平平，仄平仄仄仄。","仄仄平平平，平仄平平仄。","○○平仄○，仄仄仄平仄。","仄平○平仄，平仄仄平仄。","仄平仄仄仄，平平仄平仄。","平平○仄仄，仄仄仄仄仄。","仄○仄○平，平仄仄仄仄。"],"paragraphs":["雀鷇含淳音，竹萌抱静节。","诵我先君诗，肝肺为澄澈。","犹如鸣鹤和，未作获麟绝。","愿因骑鲸李，追此御风列。","丈夫贵出世，功名岂人杰。","家书三万卷，独取服食诀。","地行即空飞，何必挟日月。"],"title":"和陶郭主簿二首  其二"}
