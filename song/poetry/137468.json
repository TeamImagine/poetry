{"author":"家铉翁","id":137468,"strains":["平平平仄仄○平，仄仄平平仄仄平。","仄仄○平平仄仄，平平平仄○平平。","仄平○仄平平○，仄仄平○平仄仄。","平平仄仄○平平，仄○平仄平平仄。","平平平平○仄○，仄平仄仄仄平平。","仄平仄仄平平仄，平仄平平平仄平。","仄平平○仄仄仄，仄仄平平平平仄。","平平仄仄平○仄，平平仄平平仄仄。"],"paragraphs":["高阳今日是重阳，与客凭高送一觞。","白首相逢俱老大，黄花随地看芬芳。","故园三径都荒了，目断晴空归路渺。","人生暮景更天涯，眼中愁绪知多少。","寒风萧萧吹我衣，酒阑莫遣帽檐欹。","我歌老圃秋容句，君诵渊明归去辞。","我歌君和日欲夕，我醉君扶君须力。","明年此会还相忆，江东暮云千里隔。"],"title":"九日偶成呈彦举"}
