{"author":"冯时行","id":16443,"strains":["仄仄平平仄，仄仄○仄仄。","平平仄平仄，仄仄仄仄仄。","仄仄平平平，平仄仄仄仄。","仄平仄○仄，仄仄仄○仄。","仄仄仄○平，仄仄仄仄仄。","仄仄平平仄，平平仄平仄。","平平○仄仄，仄仄仄平仄。","平仄仄平仄，平仄仄平仄。","仄仄仄仄仄，平平仄仄仄。","平平仄平仄，仄仄仄仄仄。","仄仄仄○平，仄仄仄平仄。","○仄仄仄仄，平平仄平仄。"],"paragraphs":["海甸平无际，突阜如踞虎。","杉松閟岩壑，殿阁焕藻黼。","老眼凌云烟，吴会略可俯。","昔游恍如昨，岁月不胜数。","老矣惬重来，病倦喜欲愈。","况复偕贤彦，清樽侑歌舞。","高谈闻善谑，锦绣落英吐。","篱菊粲佳节，山屐霁淫雨。","蜀客万里外，艰虞棘肺腑。","摧颓已无气，赖此作一鼓。","却欲挽长江，快意洗天宇。","且复置是事，秋风送归橹。"],"title":"题虎丘"}
