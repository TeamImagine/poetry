{"author":"胡宿","id":2077,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄仄仄，平仄仄平平。","平仄平平仄，○平仄仄平。","仄平○仄仄，平仄仄平平。","仄仄平平仄，平平仄仄平。","平平○仄仄，仄仄仄平○。","平仄平平仄，平平仄仄○。","仄平平仄仄，平仄仄平仄。"],"paragraphs":["典礼惟周旧，经文在鲁余。","西清开缥帙，东面授丹书。","访道前厘席，崇风厚石渠。","研覃忘日旰，图绘极霞舒。","千载逢亨际，三冬罢讲初。","圣怀轻璧马，慈宴乐蒲鱼。","妙技通神细，清商按曲徐。","炉香分汉殿，鼎味出尧除。","诸老恩同醉，孤臣艺最疏。","至仁何以报，忠义即琼踞。"],"title":"讲毕周礼诏赐御筵"}
