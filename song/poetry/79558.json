{"author":"欧阳修","id":79558,"strains":["平仄仄○仄，平仄仄平平。","平平仄平平，仄仄平平平。","平仄仄仄平，仄仄平仄平。","仄仄仄○仄，仄仄○平平。","仄仄仄平仄，仄平仄平平。","平平仄平仄，平仄平○平。"],"paragraphs":["余本漫浪者，兹亦漫为官。","胡然类鸱夷，托载随车辕。","时士不俛眉，默默谁与言。","赖有洛中俊，日许相跻攀。","饮德醉醇酎，袭馨佩春兰。","平时罢军檄，文酒聊相欢。"],"title":"七交七首 自叙"}
