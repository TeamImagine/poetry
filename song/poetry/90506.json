{"author":"苏舜钦","id":90506,"strains":["平仄仄平平，○平仄仄平。","平平平仄仄，平仄仄○○。","仄○平平仄，平平仄仄平。","仄平平仄仄，仄仄仄平平。","仄仄平平○，仄平仄仄平。","○平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平仄仄，平○○仄平。","仄平仄平仄，仄仄仄○平。","仄仄平○仄，平平仄仄平。","仄平○仄仄，仄仄仄平平。","平仄平平仄，平平○仄平。","仄平平仄仄，平○仄○平。","仄仄平○仄，平平仄仄平。","平平平平仄，仄仄仄平平。"],"paragraphs":["风雨夜寒新，空斋感慨频。","诗书穷不放，灯火静相亲。","眺听时怀土，低摧动畏人。","漫书成咄咄，远吠厌狺狺。","念昔罹忧患，唯君共苦辛。","漂流数千里，会合十余旬。","各闵伤弓翼，聊同煦沫鳞。","谁知公冶罪，众笑伯龙贫。","隔绝今一水，暌离将再春。","喜篇数为贶，尺牍亦相珍。","倚伏时难定，屯亨理亦循。","剑埋犹有气，蠖屈尚能伸。","邦国方登俊，江湖且放神。","不忧知在命，任重莫如身。","白首襟期远，青云志业均。","陶然任元化，慎勿损天真。"],"title":"寒夜十六韵答子履见寄"}
