{"author":"李吕","id":30280,"strains":["仄仄平平○仄仄，平平仄仄平平仄。","仄○平仄仄平平，平仄平平仄平仄。","○平仄仄仄平平，仄仄平平仄平仄。","平平平平仄仄仄，仄○仄仄仄仄仄。","仄仄平平仄平仄，仄平○仄仄平仄。","仄平平仄○仄○，平仄平平仄○仄。","仄仄平平仄平仄，仄仄○平仄○仄。","仄仄仄平仄平仄，仄平平仄仄平仄。","平平仄仄平○平，平仄仄仄平仄仄。","○○仄仄仄仄○，仄仄平平仄○仄。","平平仄仄平平平，仄仄仄平仄平仄。"],"paragraphs":["六月红尘如火烈，朝来一雨炎威歇。","渐看蘋末起凉飔，推上冰轮作清绝。","王孙叱驭欲何之，直向铨曹射佳阙。","天生良才必有用，岂应付与哙等埒。","几载低头丐祠禄，岁寒颇获固穷节。","傥逢佳士重荐论，平视朝绅可颃颉。","顾我幽居苦羞缩，却扫柴门学藏拙。","每向水边狎鸥鸟，未遑郊外习绵𫈵。","君能脱略时从游，尝鼎一脔端可别。","临行尚作半日留，满泛青甆话离别。","秋风若遇南飞鸿，好寄一声慰骚屑。"],"title":"送赵彦修"}
