{"author":"陈纪","id":166682,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["唾壶壮气已休休，呼酒田翁与劝酬。","九十日春长是雨，三千丈髪总缘愁。","棱棱颜面尘埃满，渺渺山河岁月遒。","谷饮芝餐皆可饱，人生何必稻粱谋。"],"title":"春感"}
