{"author":"司马棫","id":224127,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["谁教作雁破群飞，一舸南游遂不归。","乍见音容悲且喜，不知魂梦是邪非。","陟冈望远心犹在，携幼还家意已违。","泪眼重寻丘壑去，可堪犹采故山薇。"],"title":"哭兄"}
