{"author":"吴锜","id":123081,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["曾访神仙岩洞来，人言伟观似天台。","藤萝足下猿猱啸，钟鼓声边日月开。","灯续佛光凝紫翠，云将蜃气作楼台。","最怜贯石神龙尾，犹带天东雨露回。"],"title":"游永福方广岩"}
