{"author":"陆游","id":42574,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["路入河潼喜着鞭，华山忽到帽裙边。","洗头盆上云生壁，腰带鞓前月满川。","丹灶故基谁复识，白馿遗迹但相传。","梦魂妄想君无笑，尚拟今生得地仙。"],"title":"梦华山"}
