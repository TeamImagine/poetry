{"author":"陆游","id":34916,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["灯火青荧古屋深，挂冠境界已骎骎。","竹枝影瘦横残月，药杵声寒续暮砧。","病觉死生真大事，老知道德愧初心。","经龛禅版殊当勉，懒学莎蛩事苦吟。"],"title":"病中偶书"}
