{"author":"邓深","id":27607,"strains":["平平仄○仄，平仄仄平平。","仄仄仄平仄，平平仄平平。","平平仄○仄，仄仄○○平。","平平仄仄仄，平仄平平平。","仄平仄平仄，仄○平○平。","仄平○平仄，仄平○平平。","仄仄仄平○，仄平○平平。","平平仄平仄，平平平仄平。","仄○仄平仄，仄仄仄平平。","仄仄平○仄，平仄仄平平。","平？仄平仄，仄仄仄仄○。","○平仄仄仄，平平仄平平。","○○仄仄仄，仄仄仄仄○。","○○仄仄平，仄仄仄平平。","平仄仄平仄，○仄平平平。","仄仄仄仄仄，仄仄仄仄平。","仄仄平平仄，仄平○仄平。","仄仄平？仄，仄仄平平平。","仄平仄仄仄，仄仄仄仄平。","平平仄平平，仄仄○平平。","仄仄仄仄仄，仄○仄仄平。","仄平仄仄平，平平仄平平。"],"paragraphs":["西风着衣袂，凉意晓来加。","宿露眩光彩，朝阳湿精华。","人烟互疏密，物色兴叹嗟。","喧嚣鸭子市，萧索渔人家。","皂裙妇多跣，及冠男犹髽。","挽犁并双牸，截江横流沙。","佐饭缺蔬茹，作糜和鱼虾。","湖田不薅草，沙畦多莳麻。","露空立禾架，结屋卧牛车。","水叶枯荷芰，山果瘦梨樝。","乌桕动千树，杂木不一了。","缘塍豆欲实，编篱槿才花。","三分莫问酒，一啜不可茶。","行行入暮烟，两两数归鸦。","联步得姻戚，浪语殊讙哗。","毕景自忘倦，所历不觉遐。","问宿于谁馆，有轩临水涯。","暗壁飞蝙蝠，皓月升虾蟆。","式盘叠饼饵，击缶出旧瓜。","携来尚余樽，取酌如流霞。","少饮不必醉，遣兴固自嘉。","欲眠复出门，渔灯认蒹葭。"],"title":"丰城道中"}
