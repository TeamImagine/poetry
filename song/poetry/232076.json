{"author":"李彭","id":232076,"strains":["平平平仄仄，仄仄仄平平。","平平仄平仄，仄平平○平。","○平平仄仄，仄仄仄平平。","仄平仄仄仄，仄仄仄平平。","平平仄平仄，仄○○仄平。","平平仄平仄，仄仄平平平。","仄平○仄仄，平仄○平平。","平平仄平仄，平平平仄仄。","仄平○仄仄，仄仄仄○平。","平○仄仄仄，仄仄仄平平。"],"paragraphs":["幽栖无热客，地僻自鸣蛙。","危楼一登眺，晚凉清兴賖。","疏林方寂历，恶木半槎牙。","五峰在北户，慰眼落玄花。","危樯渡洲渚，暮帆收日斜。","峦岗念徐稚，去及东吴瓜。","雪山轻几许，高士正浮楂。","南州苦牢落，秋鲈寒可义。","愿怀张校尉，莫作贾长沙。","何繇致叩叩，翠柏故啼鸦。"],"title":"晚登钟楼即事"}
