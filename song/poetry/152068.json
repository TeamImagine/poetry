{"author":"方一夔","id":152068,"strains":["平平平平仄，平仄仄平平。","平平仄仄仄，仄仄平平平。","平仄仄平仄，仄仄仄平平。","平平平平仄，平仄平平平。","仄平仄仄仄，仄平仄平平。","仄仄仄○仄，平仄仄仄平。","平平仄仄仄，仄平平平平。","仄仄仄仄仄，仄仄平平平。","平平仄仄仄，仄仄仄仄○。","仄平平仄仄，平平仄仄平。"],"paragraphs":["翩翩南昌尉，来自九江西。","天关列虎豹，欲进无阶梯。","臣有治安策，不忍死穷栖。","浮浮山林气，披褐朝金闺。","上言讦贵戚，下言悯群黎。","肉食久喑默，狂叫发草藜。","臣言可采择，寸刀刳鲸鲵。","一再不合意，反旆风凄凄。","君纲坠不振，况复子与妻。","自谐尘外约，东游隠会稽。"],"title":"古意六首  其三"}
