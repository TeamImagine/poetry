{"author":"韩元吉","id":29484,"strains":["仄仄平平仄仄平，平仄仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄平平平仄仄平。"],"paragraphs":["弹铗功名易白头，归欤未办五湖舟。","送君与我皆为守，到处逢山且纵游。","薄日连云千幛晓，斜风吹雨一江秋。","买鱼斫鲙垂虹上，更为今年好景留。"],"title":"松江别范至能朱伯阳  其一"}
