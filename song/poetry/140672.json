{"author":"姚勉","id":140672,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["喜逐秋风马后归，及君犹未戍瓜时。","尽倾无底囊中语，细读新吟卷里诗。","好趣莫教儿辈觉，此心惟有故人知。","只愁天欲孤笼翼，早晚芙蓉在绿池。"],"title":"和刘山居见惠之什  其二"}
