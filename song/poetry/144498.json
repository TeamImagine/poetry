{"author":"陈必复","id":144498,"strains":["平平平仄平，平仄平仄仄。","仄仄平仄平，平平仄○○。","平○平仄平，仄仄仄仄○。","仄仄○平平，平平仄平仄。","平平仄平仄，仄仄仄○仄。","平○○仄平，仄平仄○○。","平仄○平平，平平仄平仄。","仄平仄平仄，仄仄平仄○。","平平仄平平，仄仄仄平○。","平平仄平仄，仄仄○○仄。","仄平仄平平，平仄仄○平。","仄平仄○○，○仄仄平○。","平平平仄平，仄仄仄仄仄。","仄平仄平平，平仄平仄仄。"],"paragraphs":["溪山晴色妍，桃李春意賸。","野服乌角巾，郊游偶乘兴。","同行皆好宾，乐此境物胜。","古寺临清潭，鸣泉落危磴。","孤亭上云雨，木末渺难认。","林深行渐迷，谷虚语相应。","阴壑号悲风，悬萝碍飞镫。","扫花坐寒石，意与幽事称。","崖巅记曾游，藓湿墨痕凝。","登高浩怀古，岁月如堕甑。","百年几朝昏，今昔一长凭。","道人苦将迎，颇亦厌车乘。","他时营菟裘，隙地傥可赠。","举杯酌山灵，兹语为我证。"],"title":"春日偕游响应山观瀑泉饮漱玉亭上分复磴拥危泉赋磴韵十四"}
