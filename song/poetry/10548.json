{"author":"朱松","id":10548,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["丈室无尘棐几横，吏休凫鹜散无声。","舞风竹影僛僛转，萦梦𬬻香袅袅清。","已笑荣枯卢白戏，不须物我触蛮争。","故人剪烛西窗约，知复何时话此生。"],"title":"书室述怀奉寄民表兄是日得民表书"}
