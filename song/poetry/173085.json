{"author":"通真子","id":173085,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平仄平仄仄平平。","仄平仄仄平平仄，仄仄平平仄仄平。"],"paragraphs":["魏氏当年礼斗坛，至今遗址在人间。","苍梧已老烟霞淡，丹灶空余岁月闲。","铃铎夜深惊睡鹤，幡幢晴影上空山。","后人自愧縻婚宦，不得追随款旧关。"],"title":"文斾山"}
