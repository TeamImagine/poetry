{"author":"仇远","id":164224,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["江城腊尽渐春来，三白呈祥不待催。","和气已知随处满，梅花正用此时开。","寒香冷艳相吞吐，月斧风斤巧剪裁。","布絮寝衣烘未透，炉边酒熟且衔杯。"],"title":"除夕前一日雪"}
