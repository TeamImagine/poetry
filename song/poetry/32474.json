{"author":"刘应时","id":32474,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["老来何物是生涯，一榻翛然亦自佳。","睡里山禽弄霜晓，梦回明月上梅花。","颇知常侍嫌乌布，未羡先生坐绛纱。","最爱洒窗风雪夜，道人施法复何加。"],"title":"祐上人制纸帐作诗谢之"}
