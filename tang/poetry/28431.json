{"author":"陆龟蒙","id":28431,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["不必探幽上郁冈，公斋吟啸亦何妨。","唯求薏苡供僧食，别着氍毹待客床。","春近带烟分短蕙，晓来冲雪撼疏篁。","余杭山酒犹封在，遥嘱高人未肯尝。"],"title":"和袭美寒日书斋即事三首每篇各用一韵 一"}
