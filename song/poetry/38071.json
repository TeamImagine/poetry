{"author":"陆游","id":38071,"strains":["仄平仄仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["放翁小筑寄江郊，屋破随时旋补茅。","暮看白烟横水际，晓听清露滴林梢。","生来不啜猩猩酒，老去那营燕燕巢。","目断鹿门三太息，庞公千载可论交。"],"title":"小筑"}
