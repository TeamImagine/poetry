{"author":"陈宓","id":96700,"strains":["仄仄仄仄平，仄仄○平仄。","平平平平仄，仄仄平○仄。","平平仄仄平，仄仄平平仄。","平平仄仄平，仄仄平仄仄。","平平仄仄平，仄仄仄仄仄。","平仄○仄○，仄仄平平仄。","平仄仄仄○，仄仄○平仄。","平平平仄平，仄平平平仄。","平○平仄平，仄○平平仄。","平平仄仄○，仄仄平平仄。"],"paragraphs":["被褐磊落怀，白日凝光采。","初疑东君佩，掷地今犹在。","工倕巧得之，刻画探真宰。","饥蛟出潜渊，怒势吁可骇。","凭谁缚致斯，百勇不可解。","常恐毫发间，捷出风云会。","今我隠几看，咫尺临沧海。","平生冰雪心，至心无由改。","情亲金石交，佩重韦弦戒。","持身有不如，顾諟能无愧。"],"title":"得水苍佩"}
