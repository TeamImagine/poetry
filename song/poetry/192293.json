{"author":"郭祥正","id":192293,"strains":["平平仄仄仄，平仄仄平平。","平○仄仄仄，仄平平平○。","仄平平仄平，仄平仄平平。","仄平仄○仄，仄仄平平平。","仄平仄仄仄，仄仄仄仄平。","○平平仄仄，○平仄平平。","平仄仄仄仄，平平仄○平。","仄平仄平平，平仄平平平。"],"paragraphs":["连朝雪复雪，吾独拥红炉。","樽中亦有酒，不为饥寒驱。","目前奚所忧，所忧在村墟。","去年旱兼水，二税多逃逋。","十家九乏食，往往死路衢。","空山嗥虎豹，深渊卧龙鱼。","飞鸟各敛翼，康庄断行车。","倚门独悲歌，阳气何时舒。"],"title":"复雪"}
