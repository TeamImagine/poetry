{"author":"刘克庄","id":111760,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["塞氛未静铁衣寒，愁绝江南庾子山。","谁使石郎捐一道，仅闻柴氏复三关。","西当太白余孤垒，北望神州隔几寰。","犹忆楼船建黄钺，夕烽明灭照龙湾。"],"title":"又即事四首  其一"}
