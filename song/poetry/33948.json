{"author":"陆游","id":33948,"strains":["平平○仄仄，平仄仄○平。","仄平仄仄平，仄仄平仄平。","仄平仄仄仄，仄仄平平平。","仄仄○仄仄，仄仄仄仄平。","平平仄○仄，仄○仄仄平。","仄平仄平仄，仄仄平○平。","平仄仄仄仄，平平仄平平。","平平平仄平，平仄仄仄平。"],"paragraphs":["初寒思小饮，名酒忽堕前。","素罂手自倾，色若秋涧泉。","浩歌复起舞，与影俱翩仙。","一笑遗宇宙，未觉异少年。","诗人不闻道，苦叹岁月迁。","岂知汝南市，自有壶中天。","河洛久未复，铜𫘞棘森然。","秋风归去来，虚老玉井莲。"],"title":"偶得石室酒独饮醉卧觉而有作"}
