{"author":"释元肇","id":117301,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["仙子飞升岁月闲，游人犹向此跻攀。","五峰寺踞葱茏处，孤塔云撑杳霭间。","波渺渺边来汉水，望青青际是吴山。","风帆沙鸟无今古，潮落潮生自往还。"],"title":"狼山"}
