{"author":"刘攽","id":183053,"strains":["平平仄平○，仄仄○平平。","平仄仄平仄，平仄平仄○。","平平平平仄，平仄仄仄平。","平平○平平，仄仄平○平。","仄仄仄平平，仄○平仄平。","仄仄仄仄仄，仄仄平仄平。","○平仄仄平，平仄平平平。"],"paragraphs":["坚冰念阳和，广莫思柔风。","天事有驯致，星火俄复中。","飞乌炎千里，羲叔顿六龙。","焚林堕翱翔，沸鼎愁𪡋喁。","路傍在家田，伛偻头白翁。","恶木不得息，百亩为己功。","如何富贵人，方借明光宫。"],"title":"酷热"}
