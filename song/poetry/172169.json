{"author":"张巽","id":172169,"strains":["平平仄仄仄平平，仄仄平平仄仄平。","仄仄平平平仄仄，平平平仄平平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["新晴草木翠光流，麦陇清和四月秋。","巽二风来山髪冷，阿香雷过馨声幽。","杜鹃哄枕催归去，丁鹤攀辕欲借留。","半夜忽闻岩壑响，小诗调戏鬼神愁。"],"title":"游洞霄宫  其二"}
