{"author":"梅尧臣","id":46589,"strains":["平仄仄仄仄，仄平仄仄仄。","平平仄仄仄仄仄，平平平仄仄平仄。","仄平仄仄仄仄平，仄仄平平平仄仄。","平平平仄平仄平，平仄平平仄○仄。","仄平仄仄仄平平，平平平○平平仄。"],"paragraphs":["谁谓虎可缚，缚之自有术。","孙生画此系在石，拏绳人立尾垂屈。","坠身怒力欲脱时，顾眄生狞神气出。","江南包氏为最精，毛质虽真猛难匹。","蜀人不敢道知微，知微名重非今日。"],"title":"赋石昌言家五题 蜀虎图"}
