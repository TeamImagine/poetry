{"author":"张镃","id":81165,"strains":["平平平仄仄平平，仄仄平平仄仄平。","平仄平平平仄仄，平平平仄仄平仄。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["林居多解识秋声，岂是松篁耳惯经。","桐杂蝉鸣愁易起，蕉和蛩响梦频醒。","琅琅急雨喧荷港，戛戛清风战苇亭。","一事古人犹可恨，不言杨柳最堪听。"],"title":"秋声"}
