{"author":"罗升","id":165077,"strains":["平平仄平○，仄仄○○仄。","平平仄平平，仄仄仄平仄。","○○仄○仄，仄仄仄平仄。","○平仄仄仄，仄仄仄平仄。","○平仄平仄，平仄仄仄仄。","平○仄平平，仄仄平仄仄。","仄平仄○平，仄仄仄平仄。","○仄仄平平，仄仄平○仄。"],"paragraphs":["飞鸿响遥空，抱弋空遗影。","游鳞纵前川，把钓睨枯井。","相看各如梦，欲去几延颈。","劳心纵有获，所获仅蛙黾。","行人见之笑，千唤不一省。","沧溟四无边，尽纳天地境。","巨鳌载三山，未足污吾绠。","相顾作清游，濯足壶峤顶。"],"title":"戏萧高风曾孟声二友  其二"}
