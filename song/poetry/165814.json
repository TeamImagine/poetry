{"author":"黎廷瑞","id":165814,"strains":["仄仄仄仄仄，仄平仄平平。","仄仄平仄平，仄仄○仄平。","仄平仄○○，仄仄仄仄平。","仄○○仄○，仄平平平平。","仄平仄平平，平仄仄仄平。","平平仄平仄，仄平平仄平。","仄平仄仄仄，仄仄平仄平。","仄仄平仄平，仄仄仄仄平。","仄仄仄仄仄，仄仄平平平。"],"paragraphs":["万甲绿未动，棘丛已蓁蓁。","所害虽尚微，剪薙当及辰。","舍锄忽三叹，念尔亦一春。","是中留复难，恻然为之颦。","筑垣俯清池，池上插柳青。","谁能限刍牧，徙之池水滨。","柳吾所甚爱，护柳吾不嗔。","美丑无弃材，位置固在人。","岂特遂物理，亦以成天仁。"],"title":"除棘"}
