{"author":"舒邦佐","id":67724,"strains":["仄仄仄平仄，平平平仄平。","平平仄平○，平仄仄仄○。","平平仄仄仄，平平仄平平。","仄仄平仄仄，平平平平平。","平平○平仄，仄仄仄平平。","仄仄仄○平，平仄○仄平。","仄平仄○仄，○仄平仄平。","仄○仄平平，○仄仄平平。","平平仄仄仄，仄平仄平平。"],"paragraphs":["积雨洗残暑，翛然窗户凉。","蝇蚊不须驱，时至自退藏。","琤然一叶下，梧桐陨秋黄。","仰视天宇阔，宾鸿初南翔。","儿时亲灯火，二尺便宜光。","咀嚼复吟哦，惟恐更漏忙。","老来病如缚，空对书满箱。","短檠置床头，犹渴不能浆。","人生舍此乐，百年谩风狂。"],"title":"雨后"}
