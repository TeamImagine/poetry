{"author":"郑刚中","id":251924,"strains":["仄平平平平仄仄，仄仄？平平仄仄。","平平仄仄平仄平，平仄仄平平仄仄。","○平仄仄平仄平，仄仄仄平平仄仄。","仄平仄平○仄仄，平仄平平仄仄仄。","仄平平平平仄仄，仄仄平仄○仄仄。","平平仄仄○仄平，仄仄○平仄平仄。"],"paragraphs":["四围明窗香雾塞，酒射玻璃成琥珀。","无多酌我先有言，须识次公为恶客。","长鲸岂问湖海宽，偃鼠定知胸次窄。","后园杂花如锦拆，风雨颠狂那可测。","主人娱宾宁爱酒，勿以杯计当以石。","君图继晷膏可燃，若欲留春古无策。"],"title":"北山会饮"}
