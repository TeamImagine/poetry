{"author":"陆游","id":38259,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["掩关小室动经旬，蠹简如山伴此身。","百亿须弥藏粒芥，大千经卷寓微尘。","危机已过犹惊顾，恶梦初回一欠伸。","此段神通君会否，听风听雪待新春。"],"title":"居室甚隘而藏书颇富率终日不出户二首  其一"}
