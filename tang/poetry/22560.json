{"author":"李商隐","id":22560,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["迢遰青门有几关，柳梢楼角见南山。","明珠可贯须为佩，白璧堪裁且作环。","子夜休歌团扇揜，新正未破剪刀闲。","猿啼鹤怨终年事，未抵熏炉一夕间。"],"title":"和友人戏赠二首 二"}
