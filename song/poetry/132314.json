{"author":"潘牥","id":132314,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["为爱栽梅废食眠，杖藜行尽几山巅。","因贪雪后横窗影，那用朝来籴米钱。","穷鬼揶揄争笑我，诗翁邂逅亦欣然。","花时莫起渊明恨，粪火蹲鸱酌涧泉。"],"title":"用钱买绿萼梅"}
