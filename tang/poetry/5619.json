{"author":"严维","id":5619,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["犹道楼兰十万师，书生匹马去何之。","临歧未断归家目，望月空吟出塞诗。","常欲激昂论上策，不应憔悴老明时。","遥知到日逢寒食，彩笔长裾会晋祠。"],"title":"送房元直赴北京"}
