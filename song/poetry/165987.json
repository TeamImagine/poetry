{"author":"陆文圭","id":165987,"strains":["仄平仄平仄，仄○仄平仄。","仄仄○平仄，仄仄仄仄仄。","平平仄○仄，仄仄仄平仄。","○仄仄平平，仄仄仄平仄。","平平仄平仄，平仄仄平仄。","仄○○仄平，仄仄仄平仄。","平平仄仄仄，○仄○仄仄。","仄平仄平平，平仄仄○仄。","平○仄仄仄，仄仄仄平仄。","仄仄仄仄平，平平平仄仄。"],"paragraphs":["孟阳索吾锦，景纯夺吾笔。","老我叹才尽，秀句吐不出。","东阳有行卷，展玩已盈帙。","乘雁岂为多，买菜复求益。","嗟君乃佳吏，家世本经术。","一从冠惠文，不肯事占{亻毕}。","贞廉啮苦蘗，和劲调玉瑟。","簿书谢嚣尘，车马动行色。","君如击水茝，我似退风鹢。","出处两忘言，黄花秋淅沥。"],"title":"题沈华父送行诗卷"}
