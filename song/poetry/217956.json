{"author":"周邦彦","id":217956,"strains":["平仄仄平平，仄仄平平仄。","平平平平平，仄仄仄平仄。","平○平○平，仄平仄仄仄。","平平仄仄仄，仄仄仄仄仄。","平平仄仄仄，仄仄仄仄仄。","平平仄仄仄，平仄仄仄仄。","仄平平仄平，平仄仄仄仄。","仄仄仄平平，平仄平○仄。","平平仄仄仄，平平仄仄仄。","○○仄仄平，仄仄○仄仄。","平仄平仄平，○平仄平仄。","仄平平平○，仄仄仄平仄。","仄仄仄仄平，○平仄平仄。","○平平平○，仄仄平仄仄。","平○平仄仄，○仄仄平仄。","仄平平仄○，平仄仄平仄。","平平仄平○，仄仄○仄仄。"],"paragraphs":["烟草里门秋，暮气幽人宅。","遥知金轮升，户牖粲虚白。","风驱云将来，市声落几格。","连曹属解鞚，一饭已扫迹。","余膻未洁鼎，傲鼠已出额。","铜英洗病眼，乌舄畏断册。","已为儿辈翁，兹事岂不迫。","昔见羡门生，童子身三尺。","捐家问道要，颛声不好剧。","颇观鸟迹书，保气如保璧。","贪饵投祸罗，煎丝废前绩。","上惭玄元教，溘死有余责。","浊镜在两眸，看朱忽成碧。","当时方瞳叟，变灭云雾隔。","肝劳忧久痼，瞑坐救昏幕。","尚须文字间，侵尽百年客。","非图瞩秋毫，所要分菽麦。"],"title":"游定夫见过晡饭既去烛下目昏不能阅书感而赋之"}
