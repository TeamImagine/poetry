{"author":"刘攽","id":183674,"strains":["平仄平平仄仄平，仄平仄平仄平平。","仄平平仄平平仄，仄仄平平仄仄平。","平仄平平平仄仄，平平平仄仄仄平。","平平平仄仄平仄，仄仄平平平仄平。"],"paragraphs":["微雨吹凉晚更清，老人牵强逐君行。","纵谈灰烬疑烧劫，指顾楼台似化城。","盘屈庭槐为狡狯，扶持山薜喜纵横。","偷闲光景易侵夜，十二街头坊鼓鸣。"],"title":"同诸公晚游开宝寺福圣院"}
