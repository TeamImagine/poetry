{"author":"黄庶","id":173691,"strains":["平仄仄仄仄，仄平平平仄。","仄仄平仄平，仄仄平仄仄。","平平仄平平，平仄仄仄仄。","平仄仄平仄，仄仄○仄仄。","仄仄平平平，仄仄平仄仄。","仄仄平仄平，仄仄仄○仄。","仄平○平平，仄仄仄仄仄。","平仄仄平仄，仄仄平仄仄。","平平仄平仄，仄仄仄仄仄。","平仄仄仄仄，仄平平仄仄。","仄仄平仄仄，仄仄仄平仄。","平仄○仄仄，仄仄○平仄。"],"paragraphs":["冬旱种不入，颍人无颜色。","上辍霖雨姿，福此千里窄。","公来视民忧，身若抱病癖。","霖雨变飞雪，万室如药石。","幕府环邹枚，共喜妖沴释。","欲有琼树春，选地得胜僻。","刺舟敲湖冰，坐泛白玉国。","持酒与寒竞，醉倒无顾惜。","余霙入杯斝，似解劝饮客。","而我坐席末，斗筲宽一石。","景值风雅匠，万状困刀尺。","鸣凤相上下，独愧如蝼蝈。"],"title":"和西湖雪中泛舟之作"}
