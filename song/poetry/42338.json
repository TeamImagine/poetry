{"author":"陆游","id":42338,"strains":["平仄平平仄仄平，平平平仄仄仄平。","仄平平仄仄平仄，平仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["风日初和昼漏长，萧然巾屦集茆堂。","雨余千叠暮山绿，花落一溪春水香。","断简椟中尘委积，故人墓上草荒凉。","尔来幸有宽怀处，病退床头减药囊。"],"title":"暮春龟堂即事四首  其一"}
