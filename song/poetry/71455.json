{"author":"蔡戡","id":71455,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平平仄平。","平仄平平仄仄仄，平平仄仄仄平平。"],"paragraphs":["哀荣终始冠当时，何况人生七十稀。","岘首正思羊叔子，宣城还忆谢玄晖。","松阶方俟甘泉对，蒿里俄惊朝露晞。","他日西州忍重过，为公回首一霑衣。"],"title":"齐子馀侍郎挽诗  其二"}
