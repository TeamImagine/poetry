{"author":"权德舆","id":9151,"strains":["仄仄仄平仄，仄平平仄平。","平平仄平仄，仄仄平平平。","仄仄平仄仄，平平平仄平。","○平仄平平，仄仄○平平。","仄仄平仄仄，仄平平仄○。","平○仄仄平，仄○仄平平。","平平平仄仄，仄仄平平平。"],"paragraphs":["玉醴宴嘉节，拜恩欢有余。","煌煌菊花秀，馥馥萸房舒。","白露秋稼熟，清风天籁虚。","和声度箫韶，瑞气深储胥。","百辟皆醉止，万方今宴如。","宸衷在化成，藻思焕琼琚。","微臣徒窃抃，岂足歌唐虞。"],"title":"奉和圣制重阳日中外同欢以诗言志因示百僚"}
