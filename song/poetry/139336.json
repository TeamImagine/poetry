{"author":"陈著","id":139336,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["天如旋磨又今春，留得非才未死身。","浮世生来真逆旅，危时老去少同人。","俗情一夜分寒煖，道眼百年无旧新。","但恐明朝官事动，叫嚣隳突满乡邻。"],"title":"次韵戴帅初除夕并寄弟观二首  其一"}
