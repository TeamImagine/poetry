{"author":"洪咨夔","id":99429,"strains":["平平仄仄○平平，○仄○仄平平平。","仄平仄平仄○仄，仄仄仄？○○平。","仄平平平仄仄仄，仄仄仄仄平平平。","仄○仄仄平平仄，○仄平仄平平平。","平平仄平仄仄仄，仄仄仄仄平平平。","平平仄仄仄仄仄，仄○仄仄平平平。","仄平平仄仄○仄，仄仄仄仄平平平。","仄平仄平仄仄仄，仄仄仄仄○仄平。","仄○平仄仄平仄，平○仄仄平平平。","○平平仄仄仄○，仄仄仄仄平平平。","仄○○仄仄平仄，仄仄仄仄仄平平。","平平仄仄仄平仄，仄仄平仄平平平。","仄平仄平仄仄仄，平仄仄仄平平平。","平平仄仄平仄仄，平仄仄仄○平平。","平平仄仄仄平仄，平平平平○仄平。","仄平○平仄仄仄，仄仄仄仄○○平。"],"paragraphs":["天骄运去如隤堤，横决燕涿流青齐。","斩竿揭旗扣并塞，被发左祍称遗黎。","脍肝山前走肉语，碓骨寨里饥魂啼。","尽笼虎兕淮南北，期猎狐兔山东西。","常人喜功首例肯，智士察变眉先低。","危言不顾犯众忌，设难直欲开群迷。","近嗟唐祸兆回纥，远述晋乱基羌氐。","积薪未然不着手，曲突已验空噬脐。","贼帆方落射湖去，胡骑已闯滁山嘶。","正须筹幄坐月观，却卷郡绂寻黟谿。","带泥烧笋荐晨饷，踏雨剪韭供春虀。","心安便是上池药，眼浄何用黄金篦。","蜀公早尝着野服，君实晚始持桓圭。","方来事业推不去，还踏晓鼓听朝鸡。","穷边杀气贯矛戟，严城酸风吹鼓鼙。","化云相随不可得，矫望玉宇横苍鹥。"],"title":"送新婺州汪总领归歙"}
