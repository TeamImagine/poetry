{"author":"张耒","id":217442,"strains":["平平○平平，仄仄仄平仄。","○平仄仄仄，仄仄○仄仄。","○平平平平，仄仄○仄仄。","仄平平平平，仄仄仄平仄。","平平仄仄仄，仄仄仄平仄。","平平仄平平，仄仄平仄仄。","平○仄仄仄，平仄仄仄仄。","○平平仄仄，仄仄仄仄仄。","○○仄仄仄，平仄○仄仄。","仄仄平仄平，平平仄平仄。"],"paragraphs":["天寒苍山高，野寺在山麓。","长林系我马，古屋留客宿。","空岩阴风豪，达旦号古木。","梦为神仙游，境界脱尘俗。","平明出户望，晓日在岩腹。","冰霜刮昏霾，万丈攒翠玉。","山行日已久，常苦见未足。","犹同贤者处，愈久愈可欲。","传闻峻极岭，千里如在目。","愧尔岩上僧，穷年玩幽独。"],"title":"宿峻极下院"}
