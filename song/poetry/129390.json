{"author":"李曾伯","id":129390,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["淳熙公论盛槐门，文献依然故笏存。","晋世昔闻期毕万，鲁人今喜见臧孙。","交游半是清流望，趋向难为俗子论。","久客诸侯宁郁郁，公卿元自出藩垣。"],"title":"送罗季能赴江陵幕  其一"}
