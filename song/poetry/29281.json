{"author":"韩元吉","id":29281,"strains":["仄平平仄○仄平，仄○仄平仄平平。","平平仄仄仄平平，平平仄仄平平○。","平平仄仄平仄平，仄○平平仄平平。","○平仄仄仄平○，平平仄仄平平平。","○平仄仄○平平，仄○○平仄○平。","平平仄仄平仄○，仄平平平仄平平。","平平○仄仄仄平，平平仄仄平平平。","仄平仄仄○仄平，平平○平仄平平。","平平仄仄平○仄，平平平○仄平平。"],"paragraphs":["广寒仙子衣作裳，夜从宓妃款英皇。","朝游洛浦暮潇湘，红妆翠羽森成行。","仙姿不作时世妆，或凝朝霞艳秋霜。","临流顾影濯沧浪，游鱼属玉双鸳鸯。","长庚北斗相低昂，笑中如花语如香。","徘徊醉著清漏长，炯然开奁照湖光。","湖风吹水洒面凉，明珠落佩千鸣珰。","碧筒宛宛中可觞，为君行歌酌天浆。","瑶池玉井遥相望，归舟浮空月茫茫。"],"title":"观莲"}
