{"author":"傅梦得","id":172001,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["一舸西风到水乡，半痕残月浸沧浪。","湖中有影浑如画，天下无桥似此长。","题品垂虹多古作，去来征雁带秋霜。","三高千古英灵在，经过祠前菊正黄。"],"title":"垂虹桥"}
