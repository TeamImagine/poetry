{"author":"胡仲弓","id":136434,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["醉倚危栏望海鲸，乍看潮落又潮生。","眼中世界粟来大，身外乾坤叶样轻。","鸥鹭行藏无俗迹，鱼龙变化讵虚声。","冥搜误入蛮烟去，祇恐梅花句未清。"],"title":"寄李希膺二首  其一"}
