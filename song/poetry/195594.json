{"author":"苏轼","id":195594,"strains":["仄仄仄仄平，平平仄平仄。","平平○仄仄，平平仄平仄。","仄仄平仄平，平仄仄仄仄。","平平仄仄仄，仄仄仄？○。","平平○○仄，仄仄仄○○。","仄平平仄仄，仄平○仄仄。","仄仄平仄平，仄仄平平仄。","仄仄仄仄仄，仄平平仄仄。"],"paragraphs":["孟德黠老狐，奸言嗾鸿豫。","哀哉丧乱世，枭鸾各腾翥。","逝者知几人，文举独不去。","天方斲汉室，岂计一郗虑。","昆虫正相啮，乃比蔺相如。","我知公所坐，大名难久住。","细德方险微，岂有容公处。","既往不可悔，庶为来者惧。"],"title":"和陶杂诗十一首  其五"}
