{"author":"杜衍","id":221785,"strains":["仄平仄仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["五人四百有余岁，俱称分曹与挂冠。","天地至仁难补报，林泉幽致许盘桓。","花朝月夕随时乐，雪鬓霜髯满座寒。","若也睢阳为故事，何妨列向画图看。"],"title":"睢阳五老图"}
