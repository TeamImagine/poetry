{"author":"释德洪","id":228547,"strains":["仄仄平平平仄仄，仄平平仄仄平平。","仄平仄仄仄平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老去生涯无窖子，隔城荒寺到人稀。","岁穷百里扣门乞，夜棹孤舟载米归。","隅坐小僧寒附火，联拳羸仆睡和衣。","故人醉里闻芗泽，应背银缸照翠帏。"],"title":"岁穷僧众米竭自往湘阴乞之舟载夜归宿桥口寒甚未寝时侍者智观坐而假寐作此诗有怀资钦提举"}
