{"author":"王义山","id":138497,"strains":["仄仄平平平仄平，平平仄仄仄平平。","平平仄仄仄平仄，平平仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄平平。"],"paragraphs":["偪仄怀居非丈夫，吾今语子好游乎。","沅湘到处有司马，嵩华至今谈小苏。","事会无穷闲宇宙，山川有尽眇江湖。","奇闻壮观多收拾，刮目他时看阿吴。"],"title":"题吴此民远游集"}
