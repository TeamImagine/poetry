{"author":"武元衡","id":8971,"strains":["○仄仄仄仄，仄平平仄平。","仄平平○仄，平仄仄平平。","平仄平平仄，平平仄仄平。","仄○平仄仄，平仄仄平平。","仄仄仄平仄，仄平平仄平。","平平平仄○，平仄仄平平。"],"paragraphs":["三伏草木变，九城车马烦。","碧霄回骑射，丹洞入桃源。","台殿云浮栋，緌缨鹤在轩。","莫将真破妄，聊用静持喧。","石甃古苔冷，水筠凉簟翻。","黄公垆下叹，旌斾国东门。"],"title":"夏日陪冯许二侍郎与严秘书游昊天观览旧题寄同里杨华州中丞"}
