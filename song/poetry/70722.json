{"author":"袁说友","id":70722,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["晓到觚棱簇仗齐，千官星拱马无嘶。","清尘警跸来宫阙，夹道欢声浃耄倪。","孝治未应夸郑隧，皇威今已竦边鼙。","小臣何以扬君德，手舞相呼醉月溪。"],"title":"车驾过重华宫和陈止斋韵"}
