{"author":"刘敞","id":174380,"strains":["仄仄○○平，仄平平仄平。","平平仄仄仄，○仄○平平。","仄仄仄仄仄，仄平平仄○。","？平平○平，仄仄平平平。","平仄仄平仄，○仄○平○。","平仄仄平仄，？平仄平平。","平○仄仄仄，仄仄平仄平。","仄仄○○平，仄平○平平。","○仄平仄仄，平平仄平平。"],"paragraphs":["一月三过公，此非儿女情。","诗人感伐木，相鸟犹嘤鸣。","尚友百世近，结交千里轻。","矧惟生并时，况复居同城。","携手未宜少，兴发从公行。","开口露肝胆，觧衿顿尘缨。","心亲爱自至，外物都忘形。","赤日留中天，火云正峥嵘。","颇复哀老子，安眠枕群经。"],"title":"一月赠深甫"}
