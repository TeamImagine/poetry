{"author":"宋之问","id":23217,"strains":["平平平仄平，仄仄○仄仄。","仄仄平仄仄，○平仄平仄。","仄仄仄平平，仄仄○平仄。","仄仄平平仄，○仄平仄仄。","仄仄平仄平，平平仄平仄。","平平仄仄仄，平○仄仄仄。","○仄平仄平，○仄仄平仄。","仄平平平仄，平仄平平○。"],"paragraphs":["浮湘沿迅湍，逗浦凝远盼。","渐见江势阔，行嗟水流漫。","赤岸杂云霞，绿竹缘溪涧。","向背群山转，应接良景晏。","沓障连夜猿，平沙覆阳雁。","纷吾望阙客，归桡速已惯。","中道方溯洄，迟念自兹撰。","赖欣衡阳美，持以蠲忧患。"],"title":"自湘源至潭州衡山县"}
