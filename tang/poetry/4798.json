{"author":"韩翃","id":4798,"strains":["仄仄○平平，仄平仄仄仄。","平平仄平仄，仄仄平平仄。","平仄仄平平，平平仄○仄。","平平平平○，仄仄平平仄。","仄仄○平平仄平，仄○平仄仄○○。","仄平仄仄平仄平，仄仄仄平平仄平。","仄平平仄仄○仄，平仄仄平仄平仄。","仄平仄仄平平○，仄仄平平仄平仄。","仄○仄平仄仄平，○平仄仄仄平平。","仄平仄仄仄○仄，仄仄平平平仄平。"],"paragraphs":["万里长城家，一生唯报国。","腰垂紫文绶，手控黄金勒。","高视黑头翁，遥吞白骑贼。","先麾牙门将，转鬬黄河北。","帐下亲兵皆少年，锦衣承日绣行缠。","辘轳宝剑初出鞘，宛转角弓初上弦。","步人抽箭大如笛，前把两矛后双戟。","左盘右射红尘中，鹘入鸦群有谁敌。","杀将破军白日余，回旃舞旆北风初。","郡公楯鼻好磨墨，走马为君飞羽书。"],"title":"寄哥舒仆射"}
