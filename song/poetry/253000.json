{"author":"李弥逊","id":253000,"strains":["平○仄平平平仄，仄平平平平仄仄。","仄平仄仄平平平，仄仄平平仄○仄。","○平○仄仄平平，平仄平平仄平仄。","平○○仄平平平，仄仄平平仄平仄。"],"paragraphs":["沧溟四干青虬立，碧云摩霄髙嶪岌。","六丁夜挽天河倾，石骨无尘露苍湿。","长风吹雨不成丝，飞鞚冲山带烟入。","羲和回驭还青冥，布谷催耕唤春急。"],"title":"山行遇雨"}
