{"author":"韩淲","id":87101,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一山春雪见梅花，渌涨沟流浸草芽。","纵着峭寒虽较冷，不禁暄日便争华。","游蜂未放迷深树，回雁初归泊浅沙。","步转横桥已孤绝，奈吹香处隔邻家。"],"title":"二月一日"}
