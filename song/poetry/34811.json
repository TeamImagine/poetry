{"author":"陆游","id":34811,"strains":["仄仄仄仄○，平平仄平○。","平平仄○平，平仄仄仄平。","仄仄平○○，仄仄仄仄平。","○仄○仄仄，仄○仄平平。","平仄平仄仄，仄仄平平平。","平仄仄仄平，仄平仄仄平。","仄仄仄平平，仄仄仄仄平。","平平平仄平，仄仄仄仄○。","平○○仄平，仄仄仄仄平。","○○平仄平，仄仄仄仄平。","平仄○仄平，仄仄平平平。","仄仄仄仄平，仄平○仄平。"],"paragraphs":["漠漠稻满陂，蒙蒙雨霑衣。","林花落更新，磎鸟止复飞。","我作山中行，十日未拟归。","思酒过野店，念茶叩僧扉。","眠枕松下石，适意无诃讥。","心广体自舒，泰然不肉肥。","念昔在官涂，万事与愿违。","逢人无一欣，对食或累欷。","低回三十年，竟不饱蕨薇。","空将书五车，自诳腹十围。","余日犹几何，可复贪尘鞿。","賸拾柏子香，闭门观昨非。"],"title":"云门过何山"}
