{"author":"刘攽","id":183002,"strains":["平平平平平，仄仄仄○仄。","仄仄平仄平，○平○平仄。","平平平平仄，仄仄仄平仄。","仄仄仄仄仄，平平仄平仄。","平平仄平仄，仄平平平仄。","仄仄平仄平，○○仄平仄。"],"paragraphs":["高松含悲风，绿竹带凝雪。","碧落翻怒涛，深崖堕寒月。","萧条非人境，合沓隠城阙。","爽气露草木，精神立毛发。","初无隠居迹，似为吾人发。","世事谁得捐，相从理营窟。"],"title":"岁寒谷  其一"}
