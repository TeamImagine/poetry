{"author":"陈渊","id":248186,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["亭名颜乐枕高山，自有行藏远契颜。","玉陛不求千载遇，荜门赢得一生闲。","箪瓢陋巷堪游衍，富贵浮云任往还。","更续洛川求所学，会传余论落人间。"],"title":"颜乐亭"}
