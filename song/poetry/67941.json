{"author":"杨冠卿","id":67941,"strains":["平平仄仄仄，仄仄仄仄平。","仄平仄仄○，仄仄仄○平。","平平仄平仄，仄仄平平平。","仄仄○平仄，平仄平平平。","仄平平仄平，平仄平仄平。","平平仄仄仄，仄仄平仄平。","仄平仄平平，仄仄平平平。","○平仄平平，仄仄平仄平。","平平仄○平，仄平仄仄平。","仄平平仄仄，仄仄平仄平。","仄仄○仄仄，仄仄平仄平。"],"paragraphs":["南山白额虎，暴戾日以滋。","纳诸罟擭中，食肉寝其皮。","文狸外柔顺，玉面而丰肌。","与世了无忤，奚亦遭危机。","得非风味殊，尊俎之所宜。","焚山猎兽者，是以罗致之。","主翁厌肥甘，鼎食嗤群儿。","殷勤筑糟丘，遣送持酒卮。","于时腊将残，雪花一尺围。","玉楼寒起粟，墨突晨未炊。","得酒且大嚼，勿令儿辈知。"],"title":"甲辰季冬残腊大雪主人以糟玉面狸及尊酒为饷"}
