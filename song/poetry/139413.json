{"author":"陈著","id":139413,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["山林分老不求官，梅月窗深耐坐寒。","浮世人如春梦乱，明朝事作宿缘看。","膝边镫火心相付，眉里杯盘量自宽。","睡去醒来朝复暮，百年如此是平安。"],"title":"次韵夜坐"}
