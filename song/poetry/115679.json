{"author":"刘克庄","id":115679,"strains":["平平平仄仄平平，仄仄平平仄仄平。","仄仄仄平平仄仄，平仄平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["传闻君相奖清修，印节移来某水丘。","范孟博非私奏劾，祁大夫不避亲雠。","青黄未接宜开廪，红腐无多谩唱筹。","事尚可为君努力，明时未好说归休。"],"title":"用洪君畴韵送徐仲晦赴乡郡二首  其二"}
