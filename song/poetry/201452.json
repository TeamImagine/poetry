{"author":"彭汝砺","id":201452,"strains":["平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄仄平平仄平。","仄仄平平仄平平，平平仄仄仄平仄。"],"paragraphs":["看山更饱更无厌，野色虽寒亦不嫌。","风作浪头高突兀，云埋雨脚细廉纤。","一双远岸钓鱼艇，三尺近村沽酒帘。","海上浮舟忆彭蠡，门前栽柳旧陶潜。"],"title":"奉怀深父学士友兄  其二"}
