{"author":"陆游","id":39327,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄平平平仄，仄仄平平仄仄平。"],"paragraphs":["葵苋登盘酒可赊，岂知扶病又离家。","朝行打岸涛头恶，夜宿垂天斗柄斜。","不恨山林淹岁月，但悲道路困风沙。","邻翁好为看耕陇，行矣东归一笑哗。"],"title":"入都"}
