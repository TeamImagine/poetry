{"author":"孙觌","id":239361,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["早岁乘龙见伯鸾，赐衣霞烂出齐官。","自从东阁郎君贵，只作西池阿母看。","紫玉箫吹丹鳯去，青萍剑合两蛟蟠。","素车白马城南路，愁见春风桂影团。"],"title":"张大资夫人挽词"}
