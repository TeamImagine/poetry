{"author":"曹勋","id":12587,"strains":["平仄仄仄仄，仄平仄平平。","平平平仄平，仄平仄平平。","平平仄仄仄，平平平仄平。","平仄仄平平，平平仄平○。","仄平仄平仄，平平仄平平。","仄仄仄仄平，仄平平平平。","平平仄平仄，平仄平平平。","仄仄仄平平，仄平平仄平。","平平仄平仄，仄平仄平平。","仄平仄○平，平仄仄仄○。","平平仄仄仄，○平仄平○。","平平仄平平，平平仄平○。","仄仄仄仄○，平仄平平平。","平平仄平平，仄仄○平平。","平○仄仄仄，仄仄○平○。","仄平平仄○，平仄仄仄○。","平平仄平仄，平平仄平平。","○仄平仄仄，仄仄平平平。","平仄仄平仄，仄○仄○平。","仄平仄仄平，平仄平平平。","平平仄仄平，仄仄平平平。"],"paragraphs":["伊昔侍伯父，一官尉池阳。","时年方九龄，读书未知方。","于今涉五纪，皤然须鬓霜。","兹喜伯兄官，钤兵总戎行。","素风出韬略，貔貅禀闳纲。","小试部勒勤，着鞭扬荣光。","青林脱幽箨，浓绿栖残芳。","起予水云心，尚拘朝市忙。","齐山上穹碧，九华俨珪璋。","紫岩楮敲冰，云叶供展张。","清江霁远目，帆樯下沧浪。","林泉作佳游，为公发天藏。","伯父昔所临，云汉披天章。","琳琅戛鸣球，往往题僧坊。","何当切访问，便与磨珉苍。","庶于门户间，能事岁月长。","仙舟涉初夏，浮家及清凉。","毫举尘土境，海运图南翔。","兄弟各垂白，语离热中肠。","愿言养浩然，时举黄金觞。","因风托素鳍，访我菰蒲乡。"],"title":"送子威兄钤兵池阳"}
