{"author":"王禹偁","id":177539,"strains":["仄平仄仄平平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["偶营菜圃为盘飧，淮渎祠前水北村。","泉响静连衙鼓响，柴门深近子城门。","蒙蒙细雨春蔬甲，亹亹寒流老树根。","从此商于地图上，画工添个舍人园。"],"title":"偶置小园因题  其二"}
