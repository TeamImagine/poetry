{"author":"刘学箕","id":89498,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["结庐分得雁山云，屿上梅花是四邻。","水月一天芗世界，冰霜千古玉精神。","短檠夜雨西窗梦，长铗秋风北塞尘。","我亦烟波纶钓侣，与君同作岁寒人。"],"title":"赋林景参梅屿"}
