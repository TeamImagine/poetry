{"author":"李纲","id":244841,"strains":["平仄平平仄仄平，平平平仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["衰病年来百事阑，禅居环绕尽青山。","登髙选胜从君乐，隐几忘言输我闲。","一枕清风销永日，三杯浊酒发酡颜。","雀罗可设从来事，东阁常开不是悭。"],"title":"诸季招客游东山置酒赋诗以病不果往次其韵"}
