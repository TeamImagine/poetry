{"author":"陆游","id":37532,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["德孙学语已惊人，闷里时时一笑新。","老子已应如枥骥，此郎端恐是天麟。","会看神授如椽笔，莫改家传折角巾。","汝叔不痴当爱汝，夜窗灯火勉相亲。"],"title":"示元用"}
