{"author":"王珪","id":176308,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白马荒原非路歧，征夫未起雪侵肌。","雁思水国犹南翥，人在冰天更北驰。","狂吹欲号沙四作，冻云无赖日西垂。","平生可是嗟行役，一对胡觞亦自嗤。"],"title":"一题白马馆"}
