{"author":"魏了翁","id":103197,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄平平平仄仄平。"],"paragraphs":["茂树幽花兀老苍，不随众卉入词场。","虎头点点开金粟，犀首累累佩印章。","明月上时疑白傅，清风度处越黄香。","人才生世元如此，不为无人不肯芳。"],"title":"约客木犀下有赋"}
