{"author":"李白","id":55997,"strains":["平仄仄仄仄，仄平仄平平。","平平仄平仄，仄仄平平平。","仄仄仄平仄，平○仄仄平。","仄○平仄○，平仄仄平○。","平仄仄仄仄，平平仄平平。","仄平仄平平，平仄仄平平。","平平平仄仄，仄平仄仄平。","平仄○平平，平平仄平平。","仄仄仄仄仄，平○仄仄○。","平平平仄仄，平仄仄平平。"],"paragraphs":["秋发已种种，所为竟无成。","闲倾鲁壶酒，笑对刘公荣。","谓我是方朔，人间落岁星。","白衣千万乘，何事去天庭。","君亦不得意，高歌羡鸿冥。","世人若醯鸡，安可识梅生。","虽为刀笔吏，缅怀在赤城。","余亦如流萍，随波乐休明。","自有两少妾，双骑骏马行。","东山春酒绿，归隐谢浮名。"],"title":"留别西河刘少府"}
