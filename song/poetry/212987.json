{"author":"贺铸","id":212987,"strains":["平平平仄仄，平仄仄平仄。","平仄仄平平，仄仄仄平仄。","○平仄平仄，平平平仄仄。","仄平平仄平，仄仄仄仄仄。","仄平仄仄仄，仄○仄平仄。","仄仄平仄○，平平仄平仄。","仄平仄平仄，平仄仄平仄。","平平仄平平，仄仄仄○仄。","平平仄平仄，仄仄仄平仄。","仄平仄平平，仄仄平仄仄。"],"paragraphs":["兹山非峻极，名不载图谱。","投策一攀跻，未觉病腰膂。","苍松带寒日，交阴层窣堵。","俨然黄面师，粉绘色已古。","我贪五斗米，磬折向儿乳。","复著鞍马劳，疲筋剧笞楚。","此身异金石，能涉几寒暑。","诛茅结圆庐，宴坐此其所。","清心日焚诵，庶拔未来苦。","望尘彼何人，碌碌安足数。"],"title":"腰疼山浮图下作"}
