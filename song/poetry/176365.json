{"author":"司马光","id":176365,"strains":["平平仄仄平平仄，仄仄仄平平仄仄。","仄平平仄仄仄平，○仄仄○仄平仄。","○平仄仄仄平○，？仄仄平平仄平。","平仄仄○平仄仄，仄平平仄仄平○。","平平仄仄○平仄，平仄平○平仄仄。","仄平仄仄平仄平，仄仄平平仄平仄。","仄平平○仄○平，仄仄○平平仄平。","平平平仄平○仄，○仄○○仄仄平。","平平仄仄平平仄，仄○仄仄平平仄。","仄平平仄仄仄○，仄仄平平仄平仄。","仄仄○平仄仄○，平平平仄仄平平。","平○仄仄平平仄，仄仄平平平仄平。"],"paragraphs":["凉风净扫云无迹，海月未生星历历。","贝联珠贯拱北辰，三五纵横此何夕。","重楼叠榭出秋空，𫛛鹊露寒连桂宫。","瑶井迥临丹阙外，玉绳斜挂琐窗中。","征人远别空闺悄，钟漏萧疏天不晓。","碧纱展转无复眠，卧视寒光度华沼。","汉家贤将戍临洮，结髪从军今二毛。","谁怜身老心犹壮，深入长占太白高。","丰城古剑沉沦久，匣中夜半双龙吼。","乃知神物不自藏，紫气依稀见牛斗。","有客离居望所亲，遥知清夜会荀陈。","堤繇未息无由去，不及浮槎河畔人。"],"title":"华星篇"}
