{"author":"苏轼","id":193623,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["爱君东阁能延客，顾我闲官不计员。","策杖频过知未厌，卜居相近岂辞迁。","莫将诗句惊摇落，渐喜樽罍省扑缘。","待约月明池上宿，夜深同看水中天。"],"title":"次韵王诲夜坐"}
