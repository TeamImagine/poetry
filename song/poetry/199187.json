{"author":"孔武仲","id":199187,"strains":["平平仄平平平平，平平仄仄平平○。","平○平仄仄平仄，平仄平平仄平仄。","仄○平仄仄平平，仄仄平平平仄仄。","平平平○仄平平，仄仄平平仄仄平。","仄平平平○仄仄，仄仄平○平仄平。","平平仄仄平仄仄，平仄平平仄○仄。","平平平仄仄平○，仄仄平平仄○仄。","平仄平平平仄平，平平○仄仄○平。","平平○仄仄平仄，○仄平平平仄平。"],"paragraphs":["开元太平无兵戎，真人味道希夷中。","人间之乐已饶足，惟有青霄未追逐。","坐中谁似叶先生，以气为粮常辟谷。","朝登员峤夕昆仑，只与神游不要人。","忽逢邀携看月去，缥缈虚空生紫云。","蟾宫竟不容久住，仙乐飘飘送回去。","归来宫漏未移更，甲帐明釭宛如故。","汾水悲歌仙不成，梨园空没有遗声。","红尘如海涨朝市，从此无人游玉京。"],"title":"张秉叔出紫云回銮图以示坐客因为赋之"}
