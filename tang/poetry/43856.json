{"author":"朱景玄","id":43856,"strains":["仄仄平平平，平平仄平平。","平平平仄平，○○平仄平。","仄平仄平平，仄仄平仄○。","仄仄仄平仄，○仄仄仄○。","平平仄平平，平仄平仄平。","仄仄平仄仄，平仄仄仄平。","平仄平仄○，仄平仄仄平。","仄○平仄平，仄仄平仄平。"],"paragraphs":["目望浮山丘，梯云上东岑。","群峰争入冥，巉巉生太阴。","昔贤此升仙，结构穷耸深。","未晓日先照，当昼色半沈。","风泉雪霜飞，云树琼玉林。","大道非闭隔，无路不可寻。","窥镜澄夙虑，望坛起敬心。","一从呼子安，永绝金玉音。"],"title":"溪东岑望天都山"}
