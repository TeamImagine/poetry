{"author":"刘子翚","id":15164,"strains":["平平平平仄平仄，仄平平仄○平仄。","平平仄仄仄仄平，仄仄平平○平仄。","平平仄○平仄平，平平仄仄平平仄。","仄平仄仄平仄仄，仄仄仄○平仄仄。","平平仄仄平○仄，仄仄平平平仄仄。","平平仄仄仄○平，仄平平仄平平仄。","○平仄仄仄平仄，仄仄平平仄○仄。","仄平平仄仄平平，仄仄平平仄仄仄。","仄平仄仄○平平，仄仄平仄○平平。","仄平平仄仄平仄，仄仄仄仄平平平。","○平平平仄仄仄，仄平仄仄○○平。","平○○仄平仄仄，○仄仄仄平平平。"],"paragraphs":["黄茅生烟暗村落，浩歌无复当时乐。","邻家酒熟逆鼻香，一醉乾坤堕冥漠。","寻芳屡过垂玉轩，叉鱼夜上浮清阁。","鬭牌击鼓多伎俩，我独旁观惟大噱。","惊烽入座懽难保，幸得身存他勿道。","吾宗潜武卧空棺，衮臣兄弟埋荒草。","当时醉舞向花下，绿鬓朱颜各鲜好。","隙驹风烛尚须臾，数子凋零不待老。","死生细事从渠天，莫学儿女相哀怜。","一窗容膝可终隠，寇盗扰扰今连年。","王师诛鉏有漏网，死灰焰焰犹思然。","忧煎过计祇自恼，且但努力耕吾田。"],"title":"怀旧歌"}
