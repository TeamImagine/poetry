{"author":"徐瑞","id":166955,"strains":["平平仄仄仄平仄，仄仄平平平仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["鸣呼二子遂如此，里闬凄凉谁与归。","生养死藏情永痛，霤号野哭涕徒挥。","久悲前辈存无几，今叹斯文事转非。","独到青灯哦楚些，西风猎猎飐帘衣。"],"title":"许季高怡如相继而逝仲退有诗悼之亦复次韵"}
