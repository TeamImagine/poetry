{"author":"刘克庄","id":115223,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["发肤勿毁斯为孝，疥癣虽微至不仁。","血气衰无丹换骨，亲朋疏恐癞传人。","裸裎懒对炎凉客，汤熨犹贪闪电身。","臭腐神奇同尽耳，全归即可见先亲。"],"title":"疥癣二首  其一"}
