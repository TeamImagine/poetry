{"author":"吴芾","id":18047,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["思到高人见一堂，经年魂梦镇飞扬。","抱疴已恨身无力，拗俗还疑路有妨。","聊寄一樽牵酒兴，更凭五字恼诗肠。","巡檐应索梅花笑，无计从君醉几场。"],"title":"与鹿郎中"}
