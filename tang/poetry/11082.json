{"author":"刘禹锡","id":11082,"strains":["平平平仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["蝉鸣官树引行车，言自成周赴玉除。","远取南朝贵公子，重修东观帝王书。","常时载笔窥金匮，暇日登楼到石渠。","若问旧人刘子政，如今白首在南徐。"],"title":"送分司陈郎中只召直史馆重修三圣实录"}
