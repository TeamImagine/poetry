{"author":"郑谷","id":31540,"strains":["仄仄平平仄，平○仄仄平。","仄○平仄仄，平仄仄平○。","平仄平平仄，平平○仄平。","○平仄仄仄，平仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["顾渚山边郡，溪将罨画通。","远看城郭里，全在水云中。","西阁归何晚，东吴兴未穷。","茶香紫笋露，洲迥白蘋风。","歌缓眉低翠，杯明蜡翦红。","政成寻往事，辍棹问渔翁。"],"title":"寄献湖州从叔员外"}
