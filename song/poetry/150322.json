{"author":"牟𪩘","id":150322,"strains":["平平仄平仄，平仄仄平平。","仄仄仄平仄，仄平平仄平。","平平平仄仄，平仄仄平平。","仄仄仄仄仄，平平仄仄平。"],"paragraphs":["平湖好亭子，高出乱云层。","一水作之字，众山罗豆登。","襟怀为尔豁，杯勺尚能胜。","却笑钻故纸，窗中效冻蝇。"],"title":"仲实践约来访又得韶甫方君同行数日语蝉联甚慰五诗寄意甚高次韵为一笑  其五"}
