{"author":"王十朋","id":23651,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["眼明庐阜翠横空，疑是云头屹夏峰。","遗迹君应怀圣治，故家我亦念归宗。","遥瞻瀑水三千尺，犹隔巫山十二重。","亭上主人高更远，天然丘壑在心匈。"],"title":"次韵林江州题高远亭"}
