{"author":"释文珦","id":134609,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["千里辞家比塞鸿，飘飘不定又还东。","波平𫏐喜扁舟稳，天阔回瞻故垒空。","别墅烟昏归晚牧，长江雨歇挂晴虹。","前程行止谁能计，已悟浮生似梦中。"],"title":"千里"}
