{"author":"强至","id":182407,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["临淮郡事素称繁，太守才明此典藩。","每岁欲甄群吏状，是人思出大贤门。","孤生自恨方趋走，末迹无缘被荐论。","异日愿公持大柄，毕身犹足望洪恩。"],"title":"知郡都官示答盱眙周令诗有感而作"}
