{"author":"韩淲","id":87288,"strains":["平平仄仄仄平平，仄仄平平仄平平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["清言犹可诵君诗，落在人间一任之。","霜后钱塘寒自觉，腊前闽粤煖还宜。","坐搔秃发苏残困，俯援长毫写旧思。","二雅以还情义短，陇梅欲寄未开枝。"],"title":"寄巩仲至"}
