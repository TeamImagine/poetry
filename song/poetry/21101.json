{"author":"晁公溯","id":21101,"strains":["仄仄平平仄仄平，仄仄平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["白水诸山翠作堆，岂令飞舄著尘埃。","勿嫌屈子峨眉县，正得同吾婪尾杯。","淑日升堂迎昼永，和风排闼送春来。","还家尚可为亲寿，柏叶清尊手自开。"],"title":"师袭卿来权摄峨眉县禄东之来乃去送以诗乃元日也"}
