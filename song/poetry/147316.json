{"author":"谢枋得","id":147316,"strains":["仄○平仄仄仄仄，平仄平平平平平。","仄平平平仄平仄，平仄仄仄仄仄平。","仄平平平仄仄仄，仄仄仄仄平平平。","仄平仄○仄平仄，平平仄仄仄仄○。","平平仄仄平平仄，仄仄仄仄平仄平。","仄仄仄仄仄仄仄，平平平平平仄○。","平平仄仄仄仄○，平平仄仄平平平。","平平仄仄平仄仄，平仄平仄仄○平。","平平○平仄仄仄，平平仄仄平平○。","仄平○平仄仄仄，仄○平仄仄○平。","仄仄平平平仄仄，仄平平仄仄○平。"],"paragraphs":["冷凝寒极雪漫漫，天下无人知袁安。","起来门前问梅竹，吾友可以话岁寒。","岁寒心肠似铁石，不与万木同摧残。","有时醉中画梅竹，洪钧只在掌握间。","人生莫与天争巧，上帝一见开笑颜。","八极俗物不足道，千年陈人无可观。","谁人奈得此雪过，春风去后终须还。","千红万紫争烂熳，梅竹携手隠空山。","皋陶庭坚不祀苦，程婴杵臼存孤难。","岂无当门独立者，五更风雪不相干。","上帝慈仁须动念，醒来红日上三竿。"],"title":"赠画梅吴雪坞"}
