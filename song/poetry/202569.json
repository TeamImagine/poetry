{"author":"陆佃","id":202569,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["老懒由来怕立奇，偶然寻得旧家池。","一州祇此为无及，累政因何尽不知。","歌吹彻云城百尺，楼台侵夜火千枝。","凭谁为报鶑花道，一日须来十二时。"],"title":"依韵和徐大夫凤凰池九首  其七"}
