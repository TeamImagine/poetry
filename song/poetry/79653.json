{"author":"欧阳修","id":79653,"strains":["仄仄平○仄，平平仄平平。","仄仄仄平仄，平平仄平平。","平平仄仄仄，仄仄平平仄。","仄平○仄仄，仄仄仄平平。","仄○平仄平，仄仄仄平○。","平仄仄仄仄，平○仄○○。","仄仄仄平仄，平平仄○○。","仄仄仄平仄，仄○仄平○。","仄仄仄平仄，○平仄平平。","平平仄○仄，仄仄○平平。","平仄平仄仄，○平仄○○。","平平平仄仄，仄仄仄仄平。","仄仄仄仄仄，平平仄平平。","仄○仄仄○，仄仄平平平。","仄平仄平仄，平平仄平平。","仄仄平平仄，平平仄○平。","平平仄○仄，仄仄平平平。","仄仄仄平仄，平○仄平平。","平○平仄平，仄仄平平○。","仄仄仄仄仄，仄仄平仄○。","平平平平仄，平仄仄仄平。","平平仄仄仄，平仄仄仄平。","仄仄仄平仄，平平仄平平。","平平仄仄仄，仄仄平○平。","仄仄仄仄仄，平平仄仄○。"],"paragraphs":["匠智无遗巧，天形极幽探。","谓我爱山者，为山列前檐。","颓垣不数尺，万崄由心潜。","或开如断裂，或吐似谺{谷咸}。","或长随靡迤，或瘦露崆嵌。","阴穴觑杳杳，高屏立巉巉。","后出忽孤耸，群奔沓相参。","叆若气融结，突如鬼镌镵。","昔岁贬荆楚，扁舟极东南。","孤山马当夹，两岸临江潭。","常恨江水恶，轻风不留帆。","峰峦千万状，可爱不可谈。","但欲借粉绘，图之挂纨缣。","岂如几席间，百态生浓纤。","暮云点新翠，孤烟起朝岚。","况此穷冬节，阴飚积凝严。","幽斋喜深处，远目生遐瞻。","昼卧不移枕，晨兴自开帘。","吾闻君子居，出处无常占。","卷道或独善，施物仁贵兼。","于时苟无益，怀禄古所惭。","嵩山幸不远，薇蕨岂不甘。","自可结幽侣，披云老溪岩。","胡为不即往，一室安且恬。","辱子赠可愧，因诗以自谗。"],"title":"和徐生假山"}
