{"author":"刘安上","id":227131,"strains":["仄平仄平仄，仄仄仄仄平。","仄平仄平仄，平仄平仄平。","仄平平仄平，平○平仄平。","仄平仄仄仄，平仄平平平。","平平仄平平，仄仄平平○。","○平仄仄仄，○仄平仄平。","仄平仄平仄，平平仄平平。","平平平○○，○平仄○平。","仄○仄○仄，仄仄平○平。","平平仄仄仄，仄仄平平平。","平平仄○仄，平仄平仄平。","仄○仄仄仄，仄仄仄平平。","平平仄平平，仄仄平平平。","平仄仄仄仄，仄仄平平平。","仄仄仄平仄，仄仄平平○。","仄平仄平仄，仄仄仄仄平。","仄○平仄平，平仄仄仄○。","平○仄仄平，仄平平仄平。","平平仄仄仄，仄仄仄平平。","平平仄平仄，平仄○平平。","平仄平平平，○仄仄仄平。","平平仄仄平，仄仄平仄平。","仄平仄仄仄，○平平仄平。"],"paragraphs":["旧庵在山顶，去此五里余。","创谋自吾祖，迁就今所居。","往时僧不多，苟且完室庐。","至于五十载，风雨荒榛芜。","先人乐溪山，每到尝踌躇。","深怜栋宇弊，缔构新是图。","凿岩辟幽径，开门揖清虚。","高堂闳且深，三山列庭隅。","或禅或教律，济济跄衣裾。","先茔旧所卜，乃在西南隅。","松筠老且茂，云气时卷舒。","政和甲午岁，予解寿春符。","宽恩得真祠，展省来郊墟。","清酹奠墓隧，诰轴焚金朱。","报效未云讫，涕泗徒涟如。","朅来就堂宇，会饮族属俱。","夜深灯火明，山静竹柏疏。","翻思昔日营，似为今所须。","先人笃好善，雅志在诗书。","于公有阴德，高大其门闾。","虞诩名升卿，其后果不诬。","嗟余忝厥修，覆败良可虞。","作诗以自警，其无迷厥初。"],"title":"方潭展墓示子侄"}
