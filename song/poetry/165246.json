{"author":"艾性夫","id":165246,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["旧址相传五世昌，寒芜忍堕十年荒。","老吾衰落空怀土，幸汝辛勤自肯堂。","袖里莫忘无恤简，墙头犹有孔明桑。","地灵旧日锺文气，且要扶持此脉长。"],"title":"旧庐毁于乱十年矣吾老他寓每不能再葺戊子冬良异聚芸人之资自构小堂因以勉之"}
