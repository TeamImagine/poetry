{"author":"朱松","id":10505,"strains":["平平仄平平，仄仄平仄仄。","仄平平仄仄，仄？平仄仄。","平仄平平平，仄仄仄平仄。","仄平仄仄平，仄仄○平仄。","仄平仄平仄，仄仄仄平仄。","平平平仄仄，平仄仄平仄。","平平平平仄，仄仄仄平仄。","平○平仄仄，仄仄仄平仄。"],"paragraphs":["秋云定何心，忍翳今夕月。","尚嫌微点缀，况廼都漫灭。","他日任氛霾，数日望清澈。","倦投衲子窗，竹雨听骚屑。","对床不成梦，有酒那能设。","萤飞矜意气，虫语转幽咽。","心知层阴表，皎皎玉轮洁。","何当凌倒景，徙倚玩飞辙。"],"title":"中秋夜雨"}
