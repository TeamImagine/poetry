{"author":"赵时远","id":128631,"strains":["平仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄平平平仄仄，平平平仄仄平平。","仄平仄仄仄平仄，平仄平平平仄平。"],"paragraphs":["莺去湖存事渺茫，梵宫占断水云乡。","四围烟树浪涛阔，六月桥亭风露凉。","远近征帆归别浦，高低渔网挂斜阳。","翠微深处一声笛，惊起眠沙鸥鹭行。"],"title":"莺脰湖"}
