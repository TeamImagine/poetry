{"author":"陈与义","id":3679,"strains":["仄仄平平仄仄平，仄平平仄仄平平。","仄平仄仄平平仄，仄仄平仄仄仄平。","仄仄仄平平仄平，仄平平仄仄平仄。","仄平仄仄平平仄，仄仄平平平仄平。"],"paragraphs":["要学东坡寿乐全，此瓶端合供儒先。","铁如意畔无忧畏，玉唾壶傍耐岁年。","项似董宣真是强，腹如边孝故应便。","与公剩贮为霖水，不羡宫门承露仙。"],"title":"某窃慕东坡以铁拄杖为乐全生日之寿今以大铜瓶上判府待制庶几因物以露区区且作诗二首将之亦东坡故事  其一"}
