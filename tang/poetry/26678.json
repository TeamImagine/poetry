{"author":"李频","id":26678,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄平平平仄仄平。","仄仄仄平平仄仄，仄平平仄仄平平。"],"paragraphs":["霜轻两鬓欲相侵，愁绪无端不可寻。","秦女红妆空觅伴，郢郎白雪少知音。","长亭古木春光老，太华青烟晚更深。","独向灞陵东北望，一封书寄万重心。"],"title":"长安寓居寄柏侍郎"}
