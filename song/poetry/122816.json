{"author":"释善珍","id":122816,"strains":["平平平平仄平，平○○平平仄。","平平平平平○，仄平平平仄仄。","仄平仄平仄平，仄平平○仄平平，平仄○平平仄平仄仄平。","仄平平平，平仄仄平平。","仄平平仄仄，仄仄平平平仄。","仄仄仄平平○仄，仄○平平仄平仄。","仄平平平仄平○，仄仄仄平平○平，平○平平平平平仄平仄。","仄仄平平平○平平仄，平仄平平平仄○，平平仄仄平平平仄仄。","仄○平平平，平平仄平平仄平平平。","平平平平平平平，平平平平平平平。"],"paragraphs":["山昙昙兮起云，山浪浪兮流水。","神何为兮山中，岂怀忠兮放弃。","沃牛炙兮疗饥，挈壶兮荷锸随之，生不封侯兮死何庙食为。","是耶非耶，余不得而知。","女巫兮击鼓，坎坎兮祠之下。","帝不下招兮遗怒，馘长蛟兮缚雄虎。","野无烽兮海无澜，马不用兮都且闲，都且闲兮神乎何以为御。","振策而风兮回轩为雨，风雨时兮多黍稌，风休雨止兮神何处所。","桂橑兮兰楣，朝云出游兮莫云来归。","云辉辉兮神来归，云霏霏兮神来归。"],"title":"骚词  其二"}
