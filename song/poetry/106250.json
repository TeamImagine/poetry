{"author":"程公许","id":106250,"strains":["仄仄仄平仄，仄平仄○仄。","仄仄平平平，仄○平仄仄。","仄平仄仄仄，仄平仄仄仄。","仄仄平○仄，○○仄○仄。","平○平平平，○仄仄平仄。","仄仄仄仄仄，仄仄平平仄。","○平平仄仄，平平平仄仄。","平平平仄仄，仄仄仄○仄。","平平平仄仄，平平平仄仄。","平仄仄平○，平平仄平仄。"],"paragraphs":["夙嗜一邱壑，誓言苦难践。","梦踏西山云，陟降原复𪩘。","世纷不可耐，道根日以浅。","永愧龛中定，三叹涕如霰。","君从柯山来，行尽蜀山险。","不惮屐齿蜡，恣襞兰亭茧。","毫端花五色，优昙时一现。","翛翛尘外趣，历历眼中见。","人生欢会少，抟沙随手散。","何以慰瞻思，英词展黄绢。"],"title":"和江平叔游无为山诗韵"}
