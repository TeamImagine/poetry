{"author":"朱淑真","id":245612,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["淡薄轻寒雨后天，柳丝无力带朝烟。","弄晴莺舌于中巧，著雨花枝分外妍。","消破旧愁冯酒盏，去除新恨赖诗篇。","年年来到梨花月，瘦不胜衣怯杜鹃。"],"title":"春霁"}
