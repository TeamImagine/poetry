{"author":"陆游","id":40480,"strains":["仄仄○平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平仄平仄，平仄○平平。","平仄平平仄，平平仄仄平。","仄○平仄仄，仄仄仄平平。","平仄平平仄，平平仄仄平。","○平仄平仄，平仄仄○平。"],"paragraphs":["八十行加二，清秋住故山。","新凉足眠睡，旧疾害跻攀。","雪白纷残鬓，栀黄染病颜。","疲牛卧斜日，羸马噍枯菅。","贫废儿孙学，慈生仆妾顽。","赎衣时已迫，贷米岁方艰。","斋钵僧嘲薄，盘餐客笑悭。","从今谢还往，惟有掩柴关。"],"title":"病中戏咏"}
