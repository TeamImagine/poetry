{"author":"梅尧臣","id":57369,"strains":["○仄平平平，平仄平平仄。","仄仄平仄平，○仄平仄仄。","○○仄平仄，仄仄仄平仄。","仄仄仄仄平，平○仄仄仄。","仄○平仄仄，平仄仄仄仄。","仄平平仄平，仄平仄仄仄。","仄平仄仄平，仄仄仄平仄。","平○仄仄平，仄仄仄仄仄。","平仄平平平，平平仄○仄。"],"paragraphs":["行役无冬春，车马无南北。","急若机上梭，离别肠自织。","其间走声利，昼夜不能息。","晚得二友生，胸蜺吐五色。","各思强禄仕，安肯坐仰食。","一之毛遂乡，一之太伯国。","岂无颖脱才，可迈古风力。","明当隔大河，去路指斗极。","谁念平原君，能于众中识。"],"title":"送宋中道太博倅广平"}
