{"author":"周紫芝","id":240499,"strains":["仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["旧交谁复可相忘，晚向林中得此郎。","政恐大儿妨笑语，频呼小友共回翔。","坐来乌有聊为客，醉后无何即是乡。","多谢故人分玉粒，夜灯和雨捣新香。"],"title":"玉友初成戏作二首  其二"}
