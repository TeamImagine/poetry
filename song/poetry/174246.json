{"author":"刘敞","id":174246,"strains":["平平仄平平，仄仄仄仄平。","仄仄○○○，仄仄平仄平。","平仄仄仄仄，仄仄平平平。","仄平仄仄平，仄仄平仄平。","仄平仄仄仄，仄仄仄仄平。","仄仄仄仄仄，仄仄平仄平。"],"paragraphs":["元钧运洪炉，昼夜不少停。","万物更相禅，一气纷异形。","驹掇出灶下，久竹为青宁。","孰知范氏牺，晚就南亩耕。","至人友造化，逝与一世冥。","善恶故不屑，宠辱何足惊。"],"title":"咏古诗十二首  其六"}
