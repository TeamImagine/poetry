{"author":"魏了翁","id":102950,"strains":["平平平平平仄平，平平仄仄仄仄仄。","平平平平仄仄仄，平平仄仄平仄平。","○○仄仄○平仄，○仄仄仄平平平。","○平平仄○仄平，○平仄仄平平平。","仄平平仄仄平仄，○仄仄仄平平平。","仄平仄仄平仄仄，平仄仄仄仄○平。","仄○仄平仄仄仄，仄仄平仄平平平。","平平仄仄平平平，平平仄仄○平平。","仄平平仄仄平平，平平仄仄仄仄平。","平平仄仄仄平平，仄平仄仄仄仄平。","仄平仄平仄平仄，平仄仄仄平平平。","平平平仄仄仄仄，○仄仄仄平平平。"],"paragraphs":["黔巫之南谿水兹，山粗石恶不可治。","崇宁边臣务广地，山刊石断林木斯。","其间掌许号为郡，如以土偶安须眉。","中州人物犹此任，累臣舍是夫何词。","况于风气少疵疠，且幸习俗无浇漓。","饱餐贱米温旧读，书味隽永忘其疲。","坐看岁龙度丑戌，几见秋月弦虚危。","都梁有吏云端来，持书火急如符移。","美人家在九芙蓉，门墙突兀那可窥。","联缄累牍梦邪非，一年两度划见之。","我诗但能愈君疾，君解与世医狂痴。","乖逢休戚信有命，叹上不使非知医。"],"title":"丁大监文伯得余近作读之疾愈以诗见贻"}
