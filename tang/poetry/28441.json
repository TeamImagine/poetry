{"author":"陆龟蒙","id":28441,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["胜华通子共悲辛，荒迳今为旧宅邻。","一代交游非不贵，五湖风月合教贫。","魂应绝地为才鬼，名与遗编在史臣。","闻道平生多爱石，至今犹泣洞庭人。"],"title":"和过张祜处士丹阳故居"}
