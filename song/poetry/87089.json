{"author":"韩淲","id":87089,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["钩月迷云𣨼柳梢，雷声收雨转晴宵。","从教冠盖填京国，得似儿童遶市桥。","玉漏沈沈传底恨，银河耿耿泻无聊。","政须百巧从天乞，懒和闲吟听夜潮。"],"title":"七夕次韵仲至"}
