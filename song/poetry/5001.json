{"author":"释正觉","id":5001,"strains":["仄仄平平仄○○，仄仄平仄平平平。","仄仄仄仄仄仄仄，仄仄○平○仄平。","仄○仄仄仄○仄，平仄平平仄平仄。","仄仄仄平平仄平，仄平平仄○平仄。"],"paragraphs":["里许由来懒荷担，百草头上何廉纤。","半夜对月笑拍手，不见喷霜三脚蟾。","劫空有句妙如许，公去谁余对眉语。","后见太平堂上师，敢烦为我分明举。"],"title":"送金上人之水南"}
