{"author":"周必大","id":50572,"strains":["仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄仄平。","仄平仄仄平平仄，仄仄平平仄仄平。"],"paragraphs":["病渴相如思苦迟，至今梦怯草麻时。","鼎湖铸就龙新去，云汉章成露尚垂。","冬日茅檐虽可曝，春风浴殿岂忘思。","使君自有如纶笔，会踏金銮契主知。"],"title":"杨子直示还寿皇御批制草熟状将以新诗叹服匠手走笔奉酬既谢厚贶且为王春度玉墀之祝"}
