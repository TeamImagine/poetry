{"author":"刘兼","id":37761,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄仄平仄平平。","仄仄仄平平仄仄，仄平平仄仄平平。"],"paragraphs":["剑关云栈乱峥嵘，得丧何由险与平。","千载龟城终失守，一堆鬼录漫留名。","季年必不延昏主，薄赏那堪激懦兵。","李特后来多二世，纳降归拟尽公卿。"],"title":"蜀都道中"}
