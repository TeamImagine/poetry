{"author":"黄裳","id":204666,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄平平平。","仄平仄仄平平仄，仄仄平平仄仄平。"],"paragraphs":["谁是怡山不灭仙，定光来应此方缘。","龙骧凤翥三宗字，狮吼雷鸣六祖禅。","鱼佩独垂聊徇世，藕丝相感为开天。","自从日月归真后，衣法何人已得传。"],"title":"留题西禅寺"}
