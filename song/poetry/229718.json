{"author":"廖刚","id":229718,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["画船捶鼓叠烟波，夹道争看刺史过。","定有去思留剡水，巳传来暮到嘉禾。","籓垣暂屈元侯镇，鼎鼐终还妙手和。","高会莫辞今夕醉，儿童竹马拥郊坡。"],"title":"燕待新知越州王中大致语"}
