{"author":"方岳","id":127530,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雨浥浮梁逗碧纱，短更催睡不停挝。","一声雁带塞愁过，八月槎随乡信赊。","别后故人频入梦，秋来燕子已还家。","相逢却喜诗无恙，醉墨淋漓黑老鸦。"],"title":"次韵秋夜"}
