{"author":"葛书思","id":189830,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["广场笔阵数千人，喜汝穿杨箭镞亲。","庆绪绵长时幸会，文科兴复事还新。","昔年继榜熙宁岁，今偶同科绍圣春。","从此莫教书种断，孙曾应复值昌辰。"],"title":"喜子胜仲登第"}
