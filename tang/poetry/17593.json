{"author":"白居易","id":17593,"strains":["仄仄○平仄仄平，仄仄仄仄仄○平。","平平平仄○仄仄，○仄平平仄仄平。","平○平仄仄仄仄，○平平仄平平平。","仄○仄仄仄平仄，仄○仄仄平平平。","平平仄平仄平仄，仄仄○平仄仄平。","仄平平仄仄仄仄，仄平平仄平平平。","仄平仄仄平○仄，○仄仄○平仄○。","平平仄仄仄○仄，仄○仄仄平平平。"],"paragraphs":["晦叔坟荒草已陈，梦得墓湿土犹新。","微之捐馆将一纪，杓直归丘二十春。","城中虽有故第宅，庭芜园废生荆榛。","箧中亦有旧书札，纸穿字蠹成灰尘。","平生定交取人窄，屈指相知唯五人。","四人先去我在后，一枝蒲柳衰残身。","岂无晚岁新相识，相识面亲心不亲。","人生莫羡苦长命，命长感旧多悲辛。"],"title":"感旧"}
