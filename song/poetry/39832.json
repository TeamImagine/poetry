{"author":"陆游","id":39832,"strains":["仄仄平平平仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["莫笑孤村生理微，茅茨烟火自相依。","客来旋扫青苔榻，日在先关白版扉。","妇女忧蚕租叶去，儿童耘麦荷鉏归。","散人世袭江湖号，剩欲溪头借钓矶。"],"title":"山行赠野叟二首  其二"}
