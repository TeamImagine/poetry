{"author":"许浑","id":22156,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["青山有志路犹赊，心在琴书自忆家。","醉别庾楼山色晓，夜归萧寺月光斜。","落帆露湿回塘柳，别院风惊满地花。","他日此身须报德，莫言空爱旧烟霞。"],"title":"夜归孤山寺却寄卢郎中"}
