{"author":"王炎","id":69697,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["闭门圣域妙钩深，雾豹文成照士林。","顾我一生求胜己，与公数面可论心。","晒蓑溪上今陈迹，啸白堂中久绝吟。","双井独为风月主，欣闻绿绮奏遗音。"],"title":"和黄子山韵二首  其二"}
