{"author":"洪适","id":28086,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["凉秋野趣已萧骚，方驾看山念我曹。","十日空归才每下，一篇来况曲弥高。","词华若我惭雌霓，笔力惟公掣巨鳌。","欲作歌诗兴协律，清朝今日有王褒。"],"title":"蔡瞻明以诗还行邑鄙卷次韵谢之"}
