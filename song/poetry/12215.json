{"author":"胡寅","id":12215,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["朝雨催寒细似毛，宾鸿带影朔云高。","菊萸不分簪华发，糕酒无因拜赭袍。","笑我功名如堕甑，爱君情义比投胶。","病衰阻趁芙蓉约，木末搴翻独咏骚。"],"title":"和单令"}
