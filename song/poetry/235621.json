{"author":"程俱","id":235621,"strains":["仄仄平平仄仄平，仄平平仄仄平平。","平平平仄平平仄，仄仄仄平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["异质宁当杂众芳，故留寒颍度微霜。","三锾何必分灵树，九畹那能擅国香。","不惜繁英供夕饵，肯持佳色媚朝阳。","径须移奉华堂燕，路草多应愧久妨。"],"title":"晚雨菊"}
