{"author":"彭汝砺","id":201839,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["白驹一掷起尘埃，紫凤高鶱出草莱。","盛德日随流水远，清声时逐好风来。","百年正属文明际，万事犹须干济才。","荐牍几多闻九极，宠章何日下三台。"],"title":"送周掾赴阙"}
