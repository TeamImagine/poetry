{"author":"葛立方","id":17686,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["登名蟾窟值休辰，中外掀腾宠数频。","锦帐握兰荣帝所，绣衣持斧耀江滨。","两州民社施张在，四水门墙卜筑新。","岂料生还杳无日，冢边唯卧石麒麟。"],"title":"洪庆善郎中挽诗四首  其一"}
