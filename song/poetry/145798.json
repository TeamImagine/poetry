{"author":"乐雷发","id":145798,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["功名要结后人知，马革何妨死裹尸。","汉帝可能疑薏苡，湘民却解荐江蓠。","纸钱撩乱巫分胙，粉壁阑斑客写诗。","堕水跕鸢无处问，滩头斜照晒鸬鹚。"],"title":"昭陵渡马伏波庙"}
