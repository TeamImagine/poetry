{"author":"胡宿","id":244188,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["短亭疏柳映秋千，马上人家谷雨前。","几树枪旗茶靃靡，一溪鳞甲水潺湲。","鶑期别后闻余哢，蚕候归来见小眠。","可惜西湖湖上月，夜来虚过十分圆。"],"title":"三衢道中马上口占"}
