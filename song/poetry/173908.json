{"author":"曾巩","id":173908,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["环环清泚旱犹深，炳炳芙蓉近可寻。","苍壁巧藏天影入，翠奁微带藓痕侵。","能供水石三秋兴，不负江湖万里心。","照影独怜身老去，日添华髪已盈簪。"],"title":"盆池"}
