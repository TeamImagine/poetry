{"author":"陆游","id":33203,"strains":["仄平平○平仄平，平平仄○平仄平。","平平仄仄仄平仄，仄平仄仄平平○。","仄平平仄平仄仄，仄仄仄仄平平平。","平平平平仄仄仄，平仄仄仄平平○。","平平仄仄仄仄仄，平平仄仄平平平。","仄平仄仄仄平仄，仄仄仄仄○平平。","仄平平平仄仄仄，仄平平仄○平平。","平平仄仄仄仄仄，仄仄仄平平平平。","平平平仄仄仄仄，平仄仄仄平○平。","仄平仄仄平仄仄，仄仄○仄平平平。","平平仄平仄仄仄，平仄仄仄仄仄平。","平平仄仄仄仄仄，仄仄仄仄○○平。","仄仄仄平仄○仄，仄仄仄仄平平平。","仄平平仄仄仄仄，平仄仄仄○平平。"],"paragraphs":["鹤鸣山空无鹤来，青霞嶂深天壁开。","千岩角逐互吞吐，一峰拔起矜崔嵬。","日光微漏潭见底，水汽上薄云成堆。","幽禽飞鸣报客至，奇树璀璨知谁栽。","花藤怪蔓白昼暗，奔猿落狖无时哀。","路穷尚蹑一千级，忽见密竹藏楼台。","共言神僧昔住此，至今光景如天台。","搘笻负笠出复没，喜动妇人惊提孩。","高人何至作狡狯，无乃玩世聊相诙。","不然学道穷实际，讵舍正大崇奇瓌。","儒林丈人学擅世，余事尚压蔡与崔。","名山未死可再到，此士一失难重陪。","赞府摘山事如织，摆拨领客何奇哉。","境幽神怆不可住，归倩玉手传金杯。"],"title":"山中得长句戏呈周辅并简朱县丞山"}
