{"author":"陆游","id":39481,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["天知病眼困风沙，借与蓬山阅物华。","微暖已迎新到燕，轻阴犹护欲残花。","幽窗寂寂书围座，倦枕时时梦过家。","立马庭前还小驻，不妨闲试半瓯茶。"],"title":"局中春兴"}
