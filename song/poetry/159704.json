{"author":"郑思肖","id":159704,"strains":["平仄平平平，仄平仄○仄。","仄仄仄仄平，平仄仄平仄。","仄仄仄○平，仄仄仄平仄。","○仄平平平，仄仄仄仄仄。","仄平平平平，仄仄仄平仄。","平平仄仄平，仄仄平平平。","平平○平平，仄平平仄仄。","平平平平平，仄仄仄仄仄。","仄仄平平○，仄仄仄平○。","平仄平仄平，仄仄仄平仄。","平仄○平仄，仄仄仄仄仄。","仄仄平仄平，仄平仄仄○。"],"paragraphs":["天道何冥冥，委形辟空杳。","旷劫土坦平，冲气蔼云杪。","不入禹封疆，拓地八荒表。","空洞无边涯，一切境界小。","骨柔春香浓，目绀夜光了。","洪荒上古前，命不为愁剿。","卑哉苍生愚，役心颜貌愀。","窗猴狂摇摇，野马走扰扰。","髓竭冲融膏，渴命竟枯夭。","奚不来此邦，软坐廓幽眇。","刳刷膏肓俗，涤濯肺腑皎。","骋驾无可游，一生事足了。"],"title":"醉乡十二首  其一一"}
