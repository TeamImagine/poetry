{"author":"徐积","id":185625,"strains":["平平仄仄平平仄，仄仄平平仄仄平。","平仄仄平平仄仄，仄仄平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["青衫伴我情弥重，白首期君事忽乖。","天下若教俱好义，道傍安得有遗骸。","且将绵盖孤儿寝，谁折荆为稚女钗。","吟至此篇还索酒，更持姜桂坐寒斋。"],"title":"哭彦规  其五"}
