{"author":"王传","id":25388,"strains":["平仄平平仄仄平，平○平仄仄平平。","平平○仄平○仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，○仄平平仄仄仄。"],"paragraphs":["朱紫联辉照日新，芳菲全属断金人。","华筵重处宗盟地，白雪飞时郢曲春。","仙府色饶攀桂侣，莲花光让握兰身。","自怜亦是膺门客，吟想恩荣气益振。"],"title":"和襄阳徐相公商贺徐副使加章绶"}
