{"author":"黄庚","id":160549,"strains":["仄仄平平平仄平，平平仄仄仄平平。","仄平仄仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["睡眼朦胧撑不开，鸡声唱晓梦惊回。","竹炉尚有残冬火，柏酒初斟新岁杯。","身世百年如梦幻，功名两字已心灰。","门无贺客清闲甚，自汲寒泉浸古梅。"],"title":"元日"}
