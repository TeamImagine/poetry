{"author":"戴复古","id":93966,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["美景能兼乐事难，愁来唯仗酒遮拦。","昂藏病骨兼诗瘦，料峭春风带腊寒。","乔木尚疑前辈在，好花应笑老人看。","忍抛明月先归去，输与诸郎彻夜欢。"],"title":"竹洲诸侄孙小集永嘉蒋子高有诗次韵"}
