{"author":"张孜","id":27695,"strains":["○平仄仄平，仄仄○○仄。","○○平仄平，仄平○仄仄。","仄仄仄平平，平平仄平仄。","仄仄○平平，仄仄平平仄。","仄仄仄平平，仄平平仄仄。","仄平平平平，仄仄平平仄。"],"paragraphs":["长安大雪天，鸟雀难相觅。","其中豪贵家，捣椒泥四壁。","到处𦶟红炉，周回下罗幂。","暖手调金丝，蘸甲斟琼液。","醉唱玉尘飞，困融香汗滴。","岂知饥寒人，手脚生皴劈。"],"title":"雪诗"}
