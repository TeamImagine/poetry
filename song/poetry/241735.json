{"author":"周紫芝","id":241735,"strains":["平平○仄○，仄仄仄平○。","平平○仄仄，○仄平平平。","仄仄○仄仄，仄仄仄仄平。","仄仄仄仄仄，平平仄平平。","仄平仄平○，仄仄平○平。","仄平仄平仄，仄仄仄仄平。","仄平仄平平，平仄平平平。","平平仄平○，平仄平平平。","平平仄平仄，仄仄平仄平。","○平仄平仄，仄仄○平平。","仄平仄平仄，仄仄平平○。","仄仄○仄仄，○平平仄平。","○○仄平仄，仄仄○平平。"],"paragraphs":["香严参鼻观，可受郢人斤。","谁能论许事，且炷松炉薫。","借此沈水力，侑我棐几文。","小阁亦窈窕，青烟散敷纷。","与人共婆娑，此意良殷勤。","恨无博山赋，可写蜀锦纹。","老人住江东，来作江西云。","江湖渺归思，先弟无余芬。","焚香此幽事，此外何所欣。","如人嗜昌歜，岂复思膻荤。","令君出新语，种学窥多闻。","但恐燕寝句，颇惭韦使君。","更当宿残火，薄雾看氤氲。"],"title":"次韵郭宰题妙香寮"}
