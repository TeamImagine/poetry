{"author":"毛直方","id":160850,"strains":["仄仄仄仄仄，○平○平平。","仄平仄仄仄，仄仄○平○。","仄平平平平，仄仄平平平。","仄平仄平仄，仄平仄平平。","平平平平○，平仄○平平。","平仄仄仄平，仄仄平平平。","仄平仄仄平，平平平仄平。","仄平仄平平，平仄仄仄平。","仄平仄平平，平仄仄仄平。","仄平仄平仄，仄仄平仄平。","仄平仄平○，仄仄仄仄平。","平仄仄仄仄，仄仄平○平。","平仄仄仄仄，平平平仄平。","仄○仄平仄，仄○仄平平。"],"paragraphs":["卓鲁久不作，临风重怀人。","锦溪有美锦，善制当谁称。","器之汾阳君，烨烨驰华声。","往来试樵邑，口碑播瓯闽。","东阳修何行，桃李三年春。","安得百器之，布满弦歌城。","奈何斗以南，纷纷蒲璧荣。","令君一何廉，廉乃不近名。","令君一何明，明乃不见形。","令君一何有，有若权在衡。","令君一何了，又若刃发硎。","能令政事简，罚者怀其仁。","官府有直气，闾门无枉情。","物论久逾定，去思见民真。"],"title":"送县尹任满"}
