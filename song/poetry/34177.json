{"author":"陆游","id":34177,"strains":["仄平平平仄平平，○平仄仄仄仄平。","平平仄仄仄平平，仄仄仄仄仄平平。","平平仄仄仄仄仄，仄仄平仄平○平。","○平平平○仄仄，平仄仄仄平平平。","○平仄仄仄平仄，○仄仄仄平平平。","仄平仄仄仄仄仄，仄平仄仄平平平。","平平仄仄平仄仄，仄仄仄仄平平平。","仄平仄仄仄平仄，平仄仄仄平○平。"],"paragraphs":["火云峥嵘水车鸣，行人畏热不敢宁。","萧然一马两园丁，缺月照我影伶俜。","荒鸡起早忽再唱，北斗低尽余三星。","扁舟菱歌正袅袅，丛冢鬼火何荧荧。","迎人渐见镜湖白，回首已失秦山青。","道边野店得小憩，一杯浊酒倾残瓶。","登盘绝爱畦韭美，轑釜未厌谿鳞腥。","丈夫所要饱辛苦，文叔尚困芜蒌亭。"],"title":"自山中夜行还湖上"}
