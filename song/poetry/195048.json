{"author":"苏轼","id":195048,"strains":["仄仄平仄仄，平平仄○平。","○平平平平，○仄平平平。","平平平平平，平仄仄仄平。","平○仄仄仄，仄仄平平○。","仄仄仄仄平，仄平仄仄平。","仄○仄仄仄，○仄仄仄平。","仄仄仄仄仄，平平仄平平。","仄○仄仄平，○仄仄○平。","仄仄平仄仄，仄○仄平平。","仄仄平平仄，仄仄平平平。"],"paragraphs":["与子甥舅氏，摧颓各苍颜。","并为东诸侯，长此佳江山。","寒松无时花，安得插髻鬟。","惟将老不死，一笑荣枯间。","我甚似乐天，但无素与蛮。","挂冠及未耄，当获一纪闲。","子亦拙进取，才高命坚顽。","譬如万斛舟，行此九折湾。","仲氏新得道，一沤目尘寰。","岁晚家乡路，莫遣生榛菅。"],"title":"次京师韵送表弟程懿叔赴夔州运判"}
