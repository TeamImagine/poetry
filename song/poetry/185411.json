{"author":"徐积","id":185411,"strains":["仄仄平平平仄仄，仄平仄仄平平仄。","仄平仄仄仄平平，仄仄平平平仄仄。","仄仄平平仄仄平，仄平平仄平平平。","仄平平仄平仄仄，仄仄平平平仄仄。"],"paragraphs":["几日迟迟辞我去，梦中犹忆南城路。","不知昨夜月明时，泮水宫中来几度。","三月春风正向西，我将心逐春风飞。","送过高丽亭下路，别遣春风随客衣。"],"title":"送辛朝奉"}
