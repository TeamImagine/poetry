{"author":"黄庚","id":160487,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["博山香冷夜将阑，红影摇窗烛未残。","庭树露浓花气湿，井梧风老叶声干。","世情冷暖知心少，朋旧东西会面难。","一段客愁吟不就，无言背月倚阑干。"],"title":"秋夜"}
