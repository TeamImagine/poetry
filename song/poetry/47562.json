{"author":"杨万里","id":47562,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["南海端为四海魁，扶胥绝境信奇哉。","日从若木梢头转，潮到占城国里回。","最爱五更红浪沸，忽吹万里紫霞开。","天公管领诗人眼，银汉星槎借一来。"],"title":"南海东庙浴日亭"}
