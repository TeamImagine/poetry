{"author":"项安世","id":54174,"strains":["平平仄仄仄平仄，仄仄平平平仄平。","仄仄仄平仄仄仄，平平平仄平平仄。","平平仄仄平平仄，仄仄平平仄仄平。","仄仄仄平平仄仄，仄平平仄仄平仄。"],"paragraphs":["秋风一舸下沧浪，想见占繇听鹊忙。","两夏作僧犹有债，三旬为客更须偿。","君才有用今千里，我拙无堪尚一方。","好去玉霄云海上，寄声江汉永相望。"],"title":"送孙司户秩满东归考试鄂渚二首  其二"}
