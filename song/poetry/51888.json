{"author":"喻良能","id":51888,"strains":["平○平仄仄，平仄仄平平。","平○平平仄，平平仄仄平。","平○平仄仄，平仄仄平平。","平仄平○仄，平平仄仄平。","○仄平仄仄，仄仄仄平平。","仄仄平平仄，平平仄仄平。","仄平○仄○，仄仄仄平平。","○仄平平仄，平平仄仄平。"],"paragraphs":["人间今北海，天上谪仙人。","雄论堪医国，新诗可泣神。","摇毫云落纸，挥麈坐生春。","芸阁登吟惯，绫衾入直频。","三十辞故里，二载宦全闽。","婉画裨南阃，英名动北辰。","惠风吹别思，细草碾征轮。","行矣跻华要，声猷日日新。"],"title":"送参议李器之"}
