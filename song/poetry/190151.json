{"author":"韦骧","id":190151,"strains":["仄仄仄仄平，仄平仄仄仄。","○平仄平平，○○仄○仄。","○仄仄仄平，仄平平平平。","平平仄○仄，平○仄○○。","平仄仄仄仄，仄仄仄○平。","平平平仄平，仄仄○平平。","平平仄仄○，仄仄仄仄平。","平平仄仄○，平仄平仄平。"],"paragraphs":["一等造化功，此岩以异绝。","其高仅齐云，中空杳如月。","如月月不圆，望之光芒全。","何人植苍桂，婆娑亦相缘。","凡物偶有象，爱好独难偏。","强名虽自人，所得重天然。","诗人衒巧思，或比蚀与弦。","由来假借中，奚必加钻研。"],"title":"月岩"}
