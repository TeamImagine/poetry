{"author":"杨衡","id":17836,"strains":["仄仄仄○平，仄平○仄仄。","○仄平平仄，平平仄平仄。","平仄平平平，仄平平仄仄。","仄平平仄平，平平平仄仄。","仄平平仄仄，仄仄仄仄仄。","仄仄仄平平，平○○仄仄。","仄平仄○仄，仄仄平仄仄。","仄平仄仄○，平平仄平仄。"],"paragraphs":["像宇郁参差，宝林疏复密。","中有弥天子，燃灯坐虚室。","心证红莲喻，迹羁青眼律。","玉炉扬翠烟，金经开缥帙。","肆陈坚固学，破我梦幻质。","碧水洒尘缨，凉扇当夏日。","宿禽讵相保，迸火烟欲失。","愿回戚促劳，趋隅事休逸。"],"title":"宿陟岵寺云律师院"}
