{"author":"彭汝砺","id":201844,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["江外如今独转蓬，思君不敢望飞鸿。","寸心引逐征云北，孤梦争先落叶东。","卧病此时千里隔，微吟何日一樽同。","却嗟逐客为羁客，还见春风换朔风。"],"title":"寄润之弟兼附呈伯兄  其二"}
