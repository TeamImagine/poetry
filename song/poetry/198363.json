{"author":"苏辙","id":198363,"strains":["仄仄仄仄仄，仄仄平仄仄。","○平仄平仄，仄仄平平仄。","仄○平○平，平平仄仄仄。","平平仄○仄，仄仄平平仄。","仄平仄平平，仄仄平○仄。","平平仄平仄，平仄平平仄。","仄○平仄平，平仄平平仄。","平平仄○仄，仄仄仄平仄。"],"paragraphs":["老至亦有渐，五十惟杖始。","行年日辰匝，幸免乡闾耻。","罪重疮难平，余痂未脱疻。","登山足犹健，不用扶儿子。","我兄念辛勤，赠此携且倚。","他年赐环日，田舍尤须此。","早收藤节杯，旋缀乌皮几。","茅檐数间足，不用伐桐杞。"],"title":"次韵子瞻寄黄子木杖"}
