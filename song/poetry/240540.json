{"author":"周紫芝","id":240540,"strains":["平平○仄仄，仄仄平平平。","平平仄平仄，平仄○○平。","仄平○仄仄，仄仄平平平。","平仄平平仄，仄仄○平平。","○平仄平仄，平○平平平。","仄平仄平○，平仄仄仄平。","仄仄仄平仄，仄仄平仄平。","平平平平平，平平仄平平。","仄○平仄仄，仄仄○仄平。","仄平平仄仄，仄仄平平平。","仄仄仄仄仄，平平仄平平。","仄仄平仄仄，平平平仄平。","平○仄○仄，仄平平仄平。","仄仄平仄○，仄仄仄仄平。","平平○仄仄，仄仄平平平。"],"paragraphs":["斯民如草木，九圣含春温。","秋风一披拂，零落难重陈。","嗣皇回日御，杲杲升朝暾。","谁令天骄子，欲肆长鲸吞。","王师一倡乱，诸将皆星奔。","可怜尔群苍，终不负汉恩。","固亦念颠仆，所喜邦本存。","舒侯名家郎，翔鸾未鶱腾。","稍分民社寄，似欲亲拨烦。","盍敷寛大诏，力补疮痍痕。","勿谓蕞尔邑，安能著华轩。","妙割俱有用，鸡牛无足言。","君看密县宰，视民真子孙。","汗马无寸劳，太傅岂不尊。","扶衰其有意，愿复矜元元。"],"title":"送舒永丰"}
