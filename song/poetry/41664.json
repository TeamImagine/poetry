{"author":"陆游","id":41664,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["莫笑龟堂礌磈胸，此中元可贮虚空。","尚饶灵运先成佛，那计辛毗不作公。","采药偶逢丹井客，买蓑因过玉霄翁。","不须更问归何许，散发飘然万里风。"],"title":"遣兴二首  其一"}
