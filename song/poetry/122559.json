{"author":"周弼","id":122559,"strains":["平平平仄仄平平，仄平平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["匆匆何事解朝衣，甫为君王领一麾。","历考近来成故事，就迁长是未多时。","寒更夜彻防淮柝，晓舶晴翻出海旗。","不久赤蹄应已到，只须略赋练江诗。"],"title":"送赵山台赴江阴"}
