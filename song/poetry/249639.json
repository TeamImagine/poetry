{"author":"郭印","id":249639,"strains":["平仄仄平仄，仄平○○平。","平仄仄仄平，仄仄平平平。","仄仄平平仄，平○仄○平。","平仄仄仄仄，平仄仄○平。","平平仄仄○，仄仄平平平。","平平平仄仄，仄仄平仄平。","平○平仄仄，平仄平仄平。","仄平平仄平，仄仄平仄○。","仄○平仄仄，仄仄平仄平。","仄平仄平仄，平仄○○仄。","仄仄仄平平，仄仄平平平。","仄仄仄仄平，平平仄仄平。"],"paragraphs":["佳月四时有，古来重中秋。","今夕万里怀，共作阴霾忧。","我宿招提境，山空夜更幽。","兹念亦未扫，天际屡回头。","冰轮涌碧空，宇宙寒飕飕。","清辉聊一吸，洗尽肝胆愁。","山中魑魅窟，惊窜无所投。","自言天眼明，此地非我留。","缅思区域内，丑怪繁匹俦。","不知大圆影，能尽驱除不。","仰首祝天公，勿遣纤云浮。","纵此白玉盘，年年照九州。"],"title":"中秋马溪山中望月"}
