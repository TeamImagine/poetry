{"author":"方岳","id":127636,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["绿渍苔痕蚀断碑，摩挲名字笑衰迟。","云寒昨夜人何似，雨锁重门春不知。","莫倚离骚堪仆命，从来造物亦儿痴。","转头十五年前话，独立东风举似谁。"],"title":"铨琐"}
