{"author":"曾几","id":248988,"strains":["仄平仄○平平平，平平仄仄平平平。","仄○仄仄仄○仄，○平○仄平平平。","平平平仄平平平，平○○仄仄仄○。","仄仄平仄仄仄仄，平平仄仄平平平。"],"paragraphs":["虎头骨相生来无，谈天吻燥斋肠枯。","欲从底处觅膏润，凝香燕寝烹牛酥。","鹅儿黄拂冰肌肤，关中穰下远不如。","已令炊饼作十字，今晨盛馔非伊蒲。"],"title":"谢胡帅饷酥"}
