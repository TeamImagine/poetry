{"author":"彭汝砺","id":201459,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["二月同舟出宋都，转头即是十年余。","可怜老大犹为客，莫怪寻常不作书。","蜡屐阮孚人不会，鲈鱼张翰子何如。","寄声莫污清风地，留与先生作隠居。"],"title":"送祖道朝奉"}
