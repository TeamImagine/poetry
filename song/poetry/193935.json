{"author":"苏轼","id":193935,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["普慈寺后千竿竹，醉里曾看碧玉椽。","倦客再游行老矣，高僧一笑故依然。","久参白足知禅味，苦厌黄公聒昼眠。","惟有两株红百叶，晚来犹得向人妍。"],"title":"书普慈长老壁"}
