{"author":"释道潜","id":202803,"strains":["平平平仄○仄平，仄仄平○仄平仄。","平平仄仄仄平仄，仄仄○平仄○仄。","平平仄仄平仄仄，仄仄平平仄平仄。","平平仄仄仄平仄，仄仄平平仄○仄。","平仄平平仄仄平，仄平仄仄平平仄。","平仄平平平仄平，平仄平平仄○仄。"],"paragraphs":["余生飘泊犹断蓬，讵肯低回附根柢。","兹焉得坎谩栖止，一日从风即轻逝。","淮南十月寒未苦，耿耿虚堂属宵外。","星辰错落挂檐庑，爽气侵寻入衣袂。","桐叶声翻玉露圆，竹枝影扫金波碎。","安得南邻庞老翁，挥麈堂堂坐相对。"],"title":"乾明夜坐怀孙莘老学士"}
