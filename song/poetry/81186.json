{"author":"张镃","id":81186,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老圃工夫愈可嘉，种藤萦树尽开花。","人间似我能闲少，石上看云到日斜。","樵径有苔休埽叶，茅庵无客亦煎茶。","两边最喜添新竹，夕照斜时渐可遮。"],"title":"春分后一日山堂述事  其三"}
