{"author":"方一夔","id":152142,"strains":["平平仄○平，平仄平平仄。","平平仄仄平，仄仄○平仄。","平平平平仄，仄仄平平仄。","○平仄平平，平仄仄平仄。","仄平平仄平，仄仄仄仄仄。","仄仄○平平，仄仄平平仄。","平平仄○平，仄仄○平仄。","仄仄仄平平，○仄○仄仄。","仄○平平仄，○仄仄平仄。","平平仄平仄，仄仄平平仄。"],"paragraphs":["金陵旧长安，谯郡今丰沛。","吴州对楚山，二水相萦带。","团团清淮月，久落青天外。","长江穴岷峨，奔迫走吴会。","一朝金翅飞，万丈铁锁碎。","列郡空崚嶒，故国余丛荟。","升高望中原，极目了河岱。","大运有奔沦，兴废更百代。","客行秋风早，中路乏资贷。","归寻旧蓑笠，独钓吾邦濑。"],"title":"续感兴二十五首  其二二"}
