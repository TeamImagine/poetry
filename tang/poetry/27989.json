{"author":"皮日休","id":27989,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["何处寻云暂废禅，客来还寄草堂眠。","桂寒自落翻经案，石冷空消洗钵泉。","炉里尚飘残玉篆，龛中仍鏁小金仙。","须将二百签回去，得得支公恐隔年。"],"title":"访寂上人不遇"}
