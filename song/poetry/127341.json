{"author":"方岳","id":127341,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["一年秋是桂花开，谁道今年负酒杯。","造物小儿真恶剧，痴顽老子久摧颓。","清风明月不常有，溪友山翁试与来。","夜寂尚怜诗骨在，时能引手作敲推。"],"title":"病起木犀已谢"}
