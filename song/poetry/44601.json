{"author":"范成大","id":44601,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["鸣凤朝阳尺五天，匆匆忽过白鸥边。","遥怜海内无双士，独酌人间第二泉。","决去君今身似叶，赠行谁有笔如椽。","老夫但祝重相见，未拟消魂赋黯然。"],"title":"刘德修少卿避暑惠山因便寄赠"}
