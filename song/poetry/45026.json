{"author":"杨万里","id":45026,"strains":["仄平仄平平，仄仄仄仄仄。","仄平仄仄仄，平仄○平仄。","○平仄仄仄，○仄○仄仄。","仄平仄平平，平仄仄平仄。","仄平平仄平，平仄平仄仄。","平仄仄平仄，仄○平仄仄。","平○仄仄平，○仄平仄仄。","仄○仄平平，仄仄平仄仄。"],"paragraphs":["去年客京都，子去我未至。","得书不得面，安用殷勤意。","犹矜各未老，相见当亦易。","不知此蹉跎，交道遽云坠。","一抔胡不仁，埋此经世志。","弦绝谅何益，蕙叹庸不悴。","吾闻佛者流，正以生作累。","梦中尚微言，子岂悲世事。"],"title":"梦亡友黄世永梦中犹喜谈佛既觉感念不已因和梦李白韵以记焉二首  其二"}
