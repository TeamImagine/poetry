{"author":"戴表元","id":161247,"strains":["仄仄仄平平仄平，平平仄仄仄平平。","仄平仄仄仄平仄，平仄仄平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["白发使君经世材，尽闲犹解畅池台。","杂花屏障四时有，明月镜奁三面开。","各坐山随人意看，正吟风递鸟声来。","当年时雨堂前梦，得似从容此一杯。"],"title":"奉题孙使君池馆"}
