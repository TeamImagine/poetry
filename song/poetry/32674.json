{"author":"陆游","id":32674,"strains":["仄○平平○仄仄，仄仄平平仄平仄。","仄○○平仄仄平，平平平仄平平仄。","仄○仄仄仄仄○，仄仄平平仄平仄。","平平仄仄○仄仄，仄仄平○仄平仄。","平平仄仄○仄仄，平仄平平仄平仄。","平平平○平仄仄，仄仄○仄平平仄。","仄平平仄仄平仄，仄仄仄仄平仄仄。","仄○仄仄仄平仄，仄仄○平仄平仄。","平仄平平仄平仄，平平仄仄平平仄。","○平仄仄仄仄平，仄仄平平仄平仄。"],"paragraphs":["五更颠风吹急雨，倒海翻江洗残暑。","白浪如山泼入船，家人惊怖篙师舞。","此行十日苦滞留，我亦芦樷厌鸣𫇛。","书生快意轻性命，十丈蒲帆百夫举。","星驰电骛三百里，坡陇聮翩杂平楚。","船头风浪声愈厉，助以长笛挝鼍鼓。","岂惟澎湃震山岳，直恐澒洞连后土。","起看草木尽南靡，水鸟号鸣集洲渚。","稽首龙公谢风伯，区区未祷烦神许。","应知老去负壮心，戏遣穷途出豪语。"],"title":"夜宿阳山矶将晓大雨北风甚劲俄顷行三百余里遂抵雁翅浦"}
