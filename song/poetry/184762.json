{"author":"范纯仁","id":184762,"strains":["仄平平仄仄平平，仄仄平平仄仄平。","仄仄平平平平仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["少多狂拙老惭非，富贵功名得已迟。","六秩筋骸难任事，十年台阁谩逢时。","圣朝贫贱虽堪耻，吏隠优闲合作知。","回首螭头严近日，恍如曾梦到龙墀。"],"title":"和黄康侯推官二首  其二"}
