{"author":"苏辙","id":198715,"strains":["平平仄仄仄平平，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["禾田已熟畏愁霖，积潦欲干泥尚深。","一雨一凉秋向晚，似安似病老相侵。","人间有尽皆归物，世外无生赖有心。","要觅尘埃不到处，一灯相照夜愔愔。"],"title":"秋雨"}
