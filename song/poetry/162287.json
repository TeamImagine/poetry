{"author":"丘葵","id":162287,"strains":["平仄平平仄仄平，平平仄仄仄平平。","仄平平仄平平仄，仄仄仄平仄仄平。","仄仄仄平平仄仄，平平平平仄平平。","仄平平仄仄平仄，仄仄仄平平仄平。"],"paragraphs":["花萼相承二月时，深红浅紫总皆宜。","好春安得长为主，落叶那能再上枝。","烂漫不因晴日丽，披离非为晚风吹。","世间荣耀霎时事，误尽世人人不知。"],"title":"春花"}
