{"author":"范仲淹","id":233016,"strains":["仄仄平平○，仄仄平平○。","平平仄平平，仄仄平平平。","平仄仄仄平，平仄平仄平。","仄平仄平○，平平平○平。","平○仄平平，仄仄○平平。","仄○平平仄，仄平平平平。","平仄平平平，○平仄平平。","平仄仄仄平，平仄仄○平。"],"paragraphs":["此阁宜登临，上有松风吟。","非弦亦非匏，自起箫韶音。","明月万里时，何必开绿琴。","鳯皇下云霓，锵锵呜中林。","淳如葛天歌，太古传于今。","洁如庖羲易，洗人平生心。","安得嘉宾来，当之共披襟。","陶景若在仙，千载一相寻。"],"title":"岁寒堂三题 松风阁"}
