{"author":"陆游","id":41817,"strains":["仄仄平仄仄，平平仄平平。","仄平平○○，仄仄仄平平。","平仄仄仄○，平仄仄仄平。","平平仄平平，仄○○仄平。","仄仄仄平平，平平○平平。","仄平仄仄平，仄仄○平平。","平平仄仄仄，仄仄平平平。","仄平平仄仄，仄仄○平○。"],"paragraphs":["我昔挥短楫，终年钓吴松。","亦尝携长镵，采药玉霄峰。","为计晚大缪，朝路偶见容。","晨趋大明班，夜听长乐钟。","白发迫归休，居然鲜欢悰。","上恩许乞骸，一日收孤踪。","蓬茅略补葺，甑碓勤炊舂。","故交零落尽，岁晚当谁从。"],"title":"幽居记今昔事十首以诗书从宿好林园无俗情为韵  其三"}
