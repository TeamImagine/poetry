{"author":"王安礼","id":191588,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["料峭风来午漏迟，壁门{车献}{车献}敞轻支。","侵寻出谷春莺啭，约略营巢社燕期。","隐几稍同南郭嗒，滥巾未望北山移。","值君佳句吟哦久，等是官曹得暇时。"],"title":"次韵徽之学士马上口占"}
