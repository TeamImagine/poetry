{"author":"释元肇","id":117262,"strains":["平仄平平平仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平平平平仄仄平。"],"paragraphs":["池上凉多生万松，登临怀感兴何穷。","催诗不雨云空黑，结社无人莲自红。","翡翠得鱼忙蘸水，蜻蜓避燕巧低风。","灵龟未解蒙庄意，慇慇时来乱叶中。"],"title":"狼山池上有感"}
