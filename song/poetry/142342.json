{"author":"释绍昙","id":142342,"strains":["平平平平仄平仄，仄仄○平平仄仄。","仄平○仄仄平平，仄仄平平平仄仄。","平平仄仄平仄○，○平仄仄平○平。","○平仄仄仄平仄，仄平仄仄平平平。","平平仄仄平平仄，仄仄平平仄平仄。","仄平仄仄仄平平，平平仄仄○平仄。","仄平仄仄平，仄平仄仄平平平。","仄平仄○仄，平平平平平仄仄。","平平平，平仄平平平仄平，仄○平平仄平仄，平平○仄仄平平。"],"paragraphs":["蓬莱山翁抱仙骨，稳跨长鲸游八极。","玉壶深贮海山云，十载穷幽归未得。","年来骨蜕壶倒空，长鲸又化为苍龙。","了无一物可依倚，卷舒出没云无踪。","而今返旆蓬莱去，直欲追寻赤松子。","与渠击碎大还丹，为渠塞断长生路。","示之肘后符，佛魔敛衽龙蛇趋。","授之不传诀，珊瑚枝枝撑著月。","阿呵呵，胸次风流知几何，我分岩扃饱黄独，佳音听取到烟萝。"],"title":"送林荆州归蓬莱"}
