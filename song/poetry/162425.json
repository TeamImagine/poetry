{"author":"丘葵","id":162425,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄平平平仄，平仄平平仄仄平。"],"paragraphs":["黄屋南巡去不回，乾坤举目是尘埃。","风轻山鸟犹啼恨，露重园花亦溅哀。","只影独看西日落，满城争喜北人来。","先生莫为浮云动，忧国双眉皱未开。"],"title":"闻吴丞图漳倅"}
