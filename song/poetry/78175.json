{"author":"叶适","id":78175,"strains":["平仄平平○，平平仄平仄。","平平仄仄仄，仄仄仄平仄。","仄平仄仄仄，○仄平仄仄。","仄平平仄仄，仄仄仄平仄。","仄仄仄平平，仄仄仄平仄。","仄平平平仄，仄仄仄仄仄。","仄仄○平仄，平平○平仄。","仄仄仄平○，平平仄平仄。","平○仄仄仄，仄平仄平仄。","仄仄○仄平，○平仄平仄。"],"paragraphs":["兄弟同升难，高材自摧角。","官多复不记，四载礼南岳。","一朝尽室去，菲食遭岁恶。","丈夫轩豁意，快紧出鹰鹗。","忍事得无惭，信有古人学。","建安虽闽壤，桂树美可乐。","合抱更连理，丛生荫州郭。","岁月历悠长，根株见龈腭。","终当作大厦，积功在云壑。","尚友如此君，苍天未为薄。"],"title":"送郑景元"}
