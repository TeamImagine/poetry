{"author":"钱起","id":4400,"strains":["仄仄平平仄仄平，平平平仄仄平平。","○平仄仄平○仄，平仄平○仄仄平。","平平仄仄○○仄，仄仄平平平仄平。","仄○平平平仄仄，仄平平仄○○平。"],"paragraphs":["半日吴村带晚霞，闲门高柳乱飞鸦。","横云岭外千重树，流水声中一两家。","愁人昨夜相思苦，闰月今年春意赊。","自叹梅生头似雪，却怜潘令县如花。"],"title":"题郎士元半日吴村别业兼呈李长官"}
