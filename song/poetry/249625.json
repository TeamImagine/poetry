{"author":"郭印","id":249625,"strains":["平○仄○仄，仄平仄平○。","平平仄平平，平仄仄仄平。","平平○平平，仄仄平平平。","平平仄平仄，仄仄○平平。","仄平仄仄平，仄仄平平平。","仄○仄平平，○仄仄平平。","仄仄平平仄，平仄仄仄平。","平平仄○仄，仄仄仄平平。"],"paragraphs":["身亲扫除役，敝袍染尘泥。","青云一何高，天险不可跻。","西风吹秋来，草木含凄凄。","韝鹰屡飞掣，枥马空鸣嘶。","丈夫两鬓斑，籍未通金闺。","不如买田园，荷锸理蔬畦。","岁月无停轨，归计亦已稽。","年来稍闻道，所学忘筌蹄。"],"title":"次蒲大受检覆韵"}
