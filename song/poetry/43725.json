{"author":"范成大","id":43725,"strains":["平平平仄平，仄仄仄平仄。","平平仄平仄，平仄仄○仄。","平平○○平，仄仄○○仄。","平平平平平，平○仄平仄。","平平仄平平，仄仄仄平仄。","仄仄仄仄仄，平平仄平仄。","仄仄仄平平，平平○仄仄。","平平仄仄仄，仄仄仄平仄。","平平平仄平，仄仄平平仄。","仄○仄仄平，平仄仄仄仄。"],"paragraphs":["晨炊维下岩，晚酌檥南浦。","波心照州榜，云脚响衙鼓。","前山如屏墙，得得正当户。","西江朝宗来，循屏复东去。","官曹倚岩栖，市井唤船渡。","瓦屋仄石磴，猿啼闹人语。","剔核杏余酸，连枝茶剩苦。","穷乡固瘠薄，陋俗亦寒窭。","营营谋食艰，寂寂怀砖诉。","昔闻吏隠名，今识吏隠处。"],"title":"万州"}
