{"author":"释德洪","id":228259,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["冲虎曾经落照村，千峰盘尽始登门。","惯闻跛脚阿师法，喜见横行道者孙。","爱客精神清入画，游方踪迹夜重论。","杖藜又入层云去，知有安公旧隐存。"],"title":"自张平道入瑶谿"}
