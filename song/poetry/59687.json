{"author":"陈造","id":59687,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["客亭移枕待残更，起趁邻鸡第二声。","了了每添新悟解，营营无复旧心情。","兴来命酒禁诗瘦，老去衰容怯镜明。","况是杏花浓露晓，不应蒙被问春晴。"],"title":"次韵张守晓起"}
