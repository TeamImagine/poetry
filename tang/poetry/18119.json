{"author":"张碧","id":18119,"strains":["仄平平仄平仄平，仄平仄仄平平平。","平平仄仄平○仄，平平平仄平平平。","仄○平仄平○平，仄○仄仄平平平。","平平仄○平平平，平平仄仄平平平。","平平仄仄平仄平，仄平仄仄平平平。","平平仄仄平平○，仄仄仄仄平○平。","仄平仄仄仄仄仄，仄仄仄平平仄○。","仄平○仄平平平，○平仄仄平仄平。","仄平仄仄平平平，平平仄平平仄平。","平平仄仄平仄平，平平仄○○○平。","仄仄仄○平平平，仄平仄仄平平平。","平平平仄仄平仄，平平仄仄平平仄。","平平仄仄○平平，平平仄仄○平仄。","仄仄平平仄仄仄，平平仄仄平平仄。","平平仄仄平平平，平仄平平仄平仄。","○仄平平平仄仄，平平仄仄仄平仄。","仄平仄仄仄仄平，平平仄仄○平仄。"],"paragraphs":["毒龙衔日天地昏，八纮叆叇生愁云。","秦园走鹿无藏处，纷纷争处蜂成群。","四溟波立鲸相吞，荡摇五岳崩山根。","鱼虾舞浪狂鳅鲲，龙蛇胆战登鸿门。","星旗羽镞强者尊，黑风白雨东西屯。","山河欲拆人烟分，壮士鼓勇君王存。","项庄愤气吐不得，亚父{豆斗}声天上闻。","玉光堕地惊昆仑，留侯气魄吞太华。","舌头一寸生阳春，神农女娲愁不言。","蛇枯老媪啼泪痕，星曹定秤秤王孙。","项籍骨轻迷精魂，沛公仰面争乾坤。","须臾垓下贼星起，歌声缭绕凄人耳。","吴娃捧酒横秋波，霜天月照空城垒。","力拔山兮忽到此，骓嘶懒渡乌江水。","新丰瑞色生楼台，西楚寒蒿哭愁鬼。","三尺霜鸣金匣里，神光一掉八千里。","汉皇骤马意气生，西南扫地迎天子。"],"title":"鸿沟"}
