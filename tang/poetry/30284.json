{"author":"方干","id":30284,"strains":["仄仄平平仄仄平，平平仄仄仄平平。","仄平仄仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["举目时时似故园，乡心自动向谁言。","白云晓湿寒山寺，红叶夜飞明月村。","震泽风帆归橘岸，钱塘水府抵城根。","羡师了达无牵束，竹径生苔掩竹门。"],"title":"途中言事寄居远上人"}
