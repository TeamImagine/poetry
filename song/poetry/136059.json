{"author":"应节严","id":136059,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["倚云绝𪩘极跻攀，力倦何能跨鹤还。","回首乘鸾千尺上，举头踞虎万寻间。","石坛胜地留仙住，玉府浮云伴客闲。","秀水名山观不尽，放吟骚客兴何悭。"],"title":"雁荡归兴"}
