{"author":"晁补之","id":214503,"strains":["平平仄平仄仄仄，○平仄平平仄平。","平平仄○仄平仄，仄仄仄平○仄平。","平平仄仄仄平○，仄仄仄仄○平平。","平平仄仄仄仄仄，平仄仄平平仄平。","仄平仄仄仄平仄，仄仄仄仄○○平。","仄平仄仄仄仄仄，○仄仄平平仄○。","仄○仄平仄仄仄，仄平平仄平平平。","○平平仄仄平仄，仄平仄仄平仄平。","平平仄仄平仄仄，仄仄仄仄平平平。","平平平仄仄仄仄，平仄仄仄○○○。"],"paragraphs":["南归见君百事足，如何一官曾不闲。","寒冲雪泥暑鄣日，老面只今如缬斑。","怜君与我自同调，久渫不食犹寒泉。","功名栎社直寄耳，颜色不同谁后先。","黑牛白犊未渠怪，物理傥自相回旋。","爱君此语亦不出，胜处紫芝眉宇间。","饮中八人半寂莫，最豪焦遂今谁班。","凝祥池上旧游处，海棠亦恐非昔年。","春波一眼诗句好，两腋尚觉风翩翩。","投闲方辔政可勉，何用不饮空三叹。"],"title":"次韵和文潜暮春即事"}
