{"author":"吕同老","id":165600,"strains":["平平仄平平，仄仄平仄仄。","○○仄平仄，平仄平仄仄。","平平仄平仄，仄仄仄仄仄。","平平仄平平，仄仄平平仄。","○平仄平仄，○仄仄平仄。","平平仄仄仄，仄仄仄○仄。","平仄○平平，仄仄平仄仄。","平平○仄平，仄仄平仄仄。"],"paragraphs":["嬴秦乱天纲，猛志凌海水。","长驱万山石，鞭策无远迩。","余威及兹地，夜半走百鬼。","仙人惜灵宫，一怒俱披靡。","巉然断崖上，遗迹俯清泚。","溪声助叱咤，野藓避冠履。","兹事三千年，孰决非与是。","摩挲苍玉纹，俛仰求至理。"],"title":"九锁山十咏 仙迹岩"}
