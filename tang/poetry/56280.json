{"author":"李白","id":56280,"strains":["平仄仄平平，仄平平仄仄。","仄仄仄平平，○○仄平仄。","仄平平仄仄，仄仄平平仄。","仄仄仄仄平，平平平仄仄。","平平平仄仄，仄仄平平仄。","仄仄仄平○，○○仄平仄。"],"paragraphs":["苏武在匈奴，十年持汉节。","白雁上林飞，空传一书札。","牧羊边地苦，落日归心绝。","渴饮月窟冰，肌餐天上雪。","东还沙塞远，北怆河梁别。","泣把李陵衣，相看泪成血。"],"title":"苏武"}
