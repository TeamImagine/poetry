{"author":"董嗣杲","id":154677,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["画栋朱檐暴虎蹲，乱钟穿翠掩朝昏。","去来所得无多衲，觉悟何曾有二门。","山鸟山花应自若，佛心佛法与谁论。","风埃几换行人鬓，博士元公扁却存。"],"title":"灵隠天竺寺门"}
