{"author":"司马光","id":176494,"strains":["平平仄平○，平仄仄平仄。","平○平平仄，○仄仄仄仄。","平平平平平，平仄仄仄仄。","平平仄仄平，平平仄○仄。","平平仄仄平，平平平仄仄。","平仄仄平平，仄仄平平仄。","平仄仄仄平，仄平平仄仄。","仄平平仄平，平仄仄仄仄。","仄平平仄平，平仄仄仄仄。","仄仄平平平，仄仄仄仄仄。","平平平仄仄，平仄仄平仄。","仄仄○平平，平平仄平平。"],"paragraphs":["江翁顺天和，心迹两夷简。","虽如边韶寝，且异宰予懒。","平居无时闲，经史自课限。","高歌慕翰林，鸣琴写中散。","翛然物外人，强为章绶绾。","官舍苦秋霖，瞬息聊休眼。","勤勚已有余，宴安何愧赧。","借书谁敢惊，欹枕尚未暖。","不疑神骥才，垂耳困皂栈。","碌碌随吾侪，拜揖把手版。","毋嫌朱墨倦，腾举已为晚。","慎勿思山林，山林付愚孱。"],"title":"次韵和邵不疑假书江邻几知方酣寝为诗通意"}
