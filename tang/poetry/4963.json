{"author":"独孤及","id":4963,"strains":["平平仄仄○平仄，仄平平仄平仄仄。","平○仄仄仄仄○，仄平平仄平仄仄。","平平仄平仄平平，？平仄仄仄平平。","平平仄仄平平仄，仄仄○平仄仄平。"],"paragraphs":["东风动地吹花发，渭城桃李千树雪。","芳菲可爱不可留，武陵归客心欲绝。","金华省郎惜佳辰，秪持棣萼照青春。","君家自是成蹊处，况有庭花作主人。"],"title":"同岑郎中屯田韦员外花树歌"}
