{"author":"洪迈","id":31251,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不奈诸公厌石渠，年年送客意何如。","直言饱诵刘蕡策，大意争传贾谊书。","今日朝廷唯主圣，异时风俗要人鉏。","须君早晚归遗补，莫恋王门久曳裾。"],"title":"送王龟龄自著作丞外补"}
