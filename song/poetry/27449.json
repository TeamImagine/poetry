{"author":"王灼","id":27449,"strains":["平平平仄仄，仄平平仄平。","○平仄平仄，仄平平仄平。","仄平○仄仄，仄平平平平。","平仄平仄仄，仄仄平平平。","仄○平平平，仄仄仄仄平。","仄平平仄○，仄仄平平平。","平○仄○仄，平平仄平平。","仄仄仄平仄，仄仄平平平。","仄仄平仄仄，平仄○平平。","平○仄平仄，仄平仄平平。"],"paragraphs":["兹山虽特起，远窥殊未豪。","三休出云际，始知盘踞高。","大江分一线，众峰环千遭。","溪谷粗可辨，绿树皆蓬蒿。","羽衣何年来，钓取海上鳌。","盛衰伸臂顷，古屋风𩙫𩙫。","元和有遗刻，双旌挟时髦。","想见饮清旷，秀句含春醪。","万世同一兀，名字空嘈嘈。","吾其炼仙骨，玉京摘蟠桃。"],"title":"游云灵观"}
