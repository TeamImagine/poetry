{"author":"苏辙","id":198784,"strains":["仄仄○○仄，仄平仄平平。","平○仄平平，仄仄○仄平。","仄仄平仄仄，仄仄平平平。","仄仄仄○仄，平平仄平平。","平平仄仄仄，平平平仄平。","仄平仄平平，○仄平仄平。","平○仄平仄，仄仄平仄平。"],"paragraphs":["大道如衣食，六经所耕桑。","家传易春秋，未易相秕糠。","久种终不获，岁晚嗟无粮。","念此坐叹息，追飞及颓阳。","天公亦假我，书成麟未伤。","可怜陆忠州，空集千首方。","何如学袁盎，日把无可觞。"],"title":"和子瞻和陶渊明杂诗十一首  其八"}
