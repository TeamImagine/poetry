{"author":"陈知微","id":200030,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["会稽新命剖鱼符，又向蓬山锁直庐。","林壑萦回多洞府，人烟高下半楼居。","知音好采柯亭竹，博物应探禹穴书。","公暇仙舟宜案部，鉴湖晴色照乡闾。"],"title":"送高学士知越"}
