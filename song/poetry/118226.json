{"author":"吴惟信","id":118226,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["焚香诵易与天游，君命相催不肯休。","时节固知来则是，功名却以得为忧。","翠蓬云气生衣袂，金殿阳光动冕旒。","此际一言能悟主，始堪回首旧林丘。"],"title":"寄蒋重珍秘书"}
