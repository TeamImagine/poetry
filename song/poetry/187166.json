{"author":"刘挚","id":187166,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。","仄仄平平平仄仄，平平仄仄仄平平。"],"paragraphs":["芳丛百朵烂红云，曾倚西轩醉两春。","梦雨一惊巫峡曲，佩香常记汉江滨。","病怀日负杯中物，花意今看檐上尘。","回首东风君自问，栏边更有后来人。"],"title":"次韵赵伯坚令铄郎中忆南都牡丹兼寄子由"}
