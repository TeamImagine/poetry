{"author":"释绍昙","id":143033,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平仄仄仄，仄平平仄平平平。","仄平平仄平平仄，平仄平平仄仄平。"],"paragraphs":["东晋风流继令名，家传真本换鹅经。","廉勤自得官中趣，贫节亲书座右铭。","民感庥仁忘赴壑，子明诗礼为趋庭。","疾风谁料摧梁木，猿鹤悲鸣不忍听。"],"title":"挽王知县"}
