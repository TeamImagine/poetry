{"author":"孙应时","id":82020,"strains":["平仄○仄平，仄仄仄平仄。","仄平仄平平，平仄仄平仄。","平平仄仄仄，仄仄○仄仄。","平○平平平，平仄平仄仄。","○平仄平仄，仄仄平仄仄。","平平平平平，仄仄仄仄仄。","仄仄平平平，仄仄仄平仄。","仄仄仄平平，平平仄○仄。","平平仄平平，仄仄仄仄仄。","仄○○平平，平平仄平仄。"],"paragraphs":["人物相后先，筦库故多士。","若人海邦来，清渭照泾水。","风尘不自惮，远业正在此。","林深兰荃芳，波动金石止。","三年亦何事，一笑聊复尔。","天风今扶摇，势作九万里。","未令游蓬山，亦合佐槐市。","富贵善移人，须公直如矢。","平生十年书，喜见习凿齿。","少留更舂容，春醪荐鲂鲤。"],"title":"用范叔刚韵送陈亮功同年"}
