{"author":"范纯仁","id":184715,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["谪居闲僻少朋游，珍重征帆肯暂收。","多难共惊霜遶鬓，重阳还喜菊盈瓯。","楼前雨洗千山翠，天际江横万里秋。","节物相催人渐老，此身何日得归休。"],"title":"和李敷重九席上遣兴"}
