{"author":"杨冠卿","id":67904,"strains":["平平仄仄平平仄，仄平仄仄○平仄。","仄仄平平仄仄平，平平仄仄○○仄。","仄平平仄平平仄，仄平平仄平平仄。","平平平仄仄○○，仄平仄仄○平仄。"],"paragraphs":["铜壶漏涩秋宵永，翠梧叶落敲金井。","锦帐香消枕玉寒，惊回昨梦难重省。","起来刁斗连营静，碧云飞下征鸿影。","蛮笺谁遣寄相思，鏁窗笑剪并刀冷。"],"title":"秋夜吟"}
