{"author":"王迈","id":107698,"strains":["仄平仄仄仄平平，平仄平平平仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["陛前苦语犯龙鳞，朝退还遭丞相嗔。","连削六阶为下吏，只饶一死与闲身。","命天所付须安分，贫士之常莫语人。","惟有梅花无冷暖，玉堂茅舍一般春。"],"title":"寄呈漳守李侍郎元善四首  其四"}
