{"author":"张耒","id":216372,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["苍茫腊雪欲成泥，又见东风上柳枝。","万事过前浑是梦，百年投老只添悲。","功名末路收常晚，节物惊心空自知。","千里故人犹念我，书来辛苦话相思。"],"title":"寄荣子雍"}
