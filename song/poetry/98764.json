{"author":"钱时","id":98764,"strains":["仄平平仄平平平，平平仄仄平平平。","仄平平仄仄平仄，仄仄仄仄○○平。","仄平平仄平○仄，仄平平平仄平仄。","平平仄仄平平平，仄仄平平平仄仄。","○平仄平平○平，平平仄仄仄仄平。","仄仄仄平仄仄平平，仄仄仄仄仄平平，仄仄仄仄平仄平。"],"paragraphs":["乐天知命吾何求，粗缯大布心休休。","小山松桂岁寒友，一日不见如三秋。","白云岩上飞相逐，白云岩前一窗足。","秋花未落春花开，办得工夫惊宠辱。","长安贵人争轻肥，高桅大柁去复来。","岂不见渔子好生涯，受用不尽一瓜皮，炙手可热渠得知。"],"title":"用樵侄渔舟韵"}
