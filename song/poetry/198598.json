{"author":"苏辙","id":198598,"strains":["平平平仄仄平平，仄仄平仄仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["池塘春旱欲生尘，一雨能令草木新。","脾病不嫌樱笋薄，廪空偏喜麦禾匀。","白须照水湖光净，渌酒留人鸟哢频。","但恐少年嫌老丑，眼前无复一时人。"],"title":"同迟赋春晚"}
