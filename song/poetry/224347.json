{"author":"洪朋","id":224347,"strains":["仄○○仄○，平仄仄平仄。","平平○○仄，平仄仄平仄。","○平仄仄仄，仄仄平平仄。","仄平平仄平，○仄仄平仄。","仄仄仄平仄，平平○平仄。","平○仄仄平，仄仄平平仄。"],"paragraphs":["摄衣禅界中，高步上方外。","乾坤更空阔，川岳谢埃块。","行人杖屦底，地与烟霞会。","道人游四衢，行止各无碍。","竹日弄清影，松风听寒籁。","心将万化冥，始觉斯游最。"],"title":"游天宫寺上方瑜道人出漫题"}
