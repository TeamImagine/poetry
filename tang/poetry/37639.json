{"author":"谭用之","id":37639,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["千里崤函一梦劳，岂知云馆共萧骚。","半帘绿透偎寒竹，一榻红侵坠晚桃。","蛮酒客稀知味长，蜀琴风定觉弦高。","感君岩下闲招隐，细缕金盘鲙错刀。"],"title":"途次宿友人别墅"}
