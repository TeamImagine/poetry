{"author":"陶弼","id":146685,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["石壁高深绕县衙，不离床衽自烟霞。","民耕紫芋为朝食，僧煮黄精代晚茶。","瀑布声中窥案牍，女萝阴里劝桑麻。","欲知言偃弦歌化，水墨屏风数百家。"],"title":"题阳朔县舍"}
