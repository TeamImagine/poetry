{"author":"刘摰","id":187057,"strains":["平平仄仄仄，○平仄平平。","仄仄平○仄，平平仄仄○。","平平平仄仄，平仄仄○平。","仄仄平○仄，平平○仄平。","仄平平仄仄，平仄仄○○。","平仄平○仄，○平仄仄平。","平平平仄仄，平仄仄○平。","仄仄○平仄，平平○仄平。"],"paragraphs":["幽怀乐所遇，且任北山嘲。","世事棋秤变，年光石火敲。","松筠阴自冷，萝葛蔓相捎。","草密蛇横径，檐低燕露巢。","楚醪无再设，蕲纸不重钞。","旋买秔留客，亲科笋付庖。","灵山瞻二祖，归路近三茅。","塞上藏忧喜，人心浪自殽。"],"title":"次韵辂氏东亭书事四首  其二"}
