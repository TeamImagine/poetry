{"author":"杨万里","id":48407,"strains":["平平平仄仄平平，仄仄平仄仄仄平。","平仄仄平平仄仄，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["霜何曾傍绣帘寒，酒不能令客脸丹。","勤向竹炉温手脚，懒寻铜镜正衣冠。","无人孤坐月将落，拥鼻清吟夜向阑。","忽忆约斋诗债在，自吹灯火起来看。"],"title":"又追和功父病起寄谢之韵"}
