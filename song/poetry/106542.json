{"author":"程公许","id":106542,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平仄仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["行年半百又加三，隔一宵还一岁添。","邱壑甚惭心赏误，轩裳可与道情兼。","酦醅酒熟频{奭斗}玉，耐冷灯青密下帘。","绝爱缃梅开较晚，雪晴要我日巡檐。"],"title":"甲午岁除即事二首初被聘召之命末章感遇述怀  其一"}
