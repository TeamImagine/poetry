{"author":"张九龄","id":12977,"strains":["仄○仄平仄，平仄平○仄。","仄仄仄○○，平平仄仄仄。","○平仄平仄，仄仄仄平仄。","平仄平平○，平平仄平仄。","平平仄仄仄，平仄仄平仄。","仄仄仄平平，平平○平仄。","仄仄平仄平，仄平仄平仄。","平平仄平仄，仄仄平平仄。","平平仄仄平，○仄平仄仄。","仄仄仄○仄，平○仄平○。","仄平平仄平，仄仄平平仄。","平平仄仄仄，平仄平○○。","仄○平平平，仄平平仄仄。"],"paragraphs":["郡庭日休暇，湖曲邀胜践。","乐职在中和，灵心挹上善。","乘流坐清旷，举目眺悠缅。","林与西山重，云因北风卷。","晶明画不逮，阴影镜无辨。","晚秀复芬敷，秋光更遥衍。","万族纷可佳，一游岂能展。","羇孤忝邦牧，顾己非时选。","梁公世不容，长孺心亦褊。","永念出笼絷，常思退疲蹇。","岁徂风露严，日恐兰苕剪。","佳辰不可得，良会何其鲜。","罢兴还江城，闭关聊自遣。"],"title":"临泛东湖"}
