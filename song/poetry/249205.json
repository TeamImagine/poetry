{"author":"曾几","id":249205,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["雨余依砌上苍苔，竟日山房闭不开。","下马厌闻生客至，敲门喜见故人来。","长哦绿竹诗三叠，小酌黄花酒一杯。","此外相看复何事，团蒲隐几湛灵台。"],"title":"用逮子韵奉赠郑禹功参议"}
