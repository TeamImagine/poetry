{"author":"吕本中","id":246692,"strains":["仄仄仄仄平仄平，仄平仄仄平○平。","平○仄仄仄○仄，仄平仄仄平平平。","仄仄仄○平仄仄，平仄平平仄平仄。","平平平平平仄仄，仄仄仄平平仄仄。","仄仄平平平仄平，平平仄仄仄○平。","仄仄仄平○仄仄，仄仄仄仄平平平。","○平平仄○平仄，仄仄仄仄○平平。","仄平平○平仄仄，仄仄○平平仄平。"],"paragraphs":["古殿突兀风有声，粥鱼欲打鸡三鸣。","披衣起坐问行李，仆夫屡报天阴晴。","昨日路长频雨阻，今日东风得无苦。","杉松连山寒欲动，橘柚隔篱香半吐。","却忆京城无事时，人家打酒夜深归。","醉里不知妻子骂，醒后肯顾儿啼饥。","如今流落长江上，所至盗贼犹旌旗。","已怜吴县风俗僻，况复中原消息稀。"],"title":"发翠微寺"}
