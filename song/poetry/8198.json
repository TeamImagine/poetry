{"author":"张炜","id":8198,"strains":["仄仄仄仄平平平，平仄平仄平仄平。","仄平仄仄仄仄平，平平仄仄平仄平。","仄平○平○仄平，仄仄仄○平平平。","仄仄仄仄仄仄平，仄仄仄仄○平平。","仄平平仄○平平，仄仄仄仄平仄平。","仄仄平仄平仄平，○仄平仄平平平。","平平仄仄平仄平，仄平仄仄平仄平。","平平仄○仄平平，平仄仄仄○平平。","仄平仄平平仄平，平平仄仄仄平平。","○○仄○仄平平，仄仄平仄平平平。","平仄仄仄仄仄仄，平平仄仄平平平。"],"paragraphs":["有客落魄游京都，形服差类山泽臞。","袖携一纸故友书，来求古隶铭墨模。","我方临池且自娱，触拨雅兴生江湖。","坐扣墨法果不诬，出示数餠泥金濡。","质模温润凝龙酥，麝气酷烈清透肤。","浣濯研沼尘滓无，磨动淳漆生金壶。","吴笺半幅翻雪腴，碧云掩冉生兔须。","豪家有钱贮金珠，谁肯淡好如吾徒。","自怜我为贫所拘，倾嚢尽易令无余。","临行束担付獠奴，就索诗句荣归途。","天下具眼不可污，芳名岂借人言沽。"],"title":"柯山制墨胡处士求隶字"}
