{"author":"梅尧臣","id":35931,"strains":["仄平平平仄，仄仄仄平平。","平平仄仄仄，仄仄○平平。","平平平○仄，仄仄仄平○。","仄仄仄平仄，仄仄仄仄平。","仄仄平仄○，仄仄仄仄平。"],"paragraphs":["我来清淮侧，梦得郑公书。","开书一把玩，乃是三山图。","山形雄且邃，笔画简而疏。","纸幅不盈尺，万仞势有余。","卷置怀袖中，意获寤已无。"],"title":"正阳驿舍梦郑并州寄书开之即三山图也"}
