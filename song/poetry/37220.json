{"author":"陆游","id":37220,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["放翁老手竟超然，俗子何由与作缘。","百榼旧曾夸席地，一窗今复幻壶天。","梦回橙在屏风曲，雨霁梅迎拄杖前。","吾爱吾庐得安卧，笑人思颍忆平泉。"],"title":"书室明暖终日婆娑其间倦则扶杖至小园戏作长句二首  其一"}
