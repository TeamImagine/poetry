{"author":"周必大","id":50238,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["姚魏纷纷殆百家，天香一出自无哗。","伤多莫厌扶头醉，贵少翻嫌满眼花。","康乐旧闻宜水竹，翰林新调带烟霞。","从渠草木呈新巧，终愧吾公正且葩。"],"title":"次韵胡邦衡二首  其二"}
