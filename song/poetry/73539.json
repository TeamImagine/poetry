{"author":"赵蕃","id":73539,"strains":["平平仄○平，平○仄平仄。","仄平平仄○，平仄平平仄。","仄平仄仄○，仄仄平仄仄。","仄平平○平，仄仄平○仄。","仄仄平平○，平仄仄平仄。","仄平仄仄平，仄仄仄仄仄。","平平平○○，仄仄仄平仄。","仄平平仄平，平仄平仄仄。","仄平平仄平，仄仄仄仄仄。","仄平仄平平，平仄仄平仄。","平仄仄仄仄，○仄平仄仄。","平平仄仄平，仄仄○仄仄。","仄仄仄○平，平平平仄仄。"],"paragraphs":["来归仅兼旬，来过已云屡。","共耽林刹深，同赏溪亭露。","浊清一再行，俊逸今古句。","或哦山更幽，或咏舟横渡。","竟日为之留，曛黑始能去。","昔人物外游，隐遁亦数路。","于今区中缘，向背岂同趣。","我非韩伯休，君殆黄叔度。","莫嗟声气卑，但恐岁月遽。","解嘲乃文嬉，宾戏盖言谕。","陶写固不恶，沈溺斯可惧。","人虽或我宽，我则难自恕。","望望独行忧，瘽瘽良友助。"],"title":"次韵和答斯远见过书所见"}
