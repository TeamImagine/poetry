{"author":"龚宗元","id":13090,"strains":["仄仄平平仄○仄，仄仄平平平仄仄。","平仄平平仄仄平，仄平平仄平平仄。","仄平仄仄平平仄，仄仄平○平仄仄。","仄仄平平仄仄○，仄仄平平仄仄仄。","仄平仄仄仄仄平，平仄仄平平仄仄。"],"paragraphs":["兔魄侵阶夜三刻，蜀锦堆香花院窄。","风动帘旌玳瑁寒，露垂虫网珍珠白。","美人匝席罗弦管，绮幄云屏炉麝暖。","只恐金壶漏水空，不怕鸾觞琥珀满。","劝君莫负秉烛游，曾见古人伤昼短。"],"title":"夜宴"}
