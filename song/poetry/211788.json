{"author":"米芾","id":211788,"strains":["仄仄仄平平仄仄，仄平仄仄仄平平。","仄平平○平平仄，仄仄○平仄仄平。","平○仄平平仄仄，平平仄仄仄平平。","仄平仄仄平平仄，仄仄平○仄仄平。","平仄仄○平仄仄，平平平仄仄平仄。","仄平平仄平？仄，仄仄平平仄仄平。"],"paragraphs":["秘箧大开千古到，雪图小挂满堂寒。","墨浓员峤峰孤起，枕冷燕山玉一团。","圆扇古人蝉雀意，清风四海弟兄欢。","闭关不谢勤来客，畏暑非缘懒作官。","凫胫欲长宁可益，蜩枝求足已能胖。","有时惊觉神瀵梦，北里新声舞翠鸾。"],"title":"不应武康清溪之檄端居即事呈淮阳建昌二太守辰溪监郡三公"}
