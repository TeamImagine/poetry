{"author":"李昴英","id":130035,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["也曾勘破到风幡，坐得形枯鬓早斑。","衲子指为真铁汉，江神幻出小金山。","华亭浪急翻船入，葱岭云深挈履还。","香烬未寒行道处，萧森翠竹护禅关。"],"title":"赠海珠湛老"}
