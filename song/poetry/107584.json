{"author":"王迈","id":107584,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄仄。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["浪踏麻鞋破晓行，林梢犹自带残星。","气吞宇宙原无馁，心醉功名未觉醒。","红雨无端污行色，白云知我忆亲庭。","平生惯作江湖客，得酒相看眼倍青。"],"title":"晚过白沙"}
