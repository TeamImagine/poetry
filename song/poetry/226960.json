{"author":"赵鼎臣","id":226960,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["尺书不献罪何逃，每读新诗胜读骚。","千里寄怀惟短梦，十年饮德似醇醪。","次公治郡声方藉，陶令抛官趣独高。","俗吏无缘参步武，白头终日漫尘劳。"],"title":"韩次律在许下与叶少蕴唱和他日以寄余因次韵和之并以寄叶"}
