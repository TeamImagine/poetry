{"author":"释道宁","id":215026,"strains":["仄平仄仄，仄仄平平。","仄仄平平，仄平○仄。","平平仄仄平平，○平平平仄仄。","平，平，仄仄平平仄仄平。","仄仄平，仄平平，○○仄仄仄平平。","仄仄平平○仄仄，仄仄平平平仄○。"],"paragraphs":["古今不异，达者同归。","踏着斯关，自他兼济。","山僧不惜眉毛，重为诸人指注。","休，休，大丈夫儿合自由。","急急修，莫悠悠，看看便是结交头。","莫学陵田栽晚稻，一阵霜风无可收。"],"title":"偈六十三首  其五四"}
