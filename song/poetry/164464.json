{"author":"仇远","id":164464,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["筑室东皋野水滨，室中生白坐生春。","了知空洞元无物，须信清明自有神。","幽径草花聊适趣，闲窗笔砚不留尘。","酒经丹诀非吾事，万卷书藏一老身。"],"title":"集虚书院"}
