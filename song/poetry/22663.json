{"author":"王十朋","id":22663,"strains":["仄仄○平仄，平平平仄平。","平平仄○仄，仄仄平平平。","平平仄仄仄，仄仄平平平。","平平仄平平，仄平○平平。","仄仄平○平，平仄○平平。","仄仄平仄仄，仄平平仄平。","仄仄仄仄平，仄仄平平平。","仄平平仄仄，平○○仄平。","平平仄仄仄，仄仄平仄平。","仄平○仄○，仄仄平平平。","平平仄仄○，平仄平仄平。","仄仄平○仄，仄仄○平平。","平仄仄仄○，平平仄平平。"],"paragraphs":["雁荡冠天下，灵岩尤绝奇。","烟霞列屏障，日月明旌旗。","岩前有卓笔，可以书雄词。","天聪况非遥，{氵罔}然听无疑。","愿起灵湫龙，霖雨行何为。","愿用真柱石，永支廊庙危。","愿煽造化炉，四海归淳熙。","愿招鸾凤友，朝廷相羽仪。","何人梦石室，妄诞夸一时。","那能了世缘，未兑贪嗔痴。","名山误见污，公议安可欺。","愿借灵湫水，一洗了堂碑。","诗以寄老禅，狂言勿吾嗤。"],"title":"游灵岩辉老索诗至灵峰寄数语"}
