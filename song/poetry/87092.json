{"author":"韩淲","id":87092,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["酒不沾唇菊又华，荒苔何处落乌纱。","微官汩没其谁问，多病尪羸只自嗟。","山遶层城明落木，江连孤屿涨平沙。","空余能赋登高意，一笑西窗日未斜。"],"title":"九日  其二"}
