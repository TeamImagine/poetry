{"author":"彭汝砺","id":201507,"strains":["平平平仄仄平平，仄仄平平仄仄平。","仄仄仄平平仄仄，平平平仄平仄平。","仄平仄仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["湖山高下绿参差，目断东流此一时。","日久不闻鸿雁信，春来初见棠棣诗。","草根二月蒌蒿熟，沙外数家杨柳垂。","恰是去年相送处，酒樽还忆数追随。"],"title":"东流寄天保弟"}
