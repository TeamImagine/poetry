{"author":"邵雍","id":135380,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫处否时。","信道而行安有悔，乐天之外更何疑。","受疑始见周公旦，经厄方明孔仲尼。","大圣大神犹不免，尧夫非是爱吟诗。"],"title":"首尾吟  其一○二"}
