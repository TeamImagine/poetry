{"author":"杨亿","id":210628,"strains":["仄平平仄仄平平，平仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["六年随我客梁园，西上孤飞彻九门。","抱璞有瑕唯叹命，泣岐无托更销魂。","秦关百二聊乘兴，汉牍三千待叫阍。","赤日炎风两京道，文章满腹与谁论。"],"title":"外弟张湜西游"}
