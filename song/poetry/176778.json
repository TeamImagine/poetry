{"author":"司马光","id":176778,"strains":["平仄仄○平，仄平平仄平。","平平○○仄，仄仄仄平平。","平仄平平仄，平平仄仄平。","平○仄仄仄，○仄仄平平。","仄仄○平仄，○平仄仄平。","仄平仄平仄，○仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["延阁屹中天，积书云汉连。","神宗重其选，国士此为偏。","夫子岷嶓秀，声名俊造先。","清标峻不极，胜气驶无前。","待价犹怀璧，临岐肯着鞭。","介推不求显，张季久方迁。","玉槛钩陈上，丹梯北斗边。","帝容瞻日角，宸翰照星躔。","职秩曾无贵，光华在得贤。","公卿殊未晚，尚少买臣年。"],"title":"喜景仁直秘阁"}
