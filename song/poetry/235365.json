{"author":"程俱","id":235365,"strains":["平平平○仄，平平仄平平。","○平○仄平，○仄平平平。","平平仄平仄，平仄仄仄平。","平平仄仄平，仄仄平仄平。","平平仄平仄，平仄平平平。","仄平平仄○，仄仄平仄平。","平平仄平仄，平仄平平平。","仄仄平仄平，仄平平仄平。","平平仄○仄，仄仄仄仄○。","仄平仄平仄，仄仄平平平。","平平仄平仄，仄仄○○平。"],"paragraphs":["幽亭名思洛，寒潭俯澄虚。","回头三百年，胜地成荒墟。","公今草堂址，无乃昔所居。","环之碧玉峰，带以清冷渠。","流泉响琴筑，松竹皆箫竽。","妙哉无尽藏，一一为我娱。","东冈作兰若，锺梵邻樵渔。","亦有桑柘村，旁开蔬果区。","何烦引三径，故自与世疏。","主人去霄汉，夜直承明庐。","斯游入清梦，傥寄空中书。"],"title":"奉陪知府内翰至卞山有诗五首 庵居"}
