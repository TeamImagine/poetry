{"author":"许景衡","id":230384,"strains":["平仄平平仄仄平，平平仄仄仄仄平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["何事诗翁遽失明，朋游相对泪纵横。","祇应药石犹能疗，肯与风光便隔生。","老去篇章方得意，春归梅柳最关情。","风流密令云孙在，雪唱何妨屡寄声。"],"title":"陈节秀才失目赠之兼简卓罗源"}
