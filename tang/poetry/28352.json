{"author":"陆龟蒙","id":28352,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["懒移金翠傍檐楹，斜倚芳丛旧态生。","唯奈瘴烟笼饮啄，可堪春雨滞飞鸣。","鸳鸯水畔回头羡，豆蔻图前举眼惊。","争得鹧鸪来伴着，不妨还校有心情。"],"title":"奉和袭美病孔雀"}
