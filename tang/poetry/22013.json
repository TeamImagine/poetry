{"author":"许浑","id":22013,"strains":["平仄平平仄仄平，仄平平仄平平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾事刘琨雁塞空，十年书剑任飘蓬。","东堂旧屈移山志，南国新留煮海功。","还挂一帆青海上，更开三迳碧莲中。","关西旧友如相问，已许沧浪伴钓翁。"],"title":"送岭南卢判官罢职归华阴山居"}
