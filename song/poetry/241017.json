{"author":"周紫芝","id":241017,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["老于春事岂相关，只有翻书意未阑。","白眼何由常玩世，黑裘元自不遮寒。","饱听风雨眠方熟，细说穷愁语更酸。","日诵离骚三百字，便知新句有惊湍。"],"title":"奉酬德庄见和一首"}
