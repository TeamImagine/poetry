{"author":"刘宰","id":92978,"strains":["平平仄仄仄平平，仄仄平平仄仄平。","仄仄平平仄平仄，仄平平仄平平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["青衫拟掾袭芳尘，短褐归来理钓缗。","二纪期君绍先烈，一官投老祇参军。","宦情自与秋光薄，公论犹期岁晚伸。","见说宗工好风鉴，荐书何日到严宸。"],"title":"代柬答合淝苏刑曹兼呈淮西帅同年赵宝谟二首  其一"}
