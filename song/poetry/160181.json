{"author":"林景熙","id":160181,"strains":["平平仄平平，平仄仄平仄。","○平仄仄平，○仄仄仄仄。","仄平平平平，平仄仄平仄。","仄平仄平平，平平仄仄仄。","仄平平仄○，平仄仄仄仄。","平平仄平仄，平仄平仄仄。","平平平仄○，平平仄平仄。","仄仄仄仄平，平平仄平仄。","平平仄平平，○仄平仄仄。","仄仄平平○，平仄平仄仄。","平平仄平平，仄平仄平仄。"],"paragraphs":["胡君白云心，乡梦搅幽夕。","挑灯起我言，相对竟恻恻。","问君何时归，心已寄飞翼。","我归万山遥，君归一水直。","十年湖海间，耕砚苦不穑。","居然保章甫，晨省无愧色。","高堂椿树苍，萱花在堂北。","再拜捧寿卮，晴芳满瑶席。","埙箎夜床温，冠盖春巷塞。","万古天伦中，真乐非外借。","明朝浙东西，片云渺何极。"],"title":"送胡汲古归严陵觐亲"}
