{"author":"陈藻","id":78869,"strains":["平仄平平仄仄平，仄仄平○仄仄平。","仄平仄仄仄○平，平仄平○仄仄平。","仄平平仄○仄平，平平仄平平平平。","仄仄仄平平仄仄，平平仄仄仄平平。","仄平仄仄仄平平，仄平仄平平仄平。","平平平仄仄○平，仄仄仄仄仄平平。","仄仄平平仄仄平，仄平仄仄平平平。","仄平仄仄仄平平，平仄仄平仄仄平。"],"paragraphs":["门外冬青八九株，去去株间各丈余。","晚禾翦穗上囷储，黄藁堆兼绿叶居。","老夫晨出观道腴，摧筇逦迤来东庐。","世界在前君悟欤，饥寒火宅饱华胥。","主人慰我下乡书，谢之养生祗业儒。","虽然邻酒欠钱沽，粥饭可以供朝晡。","四壁虽然一物无，半年聚秆为薪刍。","但愁赋税吏追呼，鞭挞白丁省限逾。"],"title":"试黜题卢子俞所居"}
