{"author":"白居易","id":16716,"strains":["仄仄平平平仄仄，平平平仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["认得春风先到处，西园南面水东头。","柳初变后条犹重，花未开时枝已稠。","暗助醉欢寻绿酒，潜添睡兴著红楼。","知君未别阳和意，直待春深始拟游。"],"title":"认春戏呈冯少尹李郎中陈主簿"}
