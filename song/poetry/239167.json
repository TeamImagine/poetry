{"author":"孙觌","id":239167,"strains":["平平仄平仄，平仄○平平。","仄仄平仄平，平平仄○平。","平平仄平仄，仄仄仄仄平。","平仄？仄平，仄平平仄平。","平平平仄仄，平仄仄仄平。","仄平仄平平，平仄平仄平。","○仄平平平，仄仄平仄平。","仄仄仄仄仄，平平平仄平。","仄仄仄平平，○仄仄仄○。","○平仄平仄，仄仄○仄平。"],"paragraphs":["高人卧江海，烟雨三家村。","白眼憎俗徒，青山自当门。","披图望千载，耿耿尚自存。","金铸騕袅蹄，漆书科斗文。","虬螭盘六印，牺象刻四尊。","剑包虎皮斑，琴漫蛇腹纹。","犹吐星芒寒，尚带雷斧痕。","我亦望古者，昂昂真戴盆。","傥未倚门挥，应许置榻论。","从公问奇字，载酒过子云。"],"title":"吴汉逸家荆谿蓄古书奇器甚富余欲造观而未果赋小诗先之"}
