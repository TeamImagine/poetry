{"author":"曹勋","id":12761,"strains":["仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["墨敕双驰侍帝傍，何堪窘步入明光。","退风久作翻风翼，倦客何能久客梁。","野寺残僧思缓步，断桥流水忆寒香。","何时裋褐携筇去，数里松声细麦冈。"],"title":"初到阙下"}
