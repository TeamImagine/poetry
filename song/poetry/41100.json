{"author":"陆游","id":41100,"strains":["仄平仄仄仄平平，仄仄平平仄仄仄。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["羽人邂逅饮旗亭，自说经年醉不醒。","曾伴翰林游赤壁，仍邀内史写黄庭。","古琴蛇蚹评无价，宝剑鱼肠托有灵。","太华何时寻此约，九霄风露宿青冥。"],"title":"赠道流"}
