{"author":"黄庭坚","id":207799,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["漫来从宦著青衫，秣马何尝解辔衔。","眼见人情如格五，心知外物等朝三。","经时道上冲风雨，几日樽前得笑谈。","赖有同僚慰羁旅，不然吾已过江南。"],"title":"漫书呈仲谋"}
