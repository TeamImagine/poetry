{"author":"严羽","id":119080,"strains":["平仄仄仄○，仄○仄仄平。","平平仄平仄，仄仄○○平。","仄仄○仄仄，平平仄平平。","仄仄平平仄，仄仄平平平。","平平平仄仄，仄仄仄仄平。","○仄仄仄平，平仄平平平。","○平平仄仄，仄仄平平平。","平平○平仄，仄仄仄仄○。","平仄仄平仄，仄仄平平平。"],"paragraphs":["朝别简寂观，夜行石径谿。","谿光照厓绿，月色正相宜。","石上三道士，颀然好丰姿。","手弄金光草，或把珊瑚枝。","冯风招素手，赐我一玉卮。","叹我事远游，萧飒朱颜衰。","长林孤月落，羽盖何葳蕤。","童童乘之去，弃我忽若遗。","明发阒无睹，但有青鼯啼。"],"title":"游仙六首  其四"}
