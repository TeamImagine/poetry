{"author":"郑獬","id":181670,"strains":["平平仄仄平，仄仄平平仄。","仄仄仄仄平，平仄平仄○。","○仄仄仄平，仄仄○平○。","仄仄平平平，仄仄平仄仄。","平平仄仄平，仄仄平仄平。","仄仄仄仄平，仄仄平仄仄。","○仄仄平○，仄仄仄平仄。","平仄仄平平，仄平仄平仄。","○平仄仄○，仄仄平○仄。","仄平仄平仄，平仄仄仄仄。","○平仄仄平，仄仄○平仄。","平仄仄仄平，仄仄○平○。","仄仄平仄平，平○平仄仄。","仄仄平平平，平○仄仄仄。","平平平仄平，仄仄平平○。","仄○仄仄平，仄仄仄平仄。","仄○仄仄平，平仄仄仄仄。","仄仄仄平平，平平仄仄仄。","○平仄仄平，仄仄平仄仄。","平平仄平平，平仄仄仄仄。","平仄仄○平，平平平平仄。"],"paragraphs":["先公道义交，晚得苏公佐。","俾予往拜之，兄事安敢堕。","漂忽十五年，日月如旋磨。","近佩荆州符，吏牍方自课。","苏侯乃外台，庶几容谬懦。","若获巨木阴，似翳桑下饿。","相约待秋深，事隙得高卧。","风洒渚宫凉，碧溪绝尘涴。","穿林或倦行，拂石还分坐。","夙怀讵仿佛，幽事信坎坷。","除书走马来，换节长淮左。","嗟予踽踽游，有唱期谁和。","楚老遮郭门，扳留知不可。","别酒虽无欢，归帆幸少垛。","苏侯贤大夫，历数今谁过。","议论抵庙堂，有力莫能破。","挺如白玉圭，棱角不可挫。","大匠斲明堂，宜居左右个。","犹驰使者车，挟策均万货。","淮人久焦枯，苏息在欬唾。","倾酒吐长言，遥为淮人贺。"],"title":"苏刑部自湖北移漕淮南"}
