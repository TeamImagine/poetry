{"author":"许及之","id":60854,"strains":["平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["登高每恨尊无酒，近节今欣菊绕篱。","风日正佳关气数，心情不分减年时。","爱将雪鬓欹纱帽，惬把霜螯对酒卮。","意到潘郎宁易败，催租端自不妨诗。"],"title":"九日简德久"}
