{"author":"徐积","id":186027,"strains":["平仄仄仄平平平，仄○平仄平仄平。","○平仄仄仄仄仄，仄平仄仄平平平。","平○平平仄平仄，平平仄仄○仄平。","平仄○平仄仄仄，仄平仄仄平○平。","平平平平平仄仄，仄平仄仄○仄○。","平平仄平仄仄仄，平○平仄平仄平。","平平仄仄平○仄，平仄仄仄平仄平。","平○平仄平仄仄，○○仄仄平平平。","平仄平平仄平仄，仄平○仄平仄平。","平平○仄仄○仄，平平仄仄平平平。"],"paragraphs":["诸少逸驾追无前，我乘驽马持短鞭。","更添一老爱白雪，但开两眼寻青天。","诗中戈矛欲挥我，君家伯仲空忘年。","摇笔吟哦有裂管，倒囊抖擞无遗笺。","谁知群形消即露，却还本质污与鲜。","田庐有蓬尚塞户，樵衣无布堪补肩。","群儿上垄刍且牧，孤戍曝日旗与旃。","人闲安得真洞府，空中失脚飞神仙。","明月随来会星弁，白云迎去升紫烟。","溪湾留下断虹卧，山阴亦有玲珑田。"],"title":"雪  其四"}
