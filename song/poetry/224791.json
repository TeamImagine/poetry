{"author":"胡僧孺","id":224791,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["八百遗踪石室存，神仙杳邈事难论。","云浮绝顶人常见，龙起深潭昼亦昏。","信有林泉闲日月，好将名利付乾坤。","他年栖隠山畴下，咫尺烟萝再可扪。"],"title":"八百石洞"}
