{"author":"李昴英","id":129958,"strains":["平仄仄○仄，仄仄仄○仄。","平平仄仄仄，仄仄平平仄。","仄平平仄仄，仄平○仄仄。","平平仄仄○，○仄平仄仄。","仄平○平仄，仄仄仄平仄。","仄平平仄仄，○仄仄平仄。","仄平○仄平，仄仄仄仄仄。","平仄仄○仄，仄仄平平仄。"],"paragraphs":["桑下戒三宿，我此尚留恋。","曹溪悟一宿，我复无知见。","镇公房逊客，所须如执券。","园丁晓供茹，行者时灌砚。","饭奴更𫇴马，纸帐费香篆。","主人真好事，应答色无倦。","欲归兴未阑，欲住面有腼。","飞锡肯三迳，亦有伊蒲馔。"],"title":"久住白云呈镇长老"}
