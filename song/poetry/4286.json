{"author":"邓肃","id":4286,"strains":["仄仄平平○仄仄，仄仄仄仄平平仄。","平平仄仄仄○平，仄仄平平仄平仄。","仄仄平平仄仄○，平平平仄仄平平。","仄仄平平平仄仄，○平仄仄平平平。","平平平仄平仄仄，仄○平仄平平仄。","平平仄仄仄平平，仄仄仄仄平平仄。"],"paragraphs":["夜夜阴云如泼墨，雨势欲挽银河竭。","春工十八落泥涂，骤雨谁云不终日。","魏紫姚黄业已空，嬉游何足介心胸。","只恐年年禾黍地，浸淫尽入阳侯宫。","凭谁为我呼少女，扫空阴翳开天宇。","光风霁日暖层霄，坐令六合同歌舞。"],"title":"大雨"}
