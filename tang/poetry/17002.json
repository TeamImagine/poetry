{"author":"白居易","id":17002,"strains":["平平平仄仄平平，仄仄仄平仄仄平。","平仄仄平平仄仄，平平平仄平平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["天宫高阁上何频，每上令人耳目新。","前日晚登缘看雪，今朝晴望为迎春。","林莺何处吟筝柱，墙柳谁家晒麹尘。","可惜三川虚作主，风光不属白头人。"],"title":"天宫阁早春"}
