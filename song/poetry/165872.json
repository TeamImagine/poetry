{"author":"黎廷瑞","id":165872,"strains":["仄平平平仄仄平，仄仄仄仄平平○。","平平仄仄仄仄平，平仄平仄○平平。","仄平平平仄○仄，仄平仄仄平平仄。","仄仄仄平平仄仄，仄仄仄○平平仄。","平平平仄○仄平，平平平平仄仄○。","平平平仄○仄○，平平仄仄平平平。","平仄平○仄仄仄，仄仄平○○仄仄。","仄平平仄仄平仄，仄平平平仄○仄。","平仄仄平平平平，平平仄仄平仄平。","平仄仄平平仄平，仄仄平平○仄平。"],"paragraphs":["斗牛之墟有伏龙，宝气夜起天为虹。","雷公往矣不再逢，潭底高卧吟秋风。","忽羞珠宫薄且阙，返形化作红炉雪。","背负七星雷吐舌，五色石堕天惊裂。","何人携此过武亭，真仙东游弭节听。","知音千载空翠屏，猿啼鬼哭烟冥冥。","华表云深鹤一只，渺渺孤吟空八极。","左呼庐阜老仙客，右呼西风古禅伯。","江上暮云寒萧萧，梅花未动飘叶凋。","红尾凤凰飞翠霄，好去瑶台吹玉箫。"],"title":"铁笛行赠丁云屋"}
