{"author":"司空曙","id":7680,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄仄仄，平平仄仄仄仄平。"],"paragraphs":["荒原空有汉宫名，衰草茫茫雉堞平。","连雁下时秋水在，行人过尽暮烟生。","西陵歌吹何年绝，南陌登临此日情。","故事悠悠不可问，寒禽野水自纵横。"],"title":"南原望汉宫"}
