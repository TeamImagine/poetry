{"author":"刘攽","id":183767,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["楚国清名世岂知，郡章新得泰山归。","静思雕鹗霜天势，却看蓬瀛客旆飞。","去国鬓毛休变色，还家传瑞已生辉。","翠华早晚东巡守，驰道离宫接帝畿。"],"title":"送龚鼎臣修撰知兖州"}
