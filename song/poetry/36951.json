{"author":"陆游","id":36951,"strains":["平平平仄平仄仄，仄平平平仄○仄。","○平仄仄平仄平，平平仄仄平平仄。","仄平仄平平仄仄，仄○平仄平仄仄。","仄平仄仄平平仄，仄平仄仄○平仄。","仄平仄仄仄平平，平仄平平仄仄平。","仄平○仄仄仄仄，仄仄仄平平仄平。"],"paragraphs":["孤城穷巷秋寂寂，美人停梭夜叹息。","空园露湿荆棘枝，荒蹊月照狐狸迹。","忆君去时儿在腹，走如黄犊爷未识。","紫姑吉语元无据，况凭瓦兆占归日。","嫁来不省出门前，魂梦何因识酒泉。","粉绵磨镜不忍照，女子盛时无十年。"],"title":"古别离"}
