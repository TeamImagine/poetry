{"author":"刘克庄","id":110053,"strains":["平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["元日家童催蚤起，起搔冷发惜残眠。","未将柏叶簪新岁，且与梅花叙隔年。","甥侄拜多身老矣，亲朋来少屋萧然。","人生智力难求处，惟有称觞阿母前。"],"title":"元日"}
