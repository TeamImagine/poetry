{"author":"吕南公","id":208651,"strains":["平平仄仄平仄平，平平仄仄平平平。","平平仄仄仄平仄，仄仄平仄○平平。","仄平平○仄仄仄，仄仄平仄仄仄平。","平平平平仄平仄，仄仄平仄平平平。","仄平平平仄平仄，○仄仄仄仄仄平。","○平仄仄○仄仄，仄仄平仄平平平。","平平平仄平仄仄，仄仄平仄○平平。","平平平平仄仄仄，平仄仄仄○平平。","平平仄○仄仄仄，平仄仄仄○平平。","仄平平仄仄仄○，平仄仄仄平平平。","○平仄仄平仄仄，仄仄仄仄平仄平。","○平仄仄仄平仄，仄仄仄仄○平平。","平平仄仄仄仄平，平平仄仄平仄平。","平平仄仄平仄平，仄仄仄仄平仄平。"],"paragraphs":["先春一雪何易消，南山骤见青岧峣。","余寒忽作雨冰怪，似有阴沴相呼招。","第堂晨兴乍出户，畏冷须鬓不敢撩。","还归书边拥𬬻坐，想像悠远情慅忉。","念君幽怀绕嵩少，如镜对物皎莫逃。","乘高北望三十六，只见衰朽连平皋。","心随归雁身欲去，又写佳句传鸣嗸。","缣图遥遥郡阁迥，高咏尽日行周遭。","无人属和卷自满，蚊蚋讵可冠灵鳌。","自来耕野寄病叟，珠玉偶许麻囊韬。","空山寂历时一讽，爽爽不觉惊骨毛。","当年只是说苏李，后此岂复论刘曹。","嗟乎步武已误高，蹄涔不录沧海涛。","东风浩荡官酎饶，不善酩酊亏二豪。"],"title":"立春雪冻有怀道先贤良展诵腊除见寄长篇辄反其韵为诗奉寄"}
