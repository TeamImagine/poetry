{"author":"苏轼","id":193939,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["翻翻缇骑走香尘，激激飞涛射火轮。","美酒留连三夜月，丰年倾倒五州春。","安排诗律追强对，蹭蹬归期为恶宾。","堕珥遗簪想无限，华胥犹见梦回人。"],"title":"和苏州太守王规父侍太夫人观灯之什余时以刘道原见访滞留京口不及赴此会二首  其二"}
