{"author":"刘一止","id":237648,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["溪上青云覆短墙，杖藜谁共掇幽芳。","忽惊候馆梅花破，想见山斋竹叶香。","倦客鬓丝今点染，使君心事独韬藏。","何当归赴春盘约，苦苣嘉蔬未足伤。"],"title":"再用韵寄沈次律学士"}
