{"author":"陆游","id":42109,"strains":["仄仄仄○平，仄平仄平仄。","仄仄平平仄，平仄平仄仄。","平○仄平○，平○平仄仄。","平平仄仄平，仄仄○仄仄。","平平仄平仄，仄仄仄平仄。","仄仄仄仄○，○仄○仄仄。"],"paragraphs":["一病辄兼旬，百忧集双鬓。","药裹堆床满，生意垂欲尽。","时闻雀翻更，频看灯落烬。","平生学六经，白首颇自信。","拳拳服仁义，念念去骄吝。","所觊未死间，犹有分寸进。"],"title":"病中夜思"}
