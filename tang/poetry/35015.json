{"author":"徐夤","id":35015,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["鹤绫三尺晓霞浓，送与东家二八容。","罗带绣裙轻好系，藕丝红缕细初缝。","别来拭泪遮桃脸，行去包香坠粉胸。","无事把将缠皓腕，为君池上折芙蓉。"],"title":"尚书筵中咏红手帕"}
