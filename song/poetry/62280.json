{"author":"虞俦","id":62280,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["当年书剑走风尘，倾盖桃花一笑春。","别去交情浑似旧，向来时事几番新。","诗坛雄健看前辈，官路低回愧此身。","珍重烦公问消息，双溪烟雨政垂纶。"],"title":"和广德鲍宫使寄诗"}
