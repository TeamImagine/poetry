{"author":"苏轼","id":194812,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄平平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["老翁山下玉渊回，手植青松三万栽。","父老得书知我在，小轩临水为君开。","试看一一龙蛇活，更听萧萧风雨哀。","便与甘棠同不剪，苍髯白甲待归来。"],"title":"送贾讷倅眉二首  其二"}
