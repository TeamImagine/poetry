{"author":"程应申","id":89673,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["灵台元自与天通，一点尘飞失太空。","六凿尔时俱偃息，八窗何处不玲珑。","公田有秫犹难色，暮夜无金即直躬。","要识此中清入妙，也忘堂上古丝桐。"],"title":"清心堂为余宰题"}
