{"author":"张伯玉","id":135652,"strains":["仄平仄仄平仄平，仄仄○仄平平平。","仄平平仄仄平○，平仄仄○平仄平。","平平平平仄仄仄，平仄平仄平平平。","平平仄仄平仄平，仄仄仄仄平平平。","平平仄仄仄平平，平仄平仄平平平。","仄平平仄平仄平，仄平平仄平平平。","平平平仄平仄平，仄平仄仄平○平。","平平平仄仄平仄，平仄平平平仄○。"],"paragraphs":["会稽太守无事时，缓带长作渔樵嬉。","大航平榻引宾从，谈笑晚从湖上归。","湖边居人望簇簇，湖岸花木情依依。","环峰晻霭天四垂，渌水荡漾双红旗。","城头叠角已平西，船上樽酒含余辉。","冷风徐引江鹄飞，白云回首清猿啼。","渔讴菱棹烟火微，使人却厌千骑随。","归来楼阁上灯后，时觉天风清满衣。"],"title":"鉴湖晚归"}
