{"author":"李石","id":20425,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["儋史之孙病耳翁，人佯谓我与真同。","蚊飞鬓外年时事，鹊噪愁边晚更空。","老去鹿皮终可隠，听如龙鼻反能聪。","昭文不鼓非无意，勉为慈亲奏凯风。"],"title":"到沉黎举家瞆气上如聋者逾月乃愈医人云此瘴气也"}
