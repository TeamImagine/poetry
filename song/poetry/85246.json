{"author":"裘万顷","id":85246,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["繁花密笋暮春时，妆点园林一段奇。","金粉生香风细细，斑衣留润露垂垂。","品高宜入神仙药，节劲终全冰雪姿。","笑彼杏桃儿女态，谩争艳冶媚山歧。"],"title":"松花开竹笋茂喜而咏之"}
