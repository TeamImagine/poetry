{"author":"袁甫","id":108110,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄仄平。","仄平仄仄平平仄，仄仄平平仄仄平。"],"paragraphs":["谁道田家不读书，一门孝行与人殊。","直将自已通天地，岂是无心惜体肤。","人愿生儿皆似此，神如祐善肯忘吾。","勉哉一念勤推广，已办嘉名里巷呼。"],"title":"褒三汤孝行"}
