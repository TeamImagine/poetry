{"author":"项安世","id":54191,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["大隗山前苦露深，佛狸江上剑成林。","当时不作一身计，圣主自明方寸心。","勇去峥嵘都是胆，归来静密不闻音。","平生羞预外庭事，此段当镌墓石阴。"],"title":"赋曹开府遗事"}
