{"author":"张嵲","id":8808,"strains":["仄平○平平，仄仄仄仄平。","平○平仄平，仄仄平○平。","平○仄平仄，仄仄平仄平。","仄平平仄平，仄仄平仄○。","平平平仄平，仄仄平仄平。","○平平仄仄，仄仄仄平平。","仄平仄仄○，平○平○平。"],"paragraphs":["朔风吹同云，万木不敢芳。","黄衣何许仙，窈窕来离房。","终期赏心会，未恨冰雪乡。","向来脂粉流，睨睥谁敢当。","宜于风露晨，置在清净箱。","更招能赋客，苾茀咏奇香。","楚人意已疏，亡闻为操章。"],"title":"腊梅"}
