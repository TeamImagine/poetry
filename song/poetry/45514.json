{"author":"杨万里","id":45514,"strains":["平仄仄仄仄，仄平平仄平。","平平仄平平，平仄仄仄平。","平仄仄仄平，平○仄平平。","平平平仄平，平仄平仄平。","仄平仄平仄，仄仄平平○。","仄仄平仄平，仄仄仄仄平。","平平平平仄，仄仄仄○平。","仄平平平仄，仄仄仄仄平。","平仄仄平仄，平平○平平。","仄仄平○平，仄仄平仄○。","仄平仄仄仄，仄仄仄仄平。","仄平仄仄仄，仄平仄仄平。","○平仄平仄，仄仄仄仄平。"],"paragraphs":["榕影下照水，翠蛟舒复樛。","溪光逆升檐，朱夏冻以幽。","高阁昔雨荒，奇观久风休。","南轩天遣来，山谷神与谋。","宇新址惟旧，景逝人为留。","不意猿饮潭，复见驷驾辀。","先生何孤往，野客欠从游。","愿携龙文璧，去瀹兔褐瓯。","垂手掬寒泚，移床听凉飕。","阁迥诗更超，古往今亦犹。","揽渠五字妙，觉我百疾瘳。","出山未遽误，在山未遽优。","如何近来梦，夜夜在钓舟。"],"title":"丁酉初春和张钦夫榕溪阁五言"}
