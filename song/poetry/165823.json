{"author":"黎廷瑞","id":165823,"strains":["仄平平平平，平平○平平。","仄仄平仄仄，仄仄平平平。","仄平平平仄，平平○仄○。","平平仄平仄，○仄仄平平。","仄仄仄仄仄，平平仄平平。","平平仄仄平，平仄平平平。","仄仄仄○○，平仄平仄平。","平仄仄仄平，仄平○○○。"],"paragraphs":["插梅元无梅，春风从何来。","菀菀高树起，灿灿繁花开。","向来孤山老，锄云亲自栽。","宁知岁年晚，更受雪霜摧。","用意不食实，无心或成材。","天工未易窥，人力胡为哉。","掩卷既三叹，今古宁独梅。","终恐事偶然，愿君更深培。"],"title":"题汪氏插梅图卷后"}
