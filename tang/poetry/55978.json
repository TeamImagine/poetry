{"author":"李白","id":55978,"strains":["仄平平仄仄，仄仄仄仄平。","仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄○平。","平○平仄仄，平仄仄○平。","平仄○平仄，○○仄仄平。"],"paragraphs":["九卿天上落，五马道傍来。","列戟朱门晓，褰帏碧嶂开。","登高望远海，召客得英才。","紫绶懽情洽，黄花逸兴催。","山从图上见，溪即镜中回。","遥羡重阳作，应过戏马台。"],"title":"宣州九日闻崔四侍御与宇文太守游敬亭余时登响山不同此赏醉后寄崔侍御二首 二"}
