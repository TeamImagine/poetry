{"author":"李贺","id":13999,"strains":["仄仄仄仄仄，平平平仄平。","平仄仄平平，仄仄平平平。","仄仄仄平仄，平平○仄○。","仄平仄仄仄，仄仄仄平○。","○平仄平仄，平平○平平。","平平仄平仄，仄仄平平仄。","仄仄平仄仄，仄仄平平平。","仄仄？平仄，平平仄平平。","平仄仄○○，○仄仄平平。"],"paragraphs":["送客饮别酒，千觞无赭颜。","何物最伤心，马首鸣金镮。","野色浩无主，秋明空旷间。","坐来壮胆破，断目不能看。","行槐引西道，青梢长攒攒。","韦郎好兄弟，叠玉生文翰。","我在山上舍，一亩蒿硗田。","夜雨叫租吏，春声暗交关。","谁解念劳劳，苍突唯南山。"],"title":"送韦仁实兄弟入关"}
