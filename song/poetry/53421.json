{"author":"项安世","id":53421,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["楚船西上蜀东圻，茆滑芹香水半围。","养就鲲鯩观海运，哺成鸾鹄教天飞。","化行石照铜梁外，人指蓬山藏室归。","唤起少年时习梦，小窗寒日鬓毛稀。"],"title":"送任梅叔赴州教授"}
