{"author":"彭汝砺","id":201290,"strains":["平仄仄仄平，仄平仄平仄。","平平仄平平，仄仄平仄仄。","仄仄平○仄，平平仄平仄。","平平仄平仄，仄仄平平仄。","○○平○仄，仄仄平○仄。","仄平平平仄，仄仄仄平仄。","平仄仄仄平，平平仄平仄。","平仄仄平仄，仄○平平仄。","仄仄平仄仄，平平平仄仄。","平平仄平仄，平仄平平仄。"],"paragraphs":["朱橘大可围，白鱼阔盈尺。","掀林撷甘芳，舣岸披的皪。","我酒清且旨，于焉饯佳客。","鸿飞不知远，日暮寒云碧。","回澜祇如昨，不见舟行迹。","寄诗何遒丽，若见好颜色。","遥想翰墨挥，波涛泻胸臆。","维𫄥远林外，坐看晨风翼。","万物归一致，知公无不适。","人之与天地，同是为形役。"],"title":"次正夫相寄佳句"}
