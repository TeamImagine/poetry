{"author":"胡寅","id":12158,"strains":["仄仄平平仄仄平，仄平平仄仄平平。","仄平平仄平平仄，仄平平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["税得东家一亩宫，向来喧市马牛风。","誓将尤悔加深省，肯为饥寒叹屡空。","十里溪山愁眼外，数家梧竹画屏中。","惠然更感无双子，时有高谈发蔽蒙。"],"title":"和黄执礼六首  其一"}
