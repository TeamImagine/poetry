{"author":"苏辙","id":198732,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["佳节萧条陋巷中，雪穿窗户有颜风。","出迎过客知非病，归对先师喜屡空。","黍酝盈瓢终寡味，石薪烘灶信奇功。","颇嫌半夜欺毛褐，却喜年来麦定丰。"],"title":"冬至雪二首  其二"}
