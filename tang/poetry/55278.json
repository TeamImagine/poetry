{"author":"孟浩然","id":55278,"strains":["平平仄平仄，仄仄仄仄仄。","平○平仄平，平仄平○仄。","仄平平仄仄，平仄仄平仄。","仄仄平仄平，○平仄平仄。","平平平平仄，仄仄仄平仄。","平○平仄平，平○平仄仄。"],"paragraphs":["闲居枕清洛，左右接大野。","门庭无杂宾，车辙多长者。","是时方盛夏，风物自潇洒。","五日休沐归，相携竹林下。","开襟成欢趣，对酒不能罢。","烟暝栖鸟迷，余将归白社。"],"title":"宴包二融宅"}
