{"author":"何去非","id":213537,"strains":["仄平仄仄仄，平仄平？平。","仄平仄平仄，平仄平平平。","仄平平仄仄，仄仄○平平。","仄仄○仄平，平仄平仄平。","平○○仄仄，平仄平平平。","仄仄仄仄平，平仄平平平。","仄平仄仄仄，仄仄○仄○。","仄仄平平平，平仄平仄平。","平平仄仄仄，仄仄平平平。","仄仄仄仄平，仄平仄○平。","平仄仄平仄，仄仄仄仄平。","仄○平○平，仄平平○平。","平平平仄仄，平平平仄平。","○仄仄平仄，平仄仄仄平。"],"paragraphs":["貌妍足巧语，躯恶招歋歈。","赋形具人兽，宁脱荆榛居。","肉尝登俎鼎，饷馈传甘腴。","失计堕醉乡，颠踬无与扶。","柔毫传束缚，航海归仙癯。","浴质逸少池，摛藻知章湖。","杀身固有用，赋芧从众狙。","坐令宣城工，无复夸栗须。","文房甲四宝，万兔惭蒙肤。","数管友十年，闭门赋三都。","之子信豪迈，嗜学每致劬。","未冠游胶庠，已推经行儒。","蓬山天禄阁，峥嵘凌碧虚。","期予早登蹑，同舍校鲁鱼。"],"title":"次韵和翟公巽猩猩毛笔"}
