{"author":"汪梦斗","id":152927,"strains":["仄仄平平仄仄平，平平平仄仄平平。","仄平仄仄平平仄，仄仄仄平平仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["不奈凄风透敝裘，高眠车上被蒙头。","自怜病骨生来弱，莫恨客途寒可忧。","雅操素持四不出，狂吟且和二宜休。","家乡才喜清无暑，露下芙蓉一院秋。"],"title":"连日车行风寒"}
