{"author":"陆游","id":38340,"strains":["仄仄仄仄平，仄平仄平平。","平仄仄仄平，平平仄仄平。","仄仄平仄仄，仄○仄仄平。","平仄仄平仄，平平仄平平。","平平仄仄平，平仄仄平平。","平平仄仄平，仄仄仄仄平。","平仄仄平平，仄仄平平平。","平平仄○仄，仄仄仄仄平。"],"paragraphs":["富贵不可为，祸机发须臾。","贫贱不可为，饥寒死路衢。","我亦贫贱者，死期幸少纾。","春雨两耕犊，西畴破烟芜。","秋风一钓舟，南浦宿菰蒲。","辛勤异退之，亦复有屋庐。","堂北凿明窗，可以陈琴书。","文章不传世，自适亦有余。"],"title":"书幸二首  其一"}
