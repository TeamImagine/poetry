{"author":"宋之问","id":23233,"strains":["○仄仄平平，平平平仄平。","○平仄仄仄，仄仄平平平。","仄仄仄平仄，平平○仄平。","平仄仄平仄，平○平仄平。","仄仄平仄仄，○平○仄平。","仄平平平仄，仄仄平平平。","仄仄仄平仄，平平仄仄平。","仄平仄平仄，平仄仄平○。","平仄○仄仄，平平平仄平。","仄○仄平仄，仄仄仄平平。","仄仄平仄仄，平平平仄○。"],"paragraphs":["王氏贵先宗，衡门栖道风。","传心晤有物，秉化游无穷。","学奥九流异，机玄三语同。","书乃墨场绝，文称词伯雄。","白屋藩魏主，苍生期谢公。","一祗贤良诏，遂谒承明宫。","补衮望奚塞，尊儒位未充。","罢官七门里，归老一丘中。","尝忝长者辙，微言私谓通。","我行会稽郡，路出广陵东。","物在人已矣，都疑淮海空。"],"title":"伤王七秘书监寄呈扬州陆长史通简府僚广陵以广好事"}
