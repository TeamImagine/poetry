{"author":"吴潜","id":123233,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["劝君莫望楚云飞，一片云飞两泪垂。","去岁尚传鸿雁信，今年空念鹡鸰诗。","大刀折处心尤苦，半臂添来体更羸。","鼓笛谩将厅事聒，谁知里面有人悲。"],"title":"小至三诗呈景回制干并简同官  其三"}
