{"author":"陆文圭","id":165991,"strains":["仄仄仄平仄，仄平仄平平。","平仄仄平平，仄○平○○。","平仄仄仄仄，平平仄平平。","仄仄仄○平，○仄平仄平。","仄仄仄平平，平仄平平平。","仄仄仄仄仄，仄仄○仄平。","仄仄平仄○，平平仄平平。","仄仄○仄○，仄平仄平平。","仄仄仄平平，仄平仄平平。","平平仄平仄，○仄平○平。","○仄仄平仄，仄仄仄平平。"],"paragraphs":["仲夏井泉溢，雨声集虚堂。","银竹泻高檐，静听何浪浪。","莲叶不受水，盘珠走低昂。","溽润逼衣篝，缝我新葛裳。","愧彼作田人，蓑笠排青秧。","出户懒著屐，扫地烧木香。","白昼生睡思，徐徐到羲皇。","梦觉闻鼓吹，草蛙怒方塘。","竹尾起寒烟，湿萤度微光。","邻翁闭门卧，中夕啼苍黄。","三日绝薪卖，积潦势颓墙。"],"title":"夏雨"}
