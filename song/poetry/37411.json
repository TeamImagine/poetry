{"author":"陆游","id":37411,"strains":["仄平平平○仄仄，仄仄平平平仄仄。","平平仄仄平仄平，仄仄平平仄平仄。","仄平仄○仄仄平，仄仄平平仄○仄。","仄平仄仄平仄仄，平仄平平仄平仄。","仄仄仄平○仄平，仄仄仄平平仄○。","平平仄仄仄仄仄，仄仄仄平平仄仄。"],"paragraphs":["火云嵯峨如叠嶂，百病攻衰非一状。","低檐小屋桑竹村，忽辱君来问亡恙。","蹶然揽衣起闯门，裹饭仍烦远相饷。","岁饥野外无供给，羞涩余粮不盈盎。","我守此穷三十年，尚恐死前无力量。","君诚不以老弃予，苦语见规宜勿让。"],"title":"赠汪叔潜"}
