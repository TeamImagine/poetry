{"author":"释居简","id":92533,"strains":["仄平仄仄，仄平仄仄。","仄仄仄仄，平仄平仄。","仄仄平平，仄仄仄平。","仄仄仄仄，仄仄仄平。","平仄仄平，仄○仄仄。","仄仄仄○，仄平○仄。","仄仄仄仄，仄仄平○。","仄○○平，平仄平○。","平平仄仄，平仄仄平。","仄○平平，仄平平平。","平仄平平，○仄平仄。","平平仄平，仄仄仄仄。","仄平仄仄，平仄仄○。","仄仄仄仄，仄○仄○。"],"paragraphs":["淀蓝蘸楮，屑金作字。","去字与楮，经果何似。","曰此诸经，即楮与金。","续父厥志，写佛语心。","惟佛语心，粤如父志。","一点画中，具无量义。","字可悉数，义则无量。","欲了其源，冥去来相。","强斋大士，年八十余。","目如心明，作蝇头书。","于一蝇头，分可为二。","尘毛太华，弗巨弗细。","佛神力故，初不作难。","是故北磵，作如是观。"],"title":"强斋高使君金书诸经赞"}
