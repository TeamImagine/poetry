{"author":"陈瓘","id":218181,"strains":["平平仄○平，仄仄平平平。","平平仄○仄，仄仄○仄平。","平平仄平仄，仄仄平平平。","平平仄平仄，平○仄平平。","仄仄平仄仄，平仄仄仄平。","平平仄平○，仄仄平平平。","仄仄平仄仄，仄仄平○○。","平平仄○仄，平仄平平平。","仄仄仄平仄，仄仄平仄平。","平平○仄仄，仄仄平平平。"],"paragraphs":["庐山俯长江，秀色摩青天。","招提选胜地，好景相属连。","东林最幽旷，殿阁含飞烟。","馨香满天下，无如远公莲。","社客方散后，零落七百年。","之人远同调，绿绮非丝弦。","不可倾耳授，但许心相传。","迷津苦难渡，人以师为船。","法鼓忽雷震，此事非偶然。","何时穿蜡屐，问法浮云边。"],"title":"庐山诗二首  其一"}
