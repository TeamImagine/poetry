{"author":"曾几","id":249279,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["薄晚蓬山下直余，笑看六出点衣裾。","絮飞帘外无萦绊，花落阶前不扫除。","松鬛垂身全类我，竹头抢地最怜渠。","短檠便可捐墙角，剩有窗光映读书。"],"title":"十二月六日大雪"}
