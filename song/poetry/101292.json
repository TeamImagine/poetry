{"author":"赵抃","id":101292,"strains":["仄平仄仄仄，○平仄平仄。","平○仄平仄，平○仄平仄。","仄仄仄平仄，○仄仄仄仄。","平平仄平仄，仄仄平○仄。","仄平仄平仄，平平仄平仄。","仄平仄平仄，平仄仄平仄。","仄仄平仄平，仄仄○仄仄。","平平平仄平，平平平平仄。","仄平仄平○，仄平仄平仄。","仄平仄○平，○仄平仄仄。","仄平平○仄，○平仄仄仄。","仄仄仄平仄，平仄平仄仄。"],"paragraphs":["剑州古要害，重门扼开阖。","堤防两川地，喉吭此呀呷。","在昔御狂寇，如朽施巨拉。","时平付良守，一与公论合。","政成治东圃，于焉解宾榻。","予方锦官去，邀我置壶榼。","纵步车马休，举目苍翠匝。","摅怀谈笑喧，倾车潺湲杂。","不春亦芳菲，匪风自萧飒。","主宾饮兴豪，量海川酒纳。","贰车台中旧，题诗谓予盍。","默默极佳处，兹俗何以答。"],"title":"留题剑门东园"}
