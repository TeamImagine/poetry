{"author":"韦庄","id":33108,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一郡皆传此庙灵，庙前松桂古今青。","山曾尧代浮洪水，地有唐臣奠绿醽。","遶坐香风吹宝盖，傍檐烟雨湿岩扃。","为霖自可成农岁，何用兴师远伐邢。"],"title":"耒阳县浮山神庙"}
