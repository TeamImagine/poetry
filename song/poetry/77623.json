{"author":"张縯","id":77623,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄仄平仄仄平平。"],"paragraphs":["群山危立接云天，一水东朝会百川。","泱漭堪舆无此壮，崔嵬疏凿定何年。","千秋跃马兴亡梦，一点飞凫上下船。","时有刚风来浩渺，起予高兴九秋边。"],"title":"题三峡堂"}
