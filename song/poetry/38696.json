{"author":"陆游","id":38696,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄平平平。","仄平仄仄平平仄，仄仄平平仄仄平。"],"paragraphs":["玉食何由到草莱，重奁初喜坼封开。","雪霏庾岭红丝硙，乳泛闽溪绿地材。","舌本常留甘尽日，鼻端无复鼾如雷。","故应不负朋游意，手挈风炉竹下来。"],"title":"喜得建茶"}
