{"author":"冯时行","id":16452,"strains":["平平○仄仄平仄，平仄平平仄平仄。","仄仄○○仄仄○，仄仄平仄平平平。","仄仄平平平仄仄，○平平仄平平仄。","○平平仄仄仄平，仄仄仄仄平平○。","平平○仄○平平，仄仄仄仄平平平。","○平仄仄仄○仄，仄平仄仄平平○。","仄平仄仄平平仄，仄仄平○平仄仄。"],"paragraphs":["胡笳吹断朔风起，霜结层冰断辽水。","杀气横空月上迟，草色萧瑟边风悲。","万里征夫齐怅望，操兵初入沙场广。","将军樊哙勇敢儿，肉食万里班超相。","天兵乘障驱貔貅，宝剑欲断单于头。","轻生百战百胜罢，塞原积骨谁能收。","至今唯有关山月，乐府声中愁不绝。"],"title":"关山月"}
