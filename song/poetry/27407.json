{"author":"王灼","id":27407,"strains":["平平仄平仄，平仄仄仄平。","○仄平平平，仄仄仄○○。","平仄仄平○，仄仄仄平○。","平仄平仄仄，平平平仄平。","○平平平仄，○仄平平平。","平仄仄仄仄，○○仄平平。","仄平平平仄，平平平仄平。","平仄仄仄仄，仄仄仄仄平。","平平平仄平，平仄仄平○。","仄平仄平仄，仄仄仄仄平。","平平仄仄仄，仄平仄仄平。","平仄仄仄仄，平○仄仄平。"],"paragraphs":["灵山信多异，孤起一万寻。","其上罗诸峰，耸秀欲相临。","危磴巧盘折，古洞閟清深。","丛木开锦帐，飞泉鸣玉琴。","三仙班龙驾，长往无归音。","高阁俨像设，霓衣紫霞衿。","故知飞升骨，偕来幽绝岑。","声利岂不好，奈此老境侵。","吾家穷子安，登览动悲吟。","盛时亦云遇，志大力叵任。","今人已笑古，后人复视今。","天命傥可顺，吾将守素心。"],"title":"葛仙化"}
