{"author":"陆游","id":41370,"strains":["平平○○平，仄平仄平仄。","平平仄○仄，仄仄仄仄仄。","仄仄平仄平，仄仄仄仄仄。","仄平仄仄仄，仄仄平仄仄。","○○平仄○，仄仄仄平仄。","仄○仄仄仄，仄仄平仄仄。","平○平仄仄，仄仄仄平仄。","仄仄仄仄平，平平仄平仄。"],"paragraphs":["炎歊行中天，曼肤汗翻水。","纤𫄨薄如雾，不异铠被体。","散发垂两肩，万事弃不理。","寸阴若度岁，日暮何可俟。","颇闻交广间，暑又烈于此。","此如不可耐，彼岂皆暍死。","聊当扶短策，北涧弄清泚。","岂必拜赐冰，恩光动闾里。"],"title":"苦热"}
