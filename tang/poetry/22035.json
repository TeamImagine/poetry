{"author":"许浑","id":22035,"strains":["平仄平平仄仄平，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["书剑功迟白发新，异乡仍送故乡人。","阮公留客竹林晚，田氏到家荆树春。","雪尽塞鸿南翥少，风来胡马北嘶频。","洞庭烟月如终老，谁是长杨谏猎臣。"],"title":"与郑秀才叔侄会送杨秀才昆仲东归"}
