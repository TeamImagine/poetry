{"author":"方干","id":30214,"strains":["仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["檇李转闻风教好，重门夜不上重关。","腰悬墨绶三年外，身去青云一步间。","勤苦字人酬帝力，从容对客问家山。","升沈路别情犹在，不忘乡中旧往还。"],"title":"嘉兴许明府"}
