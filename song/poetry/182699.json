{"author":"强至","id":182699,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["闻昔兹山运土成，喜情比屋与连营。","可怜事出三王后，不得亲逢伯禹名。","邻国一朝罹暴水，相君先虑护严城。","他时人说公来日，应记初更月旦评。"],"title":"依韵奉和司徒侍中视河惬山"}
