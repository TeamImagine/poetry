{"author":"葛胜仲","id":231232,"strains":["仄仄仄平平，平平仄平平。","平仄平○仄，仄平平仄平。","○平仄仄仄，仄○平平平。","平仄平仄仄，仄仄平平平。","仄平平平仄，仄仄仄仄平。","仄平仄平平，平仄平○平。","平平平平平，仄仄仄仄平。","平仄仄平仄，仄仄仄仄平。","仄仄仄平仄，仄仄○○平。","○仄平仄平，仄仄平仄○。"],"paragraphs":["快雨霁亭千，晴曦作春妍。","邻曲饶胜士，共开浮枣筵。","中流惬啸咏，隐浪金壶偏。","红芰初出水，捧剑疑来前。","缅怀兰亭会，七百八十年。","可怜右军痴，生死情缠绵。","由来彭殇齐，顾或谓不然。","吾党殆天放，卜夜就管弦。","尺六细腰舞，女袖轻回旋。","且毕今日懽，不问来者传。"],"title":"诗一首"}
