{"author":"张孝祥","id":56196,"strains":["仄仄仄平平，平仄平○○。","仄仄平仄○，平○仄平平。","仄仄仄平平，仄仄仄仄平。","平○仄平仄，仄仄平仄○。","平仄仄平平，平平仄平平。","仄平○仄平，仄平仄平平。","仄仄仄平仄，平平仄平平。","仄仄○平平，平仄仄仄平。","仄仄仄平平，平仄平平平。","平○仄平仄，仄○仄仄○。"],"paragraphs":["昨日火流金，今日风折胶。","昨著𦈌布衣，今衣弊缊袍。","赤帝与玄冥，凛凛隔一宵。","聊将拥炉适，换此挥箑劳。","冰炭欲盈怀，炎凉不崇朝。","幻生过隙驹，是身九牛毛。","等是一寒暑，胡为自诙嘲。","万法从心生，心静境亦消。","悟此本来无，𫄨绤同狐貂。","还当隠吾几，试听万窍号。"],"title":"昨日极暑今日极寒"}
