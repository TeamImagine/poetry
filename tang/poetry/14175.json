{"author":"元稹","id":14175,"strains":["平平○平仄，平仄仄○○。","平平平平仄，平仄平平平。","平平仄平○，仄仄仄仄○。","仄仄平仄仄，仄仄平仄平。","仄仄平平仄，平平仄平平。","平平平仄仄，仄仄仄平平。","平仄仄平仄，？平平仄平。","平平仄仄仄，？平平仄○。","仄仄平仄仄，仄平仄平平。","仄○仄平平，仄仄仄仄平。","平仄仄仄仄，平仄平仄○。","平平仄仄仄，平仄仄平平。","○平○仄仄，仄仄平仄○。","平平仄○仄，平仄平仄平。","平仄仄○○，仄仄平○平。","平仄仄平仄，平平仄平平。","仄仄仄平仄，平平仄平平。","平平仄平仄，仄仄仄平平。"],"paragraphs":["炎凉正回互，金火郁相乘。","云雷时交构，川泽方蒸腾。","清风一朝胜，白露忽已凝。","草木凡气尽，始见天地澄。","况此秋堂夕，幽怀旷无朋。","萧条帘外雨，倏闪案前灯。","书卷满床席，蟏蛸悬复升。","啼儿屡哑咽，倦僮时寝兴。","泛觉昏夜目，咏谣畅烦膺。","况吟获麟章，欲罢久不能。","尧舜事已远，丘道安可胜。","蜉蝣不信鹤，蜩鷃肯窥鹏。","当年且不偶，没世何必称。","胡为揭闻见，褒贬贻爱憎。","焉用汩其泥，岂在清如冰。","非白又非黑，谁能点青蝇。","处世茍无闷，佯狂道非弘。","无言被人觉，予亦笑孙登。"],"title":"秋堂夕"}
