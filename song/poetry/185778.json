{"author":"徐积","id":185778,"strains":["仄平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["有人惠我一枝花，五彩妆成千万葩。","蜀纸写诗酬国艳，吴缾汲水贮香霞。","半酣酒色从人赠，尽带春风入我家。","醉倒吟翁君不见，儿童偷与插乌纱。"],"title":"答范君锡"}
