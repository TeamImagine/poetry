{"author":"皮日休","id":27761,"strains":["平平仄平仄，平仄平仄仄。","仄仄平平平，平平仄平仄。","平○仄仄○，仄仄平？仄。","仄仄仄○仄，○平○仄仄。","平平平仄仄，仄仄○平仄。","平平仄仄平，仄仄平○仄。","仄平仄仄仄，仄仄平仄仄。","仄仄仄平平，平平仄仄仄。","仄平仄平仄，仄仄○平仄。","仄仄仄仄仄，平平仄○仄。","平平仄？仄，平仄平仄仄。","仄仄仄平平，仄平平仄仄。","平○平仄仄，仄仄○平仄。","仄仄仄仄○，平平仄仄？。","平平平仄仄，仄仄平仄仄。","仄○仄平仄，○仄平仄仄。","平○平仄平，○平平平仄。","平平平平仄，仄仄平平仄。","仄仄○平仄，○○仄平仄。","平○仄平○，平平仄○仄。","平平仄仄仄，平仄平平仄。","平仄仄仄○，平平仄仄仄。","仄平平○○，平仄平平仄。","仄○仄仄仄，仄○平？仄。","仄仄仄仄平，仄仄平平仄。","平平仄平仄，平仄○○仄。","仄平仄平仄，仄仄平平仄。","仄仄仄平仄，仄平仄平仄。","平仄仄平平，平平仄平仄。"],"paragraphs":["任君恣高放，斯道能寡合。","一宅闲林泉，终身远嚣杂。","尝闻佐浩穰，散性多儑{亻沓}。","歘尔解其绶，遗之如弃靸。","归来乡党内，却与亲朋洽。","开溪未让丁，列第方称甲。","入门约百步，古木声霎霎。","广槛小山欹，斜廊怪石夹。","白莲倚阑楯，翠鸟缘帘押。","地势似五泻，岩形若三峡。","猿眠但腽肭，凫食时喋唼。","拨荇下文竿，结藤萦桂檝。","门留医树客，壁倚栽花锸。","度岁止褐衣，经旬唯白{巾臽}。","多君方闭户，顾我能倒屧。","请题在茅栋，留坐于石榻。","魂从清景遛，衣任烟霞裛。","阶墀龟任上，枕席鸥方狎。","沼[似]颇黎[镜]，当中见鱼眨。","杯杓悉杉瘤，盘筵尽荷叶。","闲斟不置罚，闲弈无争劫。","闲日不整冠，闲风不用箑。","以斯为思虑，吾道宁疲薾。","衮衣竞璀璨，鼓吹争鞺鞳。","欲者解挤排，诟者能𧮪讘。","权豪暂翻覆，刑祸相填压。","此时一圭窦，不肯饶阊阖。","有第可栖息，有书可渔猎。","吾欲与任君，终身以斯惬。"],"title":"二游诗 任诗"}
