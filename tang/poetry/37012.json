{"author":"李中","id":37012,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["辍櫂因过古梵宫，荒凉门径鏁苔茸。","绿阴满地前朝树，清韵含风后殿钟。","童子纵慵眠坏榻，老僧耽话指诸峰。","吟余却返来时路，回首盘桓尚驻筇。"],"title":"江次维舟登古寺"}
