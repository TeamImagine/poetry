{"author":"魏了翁","id":103213,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，平仄平平仄仄平。","仄仄平平平平仄，仄平仄仄仄平平。"],"paragraphs":["江声砧杵入层楼，预作人闲八月秋。","虹外挂无穷远思，雁声鸣不断新愁。","汉淮赤地不知里，巴蜀青天更上头。","蹇我康时分无策，只祈一饱暂销忧。"],"title":"次王万里愁霖"}
