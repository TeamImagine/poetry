{"author":"赵蕃","id":74069,"strains":["平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，仄平平仄平。"],"paragraphs":["前贤嗟不及，夫子盖其流。","海内闻诗熟，言间惬意投。","午暄同静庑，暮雪阻高楼。","别似崇晨耳，一年今半休。"],"title":"伯威和章记祥符定交云尔蕃之次韵曾未及此再用韵作二首后一首重寄伯山尚留太和伯威诗乃去腊既望写四月晦蕃始得之  其一"}
