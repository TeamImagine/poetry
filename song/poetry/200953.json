{"author":"舒亶","id":200953,"strains":["仄仄○平仄仄仄，平平仄仄平平仄。","○平平仄仄平平，仄○平平仄平仄。","仄仄○平平仄○，仄仄平仄平平平。","仄平仄○仄平仄，平平仄仄○○平。","仄仄平平仄平仄，仄仄平平仄平○。","平平仄○仄平平，仄仄平平仄仄仄。","仄仄平平平仄仄，平平仄仄平平仄。","仄平仄仄仄平平，仄仄仄平○仄仄。"],"paragraphs":["太白崭岩几百尺，仙人一去无消息。","临云时复倚栏干，独看千峰万峰碧。","昨夜长须城里回，报道湖上秋风来。","醉园雨过月台冷，篱根白菊看看开。","却杖青藜趁流水，目送征鸿下山觜。","蓬船荅浪遶丛芦，咫尺烟汀几万里。","忽见江头江月白，纷纷笑语城东陌。","一尊此酒一枰棋，未到懒堂犹是客。"],"title":"再游天童山回吴与权诸友夜集"}
