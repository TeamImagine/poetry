{"author":"张耒","id":217543,"strains":["仄仄仄平仄，仄平○仄○。","○平仄仄仄，仄仄仄仄平。","仄仄平平仄，仄平平平平。","平平仄仄仄，仄仄仄仄平。","平平仄○仄，仄仄平仄平。","仄平仄仄仄，仄仄平平平。","仄仄平○平，平平仄平平。","平仄平○仄，仄仄仄平○。"],"paragraphs":["致酒傍修竹，竹风吹我衣。","临觞曷不乐，感此盛与衰。","昔我池边柳，北风无完枝。","春芽忽可撷，弱弱不自持。","荣枯两相召，念此能几时。","要终必复始，惜我芳华姿。","自古无如何，悲歌欲何为。","聊进杯中物，日醉以为期。"],"title":"感春十三首  其三"}
