{"author":"方岳","id":127788,"strains":["平仄平平仄○仄，仄仄仄○平仄仄。","仄○平○仄○平，平仄平平平仄仄。","平平仄仄平仄平，仄平平○平○平。","仄平仄仄仄平仄，○仄平仄平平平。","○平平仄仄平仄，仄仄平平仄平仄。","○平平仄平仄平，平仄平平仄○仄。","○○仄仄平平○，仄平平仄平仄平。","平平平平仄平仄，平仄仄○平仄○。"],"paragraphs":["须蜜之人去其国，尽以族行无敢逸。","缀如垂瘤大如囊，低压山墙于我室。","秦人逐客真少恩，客来须看春正酣。","咄嗟已办四山壁，正对桃李开茅庵。","苍头奴解与之语，拥篲招邀聿来宇。","相攸新邑经始忙，先作高台奉盟主。","沈沈伙涉之为王，独无摇毒之虿芒。","熙熙登台坐垂拱，花底退衙春昼长。"],"title":"扫蜜"}
