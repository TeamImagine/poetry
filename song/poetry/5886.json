{"author":"张元干","id":5886,"strains":["平仄平平平仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["鸡屿洋边桃李秾，岸沙遮海暮云重。","乘槎我自犯牛斗，掘狱谁何藏剑锋。","世路肯遵前覆辙，交游谁识后凋松。","此生但得长相见，一笑能轻禄万锺。"],"title":"次韵聪父见遗二首  其二"}
