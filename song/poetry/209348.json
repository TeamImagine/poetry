{"author":"刘弇","id":209348,"strains":["平平平仄○，仄仄平平平。","仄平仄平仄，平仄仄平○。","平平仄仄平，平仄仄平平。","平平仄平平，仄仄平平平。","平○仄仄仄，○仄仄平○。","仄平仄平仄，○仄仄平平。","仄仄○仄仄，仄平仄平平。","平平仄○仄，平平○仄平。","平仄平平平，平仄平平平。"],"paragraphs":["西风凉客衣，弭檝沧江浔。","晚吾事潇洒，聊复此登临。","云容不碍秋，清樾有余阴。","烦心洗东波，寸目明遥岑。","樊笼脱鸟窘，摇落吊蛩吟。","莽墟阅今昔，长慨抚孤镡。","故楚冠剑尽，物情几浮沉。","怀哉岁将月，无为空滞淫。","持语朱陵翁，须矣吾抽簪。"],"title":"北禅水阁走笔"}
