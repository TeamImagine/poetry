{"author":"晁公溯","id":20935,"strains":["仄仄平仄仄，平○○仄平。","仄仄平平○，平仄仄平平。","平○平平平，仄仄平平平。","○仄仄仄平，仄平仄仄平。","平平平平仄，仄仄平平平。","○仄仄平○，仄仄仄仄○。","平平仄平平，仄仄仄仄平。","仄平仄仄仄，仄仄平○平。","仄平仄仄平，○仄平平平。","仄○仄仄仄，平平○平平。","仄仄平仄仄，仄仄仄○平。","仄○平平○，仄仄平仄平。","仄仄平平仄，○仄仄仄平。","平平仄仄平，平平仄平平。"],"paragraphs":["比报趋魏阙，俄从三馆游。","此地非人间，清绝乃瀛洲。","时应陪群仙，记帝蓬莱丘。","中有白玉京，五城十二楼。","胡为凭熊轼，复溯巴江流。","观者尽惊叹，怪子不少留。","无宁薄蓬莱，顾欲守一州。","自云见帝所，侍御皆和柔。","始知未炼形，难与洪崖俦。","不如在下土，为民除疮疣。","属予持汉节，夙夜愧且忧。","日闻民呻吟，盖甚鱼挂钩。","幸子为之主，其病往必瘳。","何由使有邦，人人得贤侯。"],"title":"简梁子辅"}
