{"author":"杜甫","id":3480,"strains":["○仄平○仄，平平仄仄平。","仄平○仄仄，平仄仄平平。","仄仄平平仄，○平平仄平。","仄平平仄仄，平仄仄平平。","仄仄平○仄，平○仄仄平。","平平平仄仄，仄仄仄平○。","仄仄平平仄，平平仄平平。","平平平仄仄，仄仄仄○仄。","仄仄平平仄，平平○仄平。","○平仄仄仄，平仄仄○仄。"],"paragraphs":["沱水流中座，岷山到此堂。","白波吹粉壁，青嶂插雕梁。","直讶杉松冷，兼疑菱荇香。","雪云虚点缀，沙草得微茫。","岭雁随毫末，川蜺饮练光。","霏红洲蘂乱，拂黛石萝长。","暗谷非关雨，丹枫不为霜。","秋成玄圃外，景物洞庭旁。","绘事功殊绝，幽襟兴激昂。","从来谢太傅，丘壑道难忘。"],"title":"奉观严郑公厅事岷山沱江画图十韵"}
