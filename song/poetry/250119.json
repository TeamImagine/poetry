{"author":"郭印","id":250119,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["姻好通来十八春，酒杯诗卷最相亲。","休心失约寻真侣，转首谁知作古人。","庵畔松篁长泣雨，室中书史暗凝尘。","我尝一访经行处，白日萧条倍怆神。"],"title":"宋正纪挽词二首  其二"}
