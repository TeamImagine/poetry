{"author":"释德洪","id":228452,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["独上凌云百尺楼，栏干一曲一迟留。","丁丁樵斧空山里，泛泛渔舟古渡头。","蔽日绿阴鸣好鸟，际天芳草牧青牛。","回头城市分尘土，堪笑王孙取次游。"],"title":"次韵题南明山凌云阁"}
