{"author":"陆游","id":33554,"strains":["仄○平仄平，仄仄仄仄平。","仄仄仄仄仄，平仄仄仄平。","仄平平仄仄，仄仄平平平。","仄仄平○平，仄仄○仄平。","平平仄○○，仄仄○仄平。","○仄仄平仄，仄平仄平平。"],"paragraphs":["我从平地来，忽寄百尺巅。","眼力与脚力，初不减少年。","渐高山愈出，杳杳浮云烟。","举手扪参旗，日月磨螘旋。","天风忽吹衣，便欲从此仙。","且复下梯去，著书未终篇。"],"title":"登太平塔"}
