{"author":"葛绍体","id":123566,"strains":["平仄仄平○，仄仄○平平。","仄仄仄平仄，平平仄平平。","仄平平平仄，仄仄仄仄平。","平平仄平仄，平仄平仄平。","仄平仄仄平，仄平平仄平。","仄仄仄平仄，平平仄平○。","仄平平仄平，仄平仄平○。"],"paragraphs":["双桧老虬干，万竹苍龙枝。","道院傍西筑，书窗下南帷。","笑谈清灯晕，坐起白麈挥。","天低月初挂，河澹星欲垂。","醉生笔砚妍，卧筹民物规。","蟋蟀唤乡梦，莎鸡引秋思。","客身休自疑，古人以为期。"],"title":"入竹西道院"}
