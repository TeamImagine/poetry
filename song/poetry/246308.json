{"author":"吕本中","id":246308,"strains":["平平○平仄仄仄，仄○平平仄○仄。","仄平仄仄平○平，仄仄平平仄○仄。","仄平平仄仄平平，仄仄平平仄平仄。","仄平○仄仄仄仄，仄仄○平○平仄。","仄平仄仄仄平仄，仄仄平平仄平仄。","仄平仄仄平仄平，仄仄仄仄平平平。","仄仄平平平仄仄，○仄仄仄○平平。","平平平平○仄仄，仄○仄○平仄仄。","平平平仄平仄仄，仄仄○平仄平仄。","仄○平仄仄平平，平平仄仄平○仄。"],"paragraphs":["东风吹云十日雨，卧听城头打衙鼓。","道人远自山中来，共坐南窗濯泥土。","自然高韵到羲皇，岂止微言变齐鲁。","万牛回首不震掉，一叶横江且掀舞。","未能入水取蛟蜃，尚欲投戈代貔虎。","念公守此非一朝，木病磈瘣无枝条。","已尽千峰西岭雪，更梦八月钱塘潮。","京城尘沙深一尺，是中莫留公履迹。","权门蹲{口沓}儿女笑，我一思之不能食。","片帆无事早归来，为公一洗山中石。"],"title":"送一上人之京师"}
