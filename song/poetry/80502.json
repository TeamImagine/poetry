{"author":"邱泰","id":80502,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["玉马横江直接舻，青鳌长此镇名都。","川云占路通三峡，谿雪冲澜出五湖。","不愧授书初志遂，每思题柱此才无。","未须击楫苍茫里，坐见中流出画图。"],"title":"文昌桥"}
