{"author":"葛胜仲","id":230669,"strains":["平平仄仄仄，平仄仄平仄。","仄平仄仄仄，平仄平平仄。","平平仄平平，仄仄仄平仄。","平仄○仄平，仄仄仄仄仄。","仄平仄○仄，平仄○仄仄。","平仄平仄平，平平平仄仄。","仄平仄平○，仄平仄平仄。","平仄平仄平，仄仄平平仄。","仄仄仄平仄，平平平仄仄。","仄仄平仄仄，仄仄仄平仄。","平平仄○平，平平○平仄。","仄仄平平仄，仄○平仄仄。","仄仄○仄平，平平仄平仄。","仄○○平仄，仄仄○仄仄。","平平仄平○，仄仄平仄仄。","○○仄仄仄，平平仄平仄。"],"paragraphs":["渊明事独往，谋酒不谋国。","引壶自酌罢，高卧幽窗北。","孤松供盘桓，五柳伴幽寂。","时赴中道邀，未觉体小剧。","八旬弃县令，忻若重负释。","安石登冶城，清谈工剖击。","竹林事游燕，百金费群客。","丝竹聊写情，副此杯铛癖。","岁晚白鸡梦，颓龄天不惜。","二士俱好饮，世运属艰棘。","身今扫闲轩，红蕖荫鲂鲫。","远挹环峰秀，下临湍水激。","得酒且尽欢，何人寿金石。","不如更添烛，夜漏淹晷刻。","醺酣便逃禅，酩酊非阏适。","从教醉谬误，黎明不能忆。"],"title":"诸人见和复次韵"}
