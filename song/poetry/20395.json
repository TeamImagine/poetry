{"author":"李石","id":20395,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["汉使西来雪瘴深，龙蛇窟宅费披寻。","只知筇竹通中国，何似长松种上林。","槐省衔杯蒙旧识，枫庭蹑履听归音。","昔人九折回车地，笑我何由慰母心。"],"title":"长松奉寄郑察院"}
