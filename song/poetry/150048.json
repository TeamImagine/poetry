{"author":"方回","id":150048,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄仄仄仄仄平平。","仄平仄仄平平仄，仄仄平平仄仄平。"],"paragraphs":["一纪钱塘去未能，寒梅凉菊暑天冰。","春风七宝山头寺，夜雨三茅阁上灯。","和靖不生无隠士，道潜如在可诗僧。","大船相聚惟歌舞，小舫渔翁采芡菱。"],"title":"留钱塘十二年"}
