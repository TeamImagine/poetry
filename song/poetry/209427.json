{"author":"刘弇","id":209427,"strains":["平平仄仄仄，仄仄○○平。","仄平平平平，仄仄平平○。","平平仄平仄，仄仄平平平。","平平仄平仄，平仄平平平。","仄平平平平，仄仄仄仄○。","仄平仄平仄，仄仄○平平。","仄平仄平仄，○仄○平平。","仄平仄仄仄，仄仄平仄○。","仄平平○平，仄仄平平平。","○平仄平仄，平仄仄仄平。","平平仄平仄，平仄平平平。"],"paragraphs":["黎明出故垒，得此空王宫。","结庐知何年，十里峦冈重。","居然谢埃{土盍}，{穴/叫}窱开房栊。","簁篱漏初日，云木凉高风。","直疑天边秋，六月到此中。","壁端故时笔，磊落空生容。","诈言竺干客，燕坐长年逢。","我来偶拭目，滞念为一空。","野僧强留连，稻饭延高舂。","王程迫星火，持语勿恼{忄农}。","方惭简书畏，何计栖狂蓬。"],"title":"早发临川经回龙寺少刻因观李供奉壁画须菩提"}
