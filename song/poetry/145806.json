{"author":"乐雷发","id":145806,"strains":["平平仄仄仄平平，○仄平平仄仄仄平。","仄仄平平○仄仄，仄平平仄仄平平。","平平仄仄○平仄，仄仄○○仄仄平。","仄仄平平平仄仄，仄平平○仄平平。"],"paragraphs":["归心只有杜鹃知，且倚裴亭遍共撚髭。","客路秋风吹杜若，故园春雨老辛夷。","家贫未办闲居赋，世浊空吟感寓诗。","邂逅江湖还别去，岸花樯燕两堪悲。"],"title":"陈东甫酒闲举作归心只有杜鹃知之句犹未成篇因为续之"}
