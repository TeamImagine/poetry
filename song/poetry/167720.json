{"author":"陈舜道","id":167720,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["春来非是爱吟诗，诗是田园尽兴时。","蓐食出门天欲曙，荷鉏归路月相随。","踏青漫有心情在，耕绿宁甘体力疲。","个段工夫偿不足，春来非是爱吟诗。"],"title":"春日田园杂兴十首  其九"}
