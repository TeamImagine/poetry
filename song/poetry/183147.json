{"author":"刘攽","id":183147,"strains":["仄仄仄平仄，○仄仄平仄。","平仄仄平仄，平平仄○仄。","仄平平平平，仄仄仄仄仄。","平平仄平仄，平仄仄平仄。","平平仄仄仄，仄仄仄仄仄。","仄平平平平，仄平仄平仄。","仄仄平仄平，仄平○平仄。","平平仄仄仄，仄仄平仄仄。","平平平平仄，平平平仄仄。","平仄平仄平，平平○平仄。","○平仄平仄，平仄仄○仄。","平仄平平平，○仄平仄仄。","仄○仄平○，仄仄平仄仄。","仄平仄○仄，○平仄平仄。"],"paragraphs":["访古慕高远，回首笑流俗。","千世得巢父，萧然慨遗躅。","古来知生民，满腹所愿足。","何为让天下，牛口信为辱。","高风渺不嗣，世态日局促。","至今西山翁，耻甘首阳粟。","爱此盈尺泉，百寻莹寒玉。","迁陵复改邑，缺甃常湛绿。","君怀浮云志，尘埃兹可浴。","君有冰炭忧，清泠相为沃。","长涂接周楚，轩盖密相续。","能令贪夫廉，更使贤士勗。","岂如汉阴叟，抱瓮伤窘束。","我游阻胜概，长谣慰心曲。"],"title":"巢父井"}
