{"author":"姚合","id":19911,"strains":["平平仄仄仄平平，平仄平平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["钱塘刺史谩题诗，贫褊无恩懦少威。","春尽酒杯花影在，潮回画槛水声微。","闲吟山际邀僧上，暮入林中看鹤归。","无术理人人自理，朝朝渐觉簿书稀。"],"title":"杭州官舍偶书"}
