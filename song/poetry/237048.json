{"author":"韩驹","id":237048,"strains":["仄仄○仄仄，平仄仄仄平。","平平仄平仄，平平○平平。","仄○○平仄，平平仄平平。","○仄仄仄仄，仄平仄平平。","○平仄平仄，？平仄平○。","仄仄平仄○，仄平仄平平。"],"paragraphs":["念我行老矣，才拙世所捐。","青绫未频直，黄䌷且安眠。","饱闻县西寺，修椽压山巓。","中谷五百众，上堂鼓阗阗。","王程傥余暇，玆焉著幽禅。","自撷双井茶，与僧酌云泉。"],"title":"出宰分宁别旧同舍五首  其二"}
