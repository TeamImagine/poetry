{"author":"李若水","id":6949,"strains":["○平平仄平平平，仄仄仄○平仄平。","平平平平仄平仄，仄平仄仄平仄○。","平平平平平仄仄，○仄○平仄平仄。","平○平仄仄平平，仄仄平平仄平仄。","仄平平平平仄平，仄仄平平仄仄平。","仄平仄○平仄仄，仄平仄仄○平平。","平平仄仄平仄仄，平仄仄平平仄仄。","仄○平仄仄平平，○仄平平○仄仄。"],"paragraphs":["长藤呵路多公侯，我辈不应来宦游。","平生流涎向云水，此心已往形独留。","黄沙霏霏乌帽底，三载长安饱尝此。","何如闲把一茎丝，坐钓澄江月明里。","采芝仙人今岂无，踏遍山腰日已晡。","白云可衣兰可佩，御寒不必思丰狐。","人生此段差可乐，风御径须游六幕。","夜深何处凤箫声，留得余音传万壑。"],"title":"次颜博士游紫罗洞五首  其二"}
