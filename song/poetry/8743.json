{"author":"张嵲","id":8743,"strains":["平平平仄仄，仄仄仄平仄。","○平○平仄，仄仄仄仄仄。","平平平平仄，仄仄仄平仄。","平平仄仄平，仄平平仄仄。","平仄仄平○，仄仄仄○仄。","仄仄平仄平，仄○平仄仄。","仄平○平仄，○仄平平仄。","仄平平仄平，仄仄平平○。","平仄平○平，平仄平○仄。","平仄平平仄，平平仄平仄。"],"paragraphs":["屯云生广泽，白日互亏蔽。","如何三秋杪，顾作九暑炽。","高风摧蒲柳，未觉到兰蕙。","幽人感岁徂，节生悲远志。","伊予老忧患，感激志鉴寐。","起视篱下花，节过真少味。","岂无王弘酒，深愧渊明意。","未然招隠诗，默契幽林思。","瞻彼区中人，清冽成萎悴。","安得西山药，飘然以超世。"],"title":"奉和李元叔察院秋怀"}
