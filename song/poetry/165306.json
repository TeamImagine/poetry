{"author":"艾性夫","id":165306,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["死到先生世道衰，忍弹双泪看铭碑。","动随天去心无愧，视得官轻事敢为。","他日史书廉太守，四方人哭老宗师。","不知精爽归何处，定在梅花自在时。"],"title":"哭北谷罗先生"}
