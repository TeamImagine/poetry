{"author":"韦应物","id":56938,"strains":["平仄仄平仄，平平仄○○。","○平仄仄平，仄仄仄仄平。","仄仄仄平仄，平平仄平平。","○平仄仄平，仄仄仄平平。","仄仄平仄仄，仄仄平平平。","仄平平仄仄，平仄仄仄平。","平平仄平仄，平仄○仄○。"],"paragraphs":["清境岂云远，炎氛忽如遗。","重门布绿阴，菡萏满广池。","石发散清浅，林光动涟漪。","缘崖摘紫房，扣槛集灵龟。","浥浥余露气，馥馥幽襟披。","积喧忻物旷，耽玩觉景驰。","明晨复趋府，幽赏当反思。"],"title":"慈恩精舍南池作"}
