{"author":"陆游","id":37419,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["野堂萧飒雪侵冠，历尽人间行路难。","病马不收烟草暝，孤桐半落井床寒。","长瓶浊酒犹堪醉，败箧残编更细看。","此兴不随年共老，未容城角动忧端。"],"title":"野堂四首  其一"}
