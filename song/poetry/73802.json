{"author":"赵蕃","id":73802,"strains":["平平仄仄○平仄，仄仄仄平○仄仄。","平平仄仄仄平○，平仄仄平○仄仄。","平平平仄仄仄平，平平平仄仄仄仄。","平平平平仄仄仄平仄，仄平仄仄仄仄平仄仄。","仄平平仄仄仄平，平平平仄仄平仄。","平平仄仄仄仄○，○仄仄仄平仄仄。","仄平仄仄仄平仄仄仄，仄仄平仄平仄仄。","平平平平仄平平，平仄仄平平仄仄。"],"paragraphs":["江清可钓思持竹，地广可耕思种粟。","胡为作计久低回，而乃觅官亲贱辱。","南州徐孺晚与游，江东文度昔所熟。","堂堂荆州止获一人半，我邦有此二士差亦足。","五君流咏转竹林，兰亭何意慕金谷。","徐诗到眼以数过，王笔入手曾未读。","但能赠我以规不以颂，不用崇酒仍载肉。","嗟哉他人岂无言，交友不高徒碌碌。"],"title":"再次韵审知索彦博送行之文"}
