{"author":"王禹偁","id":177277,"strains":["仄平仄仄平，平仄仄仄平。","平仄仄○仄，平平仄仄平。","仄仄仄平平，仄○平平平。","平仄仄仄仄，仄仄平平平。","仄○仄平仄，仄仄○平平。","平平平仄仄，平平仄平平。","仄平○平○，平仄仄○○。","仄平仄平仄，仄仄仄仄平。"],"paragraphs":["次公治颍川，仁政被一方。","神物不藏瑞，兹焉集凤皇。","在昔奏箫韶，舜庭来跄跄。","西伯有至化，亦见鸣岐阳。","仲尼岂无德，已矣空悲伤。","夫何刀笔吏，而能致殊祥。","我来过荒陂，烟草但苍苍。","缅怀汉循吏，史笔恐未详。"],"title":"凤皇陂"}
