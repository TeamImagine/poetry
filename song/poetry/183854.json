{"author":"刘攽","id":183854,"strains":["仄仄仄平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，平仄平平仄仄平。"],"paragraphs":["去国那无鬓发华，白沙犹觉胜长沙。","晴云乱眼江枫色，宿雨销魂野菊花。","过客谁能问名姓，加餐自不厌鱼虾。","海陵仓粟年丰熟，吾亦惭为饱煖家。"],"title":"寄胡完夫"}
