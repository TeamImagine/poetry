{"author":"白玉蟾","id":120946,"strains":["仄○平平仄，仄仄○仄平。","○仄仄○平，仄仄平平平。","平平平仄仄，平仄平仄平。","平仄仄仄平，仄平仄仄平。","平仄仄仄仄，平平平仄平。","平平仄仄平，平仄仄平平。","平○仄仄仄，平仄仄平平。","仄仄仄仄平，○平仄仄平。","平平仄平平，仄仄仄仄平。","仄仄仄仄平，平仄平平平。","平平仄仄仄，平仄仄仄平。","仄平○○平，平○仄平平。","仄平仄○平，仄平仄仄平。","平平仄仄仄，仄仄平平平。","仄平仄仄仄，平平仄平平。","仄平仄仄平，仄仄仄平平。","仄仄仄仄平，仄○○○○。","仄仄仄仄仄，仄仄平仄平。","○仄平仄○，○平仄○平。"],"paragraphs":["一从佳人去，念念思杳魂。","顷刻不离怀，梦寐常温温。","幽人非好色，脂粉何万群。","良马只一鞍，好花只一春。","流水去不返，青霄徒白云。","香魂在九泉，夫岂不酸辛。","人间尚寂寂，阴府复何言。","造物略不悲，苍天不我怜。","南风复西风，景物易变迁。","独有一寸心，朝暮佳人边。","幽冥不可诘，宁忍度岁年。","此身当如何，何当委荒烟。","若夫世间人，岂知道义坚。","孤然不自惜，怅望瑶台仙。","置之勿复道，时时泪涟涟。","不堪酒醒时，月下与风前。","有梦梦不成，所思长县县。","万里亦可到，一死今杳然。","相忆而自叹，苍天复苍天。"],"title":"秋风变"}
