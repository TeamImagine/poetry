{"author":"刘敞","id":174550,"strains":["平平仄平平，仄仄仄仄仄。","仄平平平平，平仄仄仄仄。","仄平仄仄平，仄仄仄平仄。","仄仄平仄平，平平仄平仄。","仄平仄平平，仄○仄○仄。","仄平仄平仄，仄仄平仄仄。","平平仄仄仄，平仄○仄仄。","平仄平仄○，平平仄仄仄。","平平平仄仄，仄仄仄平仄。","仄平仄平仄，仄仄？平仄。","仄仄平平平，仄平平平仄。","平平平仄仄，仄仄○平仄。","仄平仄○平，仄仄仄仄仄。","平平平○仄，仄仄仄仄仄。","仄仄仄平仄，平平仄平仄。","○平仄○仄，仄仄仄平仄。","仄仄仄平仄，平平仄平仄。","仄平平平仄，仄仄○平仄。","仄仄仄仄○，仄平仄平仄。","仄平仄仄仄，○仄仄平仄。","仄仄仄仄仄，○仄仄仄仄。","仄仄○○仄，仄○仄平仄。"],"paragraphs":["丁年仕辕门，欲食万里肉。","敌兵方强梁，边境日局缩。","是时十月交，转战大河曲。","落日天地昏，风尘蔽川陆。","我师自凭陵，虏骑出深谷。","路穷矢交坠，壮士同僇辱。","投身致网罟，南向长恸哭。","忠义安可论，功名亦已覆。","悠悠捐岁序，忽忽抱心曲。","每生悔为祸，致死倘还福。","夜渡黄河冰，独依荒榛宿。","狐狸鸣我旁，虎豹相驰逐。","脱身仅毫毛，夜动昼必伏。","肌肤存空骨，性命半鬼箓。","十月到亭堠，门人识风俗。","回头复长望，慷慨泪盈目。","忆昔万人出，今还一身复。","可怜同时辈，视我犹鸿鹄。","永弃绝域中，几时脱臣仆。","叩门谒主帅，长跪向人哭。","可汗甚桀黠，其下亦辑睦。","弩力思长策，勿轻用人属。"],"title":"没蕃士"}
