{"author":"张耒","id":216011,"strains":["仄平仄仄仄平平，○仄仄仄○○平。","仄平平平仄○仄，仄仄平平○平仄。","○平仄仄仄平○，仄仄平平仄仄平。","仄平仄仄平平仄，仄仄○平仄仄○。"],"paragraphs":["郁城本自贰师谋，骑士拔剑犹封侯。","董生明经守正直，白首区区相侯国。","参差世事足嗟叹，我笑群儿较目前。","可能董子之荣辱，乃在封侯得失间。"],"title":"有感三首  其一"}
