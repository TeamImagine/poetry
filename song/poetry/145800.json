{"author":"乐雷发","id":145800,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["东皇太一待新诗，共喜星槎溯楚涯。","父老尽将看鸑鷟，使君应不问狐狸。","江头芳杜催行色，境内甘棠有去思。","细读诏书搔短发，瓣香那识帝王师。"],"title":"谒张兵部时守临江新除湖南仓"}
