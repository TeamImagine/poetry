{"author":"徐夤","id":33866,"strains":["仄平平仄平平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["北园干叶旋空枝，兰蕙还将众草衰。","笼鸟上天犹有待，病龙兴雨岂无期。","身闲不厌频来客，年老偏怜最小儿。","生事罢求名与利，一窗书策是年支。"],"title":"北园"}
