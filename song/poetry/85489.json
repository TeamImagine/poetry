{"author":"李壁","id":85489,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["雪里横枝冻不禁，故将浓丽变轻盈。","色分鹤顶真如醉，影借蟾辉也自清。","晚觉郑公殊妩媚，生憎夷甫太鲜明。","上林依旧群芳首，翻笑唐昌浪得声。"],"title":"次韵张季长红梅七言三首  其三"}
