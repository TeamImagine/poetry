{"author":"许棐","id":116879,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["占得文房一丈强，地幽虽夏亦清凉。","瓶花误倒水侵案，书叶乱掀风满床。","薜长密藤遮半壁，桐分疏影出低墙。","客来莫道无祗待，只啜茶瓯却味长。"],"title":"木山父书院"}
