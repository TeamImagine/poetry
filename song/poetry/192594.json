{"author":"郭祥正","id":192594,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平仄仄仄平。"],"paragraphs":["不得公孙一舞看，空嗟尘渍血痕干。","铸成星斗生光焰，化作龙蛇会屈盘。","金匣藏时天地静，玉池磨处雪霜寒。","谁为将相扶明主，此物能令社稷安。"],"title":"剑"}
