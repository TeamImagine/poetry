{"author":"苏轼","id":194706,"strains":["仄仄○○仄，仄平仄仄仄。","平平仄仄平，○平仄平仄。","仄仄平平平，仄○仄仄仄。","仄平仄平仄，仄仄仄平仄。","仄平仄平仄，仄仄仄平仄。","平平仄仄平，平仄仄○仄。","仄平仄仄仄，仄仄平仄仄。","平平仄仄仄，仄仄平仄仄。","平○仄仄仄，仄仄平○仄。","平平仄仄平，仄仄仄仄仄。"],"paragraphs":["大梦行当觉，百年特未满。","遑哀已逝人，长眠寄孤馆。","念我同年生，意长日月短。","盐车困骐骥，烈火废圭瓒。","后生有奇骨，出语已精悍。","萧然野鹤姿，谁复识中散。","有生寓大块，死者谁不窾。","嗟君独久客，不识黄土煖。","推衣助孝子，一溉滋汤旱。","谁能脱左骖，大事不可缓。"],"title":"李宪仲哀词"}
