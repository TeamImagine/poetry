{"author":"史浩","id":19577,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["芝检荧荧金缕黄，拜恩初捧鹊炉香。","花笼丽日晖朱绶，燕啄新泥上画梁。","歌遏行云鶑𪾢睆，舞飘回雪蝶轻狂。","一卮竞祝双椿老，伫看于飞到玉堂。"],"title":"叔父知县庆宅并章服"}
