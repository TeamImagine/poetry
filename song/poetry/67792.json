{"author":"滕岑","id":67792,"strains":["平仄仄仄仄，仄仄仄仄平。","平平○平仄，仄仄仄平平。","平平平仄平，平仄○仄平。","仄平仄仄平，仄仄平仄平。","平仄仄平仄，仄仄平平平。"],"paragraphs":["人性政自静，动者乃妄情。","纷纷相倾夺，富贵与功名。","形存神已亡，嗟汝难久生。","岂知旷士怀，古井波不惊。","醪酒辅吾体，不待金丹成。"],"title":"和陶渊明饮酒诗  其三"}
