{"author":"喻良能","id":51471,"strains":["仄平仄仄仄平仄，仄仄平平仄○仄。","平平仄仄平仄平，平平○仄平平仄。","平○仄仄仄平平，平仄平○仄仄平。","○平仄仄仄仄仄，平平仄仄平平平。","平平仄仄平平仄，仄仄○平平○仄。","仄平仄仄仄平平，仄仄平平平仄仄。","平平平仄仄平平，仄仄平平仄仄平。","仄仄平平○仄仄，仄平平仄仄平平。","○平平仄仄仄仄，仄仄平○平○仄。","仄○仄仄○○平，仄仄○平平仄○。","仄○平○仄仄平，仄平平平仄平平。","仄○平仄平○仄，仄仄○平仄仄平。"],"paragraphs":["一年好处橘初绿，雨后秋容净如沐。","潭潭大府忠孝家，黄堂正奏千秋曲。","挥毫落纸妙卿云，千佛经中蚤致身。","横飞直上九万里，金鱼玉带真天人。","筹边利国知谁似，直节长才堪重寄。","手扶杲日照乾坤，力转洪钧陶品汇。","櫜兜{卓戈}纛粲煌煌，紫极联休衮绣光。","暂向闽都分帅阃，再归天阙致时康。","鲰生才业等袜线，昔辱甄收今论荐。","喜看太白应长庚，乐颂燕公符玉燕。","旧闻庄叟说大椿，八千为秋八千春。","愿将眉寿同长久，永作王家柱石臣。"],"title":"安抚开府史丞相诞辰"}
