{"author":"陆游","id":40626,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老向浮生意渐阑，飘然俟死水云间。","龟支床稳新寒夜，鹤附书归旧隐山。","无意诗方近平淡，绝交梦亦觉清闲。","一端更出渊明上，寂寂柴门本不关。"],"title":"幽兴"}
