{"author":"魏了翁","id":102998,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["载酒时从执戟郎，雅知清望称鸳行。","肯来芹泮提英裁，要取芳编阅旧香。","玉倚蒹葭方借润，珠移甓社陡寒光。","临来莫恨车无角，疑睇云霄紫凤翔。"],"title":"次程少逸饯杨叔禹教授"}
