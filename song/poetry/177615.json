{"author":"王禹偁","id":177615,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄平，仄平仄仄仄平平。"],"paragraphs":["为郎为郡意何阑，羞拂朝缨盖病颜。","赐笔任分双管赤，梳头已是二毛斑。","道孤自合先归隠，俸薄无由便买山。","出坐两衙皆勉强，此心长在水云间。"],"title":"为郡"}
