{"author":"孙觌","id":238792,"strains":["平平仄仄平仄○，平仄仄仄仄仄平。","仄平仄仄仄仄平，平平仄仄平○平。","仄平仄仄平仄平，仄仄平仄仄仄○。","平平仄平平仄平，平仄仄仄平平平。","平平平平仄○平，仄仄○仄○平平。","仄仄平仄仄仄○，仄仄平仄仄仄平。","仄平仄仄平平平，平平○平仄仄平。","平平仄仄平○○，仄仄仄○○平平。","平平仄仄平仄平，仄仄平仄仄仄平。","仄平平仄平○平，仄平平仄平平平。"],"paragraphs":["崩云四合千嶂重，奔电一掣十里红。","土囊叱吸万窍风，江翻石走昏相蒙。","疾雷破柱鞭老龙，百贾颠沛市井空。","银河倒倾千丈谼，鱼鳖欲取山为宫。","洪涛舂天怒相攻，大舸吹簸如飞蓬。","醉卧掀舞一叶中，洗我云梦芥蒂胸。","忽然变灭何匆匆，雷公收声电改容。","霞舒雾卷萦长虹，绀碧万顷磨青铜。","溪边结网南巷翁，白发黄馘射两瞳。","赤鳞腾出无留踪，刻舟求剑何时逢。"],"title":"德清龟谿亭遇大雨"}
