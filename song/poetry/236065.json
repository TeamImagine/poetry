{"author":"李光","id":236065,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["朝来喜见妖氛静，坐觉山川胜气还。","关塞罢征车马健，郊原得雨老龙闲。","黄绵惯拥茅檐日，白髪羞陪玉笋班。","好在故园兵火后，那无破屋两三间。"],"title":"贼退双溪楼遣兴"}
