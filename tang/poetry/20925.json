{"author":"朱庆馀","id":20925,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["科名再得年犹少，今日休官更觉贤。","去国已辞趋府伴，向家还入渡江船。","雪晴新雁斜行出，潮落残云远色鲜。","在处若逢山水住，到时应不及秋前。"],"title":"送长安罗少府"}
