{"author":"白居易","id":14980,"strains":["平仄平仄仄，平仄平仄平。","平平平○仄，仄仄仄仄平。","仄平平仄仄，平平仄○平。","仄平仄仄仄，○平仄仄平。","仄仄仄平仄，仄仄仄○平。","仄平平平仄，平平平仄平。"],"paragraphs":["心亦无所迫，身亦无所拘。","何为肠中气，郁郁不得舒。","不舒良有以，同心久离居。","五年不见面，三年不得书。","念此令人老，抱膝坐长吁。","岂无盈尊酒，非君谁与娱。"],"title":"续古诗十首 八"}
