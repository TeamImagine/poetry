{"author":"李正民","id":242298,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["瑶花飞舞下洪蒙，冷落茶烟古佛宫。","剪水装花俱是幻，开帘入隙总因风。","门无行迹知袁令，坐拥重裘属卫公。","遥想净名禅榻上，蒙头端坐万缘空。"],"title":"和赵表之大监对雪  其二"}
