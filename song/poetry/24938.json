{"author":"余靖","id":24938,"strains":["仄仄平平仄仄平，平平平仄仄平仄。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["墨诏殷勤擢俊贤，精求毗佐四方翰。","封疆谨守卢奴塞，旌旆仍亲上将坛。","衰草带霜秋马健，黄云遮日暮城寒。","燕南赵北边之要，旅拒凭君一策安。"],"title":"送盖太博通判定州"}
