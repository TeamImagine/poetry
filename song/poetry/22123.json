{"author":"王十朋","id":22123,"strains":["平平仄仄平平仄，仄仄仄平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["诸生衮衮登科第，造物苦公深可怜。","身到蟾宫都几日，名书鬼录已经年。","数同子厚无如命，才似韩公合在天。","慎水诸生哭相向，筑场无计愧前贤。"],"title":"仰先生挽词"}
