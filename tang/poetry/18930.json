{"author":"鲍溶","id":18930,"strains":["平平仄仄平平平，平平平仄平仄平。","仄平平仄平平仄，平仄仄平平仄仄。","仄○平平平仄平，平仄仄平仄平平。","仄平平仄仄○仄，平仄仄仄平平平。","平仄仄仄仄平仄，仄平仄仄平平仄。","仄○平仄仄仄平，仄平平○平平○。","○平仄平○仄仄，仄仄仄平平仄仄。"],"paragraphs":["乌生几子林萧条，雄乌求食雌守巢。","夜愁风雨巢倾覆，常见一乌巢下宿。","日长雏饥雄未回，雌鸟下巢去哀哀。","野田春尽少遗谷，寻食不得饥飞来。","黄雀亦引数青雀，雀飞未远乌惊落。","既分青雀啖尔雏，尔雏虽长心何如。","将飞不飞犹未忍，古瑟写哀哀不尽。"],"title":"巢乌行"}
