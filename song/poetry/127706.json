{"author":"方岳","id":127706,"strains":["仄○仄仄仄，○平仄平仄。","仄○仄平平，平平仄仄仄。","仄仄仄平平，○○仄平仄。","仄仄○○平，仄仄仄平仄。","仄仄仄平平，平平仄平仄。","平平平仄仄，仄仄平仄仄。","平平仄○平，仄仄仄平仄。","平平仄平仄，平仄仄仄仄。","○仄仄仄平，平平仄平仄。"],"paragraphs":["室中度以几，其修去寻一。","广长尺而赢，崇为咫者七。","牖一以为明，墐三以为密。","不供并横肱，所贵劣容膝。","蠖屈忘春霆，龟穹美朝日。","玄冥方用事，万木僵欲凓。","穷阴易中人，戒子谨无出。","于时则然耳，天者傥可必。","相尔室外寒，砖炉坐扪虱。"],"title":"蛰室"}
