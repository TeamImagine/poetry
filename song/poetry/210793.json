{"author":"杨亿","id":210793,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["武夷仙穴近吾庐，鬬鸭阑摧菌阁虚。","千匹歳储妨种橘，百金春事废观渔。","北山烟雾迷归辙，南陌风尘化客裾。","堂上金丝应已歇，岂惟兰菊旧丛疏。"],"title":"怀旧居"}
