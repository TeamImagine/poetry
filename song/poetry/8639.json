{"author":"李处权","id":8639,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["路迷应有误随车，望眼楼高莫可涯。","鹤驾鹭涛来浩渺，瑶林琼树出交加。","广寒玉兔翻羞缩，上蔡苍鹰正怒拏。","得句幽人方起舞，夜寒明月在梨花。"],"title":"和怀英雪诗  其一"}
