{"author":"释德洪","id":228281,"strains":["仄平仄仄平平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["密林病叶强翻红，已觉清秋夜气浓。","懒复小窗邀独秀，却应归梦挂双峰。","水分淮甸当悬席，路遶匡山可振筇。","若见虎溪谿上月，为言相忆作衰容。"],"title":"送敏上人"}
