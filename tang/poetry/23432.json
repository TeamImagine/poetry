{"author":"崔湜","id":23432,"strains":["仄平平仄仄，仄仄仄平平。","仄仄平平仄，平平仄仄平。","平○平仄仄，仄仄仄平○。","仄仄平○○，平平仄仄仄。","平平仄仄仄，平仄仄○平。","平仄平○仄，平平仄仄平。","仄○平仄仄，仄仄仄平○。","仄仄平○仄，平平○仄平。","仄平平仄仄，仄仄仄平平。","平仄平平仄，平平仄仄平。"],"paragraphs":["庙堂初解印，郡邸忽腰章。","按节巡河右，鸣驺入汉阳。","城临南岘出，树绕北津长。","好学风犹扇，夸才俗未忘。","江山跨七泽，烟雨接三湘。","蛟浦菱荷净，渔舟橘柚香。","醉中求习氏，梦里忆襄王。","宅坏仍思凤，碑存更忆羊。","下车惭政美，闭阁幸时康。","多谢南征术，于今尚不亡。"],"title":"襄阳作"}
