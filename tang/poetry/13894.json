{"author":"李贺","id":13894,"strains":["仄平仄仄平平平，仄○仄仄平平○。","平平仄仄仄○平，○平仄仄仄平平。","○平仄仄平平平，仄平仄仄平平平。","仄平○仄○仄平，平仄平平仄仄平。"],"paragraphs":["蝶栖石竹银交关，水凝绿鸭瑠璃钱。","团回六曲抱膏兰，将鬟镜上掷金蝉。","沈香火暖茱萸烟，酒觥绾带新承懽。","月风吹露屏外寒，城上乌啼楚女眠。"],"title":"屏风曲"}
