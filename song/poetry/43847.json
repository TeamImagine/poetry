{"author":"范成大","id":43847,"strains":["平平平平仄仄平，仄平○仄仄平平。","平○仄仄平平○，平仄○平仄仄平。","仄仄○平平仄仄，○平仄仄仄平平。","平平仄仄平平仄，仄仄○平仄仄平。"],"paragraphs":["聊为东坡载酒游，万龛迎我到峰头。","江摇九顶风雷过，云抹三峨日夜浮。","古佛临流都坐断，行人识路亦归休。","酣酣午枕眠方丈，一笑闲身始自由。"],"title":"凌云九顶"}
