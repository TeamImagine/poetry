{"author":"卢纶","id":6889,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["机鸣舂响日暾暾，鸡犬相和汉古村。","数派清泉黄菊盛，一林寒露紫棃繁。","衰翁正席矜新社，稚子齐襟读古论。","共说年来但无事，不知何者是君恩。"],"title":"晚次新丰北野老家书事呈赠韩质明府"}
