{"author":"缪岛云","id":46812,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["暖泛朱砂石壁幽，轩皇曾浴上丹丘。","阴阳相煮连珠浦，今古长煎泻镜流。","紫气晓笼烟色澹，锦霞明照火光浮。","何方为洗身轻后，便跨飞龙到十洲。"],"title":"汤泉"}
