{"author":"胡寅","id":12168,"strains":["仄平仄仄仄平平，仄仄平平仄仄平。","平仄平平平平仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["海山和气四时连，太守宾僚自十仙。","明恕而行非苟尔，感通之效固昭然。","萌心甘泽云从地，举意晴旸日丽天。","可但南冠瓶有粟，家家酣咏太平年。"],"title":"和黄倅祈求有应"}
