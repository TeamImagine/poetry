{"author":"陆游","id":41216,"strains":["平仄仄仄平，平仄○仄平。","平平仄平平，○平仄平平。","平平仄平平，仄仄平平平。","平平平仄仄，平仄仄仄平。","平平仄仄仄，平仄仄平平。","平仄平仄仄，○仄平平平。","平平平平仄，平仄仄仄平。"],"paragraphs":["时雨作未成，蒸溽思出门。","湖塘直东西，行人各归村。","翻翻鸟投林，杳杳钟鸣昏。","羊牛争迮路，烟火出短垣。","吾儿望未到，谁与共盘餐。","幽独多恻怆，且复携斯孙。","归来蓬窗下，聊可与晤言。"],"title":"暮春新路至湖上示元敏"}
