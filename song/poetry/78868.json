{"author":"陈藻","id":78868,"strains":["平平仄仄仄，仄仄平平平。","仄仄平仄○，平仄平平仄。","仄仄仄平仄，平平仄平平。","仄仄仄仄○，仄平平仄平。","仄平平仄仄，仄平平仄平。","仄仄仄平仄，仄平○仄平。","仄仄平仄仄，平平仄？平。","仄平○仄仄，平仄○仄平。","仄仄○平仄，仄仄平平平。","仄平○仄仄，○平仄仄平。"],"paragraphs":["开方数亩地，委曲多门墙。","咫尺阛阓间，萦带谿山傍。","入巷见颜子，箪瓢想凄凉。","变化若梦中，忽成摩诘庄。","主人华副实，好游心不荒。","引水灌花木，筑墙收稻粱。","六月无暑气，池台足徜徉。","日斜留客浴，清浄如宝坊。","迥迥过天象，艳艳流坤光。","暂来吟未到，留归作者囊。"],"title":"李氏园"}
