{"author":"郭印","id":249740,"strains":["平仄仄平仄，仄仄仄平仄。","平平仄仄平，仄仄平○仄。","平平仄平仄，仄仄平平仄。","仄平仄○○，仄仄仄平仄。","平平平仄平，平仄平仄仄。","平○仄平平，平仄仄平仄。"],"paragraphs":["今夕复何夕，邂逅得良集。","云消夜气澄，月住秋空碧。","南窗一樽酒，耿耿寒光入。","浩然起长叹，矫首望东北。","天涯清景同，谁谓关塞黑。","踌躇反伤怀，衰草露虫泣。"],"title":"同萧宪父明举聮句"}
