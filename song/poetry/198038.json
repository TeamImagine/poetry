{"author":"苏辙","id":198038,"strains":["仄仄平平平仄平，仄平平仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["矫矫公孙才不贫，白驹冲雪喜新春。","忽过银阙迷归路，误认瑶台寻故人。","访我不嫌泥正滑，留君深愧酒非醇。","归时九陌铺寒月，清绝空教仆御颦。"],"title":"次韵子瞻招王蘧朝请晚饮"}
