{"author":"杜甫","id":3610,"strains":["平平仄仄仄，平仄仄平平。","仄○平平仄，平平仄仄○。","仄平平仄仄，平仄○平○。","仄仄平平仄，○平仄仄平。","平平平仄仄，平仄仄平平。","○仄平平仄，平○仄仄平。","平平平仄仄，仄仄仄○平。","仄仄平平仄，○○○仄平。","仄平平仄仄，仄仄仄平平。","○仄平平仄，平平平仄平。"],"paragraphs":["天池马不到，岚壁鸟才通。","百顷青云杪，层波白石中。","郁纡腾秀气，萧瑟浸寒空。","直对巫山出，兼疑夏禹功。","鱼龙开辟有，菱芡古今同。","闻道奔雷黑，初看浴日红。","飘零神女雨，断续楚王风。","欲问支机石，如临献宝宫。","九秋惊雁序，万里狎渔翁。","更是无人处，诛茅任薄躬。"],"title":"天池"}
