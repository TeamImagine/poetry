{"author":"刘克庄","id":111732,"strains":["平仄平平仄仄平，仄平仄仄仄平平。","仄平平仄平仄仄，仄仄平平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["山秃林疏万窍风，独全晚节傲严冬。","老惟交此三益友，梦不贪渠十八公。","青帝行将转邹律，苍官何必爱秦封。","树根定有苓堪掘，造物方当寿此翁。"],"title":"赋得老松老鹤各一首  其一"}
