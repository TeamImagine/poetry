{"author":"李纲","id":244577,"strains":["平仄○仄仄，平仄○仄平。","平平仄仄仄，仄仄平平平。","仄平仄仄平，仄仄平平平。","平○仄平仄，仄仄○○○。","仄仄仄仄仄，平平仄平平。","仄平仄仄平，仄仄平仄平。","仄仄仄平仄，平平仄平平。","仄仄仄平平，○仄平仄仄。","平平仄仄仄，仄仄○平○。","○平仄平仄，仄仄平平○。"],"paragraphs":["江水如练带，江石如马肝。","双流会合处，蹙作蛟龙蟠。","我来暑气初，骤雨成惊湍。","云收暮山出，秀色屏中看。","缺月挂木末，光辉溢清寒。","冷然适我心，遇境随所安。","夜久转寥閴，髙松露华漙。","独坐念平生，行路真漫漫。","危肠易感激，不待闻哀弹。","犹欣碧川涨，没尽风雷滩。"],"title":"月夜江阁次东坡韵"}
