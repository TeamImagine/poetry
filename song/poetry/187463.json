{"author":"蒋之奇","id":187463,"strains":["仄○？平平，仄○仄平仄。","仄○平平仄，仄仄○仄仄。","平平仄仄○，仄仄平平仄。","平平仄仄仄，仄仄平平仄。","仄平仄平，平仄仄仄○仄。","仄○平平仄，仄仄仄仄仄。","仄○○平平，仄仄平平仄。","仄仄仄○平，平仄仄平仄。","仄平平○平，平仄平仄仄。","平仄平仄○，平平仄平仄。","仄平平仄仄，仄平仄平仄。","仄○平平仄，仄仄平仄仄。","仄仄仄平平，平○仄平仄。","仄仄仄○平，平仄仄○仄。","平平仄仄仄，平仄平平仄。","○仄仄平平，平仄平仄仄。","仄平平仄平，仄仄仄平仄。","仄平平仄仄，平仄平平仄。","平○仄平仄，平仄○仄仄。","仄平○平平，仄仄○平仄。","仄仄平平仄，仄仄平平仄。","平○仄平平，仄仄仄平仄。","仄平仄仄仄，平仄○平仄。","平仄○仄仄，仄仄平仄仄。","仄平仄平平，仄平平仄仄。","仄仄平？平，平仄仄○仄。","仄平仄平仄，平平仄平仄。","平平仄○○，仄仄○平仄。","仄平仄仄仄，平平仄平仄。","○平仄平平，仄仄平仄仄。"],"paragraphs":["昨从浈阳来，暮过峡山寺。","适闻新昌寇，道路传者沸。","余时不敢留，一苇翻然逝。","虽经绝妙境，已负清幽意。","卷帘坐船，船极目望苍翠。","有如逢珍宝，不暇贮箧笥。","又如过屠门，大嚼涎垂喙。","每欲问其详，曾莫得图志。","道人山中来，为我谭一二。","犀去金锁沈，猿归玉环坠。","赵胡垂钓石，岿然出江际。","穆王双车辙，想像常按辔。","汉晋五仙人，曾骑五羊至。","俊霭二禅师，神力与迎驭。","岧峣五岳塔，初自昆仑施。","三祖石堪奇，僧粲尝所憩。","上方狮子台，下视见云气。","异花成帐幄，红紫嫣然媚。","蒙茸绿崖草，茎叶相覆被。","或黄如金钗，或白如珠珥。","造化穷天巧，肖像名殊异。","梁间许浑诗，壁上李翱记。","但知考事迹，何暇评文字。","清远中古宿，俯压南海澨。","退之贬潮阳，亦曾经此地。","幢碎逢飓风，雷电助其势。","我来幸无恙，恬然不忧畏。","祥飇送轻帆，默已荷神赐。","此归会有日，维舟就津次。","当为小盘桓，历览尝夙志。"],"title":"峡山"}
