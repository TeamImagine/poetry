{"author":"吕声之","id":93250,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["还辕天作十分晴，泻出秋光一派清。","走笔欲题人到迹，扬鞭不住马嘶声。","顷禾晚熟黄云色，篱菊朝含白露英。","得似渊明便归去，候门童稚出欢迎。"],"title":"舒城道中"}
