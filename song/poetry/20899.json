{"author":"晁公溯","id":20899,"strains":["仄仄仄仄平，○平仄○平。","仄平平仄平，平仄平仄平。","仄平平平仄，仄仄平仄平。","○仄仄仄仄，仄仄仄平平。","仄仄仄仄平，仄平平仄平。","平平仄仄仄，仄平平仄○。","仄○平平仄，仄○仄○平。","平仄平仄仄，仄○平仄平。"],"paragraphs":["我昔见德翁，其人直且温。","共知怀抱清，宜使乡党尊。","竟无蒲轮召，遂葬蒿里园。","张子极季发，乃是外诸孙。","谨厚甚似之，好修仍寡言。","功名在少壮，简编勤讨论。","剩观书连屋，愿闻策临轩。","方起宁氏宅，再兴文纪门。"],"title":"张若虚乃予妻党汤德翁外孙喜其来赋此"}
