{"author":"曾巩","id":173857,"strains":["仄平仄仄仄，仄平仄平平。","平平○仄○，仄仄仄仄平。","仄○仄仄平，仄仄平平平。","平○仄平平，仄仄仄仄平。","平平仄平平，仄仄仄仄○。","仄平○仄仄，仄仄仄平平。","○平平平仄，仄仄仄仄○。","仄仄仄平仄，○仄仄平平。","平○平仄平，仄仄平仄平。","平平仄仄○，仄仄平仄平。","平平仄仄仄，平仄仄平平。","平仄仄平仄，○仄仄○平。","仄仄仄仄仄，仄仄仄平平。","仄仄仄平仄，仄平平平平。","仄平仄仄仄，仄平○平平。","仄仄仄仄平，平仄仄仄平。","仄○平平平，仄仄仄○平。","仄平仄仄仄，仄仄平平平。","仄仄仄仄仄，平平平仄平。","平○仄仄仄，仄○仄仄平。","仄平仄仄仄，仄仄仄仄平。"],"paragraphs":["我初未识子，已知子能文。","春风吹我衣，暮召入九阍。","众中得子辞，默许非他人。","方将引飞黄，使出万马群。","差之在须臾，气沮不复论。","大明临万物，我亦傍车尘。","相逢扶桑侧，一揖意自亲。","屈子果由我，相示以无言。","同行千步廊，揽辔金马门。","归来客舍中，未及还往频。","东舟载子去，千里不逡巡。","今者坐瓯越，相望若参辰。","忽有海上使，问我及墙藩。","得子百篇作，读之为忻忻。","大章已逸发，小章更清新。","远去笔墨畦，徒识斧凿痕。","想当经营初，落纸有如神。","勉哉不自止，直可窥灵均。","我老未厌此，持夸希代珍。","朝吟忘日昃，暮吟忘日曛。","发声欲荐子，自笑不足云。"],"title":"答葛蕴"}
