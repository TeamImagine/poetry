{"author":"郑侠","id":201132,"strains":["仄仄仄，○平仄，仄仄○平仄仄仄。","仄平平仄○○仄，平平仄仄平平仄。","○仄平平仄仄平，仄仄平平仄平仄。","平仄仄仄仄平平，平仄平平平仄仄。","平平仄仄平平平，仄平○仄平平仄，仄平平仄平平○○仄。","平○仄平○平仄仄仄，仄仄仄仄平平仄。","平仄仄仄仄仄仄，○仄仄仄○仄仄。","平平仄平，仄仄仄平。","平平仄仄，平仄仄○。","○仄仄○仄，仄平仄平仄。","仄平○仄○仄仄，仄仄○平仄平○仄，仄仄仄平平平平仄仄。","平仄仄平平，平仄仄仄仄，仄仄平平平仄平。","仄仄仄仄○○平仄平平仄，仄仄平平仄平仄，仄仄仄平仄平仄仄平仄。"],"paragraphs":["斛岭寨，行云际，下视长江入地底。","汲江登岭行三里，跻扳峻险为艰尔。","将率居民几半千，度岁终年苦无水。","爰自庆历达元符，循旧安常谁拟议。","元符太守何公贤，爱民虑事诚而至，以为山顶流泉鲜其事。","吾观古人行师动万亿，所至岂必皆平地。","军必有井井未达，将渇不敢闻众耳。","阴阳者流，以水照星。","星之所聚，泉所委行。","行浚凿三日，遇泉井成矣。","乃今三井如鼎趾，岂特当年负瓶操绠，仆仆往还之人为慰喜。","吾欲后之人，知井所以起，敬守前功无委圯。","必使甃砌长如今日之清泚，万万斯年施何已，故作此歌勒诸斛岭之市。"],"title":"连州斛岭寨井"}
