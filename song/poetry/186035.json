{"author":"徐积","id":186035,"strains":["仄仄仄平仄，平平仄仄平。","仄○平仄仄，○仄○平平。","仄○平平仄，平平仄仄平。","平平○仄仄，平仄仄平平。","仄仄平○仄，平平仄仄平。","平○仄平仄，○仄仄平平。"],"paragraphs":["鲁巷予方乐，秦楼子幸俱。","所期为列女，应不讪庸夫。","野叟田无璧，仙娥佩有珠。","鸾歌迎弄玉，麟脯宴麻姑。","自是闺中秀，何烦脸上朱。","君看阆风客，亲驾五云车。"],"title":"催妆  其一"}
