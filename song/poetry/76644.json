{"author":"赵蕃","id":76644,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄平平。","仄仄平平仄平仄，平仄平仄仄平平。"],"paragraphs":["自君来主玉光亭，老柳频看秃又青。","鸡黍欣留故人饭，文书恶杂长官厅。","乡来念别今真去，从此微言孰为听。","伯氏譍门季同役，叹予无策佐扬舲。"],"title":"送孙子肃子仪兼寄子进"}
