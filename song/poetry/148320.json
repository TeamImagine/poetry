{"author":"方回","id":148320,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄平平平仄平。","仄仄平平仄仄仄，仄平平仄仄平平。"],"paragraphs":["歌词南北混乡音，犹忆仙台万烛吟。","俗侈观优无不笑，令严罚饮必须深。","未阑晓阙落梅曲，已动春郊芳草心。","四十年前政如许，白头凄怆忽斯今。"],"title":"杭正月十七夜用韵"}
