{"author":"刘克庄","id":111996,"strains":["平平平仄仄平平，仄仄平平仄仄平。","仄仄平平仄平仄，仄平仄仄平平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["慈颜幽翳几星霜，犹记斑衣共举觞。","老弟颇怜伯仁短，小孙突过阿宜长。","亲朋不至谙时态，儿女无知竞晓妆。","老退尚余忧国念，朝来云物果灾祥。"],"title":"冬至二首  其二"}
