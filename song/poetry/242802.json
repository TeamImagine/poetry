{"author":"李纲","id":242802,"strains":["仄平仄平平，仄仄平平仄。","平平平仄仄，仄仄平○仄。","仄平仄平平，平平仄○仄。","仄平平平平，仄仄仄平仄。","仄平仄平仄，仄仄平平仄。","仄平仄仄平，○仄仄仄仄。","仄平平仄平，平仄仄○仄。","仄○仄○平，仄仄平仄仄。","平平平仄平，仄仄○○仄。","平平仄平平，仄仄平仄仄。","仄仄仄平仄，平平仄平仄。","平平仄○仄，平仄仄平仄。","○平仄仄仄，○平仄平仄。","仄仄平○平，平仄平仄仄。"],"paragraphs":["爱奇走山林，蜡屐穷幽閟。","萧然岩壑趣，乃在经行内。","缅怀谪仙人，名湖自张谓。","至今郎官湖，邈与岘山对。","我游古兰若，殿阁烟霞外。","眷兹道傍亭，胜境久翳昩。","洗开松竹林，寒色霭苍翠。","戏题榜间名，笔墨聊自恣。","时方春雨余，涧水正横溃。","泉声落亭前，散作珠点碎。","景物岂殊昔，因之不遐弃。","佳哉二三子，诗酒作文会。","留连不忍去，吟哦薄昏晦。","我咏诗中言，端有亭上味。"],"title":"次韵俞祖仁寒翠亭翠字韵"}
