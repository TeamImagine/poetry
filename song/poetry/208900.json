{"author":"曾肇","id":208900,"strains":["平仄平平仄仄平，平平平仄仄仄平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["天骥精神凤羽仪，青云天路此委蛇。","由来道谊千钧重，不独文章一世师。","史牒已传三黜赋，骚人谁继八哀诗。","有时无命非今日，从古长沙贾傅悲。"],"title":"二贤堂  其一"}
