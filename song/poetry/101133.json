{"author":"韩琦","id":101133,"strains":["仄平平仄仄平平，仄仄平仄仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["一轮徐出海东头，皓彩全供白帝秋。","桂迹自消安在斫，宝光无缺不因修。","池心影撼金鳞碎，杯面波随玉液流。","此夜圆蟾看处好，何须偏上最高楼。"],"title":"壬子中秋对月"}
