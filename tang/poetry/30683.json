{"author":"罗隐","id":30683,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["中间声迹早薰然，阻避钧衡过十年。","碧海浪高终济物，苍梧云好已归天。","花迎彩服离莺谷，柳傍东风触马鞭。","应念凄凉洞庭客，夜深双泪忆渔船。"],"title":"赠先辈令狐补阙"}
