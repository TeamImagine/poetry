{"author":"赵葵","id":109118,"strains":["仄平平平仄平平，仄仄平平平仄仄。","仄平平仄仄平平，平平平平仄○仄。","平平仄仄仄仄平，仄仄平平平仄仄。","仄平仄仄平仄○，仄仄平平仄平仄。","平平仄仄平仄平，仄平平平仄平仄。","仄平仄仄平仄平，仄仄平仄平平仄。","平平仄仄平平○，仄仄平○仄平仄。","仄平○仄平平平，平仄平平平仄仄。","平平平平平仄平，仄仄仄平平仄仄。","仄平平仄仄平○，平仄仄平平仄仄。","平平仄仄仄仄平，仄平○仄平平仄。"],"paragraphs":["丽谯岧峣壮城关，万里关河归目睫。","雨余渔钓玉奁开，烟生芙蓉翠屏列。","吴头楚尾二十秋，满耳弦歌声未绝。","不才滥缀鸳鹭行，夜梦时还许归谒。","萧晨振策来翠微，母怜吾儿倍怡悦。","昔偕汝父居是邦，旧事辛苦为儿话。","星星鹤发簪霞冠，笑者朱衣拥金节。","一门和气皆君恩，恩与天同酬未得。","生平区区忠孝心，岁晚愿为松与柏。","可怜清赏属登临，风景不殊人事别。","徘徊徙倚十二阑，啸声吹上梅梢月。"],"title":"秋浦楼"}
