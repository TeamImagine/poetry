{"author":"刘克庄","id":115555,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["口惟两齿鬓双皤，百计无如耄及何。","少壮未尝参姹女，衰残始欲养黄婆。","原鸰逝去床谁对，辽鹤归来冢渐多。","客笑侬诗真滞货，太平典册要声和。"],"title":"叹老"}
