{"author":"范成大","id":44354,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["古来谁道四并难，对境心空着处安。","要识见闻无尽藏，先除梦幻有为观。","削平丘垤孤峰峻，撤去籓篱万象宽。","快诵老坡秋望赋，大千风月一毫端。"],"title":"寄题永新张教授无尽藏"}
