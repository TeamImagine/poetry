{"author":"苏辙","id":198361,"strains":["仄仄平平平仄仄，平平平仄仄平平。","平平仄平平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["月入虚窗疑欲旦，香凝幽室久犹薰。","清风巧为吹余瘴，疏雨时来报断云。","南海炎凉身已惯，北方毁誉耳谁闻。","遥知挂壁瓢无酒，归舶还将一酌分。"],"title":"次韵子瞻夜坐"}
