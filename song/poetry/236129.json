{"author":"李光","id":236129,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["玉台孤耸出尘寰，碧瓦朱甍缥缈间。","爽气遥通天际月，沧波不隔海中山。","潮平贾客连樯至，日晚耕牛带犊还。","安得此身生羽翼，便乘风驭叩天关。"],"title":"琼台"}
