{"author":"傅梦得","id":171993,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["人生踪迹抵浮萍，客里行藏分外轻。","酒力禁持风半日，橹梢摇动月三更。","暂携琴剑随身去，且得溪山入眼清。","著脚水乡吟思苦，未知谁得与诗盟。"],"title":"伍林舟中"}
