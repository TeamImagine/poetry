{"author":"晏殊","id":243414,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["元巳清明例未开，小园幽径独徘徊。","春寒不定斑斑雨，宿醉难禁滟滟杯。","无可奈何花落去，似曾相识燕归来。","游梁赋客多风味，莫惜青钱万选才。"],"title":"假中示判官张寺丞王校勘"}
