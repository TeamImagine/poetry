{"author":"张镃","id":81315,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["风日催荷作老香，便将新句责胡床。","重山抱屋临幽爽，四月边湖纳晚凉。","扇景不惊蛙黾坐，槃飧还爱笋蔬长。","佳宾壮论能投俗，归路谁怜鬓雪光。"],"title":"游韩氏园有客先归"}
