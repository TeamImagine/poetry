{"author":"员兴宗","id":21895,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["亭筑休休未作难，晚因观物遂观澜。","不赊日月霑新渥，肯对星辰恋旧官。","龟策幽幽余处索，牛头衮衮静中看。","杜鹃口血老臣泪，勿信东川甫也叹。"],"title":"送张郎中出守潼川"}
