{"author":"文彦博","id":68776,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["承枉安车访孟津，披云喜睹旧风神。","昔年交会心相契，今日朋从意转亲。","华发并蒙难老福，清樽莫作独醒人。","高门积庆簪缨盛，世上尊荣孰比伦。"],"title":"次韵致政中散宠惠雅章"}
