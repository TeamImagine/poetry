{"author":"戴表元","id":161289,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄仄仄，平仄平平仄仄平。"],"paragraphs":["江上秋花无数生，红红白白照江明。","当年茂苑看曾厌，今日荒村望急惊。","泣雨羁臣愁去阙，歌风艳女惜倾城。","萧条欲别那拼得，移向东篱配菊英。"],"title":"兵后见三江口木芙蓉盛开"}
