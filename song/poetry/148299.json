{"author":"方回","id":148299,"strains":["仄平平仄平平仄，仄仄平平仄仄平。","仄仄仄平平仄仄，平仄仄仄仄平平。","平平仄仄仄平仄，平仄平平平仄平。","平仄平平仄平仄，仄平仄仄仄平平。"],"paragraphs":["貌颠神定杨明府，听聩思聪赵广文。","此老足成三钓叟，相望各占一谿云。","宾旸客邸偶胥会，华父家园谁共醺。","为报包山旧乔木，欲来系马说新闻。"],"title":"别后寄赵宾旸并杨华父二首  其二"}
