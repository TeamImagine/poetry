{"author":"无名氏","id":38458,"strains":["平平仄仄平，仄仄仄平平。","仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平○○，平平仄仄○。"],"paragraphs":["悠然四望通，渺渺水无穷。","海鹤飞天际，烟林出镜中。","云消澄遍碧，霞起澹微红。","落日浮光满，遥山翠色同。","樵声喧竹屿，櫂唱入莲藂。","远客舟中兴，烦襟暂一空。"],"title":"空水共澄鲜"}
