{"author":"陆游","id":38077,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["黄纸东来墨未干，孤臣恩许挂朝冠。","小儿扶出迎门拜，邻舍相呼拥路观。","白首奉身归畎亩，清霄无梦接鹓鸾。","从今剩把花前酒，忧患都空量自宽。"],"title":"五月七日拜致仕敕口号二首  其二"}
