{"author":"蔡齐","id":232936,"strains":["平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["危峰屹立长江上，势折华胥限百蛮。","鳌背孤撑青玉柱，斗杓斜插翠云鬟。","月生西海初三夜，潮到东吴第一关。","安得扁舟多载酒，放歌击楫浪花间。"],"title":"小孤山  其二"}
