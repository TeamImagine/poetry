{"author":"叶茵","id":126344,"strains":["仄平仄平平平平，平平平仄仄仄平。","平平平仄平平仄，仄仄仄平○平平。","平平仄仄仄平仄，仄仄平平○仄仄。","平平平仄平○平，仄平○仄○平仄。"],"paragraphs":["有君子兮居沧波，芝兰之室未足多。","为香终日成痴绝，不着此亭如香何。","光风霁月荡心目，幸甚吴侬沾賸馥。","兹时消得为衣裳，对翁更把离骚读。"],"title":"爱香亭"}
