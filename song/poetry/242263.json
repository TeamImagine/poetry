{"author":"李正民","id":242263,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["十年出处略相同，名在丹台第几重。","欲富未能求五牸，为贫聊且受三锺。","寒灰复焰惭安国，穷鬼何知笑伯龙。","泛宅浮家苕霅上，一觞一咏可从容。"],"title":"寄元叔  其一"}
