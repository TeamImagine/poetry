{"author":"杨万里","id":49187,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["黟祁二邑水分源，到此同流怒政奔。","忽值两山盘作峡，更峨双石插为门。","中通翠浪才容线，仰看青天细似盆。","滟滪瞿唐姑未问，祗经此险已销魂。"],"title":"过阊门溪"}
