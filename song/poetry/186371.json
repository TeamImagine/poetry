{"author":"吕陶","id":186371,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曾把丛蓍叩大钧，少逢升渐屡逢屯。","平生道在惟藏器，今日途穷耻问津。","万事感怀归白髪，九衢欺客是红尘。","何须便作林泉计，未必文章误此身。"],"title":"送永康司理张思纯东归"}
