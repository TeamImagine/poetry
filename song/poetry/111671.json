{"author":"刘克庄","id":111671,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["放逐归来寂寞滨，颠毛雪色面皮皴。","怪奇昔有观邕者，老丑今无看玠人。","一枕唤回将觉梦，三薰惜取已来身。","绣裳蝉冕丛忧愧，得似先生折角巾。"],"title":"癸丑记颜"}
