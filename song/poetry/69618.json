{"author":"王炎","id":69618,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["士要飞腾及黑头，肯来挥麈试同谋。","已携荷叶招欢伯，莫笑花枝欠杜秋。","老我余年思钓渭，诸君他日合封留。","胸中器度须深阔，江汉方行万斛舟。"],"title":"招同官诸宣教一饭用舟字韵成拙句"}
