{"author":"陈著","id":139614,"strains":["○○仄平平，平仄平平平。","平仄平平仄，平仄○仄平。","仄仄仄仄仄，平平仄○○。","平平平仄平，仄仄平平平。","仄仄平仄仄，仄仄○仄平。","仄仄仄平仄，仄○○平平。","仄仄仄仄仄，仄平仄平○。","仄仄平○平，平平○平平。","仄仄仄仄平，仄仄平平平。","平仄平平平，仄仄○仄平。","仄仄仄仄仄，仄仄仄仄平。","仄仄○仄仄，仄仄○仄平。","仄○仄平仄，仄仄仄仄平。","仄仄平仄平，平仄平仄平。","仄仄仄平仄，平仄○平平。","平平仄平仄，○平平平平。","仄平仄○仄，仄仄○仄○。","仄仄平平仄，？？平仄平。","平平平仄仄，平○○仄平。","平平平仄仄，平仄平仄○。","仄仄仄○仄，仄平仄平平。","平平仄平仄，平仄平○○。","平平平仄仄，仄仄仄仄平。","仄仄仄仄仄，○仄仄仄平。","平平仄仄仄，仄平仄仄平。","仄○仄平仄，仄仄仄平平。","仄平仄平仄，仄平仄平平。","仄仄仄仄平，仄仄平平平。","仄平仄仄平，仄○仄仄平。","平仄仄仄仄，仄仄平平平。"],"paragraphs":["苍苍本无为，乌兔争飞驰。","今日为何日，谁叩和与羲。","举目万感集，秋风黍离离。","人生能几何，梦境蛛营丝。","或以烹自售，变诈如鞅斯。","或以舌交战，纵横如秦仪。","亦或事旷达，蜕形慕安期。","不则逃空虚，灰心从阇梨。","不曰古圣贤，自有天根基。","为己非为人，积学如积赀。","弗废一日葺，庶几百志熙。","世远教法散，有识如退之。","试观训符读，道义不以规。","贵贱何足云，而乃徒费辞。","进学以为解，诗易分葩奇。","安贫以知命，妻儿任寒饥。","既而及行艺，顾欲中有司。","未忘功名径，□□荆棘茨。","堂堂山斗望，为论如彼卑。","吾师吾孔子，曾子而子思。","以至孟轲氏，四书炳蓍龟。","君家两英嗣，珠璧光和隋。","元方知自力，阃奥次第窥。","既以习语话，行有向学时。","光阴电一抹，圣狂几甚危。","百行孝为本，气下色愉怡。","极而察天地，造端自齐眉。","苦语赞义方，一洗时妆脂。","勉旃复勉旃，勿重老大悲。","还以自警省，就示吾诸儿。"],"title":"用前人代二子用前韵来谢韵"}
