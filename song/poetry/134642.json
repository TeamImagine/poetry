{"author":"释文珦","id":134642,"strains":["平仄平仄仄平平，平平仄仄平平平。","平平仄仄仄平仄，仄仄平平仄仄平。","平仄平平平仄仄，仄平仄仄仄平平。","仄平仄仄仄平仄，仄仄仄平平仄平。"],"paragraphs":["心绝驰竞如安流，身逃系属同虚舟。","无车每每跨黄犊，有暇时时盟白鸥。","随分嬉游随分乐，可曾计较可曾愁。","老吟亦不记声律，乱写孟郊沙井头。"],"title":"放吟"}
