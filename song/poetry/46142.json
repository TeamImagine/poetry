{"author":"梅尧臣","id":46142,"strains":["○仄平平仄，平平仄仄平。","仄平平仄仄，仄仄仄平平。","仄仄平平仄，○平○仄平。","仄平平仄仄，仄仄仄○○。","○仄○平仄，平平仄仄平。","平平平○仄，仄仄仄平平。","仄仄平仄仄，平平仄仄平。","平平○仄仄，仄仄仄平○。"],"paragraphs":["三月天池上，都人袨服多。","水明摇碧玉，岸响集灵鼍。","画舸龙延尾，长桥霓饮波。","苑光花粲粲，女齿笑瑳瑳。","行袂相朋接，游肩与贱摩。","津楼金间采，幄殿锦文窠。","挈榼车傍缀，归郎马上歌。","川鱼应望幸，几日翠华过。"],"title":"金明池游"}
