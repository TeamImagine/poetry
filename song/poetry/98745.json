{"author":"钱时","id":98745,"strains":["平仄仄平仄○仄，仄平平仄平仄仄。","平平平仄仄平○，仄仄仄平○仄仄。","仄仄仄平平仄仄，仄平平平仄平仄。","平平仄仄仄平平，平平仄平仄仄仄。","仄仄仄平仄平平，仄仄仄仄仄仄仄。","仄仄仄平仄平仄，仄仄平平仄平仄。","平平仄平平仄平，○平平平仄○平仄仄。"],"paragraphs":["蚕妇拂蚕叶如缕，爱之何啻珠玉比。","呼奴勤向帐前看，夜卧靡宁三四起。","未必便能丝挂体，眷焉于怀有真喜。","人人办得此时心，推而广之岂不美。","以此事君定忠臣，以此事父定孝子。","以此事夫定贤妇，一念真成转枢耳。","嗟哉世人胡不然，三纲茫茫不如蚕一纸。"],"title":"蚕妇叹"}
