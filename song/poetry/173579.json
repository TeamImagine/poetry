{"author":"黄庶","id":173579,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["东风寂寞掩柴关，时苦删文笔冻干。","只把诗情磨世态，更凭酒力御春寒。","尘埃不必频弹铗，岩石终期共挂冠。","叹息焚和名利者，乾坤未似斗筲宽。"],"title":"次韵和真长新春偶书"}
