{"author":"陈师道","id":214031,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["邻鸡接响作三鸣，残点连声杀五更。","寒气挟霜侵败絮，宾鸿将子度微明。","有家无食违高枕，百巧千穷只短檠。","翰墨日疏身日远，世间安得尚虚名。"],"title":"早起"}
