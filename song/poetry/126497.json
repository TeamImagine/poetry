{"author":"郑起","id":126497,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平仄仄仄，平平仄仄仄平平。"],"paragraphs":["便骑老虎不须鞍，忍辱仙人出宰官。","入内讲经千佛现，跏趺对御六龙寒。","指头有月娑罗冷，舌上悬河海水干。","圣主赐衣漫大地，西方国土未为宽。"],"title":"次照晦岩韵"}
