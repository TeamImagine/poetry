{"author":"胡寅","id":11672,"strains":["平平仄仄平，仄仄○仄仄。","仄平仄平平，仄仄仄○仄。","平平仄平仄，仄仄○仄仄。","仄平仄仄平，平仄仄平仄。","○平平仄仄，平仄仄仄仄。","平仄仄仄平，平仄仄仄仄。","平仄平平仄，仄仄平仄仄。","平○平仄仄，仄仄仄○仄。","仄平平仄仄，仄仄仄仄仄。","仄仄平仄平，仄平平平仄。","仄仄平平平，仄平仄平仄。","仄仄平平平，仄仄仄仄仄。","仄平仄平仄，仄仄仄平仄。","仄平仄平平，仄仄仄平仄。","仄仄仄仄平，平仄仄仄仄。","平仄平平平，○仄平仄仄。","仄仄平平仄，仄平平仄仄。","平平平仄仄，○平仄平仄。","平平○仄仄，平仄○仄仄。","仄平仄仄平，平仄仄平仄。","○平仄仄仄，仄仄平仄仄。","平○仄仄仄，平仄平仄仄。","仄平平仄平，仄仄仄平仄。","仄平平仄平，平仄仄平仄。","平平仄平仄，平仄○○仄。","平平仄仄平，仄仄平仄仄。","平仄○仄平，仄仄仄平仄。","仄平○仄仄，仄仄仄平仄。","仄平仄平仄，仄仄平仄仄。","仄平仄○仄，平仄仄平仄。","仄○仄仄仄，仄仄○平仄。","平○仄平仄，平仄仄○仄。","平平平仄仄，平仄仄仄仄。","平仄仄○仄，仄仄仄仄仄。","？平仄仄平，仄仄平平仄。","平平平仄○，○仄仄平仄。","仄平平仄仄，平仄○仄仄。","平○○平仄，平仄仄平仄。","平平平仄仄，仄仄仄○仄。","仄仄仄仄○，仄仄○仄仄。"],"paragraphs":["西方有幻师，以利行幻术。","利他乃甘言，自利则其实。","曾微证形象，顾喜论恍惚。","可怜亿兆人，明智百无一。","泯然俱受绐，宁以鬼自怵。","疑怖既迫心，祈祷便屈膝。","千载浮屠氏，个个提一律。","云长忠烈士，蜀汉凛三杰。","许身初择义，遇主益秉节。","一受先主知，不为曹公屈。","最后围樊城，许南已无拂。","智略孙吴俦，议徙股胆栗。","惜哉片言戾，壮志遂纡郁。","至今想英风，使我竦毛骨。","庙祀礼则宜，为国有典秩。","而彼天台僧，相此山水窟。","欲缮庐而处，假灵宣鬼物。","章乡城近止，将军此焉没。","斯人兼畏仰，吾计行可必。","唱云暴悍魂，岩壑擅营室。","从吾受净戒，父子归命佛。","初犹未赫烜，灵响沉寂谧。","奈何无尽翁，作记极词笔。","一毛成万钧，财施日盈溢。","精蓝敞千柱，城旦汹溟渤。","捐身养惰游，小智之所弗。","而况正直神，肯徇智颛汩。","永怀王迹熄，异说竞蜂出。","圣言甚微眇，学士迷祖述。","佛徒窃其柄，高坐弄拳拂。","翕张性命说，自谓了生灭。","孤标类清远，阴趣尽攘夺。","凡民何足算，吾党是可嫉。","终始莽如梦，变化暗若漆。","矧希有漏因，便怛无常猝。","推波而助澜，司寇莫能诘。","岂惟兹一庙，淫祀如发密。","谁将驱缁褐，南亩畀巾帻。","幽明无俶扰，典祀不相昵。","坐令宇宙间，礼乐兴炳蔚。"],"title":"题关云长庙"}
