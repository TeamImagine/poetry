{"author":"方岳","id":127821,"strains":["平平平平仄平平，平平仄仄平平仄。","仄○仄仄平仄仄，○仄平仄○平平。","仄平仄○仄○仄，仄仄平平平仄仄。","○仄平平仄仄平，仄仄平平仄平仄。","仄○平仄平，仄仄仄仄○，仄仄仄仄○平平。","平仄仄仄平仄平，仄仄仄仄平平平。","平仄仄仄平平平仄平仄，仄平○○仄平仄。"],"paragraphs":["风低黄芦雪模糊，南山夜猎生於菟。","铁衣槛致元帅府，犹自舑舌磨牙须。","府公起迎自除馆，刻桷丹楹齐栅断。","分栋骁雄上下番，汛埽蠲明节寒暖。","一铺兵十人，一饭肉十斤，日费少府如千缗。","惟恐不饱撩怒嗔，一旦出柙谁能踆。","君不见有尨狺狺守门户，舐糠累累奈何虎。"],"title":"槛虎行"}
