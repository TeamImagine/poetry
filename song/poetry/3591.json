{"author":"陈与义","id":3591,"strains":["仄仄○○平，平平仄平仄。","平平仄平仄，平○仄平仄。","仄平平仄平，仄○平○仄。","仄平平仄仄，仄仄仄平仄。","平平○平仄，仄仄仄仄仄。","仄仄仄仄平，平平仄仄仄。"],"paragraphs":["破驿难并休，差池便薪水。","山川会心地，还思对君子。","道边千尺榕，午荫清且美。","极知非世用，我爱不能已。","东风吹南服，莽莽绿万里。","此地亦可耕，胡为茧予趾。"],"title":"甘棠驿怀李德升席大光"}
