{"author":"高竹鹤","id":172358,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平平仄平平。","仄平平仄平平仄，仄仄平平仄仄平。"],"paragraphs":["自汲清泉灌药畦，西风篱落豆初肥。","溪童趁日烘渔网，山妇迎寒织雨衣。","棋散石台仙客去，松摇花崦野猿归。","尚嫌居处邻村近，又欲移家入翠微。"],"title":"题友人山居"}
