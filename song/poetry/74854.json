{"author":"赵蕃","id":74854,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄仄仄仄，仄仄平平平仄平。","平仄仄平平仄仄，仄平仄仄仄平平。"],"paragraphs":["去年犯雪到严州，呵笔题诗曳履投。","所恨决然成间阔，故兹复尔小迟留。","精金美玉自有价，伯乐王良无即休。","珠玉见褒犹美疢，药须瞑眩疾方瘳。"],"title":"呈陆严州二首  其二"}
