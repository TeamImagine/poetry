{"author":"释契嵩","id":68992,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["严维灵彻出山时，避雨曾闻碍木枝。","几杪霜寒何足畏，管中春色已堪吹。","风含钟韵凝还散，水结溪声咽又悲。","鬭草野游君莫笑，初平元是牧羊儿。"],"title":"次韵和酬"}
