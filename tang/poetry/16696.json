{"author":"白居易","id":16696,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["朝回北阙值清晨，晚出南宫送暮春。","入去丞郎非散秩，归来诗酒是闲人。","犹思泉石多成梦，尚叹簪裾未离身。","终是不如山下去，心头眼底两无尘。"],"title":"晚从省归"}
