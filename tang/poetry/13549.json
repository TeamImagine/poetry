{"author":"张籍","id":13549,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["玉阳峰下学长生，玉洞仙中已有名。","独戴熊须冠暂出，唯将鹤尾扇同行。","炼成云母休炊爨，已得雷公当吏兵。","却到瑶坛上头宿，应闻空里步虚声。"],"title":"送吴炼师归王屋"}
