{"author":"张耒","id":216126,"strains":["仄平平仄平仄平，仄仄仄仄仄○平。","仄○仄仄仄仄仄，平仄仄仄平仄平。","仄仄仄平平仄仄，仄仄仄仄平平平。","平平仄仄仄平仄，仄仄仄仄平平○。","平平仄平仄仄仄，平仄仄仄平仄平。","仄平仄仄仄平仄，仄仄平仄平平平。","平平仄仄平仄仄，平仄平仄平○平。","仄平平平仄○仄，仄平仄○仄仄平。"],"paragraphs":["夜来飞雹惊我眠，大者磊落几如拳。","起听但觉屋欲动，檐瓦破坠无复全。","是日晚晴星斗出，镜静万里无云烟。","乾坤变化竟谁使，造作诡怪须臾间。","邻家老翁发已白，云昔见此今十年。","木衰火滥气浮泄，激此阴沴成冰坚。","儒生臆度知是否，天事谁得穷其源。","屋头雏鸦失其母，足伤翅折亦可怜。"],"title":"己未四月二十二日大雨雹"}
