{"author":"张纲","id":245405,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["月窟当年裛桂香，衰兰那敢望重芳。","姓名忽见偕千佛，骨相端知误九方。","老树逢春欣有蘖，新雏出谷敢争翔。","琢磨赖有交朋在，髙义无专数范张。"],"title":"衰病辞禄蒙恩赐可时小子坚方尘末第陈德昭袁仲诚惠诗褒借褒借甚宠次韵奉答二首  其二"}
