{"author":"释居简","id":92102,"strains":["仄○平平仄仄○，平平仄平平仄平。","平平仄仄仄平仄，平平仄仄○○平。","平平平平仄平仄，仄平仄仄仄平仄。","仄平平仄仄平平，仄仄○平平仄仄。","仄仄仄仄仄仄仄，平平平平仄平仄。","仄平平仄仄平平，平仄仄平平仄仄。","平平仄仄仄仄平，仄平仄仄平仄○。","仄仄仄仄平仄平，仄平○平平仄平。","平平仄仄平○仄，仄仄○平平仄仄。","仄平仄仄仄仄平，仄仄平平仄平仄。"],"paragraphs":["锦屏之英老大隋，孤芳寄林非所宜。","南堂特榻越常轨，东山陷虎藏深机。","稽山之琦后来秀，倔强不落古人后。","后堂新破北山荒，夺食驱耕夸敏手。","古已往矣不可觅，胡为区区蹈陈迹。","衲僧怀袖卷风云，何地不容轰霹雳。","吾常学古不学今，确持谠直甘陆沈。","顾影自立时自箴，舍公其谁知此心。","公今老牯群中去，转位回机头角露。","所存匪石不可移，万里骁腾在初步。"],"title":"送琦后堂住荐福"}
