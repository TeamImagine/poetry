{"author":"刘敞","id":174377,"strains":["平仄平○平，仄平仄平仄。","平平仄○仄，仄仄仄仄仄。","仄平仄仄仄，仄仄仄仄仄。","平仄仄仄平，平平仄平仄。","仄○仄平平，○仄仄平仄。","仄平仄仄仄，仄仄仄平仄。","○○仄仄仄，仄仄仄平仄。","平平仄平平，○仄平平仄。"],"paragraphs":["飞鸟知深林，潜鱼乐渊濬。","升沉久相笑，出处各自殉。","漆雕不愿仕，孟子耻独进。","轩冕世所荣，吾斯未能信。","辟雍焕文章，王国聚英俊。","及门足自喜，内省愧多吝。","且将事畎亩，亦以乐尧舜。","悠悠谢知音，当识斯言讱。"],"title":"答舅氏时诏不就学官者郡勿举故见督赴期"}
