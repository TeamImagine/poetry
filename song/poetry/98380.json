{"author":"饶鲁","id":98380,"strains":["仄○仄平平仄平，平仄仄仄平平平。","仄○仄平仄仄仄，仄平仄仄平平仄。","平平平平仄○平，平平仄仄平仄平。","平平仄仄平○仄，仄仄仄仄○平平。","仄平仄仄平仄仄，仄仄平平仄平仄。","仄平平仄仄仄平，仄平平仄平平仄。","仄平○仄平平平，仄仄仄平平仄平。","仄○仄仄○仄仄，平仄仄仄平平○。"],"paragraphs":["昔闻放翁歌镜湖，船尾有酒船头书。","又闻鉴湖赐贺老，剡川一曲春风好。","番阳之东有重湖，风光与此真不殊。","澄波湛湛秋莹洁，碧月一片沈冰壶。","彩舟荡漾摇画桨，上下天光映虚幌。","踏歌捶鼓乐者谁，武陵樵客来湖上。","赋诗横槊何英雄，气概或夸前两翁。","我思此景劳梦寐，东望咄咄徒书空。"],"title":"重湖夜月"}
