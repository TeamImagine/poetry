{"author":"周文璞","id":94811,"strains":["平平平仄○仄平，仄仄仄仄○仄平。","仄平○仄平平仄，仄仄仄仄○平平。","仄○平仄仄仄仄，平仄平仄○平平。","平平平仄平仄仄，○仄仄○平平平。"],"paragraphs":["蒸鱼燔肉当好羞，北面百拜如有求。","愿身长健儿孙好，岁岁此日烧松楸。","纸钱灰尽泪不尽，孤也虽在犹拘幽。","沄沄金盖山下水，相送直过龙湾头。"],"title":"上冢"}
