{"author":"沈与求","id":250349,"strains":["平平仄平平，平仄平仄仄。","仄仄仄平平，平仄平仄仄。","平平仄仄仄，平仄仄平仄。","仄平仄平平，仄仄仄平仄。","仄○仄仄○，仄仄仄仄仄。","○平仄仄平，仄仄仄平仄。","平平平仄仄，仄仄仄平仄。","仄仄仄平平，仄平仄平仄。","平○仄仄仄，仄仄仄仄仄。","平仄仄仄平，仄仄平仄仄。","仄平仄平平，仄仄○仄仄。","平平平仄平，平仄仄平仄。","平仄仄平○，平仄仄平仄。","仄平仄平平，仄仄平仄仄。","平○平仄○，仄○平仄仄。","仄平平○平，平仄仄平仄。"],"paragraphs":["诸侯救周衰，能事存笔削。","后学竞专门，肤引迷注脚。","宁知惧贼乱，诛意未为虐。","上皇志包荒，大度示恢廓。","误堕虏计中，九庙施箭凿。","将臣拥彊兵，首鼠事前却。","专雄怀顾望，散党失归着。","坐令两宫车，北辕狩沙漠。","天王绍绝统，愤此国势弱。","尝胆复大雠，此意良不薄。","向来督真奸，国典犹阔略。","群公争护前，循习久弥确。","黄屋泛沧溟，黔首寄矰缴。","世无管夷吾，老眼双泪阁。","何当诛赏行，浩叹成嗢噱。","曜灵还中天，冰雪自销铄。"],"title":"次韵张仲宗感事"}
