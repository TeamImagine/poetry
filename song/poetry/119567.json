{"author":"林希逸","id":119567,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["问药虽忙吟更忙，新诗必富似龟堂。","未能载雪寻安道，恨不乘风学老商。","伊昔虱心看愈大，因何牛背射无光。","疑公只欠长明颂，不用云璈共绿章。"],"title":"后村再和堂字二首且云欲谢遣孤月一意祈天用韵为谢  其一"}
