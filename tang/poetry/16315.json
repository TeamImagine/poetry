{"author":"白居易","id":16315,"strains":["仄仄平平仄平仄，仄仄仄平仄平仄。","仄平○仄平仄平，平仄仄仄仄仄平。","仄平仄仄平○仄，仄仄仄平平仄仄。","仄仄平仄平仄平，平仄平○平仄仄。","仄平平平平仄平，○平○仄仄仄平。","平平平仄平仄仄，平平仄仄平平○。","仄平平仄平仄仄，仄平平仄平平仄。","仄平仄仄平平仄，仄平仄仄平平仄。","仄平平仄仄仄仄，仄仄平平仄平仄。","仄平仄仄○仄平，仄平仄仄○仄平。","仄平仄仄仄○○，平平仄仄平平平。","平仄平平平仄仄，仄平仄仄平平仄。","仄平仄仄平平平，平○仄平平仄平。","仄平？仄仄仄仄，仄○仄仄平○平。","平仄平平平仄仄，仄仄仄平仄○仄。","仄○平仄○仄平，仄仄平平仄平仄。"],"paragraphs":["剪削干芦插寒竹，九孔漏声五音足。","近来吹者谁得名，关璀老死李衮生。","衮今又老谁其嗣，薛氏乐童年十二。","指点之下师授声，含嚼之间天与气。","润州城高霜月明，吟霜思月欲发声。","山头江底何悄悄，猿声不喘鱼龙听。","翕然声作疑管裂，诎然声尽疑刀截。","有时婉软无筋骨，有时顿挫生棱节。","急声圆转促不断，轹轹辚辚似珠贯。","缓声展引长有条，有条直直如笔描。","下声乍坠石沉重，高声忽举云飘萧。","明旦公堂陈宴席，主人命乐娱宾客。","碎丝细竹徒纷纷，宫调一声雄出群。","众音𫌨缕不落道，有如部伍随将军。","嗟尔阳陶方稚齿，下手发声已如此。","若教头白吹不休，但恐声名压关李。"],"title":"小童薛阳陶吹觱栗歌"}
