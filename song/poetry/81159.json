{"author":"张镃","id":81159,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["矫首千寻古杏檐，远林空处月钩纤。","龙蛇薮泽秋声起，牛女虚空夜气添。","满荡荷开从北看，危栏塔立向西瞻。","绿笺封事精忱达，髴郁天香羽袖沾。"],"title":"七夕前一夜翠樾堂设醮"}
