{"author":"陆游","id":39170,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日出风和宿醉醒，山家乐事满余龄。","年丰腊雪经三白，地暖春郊已遍青。","菜细簇花宜薄饼，酒香浮螘泻长瓶。","湖村好景吟难尽，乞与侯家作画屏。"],"title":"立春日"}
