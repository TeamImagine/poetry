{"author":"刘禹锡","id":11155,"strains":["平平仄仄仄平平，平仄平平仄仄平。","平仄平平平仄仄，仄平平平仄仄平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["词人各在一涯居，声味虽同迹自疏。","佳句传因多好事，尺题稀为不便书。","已通戎略逢黄石，仍占星文耀碧虚。","闻说朝天在来岁，霸陵春色待行车。"],"title":"酬郓州令狐相公官舍言怀见寄兼呈乐天"}
