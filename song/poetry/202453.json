{"author":"陆佃","id":202453,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["太师勋业在丹书，乞得身归主眷殊。","五色诏容瞻凤阙，白云篇不换蛇珠。","闲应物外神仙有，健复人间将相无。","明夜画船回首处，汴堤烟月柳千株。"],"title":"琼林苑御筵奉诏送文太师致政归西都四首  其三"}
