{"author":"陆游","id":38902,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄平仄平仄仄平。","仄仄仄平平仄仄，平平平仄仄平平。"],"paragraphs":["雨余残日照庭槐，社鼓冬冬赛庙回。","又见神盘分肉至，不堪沙雁带寒来。","书因忌作闲终日，酒为治聋醉一杯。","记取镜湖无限景，蘋花零落蓼花开。"],"title":"秋社"}
