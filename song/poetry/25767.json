{"author":"林光朝","id":25767,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["声教从今已远覃，翩翩作者问谁堪。","石经犹有中郎蔡，金匮曾夸太史谈。","至竟银钩并铁画，相传海北到天南。","诸生考古头浑白，禹穴何时更许探。"],"title":"次韵呈胡侍郎邦衡"}
