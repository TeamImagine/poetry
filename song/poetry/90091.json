{"author":"张方平","id":90091,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江城风日燥将燃，喜此滂沱仅有年。","诸泽气交阴压地，四溟水立阔围天。","廓开紫宙清凉界，顿去骄阳跋扈权。","须信化工人可代，傅岩才业在三篇。"],"title":"金陵久旱喜雨呈运使韩综学士提刑令狐挺祠部及示诸府僚"}
