{"author":"陆游","id":38518,"strains":["仄仄仄仄平，平仄仄平○。","仄平仄○平，仄仄平仄仄。","平仄仄仄平，○平仄平仄。","平平仄仄仄，○仄仄平仄。","仄仄仄平平，仄仄平仄○。","仄平仄平平，仄仄平仄仄。"],"paragraphs":["昔我自蜀归，耆旧已凋丧。","后来二三公，尚慰天下望。","千里一纸书，殷勤问亡恙。","呜呼亦已矣，遗语寄悲怆。","我亦迫桑榆，便恐无辈行。","夜窗对青灯，力惫心尚壮。"],"title":"斋中杂兴十首以丈夫贵壮健惨戚非朱颜为韵  其四"}
