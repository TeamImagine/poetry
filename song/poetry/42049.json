{"author":"陆游","id":42049,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["腰剑如今不换牛，固应万事一时休。","孤舟惯作潇湘梦，骏马宁思鄠杜游。","毁誉要须千载定，功名已向隔生求。","石帆山下秋风晚，买酒看云自献酬。"],"title":"山村独酌"}
