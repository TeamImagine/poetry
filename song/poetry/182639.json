{"author":"强至","id":182639,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["金络香𫐌匼匝来，门阑彻禁夜无猜。","正怜舞曲随风转，骤觉灯花冒雨开。","屏翳呼云何倏忽，嫦娥收月漫徘徊。","相君未放春宵醉，倒尽宜城第几罍。"],"title":"依韵奉和司徒侍中上元遇雨即席"}
