{"author":"孔武仲","id":199220,"strains":["仄仄仄平平，仄平仄平仄。","仄仄○仄平，仄仄仄平仄。","仄○仄○仄，仄○平仄仄。","仄平仄仄○，平平仄平仄。","平平仄平仄，平仄平仄仄。","平仄平平平，仄仄仄仄仄。","仄仄仄平平，仄平仄平仄。","仄仄○仄平，平平仄平仄。","仄平平仄仄，仄仄仄平○。","平仄仄平平，仄平○仄仄。","仄仄仄仄平，平平仄平仄。"],"paragraphs":["解缆古城阴，系舟绿榆影。","浩荡观浊流，咫尺有甘井。","譬如坐汤镬，傍观冰玉冷。","望之首不回，清泉逐修绠。","余香入新稻，真味添细茗。","蒸骨为之凉，醉魄一以醒。","昔有少陵翁，卜居在遐境。","美味当百金，修筒接千岭。","我今浑不费，汲取在俄顷。","川路远迢迢，客愁长耿耿。","得此稍忘忧，无殊卧箕颍。"],"title":"汴河汲井"}
