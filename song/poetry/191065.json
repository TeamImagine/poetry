{"author":"韦骧","id":191065,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["使指频将念匪宜，闽山何敢惮驱驰。","荐贤锐意先推鹗，逐恶雄心肯问狸。","却愧裁篇为惠重，况当卧辙欲留时。","光芒照眼观华藻，遥想张芝墨满池。"],"title":"和答前福守林中散"}
