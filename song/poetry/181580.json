{"author":"谢景温","id":181580,"strains":["平平仄仄平仄平，○仄○仄平平○。","平平仄仄仄○仄，仄仄仄仄○平平。","仄平仄仄平仄仄，平平仄仄平平平。","仄平平仄仄平仄，○仄仄仄平仄○。","平平仄仄○仄仄，平平○仄平平平。","平平平仄仄仄平，仄仄仄平○仄○。","平平仄平仄仄仄，○仄平平平仄平。","平平仄仄仄仄仄，平平仄仄平平平。","平平仄仄仄仄仄，○平仄仄平仄○。","○平仄仄仄仄仄，平平仄仄仄仄平。","仄平仄仄○仄仄，仄平仄平○仄平。","平平仄仄仄仄仄，平平仄仄平仄○。","仄平仄仄仄仄仄，仄平平仄平○平。","平平仄仄平仄仄，仄平仄仄平仄仄。","仄平○○仄平仄，仄平仄仄平仄平。","仄平仄仄平仄仄，仄平平仄平仄平。"],"paragraphs":["耶溪欲尽山转青，中有三寺山为屏。","秦峰表里植苍翠，仰视万木相峥嵘。","雪霜洗尽尘土迹，龙蛇蛰处烟氛生。","我携宾友事登览，穿径已觉毛骨轻。","穷幽陟险兴不尽，岩房留宿神逾清。","寒随阴谷一夜来，酒力半酣如不胜。","狂歌出门步竹迳，正见溪桥双月明。","幽泉乱出石窦响，松风远送哀猿声。","凌晨后岭纵俯仰，长林翠阜何纵横。","献之旧地不可辨，悬崖欲断石作坑。","五云散尽遗迹灭，老僧至今传此名。","凭高览古复太息，翻嗟万事多废兴。","丈夫出处固未测，我于山水心难萦。","区区世路虽可厌，脱身向此诚独醒。","岂知乘兴事兹乐，赏心不系穷与亨。","昔人避世非获已，我今安学禽鸟情。"],"title":"留题云门山雍熙院"}
