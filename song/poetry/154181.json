{"author":"蔡逸","id":154181,"strains":["仄仄平仄仄，○平平仄平。","平平平○○，平仄仄仄平。","仄仄仄平○，○平仄平平。","○○仄平仄，平仄平平平。","仄仄仄平平，仄仄平平平。","仄仄仄平仄，平平仄平平。","仄仄仄平仄，仄平仄仄○。","平仄仄○平，○平仄平平。","平平○平仄，平平仄平○。","仄仄仄平平，平平平仄平。","仄仄平仄○，仄平仄平平。","仄仄仄平平，平仄平○平。","平平仄仄仄，仄平○仄平。"],"paragraphs":["二月春事半，县花无数开。","江头连骑行，江雾绍法埃。","下马坐清荫，观鱼大江隈。","行行历山寺，金碧森楼台。","拂石有唐碑，字老生莓苔。","缅想古今事，悠然一伤怀。","解榼醉泉石，徬徨不忍回。","辞径下扁舟，重开賸樽罍。","江烟暝川谷，冰轮出崔嵬。","水面映金波，流光浮玉杯。","荡漾舟渚间，往来恣徘徊。","一棹转圆沙，灯火来相催。","高歌赋厌厌，会须期再来。"],"title":"游圣水兴慈寺"}
