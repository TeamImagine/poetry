{"author":"陆游","id":32663,"strains":["仄平平仄仄平平，仄仄平平仄仄平。","仄仄仄平平仄仄，仄仄仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["迩英帷幄旧儒臣，肯顾荒山野水滨。","不怕客嘲轻薄尹，要令我识老成人。","颿回鼓转东城暮，酒冽橙香一笑新。","遥想解酲须底物，隆兴第一壑源春。"],"title":"谢王彦光提刑见访并送茶"}
