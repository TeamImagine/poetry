{"author":"方回","id":148506,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["枯树重看发刺桐，似闻陌上已残红。","多端世故干戈后，大好春光老病中。","万户独难侯李广，两生宁肯圣孙通。","画楼著燕朱帘卷，别有冥冥物外鸿。"],"title":"春思"}
