{"author":"吴芾","id":18117,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["羁怀索寞苦难禁，赖有良朋与盍簪。","同志自怜今日少，知心谁复似君深。","哦诗喜得江天句，把酒愁分岁暮襟。","莫恋故山乖素约，春来准拟共登临。"],"title":"送江簿归括苍"}
