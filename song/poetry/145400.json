{"author":"马廷鸾","id":145400,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["宝箓炎图未百年，神徂圣伏一凄然。","征先生起淹中礼，与老人期圯上编。","柯烂不惊人换世，瓢空独乐士希贤。","昌黎愤世犹稽古，难拗何妨只自鞭。"],"title":"次韵李竹坞怀古"}
