{"author":"黄裳","id":204961,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["曾侍前星在玉霄，兢为元老立清朝。","重游西府羁群虏，危坐东台鉴庶僚。","扰扰万缘留事业，悠悠千载想风标。","传家已有蓬莱客，何患于门到寂寥。"],"title":"曾鲁公挽辞"}
