{"author":"孔武仲","id":200533,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["转轿南堤大阻长，不如乘兴泛轻航。","园林荫翳清如簟，禽鸟将迎语有簧。","溪是明河天上去，山疑方丈石中藏。","衣巾散适心闲暇，更胜登临逐杜郎。"],"title":"泛清溪入齐山"}
