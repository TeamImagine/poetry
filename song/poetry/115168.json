{"author":"刘克庄","id":115168,"strains":["平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["恬退已邀鸥入社，畸孤羞使鸩为媒。","闻新令尹弹琴治，有远方人负耒来。","雷邑地偏难舞袖，坳堂水浅易胶杯。","一枝半朵真穷相，输与河阳满县开。"],"title":"答陈莆田投赠二首  其二"}
