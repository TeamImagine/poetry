{"author":"释文珦","id":134151,"strains":["仄仄○仄仄，○平仄平平。","○平仄平仄，仄仄平平平。","仄平平仄平，平仄平仄平。","平仄平仄平，仄平仄平平。","平平仄平仄，仄仄平平平。","仄平○○仄，仄仄○仄○。","仄仄仄平仄，平平平仄平。"],"paragraphs":["久别思见面，重逢反成悲。","相持问年纪，各在桑榆时。","道途筋力残，玄发成素丝。","时命苟不遭，有才亦奚为。","荣华既非愿，但愿亡寒饥。","眼前且相慰，老别难再期。","此语亦良苦，君心还自知。"],"title":"与云耕重会复别"}
