{"author":"许及之","id":60932,"strains":["平平平仄仄平平，平仄仄平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["谋深无位可酬功，端殿几廷礼数同。","尽以四川归节制，重乘九折见精忠。","平生清白天垂相，简在登庸帝降衷。","万里桥头莫言远，恩波只在大江通。"],"title":"送赵端明帅蜀"}
