{"author":"方回","id":150089,"strains":["仄仄平平平，仄平仄仄仄。","仄○平仄仄，仄仄仄○仄。","仄仄仄仄平，平仄仄仄仄。","平仄仄仄平，仄仄仄仄仄。","仄仄仄仄仄，仄仄仄仄仄。","平仄仄平平，仄仄仄平平。","仄仄平仄平，仄仄仄平仄。","○仄仄平平，仄仄仄平仄。"],"paragraphs":["我爱真西山，读书有甲记。","首论天命性，岂可不论气。","我爱魏鹤山，周易辑集义。","濂洛十七家，一贯六十四。","有寂即有感，槁死笑释氏。","无气欲为人，瓦砾弃骸胔。","复见天地心，有处起生意。","王弼独云无，此语决非是。"],"title":"学诗吟十首  其四"}
