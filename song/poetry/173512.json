{"author":"吕公著","id":173512,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["六老皤然鬓似霜，纵心年至又非狂。","园池共避何方胜，樽酒相欢未始忙。","杖屦烂游千载运，衣巾浓惹万花香。","过从见率添成七，况复秋来亦渐凉。"],"title":"和王安之六老诗  其一"}
