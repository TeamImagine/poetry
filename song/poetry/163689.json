{"author":"于石","id":163689,"strains":["仄仄仄平仄，平平仄○平。","仄仄平平平，平平平仄平。","仄平仄仄仄，平仄仄平○。","○仄平平○，平平○仄平。","平平仄平仄，仄仄仄仄○。","仄仄仄○平，仄仄仄平平。","仄平仄仄仄，平仄平平平。","仄仄仄仄仄，仄仄平仄平。","仄仄仄平仄，仄平仄平平。","平仄仄仄仄，平仄平仄平。","平平仄平仄，仄仄仄仄平。","平平仄平仄，仄仄平仄平。","平○平仄仄，仄平仄○平。","平仄平仄平，平仄仄平平。"],"paragraphs":["世以鹊为吉，人多喜其鸣。","世以鸦为凶，鸣多人辄嗔。","吉凶一以定，嗔喜此焉分。","相彼新罗鹞，于何分爱憎。","群鸦竞喧集，有耳若不闻。","一鹊不相容，搏击以为能。","不知鹊可喜，甘与鸦为群。","妒善复党恶，鸷悍徒不仁。","石显怙权宠，望之不容身。","林甫擅柄用，何有乎九龄。","宁为望之辱，不作石显荣。","宁为九龄死，不作林甫生。","邪正苟倒置，是非竟难陈。","人事无不然，何独此微禽。"],"title":"鹊鸦行"}
