{"author":"韩翃","id":4885,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["信陵门下识君偏，骏马轻裘正少年。","寒雨送归千里外，东风沈醉百花前。","身随玉帐心应惬，官佐龙符势又全。","久客未知何计是，参差去借汶阳田。"],"title":"送高别驾归汴州"}
