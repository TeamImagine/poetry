{"author":"何梦桂","id":151590,"strains":["仄仄平仄平，平仄仄仄仄。","○平平平平，平平仄○仄。","平仄仄平平，平平仄平仄。","平平仄○平，平仄仄仄仄。","仄平仄平平，仄仄仄平仄。","仄平○平平，平平仄仄仄。","平平平仄○，仄仄仄○仄。"],"paragraphs":["杞国天柱倾，哀我鞠子疚。","苍鹅飞冲天，妖星大如斗。","帘下玉床移，山摧石鳌负。","河南吊遗黎，原野骨未朽。","北邙望孤陵，古木叫猿狖。","朔风吹尘沙，天寒薄翠袖。","南云山万重，去去莫回首。"],"title":"拟古五首  其五"}
