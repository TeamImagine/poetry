{"author":"杨亿","id":210606,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["神鸡缥碧马金精，西海桑田一掌平。","苜蓿度关风渐劲，莓苔登栈雨新晴。","琴斋尽室无归梦，锦里当垆奈宿酲。","麈柄清谈且为政，莫贪蒟酱学论兵。"],"title":"苏寺丞维甫知简州阳安县兼携家之任"}
