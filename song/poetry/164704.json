{"author":"谢翱","id":164704,"strains":["仄平仄仄平○仄，仄平平平仄平仄。","平平平仄仄平○，仄仄平○仄平仄。","平平仄仄仄仄仄，平仄仄平仄平仄。","仄○仄仄仄仄○，仄○平仄○仄平。","平平仄仄仄仄仄，仄仄仄仄平○○。"],"paragraphs":["玉华翳日神封井，液泠秋根洗云影。","年年天女下来观，露湿风吹太华顶。","冰枝脱叶坠欲舞，青鸟伺枝忽衔去。","夜深井气白吐虹，井中龙子如守宫。","凡人不敢饮此水，往往梦寐游其中。"],"title":"玉井水"}
