{"author":"祖无择","id":113741,"strains":["平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["提笔几回书诰命，剖符长是守方州。","未能抗表分司去，终老为郎谪宦休。","歌舞懒呼寒食节，醉吟孤坐月波楼。","文章独步成何事，空有离骚寄隠忧。"],"title":"读王元之后集题于卷末"}
