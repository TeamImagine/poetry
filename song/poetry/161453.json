{"author":"陈普","id":161453,"strains":["仄平○平平，仄仄仄平平。","平平仄仄平，仄仄仄仄仄。","仄平仄仄仄，仄平仄平仄。","仄仄仄仄平，仄仄○仄仄。","平平仄平平，平仄○平仄。","平平仄仄仄，平仄平○仄。","平仄仄仄平，仄仄仄仄仄。","仄平仄仄仄，仄仄平仄仄。","仄平仄仄仄，仄仄平平仄。","仄平平仄仄，平平仄平仄。","仄○平○仄，平○仄平平。","平平仄平仄，仄平仄平仄。","平仄平仄仄，仄仄平平仄。","仄仄仄○平，仄仄平仄仄。","平平仄平平，○平平平仄。","仄平仄平仄，平仄○平仄。","平平仄仄仄，仄仄平平仄。","平平仄平平，仄仄平仄仄。","平平仄平平，平平仄平仄。","平平仄○仄，平平仄仄仄。","仄平○仄○，平仄平平仄。","仄仄仄仄○，仄仄仄仄仄。","仄仄平仄平，仄平仄平仄。","平平仄仄仄，仄○○仄仄。","仄仄仄仄仄，仄○平仄仄。","○○仄仄平，平平仄平仄。","仄平仄○平，平仄平仄仄。","仄仄○平平，仄仄○仄仄。","仄平○平○，仄平仄平仄。","仄仄平仄平，仄平平仄仄。","仄平仄平仄，平仄仄平仄。","仄仄平○平，仄仄平仄仄。","仄平仄平仄，平仄平仄仄。","仄平仄平平，平平仄平仄。"],"paragraphs":["昔年过饶州，一事独希差。","清川浴妇人，以昼不以夜。","上流濯垢腻，下流汲归舍。","供佛与事尊，共用如啖蔗。","朝昏卖鱼虾，晴雨亲耕稼。","樵苏与负戴，咸与夫并驾。","流污浴岂非，失礼事可讶。","我时适逆旅，一见为汗下。","欲言不可得，况敢加讥骂。","静惟天下事，无边可悲咤。","一从文王没，声教不逾华。","巴夔与闽粤，至今愧华夏。","男不耕稼穑，女不专桑柘。","内外悉如男，遇合多自嫁。","云山恣歌谣，汤池任腾藉。","插花作牙侩，城市称雄霸。","梳头半列肆，笑语皆机诈。","新奇弄浓妆，会合持物价。","愚夫与庸奴，低头受凌跨。","吾闽自如此，他方我可暇。","福州县十三，余幸穷厓下。","十里近郭县，此俗独未化。","一日来古田，拔秧适初夏。","青裙半绞扎，水泥和拨迓。","事事亦不恶，位分无假借。","三王二帝年，人伦密无罅。","冀方古当涂，丰水今浐灞。","见恶如豺狼，嗜礼如脍炙。","固无期桑中，亦无舞台榭。","一国皆若狂，一年惟有蜡。","盛年事耕织，斑白可休假。","习见宜如常，骤异良以乍。","劝君但勤馌，兹事宜永谢。","傥能用吾言，鸡豚愿同社。"],"title":"古田女  其一"}
