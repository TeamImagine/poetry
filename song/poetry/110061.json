{"author":"刘克庄","id":110061,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昨夜尖风几阵寒，心知尤物久留难。","枝疏似被金刀剪，片细疑经玉杵残。","痛叱山童持帚去，苛留野客坐苔看。","月中徙倚凭空树，也胜吴儿赏牡丹。"],"title":"落梅  其二"}
