{"author":"杨冠卿","id":67949,"strains":["仄仄仄仄仄，○平仄平○。","平平平平平，仄仄平仄平。","仄仄仄平平，仄仄平平平。","仄仄仄平仄，仄平○仄平。","○平仄平仄，○仄平平平。","仄仄仄平仄，平○平仄○。"],"paragraphs":["大雅久不作，正音寂无闻。","金门栖霞仙，派续修水𣸣。","学海障鲸波，笔力杠龙文。","我诵锦囊句，十年思见君。","相逢一杯酒，和气蒸春云。","去我鼻端垩，君其挥郢斤。"],"title":"栖霞高士以诗鸣于时方幸缔交而赴玉隆之请鹤驭西去挽之不留临岐告别为赋二诗  其一"}
