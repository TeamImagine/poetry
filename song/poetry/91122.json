{"author":"释居简","id":91122,"strains":["仄○平仄平平平，仄仄仄仄平○平。","仄○○平仄平仄，仄平仄仄平平平。","平平平平仄仄仄，仄仄平平仄平仄。","仄平平仄仄平平，仄仄仄平○仄仄。","仄平仄平仄仄平，仄平仄平平平平。","平仄平平平仄仄，○平仄仄平平仄。"],"paragraphs":["属闻旌节西南归，跨剑越栈窥峩眉。","便将峩眉软庐阜，孔明十倍于曹丕。","怀哉西南一万里，日者庸人扰之耳。","豁然天地复清明，断自葛韦遗俗起。","我寻竹岩踏雪来，好怀尽为江山开。","人物于人尤不恶，更于众角寻麟角。"],"title":"候钱蜕堂"}
