{"author":"许及之","id":60845,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平平平平仄仄平。","仄仄平平平仄仄，平平平仄仄平平。"],"paragraphs":["仍年此足为吾病，举世谁人似我闲。","思远楼前重禁渡，容成洞里独看山。","交游雨绝梅还溽，赓倡星分稿自删。","赖有松庐相慰藉，新篇时复到榆关。"],"title":"次韵常之五日禁竞渡"}
