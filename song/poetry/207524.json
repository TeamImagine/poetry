{"author":"黄庭坚","id":207524,"strains":["平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄平仄平平。"],"paragraphs":["平生湖海鱼竿手，强学来操制锦刀。","末俗相看终眼白，古人不见想山高。","未乘春水归行李，傥得闲官去坐曹。","自是无能欲乐尔，烦君错为叹贤劳。"],"title":"奉答固道"}
