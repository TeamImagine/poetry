{"author":"沈遘","id":185097,"strains":["仄仄仄平仄，平平仄平平。","仄仄平○平，仄仄仄仄○。","仄平仄仄仄，○平仄仄平。","仄平平平仄，平仄仄仄平。","平平○仄○，仄平仄平○。","仄仄仄平平，平仄仄仄仄。","仄仄平仄平，仄仄平仄仄。","○仄仄仄○，平仄仄仄仄。"],"paragraphs":["蔼蔼大农府，阴阴道南庐。","夜直何其频，我性实已疏。","每来兀兀坐，中怀郁不舒。","幸兹新凉至，灯火理旧书。","秋风吹我衣，浩然发归思。","念我去江湖，人事不复记。","扰扰弥十年，忽忽都一寐。","中夜慎勿思，无枕不得睡。"],"title":"五言次韵和邵不疑省直"}
