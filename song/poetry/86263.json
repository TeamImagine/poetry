{"author":"韩淲","id":86263,"strains":["仄仄仄仄仄，平平仄平平。","平平仄仄○，仄仄平仄平。","平仄仄仄仄，平平仄平平。","平平仄○平，仄仄仄○○。","仄平仄仄仄，仄仄平仄平。","○仄平仄○，○仄仄平平。","仄平仄平仄，平仄仄○仄。","平平平平平，平仄仄平○。","仄平平仄仄，仄仄平仄平。","仄平仄平仄，仄仄仄平平。","平平仄平平，○平仄？平。","平平仄仄仄，仄仄平平平。","仄仄仄平平，仄仄平仄平。","○○仄仄平，○仄平仄平。","仄仄仄仄仄，平仄仄仄平。"],"paragraphs":["尽日苦久旱，凌朝得微凉。","悠悠我所思，眇眇天一方。","搔首亟盥沐，篮舆上河梁。","城阇士如林，进取自行藏。","孰甘尺蠖屈，孰羡鸣凤翔。","分寸丝忽间，胶扰互奔忙。","唶嗟尚何诣，交谊或难忘。","山堂兮方斋，城树郁葱苍。","岂无尘榻地，茗瀹容细尝。","放身易云晚，屋角下残阳。","虚明见云风，从君以徜徉。","须臾夜色起，片月翻流光。","影静理无违，语惬情不伤。","相将得岁寒，留目禾黍场。","可以饱吃饭，余事扫秕糠。"],"title":"过履道山堂及子潜家方斋"}
