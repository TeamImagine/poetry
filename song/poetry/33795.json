{"author":"陆游","id":33795,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["耿耿孤忠不自胜，南来清梦遶觚棱。","驿门上马千峰雪，寺壁题诗一砚冰。","疾病时时须药物，衰迟处处少交朋。","无情最恨寒沙雁，不为愁人说杜陵。"],"title":"衢州道中作"}
