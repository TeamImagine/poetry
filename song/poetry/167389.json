{"author":"陈深","id":167389,"strains":["仄平平平平，仄仄平仄○。","○平仄平仄，仄仄平仄仄。","仄仄平平仄，仄仄仄平仄。","平平仄仄平，仄○仄○仄。","平平仄仄仄，仄平平仄仄。","仄平仄平仄，平仄仄仄仄。","仄平仄平平，仄仄仄○仄。","仄仄仄仄平，平平○仄仄。","○平平平仄，平仄仄平仄。","仄平平平平，仄仄仄平仄。","平平平仄平，平仄仄平仄。","仄○仄仄○，仄仄平平仄。","仄仄仄平平，仄平平平仄。"],"paragraphs":["白莲生清池，至洁尘不污。","当时取名社，亦以清净故。","乐国初无有，莽莽果何处。","陶公寄醉乡，盖深得其趣。","公何挽不入，谢何推不去。","远师信高识，心杂固不取。","盗循彼何人，一见乃深许。","士固未易知，身名期岁暮。","遗风惊千祀，流落见缃素。","永怀名山游，乐与善人遇。","匡庐青拂天，江水日东骛。","我将解世缠，已办登山具。","载酒酹渊明，问津桃源路。"],"title":"题郑柏窗所藏莲社图"}
