{"author":"艾可翁","id":158282,"strains":["仄平仄仄平平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄仄平平仄平。","平仄仄平平平仄，仄平仄仄仄平平。"],"paragraphs":["偶然散策无寻访，何限伤心强笑歌。","世味正如春酒淡，市灯不及月华多。","人生只合且如此，国势遂成无奈何。","年少尚装胡旋舞，不知舞破几山河。"],"title":"元宵"}
