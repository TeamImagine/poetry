{"author":"胡宿","id":244144,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["天幕纷纭海水浮，日车东上恶埃收。","金钩欲下灵鳌怖，铁网将沈宝树愁。","自昔神仙尝有药，从来银阙不通舟。","燕酣餐尽蟠桃熟，会约琴高控鲤游。"],"title":"海上"}
