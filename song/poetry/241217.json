{"author":"周紫芝","id":241217,"strains":["○平仄○仄，平仄仄仄平。","仄仄平仄仄，仄仄○仄平。","平平仄仄仄，平仄仄仄○。","平平仄平仄，仄仄平平平。","仄平仄仄平，仄仄○平平。","○平平仄仄，○仄平○平。","仄仄平平平，平平仄平平。","仄仄仄平仄，平平仄仄平。","平平仄平仄，平○平平平。","○○仄仄仄，仄仄仄仄平。","仄○仄仄仄，仄仄平仄平。"],"paragraphs":["王春雪三尺，人日雨一犁。","五种虽未入，二麦颇亦宜。","人情岂不悦，天意似可期。","官居著穷巷，睡味无人知。","起焚石鼎烟，烂读离骚词。","看云生屋角，听雨鸣空墀。","绿水添清瑶，孤芳悦华姿。","万物有佳趣，吾生日已衰。","贪痴速奇祸，安分伤寒饥。","乘除理已定，智巧那得移。","不如酌我酒，此事姑置之。"],"title":"人日雨一首"}
