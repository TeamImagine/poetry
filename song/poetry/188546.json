{"author":"魏野","id":188546,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["旌旗如火马如风，十二峰前去少同。","锦帐选抡为漕使，绣衣交代是家翁。","蛮儿亦在提封内，神女犹居畏爱中。","好继金陵丁太尉，留题尽著碧纱笼。"],"title":"送武屯田赴峡路均输兼简臧殿院"}
