{"author":"楼钥","id":67441,"strains":["平仄平平仄，平平仄仄平。","平平○仄仄，仄仄仄平平。","仄仄○平仄，平平仄仄仄。","平平平仄仄，平○仄平平。","仄仄平平仄，平平仄仄仄。","平平平仄仄，平仄仄平○。"],"paragraphs":["肥遁推严子，招贤仰汉光。","营求思旧学，物色访群方。","聘问期终得，形容尚未忘。","羊裘方审识，蒲乘遂搜扬。","不羡云台绘，还归钓濑傍。","高风今尚在，江水与俱长。"],"title":"物色访严光诗"}
