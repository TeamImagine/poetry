{"author":"释正觉","id":5262,"strains":["平仄仄平，仄平仄○。","平仄仄仄，仄仄平平。","平仄平平平仄平仄仄，平仄平仄平仄仄平○。","平仄仄平平平仄，仄平仄平仄○平。","仄平仄仄，仄平仄平。"],"paragraphs":["渊默湛存，道超见闻。","真照本有，妙尽新勋。","虚谷之神兮大千界满，明月之影兮百亿身份。","无住也浮萍流水，自由也飞鸟行云。","得之有据，用之不勤。"],"title":"禅人并化主写真求赞  其四"}
