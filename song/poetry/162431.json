{"author":"丘葵","id":162431,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄仄平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["乱后黄花空满篱，惊心节序屡推移。","微吟聊续潘邠老，一笑难逢杜牧之。","浮蚁共伴今日醉，食糕空忆太平时。","牛山泪落龙山宴，付与西风一样吹。"],"title":"九日"}
