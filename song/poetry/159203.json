{"author":"连文凤","id":159203,"strains":["平平○平仄，○仄平仄仄。","平平○平平，仄仄仄平仄。","平平仄平仄，平○仄平仄。","仄平仄仄○，平平平仄仄。","仄○仄仄平，平仄○仄仄。","平仄仄平平，仄仄仄平仄。","平平仄平平，仄仄○仄仄。"],"paragraphs":["天高正寥泬，深夜群动閴。","秋声从何来，淅沥复萧瑟。","须臾忽澎湃，愁思若凄恻。","罢琴试静听，纷纷鸣四壁。","有如贾少年，流涕重太息。","时事已凄凉，俛仰一今昔。","嗟余复何言，抱此长戚戚。"],"title":"秋怀  其二"}
