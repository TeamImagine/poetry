{"author":"王之道","id":7206,"strains":["平仄仄平仄○仄，仄平平仄仄○仄。","○平仄仄仄仄平，○仄平平仄平仄。","仄仄平平平仄平，仄仄仄仄平平平。","平平仄仄仄仄仄，平平仄仄平平平。"],"paragraphs":["烟郁湿薪费挑拨，可堪余沥溅如泼。","吹霞弄日语纵工，正恐诗人类迂阔。","屋角萧萧霜叶鸣，夜静乱我糟床声。","诗成欲写辄复已，邻鸡犯早催天明。"],"title":"秋日苦雨和子厚弟韵"}
