{"author":"王维","id":45879,"strains":["平仄仄平○，仄平平仄平。","平平平平仄，仄仄平平平。","平仄○仄仄，仄平仄平○。","平平仄平仄，仄仄○平平。","平仄平仄仄，仄平平仄平。","仄平平仄仄，○仄仄平平。"],"paragraphs":["秋色有佳兴，况君池上闲。","悠悠西林下，自识门前山。","千里横黛色，数峰出云间。","嵯峨对秦国，合沓藏荆关。","残雨斜日照，夕岚飞鸟还。","故人今尚尔，叹息此颓颜。"],"title":"崔濮阳兄季重前山兴"}
