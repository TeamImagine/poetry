{"author":"梅尧臣","id":35918,"strains":["仄○仄仄平，平仄仄仄仄。","○平仄平平，仄仄平仄仄。","平仄平仄平，仄仄平仄仄。","平平平仄○，仄仄平平仄。","仄平仄仄平，仄仄仄仄仄。","仄平平仄平，仄仄平平仄。","平仄仄平平，平平平仄仄。","仄仄平仄平，仄平○○仄。","平○平仄平，○平○仄仄。"],"paragraphs":["摆磨万木声，朝吼暮不止。","吹沙作云飞，物状颜色死。","还念江上山，落瀑鸣几里。","茅茨松竹间，翠的门前水。","下窥石穴鱼，出入数十尾。","是时残照微，古路谁家子。","羸马入烟林，区区何若此。","昔笑今已迷，薄官正如彼。","何当归去来，临流重洗耳。"],"title":"两日苦风思江南"}
