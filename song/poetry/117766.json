{"author":"戴昺","id":117766,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["好山好水东嘉郡，两月清游乐可知。","远想池塘频梦汝，还当风雨对眠谁。","别时菊蕊方宜酒，几日梅花已索诗。","雁影参差霜正冷，寄言归计莫迟迟。"],"title":"次韵郑安道怀君玉弟游东嘉"}
