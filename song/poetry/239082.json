{"author":"孙觌","id":239082,"strains":["仄仄仄仄平，仄仄仄○仄。","仄平仄仄平，仄仄仄平仄。","平平平仄仄，仄仄○仄仄。","平仄仄仄平，仄仄平仄仄。","仄平平平仄，平平仄平仄。"],"paragraphs":["太史命世豪，始作表传记。","著书自一家，亦足见奇伟。","寥寥千载向，笔削号古史。","排斥已甚哉，不学而见诋。","孰云争名者，区区在朝市。"],"title":"三衢教授陈德召宠贶新篇兼辱寄惠古史赋三小诗为谢  其三"}
