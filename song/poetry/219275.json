{"author":"晁说之","id":219275,"strains":["仄仄○平仄平仄，仄仄仄平平仄仄。","仄仄平平仄仄平，仄仄仄平平仄仄。","○平平仄仄平仄，仄仄平平平仄仄。","平平仄仄仄○平，仄平平平仄平仄。","仄仄○平仄仄平，仄平平仄平○仄。","仄平仄仄仄平平，平仄平平○仄仄。","平仄仄平仄仄仄，平平仄平平○仄。","仄平仄仄仄仄平，仄仄仄平平仄仄。","仄平仄仄仄仄平，仄仄仄仄平平仄。","平仄仄仄仄仄平，平仄○平仄仄仄。","平仄仄仄仄平仄，平仄平平平仄平。","仄平仄平平仄仄，仄平仄平仄仄仄。","仄仄仄仄仄平仄，仄平仄仄○平仄。","仄平仄仄仄仄平，仄仄仄平仄平仄。","仄平○仄仄平平，○仄仄仄仄平仄。","仄仄平平仄仄平，平平仄仄平○仄。","平仄平仄平仄平，仄仄平平平仄仄。","仄仄仄平平仄平，仄平平平平仄仄。"],"paragraphs":["坎坎分明拔河戏，盛在北朝唐尚尔。","画手何人郑子虔，妙不戏人惟戏鬼。","更无狞厉可严怖，既曰依人人是拟。","家家贾勇负胜余，见之心宁不知耻。","最是隋宫窈窕春，汗妆蓬发羞相比。","故宜落笔在蒲州，门外河来三万里。","邻几舍人有拓本，诗翁赋诗名更起。","咏诗想画二十年，客舍此邦心自喜。","揽真永绝伪物欺，顾影岂尽形仪美。","嗟予断绝百事心，痴处留情独在此。","魑魅魍魉好奔迸，文彩风流终弃圯。","出门访之无处所，惜哉史君陆子履。","但欲便坐易瞻玩，不知壁古难移徙。","岂无剥落一寸余，我愿宝之若琼蘂。","不然当学补亡诗，收拾粉本细纲纪。","或谓前年九鼎成，时无杂糅清如水。","虽有高室谁瞰之，亦莫揶揄毛手指。","帖壁不祥宜遁逃，彩门抛捘方靡靡。"],"title":"至河中首访鬼拔河图有画人云因陆学士移其壁乃毁寸尽令人感慨终日有作"}
