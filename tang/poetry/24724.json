{"author":"项斯","id":24724,"strains":["仄仄平○仄，平平仄仄平。","仄平○仄仄，仄仄仄○平。","仄仄平○仄，平平仄仄平。","平平平仄仄，仄仄仄仄平。","仄仄平平仄，○平仄仄平。","平平仄仄仄，仄仄仄平○。"],"paragraphs":["自古艰难地，孤舟旦暮程。","独愁空托命，省已是轻生。","有树皆相倚，无岩不倒倾。","蛟螭波数怒，鬼怪火潜明。","履道知无负，离心自要惊。","何年面骨肉，细话苦辛行。"],"title":"暮上瞿唐峡"}
