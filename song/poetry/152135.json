{"author":"方一夔","id":152135,"strains":["○平仄平仄，平仄仄平平。","仄仄○仄仄，仄仄平仄平。","平平仄平仄，仄平○平平。","平○平仄仄，仄仄仄○○。","仄仄平仄仄，平仄○平平。","仄平仄○仄，平仄仄仄○。","仄仄平平仄，仄仄平平平。","平仄仄仄仄，平仄平平平。","仄仄仄仄仄，平平仄○平。"],"paragraphs":["瞿昙未生世，摩诘果谁宗。","问答了不语，不立文字工。","开流荡千古，一雌和群雄。","挥斤纷万变，动寂不离空。","镜坏光不灭，回转如轮风。","有能诘其迹，推入滉瀁中。","以此连环入，合散常无穷。","愚者诱罪福，高者超神通。","孔孟久不作，谁能扫其踪。"],"title":"续感兴二十五首  其一五"}
