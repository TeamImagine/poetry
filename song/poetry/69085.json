{"author":"杨冠卿","id":69085,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平仄平仄，平平平仄仄平平。"],"paragraphs":["乡书忆昔献贤能，姓字曾叨天府登。","阙里抠衣欣附凤，云程敛翼愧飞鹏。","流年自信一弹指，末路谁怜三折肱。","若见金昆问消息，为言霜鬓已鬅鬙。"],"title":"与金陵傅漕余预乡荐时傅兄持文衡  其二"}
