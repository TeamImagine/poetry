{"author":"朱熹","id":54681,"strains":["○仄仄平平，平平仄○仄。","平平平仄仄，仄仄平○仄。","平平平仄仄，平仄○平仄。","仄仄平平平，平仄仄平仄。","仄平仄平仄，仄○仄仄仄。","仄仄○○○，平○仄平仄。"],"paragraphs":["县郭四依山，清流下如驶。","居民烟火少，市列无行次。","岚阴常至午，阳景犹氛翳。","向夕悲风多，游子不遑寐。","我来亦何事，吏乘古所记。","奉檄正淹留，何当语归计。"],"title":"留安溪三日按事未竟"}
