{"author":"张说","id":34737,"strains":["仄平平仄仄，○仄仄平平。","平仄仄平仄，平○平仄○。","仄平平仄仄，○仄仄平平。","仄仄○平仄，平平仄仄平。","平平仄平仄，平仄仄平○。","仄仄平平仄，平平仄仄平。"],"paragraphs":["万心翘乐宴，三舍缓昌时。","山接夏云险，台留春日迟。","节移芳未歇，兴隔赏仍追。","醉后传嘉惠，楼前舞圣慈。","皇恩与时合，天意若人期。","故发前旬雨，新垂湛露诗。"],"title":"奉和圣制花萼楼下宴应制"}
