{"author":"陆游","id":39434,"strains":["平平仄仄平平平，平仄仄仄仄仄平。","仄平仄仄平仄仄，仄仄仄仄平平平。","仄平仄仄仄仄仄，仄仄仄仄○○平。","平平仄仄仄仄仄，○仄仄仄平平○。","仄平仄仄仄仄仄，仄仄仄仄平仄平。","仄平仄平仄平仄，仄仄○仄平平○。","仄平平仄○仄仄，平仄○仄平平平。","平平仄仄仄○仄，仄平仄○平平平。"],"paragraphs":["东都画手排浮萍，天子独赏一赵生。","幅缣尺纸皆厚赐，众史妒媢都人惊。","尔来一笔不复见，好事往往空闻名。","奇哉此独出劫火，论价直恐千金轻。","老廉博士最别识，一见自谓双眼明。","老夫寓居旱河上，矮轴正向幽窗横。","饭余扪腹看不厌，林外重阁高峥嵘。","凭谁唤住两禅客，水边共听烟钟声。"],"title":"题赵生画"}
