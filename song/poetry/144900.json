{"author":"释道璨","id":144900,"strains":["平平仄仄平，仄仄仄○仄。","○仄仄仄仄，○仄仄○仄。","平平仄仄仄，仄仄平仄仄。","平○平仄仄，平○平○仄。","仄仄平仄平，○仄仄仄仄。","平仄平平平，平仄平平仄。","平仄仄平平，仄平○仄仄。"],"paragraphs":["青山在屋头，易见甚难识。","如玉有碎气，如土有正色。","平生万里眼，付此千丈壁。","云行山欲动，云深山更碧。","动止同一机，兼处贵自得。","心外无青山，身外无周易。","安得识山人，倚阑论未画。"],"title":"题於潜西菩兼山阁参寥受业"}
