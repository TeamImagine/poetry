{"author":"王维","id":45949,"strains":["平○平平仄平，平平平平仄平平，仄平平平仄平仄。","仄仄仄平平平，平仄仄平平○。","平仄○平仄平，仄平仄平仄○。","仄仄仄平平平，平仄仄平○○。","仄平平平仄平，仄平平平仄平。","平平仄平平仄，仄平仄平○平。"],"paragraphs":["山中人兮欲归，云冥冥兮雨霏霏，水惊波兮翠菅靡。","白鹭忽兮翻飞，君不可兮褰衣。","山万重兮一云，混天地兮不分。","树晻暧兮氛氲，猿不见兮空闻。","忽山西兮夕阳，见东皋兮远村。","平芜绿兮千里，眇惆怅兮思君。"],"title":"送友人归山歌二首 二"}
