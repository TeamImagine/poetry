{"author":"刘长卿","id":55037,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["孤城上与白云齐，万古荒凉楚水西。","官舍已空秋草绿，女墙犹在夜乌啼。","平江渺渺来人远，落日亭亭向客低。","沙鸟不知陵谷变，朝飞暮去弋阳溪。"],"title":"登余干古县城"}
