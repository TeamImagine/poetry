{"author":"吕祖俭","id":66285,"strains":["平平仄仄仄，仄仄仄仄平。","平平平仄仄，仄仄仄平平。","仄仄仄○仄，仄仄○平平。","平仄平○仄，平平平仄平。","平仄仄平平，仄仄仄平平。","仄平平仄○，仄仄仄平平。","仄平仄平仄，仄仄仄平平。","平平○仄仄，仄平仄○平。","仄平仄平仄，仄仄仄平平。","仄平平仄仄，仄仄平平平。","仄仄仄仄平，仄仄仄○平。"],"paragraphs":["群书乱插架，荏苒忽忘年。","归来谁谓必，拂拭复茫然。","圣远道难继，事变如山连。","寒夜煨芋栗，炎天浮藕莲。","时与旧朋俦，曳杖访林泉。","忽来朝市中，岁月复推迁。","一朝忽南去，道里有余艰。","韶阳号善地，九龄亦称贤。","杜门省愆咎，夙夜问周旋。","异时归故里，拜扫明招阡。","目力傥未衰，庶几守遗编。"],"title":"道上有感"}
