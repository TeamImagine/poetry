{"author":"孙应时","id":82371,"strains":["仄平平仄仄平平，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["世缘伤巧亦伤多，万古浮云瞬息过。","唯有平心供日用，妙于养气发天和。","细看局度兼诸老，谁道人才各一科。","卓鲁从来公辅器，攀辕卧辙奈君何。"],"title":"送别常叔度知县  其三"}
