{"author":"苏辙","id":198033,"strains":["仄平仄平平，仄仄○平平。","仄仄平仄仄，○仄仄○平。","仄平仄仄平，仄仄平平平。","仄○仄平○，平○仄平平。","平平仄仄仄，平仄平平平。","平仄仄仄平，仄○○平平。","○仄平仄仄，平平仄平平。","仄平仄平仄，平仄平仄平。","仄仄平○平，平平○平平。","平平仄○仄，仄仄○○平。","仄○仄平仄，仄仄○仄平。","平平仄仄仄，仄仄平平平。","平平仄平仄，仄仄○仄平。","平○仄○平，平仄仄仄平。"],"paragraphs":["上书乞江淮，得请临关河。","所得非所愿，亲友或相诃。","丈夫志四方，所遇常逶迤。","况当国西屏，形胜古来多。","昆渠涌北郭，华岳垂东阿。","羌虏昔未平，驿骑如飞梭。","间谍时出没，关梁苦谁何。","尔来一清净，西望多麦禾。","魏绛方和戎，先零正投戈。","秦人释重负，道路闻行歌。","便当卧斋合，次第除网罗。","时时一啸咏，未用勤催科。","诸孤寄吴越，食口如雁鹅。","时分橐中金，何必手自摩。"],"title":"送陈侗同年知陕府"}
