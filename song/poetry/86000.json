{"author":"韩淲","id":86000,"strains":["平平仄平平，仄仄仄仄仄。","仄平仄平仄，平平仄平仄。","平平仄平仄，仄仄仄○仄。","平平仄○仄，平○仄平仄。","平平仄仄平，平仄仄仄仄。","仄平平仄仄，平平仄仄仄。","仄仄平○仄，平平仄平仄。"],"paragraphs":["悠悠两高峰，眇眇见落木。","病余老身倦，登楼谩伸蹜。","兹晨有何味，酒面欲泛菊。","常年得重九，高兴必征逐。","谁知懒出门，搔发鬓已秃。","子云虽识字，君平唯卖卜。","坐久风颇怒，新霜夜来肃。"],"title":"九日  其一"}
