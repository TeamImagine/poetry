{"author":"李至","id":112564,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["相留不称主人心，多病虚劳酒满斟。","厅事便临芳草迳，庖厨只就绿槐阴。","玫瑰出槛参差拆，薜荔依墙积渐深。","却恨无情是朝日，暂陪懽笑已西沈。"],"title":"至启至数日前久疏投刺略遂登门方愧非才过叨奇遇岂谓爱忘之眷遽贻和寡之词傥取庸音何伸鄙抱谨课一章兼次高韵"}
