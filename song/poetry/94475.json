{"author":"度正","id":94475,"strains":["平仄平○○平平，平仄平仄平平平。","仄仄平平仄仄仄，平平平仄○○平。","仄平平平○仄○，仄平平仄○○○。","仄平平仄平仄仄仄仄，平平平平平○仄仄平平平。","仄平平仄平，仄仄仄○平。","仄平仄平仄，仄仄仄仄平。","○仄仄平仄，平平平平平。","仄○仄仄仄平仄，○平仄平平平平。","平平○仄仄仄仄，○仄仄平平平平。","平平平仄平平仄，平○仄平仄仄平。","平平仄仄平仄仄，仄仄平仄平平平。","仄平平仄仄平仄，仄仄仄仄平仄平。","平平平○平仄○，仄○仄仄平平平。","仄○平平平仄仄，仄仄仄仄○平平。","仄仄平仄仄平仄，仄仄仄仄平平平。"],"paragraphs":["南海之中三神山，高出天宇超人寰。","上有神仙百万宅，琼栏瑶楯相回还。","四方鳞鳞中杰观，不知谁氏当中间。","或云黄帝之后已百世，云仍诜诜褒衣博带千官班。","向来山泽癯，晦伏潜深湾。","是家老仙伯，下顾目所瞷。","中夜舞鸾凤，明朝排天关。","自从放出一头地，长江大河声潺湲。","东皇回跸鼓万象，和气袭人春初颁。","云裾霞珮来何所，巍峩步趋貌则闲。","生香馥郁浮四座，得未曾有天非悭。","至人之子饫芳味，欲揭北斗高莫攀。","丹霄争看来驿骑，衮衣直上承天颜。","上论唐虞开稷契，下及草野兼庸孱。","嗣德之继发余响，未必政尔诗书删。"],"title":"寿黄运使"}
