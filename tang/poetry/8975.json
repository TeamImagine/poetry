{"author":"武元衡","id":8975,"strains":["平仄平平仄，平平仄仄平。","仄平平仄仄，仄仄仄平平。","仄仄平仄仄，仄平平仄平。","仄平平仄仄，平仄仄平平。","仄仄仄平仄，平仄○仄○。","仄平平仄仄，○仄仄平○。","仄仄仄平仄，○平平仄平。","仄平平仄仄，仄仄仄平平。","平仄仄平仄，平平平仄平。","平平仄仄仄，仄○仄平平。"],"paragraphs":["瀛海无因泛，昆丘岂易寻。","数峰聊在目，一境暂清心。","悦彼松柏性，爱兹桃李阴。","列芳凭有土，丛干聚成林。","信矣子牟恋，归欤尼父吟。","暗香兰露滴，空翠蕙楼深。","负鼎位尝忝，荷戈年屡侵。","百城烦鞅掌，九仞喜岖嵚。","巴汉溯沿楫，岷峨千万岑。","恩偏不敢去，范蠡畏镕金。"],"title":"甫构西亭偶题因呈监军及幕中诸公"}
