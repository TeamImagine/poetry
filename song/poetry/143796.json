{"author":"舒岳祥","id":143796,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["松声夜半如倾瀑，忆坐西斋共不眠。","一鼓轻雷惊蛰后，细筛微雨落梅天。","临流欲渡还休笑，送客归来始惘然。","掩卷有谁知此意，一窗新绿待啼鹃。"],"title":"有怀正仲还雁峰诗"}
