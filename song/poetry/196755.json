{"author":"舒焕","id":196755,"strains":["平平平平平○仄，仄仄○平仄平仄。","平平平仄仄仄○，仄仄平○平仄仄。","○○仄仄仄平平，平仄平平平仄仄。","仄平平平仄仄仄，仄仄平平仄平仄。","仄仄平平平○○，仄○○仄平平平。","○仄平平仄仄仄，仄仄平仄平平平。","仄平仄平仄平仄，平仄平平平平○。","仄平仄仄仄仄仄，平仄平仄平平平。"],"paragraphs":["先生何人堪并席，李郭相逢上舟日。","残霞明灭日脚沈，水面浮空天一色。","磷磷石若铁林兵，翻激奔冲精甲白。","岸头旌旗簇五马，一橹飞艎信东下。","入夜寒生波浪间，汗衣如逐秋风干。","相忘河鱼互出没，得性沙鸟鸣关关。","委蛇二龙乃神物，游乐诸溪诚为难。","筑亭种柳恐不暇，天下龙雨须公还。"],"title":"和苏子瞻观百步洪原韵"}
