{"author":"白居易","id":15952,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["深山老去惜年华，况对东谿野枇杷。","火树风来翻绛焰，琼枝日出晒红纱。","回看桃李都无色，映得芙蓉不是花。","争奈结根深石底，无因移得到人家。"],"title":"山枇杷"}
