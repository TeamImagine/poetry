{"author":"韩维","id":157638,"strains":["平平仄平仄，平仄仄仄仄。","平平平仄平，仄仄平○仄。","○平仄仄仄，平仄仄平○。","平平仄平平，平仄仄平仄。","仄平仄平平，平仄仄平仄。","仄平平仄平，平仄仄平○。"],"paragraphs":["城头片云黑，飞雨霭已至。","凉生芳树颠，影乱樽中翠。","沈烦忽去体，精锐飒生思。","江翁发新嘲，陈子抗奇议。","在言岂多同，于道不为异。","夜归清有余，微月照连骑。"],"title":"邻几和叔饮定力同赋"}
