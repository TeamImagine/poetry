{"author":"李山甫","id":29633,"strains":["仄仄平平仄，○平？○平。","仄平平仄仄，○仄仄平平。","仄仄平平仄，仄平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平○。"],"paragraphs":["见说金台客，相逢秪论诗。","坐来残暑退，吟许野僧知。","自喜幽栖僻，唯惭道义亏。","身闲偏好古，句冷不求奇。","晦迹全无累，安贫自得宜。","同人终念我，莲社有归期。"],"title":"酬刘书记一二知己见寄"}
