{"author":"彭汝砺","id":201799,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["路蹊曲曲上乔岑，风物疏疏接远林。","携妓笑无安石乐，爱山喜似晋公心。","步寻翠石伤荆玉，行接幽岩望傅霖。","别去几时重会此，欲君无避酒船深。"],"title":"同游独山  其一"}
