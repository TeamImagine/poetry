{"author":"韩维","id":168047,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["起坐终朝在一堂，兴来宾至更衔觞。","逢春预展新花槛，扶老时翻旧药囊。","心虑已能安止止，声名何用渐章章。","少游有志今方遂，坐守松楸不去乡。"],"title":"依前韵和朱朝奉  其一"}
