{"author":"王迈","id":107632,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一诵君诗一点头，华摛春艳气凌秋。","耳边厌听两蛙部，眼底新夸五凤楼。","花信风残生酒兴，竹枝歌罢动闺愁。","兰亭已近浮觞节，先把归期话置邮。"],"title":"再和陈起予二首  其二"}
