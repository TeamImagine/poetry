{"author":"程俱","id":235267,"strains":["平平仄○平，仄仄○仄仄。","○平平仄仄，仄仄○仄仄。","仄平仄平平，仄仄平仄仄。","平平仄仄仄，仄仄仄平仄。","仄○○仄○，○仄仄○仄。","平平仄仄仄，平平仄平仄。","平平仄○仄，仄仄平仄仄。","平平平平仄，仄仄仄○仄。","平平平平仄，仄仄平○仄。","仄平平仄平，仄仄平仄仄。","平平仄○平，仄仄仄平仄。","○平平平平，仄仄○○仄。"],"paragraphs":["潾潾石间流，落落滩下石。","相因成悍崄，日夜更拒激。","化为百雷车，转入千丈碧。","推舟上磊砢，尽日不寻尺。","我行三伏中，正自涩如棘。","于时久不雨，阳炎剧炊炙。","谿流仅如线，但见沙渚赤。","逶迤呼蛇港，百步涉重碛。","迢迢神亭濑，奡荡无遗力。","此身诚不赀，此日良足惜。","胡为弃分阴，尽室寄囏厄。","长谣飞仙章，慷慨三叹息。"],"title":"谿行叹"}
