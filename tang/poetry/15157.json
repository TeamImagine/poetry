{"author":"白居易","id":15157,"strains":["仄平仄仄仄，平仄平仄平。","○平仄仄仄，仄仄平平平。","平○仄仄仄，仄仄平仄平。","平平仄平仄，仄仄仄平平。","仄仄仄平仄，平平平仄○。","平平平仄仄，平仄仄○平。","仄仄仄仄仄，仄平○仄○。","仄仄平平仄，仄仄仄平平。","仄○平○平，仄仄仄仄○。","平仄○平仄，平仄仄平平。","仄仄仄仄平，仄平平仄○。","平平仄平仄，仄仄仄平平。"],"paragraphs":["少年昨已去，芳岁今又阑。","如何寂莫意，复此荒凉园。","园中独立久，日澹风露寒。","秋蔬尽芜没，好树亦凋残。","唯有数丛菊，新开篱落间。","携觞聊就酌，为尔一留连。","忆我少小日，易为兴所牵。","见酒无时节，未饮已欣然。","近从年长来，渐觉取乐难。","常恐更衰老，强饮亦无欢。","顾谓尔菊花，后时何独鲜。","诚知不为我，借尔暂开颜。"],"title":"东园玩菊"}
