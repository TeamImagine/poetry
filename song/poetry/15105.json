{"author":"刘子翚","id":15105,"strains":["仄仄平仄仄，平平仄平平。","平平仄仄仄，仄仄平平平。","平○仄仄仄，平平○○平。","平平仄仄仄，仄仄平平平。","平平仄仄平，○平仄平平。","平平仄平仄，仄平仄平平。","平平仄仄平，平平仄平○。","仄平平仄平，平平仄○平。","平平仄仄平，仄仄平仄○。"],"paragraphs":["梦觉残夜永，山寒气逾清。","林幽万籁息，月出虚堂明。","披衣坐复起，怀人思空盈。","经时不对面，素榻浮埃生。","遥知念盍簪，临风亦关情。","褰帏望歧路，慨然欲宵征。","无人导我先，何因识门庭。","仰凭鸿雁飞，书词写深诚。","词多意莫宣，益遣幽恨并。"],"title":"怀致中"}
