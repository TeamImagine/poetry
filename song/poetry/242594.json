{"author":"李纲","id":242594,"strains":["平平仄平平，仄仄仄○平。","平平仄平仄，仄仄平平平。","仄仄仄仄仄，平平仄平平。","平平平平平，仄仄平平平。","仄○仄平仄，仄仄仄平○。","仄仄仄○平，平仄平仄平。","仄平仄仄仄，仄仄仄仄○。","仄平平平平，仄仄平平平。"],"paragraphs":["温风茁幽兰，采掇置中堂。","孤根亦何有，借此轩墀光。","耿耿不自惜，凄微泛余香。","萧然山林姿，讵是邦家祥。","譬犹美芹子，乃以荐君王。","弃置固其宜，零落谁复伤。","赋诗慰寂寞，念子故意长。","愿言同心人，去去扬清芳。"],"title":"次韵陈介然幽兰翠柏之作 幽兰 其二"}
