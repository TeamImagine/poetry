{"author":"张九成","id":6272,"strains":["仄平仄仄仄仄平，平平仄仄仄平平。","平平仄仄○平仄，○仄平平○仄平。","○仄仄平平仄仄，仄仄平仄平平平。","仄○平平仄平仄，仄○平仄○仄平。","平平仄仄○仄仄，仄平平仄○仄平。","平平平平仄仄仄，仄仄平仄平○平。","仄平仄仄平平仄，仄仄○仄平平平。","平平仄仄○平仄，平仄平仄平平平。","○平○仄仄平仄，○仄仄仄平平平。"],"paragraphs":["我来岭下已七年，梅花日日鬬清妍。","诗才有限思无尽，空把花枝叹晚烟。","颇怪此花岚瘴里，独抱高洁何娟娟。","苦如灵均佩兰芷，远如元亮当醉眠。","真香秀色看不足，雪花冰霰相后先。","平生明明复皦皦，一嗅霜蕊知其天。","固安冷落甘蛮蜑，不务轻举巢神仙。","他年若许中原去，携汝同住西湖边。","更寻和靖庙何许，相与澹泊春风前。"],"title":"十二月二十四夜赋梅花"}
