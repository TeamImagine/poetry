{"author":"晁说之","id":219881,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平平仄平。","平仄平平平仄仄，仄平平仄仄平平。"],"paragraphs":["一年几相作新沙，鼙鼓难开上苑花。","顾我何堪鸣玉佩，如君不得侍金华。","隐身思傍悬壶树，仙驭须求蒙顶茶。","辜负麒麟功业志，只教人唤作诗家。"],"title":"蒙用诸人韵赋诗见贻复用韵谢之  其二"}
