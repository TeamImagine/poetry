{"author":"宋庆之","id":155843,"strains":["平平仄仄平仄平，平平仄仄平平平。","仄平仄仄仄○仄，仄仄平仄平○○。","仄平仄仄仄平仄，仄仄仄平仄平仄。","平平仄仄仄仄平，平仄平平仄○仄。","仄仄仄平仄仄平，仄仄○仄平仄平。","仄仄平仄仄仄○，平平平仄平仄平。"],"paragraphs":["秋风蟋蟀床下鸣，茅茨耿耿秋灯明。","老夫掩卷发深喟，起视河汉初参横。","世人饮食几知味，眼底古今复泾渭。","藩篱是笔屋是书，风叶尘埃力空费。","六籍在天日月存，我亦收拾还本根。","此事儿辈未可论，纷纷场屋争作元。"],"title":"放翁有五更读书示子诗予亦次韵"}
