{"author":"张至龙","id":131612,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["水草山花各自春，闲居常谨坐船身。","忠言似药偏医国，好句如金不疗贫。","王霸兴亡难讳史，彭殇寿夭不由人。","感来莫计更深浅，祇见苍头换烛频。"],"title":"点史"}
