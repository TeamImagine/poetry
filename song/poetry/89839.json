{"author":"程珌","id":89839,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["画航同载若登仙，却笑泥鞯马不前。","要识冷烟催谷雨，须知澹日养花天。","千条翠柳随风舞，一树夭桃照水妍。","须信人生行乐耳，虚名那用世间传。"],"title":"流觞西湖用范左史韵"}
