{"author":"李纲","id":244914,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["习战楼船章水滨，机轮运转若无人。","旌麾耀日惊飞鹭，金鼓翻波跃锦鳞。","四坐纵观聊举白，一阳潜动欲回春。","羽书正报淮淝捷，想见胪传设九宾。"],"title":"次韵林茂南参谋观阅水战之作"}
