{"author":"高适","id":2376,"strains":["仄仄平仄平，平平仄平仄。","平平平仄仄，仄仄平○仄。","仄仄平仄平，平平仄○仄。","平平平仄仄，仄仄仄○仄。","平○平仄平，平平仄平仄。","仄平仄平仄，仄仄平平仄。","仄○平平平，平平仄平仄。","平平平仄仄，仄仄仄平仄。","仄仄仄仄平，平平仄○仄。","仄平平平仄，○○平仄仄。"],"paragraphs":["塞口连浊河，辕门对山寺。","宁知鞍马上，独有登临事。","七级凌太清，千崖列苍翠。","飘飘方寓目，想像见深意。","高兴殊未平，凉风飒然至。","拔城阵云合，转斾胡星坠。","大将何英灵，官军动天地。","君怀生羽翼，本欲附骐骥。","款段苦不前，清冥信难致。","一歌阳春后，三叹终自愧。"],"title":"同吕判官从哥舒大夫破洪济城回登积石军多福七级浮图"}
