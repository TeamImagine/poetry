{"author":"喻良能","id":51785,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["不到稽山已十年，梦中物色故依然。","忆寻绝境经幽寺，曾向东风酌妙泉。","书穴雨余云扑地，鉴湖春昼水连天。","别来乔木高多少，想见娇鶑自在迁。"],"title":"次韵王龟龄谒大禹祠酌菲饮泉"}
