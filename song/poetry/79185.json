{"author":"欧阳修","id":79185,"strains":["仄平○仄仄○平，仄仄平仄仄仄平。","仄平仄仄平仄平，平平仄仄平仄平。","平仄仄仄仄仄平，仄○平平仄仄平。","仄平仄仄平平平，仄仄平仄仄○平。","仄平仄平平仄平，仄仄平平平仄○。","仄仄仄仄平平平，仄仄平平平仄平。","平平仄平仄仄平，仄仄仄仄平仄平。","仄平平仄平平平，仄平平平平仄平。","平平平仄仄平平，仄仄○平仄仄平。","仄平○平仄平平，平平平仄仄仄平。","仄平仄仄平平平，仄平平○仄平平。","仄仄平平○仄平，仄平平仄○平平，仄仄平仄平平平。"],"paragraphs":["古人相马不相皮，瘦马虽瘦骨法奇。","世无伯乐良可嗤，千金市马惟市肥。","骐骥伏枥两耳垂，夜闻秋风仰秣嘶。","一朝络以黄金羁，旦刷吴越暮燕陲。","丈夫可怜憔悴时，世俗庸庸皆见遗。","子履自少声名驰，落笔文章天下知。","开怀吐胸不自疑，世路迫窄多阱机。","鬓毛零落风霜摧，十年江湖千首诗。","归来京国旧游非，大笑相逢索酒卮。","酒酣犹能弄峨眉，山川摇落百草腓。","爱君不改青松枝，念君明当整骖騑。","赠以瑶华期早归，岂惟朋友相追随，坐使台阁生光辉。"],"title":"长句送陆子履学士通判宿州"}
