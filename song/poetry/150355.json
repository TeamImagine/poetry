{"author":"牟𪩘","id":150355,"strains":["仄平仄仄仄平平，平仄平平仄仄平。","仄仄仄平平平仄，平平平仄仄平平。","平平平仄仄平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["欲谈旧事恐凄然，谁遣奇观堕我前。","鹜阵万屯湖为黑，冰须千尺水皆悬。","无多风色似天相，阿那人家疑地仙。","更有一般堪羡处，嫩醅绿蚁醉无眠。"],"title":"过洞庭山书湖中所见"}
