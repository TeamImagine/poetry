{"author":"李纲","id":243109,"strains":["平平平仄仄仄仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平仄平仄，平平仄仄平仄平。"],"paragraphs":["荆溪移櫂雪漫漫，皓色连空眼界寛。","练带萦回迷罨画，玉屏崷崒失铜官。","风飘珠蘂来玄圃，槎泛银潢到广寒。","安得丹青似摩诘，生绡写作图画看。"],"title":"善权即事十首  其一"}
