{"author":"卫宗武","id":133587,"strains":["仄仄仄仄仄，○仄平仄平。","平平平平平，○仄仄仄平。","仄平平仄仄，平仄仄仄平。","平平仄仄平，平仄仄平平。","仄仄仄平平，仄仄平平○。","平平仄平仄，仄仄仄平平。","平平平仄仄，仄仄平仄平。","平平仄平仄，仄仄平平平。","平平仄仄仄，仄仄仄仄平。","仄平平仄仄，仄仄仄平平。","仄平仄仄平，平平仄平平。","仄仄仄平仄，仄仄仄○平。","仄仄仄仄仄，仄仄仄仄平。","平仄仄平平，仄仄平平平。","平平○仄平，仄仄平仄平。","仄仄平平仄，平仄仄仄平。","仄仄平平平，○仄仄仄平。","仄平平仄仄，平仄仄仄平。","仄仄平平平，仄仄平仄平。","仄平平仄仄，仄仄平平平。"],"paragraphs":["异物不易遇，其出由地灵。","伊耆阐坤珍，三秀既挺生。","赋形虽恨小，殊喜见未曾。","朱明复荐祥，仙种茂丛茎。","小者既敷腴，大者尤轮囷。","周遭径盈尺，菌蠢叠成层。","团团盘赤玉，艳艳杯紫金。","霏烟气葱郁，映日光晶荧。","神芝产冢阜，岁久迹已陈。","不图余七袠，一再见斯今。","有开必有先，休符不徒呈。","老矣百无欲，弗愿在其身。","所积顾不厚，敢觊及子孙。","惟冀福吾宗，以洎邦之人。","皇穹其畀矜，茂毓贤与英。","出际风云会，为世建太平。","汉代歌芝房，其事不足云。","致君尧舜上，朝野沸颂声。","复见祥蓂敷，岂但朱草荣。","散为天下瑞，郁郁而纷纷。"],"title":"是岁之夏紫芝复生成丛大者径七八寸"}
