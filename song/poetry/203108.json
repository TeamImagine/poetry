{"author":"释道潜","id":203108,"strains":["平平仄平仄仄仄，○仄仄平平仄仄。","平○平仄平仄仄，仄○仄平平仄仄。","○平平仄○平仄，仄仄平平仄平仄。","仄平平仄仄平平，仄仄平平仄平仄。","平平仄仄平○仄，仄仄平平平仄仄。","仄平平仄仄仄仄，○仄平平平仄仄。","仄平仄仄○平平，仄○平平平仄仄。","平平仄○仄平仄，仄仄○平平仄仄。","仄平平仄○平平，仄仄平平平仄仄。","平平仄仄仄平平，平平仄仄平平平。","平○仄平仄平仄，仄平平仄○○平。","○平仄仄仄平仄，平仄仄仄○○平。","平平仄仄仄平仄，仄平平仄仄○平。"],"paragraphs":["先生少年喜武事，三略六韬曾遍阅。","胸中云梦吞八九，气胜万夫真勇决。","防边伊昔从都护，欲取功名继前烈。","臂弓腰箭事戎装，远出砂场恣游猎。","擒狐射雁狂且逸，不觉归途迷夜雪。","败官遭谴失所志，回首飘然辞魏阙。","挟持妙术当生涯，放浪江湖闲岁月。","寻常得钱即沽酒，笑与妻奴同饮啜。","乐天知命了无忧，奕奕红颜浮两颊。","春风浩荡鲁城边，稠花乱蕊争纷妍。","方将与君共携手，骋怀游目相回旋。","兴来别我汶阳去，黄鹄一举难留连。","村桥野店醉斜日，路人谁识地行仙。"],"title":"赠霍山人"}
