{"author":"叶梦得","id":235045,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄仄平。","平平仄仄平平仄，仄仄平平仄仄平。"],"paragraphs":["汉道中兴此一时，虞亡不腊尔何知。","地中鸣角无多怪，堂上论兵固有奇。","梦栎那求梁栋远，抢榆正羡羽翰卑。","淮阳汲直犹高卧，愿看箫韶集凤仪。"],"title":"次韵程伯禹用时字韵见寄二首  其二"}
