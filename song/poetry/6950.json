{"author":"李若水","id":6950,"strains":["平仄平平仄仄平，仄仄仄仄平○平。","仄平仄平仄平仄，仄仄仄平平仄○。","仄仄○○平仄仄，仄仄仄平平仄仄。","平平仄仄仄平平，仄仄仄平平仄仄。","平○仄仄仄○平，仄○仄仄仄平平。","仄仄○○仄平仄，平平仄仄平平平。","仄仄平平平仄仄，仄仄平平仄平仄。","仄平○仄仄平平，仄仄○○仄平仄。"],"paragraphs":["休著青衫谒五侯，径觅拄杖山中游。","故山别来鬓毛秃，一饱累人成久留。","碧嶂巉巉云影底，傥得破茅甘老此。","孤猿野鹤旧时声，却到主人清梦里。","囊中试检一钱无，但吟秀句忘朝晡。","子夜沈沈瓮无蚁，秋风策策裘非狐。","得遂清闲贫亦乐，矫首飞鸿度天幕。","隔溪应复有幽人，踏月相从啸林壑。"],"title":"次颜博士游紫罗洞五首  其三"}
