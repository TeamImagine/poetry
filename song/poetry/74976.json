{"author":"赵蕃","id":74976,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["五日阴霾鬭不开，步行湖觜看帆来。","祇言命有穷年厄，岂料风能今日回。","自是人心分顺逆，枉于造物示嫌猜。","篷窗纵雨无深掩，要见前山翠作堆。"],"title":"既绝湖得顺风顷刻已见弁山二首  其一"}
