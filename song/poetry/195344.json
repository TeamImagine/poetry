{"author":"苏轼","id":195344,"strains":["○平平平平，仄仄仄仄仄。","○平仄仄平，仄仄平仄仄。","仄平仄仄仄，仄仄仄平仄。","平平○○仄，仄仄仄仄仄。","仄仄平仄○，仄仄仄平仄。","平平平仄仄，平仄平仄仄。","仄平仄平平，仄仄仄平仄。","仄平仄仄仄，仄仄仄平仄。","平仄仄平平，平平仄平平。","○平仄仄仄，仄仄平仄仄。","平平○仄仄，平仄仄平仄。","仄○仄○仄，仄仄仄仄仄。","仄仄平仄平，平仄仄仄仄。","平平仄仄仄，平仄平仄仄。","平平仄仄平，仄仄仄平○。"],"paragraphs":["闻君谈西戎，废食忘早晚。","王师本不陈，贼垒何足刬。","守边在得士，此语要而简。","知君论将口，似予识画眼。","笑指尘壁间，此是老牛戬。","平生师卫玠，非意尝理遣。","愬君定何人，未用市朝显。","置之勿复道，世俗固多舛。","归去亦何须，单车度殽渑。","如虫得羽化，已脱安用茧。","家书空万轴，凉暴困舒卷。","念当扫长物，闭息默自暖。","此画聊付君，幽处得小展。","新诗勿纵笔，群吠惊邑犬。","时来未可知，妙斲待轮扁。"],"title":"次韵李端叔谢送牛戬鸳鸯竹石图"}
