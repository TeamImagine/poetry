{"author":"白居易","id":15873,"strains":["仄○平平仄，平平仄仄平。","仄○平仄仄，平仄仄平○。","仄仄平○仄，平平仄○平。","○平平仄仄，仄仄仄平平。","仄仄○平仄，平平仄仄平。","平平平仄仄，仄仄仄平平。"],"paragraphs":["雨过尘埃灭，沿江道径平。","月乘残夜出，人趁早凉行。","寂历闲吟动，冥蒙暗思生。","荷塘翻露气，稻垄泻泉声。","宿犬闻铃起，栖禽见火惊。","昽昽烟树色，十里始天明。"],"title":"早发楚城驿"}
