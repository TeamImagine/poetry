{"author":"项安世","id":54311,"strains":["仄仄平平平仄仄，仄平平仄仄平平。","仄平仄仄平仄仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一点阴机初昼迟，十分阳德正开离。","后王诰命章施日，天地文明盛丽时。","历草自生萧相叶，桂花须占郄诜枝。","千锺顿止真堪畏，万石他年更不疑。"],"title":"代作五首  其二"}
