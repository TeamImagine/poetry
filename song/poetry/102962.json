{"author":"魏了翁","id":102962,"strains":["仄平仄仄仄，仄仄平平平。","仄仄仄○仄，仄仄仄仄平。","仄仄仄仄平，平平仄平平。","仄仄仄平仄，平平平仄平。","平平仄平仄，平仄仄平平。","仄○仄仄仄，平平○平平。","仄平仄仄平，仄○平仄平。","仄仄平仄仄，平仄仄仄平。"],"paragraphs":["夬终伏剥果，畜极逢天衢。","否泰反其类，艮止与动俱。","此道固晓然，人情不同趋。","两目自安障，狂童为子都。","羁金络明月，骐骥旆疲驽。","静观若有得，知非降才殊。","但伤此道违，独行尝寡徒。","解后知我者，聊足以自娱。"],"title":"次韵庐陵刘时见怀"}
