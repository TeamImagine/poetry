{"author":"方回","id":147573,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["前世何知后世长，老年合悔少年狂。","即今安在凌烟阁，毕竟无非审雨堂。","脚底东西南北路，樽前三万六千场。","谪仙落魄人谁识，终许诗名死后香。"],"title":"老悔"}
