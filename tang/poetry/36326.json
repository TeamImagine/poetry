{"author":"王仁裕","id":36326,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["柳阴如雾絮成堆，又引门生饮古台。","淑景即随风雨去，芳樽宜命管弦开。","谩夸列鼎鸣钟贵，宁免朝乌夜兔催。","烂醉也须诗一首，不能空放马头回。"],"title":"与诸门生春日会饮繁台赋"}
