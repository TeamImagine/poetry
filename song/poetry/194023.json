{"author":"苏轼","id":194023,"strains":["平仄平平仄，平平仄仄平。","仄平平仄仄，仄仄仄平平。","平○平平仄，平○仄仄平。","平平仄仄仄，仄仄仄○平。","仄仄平平仄，仄平平仄平。","○平仄仄仄，平○平平平。","仄仄平平仄，平平仄仄平。","平○仄平仄，平仄仄平○。"],"paragraphs":["城里田员外，城西贺秀才。","不愁家四壁，自有锦千堆。","珍重尤奇品，艰难最后开。","芳心困落日，薄艳战轻雷。","老守尤多病，壮怀先已灰。","殷勤此粲者，攀折为谁哉。","玉腕揎红袖，金樽泻白醅。","何当镊霜鬓，强插满头回。"],"title":"谢郡人田贺二生献花"}
