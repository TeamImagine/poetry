{"author":"李之仪","id":205292,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["无功卫鹤偶乘轩，虐暑从谁解倒悬。","顿觉御风凌绝境，似逢调瑟认华年。","回光已幸参东壁，裂地何须得酒泉。","自惜抑扬非瓦砾，倦途终愧失陶甄。"],"title":"避暑无地偶过君俞聊资华屋广荫以揖主人之胜绸缪礼意遂至抵暮君俞有诗因次韵二首  其一"}
