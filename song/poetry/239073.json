{"author":"孙觌","id":239073,"strains":["平平仄平平，仄仄仄○仄。","平○仄平仄，平仄平仄仄。","仄仄平仄○，平平仄○仄。","平平仄○仄，平仄仄仄仄。","平平平平仄，仄仄仄仄仄。","平平仄仄仄，仄仄平○仄。"],"paragraphs":["曾棱倚高寒，突兀擅空阔。","江横碧罗带，山断青玉玦。","湛湛清不摇，霏霏翠如泼。","松蹊奋苍鬛，苔石换绿髪。","阴森揉肌粟，蒨绚乱眼缬。","凭栏送落景，一鸟烟中没。"],"title":"右丞相张公达明营别墅于汝川记可游者九处绘而为图贻书属晋陵孙某赋之 翠积楼"}
