{"author":"蔡襄","id":135699,"strains":["平仄平平平，仄仄平平仄。","平○仄仄平，仄仄○○仄。","平平平仄仄，仄仄平平仄。","平平仄平平，平仄平仄仄。","仄仄平平仄，平平平仄仄。","仄○仄平仄，平平仄平仄。","仄平仄○平，平仄仄仄仄。","仄平仄仄仄，仄仄平平仄。","仄仄仄仄仄，平平仄平仄。","仄平平平仄，仄○仄平仄。","平仄仄○平，仄平仄平仄。","平仄仄平平，平仄平平仄。","平平仄仄平，仄○平○仄。","平平仄仄平，仄仄仄平仄。","平平仄平平，仄仄平平仄。","仄平仄平平，平平仄平仄。","仄仄平仄平，平平仄仄仄。"],"paragraphs":["遥夜吴江濒，露坐须成葆。","天空不带云，野迥正收潦。","徘徊波上月，滟漾浮光好。","清风送炎歊，翻觉秋气早。","乃问苕溪路，舟虞为予道。","水行至州下，楼台压烟岛。","净居譬如仙，嘉产极富媪。","念君镇雅俗，适以资恬浩。","岂不欲一往，驩诚寄凫藻。","纵游穷佳赏，剧论写幽抱。","嗟予远庭闱，六年见春草。","终日讽陔兰，无路羞羊枣。","胡为久去家，一虑心如𢭏。","今而赐告归，计课免雠讨。","前之奉慈颜，敢惮勤舆皂。","北来尚何时，汀洲白蘋老。","傥得杯酒同，为君一醉倒。"],"title":"泊吴江寄胡武平"}
