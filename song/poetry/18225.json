{"author":"吴芾","id":18225,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["平生相见即眉开，几遣车停马首回。","窗外每怜随月到，竹边还喜过墙来。","寒香入坐如相觅，幽艳迎人欲自媒。","不负此花惟有醉，殷勤且覆掌中杯。"],"title":"再和二首  其二"}
