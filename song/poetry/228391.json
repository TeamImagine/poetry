{"author":"释德洪","id":228391,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["乞浆问路到筠溪，天气清和得所宜。","父老相逢班草坐，风光初过采茶时。","摩挲禅榻营春睡，想像斋厨办晚炊。","白首不知舟壑走，壁间来读旧题诗。"],"title":"至筠二首  其一"}
