{"author":"李曾伯","id":129405,"strains":["平仄平平仄仄平，平平仄仄仄平平。","平平仄仄平平仄，仄平平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["曾向春秋识此州，西风吹袂过淮头。","人还故老衣冠喜，我为中原草木愁。","屹若长城今重镇，弃如敝屣昔轻谋。","功名不是吾曹事，且对空山徙倚楼。"],"title":"乙未渡淮点军登寿春南楼"}
