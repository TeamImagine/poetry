{"author":"刘攽","id":183000,"strains":["仄仄仄○仄，平仄仄仄平。","平平仄仄平，仄仄平平平。","仄仄○平平，仄仄平平平。","仄平平平仄，仄仄平仄○。","平○平平仄，仄仄平平平。","仄仄仄仄平，平仄仄平平。","仄平平○仄，仄仄平仄平。","平平仄平平，平平平仄平。","平仄仄仄平，平平仄平平。","平平平仄平，仄仄平仄平。"],"paragraphs":["密雪晦空曲，天作白玉京。","都城百万家，漠漠浮云生。","束带听鸣鸡，谒帝开承明。","脱身尘埃外，自觉肌骨轻。","归从诸仙子，笑语来蓬瀛。","仰望策府高，天禄郁峥嵘。","步登云蜺表，俯视朝日晴。","寒门杳无涯，珠宫联五城。","珍木比后凋，冥鸿亦同声。","还因阊阖风，共此夷旷情。"],"title":"雪中退朝与诸同舍登秘阁"}
