{"author":"郭印","id":249589,"strains":["平平仄平仄，仄平平仄仄。","平仄仄○平，仄平平仄仄。","平仄仄平平，仄○仄仄仄。","平平○○平，平平仄平仄。","仄平○仄○，仄仄仄平仄。","平平仄○○，平仄平平仄。","○○平仄仄，仄仄平仄○。","平平仄平平，平仄仄平○。"],"paragraphs":["天星半牢落，月窗光冏冏。","僮婢寐正酣，四邻鸡犬静。","而我独何之，倒衣不及整。","呵鞭驱蹇驴，霜风破裘领。","既无王事敦，又匪奉朝请。","穷年惫将迎，功业羞明镜。","相如徒四壁，季子无二顷。","何时涤尘缨，农亩迹甘屏。"],"title":"早行界上迓何使者"}
