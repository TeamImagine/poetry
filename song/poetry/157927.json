{"author":"韩维","id":157927,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["麦苗黄熟稻苗青，饷妇耘夫笑语声。","楼上清风帘箔静，田间白水鹭鸥轻。","展亲会集从容乐，娱老讴吟放旷情。","羽孽渐消民食足，更无余事计亏成。"],"title":"登城楼呈子华"}
