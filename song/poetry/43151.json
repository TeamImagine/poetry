{"author":"范成大","id":43151,"strains":["平平仄仄平平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["司花一笑为谁开，知道朱幡得得来。","疏影有情当洞户，蔫香无语堕空杯。","风生翰墨留连看，月入笙歌次第催。","来岁如今翻旧唱，五云丛里望三台。"],"title":"次韵知郡安抚元夕赏倅厅红梅三首  其三"}
