{"author":"张方平","id":90274,"strains":["平仄仄平仄仄仄，平仄仄平平仄平。","仄平仄平仄平仄，仄平○平平仄平。","○平○仄仄平仄，平仄仄平平仄平。","平平仄仄仄平平，仄仄平平平平平。","仄仄平平仄仄仄，仄平仄仄平平平。","仄平仄平仄平仄，平仄仄○仄○○。","平仄○平仄仄仄，平平仄仄平○平。"],"paragraphs":["周道积衰礼义坏，夫子咏歌沂泗滨。","宓君不齐宰单父，独推深诚仁此民。","弹琴燕坐澹无事，人不忍欺风化淳。","流光逝水二千年，我税征鞍来盘桓。","满屋清风气象古，绕台宿楚霜华寒。","缅怀德音竟谁嗣，挥酒洒空独长叹。","安得长官尽恺悌，编氓父子聊相欢。"],"title":"秋过琴台怀古"}
