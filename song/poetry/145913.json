{"author":"释行海","id":145913,"strains":["仄仄平平仄仄平，仄平平仄仄平平。","平平仄仄平仄仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老子归耕谷口云，几年音信不相闻。","青灯事业难忘处，白社萧条又忆君。","万岳千岩双鬓改，三吴百越一江分。","何当亦用蒲轮起，智者遗编有蠹纹。"],"title":"寄耕云先辈"}
