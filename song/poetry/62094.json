{"author":"虞俦","id":62094,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["结习已空摩诘袂，苦寒聊解拾遗裘。","梅花已负先驱弩，竹叶随牵下濑舟。","门外有谁惊剥啄，林间何处叫钩辀。","诗人莫费雕肝肾，付与晴窗茗椀休。"],"title":"春晴  其二"}
