{"author":"郑刚中","id":252319,"strains":["平平仄仄○平平，仄平平仄平平平。","○仄平平仄平仄，仄仄平仄平平平。","仄平仄仄○平仄，仄仄仄仄平平平。","平平仄平仄仄仄，仄仄仄仄平仄○。","平平仄仄平平○，仄仄仄仄平仄平。","平平○○平仄平，仄？仄？仄仄平。"],"paragraphs":["茅檐竹屋吹山风，两山流水环西东。","如闭篷窗小舟坐，四面烟雨春蒙蒙。","块然拥被看周易，炯炯万象罗心胸。","瓶罂所容可半斗，妙理尽在皤腹中。","明朝晏起寒庖空，市小米贱升斗丰。","携篮挑荠奴勿慵，熟煮烂糁供乃翁。"],"title":"春雨村居"}
