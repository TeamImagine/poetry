{"author":"白居易","id":16428,"strains":["平平平仄平平仄，平仄平平平仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["秦城南省清秋夜，江郡东楼明月时。","去我三千六百里，得君二十五篇诗。","阳春曲调高难和，淡水交情老始知。","坐到天明吟未足，重封转寄与微之。"],"title":"张十八员外以新诗二十五首见寄郡楼月下吟玩通夕因题卷后封寄微之"}
