{"author":"梅尧臣","id":57333,"strains":["平平，平平，平○仄。","平仄平仄，仄平平平仄。","仄仄平平仄○，平仄仄平仄平仄。","仄○平平仄仄平，仄平平仄平仄。","仄○仄，仄仄仄仄仄仄仄平仄，平平仄仄。","平平仄平，平仄仄平，平仄仄平。","平平仄平，仄平仄平，平？平平。","平平平平，仄平平平，平？平平。","平平平仄仄仄，平○仄仄平仄仄平。","平仄仄平，平仄平平。","平仄仄平，仄平平平。","仄仄仄仄，仄仄仄平平平。"],"paragraphs":["翁来，翁来，翁乘马。","何以言醉，在泉林之下。","日暮烟愁谷暝，蹄耸足音响原野。","月从东方出照人，揽晖曾不盈把。","酒将醒，未醒又挹玉斝向身泻，翁乎醉也。","山花炯兮，山木挺兮，翁酩酊兮。","禽鸣右兮，兽鸣左兮，翁{鬼页}鹅兮。","虫蜩嚎兮，石泉嘈兮，翁酕醄兮。","翁朝来以暮往，田叟野父徒倚望兮。","翁不我搔，翁自陶陶。","翁舍我归，我心依依。","博士慰我，写我意之微兮。"],"title":"醉翁吟"}
