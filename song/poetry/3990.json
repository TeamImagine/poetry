{"author":"苏籀","id":3990,"strains":["仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄平平平仄平。"],"paragraphs":["隐士云凝北山麓，将军树竦碧崖寒。","乌犍户富犂千亩，苍簳梯空擢万竿。","荦荦马鞭贪快睹，森森僧席饫奇观。","未应泉石减天竺，自古英灵招考槃。"],"title":"访鹿田二首  其一"}
