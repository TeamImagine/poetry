{"author":"王十朋","id":22521,"strains":["仄仄平仄平，平平仄平仄。","仄仄平仄平，平平仄平仄。","平平仄仄平，仄仄平平仄。","仄仄仄○平，平平○仄○。","平平仄仄仄，平仄平仄仄。","○平仄仄平，平仄平平仄。","平平仄平平，仄仄平○○。","平平平仄平，○仄仄平仄。","平平仄○仄，仄仄平平仄。","平平平仄平，仄仄平平○。"],"paragraphs":["腊去梅已稀，阳浮柳初弄。","北斗新转梢，东风渐消冻。","为人节固佳，顾我身无用。","命驾访亲交，肩舆劳仆从。","门阑念久别，灯烛忻此共。","兴来酒自斟，欢至欹频送。","提壶劝衔杯，播谷催除葑。","农耕方迫归，行乐未能纵。","人生苦离别，俗状嗟倥偬。","春风桃李花，把盏何时重。"],"title":"人日过电山随行有昌黎集因读城南登高诗遂次韵留别孙先觉"}
