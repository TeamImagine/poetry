{"author":"方回","id":149809,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["湖山春色已如斯，城市原来了不知。","百五韶华全似画，二三名胜总能诗。","忽惊我辈相携处，谁识吾人始到时。","五十四年前弱冠，设盆犹忆唱闽词。"],"title":"三月八日百五节林敬舆携酒约盛元仁戴帅初方万里访赵仲实宣慰于西湖第五桥之曲港南山书院五首  其二"}
