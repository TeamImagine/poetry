{"author":"徐夤","id":33974,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["雪化霜融好泼醅，满壶冰冻向春开。","求从白石洞中得，携向百花岩畔来。","几夕露珠寒贝齿，一泓银水冷琼杯。","湖边送与崔夫子，谁见嵇山尽日颓。"],"title":"白酒两瓶送崔侍御"}
