{"author":"杨万里","id":49232,"strains":["平仄平平仄仄平，仄平平仄仄平平。","仄仄仄仄平平仄，仄仄平平仄平平。","仄仄平平平仄仄，仄平仄仄仄平平。","仄平仄仄仄平仄，平仄平平仄仄平。"],"paragraphs":["人笑戎葵定自痴，不愁曦景蚤兼迟。","便令隔雾光难到，也则倾心苦为谁。","卫足平生非我志，向阳一点只天知。","话头试问伯休父，休父丹衷便是葵。"],"title":"寄题程元成给事山居三咏 葵心堂"}
