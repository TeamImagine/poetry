{"author":"项安世","id":53840,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["幕中安得野人园，种此晶荧白玉丹。","冷淡虽无九春分，风流还得一冬看。","银杯共色深宜酒，纸帐围香未怕寒。","只向河阳种桃李，今时潘胜旧时潘。"],"title":"次韵潘都干水晶菊二首  其一"}
