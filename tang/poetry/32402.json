{"author":"吴融","id":32402,"strains":["仄仄仄平平，平平仄仄平。","○平仄仄仄，仄仄仄平平。","仄仄○平仄，平平仄仄○。","仄平○仄仄，仄仄仄○平。","仄仄平平仄，○平仄仄平。","○○平仄仄，○仄仄平平。","平仄平平仄，平平仄仄平。","仄平平仄仄，仄仄○平平。","仄仄平平仄，○平仄仄平。","仄平平仄仄，平仄仄平平。"],"paragraphs":["洒密蔽璇穹，霏霏杳莫穷。","迟于雨到地，疾甚絮随风。","四野苍茫际，千家晃朗中。","夜迷三绕鹊，昼断一行鸿。","结片飞琼树，栽花点蘂宫。","壅应边尽北，填合海无东。","高爱危峰积，低愁暖气融。","月交都浩渺，日射更{王灵}珑。","送腊辞寒律，迎春入旧丛。","自怜曾末至，聊复赋玄功。"],"title":"雪十韵"}
