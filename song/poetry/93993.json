{"author":"戴复古","id":93993,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["相邀避暑到慈云，细听诸君讲见闻。","六月美宣歌北伐，五弦思舜奏南薰。","不忧冷澹无欢伯，自致清凉有此君。","想像当时河朔饮，樽前不用着红裙。"],"title":"慈云避暑"}
