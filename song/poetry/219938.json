{"author":"晁说之","id":219938,"strains":["仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["十日饥肠吴越客，空将苦泪湿寒烟。","吃虚兄弟嗟同病，任死图书愧满船。","饮露求肥真漫与，耕云卒岁更堪怜。","胡家清德今犹尔，顾我穷途一惘然。"],"title":"次韵二十二弟谢胡以纯饷米"}
