{"author":"皎然","id":39955,"strains":["平平仄平仄，仄仄平平仄。","平仄平仄仄，平平仄平仄。","平平平仄仄，仄仄平仄仄。","仄仄仄仄平，平平仄○仄。","○平仄平仄，仄仄平仄仄。","平仄仄平平，平平仄平仄。","平平仄○仄，平仄○平仄。","仄仄平○平，平○○仄仄。","仄○平仄仄，平仄平平仄。","○？仄○平，平平平仄○。","平平仄平仄，平仄○平仄。","仄仄平仄平，平○仄仄仄。","平○仄仄仄，仄○平仄仄。","仄仄平仄平，仄平仄平仄。"],"paragraphs":["新阳故楼上，眇眇伤遐眷。","违世情易忘，羇时得无倦。","春归华柳发，世故陵谷变。","扰扰陌上心，悠悠梦中见。","苍林有灵境，杳映遥可羡。","春日倚东峰，华泉落西甸。","钟声在空碧，幡影摇葱蒨。","缅想山中人，神期如会面。","别离芳月积，岐路浮云遍。","正□入空门，仙君依苦县。","隳形舍簪绂，烹玉思精炼。","事外宜我心，人间岂予恋。","身遗世自薄，道胜名必贱。","耳目何所娱，白云与黄卷。"],"title":"兵后早春登故鄣南楼望昆山寺白鹤观示清道人幷沈道士"}
