{"author":"晁冲之","id":220356,"strains":["平平仄仄仄，仄仄平平平。","仄仄仄仄仄，仄仄仄仄平。","仄平仄仄仄，仄平仄平平。","仄仄仄平仄，仄仄平平平。","仄平平平平，仄仄平仄平。","仄仄仄仄平，平平仄平平。","○○仄仄仄，平仄仄仄平。","仄平仄平平，仄仄仄仄平。","仄仄平仄平，仄仄平平平。","仄○平仄平，仄仄仄仄○。","仄仄○平仄，仄仄平仄平。","仄平仄仄平，仄仄仄仄平。","平平仄仄仄，仄仄仄仄平。","仄仄仄平○，仄平仄平平。","仄仄平仄仄，仄○仄仄平。","仄平平平仄，平仄仄平平。","仄仄仄仄仄，仄平仄平平。","平平仄仄平，平平仄平平。","平仄仄○仄，平仄○仄平。","仄仄仄平仄，平平仄平平。","○平仄仄仄，仄仄仄平平。","仄仄仄平仄，仄仄○仄平。","平平平平平，仄仄仄仄平。"],"paragraphs":["先君有六女，所托皆高门。","季也久择婿，晚得与子婚。","子家望海内，实惟谪仙孙。","笔也有家法，势作风雷奔。","结交多英豪，坐致名誉喧。","忆昔识子初，河流出昆仑。","中间一再见，骐骥始伏辕。","去年接同居，底里见所存。","磊落忠义人，爱国忧黎元。","使当元祐时，密勿与讨论。","上可参廊庙，下可禆谏垣。","惜哉不遇知，白发早已繁。","卑官不可说，感激有主恩。","烂漫有归期，系舟古槐根。","祖饯无酒食，赠遗请以言。","子家锺山下，随事有田园。","竹径背古寺，草堂面江村。","高轩纳翠微，修筒引潺湲。","林影散疏帙，山色摇酒樽。","日饮建康水，时登谢公墩。","沈酣左氏学，浩荡极辞源。","客至勿多语，欲吐且复吞。","书来无匆匆，慰我别后魂。"],"title":"送王敦素"}
