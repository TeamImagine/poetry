{"author":"释宝昙","id":52339,"strains":["仄平平○仄，仄仄平平平。","平平仄仄平，仄仄平仄平。","仄仄平仄○，仄○仄平平。","平平仄仄仄，仄仄仄仄平。","平○仄仄仄，平仄平仄平。","仄○仄仄○，仄仄仄仄平。","仄平仄平仄，平平仄平平。","平平仄平仄，○仄○平平。"],"paragraphs":["自公山中去，五醉黄金花。","光明照屋庐，母子双鬓华。","口不名一钱，意将饭胡麻。","天人岂不韪，用舍各有差。","胸中五色石，无补山水涯。","譬如九鼎重，以国不以家。","寄声谢东海，多多寿流霞。","明年凤池日，相近当无哗。"],"title":"为史魏公寿"}
