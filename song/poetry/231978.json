{"author":"李彭","id":231978,"strains":["○仄仄○平，平○仄平仄。","平平仄平平，平仄平平仄。","仄仄仄平平，仄仄○仄仄。","仄○仄平平，平仄平仄仄。","仄仄仄平平，仄○○仄仄。","○平仄○平，○平○平仄。","○仄平仄平，平○平仄仄。","平仄平仄平，平平仄平仄。","仄平仄平平，仄仄仄平仄。","平平仄平平，仄仄仄平仄。","平平平仄仄，仄仄仄仄仄。","仄仄○平平，仄仄平○仄。"],"paragraphs":["离索未相逢，情亲在诗轴。","归来两丹枫，诗作牛腰束。","妙语挟风霜，劲气穿我屋。","眼中识慈明，尊下惭小陆。","念昔少年时，洞庭思濯足。","援琴写将归，临河叹鸣犊。","正尔巢一枝，何劳排五鹿。","江阔洲渚寒，微风泛时菊。","剧谈斗低昂，露草复淋漉。","谁家酒杯宽，满引瓮头渌。","何知程卫尉，未暇顾藉福。","鼓柂牵牛河，顿觉沧溟促。"],"title":"用前韵"}
