{"author":"蔡襄","id":135766,"strains":["平平平仄仄，平○仄仄○。","仄平仄○仄，平仄平平平。","平仄仄平仄，仄仄平仄平。","仄仄仄平仄，仄平仄仄平。","仄仄仄平仄，○仄平平平。","平平仄平○，仄仄平○○。","平仄仄平仄，仄仄仄平平。","仄平平仄仄，平仄平平平。","平仄平平平，仄平平仄平。","平仄仄平仄，平仄仄平平。","仄平仄仄仄，平仄平平平。","平仄仄仄仄，仄仄仄仄平。","仄仄仄仄仄，仄仄平平平。","平平仄仄平，仄仄平仄平。","仄平平仄仄，平仄平平仄。","仄仄仄平平，平仄仄平仄。","仄仄仄仄平，仄仄仄仄仄。","仄仄仄仄平，平平仄○仄。","仄仄平仄平，平平仄○仄。","仄平仄平○，平平平仄仄。"],"paragraphs":["春秋书大水，灾患古所评。","去年积行潦，田亩鱼蛙生。","今岁谷翔贵，鼎饪无以烹。","继亦掇原野，草莱不得萌。","剥伐及桑枣，折发连檐甍。","谁家有仓囷，指此为兼并。","头会复箕敛，劝率以为名。","壮强先转徙，羸瘠何经营。","天子忧元元，四郊扬使旌。","朝暮给𫗴粥，军廪阙丰盈。","殍亡与疫死，颠倒投官坑。","坑满弃道傍，腐肉犬豕争。","往往互食啖，欲语心惊魂。","荒村但寂寥，晚日多哭声。","哭哀声不续，饥病焉能哭。","止哭复吞声，清血暗双目。","陇上麦欲黄，寄命在一熟。","麦熟有几何，人稀麦应足。","纵得新麦尝，悲哉旧亲属。","我歌酂阳行，诗成宁忍读。"],"title":"酂阳行"}
