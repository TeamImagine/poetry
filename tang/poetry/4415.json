{"author":"钱起","id":4415,"strains":["平仄仄平平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["莱子昼归今始好，潘园景色夏偏浓。","夕阳流水吟诗去，明月青山出竹逢。","兄弟相欢初让果，乡人争贺旧登龙。","佳期少别俄千里，云树愁看过几重。"],"title":"送冷朝阳擢第后归金陵觐省"}
