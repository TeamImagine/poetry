{"author":"韩维","id":157353,"strains":["平平平仄仄，仄仄仄仄仄。","仄仄仄仄平，平平仄平仄。","平平仄○平，平平○仄仄。","平仄平○仄，平平仄平仄。","仄平平○平，平○仄仄仄。","平仄仄仄平，仄仄平仄仄。","平平仄平仄，平仄仄仄仄。","仄平仄平仄，平仄仄○仄。","平平仄平仄，仄仄平仄仄。","平平○仄仄，平仄○仄仄。"],"paragraphs":["今兹春始仲，气序忽已燠。","及此暇夜清，开轩散烦蹙。","金波丽中天，流光正穆穆。","佳树澄疏影，幽花运微馥。","浊醪时献斟，清论递往复。","诸季岂不欢，眷眷心所服。","高文炳辰宿，渊议赞化育。","匪才托游好，余润久沾沐。","兹焉隔清赏，耿耿私恨蓄。","春芳正可乐，嘉会期昼卜。"],"title":"春夜怀仲巽"}
