{"author":"陈著","id":139379,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["生计何曾问有无，心安便是邵尧夫。","搀春菜奉清饕味，耐冻梅呈本相癯。","闭户茶香浮雪屋，推窗山影落冰壶。","终朝幸自无他事，忽听儿童报索租。"],"title":"偶成"}
