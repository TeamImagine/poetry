{"author":"刘禹锡","id":11240,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["曾游仙迹见丰碑，除却麻姑更有谁。","云盖青山龙卧处，日临丹洞鹤归时。","霜凝上界花开晚，月冷中天果熟迟。","人到便须抛世事，稻田还儗种灵芝。"],"title":"麻姑山"}
