{"author":"韩琦","id":101216,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["琳馆优闲禄隐郎，高怀存旧宠吾乡。","观梁共且希鱼乐，巢阁终应待凤翔。","囊疏一时惊栗栗，殿楹常记日堂堂。","忠言非久回宸虑，坐见无为拱舜廊。"],"title":"次韵答提举刘司封见访"}
