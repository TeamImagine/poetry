{"author":"龚开","id":145608,"strains":["仄平仄仄○仄仄，平平仄仄平仄仄。","仄平仄仄仄平平，平仄平平仄仄仄。","平平仄仄平仄平，仄仄平仄平平平。","平平仄仄平仄仄，仄平仄仄○平平。","平平仄仄仄平仄，平平仄仄平平仄。","○仄平平仄仄平，仄仄○平仄平仄。"],"paragraphs":["朔方六月犹有雪，江南十月冰未结。","雁门一夜起秋风，飞到江南未八月。","江南处处多稻粱，景物何独为潇湘。","沙汀月暗渔火起，警奴一夜空荒忙。","休言汝肉不登俎，全身已被家儿取。","犹幸先生有爱心，放汝长江得容与。"],"title":"儿子咸画雁老人作江天仍作诗命咸书卷上"}
