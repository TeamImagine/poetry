{"author":"刘黻","id":142138,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["同是青藜一祖来，晚成天欲老其才。","家传虎榜新承渥，人说牺经旧屡魁。","春色风流都羡柳，岁寒事业莫过梅。","谁怜历落如蕡者，闲把离骚咽一杯。"],"title":"喜刘主簿归"}
