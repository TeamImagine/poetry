{"author":"刘一止","id":237538,"strains":["仄平平仄○，仄平平仄仄。","仄仄平仄○，平平仄平仄。","仄仄仄平仄，仄仄仄仄仄。","平仄仄平○，○平仄仄仄。","仄仄平仄平，仄仄仄仄仄。","仄○平平平，仄仄平仄仄。","○平仄平平，平○仄平仄。","仄仄仄仄仄，仄仄仄平仄。","○仄平平平，平平仄平仄。"],"paragraphs":["在家情已疏，出家终不恶。","不有清净缘，云何脱徽索。","我昔志婚宦，谓足世味乐。","颠倒十年间，如蠺竟自缚。","业已无奈何，劝汝莫莫莫。","一沤非全潮，起灭皆妄作。","当知是身浮，流浪恐非托。","伎俩百不好，摄念乃初学。","如病求真医，安心是良药。"],"title":"舍弟出家作诗贻之"}
