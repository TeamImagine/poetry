{"author":"项安世","id":53303,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["蟠螭结蚓走长坡，百尺苍烟出女萝。","削柿征膏怜俗薄，和泥封痏谢官多。","辉辉野日晞寒发，索索刚风起细哦。","幸自本无饥渴虑，不知何事此婆娑。"],"title":"十日发祁阳  其二"}
