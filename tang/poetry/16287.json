{"author":"白居易","id":16287,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["十月江南天气好，可怜冬景似春华。","霜经未杀萋萋草，日暖初干漠漠沙。","老柘叶黄如嫩树，寒樱枝白是狂花。","此时却羡闲人醉，五马无由入酒家。"],"title":"早冬"}
