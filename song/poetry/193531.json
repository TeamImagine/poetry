{"author":"苏轼","id":193531,"strains":["仄平平仄仄，仄仄仄仄平。","平平仄仄仄，仄仄平平平。","仄仄仄○仄，平平平仄平。","平平平仄仄，○仄仄平平。","平平○仄仄，○仄仄平平。","仄仄平仄仄，仄○仄仄平。","平平仄平平，平仄仄平平。","仄仄仄平仄，仄平○仄平。"],"paragraphs":["欲知垂尽岁，有似赴壑蛇。","修鳞半已没，去意谁能遮。","况欲系其尾，虽勤知奈何。","儿童强不睡，相守夜讙哗。","晨鸡且勿唱，更鼓畏添挝。","坐久灯烬落，起看北斗斜。","明年岂无年，心事恐蹉跎。","努力尽今夕，少年犹可夸。"],"title":"岁晚相与馈问为馈岁酒食相邀呼问别岁至除夜达旦不眠为守岁蜀之风俗如是余官于岐下岁暮思归而不可得故为此三诗以寄子由 守岁"}
