{"author":"戴复古","id":93866,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东风入仗庆云翔，百辟朝元奉玉皇。","一代安危寄黄发，群生枯瘁转青阳。","梅花结果调勋鼎，柏叶宜年上寿觞。","宰相黑头天子圣，赖公同与措时康。"],"title":"辛未元日上楼参政攻愧斋先生"}
