{"author":"袁说友","id":70631,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["一月长晴窘漕渠，更留残暑要驱除。","飘风也解终朝久，骤雨新添二尺余。","但觉天公真有意，不知民力已潜纾。","田家是处均膏泽，两岸欢吟使者车。"],"title":"连雨"}
