{"author":"吴芾","id":17812,"strains":["平仄仄仄仄，仄平仄仄仄。","仄平仄平○，平仄平○仄。","平平○○仄，仄仄平仄仄。","仄平仄仄平，平平仄○仄。","仄平仄仄平，平仄仄平仄。","仄仄仄平平，仄仄仄仄仄。"],"paragraphs":["春日固喜雨，雨多亦可已。","若为尚霶{雨/沱}，连月烟浪里。","江湖更弥漫，不见蒲与苇。","有时漏日光，烘云薄如纸。","欲晴又复阴，何以慰田里。","郁郁不能舒，一坐四五起。"],"title":"春雨不止鲁漕有二诗因次韵  其二"}
