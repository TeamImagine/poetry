{"author":"胡宿","id":2003,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["消尽层阴上尽梯，雪余宫瓦弄晴晖。","碧檐交照虬争耸，朱阙相联凤欲飞。","日向金沟春溜动，风来珠树晓寒微。","帝家池籞饶芳物，白鸟翩翩接翼归。"],"title":"雪后登秘阁"}
