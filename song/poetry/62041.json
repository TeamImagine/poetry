{"author":"虞俦","id":62041,"strains":["平平平仄仄平平，仄平平仄仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["金钲鼙鼓肃秋声，画{卓戈}油幢照座明。","千骑夹营横槊气，六花簇队焕新晴。","雍容坛上看儒将，潦倒尊前愧老兵。","横槊赋诗豪杰事，澄江休数谢宣城。"],"title":"和使君巩大监秋阅"}
