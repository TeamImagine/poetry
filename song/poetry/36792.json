{"author":"陆游","id":36792,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["忆从南郑入成都，气俗豪华海内无。","故苑燕开车载酒，名姬舞罢斗量珠。","浣花江路青螭舫，槎柳球场白雪驹。","回首壮游真昨梦，一竿风月老南湖。"],"title":"感旧"}
