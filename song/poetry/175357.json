{"author":"刘敞","id":175357,"strains":["平仄平平平仄平，平平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平平仄平。"],"paragraphs":["倾盖相亲成白头，离怀终日敌三秋。","可怜鸡黍虚朋好，应用弦歌乱旅愁。","太史成书自留滞，石城通信已沈浮。","王孙可恨山中久，旧令曾为褒德侯。"],"title":"寄密令杨彦文"}
