{"author":"朱熹","id":55536,"strains":["仄仄仄平仄，平平○仄平。","仄○平仄仄，仄仄平仄平。","仄仄仄平平，仄平平仄平。","仄仄仄平仄，平仄平○平。","平平仄仄○，仄仄平仄平。","平仄○仄仄，平平仄○○。"],"paragraphs":["晚步曲池上，西风吹我裳。","仰观天宇阔，爱此明月光。","念我素心人，眇焉天一方。","没者永乖隔，存者为参商。","飘零百岁期，寂寞幽鬓霜。","还坐三太息，高林郁苍苍。"],"title":"读子厚步月诗时方闻吕伯恭讣后数日赋此"}
