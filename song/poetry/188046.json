{"author":"王令","id":188046,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["匣剑光芒射斗牛，持携天下洗人仇。","英雄心胆老犹壮，道路风尘行未休。","名重更须完小节，义高何必论闲愁。","蒙蒙细雨陵阳市，折取重梅上酒楼。"],"title":"赠裴仲卿"}
