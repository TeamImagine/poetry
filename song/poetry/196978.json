{"author":"苏辙","id":196978,"strains":["仄平○仄仄，平仄仄○仄。","仄平仄平仄，平平○仄仄。","○平仄○仄，仄仄仄仄仄。","平仄○仄平，仄仄仄平仄。","仄○平仄平，仄仄仄仄仄。","平平仄平平，平仄平仄仄。","○平仄仄仄，仄仄仄平仄。","平平平平○，仄仄平仄仄。","仄仄仄仄平，平仄平仄仄。","仄平○平平，平仄仄仄仄。","平平平平仄，仄仄仄平仄。"],"paragraphs":["涨江吹八阵，江落阵如故。","我来苦寒后，平沙如匹素。","乘高望遗迹，磊磊六十四。","遥指如布棋，就视不知处。","世称诸葛公，用众有法度。","区区落褒斜，军旅无阔步。","中原竟不到，置阵狭无所。","茫茫平沙中，积石排队伍。","独使后世人，知我非莽卤。","奈何长蛇形，千古竟不悟。","惟余桓元子，久视不能去。"],"title":"八阵碛"}
