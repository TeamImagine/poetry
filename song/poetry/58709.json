{"author":"陈造","id":58709,"strains":["仄平仄平平，仄平仄仄仄。","○平○平仄，平仄仄仄仄。","仄仄○仄平，平仄仄仄仄。","仄仄仄仄平，平仄仄○仄。","平平仄平仄，仄仄平平仄。","平平仄平仄，仄平○平仄。","平平平仄仄，仄仄仄平仄。"],"paragraphs":["把竿坐斜阳，跨牛出晓陌。","长谣柴桑咏，聊复自适适。","梓里三鬴余，邻犬不吠夕。","稼穑政使忙，樽酒取空隙。","仙曹有知友，自揣无能役。","经时隽英事，小人分耕绩。","成言君勿问，卖菜可求益。"],"title":"和陶渊明归田园居六诗  其六"}
