{"author":"刘克庄","id":110758,"strains":["平○平平仄，仄平仄平○。","平平仄仄平，仄仄平○○。","○平仄仄仄仄仄，仄仄仄仄○平○。","平仄平仄平仄平，平仄仄仄平平○。","平平平仄仄平仄，仄仄○仄平○平。","平○平平仄平仄，仄仄仄○平○平。","平○仄仄仄平仄，平○仄仄仄仄平。","○○○仄仄仄平，仄仄仄仄平仄平。","仄平仄仄平仄仄，仄仄仄仄平平平。","平平平仄仄仄仄，仄○○仄平平平。","仄平平仄平仄仄，仄仄仄仄平平平。","仄平仄仄仄仄仄，仄仄仄仄平平平。","平平仄仄平仄仄，仄仄仄仄○平平。","仄平仄仄仄仄仄，仄仄平仄仄仄平。","仄平平平仄仄仄，仄仄仄仄平平平。","仄平平仄仄仄仄，仄平仄仄平平平。","仄平平平仄仄仄，仄仄平仄平平平。"],"paragraphs":["尝闻天台境，肉身往无从。","仁夫示此图，恍惚游其中。","应真一一若旧识，或踞怪石临飞淙。","山鬼投牒何敬恭，天女问法尤丰茸。","盆鱼鬐鬛等针粟，放去夭矫拏空蒙。","山深无人地祇出，被服导从侔王公。","前驱鸷兽后夔魍，徐行殿以一瘦筇。","巉巉苍壁谡谡松，下有老宿眉雪浓。","石桥灭没云气断，似是鬼国非天宫。","层冰融结挟怒瀑，毒虺喷薄含腥风。","至人于此方入定，坏衲羃首枯株同。","等闲一坐六十劫，汝技有尽吾无穷。","书生往往谈性命，怵以祸福犹儿童。","倒持手版口劝进，对此宁不面发红。","我知龙眠笔外意，要与浊世针盲聋。","退之云释善变幻，恺之谓画能神通。","幻耶神耶两莫诘，与子持叩西山翁。"],"title":"题龙眠十八尊者"}
