{"author":"陆游","id":32804,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["莫笑新霜点鬓须，老来却得少工夫。","晨占上古连山易，夜对西真五岳图。","叔夜曾闻高士啸，孔宾岂待异人呼。","眉间喜色谁知得，今日新添火四铢。"],"title":"玉笈斋书事二首  其一"}
