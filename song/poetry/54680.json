{"author":"朱熹","id":54680,"strains":["○平仄平平，仄仄仄平仄。","仄仄仄平○，仄仄平○仄。","○○平仄仄，仄仄平平仄。","仄平平仄平，仄仄○平仄。","平仄仄仄仄，平平仄平仄。","仄平平仄平，平仄仄平仄。"],"paragraphs":["驱车陟连冈，振辔出林莽。","雾露晓方除，日照川如掌。","行行遵曲岸，水石穷幽赏。","地偏寒筿多，涧激淙流响。","祗役未忘倦，心神暂萧爽。","感兹怀故山，何日税征鞅。"],"title":"安溪道中泉石奇甚绝类建剑间山水佳处也"}
