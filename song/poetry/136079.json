{"author":"利登","id":136079,"strains":["平平仄平平，○仄平○仄。","平平仄平平，平平仄平仄。","平平仄仄平，仄平仄平仄。","○平平仄平，仄仄仄○仄。","仄平平仄平，平平平仄仄。","仄仄仄平平，平仄仄平仄。","仄平平仄○，平仄仄仄仄。"],"paragraphs":["朝吾出东门，回首瞻长坂。","凄然数根松，枯华困凌践。","时春百卉肥，绿苔亦青婉。","如何虬凤姿，独尔失崭岸。","伐明根下摧，樵炊枝上剪。","忍此棘荆蕃，宁此栋梁爨。","栋梁君自遗，文木固不贱。"],"title":"杂兴  其四"}
