{"author":"刘克庄","id":116004,"strains":["仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["檄笔骚情俱妙绝，它人才少子才多。","分桐江派从初祖，在孔门中占二科。","此去潘舆添燕喜，向来韩木尚婆娑。","传闻仲举高悬榻，应待元寮入礼罗。"],"title":"送方文甫判官"}
