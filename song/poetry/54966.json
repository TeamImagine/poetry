{"author":"朱熹","id":54966,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["愁阴一夜转和风，晓看花枝露彩浓。","觅句休教长闭户，出门聊得试扶筇。","物华始信如诗好，春色方知似酒浓。","多谢邻翁笑相迓，为言晴暖更过从。"],"title":"又和秀野二首  其一"}
