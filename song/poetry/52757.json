{"author":"李洪","id":52757,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄平平仄仄仄，仄平仄仄仄平平。"],"paragraphs":["登临胜践负幽期，山色溪光日益奇。","那得赐茱来北阙，漫从采菊向东篱。","升虚楚望犹能赋，振履商讴祇自悲。","可是闲居爱重九，尉仙落笔有新诗。"],"title":"九日咏怀简仁实"}
