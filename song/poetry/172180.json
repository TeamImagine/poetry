{"author":"聂兼善","id":172180,"strains":["平○仄平平仄仄平仄，仄仄平平○平仄。","仄○平仄仄○平，仄仄平平○平仄。","仄○平仄平平平，平平平仄○平平。","○平仄仄仄○仄，平平仄仄仄平平。","仄仄仄平平○仄，仄仄平平仄平仄。","仄○平仄仄仄平，仄仄平平仄平仄。","平平仄仄平仄平，仄仄仄仄平平平。","平○仄仄仄平仄，仄平仄仄平平平。","仄平仄平仄○仄，仄仄○平仄平仄。","仄○平仄平平仄，仄仄平平仄平仄。","平平仄仄○仄平，仄平仄仄平平平。","仄平仄仄平平仄，仄仄仄仄平仄平。","平平仄仄平平仄，平仄仄平平仄仄。","平○仄仄仄平平，仄仄平平仄平○。"],"paragraphs":["吾闻洞霄山水妙天下，缭白萦青胜图写。","九重扃钥极深严，一岫宽闲更潇洒。","倚空天柱何孤高，诸峰罗立犹儿曹。","长松怪石入题品，金堂玉室供游遨。","此地隠居皆胜士，道骨仙风绝尘滓。","就中俞子最少年，烱若芙蓉映秋水。","青鞋布袜千里来，一见使我昏眸开。","谈空说有坐终日，舌涛衮衮生风雷。","鄙夫未愚晚闻道，寄傲嵌岩事幽讨。","只缘方寸无荆棘，渐喜丹田熟梨枣。","人生百岁空自忙，读书博塞俱亡羊。","劝君火急烹铅汞，莫待倒景飞屋梁。","春风又放鶑求友，烟外暗黄初著柳。","南行傥遇置书邮，莫忘超然北山叟。"],"title":"游洞霄"}
