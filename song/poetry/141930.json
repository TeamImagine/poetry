{"author":"刘黻","id":141930,"strains":["○平仄平平，仄仄平平平。","仄平仄○仄，仄仄平○平。","平仄仄平仄，仄仄仄仄平。","平仄仄○平，仄仄平○平。","平平仄○仄，平仄平仄平。","仄仄平仄仄，仄仄○平平。"],"paragraphs":["扁舟溯西江，忽抵梅花州。","二忠俨遗像，予愧非其俦。","肝胆照冰雪，要亦狷者流。","言直不砭时，掇祸贻亲忧。","山禽似相盼，来往疑劝酬。","阒坐生万感，矫首观前修。"],"title":"追和渊明贫士诗七首  其七"}
