{"author":"释德洪","id":228500,"strains":["仄平仄仄仄平仄，仄仄平○平仄○。","仄平仄仄仄○仄，平平仄仄○平平。","○平平仄仄○仄，仄仄仄仄平平平。","平平仄仄仄平仄，仄仄平平○仄○。"],"paragraphs":["不曾识面已倾倒，便觉胸中泾渭分。","句精不减李长吉，才高大类沈休文。","看山诗眼湛如水，拄笏爽气高摩云。","他年竹屋夜连榻，妙语悬知过所闻。"],"title":"次韵张司录见寄"}
