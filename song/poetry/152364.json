{"author":"方一夔","id":152364,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["无端痁疥适相遭，空苦无成似嚼螯。","瘢疻着身犹刻画，垢腥满爪费爬搔。","行吟谩想歌愁绝，坐食空惭饱老饕。","偶见新诗还技痒，寒窗细字认牛毛。"],"title":"王古樵观予苦疮鄙句遂自赋眉遭二韵各二首因次其韵为戏  其三"}
