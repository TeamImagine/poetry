{"author":"曹勋","id":12434,"strains":["平平平仄平，仄仄仄○仄。","仄仄平仄○，○平○平仄。","○仄仄仄仄，平仄仄平仄。","仄平平仄平，仄仄仄○仄。","○仄○平平，仄仄仄平仄。","仄平仄平仄，仄仄平平仄。","○平○仄平，仄仄平平仄。","仄仄平○仄，仄仄仄平仄。","仄仄平平仄仄平，平平仄仄平仄仄。"],"paragraphs":["人生无定端，万事固难料。","美好招世患，谗謟过忠告。","正淑不自媚，私谒事妍笑。","入宫逾十年，嫉妒掩称道。","疏贱难为容，况复昧倾巧。","一朝见排弃，众笑蛾眉好。","驱车临出门，盛饰舒怀抱。","不怨君王远，不怨父兄老。","唯怨蛾眉悮一生，荣枯不得同百草。"],"title":"昭君怨四首  其一"}
