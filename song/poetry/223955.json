{"author":"周行己","id":223955,"strains":["仄平仄平仄，仄仄仄仄平。","平平仄平仄，仄仄仄平平。","仄平仄仄仄，仄仄仄仄平。","平平仄仄仄，仄仄平平平。","仄○仄仄仄，仄仄○仄平。","仄仄仄仄仄，仄仄平平平。","平○平仄平，仄仄○仄平。","○平平仄平，平仄仄平平。","平仄仄平仄，仄仄仄平平。","仄仄仄○仄，仄仄仄平平。","仄仄仄○平，平仄平仄平。","仄平仄仄仄，仄○平仄平。","平平平仄仄，仄平仄仄平。","仄平仄仄平，○仄仄仄平。","平○仄仄平，仄平平仄平。","仄平仄平平，平仄仄仄平。"],"paragraphs":["子卿五言法，气格厉劲秋。","绵绵武功裔，尚不废箕裘。","洒然落妙语，一破万古忧。","文章本道德，作者通神谋。","惜其命不达，白首犹饭牛。","学者愿识面，或比韩荆州。","儒冠真误身，未免妻子愁。","长安游侠儿，生不辨田畴。","儒有不黔突，此辈饫珍羞。","左右夹燕赵，出入跨骐骝。","富贵即称贤，宁辨清浊流。","乃知读万卷，不如持尺矛。","斯言虽有激，亦为智者投。","古人愿执鞭，如或不可求。","君看授业生，已为公与侯。","飒然灌园翁，零落守旧丘。"],"title":"复用前韵奉酬梦符学录"}
