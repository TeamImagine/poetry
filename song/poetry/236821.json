{"author":"汪藻","id":236821,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["优恩不与外庭同，诏墨亲颁出九重。","钟鼎承家能两大，诗书教子得三从。","葭莩密接椒房庆，脂泽频增石窌封。","千里归来鸣鹤野，湘江正绕墓前松。"],"title":"贾太夫人王氏挽诗二首  其一"}
