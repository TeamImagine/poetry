{"author":"李白","id":56353,"strains":["平仄平仄○，仄仄平平平。","平平仄仄仄，仄仄○○○。","仄○平平仄，仄仄平平平。","仄仄仄平仄，平○仄平平。","平平仄仄仄，仄仄平平平。","平仄仄平仄，平平仄平平。","仄平仄平平，平仄平平平。","平平平仄仄，仄仄平平平。","仄仄○平仄，仄平仄平平。","平仄仄仄○，平仄○仄平。","仄仄○仄仄，平仄平仄平。"],"paragraphs":["朝入天苑中，谒帝蓬莱宫。","青山映辇道，碧树摇苍空。","谬题金闺籍，得与银台通。","待诏奉明主，抽毫颂清风。","归时落日晚，躞蹀浮云骢。","人马本无意，飞驰自豪雄。","入门紫鸳鸯，金井双梧桐。","清歌弦古曲，美酒沽新丰。","快意且为乐，列筵坐群公。","光景不可留，生世如转蓬。","早达胜晚遇，羞比垂钓翁。"],"title":"效古二首 一"}
