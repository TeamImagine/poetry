{"author":"刘得仁","id":24098,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["到来常听说清虚，手把玄元七字书。","仙籍不知名姓有，道情惟见往来疏。","已能绝粒无饥色，早晚休官买隐居。","便欲去随为弟子，片云孤鹤可相于。"],"title":"赠敬晊助教二首 一"}
