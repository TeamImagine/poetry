{"author":"刘敞","id":174243,"strains":["仄仄仄平仄，仄仄平平○。","平仄仄仄仄，仄平仄平平。","平○平仄平，平平仄？平。","平仄平○平，仄仄仄仄平。","○○平平仄，仄仄仄仄平。","仄平仄平仄，平仄仄仄平。","仄仄○平平，仄平仄平平。","仄仄仄仄平，仄平平平○。"],"paragraphs":["赵国弃鸣犊，孔圣为之回。","西伯善养老，伯夷以为归。","驰驱西楚郊，徘徊太皥墟。","周汉多封君，不祀既忽诸。","三坟基皇德，八索总道枢。","若人岂欺我，虞夏亦典谟。","万里如浮云，古风讫无余。","往矣不可追，喟然为踌躇。"],"title":"咏古诗十二首  其三"}
