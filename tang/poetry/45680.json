{"author":"孙逖","id":45680,"strains":["仄平平○仄，平仄仄平平。","平仄平平仄，平平平仄平。","平○平仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。","平仄平平○，平平仄仄平。"],"paragraphs":["上林天禁里，芳树有红樱。","江国今来见，君门春意生。","香从花绶转，色绕佩珠明。","海鸟衔初实，吴姬扫落英。","切将稀取贵，羞与众同荣。","为此堪攀折，芳蹊处处成。"],"title":"和咏廨署有樱桃"}
