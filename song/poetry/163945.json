{"author":"仇远","id":163945,"strains":["平平○平仄，平仄平平平。","平平仄平平，仄仄仄平平。","平仄仄平仄，平仄仄仄○。","平平仄平平，平仄平平平。","平平仄平平，仄平仄平平。","仄平平仄平，仄仄仄仄平。","仄平仄○○，平平平平平。","○平仄仄仄，仄平仄仄平。","仄平仄平平，仄仄仄仄○。","平平平仄平，仄仄○平平。","仄平○仄仄，仄仄平平平。","仄平平平仄，仄○平仄平。","平仄○仄平，仄仄仄仄仄。","平仄仄○平，仄仄平平平。","仄平仄平平，仄平○仄平。"],"paragraphs":["繁华钱塘郡，佳丽金陵州。","吾生抑何修，两地得居游。","杭也数年别，升也几月留。","锺山草堂灵，林壑殊清幽。","开窗眺龙湾，大江日东流。","凤皇非故台，不见白鹭洲。","冶城冢累累，青溪波悠悠。","长干塔尚在，瓦棺阁已休。","雨花峙岩颠，锦石烂不收。","层楼天下无，结构如龙舟。","六朝王气歇，故籞成荒丘。","至今秦淮上，尚闻商女讴。","山水如此佳，见有此客不。","怀古复思乡，日落川云浮。","惜无老樊川，酒酣吟杜秋。"],"title":"居游行寄费廷玉"}
