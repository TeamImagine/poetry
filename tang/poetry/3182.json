{"author":"杜甫","id":3182,"strains":["平平仄仄平○仄，仄仄平平仄仄○。","仄仄平平平仄仄，仄○平仄仄平平。","仄仄○○平仄仄，仄平平仄仄平平。","仄平仄仄平仄仄，○○平平○仄平。"],"paragraphs":["幽栖地僻经过少，老病人扶再拜难。","岂有文章惊海内，漫劳车马驻江干。","竟日淹留佳客坐，百年麤粝腐儒餐。","不嫌野外无供给，乘兴还来看药栏。"],"title":"有客"}
