{"author":"李彭","id":231940,"strains":["平平仄平仄，仄仄○平平。","○平平平仄，仄仄平平平。","仄平仄平仄，仄仄平○平。","仄仄仄仄平，仄平平仄平。","平仄仄仄仄，仄仄○平平。","平平仄○仄，仄仄平仄○。","平仄○仄仄，平平仄平平。","仄○平平仄，平平平○平。","○仄平平仄，平仄仄平平。"],"paragraphs":["诗宁浅而静，不贵深而芜。","观公秋怀作，峻洁仍纡余。","譬之列华馔，陆海盈中厨。","食蟹贵抱黄，食鱼先腹腴。","多入出或少，我昔闻先儒。","年来病蹇拙，意广材复疏。","之子禅定起，焚香满晴虚。","坐看氤氲处，绵绵诗思俱。","应作牛腰束，能寄草堂无。"],"title":"寄珍首座"}
