{"author":"张乔","id":29325,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["身非绝粒本清羸，束挂仙经杖一枝。","落叶独寻流水去，深山长与白云期。","树临丹灶寒花疾，坛近清岚夜月迟。","樵客若能随洞里，回归人世始应悲。"],"title":"送何道士归山"}
