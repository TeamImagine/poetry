{"author":"牟𪩘","id":150268,"strains":["○平仄○仄，仄仄仄仄仄。","○仄○仄平，平○平仄仄。","平○○平平，平仄仄平仄。","仄仄平平平，仄平平平仄。","仄仄平仄平，平平仄平仄。","平仄仄仄仄，仄仄仄平仄。","平平仄仄平，平平○平仄。","平平○仄仄，仄仄○仄仄。","平平仄平仄，平仄平仄仄。","平平仄仄○，○仄仄平仄。","仄仄仄仄平，仄仄仄仄仄。","平仄仄仄仄，○仄平仄仄。","仄仄仄○平，仄仄平平仄。","平平仄○仄，平平仄仄仄。","平平仄仄平，平仄仄平仄。","仄仄仄仄平，仄仄平平平。","平仄平平仄，仄仄仄平仄。","平仄平○仄，平仄仄○仄。","平平？仄平，平仄仄平仄。","仄平仄平仄，平仄平仄仄。","仄仄仄仄○，平○○仄仄。","平仄平仄仄，平○仄仄仄。","仄平平仄平，仄○仄仄仄。"],"paragraphs":["胜游得胜士，欲济得健𫇛。","如此正自佳，宁论晴复雨。","徐行看前山，云气互吞吐。","借我乌藤枝，急奔青莲宇。","跋疐良亦疲，籧篨可能俯。","呼酒酹此脚，一笑失枝拄。","吾怀已旷然，阿香殷余怒。","床敷相对睡，不暇参佛祖。","晨光报新霁，生色浮宿莽。","诸峰忽自献，颇自作眉妩。","绝顶瞰具区，勇往不可户。","而我跛躄者，迟钝谁比数。","窘步竟难陪，内热生心腑。","庞通远相要，渊明喜欲舞。","篮舆叩隠庐，趺坐直香缕。","四士苦未还，踏破辛夷坞。","俱是青云客，那得薄圭组。","新笋甜如蜜，新茗白胜乳。","山灵倘见容，吾欲老兹土。","预愁下山去，尘事纷旁午。","试问白木镵，何如长柄麈。","他日蒙菜把，终当作地主。","此翁无乃痴，紞如已五鼓。"],"title":"和善之游法华"}
