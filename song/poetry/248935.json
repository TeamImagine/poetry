{"author":"曾几","id":248935,"strains":["仄平仄平平，仄仄仄平仄。","平○仄平平，平仄仄平仄。","仄平仄仄仄，平仄○仄仄。","平仄仄仄平，平平仄平仄。","平平仄平平，平仄○仄仄。","○仄平平平，○平仄平仄。","平平仄平仄，○仄仄平仄。","仄平仄平仄，仄仄平仄仄。","平○平仄○，平平仄平仄。","仄平平仄○，仄仄仄○仄。","平平仄平平，○仄仄平仄。","仄仄平平平，○平仄平仄。"],"paragraphs":["爱山已成痴，爱石又成癖。","徒闻有丝溪，时复梦灵壁。","太湖只在眼，曾未收寸碧。","多自五岭来，仍烦百书索。","何侯小峥嵘，湖水深处得。","苍润波涛余，巉岩鬼神力。","摩挲复湔洗，攘取畏宾客。","偶然及幽事，遣送初不惜。","俄顷交定盟，欢焉慰岑寂。","夺君书几间，坐我洞庭侧。","持还岂人情，藏去有惭色。","苦乏仇池篇，如何满高直。"],"title":"何德器赠太湖石"}
