{"author":"许及之","id":60966,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["半生经吏竞分阴，奏牍三千几汗青。","技到屠龙从俗笑，志存流水有人听。","故园勋业千株橘，世路生涯一草亭。","却笑刘商长得醉，为无管属爱浮萍。"],"title":"次韵饯振之之行"}
