{"author":"陆游","id":34823,"strains":["仄仄平平仄仄平，仄平平仄仄平平。","仄平平仄仄平仄，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["小醉悠然不作酲，断云飞尽却成晴。","月生檐外见帘影，风下城头闻角声。","岸帻莎庭便发冷，酌泉桐井觉魂清。","鸡号忽报明星上，梦破虚皇白玉京。"],"title":"饮伯山家因留宿"}
