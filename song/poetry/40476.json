{"author":"陆游","id":40476,"strains":["平平仄仄仄，平仄平仄仄。","平平仄平仄，仄仄○仄仄。","平平仄仄仄，仄仄仄○仄。","仄仄仄仄平，平仄仄仄仄。","仄平仄仄平，○仄平仄仄。","仄平仄仄仄，仄仄仄平仄。","仄仄仄仄平，仄仄平仄仄。","仄平仄仄平，仄仄仄仄仄。","平平仄仄平，平仄仄平仄。","仄平○仄仄，仄仄平仄仄。"],"paragraphs":["云归雨亦止，鸦起窗既白。","秋宵未为永，不寐如岁隔。","平明亟下榻，亦未暇冠帻。","检校案上书，狼籍鼠啮迹。","食箪与果笾，攘取初不责。","侈然敢四出，乃至暴方册。","坐令汉箧亡，不减秦火厄。","向能畜一猫，狡穴讵弗获。","缄縢又荡然，追咎亦何益。","惰偷当自戒，鼠辈安足磔。"],"title":"鼠败书"}
