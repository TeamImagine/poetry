{"author":"陆文圭","id":165952,"strains":["平平仄仄仄，平仄仄○平。","仄平仄平平，平仄仄仄平。","仄仄仄仄仄，平仄仄仄平。","仄平平平平，平○仄仄平。","仄仄平平仄，仄平仄平平。","平平○仄仄，仄平○平平。","仄平平仄仄，仄仄仄仄平。","○平平仄仄，仄仄平仄○。","平仄平仄仄，平仄仄仄○。","平仄○平平，仄仄仄平平。"],"paragraphs":["淳风日已薄，恩义不相维。","吏无得于民，民顾吏有辞。","政化本不立，刀笔事愈卑。","李侯今之人，而行古所为。","外有屠嘉直，内无五伦私。","锄奸如恶草，护民犹婴儿。","瀹河苏彼旱，劝粟哺尔饥。","从容方报政，代者俄及期。","庸吏推不去，良吏去复思。","谁欤观民风，入境采吾诗。"],"title":"送陆同知北上二首  其二"}
