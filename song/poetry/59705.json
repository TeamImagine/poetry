{"author":"陈造","id":59705,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平仄仄平平平。","平平平仄平平仄，仄仄平平仄仄平。"],"paragraphs":["酒会文期兴尚浓，佳辰一笑坐天穷。","两州各遣六从事，九日俄成一病翁。","诗不受催空急雨，帽无缘落任西风。","明朝晴径通行屐，却漫枝笻遶菊丛。"],"title":"重九山阳仪真两使君送酒"}
