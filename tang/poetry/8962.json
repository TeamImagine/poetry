{"author":"武元衡","id":8962,"strains":["仄仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["坐听宫城传晚漏，起看衰叶下寒枝。","空庭绿草结离念，细雨黄花赠所思。","蟋蟀已惊良节度，茱萸偏忆故人期。","相逢莫厌尊前醉，春去秋来自不知。"],"title":"秋灯对雨寄史近崔积"}
