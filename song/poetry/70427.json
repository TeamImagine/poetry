{"author":"袁说友","id":70427,"strains":["平○平平仄平仄，仄仄平平平仄仄。","仄仄仄仄平仄平，仄仄仄○平仄仄。","平平仄仄平仄○，平平仄仄平仄平。","平平仄仄仄仄仄，平平仄仄平平平。","平平仄仄○平仄，平仄仄平平仄仄。","仄平○○仄平平，仄仄平平平仄仄。"],"paragraphs":["农操豚蹄竞谋鬼，已信今年非昔比。","十日五日风雨时，好语急传儿女喜。","南来麦熟春事收，东郊日落人影稠。","骚人一见喜不尽，新诗预庆丰年秋。","悬知圣德回天地，荒政已修非罪岁。","目前更看牧羊人，不觉维鱼来梦寐。"],"title":"行麦垄"}
