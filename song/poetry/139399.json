{"author":"陈著","id":139399,"strains":["仄平平仄仄平平，平仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["绿阴门外涨黄尘，来往清风自可人。","契阔一尊镫雨旧，平安数字麦寒春。","闲居有味何妨拙，古道无情却耐贫。","漠漠水云山隔断，何时王翰卜为邻。"],"title":"答范景山昼诗见意"}
