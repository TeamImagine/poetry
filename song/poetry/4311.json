{"author":"邓肃","id":4311,"strains":["仄仄平平平仄仄，仄○平平仄平仄。","仄仄仄平平仄平，仄仄仄仄仄○仄。","平平平○仄仄平，仄○仄仄平平平。","仄平仄仄平平仄，仄平平仄仄平平。","平平平仄平平仄，仄仄平○平仄仄。","仄平平仄仄○平，仄仄平平仄平仄。","平仄平平仄仄平，平仄平平仄仄平。","仄平平○平平仄，仄平仄仄平平平。"],"paragraphs":["蔓草芊芊迷旧圃，日号狐猩走鼯鼠。","世欲去之嗟未能，竭力米盐汗如雨。","先生人间第一流，目中万事无全牛。","割鸡已觉无多子，斩新亭柳作清游。","纷纷姚魏争黄紫，醉眼虽观心似水。","但搜佳景付吟魂，吐作新诗烂盈纸。","惭愧知音太史公，为榜佳名字画雄。","二公连茹归霄汉，此亭万古扬清风。"],"title":"玩芳亭"}
