{"author":"王迈","id":107478,"strains":["仄平平平○仄平，平仄平仄仄仄平。","平平仄仄平平仄，仄仄仄仄平仄平。","平平仄仄平平仄，平仄平平仄平仄。","平平平仄仄平平，仄仄平平平仄仄。","仄平仄○平平平，仄仄仄仄○平平。","平平仄仄仄仄仄，平平仄○仄平平。","仄仄仄平仄平仄，平仄仄平仄○仄。","仄平仄仄平仄仄，平○仄仄平平仄。","仄○平仄仄仄平，仄平仄仄仄平○。","平平仄仄仄平仄，平平仄仄仄仄○。"],"paragraphs":["五陵豪家轻薄儿，骄傲成癖不可医。","挥金买笑红尘市，老死不晓寒与饥。","囊萤案雪单贫士，杯水生涯北窗里。","途穷山鬼恣揶揄，命压人头提不起。","郭君昔从先人游，万丈壮气横高秋。","天无老眼不见录，匆匆白了少年头。","一日访余道艰窭，杯酒未阑泪如雨。","揲蓍有术金不换，鹑衣百结无人补。","我闻君语鼻亦酸，误身直是坐儒冠。","英雄未遇隠于卜，时人莫作白眼看。"],"title":"赠郭五星"}
