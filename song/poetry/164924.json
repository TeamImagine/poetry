{"author":"谢翱","id":164924,"strains":["平平○仄仄仄平，○仄平平仄平仄仄○仄○。","仄仄仄平仄仄仄平仄，仄平平平平仄平平仄平○平平。","平平平平仄仄仄仄平平仄，平平仄平○仄○平平仄仄平平平。","仄平平平仄仄仄平仄仄，仄仄仄○仄仄○仄平平平仄○。","○仄平平平仄仄平平平平平仄仄平○仄。","平平仄仄仄仄仄仄仄仄○仄仄，平仄仄平平仄平仄○仄平仄仄。"],"paragraphs":["黄山三十六点云，中秘幽奇世人未见犹未闻。","混沌乍开始自大唐国，易黟为黄而附轩辕炼丹盟仙群。","天都莲花突兀直入青云上，诸峰吐烟喷雪如波之荡漾平天矼。","是蛟龙飞舞变幻而莫测，下有海深万丈空洞氤氲云吼浪。","更有仙灯诸洞九龙诸潭仙桥月塔诸胜迹。","君今策杖蜡屐走险一一当遍历，须令向禽宗炳之辈叹羡而莫及。"],"title":"送张士达游黄山歌"}
