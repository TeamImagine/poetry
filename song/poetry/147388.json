{"author":"方回","id":147388,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["酒可吾中孰圣贤，定开愁眼耸吟肩。","共怜雪鬓双垂叟，时到花屏万仞巅。","暂借松阴消永日，敢求药诀觊长年。","风惊尘愕奔车跌，醒者苍黄醉者全。"],"title":"次韵谢平心胡秘监见惠生日五首  其四"}
