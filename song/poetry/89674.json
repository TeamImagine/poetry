{"author":"钱文子","id":89674,"strains":["平平仄仄仄仄平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["文龙竟复老污池，一笑应从造化期。","环顾室庐无长物，流传人世有新诗。","殷勤池上相从处，凄怆床前永诀时。","更有后来贤太守，溯风犹解挹清规。"],"title":"次韵李使君追悼雪巢先生"}
