{"author":"赵湘","id":178151,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["天竺峰西月几层，亭孤应忌俗人登。","山光晓射闻猿客，泉影秋摇倚树僧。","微雨洒台青有点，片云生石冷多棱。","斜阳更起题诗兴，还喜重来或未能。"],"title":"登杭州冷泉亭"}
