{"author":"卢纶","id":6783,"strains":["仄仄○平平，○平仄仄○。","仄平○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平○仄平平。","平平平仄仄，仄仄仄平平。","仄仄○平仄，平平仄仄平。","仄平平仄仄，平○仄平平。","平仄平○仄，平平仄仄平。","平平○仄仄，平仄仄平平。"],"paragraphs":["寂寞过朝昏，沈忧岂易论。","有时空卜命，无事可酬恩。","寄食依邻里，成家望子孙。","风尘知世路，衰贱到君门。","醉里因多感，愁中欲强言。","花林逢废井，战地识荒园。","怅别临晴野，悲春上古原。","鸟归山外树，人过水边村。","潘岳方称老，嵇康本厌喧。","谁堪将落羽，回首仰飞翻。"],"title":"落第后归山下旧居留别刘起居昆季"}
