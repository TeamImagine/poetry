{"author":"魏野","id":188346,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["金鱼新跃绣衣边，暂委均输出剑关。","九折路危骢马怯，一方尘静木牛闲。","诸侯迎送威风下，赤子歌谣喜气间。","更羡锦城刘大著，海棠花里恣追攀。"],"title":"送薛端公赴右蜀均输兼呈司理刘大著二首  其一"}
