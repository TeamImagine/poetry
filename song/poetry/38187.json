{"author":"陆游","id":38187,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["扫尽衣尘喜不胜，村居终日醉腾腾。","闲投邻父祈神社，戏入群儿鬭草朋。","幽径有风偏爱竹，虚堂无暑不憎蝇。","悠然又见江天晚，隔浦人家已上灯。"],"title":"遣兴四首  其三"}
