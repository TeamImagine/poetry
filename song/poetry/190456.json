{"author":"韦骧","id":190456,"strains":["平仄平○仄，平平仄○○。","仄平○仄仄，仄仄仄平平。","仄仄○平仄，平平仄仄平。","仄平平仄仄，平仄仄平平。","平仄仄○仄，平平○仄○。","仄平平仄仄，仄仄仄平平。"],"paragraphs":["佳客来相遇，衔杯语论和。","夜寒兼雨甚，酒色向人多。","泪烛摇红萼，风帷动翠波。","漏声催举白，檐溜混微歌。","朋契淡闲合，诗锋暗里磨。","十年方一笑，不醉奈情何。"],"title":"寒雨夜会得歌字"}
