{"author":"王十朋","id":22370,"strains":["平仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄○。","平平仄平仄，仄仄仄平平。","平仄平平仄，平平仄仄平。","平平仄仄仄，○仄仄平平。","平仄平平平，平平仄仄○。","平○平仄仄，仄仄仄平平。"],"paragraphs":["黉馆名初挂，银钩势欲翻。","人才蕴秀异，学业扣渊源。","俊彦方群集，文章可细论。","辉声迈前辈，擢秀蔼诸孙。","心友居兰室，天香满桂轩。","兹为学者富，难与俗流言。","恢义高风倡，同襟旧好敦。","池中神鲤足，一一上龙门。"],"title":"书院挂额展筵雅会也戏集诸堂轩斋名作诗"}
