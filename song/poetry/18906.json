{"author":"陈棣","id":18906,"strains":["仄仄平○平，仄平仄○仄。","仄平仄仄平，仄仄平平仄。","平仄仄仄平，仄平平仄仄。","平仄仄仄仄，○平平仄仄。","仄平仄仄仄，平仄仄平仄。","平平仄平仄，平仄平仄仄。","平平平仄平，平平仄仄仄。","仄○平仄平，平仄平仄仄。","平平仄仄平，仄仄○平仄。","平仄平仄平，仄仄平平仄。","平○平仄平，平仄平平仄。","平○仄平仄，仄仄仄仄仄。","仄平仄平平，平仄仄平仄。","平仄仄仄平，平仄仄平仄。","平平仄平○，仄○平平仄。","平○仄仄仄，仄仄平平仄。","平○平仄仄，仄仄平平仄。","仄仄平仄平，仄仄平仄仄。"],"paragraphs":["我本山中人，勉强束冠带。","欠伸辄有拘，似被天工械。","谁令作此来，政为穷所卖。","规彼五斗粟，折腰何足怪。","敢希拄颊傲，宁免望尘拜。","平生浩然气，摧落甘伍哙。","兹轩粗可人，虚名供眼界。","得从黄奶游，佳处时一解。","多生作蠹鱼，复此偿书债。","虽抗尘土容，耿耿冰壶在。","同僚多俊游，台阁鹓鸿辈。","胸中有云梦，略不见芥蒂。","吏师有龚黄，民贼绝蜂虿。","而我蹑后尘，嘉谷杂稊稗。","诗坛欲寻盟，恐堕抛砖戒。","翻思石鼎句，自取侯郎败。","终期探理窟，一洗荆榛隘。","得肉姑置之，大嚼聊发快。"],"title":"栖轩偶成呈同僚"}
