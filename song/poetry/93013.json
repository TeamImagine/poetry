{"author":"刘宰","id":93013,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄仄。","平仄平平平仄仄，仄平平仄仄平平。"],"paragraphs":["书贤从事我非刘，杰句君争万壑流。","拟学岑参酬杜甫，可能列子识壶丘。","倦游审已悬车矣，问字犹多载酒不。","无限相思梅发处，手摧残雪嗅枝头。"],"title":"谢章泉再以前韵见寄三首  其三"}
