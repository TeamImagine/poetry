{"author":"黄裳","id":204609,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["烟笼云锁几千年，流俗寻山岂得先。","一水中分吴越界，四峰前卧汉唐仙。","闲游东径窥青海，偶往西源玩白莲。","却省内游还有感，杖藜独立夕阳天。"],"title":"山堂有作"}
