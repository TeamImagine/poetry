{"author":"欧阳澈","id":10232,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平仄仄仄仄平平。","仄平仄仄平平仄，平仄平平仄仄平。"],"paragraphs":["谢绝红尘万种非，杜门却扫下书帏。","圣贤若许同仁杰，子弟从教诋窦威。","反复始知经旨远，沈潜愈觉道心微。","自惭闻见多迂阔，何幸慈亲屡断机。"],"title":"秋日山居八事  其一"}
