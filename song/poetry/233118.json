{"author":"范仲淹","id":233118,"strains":["平仄平平仄，平平仄仄○。","平平平仄○，仄○○○平。","平仄平平仄，平平仄仄○。","平平平仄仄，平仄仄平平。","仄仄平○仄，平平仄仄平。","仄○平仄仄，仄仄仄平平。","仄仄平平仄，○平仄仄平。","平平仄平仄，平仄仄平平。"],"paragraphs":["华构高轩敞，名湖一面分。","星辰居上相，鼓吹燕中军。","山色来嵩室，风光彻汝坟。","杉篁涵晚翠，兰茝荐时薫。","坐啸频乘月，归怀几望云。","迥临黄霸俗，远味仲宣文。","万户方开国，三阶复致君。","斯亭比棠树，千载颂清芬。"],"title":"寄题许州钱相公信美亭"}
