{"author":"李咸用","id":29692,"strains":["仄仄仄○平仄平，平平平仄平平○。","仄平平平仄仄平，仄平仄仄○○平。","仄平仄仄平平平，○平仄仄平○平。","平平仄仄平平平，平平仄仄平平平。","平平平仄○○平，平平仄仄平仄平。"],"paragraphs":["碧玉喙长丹顶圆，亭亭危立风松间。","啄萍吞鳞意已阑，举头咫尺轻重天。","黑翎白本排云烟，离群脱侣孤如仙。","披霜唳月惊婵娟，逍游忘却还青田。","鸢寒鸦晚空相喧，时时侧耳清冷泉。"],"title":"独鹄吟"}
