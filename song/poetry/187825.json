{"author":"王令","id":187825,"strains":["仄仄仄仄仄，○○平平平。","仄仄平仄平，平仄平仄平。","仄仄平仄平，仄仄平仄平。","平平仄仄平，○仄平仄○。","仄平平仄仄，平○仄平平。","平平平仄平，仄仄仄仄平。","仄平仄○仄，仄平仄平○。","平平仄平平，平仄仄仄○。","仄仄仄仄平，平仄仄仄平。","平平仄仄○，仄仄仄仄平。","仄仄仄平平，仄仄仄仄平。","平平仄仄仄，仄仄仄仄平。","平平仄平平，仄○仄仄平。","仄平仄平平，仄仄仄仄平。","仄○仄仄平，仄仄仄仄○。","平○仄仄平，平仄仄仄平。","平平仄仄平，仄仄仄仄平。","仄平仄平平，○○仄○平。"],"paragraphs":["默默不自得，劳劳非吾任。","不与君子逢，谁复明此心。","偶客来自南，口有千里音。","知无木索勤，颇复山水吟。","对之为一笑，欣如获千金。","宣城风物佳，古语昔已忱。","太平又其有，道途邈幽深。","溪流渺弯环，山势屹抱临。","况复寂寞人，黄绶事陆沉。","公田秫既收，客席酒屡斟。","悔予昔南浮，不往一就寻。","波涛忘日月，疾病废古今。","归来就羁衔，外虑日已侵。","适时愧非才，对客辄自喑。","譬如火炙肤，暂忍久莫禁。","惟思百亩田，为可足釡鬵。","投身脱世箝，敛足蹈古箴。","寄言所同怀，相期在中林。"],"title":"寄孙莘老"}
