{"author":"杜荀鹤","id":32952,"strains":["仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["石壁早闻僧说好，今来偏与我相宜。","有山有水堪吟处，无雨无风见景时。","渔父晚船分浦钓，牧童寒笛倚牛吹。","画人画得从他画，六幅应输八句诗。"],"title":"登石壁禅师水阁有作"}
