{"author":"王炎","id":69503,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["云路鹓鸿度九关，谁知雾豹隠南山。","追怀先世交朋旧，幸拜英姿丈席间。","叹我壮年犹白发，知公有道养朱颜。","运斤肯试成风巧，当许抠衣侍燕闲。"],"title":"再用前韵答继周丈二首  其一"}
