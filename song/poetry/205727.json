{"author":"李之仪","id":205727,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["送腊迎春亦是常，独高梅蘂报年芳。","风来仿佛逢荀令，月下分明见寿阳。","开遍漫夸千种韵，天然别是一般香。","从今漏泄东君意，直到霜前菊蘂黄。"],"title":"次韵梅花  其一"}
