{"author":"韩偓","id":32194,"strains":["仄仄仄平平，○平仄仄平。","仄○平仄仄，仄○仄平平。","仄仄平平仄，平平仄仄平。","仄平平仄仄，仄仄仄○平。","仄仄平平仄，平平○仄○。","平平○平仄，仄仄仄平○。"],"paragraphs":["别绪静愔愔，牵愁暗入心。","已回花渚櫂，悔听酒垆琴。","菊露凄罗幕，棃霜恻锦衾。","此生终独宿，到死誓相寻。","月好知何计，歌阑叹不禁。","山巅更高处，忆上上头吟。"],"title":"别绪"}
