{"author":"王维","id":45840,"strains":["仄平仄平仄，平仄仄平平。","仄仄平仄仄，平平仄仄平。","平平仄平仄，平仄仄平平。","平仄平平仄，○平仄仄平。","仄平平平仄，仄仄仄○平。","仄仄仄○仄，仄仄平○○。","平平平仄仄，平仄仄○平。","平仄平平仄，平仄仄仄平。"],"paragraphs":["设罝守毚兔，垂钓伺游鳞。","此是安口腹，非关慕隐沦。","吾生好清净，蔬食去情尘。","今子方豪荡，思为鼎食人。","我家南山下，动息自遗身。","入鸟不相乱，见兽皆相亲。","云霞成伴侣，虚白侍衣巾。","何事须夫子，邀予谷口真。"],"title":"戏赠张五弟諲三首 三"}
