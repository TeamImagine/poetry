{"author":"秦观","id":210108,"strains":["仄平仄仄仄平仄，仄仄平平仄平仄。","仄平○仄○仄平，仄仄仄平○仄仄。","平平平仄仄仄○，仄仄平平仄平仄。","仄平平○仄平仄，○平仄仄○平仄。","平平平仄仄平平，仄仄○平○仄仄。","仄平仄仄仄仄平，平平仄仄○平仄。","平平平仄仄平仄，平仄平平仄平仄。","仄○仄仄仄平平，仄仄平平平仄仄。"],"paragraphs":["蔡侯饱学困千釜，濯足清江起南土。","剧谈颇似燕客豪，快夺范雎如坠雨。","东城桥梓未足论，柏直何为口方乳。","蒋侯山中伴香火，三年不厌长蔬苦。","平生瑰玮有谁同，要得张侯三日语。","昼闲那自运甓忙，时清不用闻鸡舞。","桓荣欢喜见车马，书册辛勤立门户。","要当食肉似班超，猛虎何尝窥案俎。"],"title":"和蔡天启赠文潜之什"}
