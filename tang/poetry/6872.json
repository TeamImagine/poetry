{"author":"卢纶","id":6872,"strains":["仄仄平平仄，○平仄仄平。","○平平○仄，平仄仄○平。","平仄○平仄，平平仄仄○。","仄平平仄仄，仄仄仄○○。","仄仄平平仄，平平仄仄平。","平平○仄仄，平仄仄○平。"],"paragraphs":["见说南来处，苍梧接桂林。","过秋天更暖，边海日长阴。","巴路缘云出，蛮乡入洞深。","信回人自老，梦到月应沈。","碧水通春色，青山寄远心。","炎方难久客，为尔一沾襟。"],"title":"逢南中使因寄岭外故人"}
