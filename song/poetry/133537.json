{"author":"陈仁玉","id":133537,"strains":["平平平平平平平，仄仄平仄平平○。","平平平仄平平仄，仄平仄仄平平平。","仄平平仄仄仄仄，仄仄仄仄平平平。","平平平仄仄○仄，仄仄平平平仄平。","仄平仄仄仄平仄，仄仄仄仄仄仄仄。","仄平仄仄仄仄○，仄仄平平平仄仄。","平平仄平仄仄平，平仄平平○平仄。","仄平仄平仄平平，仄仄仄平平仄仄。","平○仄仄平仄平，平平平仄平○平。","平平仄仄仄仄仄，仄平仄仄平平○。","○仄平平仄仄仄，平平平平○○仄。","仄仄仄仄平平平，仄仄平平仄仄平。"],"paragraphs":["仙居仙人游仙都，帝遣滕六为先驱。","天花撩乱缤纷舞，秉圭植璧仙灵趋。","削瓜青玉一万仞，拔地挺挺撑元虚。","人言黄帝此轻举，上有莲花开碧湖。","我疑此是广成子，守道特立万万古。","我来有问辄不应，窈窈冥冥谁与语。","丹邱赤城我所栖，任意逍遥了无伍。","老君牧龙种芝田，草莽向人萦网罟。","人间逼窄知奈何，桑田沧海无回波。","吞腥啄腐竞晷刻，角牙触啮伤天和。","从旁掀髯每大笑，仙都峰头更观妙。","甚欲点铁成黄金，却恐黄金误后人。"],"title":"仙都山独峰大雪歌"}
