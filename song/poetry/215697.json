{"author":"张耒","id":215697,"strains":["仄仄平平平仄仄，仄仄仄平○仄仄。","仄○仄仄仄仄平，仄仄平平仄平仄。","平平仄仄仄平平，平仄仄平平仄仄。","仄平仄仄仄仄平，平仄○平仄平仄。","平平平仄仄平平，仄○平仄平平仄。","平平平仄仄仄仄，仄仄平仄平○仄。","仄平仄仄平仄平，平仄○平平仄仄。","仄平平○仄平平，仄仄平平仄平仄。","平平平仄仄平平，仄平仄仄平平仄。","平平平仄仄平仄，○○○平仄平仄。","仄平仄仄平仄平，仄仄平平平仄仄。","仄○平仄○平仄，仄仄平平仄平仄。","平仄仄仄仄仄平，仄仄平平○仄仄。","平平平仄仄仄平，仄平平平仄平仄。"],"paragraphs":["蔡子围棋非我敌，我谨事之如大国。","主盟召会不敢辞，近忽凭陵有骄色。","邹人战鲁固非宜，于越入吴谁可测。","愿君勿以大自骄，知小深谋战须克。","区区江子似邾娄，我如强鲁端能役。","凌兢螳臂屡见拒，我但怜子心难得。","近来措置尤小狞，何异穿窬时有获。","可怜痴将不知兵，请视吾旗岂冥北。","饥鱼贪饵不知钩，口虽暂美身遭食。","虽然吾亦守疆埸，防患犹须谨蟊贼。","上攀蔡子虽已辽，晋楚周旋终有日。","下观江子行逾远，我进骎骎未知极。","嗟予自谓敢忘谦，事有真诚难掩抑。","为君聊发一笑端，欲开吾棋视斯檄。"],"title":"围棋歌戏江瞻道兼呈蔡秘校"}
