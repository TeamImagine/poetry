{"author":"梅尧臣","id":57778,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["宫街不闭东城月，圆影才亏夜色春。","自跃金羁来宿省，从他锦帐欲夸人。","灯光远近疑争昼，歌韵高低竞起尘。","我老都无游乐意，似君清枕睡侵晨。"],"title":"次韵王景彝正月十六夜省宿过景灵街"}
