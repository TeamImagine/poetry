{"author":"韩愈","id":10110,"strains":["仄仄仄仄平，仄仄平平平。","○平仄仄仄，仄仄仄仄平。","○平仄平仄，平仄仄仄平。","平仄○仄○，仄平仄仄平。","平平平仄仄，平仄平平平。","仄平仄仄仄，仄仄仄仄平。","仄平仄仄平，仄仄仄仄平。","平平仄平仄，平仄平○平。","平仄平仄仄，平仄平平平。","仄平平仄仄，仄仄平平平。","仄平○○○，仄仄仄仄平。","仄仄仄仄仄，仄平仄平平。","仄仄平仄平，平平平仄平。","平平平平○，仄仄平平平。","平仄平仄平，仄仄平平平。","○仄平仄平，仄平平仄○。","仄仄仄仄平，仄仄仄仄平。"],"paragraphs":["屑屑水帝魂，谢谢无余辉。","如何不肖子，尚奋疟鬼威。","乘秋作寒热，翁妪所骂讥。","求食欧泄间，不知臭秽非。","医师加百毒，熏灌无停机。","灸师施艾炷，酷若猎火围。","诅师毒口牙，舌作霹雳飞。","符师弄刀笔，丹墨交横挥。","咨汝之胄出，门户何巍巍。","祖轩而父顼，未沫于前徽。","不修其操行，贱薄似汝稀。","岂不忝厥祖，{面见}然不知归。","湛湛江水情，归居安汝妃。","清波为裳衣，白石为门畿。","呼吸明月光，手掉芙蓉旗。","降集随九歌，饮芳而食菲。","赠汝以好辞，咄汝去莫违。"],"title":"谴疟鬼"}
