{"author":"李焘","id":27040,"strains":["平平平平仄仄仄，仄仄仄平平仄仄。","○平仄仄○仄仄，平仄仄仄仄仄仄。","平平仄仄仄仄平，仄仄仄仄仄仄○。","仄平仄仄仄仄仄，平仄仄仄平仄平。","仄仄平仄仄平仄，○仄平仄平仄仄。","仄平仄平仄平仄，仄○仄仄平平仄。"],"paragraphs":["淳熙元年九月尾，菊未落英梅破蕊。","从来两美难必合，今忽得此一笑喜。","人言地瘴物失时，进忌太蚤退苦迟。","老夫亦岂不自觉，姑与饮酒仍赋诗。","忍令芳草直为艾，封植嘉树宁少待。","夕餐九华可无死，却期老岁于吾子。"],"title":"拥翠楼"}
