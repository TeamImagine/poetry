{"author":"曾巩","id":173762,"strains":["平平仄仄○平平，仄仄仄仄平平平。","平平平仄平平平，仄仄○仄平平平。","○平平○○仄仄，平平仄平仄平仄。","平仄仄仄平平平，平仄仄仄○仄平。","仄平仄仄仄○仄，仄仄平平仄仄仄。","仄平平仄仄平平，仄仄仄仄平○平。","平○仄平○○○，平仄平仄仄平平。"],"paragraphs":["茫茫月色如溪沙，万里不有纤云遮。","今年寒气争春来，雪大如掌随惊雷。","临川城中三月雨，城东大丘汩为渚。","天地惨惨无开时，常恐蛰死和与羲。","此时谓月水中没，溺入蛙肠那复出。","岂知今夜月光圆，照彻万物无遗偏。","人间有人司重轻，安得知汝有时明。"],"title":"丁亥三月十五日"}
