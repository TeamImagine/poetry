{"author":"陆游","id":41638,"strains":["平仄平平仄仄平，平平平仄仄平平。","仄平仄仄仄平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["春入陂湖已折冰，流年谁解系长绳。","土膏动后麦苗长，桑眼绽来蚕事兴。","税足了无征欠吏，饭香时有乞斋僧。","开正父老频占候，已决今年百稼登。"],"title":"初春二首  其一"}
