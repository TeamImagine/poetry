{"author":"释道潜","id":202987,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["像末真风恐不传，故生豪杰为人天。","慈航横截三千界，法雨均沾四十年。","独鹤精神秋始健，长松根节老弥坚。","莫将有物观无象，唾雾冰轮处处圆。"],"title":"辩才生日"}
