{"author":"邹浩","id":220641,"strains":["平平仄仄平平平，平平仄仄平平平。","平平仄仄仄仄仄，平平仄○平仄平。","平平平仄○平仄，仄平平仄平平平。","平○仄仄仄仄仄，仄○仄仄平平平。","平平仄仄仄平仄，仄平平仄平○平。","仄平仄仄仄平仄，○○平仄平平平。","平平○仄仄平仄，平○仄仄仄○○。","平平仄仄仄平仄，平平仄仄平平平。","平平仄仄仄仄仄，○平仄仄平平平。","○○○仄仄平仄，仄平平仄平平平。","仄平平平仄仄仄，仄仄平仄○平平。","平平仄仄仄平仄，仄平平仄平仄○。","仄平平仄仄平仄，○仄仄仄平平平。","平○仄仄仄○仄，仄仄仄仄平平平。"],"paragraphs":["西风猎猎鸣旌旗，南阳学士趋丹墀。","南阳父老挽不住，家声复如东汉时。","堂堂材具中梁栋，鬓边寒暑惊驹驰。","垂衣继照掲日月，只应一见舒尧眉。","鸾台凤阁有新路，着鞭宁许驽骀知。","委身报国一心耳，嶷如嵩岱谁能移。","他时廷尉妙生死，还将此道供论思。","凌云大厦肃天宇，千秋万岁无倾欹。","焦头烂额岂足尚，长堤蚁穴今图之。","回看蹇浅丈夫子，攫金清旦方沉迷。","矢来无乡亦可恤，付与公议分高卑。","前人得失焕清简，纳公胸次无孑遗。","愿言朝退坐华省，更以反己为元龟。","儒冠往往喙三尺，勿令白玉生瑕疵。"],"title":"送杜君童学士赴阙"}
