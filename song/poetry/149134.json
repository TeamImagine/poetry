{"author":"方回","id":149134,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["莫欺虚谷太凄凉，短髪频搔意自长。","万古江山宜晚景，一番宇宙更秋光。","东篱把菊非尘世，左手持螯可醉乡。","二物于吾犹莫逆，达人何日不重阳。"],"title":"九月十二日得蟹小酌"}
