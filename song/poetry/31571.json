{"author":"姜特立","id":31571,"strains":["仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["不蹑江西篱下迹，远追李杜与翱翔。","流传何止三千首，开阖无疑万丈光。","句到桐江賸深稳，气含玉垒旧飘扬。","未须料理林间计，蚤晚明堂要雅章。"],"title":"陆严州惠剑南集"}
