{"author":"张伯玉","id":135591,"strains":["仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["久从光禄长城戍，却到严陵旧钓滩。","休问簿书边报急，且听宅舍水声寒。","舟浮南渡云千里，睡起东窗日数竿。","寄语晋溪溪上月，楚天虽远一般看。"],"title":"监州新定却寄并州旧僚"}
