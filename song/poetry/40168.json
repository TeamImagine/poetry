{"author":"陆游","id":40168,"strains":["仄仄平平仄仄平，平平平平仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["暂置观书不耐闲，飘然梅坞竹篱间。","霜风尽脱千林叶，云气平沉一面山。","笑唤筇枝扶蹇步，聊凭村酒借朱颜。","庙壖墙下归来晚，宿鸟纷纷已渐还。"],"title":"行饭暮归"}
