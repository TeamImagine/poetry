{"author":"朱熹","id":55025,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄仄平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["高人结屋乱云边，直面群峰势接连。","车马不来真避俗，箪瓢可乐便忘年。","移筇绿幄成三径，回首黄尘自一川。","认得渊明千古意，南山经雨更苍然。"],"title":"题郑德辉悠然堂"}
