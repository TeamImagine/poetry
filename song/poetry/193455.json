{"author":"苏轼","id":193455,"strains":["平仄仄平仄，平平仄仄平。","○○平仄仄，仄仄仄○平。","平平仄仄仄，平仄平仄平。","仄○仄仄平，平仄平仄平。","平○仄平仄，仄仄仄平平。","平平仄平仄，仄仄仄平平。"],"paragraphs":["雄雉曳修尾，惊飞向日斜。","空中纷格鬬，彩羽落如花。","喧呼勇不顾，投网谁复嗟。","百钱得一双，新味时所佳。","烹煎杂鸡鹜，爪距漫槎牙。","谁知化为蜃，海上落飞鸦。"],"title":"食雉"}
