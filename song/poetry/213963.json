{"author":"陈师道","id":213963,"strains":["平仄仄仄仄，仄仄仄仄平。","仄仄平仄平，平仄仄平平。","平平平仄○，仄仄○平平。","仄平平仄仄，仄仄仄平平。","仄仄仄平平，○平仄○平。","平平仄平仄，仄仄仄平○。","平○仄平仄，仄仄仄平平。","仄平平仄平，仄仄平仄平。","仄仄仄平○，仄仄仄仄平。","？平平仄○，仄仄平仄平。","仄平平○仄，仄仄○○○。","○仄平仄平，平仄平仄平。","平平仄平仄，平仄平平平。","仄仄仄仄○，○仄平平平。","仄仄平平平，平平仄平平。","仄平平仄仄，○仄仄○平。"],"paragraphs":["为惠不必广，但问与者谁。","受施何用多，名义以为资。","平生师友间，四海参寥师。","一穷无四壁，百代有千诗。","再逐越淮江，三年鲁中归。","初无赞公色，不异浄名衣。","才如得风鹢，已复触藩羝。","路贫谁肯怜，语妙君所知。","我往立谈间，欻若白受缁。","迺知仁者听，不待辛苦词。","赵侯名教士，劲气喷长蜺。","论吐天下公，而合吾所私。","明窗弄文墨，妍语含英姿。","要与识者论，且避群儿痴。","旧好无新功，终年此交绥。","未须坚百战，当即建降旗。"],"title":"赠赵奉议"}
