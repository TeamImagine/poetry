{"author":"释德洪","id":227820,"strains":["仄平平仄平，仄仄平平仄。","仄平○仄仄，仄仄仄仄仄。","○○平仄平，仄○平仄仄。","仄平仄○仄，○平仄？仄。","平平仄仄平，仄仄仄平仄。","仄平仄仄仄，仄仄平平仄。","仄平仄平平，○仄仄仄仄。","平平平仄平，○仄仄平仄。","仄仄平平平，仄仄仄仄○。"],"paragraphs":["道人西岳来，气与秋争晓。","读书如壁月，罅隙必委照。","当从贤俊游，运斤端得妙。","傥明句中眼，王良控騕袅。","嗟余老渐衰，绿发亦加少。","喜君解妙处，见博而知要。","录余一千篇，正可付一笑。","同归漳水垠，乘月答清啸。","睡起山花开，脱履万事了。"],"title":"蔡老有志好学识面于京师作此示之"}
