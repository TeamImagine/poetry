{"author":"吴融","id":32383,"strains":["仄仄○○仄，平？仄仄○。","仄○平仄仄，平仄仄平平。","平仄○○仄，平○仄○平。","平平？平仄，平仄？平平。","仄仄平平仄，平平仄○平。","仄平平仄仄，○仄仄平平。","仄仄平平仄，平○仄仄平。","平平仄仄仄，仄仄仄平○。","仄仄平平仄，平平仄仄平。","平平仄平仄，平仄仄平平。"],"paragraphs":["雨冻轻轻下，风干淅淅吹。","喜胜花发处，惊似客来时。","河静胶行棹，岩空响折枝。","终无鹧鸪识，先有鹡鸰知。","马势晨争急，雕声晚更饥。","替霜严柏署，藏月上龙墀。","百尺楼堪倚，千钱酒要追。","朝归紫阁早，漏出建章迟。","腊候何曾爽，春工是所资。","遥知故溪柳，排比万条丝。"],"title":"赋雪十韵"}
