{"author":"赵蕃","id":73687,"strains":["仄○仄平○，仄仄平仄仄。","平平仄平仄，平平仄平仄。","仄平○平平，仄仄仄平仄。","仄平平平仄，仄仄平平仄。","仄仄○○平，仄仄○○仄。","仄○仄平平，仄仄平仄仄。","○平○○仄，○仄平仄仄。","平○平平仄，仄仄平平仄。","仄仄仄平平，平仄仄仄○。","平平仄平平，平平仄平仄。","平平仄仄仄，仄仄○平仄。","平平仄仄仄，仄仄平仄仄。","仄○仄○仄，○仄平平仄。","仄仄仄平平，仄仄平仄仄。"],"paragraphs":["我行上萧滩，惨淡无与适。","肩舆问何诣，扬雄一区宅。","地虽占城隅，野澹遶修碧。","主人谁何辈，盖代文章伯。","喜我过其庐，倒屣相应接。","似闻杜陵翁，一饭无俗客。","如何重留我，更道鸡黍窄。","谈间虽文字，往往先名节。","我语固多狂，公亦不我折。","为言古今人，耽诗信痴绝。","身名两弃置，死若堕霜叶。","公言盖有激，我亦因启发。","莫将梦中事，重对痴人说。","此语竟云何，梵志翻著袜。"],"title":"呈寿冈先生"}
