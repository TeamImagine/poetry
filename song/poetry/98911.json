{"author":"华岳","id":98911,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["买春无计托花神，费尽榆钱不计缗。","风絮飞成三径雪，雨犂翻动一园春。","有心报国从招祸，无相封侯莫怨贫。","试问专坛与分社，予何人彼亦何人。"],"title":"暮春述怀"}
