{"author":"刘兼","id":37716,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["绣衣公子宴池塘，淑景融融万卉芳。","珠翠照天春未老，管弦临水日初长。","风飘柳线金成穗，雨洗梨花玉有香。","醉后不能离绮席，拟凭青帝系斜阳。"],"title":"贵游"}
