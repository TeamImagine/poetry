{"author":"无可","id":39901,"strains":["平平仄仄平，○仄仄平平。","平仄平○○，平平仄仄平。","平平平仄仄，平仄仄○平。","仄仄平平仄，○平仄仄平。","平平平仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平○仄仄，平仄仄平平。","仄仄○平仄，平平仄仄平。"],"paragraphs":["勋高绝少年，分卫玉阶前。","雄勇明王重，温恭执友贤。","功书唐史满，名到虏庭偏。","剑彩浮龙影，衣香袭御烟。","搜书秋霁阁，走马夕阳田。","急兔投深草，瞋鹰下半天。","野人盈邸第，朝客醉盘筵。","位在将军列，官随宪府迁。","刻心思报国，吁气欲开边。","选帅如公议，须知少比肩。"],"title":"赠王将军"}
