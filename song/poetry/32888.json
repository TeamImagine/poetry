{"author":"陆游","id":32888,"strains":["仄○平平仄○仄，○平仄仄平平仄。","平平仄仄仄仄仄，仄仄平平平仄仄。","仄仄平平仄仄平，平平仄仄○平平。","仄仄平平仄平仄，平仄仄仄平平平。","仄平仄仄○平仄，仄仄平平仄○仄。","○平平仄仄平平，平○平平平仄仄。","仄平仄仄仄○平，平仄平平仄仄平。","仄○平仄○平仄，仄仄平○仄仄平。"],"paragraphs":["我行山南已三日，如绳大路东西出。","平川沃野望不尽，麦陇青青桑郁郁。","地近函秦气俗豪，秋千蹴鞠分朋曹。","苜蓿连云马蹄健，杨柳夹道车声高。","古来历历兴亡处，举目山川尚如故。","将军坛上冷云低，丞相祠前春日暮。","国家四纪失中原，师出江淮未易吞。","会看金鼓从天下，却用关中作本根。"],"title":"山南行"}
