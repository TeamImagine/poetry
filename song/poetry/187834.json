{"author":"王令","id":187834,"strains":["平○平仄仄平仄，平平仄仄○平平。","平平仄平○平仄，仄仄○仄○仄○。","平平平平仄仄仄，平平仄仄平平平。","仄仄○平仄仄仄，仄仄仄仄○平平。","平平平平仄平仄，仄仄仄仄仄仄平。","平平平仄平仄仄，仄平仄仄仄仄平。","仄平平平仄平仄，平仄仄仄平仄平。","仄平仄仄仄仄仄，仄仄仄仄仄仄平。","仄平○仄仄仄仄，平仄仄仄平仄○。","平平平平平仄仄，平仄○仄平仄平。","○○仄平仄平仄，仄平仄仄平仄平。","仄仄仄仄仄平仄，平仄仄仄平仄平。","平平仄仄平仄仄，平仄仄仄平仄平。","仄平仄仄平仄仄，平仄仄仄平平平。"],"paragraphs":["风吹冬暖变春暖，江梅艶艶横新枝。","经年不逢间何久，忽此相遇如有期。","初开珊珊尚寂寞，仙人缀佩悬瑶玑。","后日重来不可辨，漫漫月树留寒辉。","清香芬敷去何远，可惜不使蝶得知。","游人争至无日夜，对之但笑果喜谁。","不知春工用何术，抟造万物皆可为。","得非各使出所巧，约与鬭竞合一时。","不然裁剪未易给，鞭役众鬼寜不噫。","终年成功财几日，旋亦堕坏良可悲。","传闻昔时大烹享，九牛合鼎羊豕随。","一取所实荐滋味，神啜不吐人食宜。","安知后世无所用，儿嚼不美还弃之。","古今万事皆若此，为尔绕树成嗟咨。"],"title":"梅花"}
