{"author":"程公许","id":106598,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["水曹羁我窘于囚，贷与潼江一钓舟。","柂转清滩微觱沸，棹移曲巷且夷犹。","偶因檥岸穿沙径，绝爱寒烟簇晚洲。","明日玉屏重睹面，九歌待续水安流。"],"title":"买舟至崖祀陆使君"}
