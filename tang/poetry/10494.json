{"author":"欧阳詹","id":10494,"strains":["平仄仄平平，平平仄仄平。","平平仄仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["西寺碧云端，东溟白雪团。","年来一夜玩，君在半天看。","素魄当怀上，清光在下寒。","宜裁济江什，有阻惠连欢。"],"title":"太原和严长官八月十五日夜西山童子上方玩月寄中丞少尹"}
