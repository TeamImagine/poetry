{"author":"曹勋","id":12344,"strains":["仄平仄平仄，仄仄平平○。","仄平○平仄，仄仄平平平。","平平仄平仄，○仄平平平。","平平平仄仄，仄仄平平平。","平平仄平平，平仄平平平。","仄仄○平仄，仄○仄平○。","平平仄平仄，仄仄平平平。","仄平仄平仄，仄仄平平平。","平○平仄仄，平仄平平平。","平仄仄平仄，平仄平平平。","平平仄平仄，平仄平平平。","仄平仄仄仄○仄，平平仄仄平平平。","平○仄仄仄平仄，平○仄仄平平平。","仄平仄仄仄平仄，仄仄平平平仄平。"],"paragraphs":["项升出南国，技巧多淫思。","草图献天子，赏激嘉宏规。","瑰材蔽江海，斤斧成风雷。","千人扶一栋，万栋高巍巍。","飞鸿历层檐，云雨生阶墀。","五彩间金玉，百和杂涂泥。","仙葩粲楹栱，七宝装云楣。","一房百家产，万户罗东西。","龙绡开宝幄，帘幕垂珠玑。","光景艳流日，楼阁低天维。","笙箫动虚籁，弦管明歌姬。","撞钟击鼓恣行乐，牙樯锦缆环江堤。","天长地久有时尽，君王此乐无时衰。","讵知变故起仓卒，不悟人迷楼不迷。"],"title":"迷楼歌二首  其一"}
