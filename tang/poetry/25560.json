{"author":"李群玉","id":25560,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["湘岸初晴淑景迟，风光正是客愁时。","幽花暮落骚人浦，芳草春深帝子祠。","往事隔年如过梦，旧游回首谩劳思。","烟波自此扁舟去，小酌文园杳未期。"],"title":"湘阴江亭却寄友人"}
