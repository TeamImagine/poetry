{"author":"韦应物","id":56681,"strains":["○仄仄○仄，平平仄平○。","平○○仄○，仄仄仄仄○。","仄仄平平仄，仄仄平平平。","平平仄仄仄，仄仄平平平。","仄仄仄平仄，平平仄○平。","仄仄平仄仄，平仄仄仄平。","平○仄平仄，仄仄仄仄平。","○平平平仄，仄仄平仄平。","平仄平仄仄，○仄仄仄平。","平仄平平平，平仄仄平平。"],"paragraphs":["献岁抱深恻，侨居念归缘。","常患亲爱离，始觉世务牵。","少事河阳府，晚守淮南壖。","平生几会散，已及蹉跎年。","昨日罢符竹，家贫遂留连。","部曲多已去，车马不复全。","闲将酒为偶，默以道自诠。","听松南岩寺，见月西涧泉。","为政无异术，当责岂望迁。","终理来时装，归凿杜陵田。"],"title":"岁日寄京师诸[季]端武等"}
