{"author":"楼钥","id":66455,"strains":["平平仄仄平○仄，仄仄仄○平仄仄。","平平平仄仄仄仄，仄○平仄仄○仄。","平平平○仄仄仄，仄仄平平平仄仄。","平平平仄仄平平，仄仄仄平仄仄仄。","○平平仄仄平仄，仄平○仄平平仄。","平平仄仄仄平平，仄仄○仄○仄仄。","平平平仄平平平，○平平平平平平。","平平○仄○平平，平仄仄平平仄仄。","平平仄仄○平仄，仄仄平平平仄仄。","仄○仄仄平仄平，仄仄平平平仄仄。","仄平仄仄○仄平，平仄仄仄仄○平。","仄仄仄仄仄仄仄，平平仄仄仄平平。"],"paragraphs":["平生所嗜惟汤餠，下箸辄空真隽永。","年来风痹忌触口，厌闻来力敕正整。","江西谁将米作缆，卷送银丝光可鉴。","仙禾为餠亚来牟，细剪暴干供健啖。","如来螺髻一毛拔，卷然如虿都人发。","新弦未上尚盘盘，独茧长缲犹轧轧。","旴江珍品推南丰，荷君来归携来东。","知君正直如羔羊，贻我素丝逾五总。","仙禾本出从嘉谷，色味俱同无餠毒。","鼎深熟煮葱豉香，大美元年加脔肉。","有时饭素芼以虀，馋口属餍味更奇。","束晳一赋不及此，为君却作补亡诗。"],"title":"陈表道惠米缆"}
