{"author":"苏颂","id":179304,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["孟郊篇什况咸池，夫子文章我所知。","岂特曹刘同品目，固将苏李是宗师。","语如转弹逢真赏，喻到鏖兵诧国棋。","所集若携归阙下，诸公应序盛山诗。"],"title":"和前三篇  其一"}
