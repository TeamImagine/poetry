{"author":"释文珦","id":134928,"strains":["仄平平○平，仄仄平○仄。","平仄仄○仄，仄仄平平仄。","仄仄仄平平，仄平平仄仄。","仄仄仄○平，○仄仄平仄。","仄平平平仄，仄仄仄平仄。","○仄仄仄平，仄仄仄平仄。","平仄○仄平，平仄仄○仄。","仄仄仄○仄，仄仄仄仄仄。","仄平仄平平，仄仄平○仄。","平仄平仄仄，平平仄平仄。"],"paragraphs":["偶为山中游，遂作山中住。","猿鹤尽相忘，不记山前路。","架有古仙书，立言谈信去。","往往赜其玄，颇有会心处。","乃知筌蹄作，意本在鱼兔。","观象既得之，自可略章句。","童竖难与言，趺坐入禅度。","万事静中忘，不省白日莫。","野云忽飞来，宿我檐间树。","知我无所著，飘然又飞去。"],"title":"山中吟  其一"}
