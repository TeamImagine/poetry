{"author":"丘葵","id":162315,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["缺月黄昏照短垣，一灯明灭尚留残。","衰颓但觉风霜苦，忧患不知天地宽。","坐想兴亡成感慨，起瞻星象倍辛酸。","冻琴弦断书帷冷，槭槭庭梧半夜寒。"],"title":"秋夜  其一"}
