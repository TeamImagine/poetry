{"author":"李纲","id":244937,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["卧病闽山强自支，尝珍似与故人期。","却嗟老眼伤心日，又见轻红着子时。","万事从来皆默定，一樽聊复赋新诗。","使君不作楞梨看，他日逢人举似为。"],"title":"次韵折仲古安抚端明食荔子感怀书事之作"}
