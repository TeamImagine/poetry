{"author":"贯休","id":41198,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["境静江清无事时，红旌画鹢动渔矶。","心期只是行春去，日暮还应待鹤归。","风破绮霞山寺出，人歌白雪岛花飞。","自怜亦在仙舟上，玉浪翻翻溅草衣。"],"title":"陪冯使君游六首 钓罾潭"}
