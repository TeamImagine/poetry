{"author":"苏辙","id":197420,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["箪瓢未改安贫性，凫绎犹传直道余。","不见失官愁戚戚，但闻高卧起徐徐。","居中旧厌军容讲，补外仍遭城旦书。","此去将身置何许，秋风未免忆鲈鱼。"],"title":"送颜复赴阙"}
