{"author":"丘葵","id":162292,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["桐下归来学钓鱼，岁寒相伴只鸥凫。","何期天上郎官宰，肯到江边处士庐。","仲蔚自怜头似雪，阿勤岂解唾成珠。","郎君东阁相看久，莫但清吟废读书。"],"title":"寄高尹"}
