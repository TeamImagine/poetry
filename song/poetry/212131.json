{"author":"华镇","id":212131,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["骤阻文闱密密关，不堪霖雨作新寒。","暂违尘鞅闲还好，喜得朋簪静可安。","樽俎不陈无过举，笑谈相酢有余欢。","共知佳节行相近，须把程文继日看。"],"title":"和林安圣承议别试所即事"}
