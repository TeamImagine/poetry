{"author":"骆宾王","id":34247,"strains":["平平仄平仄，仄仄仄平平。","仄仄平平仄，平仄仄平平。","平平仄仄仄，仄仄仄平平。","仄平平仄仄，仄平仄平平。","○仄○平○，○平仄仄平。","仄仄平平仄，○平平仄平。"],"paragraphs":["金陵一超忽，玉烛几还周。","露积吴台草，风入郢门楸。","林虚宿断雾，磴险挂悬流。","拾青非汉策，化缁类秦裘。","牵迹犹多蹇，劳生未寡尤。","独此他乡梦，空山明月秋。"],"title":"宿山庄"}
