{"author":"张耒","id":216374,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["落日村桥涕泫然，东风匹马去翩翩。","两行绿树当隋岸，一片春云限楚天。","妄意致身常许国，强颜得禄废求田。","幅巾会作淮南叟，白发相收一钓船。"],"title":"离宿州后寄兄弟"}
