{"author":"杨万里","id":48460,"strains":["仄仄平平仄仄平，仄平仄仄仄平平。","平平平仄平平仄，仄仄仄平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["絮帽貂裘莫出船，北窗最紧且深关。","颠风无赖知何故，做雪不成空自寒。","不去扫清天北雾，只来卷起浪头山。","便能吹倒僧伽塔，未直先生一笑看。"],"title":"嘲淮风进退格"}
