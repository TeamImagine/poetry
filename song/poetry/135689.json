{"author":"蔡襄","id":135689,"strains":["仄平仄仄仄，平平仄平仄。","平仄平平平，平平仄平仄。","平平平仄平，仄仄平平仄。","平仄平仄仄，仄仄平仄仄。","平平平仄仄，仄仄平平仄。","平仄仄平平，平平○平仄。","平仄平○平，平平○仄仄。","平平仄○仄，仄仄仄平仄。","仄平平平仄，○仄仄平仄。","○平仄仄仄，平平仄平仄。","平平仄仄仄，平○仄仄仄。"],"paragraphs":["昔贤履道第，平时洛都选。","门外多风尘，林端出台殿。","名园迤逦清，小径萦纡转。","修竹环数亩，可爱清不变。","冰生流水静，叶尽危巢见。","晴日破云来，游鱼过池面。","君意高如鸿，孤超遗健羡。","兹游恐难屡，历览岂云倦。","放怀穷幽趣，回首抱归恋。","裁诗赋景物，芬葩有余绚。","呼童秣予马，追闲性所便。"],"title":"和王胜之游普明院"}
