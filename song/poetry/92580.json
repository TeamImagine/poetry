{"author":"杜去轻","id":92580,"strains":["平仄仄○平仄仄，仄仄平平平仄仄。","平○仄仄仄平平，仄仄平平仄○仄。","○○仄仄仄仄平，仄仄仄平平仄仄。","平平仄仄仄仄平，仄仄仄平平仄仄。","仄平平仄仄仄平，仄仄仄平平仄仄。","仄平仄仄仄○○，平平平仄仄平仄。","仄平平仄仄平平，仄○平仄平平仄。","平平仄仄仄仄平，仄平仄平平○仄。","仄平仄平仄平平，仄仄仄平平仄仄。","仄仄仄仄平平平，平平仄仄○平平。","平平仄仄平平仄，平平仄仄平平平。","仄仄平平平仄仄，仄仄平平○仄仄。","平平仄○仄平平，仄平仄仄仄○仄。"],"paragraphs":["山麓有庭存古意，不种凡花惟种桂。","苔封藓剥迸鳞皴，雪劲霜顽耸苍翠。","栽培岂解一日成，爱惜至今尤不易。","来人不必问典型，对此俨然前辈是。","树前翁仲不可求，树下子孙能几世。","子孙立足满庭除，前人于此见心事。","近年乔木几家存，是中林壑何阴翳。","前人种树爱读书，种时已喻书中义。","后人读书念前人，对树类能歌蔽芾。","八月九日秋风高，金丹变化乘飘飘。","朝元顾祖归寒殿，仙香直入干云霄。","老兔痴蟾开鼻孔，奏彻虚皇应得宠。","虚皇锡赍万琼瑶，赏君爱护月中种。"],"title":"香入云亭为高子章赋"}
