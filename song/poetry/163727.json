{"author":"于石","id":163727,"strains":["仄仄○平仄平仄，仄仄○平仄平仄。","平平仄仄仄平平，仄平仄仄平○仄。","平平平仄仄平平，平仄仄平平仄仄。","仄○平仄仄平○，平仄○平仄平仄。","仄平仄○仄平平，仄仄平平仄○仄。","平平仄仄仄平平，○平平仄平平仄。","仄仄平平仄仄平，平○○平平仄仄。","仄仄平仄仄○平，仄仄平平○仄仄。","平平平仄仄○平，仄仄平平○平仄。","仄平平仄仄平平，仄仄平平○仄仄。","○仄仄仄平平平，仄平仄仄平平仄。","平平平仄仄平平，平仄平平仄○仄。"],"paragraphs":["我昔扁舟泛湖去，四望荷花浩无数。","谁家画舫倚红妆，笑声迥入花深处。","笙歌凄咽水云寒，花色似嫌脂粉污。","夜深人静月明中，方识荷花有真趣。","水天倒浸碧琉璃，净质芳姿澹相顾。","亭亭翠盖拥群仙，轻风微颤凌波步。","酒晕潮红浅渥唇，肤如凝脂腰束素。","一捻香骨薄裁冰，半破芳心娇泣露。","湖光花气满衣襟，月落波寒浸香雾。","恍然人在蕊珠宫，便欲移家临水住。","回首落日低黄尘，十年不到湖山路。","花开花落几秋风，湖上青山自如故。"],"title":"西湖荷花有感"}
