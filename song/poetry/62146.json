{"author":"虞俦","id":62146,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["偶从野叟问耕桑，说到春来日日忙。","老尽吾蚕桑自绿，化残胡蝶麦犹黄。","迎梅已过三旬雨，秧稻初齐五月凉。","天上何人调玉烛，但知击壤乐时康。"],"title":"五月四日过西山道院田间记老农语"}
