{"author":"孙应时","id":82068,"strains":["平平平仄平，平○仄平仄。","仄平平平仄，○仄仄平仄。","平○仄平仄，仄仄仄仄仄。","平平仄仄仄，平仄仄平仄。","平○仄平仄，平仄○平仄。","○○平仄仄，仄○仄平仄。","平平仄平仄，仄仄平平仄。","平平仄平仄，仄平仄○仄。","平仄仄平平，平平仄平仄。","仄平仄仄仄，仄仄平仄仄。","平平平仄仄，仄仄○平仄。","仄仄仄仄平，平平仄平仄。"],"paragraphs":["刘侯元祐家，高标振流俗。","益州西门外，胜日事幽瞩。","襟期得佳士，命驾不待促。","壶觞傍水石，谈笑满林屋。","经行旧台苑，芜没长禾菽。","长吟何激烈，远思脱羁束。","遥追七贤社，不负千锺渌。","诗囊寄同幕，足音到空谷。","明月散昏埃，清风濯炎溽。","壮游忆子美，感遇悲伯玉。","功名垂耳骥，岁月长饥鹄。","此事置勿言，时情鬭蛮触。"],"title":"和刘师文饮城西见怀"}
