{"author":"张孝祥","id":56202,"strains":["○○平仄平，仄仄仄仄平。","仄○平平仄，○仄平仄平。","仄仄仄平平，仄仄平仄平。","仄仄仄仄仄，仄仄平仄平。","仄○○平平，仄仄仄仄平。","平○仄平仄，平仄仄仄平。","平平平仄平，仄仄仄仄○。","平平仄○仄，仄仄平平平。","平仄仄○平，仄仄仄仄平。","仄○仄仄平，平仄仄平平。","仄仄仄平仄，○平仄平平。","平平仄仄○，仄仄平仄平。","○○○平○，○仄仄仄平。","仄平仄仄仄，仄仄仄○平。","仄仄平○平，仄仄仄仄平。","平仄仄仄○，平仄仄仄平。","仄平仄平仄，仄○仄仄平。","仄仄仄○平，平○仄仄平平。"],"paragraphs":["行行山益高，所见益以奇。","煮茶南台寺，更上千级梯。","道傍古时松，阅世心已灰。","不与岁月竞，况受霜雪威。","路回闻钟声，宝刹隠翠微。","排空写金碧，刓石著栱枅。","门前兜率桥，劫火昔所遗。","神龙厌庳陋，一炬然枯萁。","谭笑旧观还，殿柱百尺围。","老禅七十余，高与此山齐。","大屋贮龙象，空岩走金犀。","斋盂细细参，至味无盐酰。","颇闻三生藏，中有万宝赍。","佛牙舍利涌，贝叶旁行稀。","剖蚌慈相尊，破匣血缕飞。","稽首所愿观，为洗往昔非。","却寻上山路，拟看浴日池。","急雨忽留人，吾其具少须之。"],"title":"福严"}
