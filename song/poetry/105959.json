{"author":"岳珂","id":105959,"strains":["平平平平，仄仄平仄。","平平仄仄，平仄平仄。","仄平仄仄，仄平仄仄。","仄仄仄平，○平平仄。","仄平平仄，仄仄平仄。","平平仄仄，平仄平仄。","仄仄仄平，仄○仄仄。","平仄平仄，仄仄平仄。","○○平平，平平平仄。","仄仄○仄，仄平平仄。","平仄平仄，仄○仄仄。","仄仄平仄，仄仄平仄。","仄仄仄平，平仄平仄。","仄仄仄仄，仄仄仄仄。","仄平仄仄，平○平仄。","仄平仄仄，仄仄平仄。","平○仄平，○仄平仄。","平平仄仄，平○平仄。","仄平○平，仄仄平仄。"],"paragraphs":["开禧之元，予仕军庾。","偕朋命驾，尝即甘露。","慨怀海岳，赋诗吊古。","朅予再来，乘轺兹土。","复登多景，乃得斯赋。","江山几案，风月樽俎。","俯仰迹陈，卧临意寓。","维赋之作，自庾开府。","殷叹婆婆，桓怀雄据。","染翰行墨，自唐摹褚。","苏印储录，魏藏米谱。","后百余载，见我诗句。","又二十年，真迹斯睹。","地有显閟，物遂散聚。","抑人与对，非鉴奚取。","独惭予者，莫踵遐武。","谁其后先，传此缣素。","朝猿暮鹤，秋霓春雾。","是书其存，尚想吞吐。"],"title":"诸遂良枯树赋帖赞"}
