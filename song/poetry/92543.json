{"author":"释居简","id":92543,"strains":["○仄平平，仄平仄平。","仄平仄仄，平○仄平。","仄仄平平，平平仄平。","平平平平，平仄仄平。","仄仄平平，平平平平。","平仄仄平，仄仄仄平。","平平仄仄，平仄仄平。","仄平平平，平平平平。","仄平平平，仄仄仄平。","仄仄平平，仄仄仄平。","仄平仄平，仄仄仄平。","仄仄平平，○仄仄平。"],"paragraphs":["从事毛锥，壮夫不为。","置书学剑，弓号马嘶。","不斩楼兰，夫何自欺。","堂堂梁山，襟利带夔。","帝轸遐方，详延瑰琦。","良马素丝，组以五之。","维贤作牧，任以抚绥。","抚绥伊何，恩斯勤斯。","岂惟怀恩，亦复畏威。","庶靖氛埃，以偃鼓鼙。","昔人可师，感夜半鸡。","哂乃阿瞒，横槊赋诗。"],"title":"王梁山画像赞"}
