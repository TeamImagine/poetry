{"author":"包恢","id":105352,"strains":["仄平○平仄，仄仄平平平。","平平仄仄仄，仄仄平仄平。","仄仄仄平○，平仄仄仄平。","仄仄仄仄仄，仄仄仄仄平。","平平仄平仄，平平仄平平。","仄仄仄平仄，仄仄平平平。","平平仄平仄，仄平仄平平。","仄仄平仄仄，仄平仄平平。","○仄仄○仄，平平平仄平。"],"paragraphs":["大钧正旋转，坱圠方无垠。","乾坤用六子，乃使天下春。","震子实为长，龙蛰屈不伸。","不一动则止，一动化万新。","嘉熙再仁孝，斯时召斯人。","宇宙在乎手，万化生于身。","机关一开阖，斩新出精神。","日月无点翳，太虚绝纤尘。","毫发靡遗恨，谁能疵大醇。"],"title":"送蒙斋赴召六首  其一"}
