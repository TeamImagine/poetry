{"author":"吕本中","id":246572,"strains":["平平仄○平，平平平仄平。","仄平平仄平，仄仄仄平平。","平仄仄仄仄，仄仄仄平平。","仄○仄仄平，平仄仄仄平。","平平平仄平，仄仄仄平平。","仄平仄平仄，○平○平平。","平平仄仄仄，平仄平○平。","平平仄仄仄，仄仄平平平。","仄仄仄平仄，○仄仄仄平。","平仄仄平仄，平仄仄平平。","平平仄仄○，平仄平仄平。"],"paragraphs":["幽兰在深山，无人终自芳。","岂伊桃李颜，取媚少年肠。","高氏有潜德，奕世被辉光。","自其父祖来，低首不肯昂。","夫人生既贤，岂止秀闺房。","出身事夫子，和鸣更锵锵。","笙镛列两序，圭币罗中堂。","云何去日远，遂弃凌风翔。","伋也奉慈训，将见久必昌。","瞻彼汝南路，松柏泣新霜。","凄然马鬛封，千岁终不亡。"],"title":"谢任伯夫人挽诗"}
