{"author":"陈有声","id":107050,"strains":["平平仄平平，○仄仄平仄。","仄平平仄平，仄仄平仄仄。","仄平仄仄仄，仄平仄平仄。","仄平仄仄仄，仄仄仄平仄。","仄平平平○，仄仄平仄仄。","仄仄仄仄平，仄仄仄仄仄。","平平平○平，仄仄仄○仄。","仄平仄平仄，平仄平○仄。","仄平仄平仄，平仄仄仄仄。","仄平仄仄平，平仄平仄仄。","平平仄仄仄，仄○仄仄仄。","仄仄仄平仄，平平仄平仄。","○平仄平仄，仄仄仄平仄。","仄仄仄○平，平平仄仄仄。","平平仄平仄，平仄仄平仄。","仄仄仄平○，平平仄平仄。","仄仄平仄平，仄仄○仄仄。","仄仄仄平平，平○仄平仄。","○平仄仄仄，仄仄平仄仄。","平平仄仄仄，平仄平仄仄。","仄平平平○，仄平仄仄仄。","平仄平仄仄，仄仄平○仄。","仄仄平仄平，仄仄仄仄仄。","仄平仄平仄，平仄平仄仄。","仄○仄平○，平平仄平仄。","仄仄平仄平，仄○平仄仄。","仄仄仄平平，仄仄仄平仄。","仄平○仄○，仄仄仄仄仄。","平○仄○平，平平仄平仄。","仄平平仄平，仄仄仄仄仄。","平平仄平○，仄仄仄仄仄。","平仄仄仄仄，平仄平仄仄。"],"paragraphs":["蒙泉距宜春，相去百余里。","有僧来问余，借问何姓氏。","乃余昔所敬，见之蹙然喜。","叙余语未既，省记到山始。","屋庐今何如，旧者存有几。","一别十八年，再见复在此。","僧云今胜前，百蠹费更理。","昔茅塞蹊径，今道平如砥。","昔门不容盖，今可驷结轨。","昔堂地一坳，今去天尺咫。","翚飞两庑列，翼从万瓦起。","古殿布丹雘，云龛照青紫。","临流地宽旷，一带碧清泚。","竹院密回环，松关秀两峙。","峰峦对青眼，泉石洗幽耳。","最上两龙湫，层崖状奇诡。","水旱凡祷祈，响答应甚迩。","载念此招提，明禅祖基址。","传灯焰不续，老子心所耻。","庄严七宝界，因果非偶尔。","问余求篇题，以为岁月纪。","余老书最拙，况在尘棰里。","欲到身未能，欲辍请未已。","忽然若天会，拈笔书满纸。","大空一浮沤，无成亦无毁。","广阔包八荒，敛藏归一指。","道足满须弥，意合在稊米。","幻成如是观，佛亦不在是。","虚空白且光，澄波静无滓。","四山时出云，一月照彻底。","天开道门庭，不断佛种子。","心地日杲杲，光照千万祀。"],"title":"重修圣济院"}
