{"author":"苏轼","id":195093,"strains":["平平平仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["龙根为脯玉为浆，下界寒醅亦漫尝。","一纸鹅经逸少醉，他年鹏赋谪仙狂。","金丹自足留衰鬓，苦泪何须点别肠。","吴越旧邦遗泽在，定应符竹付诸郎。"],"title":"闻钱道士与越守穆父饮酒送二壶"}
