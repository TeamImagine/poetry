{"author":"韦骧","id":190222,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["祥电当年绕斗明，岩廊今日享隆平。","三朝功业山河固，万国讴歌宇宙清。","湛露均恩锡华宴，薫风入奏阜群生。","庶官愿祝无疆寿，葵藿心齐向日倾。"],"title":"乾元节口号"}
