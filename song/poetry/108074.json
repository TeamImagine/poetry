{"author":"袁甫","id":108074,"strains":["仄平平仄，仄仄平仄。","平仄○○，平仄平仄。","仄平平仄，仄仄仄仄。","○平仄仄，仄仄仄仄。","平仄仄仄，○仄仄仄。","仄平平平，○平仄仄。","平仄仄仄，仄平仄仄。","仄平平仄，平平仄仄。","平仄平平，平仄平仄。","平仄仄仄平仄仄仄仄，平仄仄仄平仄平仄仄。","平平仄仄，仄仄仄仄。","平平平平，仄仄仄仄。","平平仄仄，仄平仄仄。","仄仄○○，平○○仄。","仄○平平，○平○仄。","仄仄平平平，仄仄平仄。","仄仄平平平，仄仄仄仄。"],"paragraphs":["壳坚于石，色白于雪。","仁在其中，香味清绝。","况之松子，格韵度越。","庭前柏树，视此亦劣。","松柏著土，其子乃结。","此仁无根，更何所著。","松柏有种，有枯有活。","此仁无种，生生不灭。","天不能灾，人不能伐。","吾欲令此仁普遍广博，吾欲令此仁取之不竭。","家家具足，可采可撷。","人人圆成，可咀可嚼。","初无奥旨，亦无秘诀。","不假思量，何劳论说。","个中浑全，了无分别。","仰见高山兮，石洞之穴。","俯此清泉兮，万古不涸。"],"title":"石松子"}
