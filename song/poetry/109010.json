{"author":"释永颐","id":109010,"strains":["○平平仄平平平，仄仄仄仄平仄平。","平仄仄仄平仄仄，平○仄仄○仄○。","平平仄仄平仄仄，仄仄平仄平平平。","○平仄仄○仄仄，仄仄仄仄平平平。","仄仄仄平平仄仄，平○仄仄仄平平。","仄平仄仄平平○，平仄仄仄平平平。"],"paragraphs":["王君僧服而胡须，赠我手写千隶书。","秦汉古法沦俗笔，锺王秘刻藏绮疏。","君游市俗谁问此，我好奇古贫无余。","闲来古寺看画壁，醉去野店烹寒鱼。","击竹有时谈九命，无钱踏雪走千墟。","问君岁晚君何如，家有老婢归田庐。"],"title":"赠术者王髯"}
