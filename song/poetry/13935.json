{"author":"宋祁","id":13935,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["把酒同为花下宾，东风一十五回春。","欢情坠若瓶边绠，感绪多干臼里辛。","枚马老能持从笔，夔龙今已避鸿钧。","附尘旧好公须忆，憔悴惟残厌次人。"],"title":"祗答天平相国庞公追记旧游见寄"}
