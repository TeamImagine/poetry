{"author":"许景衡","id":230358,"strains":["仄平仄仄仄平平，仄仄平平仄仄平。","仄平平平仄平仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["寿春太守紫髯翁，忆得当年笑语同。","应为江山尽诗助，更无音信问途穷。","簿书觑著钤斋静，棋局拈来蜡炬红。","也待去为樽俎客，却怜身世尚漂蓬。"],"title":"寄张敏叔"}
