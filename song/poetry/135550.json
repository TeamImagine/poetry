{"author":"张俞","id":135550,"strains":["仄仄仄平平，平平仄平仄。","仄平平平平，仄仄仄平仄。","仄平平仄平，仄仄平平仄。","平仄仄平○，平平○仄仄。","平平仄○仄，平仄平平仄。","仄平平仄仄，仄仄仄平仄。","仄仄平平平，平仄平○仄。","平平仄平仄，平仄平平仄。","平平仄平仄，平仄平仄仄。","仄仄仄仄平，仄仄○平仄。","○平仄仄平，仄仄平平仄。","平仄仄平平，平平平仄仄。","平仄平平仄，平平仄平仄。","平平平平平，仄仄平平仄。","平平仄平平，仄仄平○仄。"],"paragraphs":["龊龊古之人，伤心广陵废。","遂弦芜城歌，半夜一挥涕。","蕙纨随草衰，藻黼归尘翳。","魂石敛邱封，歌堂从水逝。","薰光杳沈灭，吞恨徒千岁。","我怀吴蜀国，祸乱若符契。","目览台城墟，心感君王世。","干戈日驰逐，狼虎争吞噬。","山河实天堑，城阙巍地肺。","霸力不久炎，倏忽如焚薙。","空余万雉城，岌倚寒云际。","麋鹿玩苹阴，狐狸栖棘卫。","江汉含呜咽，岷峨抱迢递。","荒村烟花遥，落日寒风厉。","因知市朝人，自古悲兴替。"],"title":"陪孙之翰太傅登成都楼"}
