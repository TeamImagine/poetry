{"author":"刘子翚","id":15081,"strains":["仄平仄平平，平○仄平平。","平平○平仄，平平仄平平。","平平仄仄仄，平平仄○平。","仄仄仄平平，平平平仄平。","平平仄仄仄，仄仄平○平。","平平仄仄仄，仄仄平平平。","仄○平平平，仄仄平平平。","仄仄○仄平，平仄平平平。","平平平仄○，仄仄平○平。","仄平平仄仄，仄仄平平平。","仄平平仄仄，仄仄○仄平。","平平平平仄，仄仄平平平。"],"paragraphs":["月高夜鸣筝，声从绮窗来。","随风更迢递，萦云暂徘徊。","余音若可玩，繁弦互相催。","不见理筝人，遥知心所怀。","宁悲旧宠弃，岂念新期乖。","含情郁不发，寄曲宣余哀。","一弹飞霜零，再抚流光颓。","每恨听者稀，银甲生浮埃。","幽幽孤凤吟，众鸟声难谐。","盛年嗟不偶，况乃容华衰。","道同符片诺，志异劳百媒。","栖栖墙东客，亦抱凌云才。"],"title":"闻筝作"}
