{"author":"方回","id":147536,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["送分迎至苦匆匆，壁立萧骚肯叹穷。","四海交游存想外，十年奔走乱离中。","生平不作今人调，尔辈焉知国士风。","自觉近诗如死树，傍无枝叶更心空。"],"title":"至前写怀"}
