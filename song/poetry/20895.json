{"author":"晁公溯","id":20895,"strains":["仄○仄平平，○仄○仄平。","平平仄仄仄，仄平仄仄平。","平平仄仄平，平仄仄○仄。","平仄平仄平，仄平仄○仄。","平平仄仄平，仄平平仄平。","○仄仄仄平，仄仄平仄平。","平平平仄仄，平仄仄平○。","仄仄仄仄平，平平仄○仄。"],"paragraphs":["我思见诸姑，正复如父存。","诸姑不可见，岂无若子孙。","天涯忽尔逢，悲定喜且语。","惟我之老姑，尔之外王母。","真能似我家，炯然眉宇清。","闲暇幸数来，慰此衰老情。","今朝携妇至，儿女亦成行。","富贵各勉旃，他时勿相忘。"],"title":"王元才携家来过有诗见示因简此作"}
