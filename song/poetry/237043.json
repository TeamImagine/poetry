{"author":"韩驹","id":237043,"strains":["平平仄平仄，仄○平平○。","○平平仄平，仄○平平平。","平仄仄平仄，平○仄平平。","仄平仄平仄，仄仄○平平。","平○仄仄仄，仄仄平○平。","仄平仄平平，仄平仄平平。","平平仄仄仄，平仄平仄平。","仄平仄○仄，仄仄平平平。"],"paragraphs":["南山有佳色，偃蹇谁能分。","如何公子堂，卧看南山云。","公子秀公族，高标出尘氛。","总戎亦何事，晏坐参罏薫。","晴空万剑戟，卫此明将军。","鄙夫在蒲城，簿书剧丝棼。","青山不到眼，终日无一欣。","寄声幸分我，与子同清芬。"],"title":"题分秀堂"}
