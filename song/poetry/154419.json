{"author":"董嗣杲","id":154419,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["丹枫叶叶委江塘，旅况空余古锦嚢。","阙下有家劳梦寐，灯前无酒遣荒凉。","陈踪浮泛栖僧舍，往事消磨落客床。","世态自应酬酢懒，已拼双鬓受年光。"],"title":"寓富池双泉寺三首  其二"}
