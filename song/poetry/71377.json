{"author":"蔡戡","id":71377,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["九衢灯火万家春，岭外风光自可人。","剩喜丰登好时节，会须打扑困精神。","嬉游要属风流帅，衰懒何堪老病身。","勉意追陪非得已，由来忧乐本吾民。"],"title":"元夕出游"}
