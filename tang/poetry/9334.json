{"author":"权德舆","id":9334,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["大明南至庆天正，朔旦圆丘乐六成。","文轨尽同尧历象，斋祠忝备汉公卿。","星辰列位祥光满，金石交音晓奏清。","更有观台称贺处，黄云捧日瑞升平。"],"title":"朔旦冬至摄职南郊因书即事"}
