{"author":"释德洪","id":227729,"strains":["平平○仄○○仄，平平平仄平平平。","仄平仄仄仄○仄，平平仄仄平平平。","平平仄仄平仄仄，仄平○仄○平平。","平平仄平仄仄○，平平仄仄平仄平。","平平仄仄仄平平，平仄仄仄平平平。","平○仄仄平仄仄，仄仄平○平仄平。","平平仄仄仄平仄，平○仄仄平平平。","仄平平仄仄仄仄，仄平平仄平平平。"],"paragraphs":["炎炎三伏过中伏，秋光先到幽人家。","闭门积雨藓封径，寒塘白藕晴开花。","吾侪酷爱真乐妙，笑谈相对兴无涯。","山童解烹蟹眼汤，先生自试鹰爪芽。","清香玉乳沃诗脾，抨纸落笔惊龙蛇。","源长浩与春涨激，力健清将秋气嘉。","须臾沓幅乱书几，环观朗诵交惊夸。","一声渔笛意不尽，夕阳归去还西斜。"],"title":"夏日陪杨邦基彭思禹访德庄烹茶分韵得嘉字"}
