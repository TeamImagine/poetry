{"author":"宋庠","id":2837,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["登临何处恨春残，楼上池边夕照间。","非意野云遮倦目，无情空水鉴衰颜。","青谿久负幽人约，白发初辞宰相班。","才与不才何足辨，此心都拟付庄环。"],"title":"初至洛阳府廨有东楼曲沼之胜时春色已过园林寂寞晚坐楼上作"}
