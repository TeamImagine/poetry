{"author":"苏轼","id":195576,"strains":["平仄仄仄仄，平仄仄平平。","仄平平仄仄，平仄○平平。","○仄○仄仄，仄平平○平。","仄仄平仄仄，平平仄平平。","仄仄○仄平，平仄仄平平。","仄仄仄平仄，仄仄仄仄○。","○平仄仄仄，○仄仄仄平。","仄平仄平仄，仄○仄仄平。","平仄平平平，平仄仄○平。"],"paragraphs":["冯冼古烈妇，翁媪国于兹。","策勋梁武后，开府隋文时。","三世更险易，一心无磷缁。","锦伞平积乱，犀渠破余疑。","庙貌空复存，碑版漫无辞。","我欲作铭志，慰此父老思。","遗民不可问，偻句莫予欺。","犦牲菌鸡卜，我当一访之。","铜鼓壶卢笙，歌此送迎诗。"],"title":"和陶拟古九首  其五"}
