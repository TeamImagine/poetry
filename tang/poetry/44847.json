{"author":"冯延巳","id":44847,"strains":["仄仄平平平仄仄，平仄平○，仄仄平平仄。","平仄仄平平仄仄，○平仄○平平仄。","仄仄平平○仄仄，平仄平平，仄仄平平仄。","平仄仄平平仄仄，平平仄仄平平仄。"],"paragraphs":["六曲阑干偎碧树，杨柳风轻，展尽黄金缕。","谁把钿筝移玉柱，穿帘海燕双飞去。","满眼游丝兼落絮，红杏开时，一霎清明雨。","浓醉觉来莺乱语，惊残好梦无寻处。"],"title":"蝶恋花 五"}
