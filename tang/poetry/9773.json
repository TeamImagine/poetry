{"author":"杨巨源","id":9773,"strains":["仄仄平平仄，平平仄仄○。","仄平平○仄，平仄仄平平。","仄仄平平仄，平平仄仄平。","○平平仄仄，平仄仄平平。","平仄○平仄，平平仄仄○。","仄平○仄仄，平仄仄平平。"],"paragraphs":["睿德符玄化，芳情翊太和。","日轮皇鉴远，天仗圣朝多。","曙色含金榜，晴光转玉珂。","中宫陈广乐，元老进赓歌。","莲叶看龟上，桐花识凤过。","小臣空击壤，沧海是恩波。"],"title":"春日奉献圣寿无疆词十首 七"}
