{"author":"俞德邻","id":153098,"strains":["仄○仄仄仄，平仄平仄平。","平平仄仄仄，仄仄平○平。","平仄仄平○，仄仄仄仄平。","仄仄仄仄仄，仄平平仄平。","平平平○平，仄平平仄平。","仄仄平仄仄，平平平仄平。","仄○仄平仄，仄仄平平○。","平平仄仄仄，平平平仄平。","平平平仄仄，○平○仄平。","仄仄仄仄仄，仄仄平仄平。"],"paragraphs":["道丧圣复远，奸伪纷乱真。","山林有逸士，但饮曹参醇。","宁著潜夫论，有死不美新。","岂不羡爵位，比肩羞董秦。","生为朝中英，死为泉下尘。","奄忽随物化，营营徒尔勤。","不如寓之酒，日与糟丘亲。","秋渠溜宿雨，园蔬含土津。","西郊澄霁景，柴车行可巾。","有客乃竟醉，不问何许人。"],"title":"暇日饮酒辄用靖节先生韵积二十首  其二○"}
