{"author":"梅尧臣","id":57492,"strains":["平平平仄仄，平平平仄平。","仄仄仄○仄，仄仄仄平平。","仄平仄平平，仄平仄平平。","仄仄平○平，平仄仄仄平。","○平仄仄○，平仄平仄平。","仄仄平仄平，仄仄平仄平。","仄仄仄平仄，仄仄平仄平。","平平仄仄仄，仄仄平○平。","仄○仄平仄，仄仄平仄平。","平平平仄○，平仄仄平平。","平仄仄仄仄，仄平仄平○。","平仄仄仄仄，仄仄仄○平。","仄○仄平仄，平仄○○平。","仄平仄仄仄，仄仄仄○平。","平仄平仄仄，仄仄平仄平。","仄平○仄仄，仄平仄仄平。"],"paragraphs":["吴牛常畏热，吴田常畏枯。","有树不荫犊，有水不滋{禾刍}。","孰知事春农，但知急秋租。","太守追县官，堂上怒奋须。","县官促里长，堂下鞭扑俱。","不体天子仁，不恤黔首逋。","借问彼为政，一一何所殊。","今君请郡去，预喜民将苏。","每观二千石，结束辞国都。","丝鞯加锦缘，银勒以金涂。","兵吏拥后队，剑挝盛前驱。","君又不若此，革辔障泥乌。","款行问风俗，低意骑更驽。","下情靡不达，略细举其麤。","曾肯为众异，亦罔为世趋。","学诗闻已熟，爱棠理岂无。"],"title":"送王介甫知毗陵"}
