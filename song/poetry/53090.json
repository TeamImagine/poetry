{"author":"项安世","id":53090,"strains":["仄仄平平平仄仄，仄仄仄平平仄仄。","平平仄仄仄○平，仄仄平平平仄仄。","仄○平仄仄平平，仄仄○平仄仄平。","仄仄仄平平仄仄，平平○仄仄○平。"],"paragraphs":["冉冉飞来红杏雨，又到去年花落处。","花今落惯已如常，莫怪春归春不语。","却思天女染春时，弄粉调朱傅绿枝。","只见插花人似锦，谁知当日手如龟。"],"title":"寒食舆病至城西再续去年之咏"}
