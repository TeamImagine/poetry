{"author":"刘克庄","id":115099,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["还笏何须待拖绅，世间无价是元身。","为梁父咏常存汉，累太玄经坐美新。","朝露饶他夸夺子，晓星有几典刑人。","由来老干禁霜雪，不问东皇探借春。"],"title":"洪秘监徐常丞有诗贺余休致次韵四首  其一"}
