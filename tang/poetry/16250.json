{"author":"白居易","id":16250,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["孤山寺北贾亭西，水面初平云脚低。","几处早莺争暖树，谁家新燕啄春泥。","乱花渐欲迷人眼，浅草才能没马蹄。","最爱湖东行不足，绿杨阴里白沙堤。"],"title":"钱唐湖春行"}
