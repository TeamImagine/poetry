{"author":"张舜民","id":196417,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平仄仄仄，平平平仄仄平平。"],"paragraphs":["冻云积雪黯洮泯，晏岁轺车晤过秦。","夹道清渠翻白浪，遶山铁马走黄尘。","归鸿袅袅宁无信，塞柳依依欲弄春。","今夕帐中拼一醉，同年贤帅是乡人。"],"title":"十二月二十五日行次渭原走寄熙帅范巽之"}
