{"author":"释绍嵩","id":128823,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["青云直上路初通，白凤新词入圣聪。","抵掌剧谈吾浪语，连城增价子何穷。","共登小阁春风里，又解征帆落照中。","此去优游益吟咏，公余无惜寄诗筒。"],"title":"赠何知录"}
