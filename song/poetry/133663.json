{"author":"卫宗武","id":133663,"strains":["仄仄仄仄○仄平，仄平平仄平仄○。","平平仄仄仄仄仄，仄仄平仄仄仄平。","平仄仄仄○○○，平平仄○○平○。","仄平平仄仄仄平，仄平仄仄平仄平。","平○仄仄○○平，平仄仄仄仄平平。","仄○仄仄○仄平，仄平仄仄仄仄平。","平平平○平平平，平○平仄平平平。","仄平平仄平平平，仄仄仄仄平平平。","平平平仄仄仄平，平平仄仄平平平。","平平仄仄平仄○，仄仄平平平仄平。"],"paragraphs":["剥极大冶如死灰，潜阳初动生意回。","冲融一脉贯万汇，物有清气拂斗魁。","嘉植几世培其栽，孤芳欲折犹裴回。","此花消得酒百杯，料君耻与红紫偎。","祇应两屐磨苍苔，豪饮岂惜玉山颓。","醉中两手敲复推，句成不假击钵催。","青皇襟量何恢恢，任教残腊偷春来。","暗香明艳无纤埃，俯视众植为陪台。","纷纷盆盎见古罍，千花锦绣徒成堆。","天然不假冰玉裁，岁岁为渠青眼开。"],"title":"和南塘咏梅"}
