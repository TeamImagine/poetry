{"author":"晁公溯","id":20905,"strains":["○平仄平平平平，平○平平平仄平。","仄平平仄仄○仄，○○平平仄仄平。","仄○平平仄平○，仄仄○平仄○仄。","平平仄平平仄仄，平仄仄仄平仄仄。","仄平平平仄仄平，仄平仄平平仄平。","仄平仄仄平仄仄，仄仄○平仄平平。"],"paragraphs":["瞿唐石城干云霄，城中飞书频见招。","主公贤似晋重耳，兼如郇瑕地沃饶。","此行华堂伴清燕，退食从容日相见。","篇章卷舒文锦绣，光彩照映军组练。","子宁为官滞一州，不须仰天歌四愁。","主公早晚登凤阁，子亦牵联立螭头。"],"title":"张君玉用伯浑韵见示次韵为谢"}
