{"author":"赵蕃","id":73558,"strains":["仄平仄平仄，仄仄仄仄平。","○仄仄仄仄，平平仄平平。","平仄仄仄仄，○仄仄仄平。","平仄平○平，仄仄平仄平。","平仄仄平仄，平平仄平平。","平仄平仄仄，平平仄○○。","平平平平平，仄仄平仄○。","仄仄仄○仄，仄平平仄○。","仄○仄仄○，仄平仄平平。","仄平平平平，仄仄仄仄○。","平平仄○○，仄仄仄仄平。","平平仄仄平，平平平仄平。"],"paragraphs":["北风卷湖水，万里雪欲狂。","乘势不自止，云开日垂光。","风伯益振厉，行子立欲僵。","青女探其机，变作明日霜。","湖水冻成坼，层冰傲朝阳。","松柏愁悴死，宁云草苍苍。","哀哉羁栖人，破褐无几长。","塞向亦墐户，退怜无地藏。","缅思六月中，誓言望清商。","及今玄冬时，懔懔反莫当。","流金与折胶，事乃旦暮常。","安时辅尔躬，毋为徒自伤。"],"title":"书事  其九"}
