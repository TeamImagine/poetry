{"author":"李流谦","id":30662,"strains":["平平平平仄平仄，平仄平平仄○仄。","平平仄仄仄平平，平仄平平平仄平。","平平仄仄平平仄，平仄○平平仄仄。","○平仄仄平仄○，仄仄仄平平仄仄。","仄平仄平平仄平，平仄仄仄○○○。","仄平平仄仄仄仄，仄○仄仄仄仄平。","平平仄平仄平平，平仄○平仄平仄。","平平仄仄仄○平，仄仄平平仄平仄。"],"paragraphs":["今朝云裾下星汉，明日冰轮十分满。","今朝海实荐蟠桃，明日潮头千丈高。","君才与月争澄爽，君气如潮同浩放。","如何不着廊庙中，不是考槃岩壑样。","十年立朝儿辈惊，前日欲去亲留行。","我虽流落未足恨，世间那有此友生。","跻堂奉觞祝耆耈，仙骨应须饮仙酒。","潮声不断月长圆，岁岁来为主人寿。"],"title":"寿仲秉侍郎"}
