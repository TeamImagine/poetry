{"author":"董嗣杲","id":154438,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["元龙减尽旧时豪，尚落湓江枕怒涛。","月下听歌情浩荡，灯前支病髪萧骚。","少年偶负投机愧，今日徒工煮字劳。","归兴已浓秋思壮，垂虹亭上问三髙。"],"title":"秋凉懐归三首  其三"}
