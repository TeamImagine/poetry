{"author":"张扩","id":234086,"strains":["仄○仄仄仄平仄，仄平仄平平仄仄。","仄平仄仄仄仄平，仄仄平平平仄仄。","平平平仄○平仄，平仄○平平仄仄。","平平仄平仄平仄，仄仄仄平○仄仄。","平平仄仄仄平平，仄○平平仄平仄。","仄○仄仄仄仄仄，○仄平平仄平仄。","平平仄仄仄○仄，仄仄平平仄平仄。","仄仄仄平平仄平，平平仄仄○平仄。"],"paragraphs":["瓮中冻蚁欲浮白，主人醉呼嗔恶客。","到床不省雪作魔，半夜扶头惊晓色。","因风初爱横斜好，侵户更怜飘洒密。","为梅洗妆却铅粉，与竹护萌封茧栗。","瀛州有士漫为郎，要看诸郎上槐棘。","不妨病骨倚故絮，且忍饥肠待新麦。","君今笔阵独横扫，冷屋无人夜鸣镝。","快雪快晴吾弗忧，君诗自有回天力。"],"title":"次韵富季申著作对雪"}
