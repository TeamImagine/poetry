{"author":"崔敦礼","id":30086,"strains":["平仄平平仄仄平，仄平平仄仄平平。","平平平仄仄平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["丹扆忧勤德意通，使君元侍玉皇宫。","亲传天上舜琴曲，散作人间庄籁风。","已喜清微消滞郁，亦知委曲到鳏穷。","骚人休复雌雄问，千里而今乐事同。"],"title":"题婺州仁风堂寄韩侍郎  其一"}
