{"author":"薛师石","id":102605,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["左史声名空复存，如今往事不堪论。","惟应指佞当前陛，已判身归老故园。","骢马引丧寒有泪，麒麟卧冢寂无言。","人生遇合萍相似，何处分明怨与恩。"],"title":"挽徐左史"}
