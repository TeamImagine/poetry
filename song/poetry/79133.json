{"author":"欧阳修","id":79133,"strains":["平平仄仄平，仄仄仄平仄。","仄仄仄平仄，平平平仄仄。","平平平仄平，平仄仄仄仄。","○仄平仄仄，仄平平仄仄。","仄平平仄○，仄仄仄仄仄。","仄仄仄平仄，仄平平仄仄。","平平平仄仄，仄仄○平仄。","仄平平仄平，平仄仄仄仄。","平平○仄平，仄仄仄平仄。","仄平仄仄仄，仄仄○仄仄。","平○仄仄平，仄仄○仄仄。","平平平仄仄，平仄仄平仄。","平？仄平平，平○仄平仄。","平平仄○仄，平仄仄平仄。","平平平平仄，○仄平仄仄。","平平平仄仄，仄仄平仄仄。","仄仄仄平○，平平平仄仄。","平平仄仄○，仄仄平平仄。","平仄仄平仄，○平仄平仄。","平平仄仄平，仄仄仄平仄。","仄仄仄平仄，平平仄平仄。","○平仄平仄，仄仄仄平仄。","仄仄仄平仄，仄平平仄仄。","仄平平平平，平仄仄仄仄。"],"paragraphs":["兵闲四十年，士不识金革。","水旱数千里，民流谁垦辟。","公初来视之，嘻此乃予责。","将法多益办，万千由十百。","整齐谈笑间，进退有寸尺。","曰此易为耳，在吾绳与墨。","天成而地出，古所重民食。","贮储非一朝，人命在旦夕。","惟兹将奈何，敢不竭吾力。","木牛尚可运，玉罄犹走籴。","因难乃见材，不止将有得。","公言初未信，终岁考成绩。","骄墯识恩威，讴吟起羸瘠。","貔貅著行伍，仓廪饱堆积。","文章娱闲暇，传记寻往昔。","英英文与武，粲粲图四壁。","酒令列诸将，谈锋摧辩客。","周旋顾视间，是不为无益。","循吏一州守，将军万夫敌。","于公岂止然，事业本夔稷。","富寿及黎庶，威名慑夷狄。","当归庙堂上，有位久虚席。","大匠不挥斧，众工随指画。","众容任群材，文武各以职。"],"title":"韩公阅古堂"}
