{"author":"梅尧臣","id":57156,"strains":["平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["空山旧迳绿苔满，古寺斋盂白薤蒸。","暑雨坐中飞漠漠，野泉林外落层层。","从来胜绝皆离俗，未有幽深不属僧。","唯爱溪头一寻水，莫闻流浪莫闻澄。"],"title":"次韵和吴季野题岳上人澄心亭"}
