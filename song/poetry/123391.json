{"author":"赵希迈","id":123391,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["涉历长亭复短亭，兼旬方抵贵州城。","江从白鹭飞边转，云在青山缺处生。","家务每因官事废，诗篇多向客途成。","耕桑尽自无荣辱，却悔当年事短檠。"],"title":"到贵州"}
