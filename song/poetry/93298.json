{"author":"戴复古","id":93298,"strains":["仄平仄平平，平仄平仄仄。","仄仄仄平平，仄仄○平仄。","平平仄仄平，平平仄平仄。","平平平○仄，仄仄平仄仄。","○平仄仄平，仄仄平仄仄。","平平仄平仄，平○仄平仄。","平平仄仄平，仄仄仄平仄。","平平平平仄，仄仄仄平仄。","仄平仄○仄，仄仄仄平仄。","仄仄平○仄，○仄○平仄。","仄仄仄平○，平平仄平仄。","平平仄仄平，仄平○仄仄。","平平仄仄○，平平平仄仄。","平平仄仄仄，仄仄平平仄。","平平仄仄平，平仄仄平仄。","仄仄平仄平，平平仄平仄。","仄平仄平平，平平仄平○。","仄平平仄仄，平平仄平○。","仄仄仄平○，仄仄仄仄仄。","平仄仄仄仄，平仄仄仄仄。","仄仄仄平○，平平仄仄仄。","仄仄仄平平，仄平平仄仄。","平○仄仄平，仄仄仄平仄。"],"paragraphs":["我翁本诗仙，游戏沧海上。","引手掣鲸鲵，失脚堕尘网。","身穷道则腴，年高气弥壮。","平生无长物，饮尽千斛酿。","传家古锦囊，自作金玉想。","篇章久零落，人间眇余响。","搜求二十年，痛泪湿黄壤。","君家图书府，墨色照青嶂。","我翁有遗迹，数纸古田样。","髣髴锺王体，吟句更豪放。","把玩竹林间，寒风凛凄惨。","昂昂野鹤姿，愧无中散状。","儿孤襁褓中，家风随扫荡。","于兹见笔法，可想翁无恙。","幽居寂寞乡，风月共来往。","众丑成独妍，群喑怪孤唱。","一生既蹉跎，人琴遂俱丧。","托君名不朽，斯文岂天相。","旧作忽新传，识者动慨赏。","嗟予忝厥嗣，朝夕愧俯仰。","敢坠显扬思，幽光发草莽。","假此见诸公，丐铭松柏圹。","君其启惠心，慰彼九泉望。"],"title":"求先人墨迹呈表兄黄季文"}
