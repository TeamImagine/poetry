{"author":"廖行之","id":65567,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["百拙无堪不自强，身谋犹得学黄香。","青衫良助君衣彩，圆凿何嫌我枘方。","旧雨故人相得甚，浮云苍狗可怜忙。","从君更许闻诗律，唤醒风骚起夜郎。"],"title":"次韵酬宋伯潜三首  其二"}
