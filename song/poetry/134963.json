{"author":"释文珦","id":134963,"strains":["平仄○○，仄仄平平。","仄平仄仄，平平○平。","仄平仄平，仄仄仄平。","仄仄仄平，仄平仄平。","仄平平平平，仄仄仄平○。","平○仄平仄，平仄平平平。","仄仄仄○仄，平平平仄平。"],"paragraphs":["春日迟迟，有雉朝飞。","一雄自得，群雌相随。","自西自东，饮啄不违。","牧犊采薪，见而感之。","我生徒为人，七十反无妻。","尝闻二南世，天下无鳏嫠。","万物得其所，婚姻皆以时。"],"title":"雉朝飞"}
