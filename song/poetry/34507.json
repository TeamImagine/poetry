{"author":"陆游","id":34507,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["桑柘枝空叶作堆，斜阳更著角声催。","云归玉笥茫茫去，水下兰亭曲曲来。","稻垄受犂寒欲遍，渔船入市晚争回。","貂裘破弊霜风冷，愁对青灯拨瓮醅。"],"title":"初冬出扁门归湖上"}
