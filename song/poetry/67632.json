{"author":"舒邦佐","id":67632,"strains":["平平仄仄仄，仄仄仄平平。","○平仄平仄，平仄仄平平。","仄○平仄仄，仄仄○平平。","仄○平平平，○仄仄仄平。","仄平平仄仄，平仄仄平平。"],"paragraphs":["围棋赌别墅，斗酒博凉州。","驱之夺名利，谁信可销愁。","不如陶靖节，客至空持瓯。","不如苏东坡，胜败两忘忧。","此心无外累，云浄一天秋。"],"title":"余本不能棋因病又止酒"}
