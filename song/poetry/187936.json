{"author":"王令","id":187936,"strains":["平仄平平仄，平平○仄平。","仄平平仄仄，平仄仄平平。","仄仄平平仄，平○仄仄平。","平平仄平仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄仄。","仄○平仄仄，仄仄○平平。","仄仄○平仄，平平仄仄平。","平平平仄仄，平仄仄平平。","仄仄平○仄，平平仄仄平。","仄○○仄仄，平仄仄平平。","○仄平平仄，平平仄仄平。","仄平平仄仄，仄仄仄○平。","仄仄○平仄，平平仄仄平。","仄平○仄仄，仄仄仄平平。","仄仄平平仄，平○仄仄平。","平平○仄仄，平仄仄平平。","仄仄平平仄，平平仄○平。","仄平平仄仄，仄仄仄平○。","平仄平平仄，平平仄仄平。","仄平平仄仄，仄仄仄平平。"],"paragraphs":["夫子儒门杰，心诚行亦醇。","玉金精粹美，椒桂性芬辛。","一入随邦计，咸期利国宾。","生民待儒效，天意属人伦。","蜀犬争惊日，邹人不识麟。","穷途千古泪，白发四方尘。","弊世谁思救，仁贤自合振。","爱狙徒食费，好鹤浪轩驯。","不结临川网，偷安厝火薪。","忠言惊苦逆，恬议贵因循。","漆轨书三上，清时死九滨。","不思防蚁壌，徒欲卫龙鳞。","当道豺狼愎，升堂犬马嚚。","旱余云不雨，命塞器藏身。","独抱遗经老，来为后进陈。","手提三圣出，口压九师堙。","众耳雷霆震，群观日月新。","韦编重断绝，文席互酬询。","鲁变全归道，陈粮绝更贫。","贱生无自幸，俗系弗容亲。","盆覆徒经日，龟埋不伏人。","短诗徒自讼，已伏下斯民。"],"title":"上聱隅先生"}
