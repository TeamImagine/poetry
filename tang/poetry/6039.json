{"author":"耿𣲗","id":6039,"strains":["仄仄平○仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。","仄仄○平仄，平○仄仄平。","平平○仄仄，平仄仄平平。","平仄○平仄，○平仄仄平。","平平仄仄仄，平仄仄平平。"],"paragraphs":["远国通王化，儒林得使臣。","六君成典册，万里奉丝纶。","云水连孤棹，恩私在一身。","悠悠龙节去，渺渺蜃楼新。","望里行还暮，波中岁又春。","昏明看日御，灵怪问舟人。","城邑分华夏，衣裳拟缙绅。","他时礼命毕，归路勿迷津。"],"title":"送归中丞使新罗"}
