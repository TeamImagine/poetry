{"author":"李纲","id":244432,"strains":["仄平仄平平，○仄仄平仄。","仄平仄平平，平○○平仄。","○平仄仄仄，仄仄平仄仄。","平平平仄平，平仄仄平仄。","平平仄平仄，仄仄仄平仄。","平平○仄仄，仄仄仄平仄。","平平仄仄○，平仄仄平仄。","平平平仄平，仄仄平仄仄。","平平仄仄○，平仄平仄仄。","仄平仄仄平，仄仄仄○仄。","平平平平○，平仄仄○仄。","○平○仄平，仄○平仄仄。","仄仄平仄仄，平仄平仄仄。","平平平仄平，仄仄平平仄。","○仄○仄平，仄仄仄平仄。","平仄○平平，仄仄仄仄仄。","○平仄○平，仄仄仄平仄。","仄平仄平仄，仄仄平平仄。","平平平仄平，○仄○仄仄。"],"paragraphs":["舍车泛兰舟，摇荡武陵水。","憩装古丛林，幽胜冠南纪。","当时霹雳手，掣电机在捶。","钤锤今得人，宗旨振颓委。","何须大雄殿，突兀踞巍址。","龙蛇相混杂，衲子聚千指。","齐竽一一吹，真赝见𬬻锤。","青葱松竹阴，积翠纷可喜。","春风一动摇，萧瑟鸣不已。","却游德岘亭，枉渚抱中沚。","襄阳今何如，风物略如此。","空怀堕泪碑，愧叹羊叔子。","坐令邹湛辈，名字随骥尾。","胡雏窥汉疆，战哭多新鬼。","王室如缀旒，寇盗结蜂蚁。","而我荷寛恩，抱衅适万里。","回头望中原，洒涕湿巾几。","海山渺安在，澒洞鲸波里。","飞仙时往来，当学长不死。"],"title":"自武陵舟行至德山"}
