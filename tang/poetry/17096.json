{"author":"白居易","id":17096,"strains":["仄平仄仄仄，平仄平仄平。","平○仄仄仄，仄仄仄平平。","仄仄○平仄，仄仄平平平。","仄○仄平仄，平平仄仄平。","仄仄仄仄仄，平平仄平○。","平○平仄仄，○仄仄○平。"],"paragraphs":["杂芳涧草合，繁绿岩树新。","山深景候晚，四月有余春。","竹寺过微雨，石迳无纤尘。","白衣一居士，方袍四道人。","地是佛国土，人非俗交亲。","城中山下别，相送亦殷勤。"],"title":"题天竺南院赠闲元旻清四上人"}
