{"author":"梅尧臣","id":35863,"strains":["平平仄仄平，仄仄平平仄。","平仄平仄平，仄仄平仄仄。","仄仄仄仄仄，仄仄○平仄。","仄仄平仄平，平平平仄仄。","平仄平仄仄，仄仄平仄仄。","平仄○仄平，仄仄平仄仄。","仄仄平仄平，平仄平仄仄。","平仄仄仄仄，仄仄仄仄仄。","平仄平仄平，平仄仄○仄。","仄平平仄仄，仄平平仄仄。","仄仄平仄平，仄仄仄平仄。","仄○仄仄仄，平仄仄仄仄。","仄仄平仄仄，仄仄仄平仄。","平仄仄仄平，仄平仄仄仄。","仄平○仄仄，平仄仄仄仄。","仄平平平平，平仄平仄仄。","仄仄仄仄平，仄仄仄仄平。","仄仄平仄○，仄仄平仄仄。","仄平仄仄仄，仄仄仄仄仄。","平仄仄仄平，平平平仄仄。"],"paragraphs":["前因饮酒多，乃苦伤营卫。","呕血逾数升，几不成病肺。","上念父母老，下念妻儿稚。","不死常抱疴，于身宁自贵。","樊子来劝我，止饮良有谓。","公复遗我诗，责我词甚毅。","指以年齿衰，非酒何养气。","春饮景可乐，夏饮暑可避。","秋饮心忘愁，冬饮暖胜被。","醉歌人不怪，醉言人不忌。","在酒功实多，止酒酒何罪。","假如寿九十，今子已半世。","不饮徒自苦，未必止为利。","胡汨妄与真，恐乖达者意。","屈原吟泽畔，方悟独醒累。","子居今之时，安免人病议。","是以告子勤，子守亦谬诗。","我读才一过，不觉颜起愧。","自兹愿少饮，但不使疾炽。","书此以谢公，公言诚有味。"],"title":"汝州王待制以长篇劝予复饮酒因谢之"}
