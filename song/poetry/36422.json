{"author":"陆游","id":36422,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["冷雨萧萧涩不晴，樷篁遮尽小窗明。","故衾独展成酣寝，新醸初尝得细倾。","壁简积阴添蠧字，床琴生润咽弦声。","此时怀抱真难遣，一首清诗信笔成。"],"title":"秋雨三首  其三"}
