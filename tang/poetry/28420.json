{"author":"陆龟蒙","id":28420,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["童初真府召为郎，君与抽毫刻便房。","亦谓神仙同许郭，不妨才力似班扬。","比于黄绢词尤妙，酬以霜缣价未当。","唯我有文无卖处，笔锋销尽墨池荒。"],"title":"顾道士亡弟子奉束帛乞铭于袭美因赋戏赠"}
