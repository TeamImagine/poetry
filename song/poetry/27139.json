{"author":"郑伯熊","id":27139,"strains":["平仄仄○仄，平平仄平仄。","仄仄仄仄平，仄平仄○仄。","仄○平○平，平仄仄仄仄。","仄仄仄仄平，平仄仄仄仄。","仄仄仄平仄，平平仄平仄。","平平仄平仄，仄仄平仄仄。","仄平平平平，平仄仄平仄。"],"paragraphs":["周道直如矢，亡羊古无有。","利欲蚀本心，眼花大如斗。","适燕南其辕，之越乃北走。","四海阮嗣宗，臧否不挂口。","一恸激流俗，新荑发枯朽。","斯人向千载，此意谁复剖。","问津非名楼，端以觉蒙蔀。"],"title":"问津楼"}
