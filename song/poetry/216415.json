{"author":"张耒","id":216415,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["萧萧柳岸野风秋，虹挂前山晚雨收。","回首孤城空绿树，满川斜日放归舟。","年来双泪供愁尽，去去劳生几日休。","试问故人思我否，梦魂犹在海边州。"],"title":"自海至楚途次寄马全玉八首  其二"}
