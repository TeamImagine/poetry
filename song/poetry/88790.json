{"author":"徐侨","id":88790,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["自吾斋外付诸儿，除却诗书总不知。","苔色上侵闲坐处，鸟声来和独吟时。","十分秋气重阳近，一味天凉老者宜。","调得身心能自慊，止吾所止复何疑。"],"title":"毅斋即事"}
