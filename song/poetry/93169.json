{"author":"刘宰","id":93169,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["元祐名家几在亡，夫人懿德足传芳。","事夫生死终无负，教子艰辛昔备尝。","八秩燕颐天予寿，十行鸾诰月争光。","穹窿原上春风起，无复潘舆驻夕阳。"],"title":"挽赵子野母梁氏太夫人"}
