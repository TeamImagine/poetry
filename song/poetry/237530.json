{"author":"刘一止","id":237530,"strains":["仄仄仄平仄，平仄○○○。","仄平仄平平，仄仄平平平。","仄仄仄仄仄，平平仄平平。","平平仄平平，仄仄仄仄平。","？仄仄仄平，仄仄○平○。","仄平仄平仄，平仄仄仄平。","仄仄○仄仄，平仄平仄平。","平平仄仄○，平仄○仄平。","平平仄平平，平仄○平平。","仄平仄仄○，仄仄仄仄平。","○仄仄仄仄，平仄仄仄○。","仄平平仄○，仄仄仄平平。","○仄○仄仄，平仄仄仄平。","仄○仄○平，平仄平平平。"],"paragraphs":["凤不出丹穴，姬孔叹且思。","忽来乃为时，不计身安危。","采色炫世眼，鸣声漏天机。","高梧寄孤巢，俯仰反自悲。","矧复鷃雀俦，妒喘如筒吹。","我知盛名下，忧惙甚井眉。","宠辱更事耳，何异秦晋饥。","生身等世间，宁免相贷资。","公乎岂人谋，天特相兹时。","奈何不自量，径欲力撼之。","如我实助喜，良是昔所期。","蜀笺冰不如，忽枉洒兰辞。","三复重太息，无术可肉飞。","要看笔如椽，涂改生民诗。"],"title":"次韵寄酬无言兄颁政二章  其一"}
