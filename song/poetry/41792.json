{"author":"陆游","id":41792,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。","仄平仄仄平平仄，平仄平平仄仄平。"],"paragraphs":["东望城闉十里遥，野人生计日萧条。","棋枰弃置机心息，肉食蠲除业境消。","送药时时过邻父，放鱼日日度溪桥。","自怜爱物还成癖，门巷春来草没腰。"],"title":"野兴二首  其一"}
