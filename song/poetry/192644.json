{"author":"郭祥正","id":192644,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄平仄平平仄仄，平平平仄仄平平。"],"paragraphs":["帝庭江国屡相逢，不觉霜毛岁月空。","君奏课书双阙下，我携纶钓五湖东。","论归学海方无迹，吟到诗坛始有功。","一任北风翻地起，且图樽酒暂时同。"],"title":"次韵黎东美江上偶作"}
