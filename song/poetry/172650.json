{"author":"郭瑄","id":172650,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["危坡下尽见残墉，势扼长川万古雄。","泾水无泥分畎浍，回山有脉自崆峒。","唐文曾祀龙君庙，汉武犹存阿母宫。","更喜笔峰青翠处，雨余疑是画图中。"],"title":"泾州怀古"}
