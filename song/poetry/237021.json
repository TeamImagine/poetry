{"author":"韩驹","id":237021,"strains":["○平仄仄○平仄，仄仄仄平平仄仄。","○平仄仄平○仄，仄○仄仄平平仄。","仄○仄平平仄平，平平仄仄平仄○。","仄仄平平仄平仄，平平仄仄平平平。","平平平平仄平仄，仄仄平平平仄仄。","仄仄平平平仄平，仄平仄○平仄仄。","平平仄仄仄平平，仄仄○仄平平平。","仄仄平平仄平仄，○平仄仄仄平平。","○平仄仄○平仄，平仄平平仄○仄。","仄仄平仄○平平，仄○仄仄平平仄。"],"paragraphs":["王卿赠我三韩纸，白若截肪光照几。","钱侯继赠朝鲜墨，黑如点漆光浮水。","旧传绩溪多老松，奚超既死松亦空。","易水良工近名世，真材始不归潘翁。","萧然南堂一居士，赤管隃糜无月赐。","借问玄圭何自来，去年海中持节使。","明窗晏坐不匆匆，引纸磨墨寒生风。","自笑平生绾蛇蚓，更惭尔雅注鱼虫。","殷勤二物从来远，禆海环瀛眼中见。","若欲挥写藏名山，不如却作谈天衍。"],"title":"谢钱珣仲惠高丽墨"}
