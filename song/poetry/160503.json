{"author":"黄庚","id":160503,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄仄平仄仄平平。","平平平仄平平仄，平仄平平仄仄平。"],"paragraphs":["短棹冲寒过浦东，扁舟一叶载诗翁。","断烟流水残云外，古木荒祠夕照中。","吟罢小楼何处笛，酒醒孤枕半江风。","潮生潮落朝还暮，堪叹人生自转蓬。"],"title":"舟次樗蒱庙"}
