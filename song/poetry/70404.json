{"author":"袁说友","id":70404,"strains":["平仄仄○仄，平平仄平平。","仄平○仄平，仄仄仄仄平。","仄平平仄仄，仄仄平平平。","○仄○平平，仄仄平平平。","平平仄仄平，平平仄○平。","○○仄平仄，平仄仄仄平。","仄仄平平平，仄仄仄仄○。","平平仄平仄，仄平仄平平。"],"paragraphs":["多病苦长夏，炎歊盛朱明。","得秋如故人，一见意已清。","夜来风袭月，桂柳窥栏楹。","颇忆横塘溪，百计无余营。","清风菡萏秋，摇摇月中声。","剽闻有新约，宾主意各倾。","妙语含风漪，一笑槊可横。","尊前欠佳客，岂无葛强生。"],"title":"和梁饰甫通判招饮林子长溪堂韵  其一"}
