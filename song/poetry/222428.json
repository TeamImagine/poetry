{"author":"邹浩","id":222428,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["亭据炎方第一州，旌旗曾向此中留。","台光不逐春光改，花影长随桂影浮。","谁谓岭云收白雨，偶然莎径入青眸。","它年南北遥相望，应记匆匆秉烛游。"],"title":"夜登台光亭示主人莫亢"}
