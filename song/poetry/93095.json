{"author":"刘宰","id":93095,"strains":["仄平平仄仄仄平，平平仄仄平仄平，平平仄平平仄平。","仄平仄仄仄平平，仄平仄仄平平平，平仄仄仄○仄平。","仄仄仄仄○仄平，平仄仄仄平仄平，仄平仄仄平平平。","仄平仄仄平仄平，平平仄仄仄仄平，仄平平○平仄平。","平平仄平仄仄平，平平仄仄仄仄平，仄平仄○平○平。","平平仄平仄○平，仄平○平仄仄平，仄平仄○仄仄平。","平平仄仄平仄○，仄平平仄平平平，○仄仄仄○平平。"],"paragraphs":["靖州风物最五溪，畬田岁入人不饥，淘沙得金遨以嬉。","瘴烟不逐岭云西，六花瑞腊春台熙，尤便逐客过往稀。","理乱黜陟了不知，夫子岂欲居九夷，要尊主势扶时危。","有言不用时我违，翻然不受好爵縻，向来乡行谁可睎。","平生易名慕者谁，苏陈凛凛百世师，畏涂万折甘如饴。","求仁得仁固其宜，大明当天照隠微，直前一疏可忘之。","江湖后会端有期，暗香微动寒梅枝，临别不用长嗟咨。"],"title":"送魏华甫侍郎谪靖州"}
