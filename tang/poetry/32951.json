{"author":"杜荀鹤","id":32951,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["难把归书说远情，奉亲多阙拙为兄。","早知寸禄荣家晚，悔不深山共汝耕。","枕上算程关月落，帽前搜景岳云生。","如今已作长安计，祗得辛勤取一名。"],"title":"行次荥阳却寄诸弟"}
