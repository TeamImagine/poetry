{"author":"杨巨源","id":9721,"strains":["平平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["曾过灵隐江边寺，独宿东楼看海门。","潮色银河铺碧落，日光金柱出红盆。","不妨公事资高卧，无限诗情要细论。","若访郡人徐孺子，应须骑马到沙村。"],"title":"送章孝标校书归杭州因寄白舍人"}
