{"author":"王安石","id":180492,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄平平平平仄仄，仄平仄仄仄平平。"],"paragraphs":["汉宫娇额半涂黄，粉色凌寒透薄妆。","好借月魂来映烛，恐随春梦去飞扬。","风亭把盏酬孤艳，雪径回舆认暗香。","不为调羹应结子，直须留此占年芳。"],"title":"与微之同赋梅花得香字三首  其一"}
