{"author":"刘才邵","id":250863,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["旱气爞爞似火炎，新来露亦不轻霑。","电光入夜空摇帜，雨响经时不到檐。","狱吏谁怜冤死妇，农家空挂刈禾镰。","高天早副忧民意，云汉无烦叹靡瞻。"],"title":"次韵黄元授悯旱"}
