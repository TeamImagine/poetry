{"author":"孔平仲","id":203524,"strains":["平仄平仄平，平平平仄仄。","平平仄仄平，○仄仄平仄。","平平○仄仄，仄仄仄平仄。","平平仄仄○，仄仄仄○仄。","平平仄平平，平仄平仄仄。","平仄仄平平，仄仄○仄仄。"],"paragraphs":["初夏新雨余，萧然风转北。","芭蕉索索鸣，庭户有秋色。","清寒思挟纩，向暑袗𫄨绤。","阴阳孰主张，变态只顷刻。","幽轩暮支颐，佳趣生静默。","云气薄南山，坐令苍翠隔。"],"title":"初夏"}
