{"author":"陆游","id":40761,"strains":["仄仄仄平平仄平，平平平仄仄平平。","仄平仄仄仄平仄，平仄仄平平仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["寂寞又过桃李时，东园微雨草离离。","破囷食外有余粟，残发白中生黑丝。","小疾已能忘药石，余年宁复问蓍龟。","饰巾待尽从来事，闭户烧香更不疑。"],"title":"春晚二首  其一"}
