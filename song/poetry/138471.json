{"author":"王义山","id":138471,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄仄平平仄平。"],"paragraphs":["积谷翁家诧富强，千斯仓与万斯箱。","尽教此辈更多蓄，输与先生这一庄。","身已九京名不朽，家藏万卷字犹香。","向来有子曾充赋，赢得此田常不荒。"],"title":"挽熊墨庄"}
