{"author":"李曾伯","id":129502,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["今世儒宗一泰山，暂乘紫气下函关。","主盟道学周程上，伯仲诗名李杜间。","少府暂分肤使节，甘泉合在侍臣班。","春江一碧平于掌，好趣牙樯待赐环。"],"title":"寿遂宁李漕  其一"}
