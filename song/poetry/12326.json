{"author":"曹勋","id":12326,"strains":["平○仄平仄，○平仄平仄。","仄仄仄仄○，平平仄平仄。","仄仄○平平，平平仄平仄。","仄仄平平平，平平仄平仄。","仄仄平平仄，仄仄平平仄。","平平平○平，○仄仄平仄。","平○仄仄○平平，仄仄平○仄○仄。"],"paragraphs":["晨行泰山下，兴怀念梁甫。","欲往失所从，荒途亘今古。","却立空踟蹰，忧来与谁语。","日暮遵归途，冥冥暗风雨。","错漠伤怀抱，仅得依门户。","幡然赓长谣，培𪣻隘齐鲁。","何当执策从銮旗，翼赞登封继三五。"],"title":"梁甫吟"}
