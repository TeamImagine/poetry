{"author":"秦观","id":209903,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平仄。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["旗亭解手屡冬春，闻道归来白发新。","马革裹尸心未艾，金龟换酒气方震。","梦魂偷遶边城月，道从公穿禁路尘。","知有新编号横槊，为凭东使寄淮滨。"],"title":"寄李端叔编修"}
