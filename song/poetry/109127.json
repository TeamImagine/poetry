{"author":"赵葵","id":109127,"strains":["仄平仄仄平平仄，仄仄平平仄平仄。","仄平仄仄仄仄平，仄平仄仄平平仄。","平平仄仄仄平平，平仄仄平平仄仄。","平仄平平仄仄平，平平平仄平平仄。"],"paragraphs":["水亭四面朱阑绕，簇簇游鱼戏萍藻。","六龙畏热不敢行，海波煎彻蓬莱岛。","身眠七尺白虾须，头枕一枚红玛瑙。","公子犹嫌扇力微，行人多在红尘道。"],"title":"避暑水亭作"}
