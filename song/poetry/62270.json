{"author":"虞俦","id":62270,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["万山深处长官贫，不惯将迎懒是真。","谁解移文回俗驾，漫劳举扇障风尘。","碧云日暮还无信，白眼途穷易见嗔。","归去荒村望灯火，是何鸡狗亦惊人。"],"title":"出郊"}
