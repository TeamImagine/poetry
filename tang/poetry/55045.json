{"author":"刘长卿","id":55045,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["新年草色远萋萋，久客将归失路蹊。","暮雨不知涢口处，春风只到穆陵西。","孤城尽日空花落，三户无人自鸟啼。","君在江南相忆否，门前五柳几枝低。"],"title":"使次安陆寄友人"}
