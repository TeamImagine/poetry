{"author":"洪刍","id":224559,"strains":["仄平仄仄平，仄仄○平仄。","仄仄平仄平，仄仄平平仄。","平平○仄○，仄仄○平仄。","仄平平平仄，平仄平仄仄。","平平仄平平，仄仄平平仄。","仄平平平○，仄仄平仄○。","仄平仄平平，平仄仄平○。","仄平平仄平，仄仄○仄仄。","平平仄平平，平仄仄○仄。","仄仄平平平，平仄仄仄仄。","仄仄平平平，平○仄平仄。","仄仄平仄平，平平仄仄仄。","仄仄仄平平，仄仄平平仄。","仄仄平仄平，仄仄平○○。"],"paragraphs":["我来北斗南，两见回东柄。","万斛开府愁，四壁文园病。","谁知深巷中，卉木颇幽夐。","大梁贤公子，携酒宾亦命。","红蕤已飘零，绿绮方辉映。","岂惟追寻迟，亦苦风雨横。","主宾混谁何，谈笑杂嘲评。","讵知时雨灵，但觉中酒圣。","年丰乐崇宁，诗敌蹑长庆。","况有雷陈交，何必宛洛盛。","律管承飞灰，羲和驻春令。","日月曾几何，佳辰我所竟。","芍药殿余春，想见晨妆靓。","一醉欢有余，此集君其更。"],"title":"宴李氏园亭得庆字韵"}
