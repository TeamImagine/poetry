{"author":"刘辰翁","id":153517,"strains":["平平平仄仄，仄仄仄平平。","仄仄平○仄，平○仄仄平。","仄平○仄仄，平仄仄平平。","仄仄平平仄，○○仄仄平。","○平仄仄仄，仄仄仄○○。","仄仄平平仄，平平○仄○。"],"paragraphs":["芸香天上宴，不到野人居。","见说星期夕，闲将腹晒书。","笑人操犊鼻，容我辟蟫鱼。","小勿欺椰子，中从著石渠。","从他便是懒，乞汝巧相如。","此日何堪负，余暄献纳疏。"],"title":"秋景 晒书"}
