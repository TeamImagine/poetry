{"author":"家铉翁","id":137466,"strains":["平平仄平平，平平平仄平。","平仄仄平平，仄仄平平平仄平平平。","仄○仄仄仄，平○平仄仄仄○仄仄。","仄仄仄仄仄仄仄平仄，仄仄仄平平平仄仄仄。","平仄平仄仄仄仄平平，仄仄平平仄仄仄平仄。","平○平仄仄平平，仄平仄仄仄平平。","平仄仄平仄平仄，仄平仄平平平平。","仄平平平仄仄仄平仄，平仄仄平仄仄仄。","仄仄平平仄仄平，○仄仄仄○○仄仄仄。"],"paragraphs":["人人读医经，知尊黄与岐。","杨子读医经，乃以羲文周孔而为归。","易中有妙义，医中之奥与易相表里。","六十四卦字字是心法，八十一篇篇篇具易理。","神圣工巧莫向外边求，洁净精微只此本心是。","君观恒卦字之文，左心右日合而成。","心体湛然绝纤翳，日新又新常惺惺。","要之医经本自易经出，前圣作之后圣述。","子以医心会易心，三部九候中间有太极。"],"title":"闻杨和卿在馆中读易不去手赠以诗"}
