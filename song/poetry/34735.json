{"author":"陆游","id":34735,"strains":["平平仄仄平仄仄，仄仄○平仄平仄。","○平平平仄○仄，平○？？○仄仄。","平平仄仄仄仄仄，仄仄仄仄○平仄。","平平仄仄○仄平，仄平平平○仄仄。","仄仄仄平仄仄仄，平平平仄平仄仄。","仄平平仄平平平，平平仄○平平仄。"],"paragraphs":["书生白首无处著，病卧空斋夜萧索。","茶铛飕飕候汤熟，灯檠蓛蓛看烬落。","山童唤起已复倒，顾影自笑如孤鹤。","人言富贵堕骇机，一生穷愁正不恶。","架上故裘破见肘，床头残酒倾到脚。","问君何以鏖霜风，悠然卧听山城角。"],"title":"秋夜歌"}
