{"author":"刘宰","id":93042,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["铁瓮城中十万家，哀弦促管竞繁华。","昼长独有扬雄宅，天远空浮博望槎。","读罢离骚想芳草，吟成梁父对菱花。","客来莫问行藏事，且共卢仝七椀茶。"],"title":"寄范黄中运管"}
