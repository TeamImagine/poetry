{"author":"白居易","id":15401,"strains":["仄仄仄仄仄，仄平仄仄平。","○平平仄仄，平仄仄○平。","仄○平仄仄，○仄平平平。","平平○○仄，仄仄平平平。","平平平仄平，平仄仄平平。","仄仄仄仄仄，平平仄仄平。"],"paragraphs":["去国日已远，喜逢物似人。","如何含此意，江上坐思君。","有如河岳气，相合方氛氲。","狂风吹中绝，两处成孤云。","风回终有时，云合岂无因。","努力各自爱，穷通我尔身。"],"title":"寄微之三首 三"}
