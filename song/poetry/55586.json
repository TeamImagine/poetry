{"author":"朱熹","id":55586,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["百年地辟有奇功，创见犹惊鹤发翁。","共喜安车迎国老，更传佳句走邮童。","闲来且看潮头入，乐事宁忧酒盏空。","会见台星与卿月，交光齐照广寒宫。"],"title":"伏承侍郎使君垂示所与少傅国公唱酬西湖佳句谨次高韵聊发一笑  其一"}
