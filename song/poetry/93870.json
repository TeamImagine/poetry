{"author":"戴复古","id":93870,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["宛如公干卧漳滨，枕上穷吟过一春。","遣病每怀诗眷属，访医因问药君臣。","钻龟小卜占灾数，览镜羸形类别人。","寄语霅川贤太守，新诗莫厌话愁频。"],"title":"寄湖州杨伯子监丞"}
