{"author":"葛立方","id":17651,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["室如悬磬众推贤，蓍草占来命尚邅。","不耐扊扅愁妇室，且歌款乃上渔船。","杀青聊卒檀溪业，破白难耕好畤田。","外日同归鞯尚暖，依然清梦绕苕川。"],"title":"寄睦之"}
