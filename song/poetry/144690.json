{"author":"陈杰","id":144690,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["当年亦自一蓑闲，百丈孤牵夜溯滩。","乘海安归如此险，临河不济美哉澜。","五湖月暗收纶卧，七泽云移倚柁看。","岂是沦胥惜援手，瞿塘回首上天难。"],"title":"和诸君野舟之作"}
