{"author":"白居易","id":16320,"strains":["仄仄○，平仄仄。","平平仄仄平仄平，平仄平○仄平仄。","仄仄平平仄平○，平平平仄平平仄。","平平仄仄平仄平，平仄仄平平仄仄。","仄平仄仄平平仄，仄仄平平平仄仄。","仄仄平平仄仄平，平平仄仄平平仄。"],"paragraphs":["日渐长，春尚早。","墙头半露红萼枝，池岸新铺绿芽草。","蹋草攀枝仰头叹，何人知此春怀抱。","年颜盛壮名未成，官职欲高身已老。","万茎白发真堪恨，一片绯衫何足道。","赖得君来劝一杯，愁开闷破心头好。"],"title":"日渐长赠周殷二判官"}
