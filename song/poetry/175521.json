{"author":"刘敞","id":175521,"strains":["仄仄平平平，平○仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","○仄○平仄，○平仄仄平。","○平仄平仄，仄仄仄平平。"],"paragraphs":["荏苒江南村，芬菲腊后春。","逾淮翻不变，映雪已争新。","侠骨香惊俗，冰肤冷照邻。","定非随驿使，直恐谪仙人。","闻笛空含怨，看图恨失真。","应为一时赏，莫与众芳伦。"],"title":"淮西庙梅花独此处有之"}
