{"author":"于石","id":163702,"strains":["平仄平○仄，平仄仄平仄。","平平平平仄，仄平平平仄。","仄○平仄平，仄仄仄平仄。","平平仄仄平，仄仄仄平仄。","平平仄仄仄，平平仄平仄。","仄仄仄○平，仄仄平平仄。"],"paragraphs":["春草秋更绿，能得几时好。","人生非金石，坐愁红颜老。","振衣千仞冈，木落雁飞早。","无营地转幽，遂动自纷扰。","时哉不我与，全身以为宝。","不是傲当时，用拙存吾道。"],"title":"次韵子益秋怀集句"}
