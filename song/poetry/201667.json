{"author":"彭汝砺","id":201667,"strains":["平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["歌尽绿洲千古意，陶然初到性情真。","试临华岳题诗笔，欲走沧浪买钓纶。","苔润一瓢贫气味，草荒三径久埃尘。","我心自有青云在，安得羁留浊水滨。"],"title":"浩歌"}
