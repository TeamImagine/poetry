{"author":"张侃","id":118567,"strains":["仄平平平○仄仄，○平仄仄仄○仄。","仄○仄仄仄平平，仄平仄仄平○仄。","平○仄仄仄平平，仄平平仄平仄仄。","仄平平仄仄平平，平仄平平仄仄平。","平平仄平平平仄，仄仄○平仄平仄。","仄平仄仄仄平平，仄○仄仄仄仄平。"],"paragraphs":["海风颠狂衣袂折，长樯巨舰去如叶。","却行小立视荒田，老翁掷杖呼妻妾。","成行再拜告官侬，旧秋潮大经短堞。","只因咸水入田来，虽筑田塍已晚哉。","官侬不知苗根透，戽水浸苗望苗秀。","日蒸水汽反枯苗，不如莫种只望潮。"],"title":"槎浦并海"}
