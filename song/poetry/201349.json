{"author":"彭汝砺","id":201349,"strains":["仄仄仄仄平，仄仄仄○仄。","平平仄平仄，仄仄仄仄仄。","平○仄仄仄，平仄平平仄。","仄平仄仄仄，平仄仄仄仄。","仄平仄仄仄，仄仄平仄仄。","仄仄平仄仄，平平仄仄仄。","仄平仄平仄，仄仄平○仄。","仄平？平平，仄仄仄仄○。","平仄平平平，仄仄平仄仄。","平平仄平平，仄仄平仄仄。","平仄仄仄平，平平仄平仄。","○○仄○○，○仄平仄仄。"],"paragraphs":["岂不有性灵，稍可学操缦。","公私足忧责，耗蠹几大半。","驰驱寝食废，真自残躯干。","叔兮识至理，真伪不可乱。","读书老不辍，夜坐频达旦。","特立无倚著，刚严实予惮。","岁时有多少，每复愁分散。","顾瞻鹡鸰飞，俛仰发浩叹。","安得桑麻田，谷粟粗可饭。","晨昏侍萱堂，彩服何粲粲。","箴切庶寡尤，诗书恣娱玩。","相从不相离，如彼鸿与雁。"],"title":"寄君时"}
