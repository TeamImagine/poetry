{"author":"牟𪩘","id":150254,"strains":["平○○仄仄，仄仄平仄仄。","平平仄平平，平仄仄○仄。","平平仄仄平，仄仄仄仄仄。","平仄平仄○，仄仄仄仄仄。","仄仄仄仄平，仄平仄平仄。","平平平？仄，仄仄平平仄。","平平仄仄平，平仄仄○仄。","平仄仄平仄，平平仄平仄。","平仄○仄仄，平仄仄平仄。","仄○仄仄平，平平仄○仄。","○平仄仄仄，仄仄仄仄仄。","平○仄仄○，平仄仄平仄。","○平仄平仄，平仄○平仄。","仄平仄仄平，仄仄仄仄仄。","仄仄仄仄仄，平仄仄仄仄。","○平仄仄仄，○平仄平仄。","平仄仄仄仄，仄仄仄平仄。","○平仄○平，平仄仄平仄。"],"paragraphs":["方闻兴秀孝，久矣无令举。","公车冷于冰，吾已弃如土。","提书向孔墙，万代礼乐主。","而与先簿正，厥有圣法寓。","士也得所归，至穷亦云遇。","于惟京頖旧，幸不生蒿穞。","斯文谅在兹，天意岂轻付。","之子抱渊静，萧然守环堵。","光彩难自閟，珠玉满囊楮。","一从鹗表飞，诸公共称许。","如何但熟睨，引鼎力不武。","栖迟冷掾间，无乃太廉取。","相縻共升斗，端欲重黉宇。","勿嫌屋打头，硉兀气未吐。","六月取一息，千里始跬步。","期君在远业，看君即轩翥。","风雨忽道别，悢悢寡悰绪。","从今闭柴荆，何以慰衰暮。"],"title":"送姚子敬"}
