{"author":"权德舆","id":9207,"strains":["仄仄平仄仄，平平仄平○。","仄平仄平仄，平仄平平平。","平平仄平平，平仄○仄平。","平平仄平仄，仄仄平平平。","平平仄平平，仄仄仄仄平。","平仄仄平仄，仄平平仄平。","平平○仄平，平仄仄仄平。","平平仄仄仄，平仄平平平。","仄仄仄○○，平平仄平平。","平平仄平仄，仄仄平平○。","平仄平平平，仄○平仄平。","仄平仄平仄，仄仄仄平平。","平○仄仄仄，平仄仄仄平。","仄平仄仄平，仄仄仄平平。","仄平平平仄，仄仄仄平平。","平平仄仄仄，仄平仄平平。","平平仄平平，平仄平平平。","仄仄○仄仄，仄平仄平平。","平平平仄平，仄仄平○平。"],"paragraphs":["晋季天下乱，安丘佐关中。","德辉霭家牒，侯籍推时功。","簪缨盛西州，清白传素风。","逢时有舒卷，缮性无穷通。","吾兄挺奇资，向晦道自充。","耕凿汝山下，退然安困蒙。","诗成三百篇，儒有一亩宫。","琴书满座右，芝术生墙东。","丽藻粲相鲜，晨辉艳芳丛。","清光杳无际，皓魄流霜空。","邦有贤诸侯，主盟词律雄。","荐贤比文举，理郡迈文翁。","楼中赏不独，池畔醉每同。","圣朝辟四门，发迹贵名公。","小生何为者，往岁学雕虫。","华簪映武弁，一年被微躬。","开缄捧新诗，琼玉寒青葱。","谬进空内讼，结怀远忡忡。","时来无自疑，刷翮摩苍穹。"],"title":"奉酬从兄南仲见示十九韵"}
