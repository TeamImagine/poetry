{"author":"李纲","id":244747,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["五年奔走敝征衣，海上相亲半是黎。","望断故园无旅雁，心惊中夜听荒鸡。","岂知南渡能还北，更笑东来又向西。","多谢故人寻访意，千山万水不曾迷。"],"title":"次韵周元仲见寄二首  其二"}
