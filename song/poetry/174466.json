{"author":"刘敞","id":174466,"strains":["平平仄仄仄，平平仄平仄。","仄仄平平平，○平仄平○。","仄平仄平？，仄仄仄平仄。","仄○仄平平，平仄平平仄。","平平平平平，仄仄平仄仄。","平平仄平平，仄仄仄平仄。","仄○平仄仄，仄仄仄仄仄。","平平○○仄，仄仄仄○仄。"],"paragraphs":["希声未易合，皇华众方笑。","与子东西人，相逢偶同调。","亿年寄神觧，万里在心照。","此间岂容言，吾得安蓬藋。","煌煌千金珠，举世矜赏好。","安知纬萧翁，弃置久高蹈。","盛论山水趣，局促恨未到。","江湖且相望，送子一长啸。"],"title":"送雍秀才归琅琊山"}
