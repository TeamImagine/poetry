{"author":"陈棣","id":19056,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["翰林忆昔咏孤芳，自合移根向玉堂。","贵客亲陪天女手，侍臣应带御炉香。","花前未许退之醉，江上空嗟子美狂。","一夜殷红飘落尽，不堪寂寞对霞觞。"],"title":"别墅芍药盛开沈公辟有诗见嘲次韵代柬  其二"}
