{"author":"苏轼","id":194478,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平平仄仄平平。"],"paragraphs":["心衰面改瘦峥嵘，相见惟应识旧声。","永夜思家在何处，残年知汝远来情。","畏人默坐成痴钝，问旧惊呼半死生。","梦断酒醒山雨绝，笑看饥鼠上灯檠。"],"title":"侄安节远来夜坐三首  其二"}
