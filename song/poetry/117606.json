{"author":"徐鹿卿","id":117606,"strains":["平仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["奇宝宁容弃道傍，名藩赞理令飞霜。","冀都便觉群空马，鲁市应无诈饮羊。","岭阯云烟新入咏，天边日月趣依光。","吾民疾痛谁医得，好试家传已效方。"],"title":"林府判录示近制依韵和呈二首  其一"}
