{"author":"仇远","id":164139,"strains":["平仄平平仄仄平，平平仄仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["河鼓天孙各老成，无愁可解任秋声。","痴儿笑月羞眉曲，稚女穿针鬬眼明。","夜半且分瓜果供，天中岂识别离情。","未能免俗消光景，醉卧西风梦亦清。"],"title":"七夕  其一"}
