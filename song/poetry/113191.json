{"author":"李觏","id":113191,"strains":["平平仄○仄，仄仄平平平。","仄平仄仄仄，平平平仄○。","仄仄仄平仄，平仄平仄平。","平平平仄仄，仄仄平仄平。","平平平仄○，○仄○平平。","平平仄仄仄，仄仄○平平。","○平仄平仄，○仄○平平。","仄仄仄平仄，仄仄平平平。"],"paragraphs":["人皆喜膏泽，我独忧丰年。","岁凶已贱籴，年丰安得钱。","赋役忽惊骇，仓廪甘弃捐。","铢铜苟可换，富贾宁我怜。","归来官事了，相吊柴门边。","农夫未尽死，谷价应常然。","王心幸仁圣，分职当忠贤。","谓谷贱为美，咄咄无欺天。"],"title":"喜雨"}
