{"author":"梅尧臣","id":57053,"strains":["平仄平平平，仄仄仄○仄。","仄仄仄平平，平平仄平仄。","仄○仄仄仄，仄仄○平○。","平平仄仄仄，仄仄平仄仄。","仄仄仄仄○，平平仄平仄。","平平仄仄仄，仄仄平仄仄。","仄仄平平平，平仄平仄○。","仄仄仄仄平，仄仄平平仄。","平平仄仄仄，仄仄仄平仄。","仄○仄平平，○仄平仄仄。","平○仄○仄，平平仄平仄。"],"paragraphs":["韩子于文章，所贵不相效。","譬彼古今人，同心不同貌。","吉从志久慕，亦以重名教。","鸣钟与享鼎，易厌非苦乐。","禄仕不及亲，扬名可为孝。","君方佐大邑，美锦同翦铰。","遂令吾乡民，绸直无曲桡。","既暇乃作诗，欲与前人较。","朝来忽有赠，捧若管窥豹。","又如捕鲸鱼，空自持网罩。","心降醉且睡，昏昏不知觉。"],"title":"依韵和宣城张主簿见赠"}
