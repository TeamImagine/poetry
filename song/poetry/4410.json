{"author":"邓肃","id":4410,"strains":["平平仄仄仄，仄○平平平。","仄○仄平仄，仄○平平平。","平平仄平平，仄平仄平平。","平平仄平仄，○仄○○平。","平平仄仄平，仄仄仄平平。","平仄平仄仄，仄平仄平○。","仄仄仄仄平，平平仄○平。","○○平平仄，仄仄仄平○。"],"paragraphs":["秋江十日雨，破浪飞危樯。","恍如在天上，万顷烟茫茫。","狂风自南来，桂华雨新黄。","停杯不须饮，且饮空中香。","平生四海心，老大愧周郎。","聊复随孺子，解缨濯沧浪。","北斗挹酒浆，天孙织衣裳。","乘兴拏舟去，一笑上银潢。"],"title":"泛舟示子"}
