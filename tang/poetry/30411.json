{"author":"罗邺","id":30411,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄仄平平仄平。"],"paragraphs":["四十年来诗酒徒，一生缘兴滞江湖。","不愁世上无人识，唯怕村中没酒沽。","春巷摘桑喧姹女，江船吹笛舞蛮奴。","焚鱼酌醴醉尧代，吟向席门聊自娱。"],"title":"自遣"}
