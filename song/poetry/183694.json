{"author":"刘攽","id":183694,"strains":["仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄平平平。"],"paragraphs":["梵天银界谈非想，仙府瑶台恨隔尘。","何事同云移绝境，不知高宴即良因。","林芳散漫装珠蕊，粉面光辉照玉人。","别举一樽邀老伴，迎春送腊祇三旬。"],"title":"次韵宋职方雪"}
