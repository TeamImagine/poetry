{"author":"姚合","id":19912,"strains":["仄仄平平仄，平○仄仄平。","仄平平仄仄，仄仄仄平平。","仄仄○平仄，平平仄仄平。","仄平平仄仄，仄仄仄○平。","○仄平平仄，平平仄仄平。","仄平平○仄，仄仄仄平平。","仄仄平平仄，平平仄仄平。","仄○平仄仄，平仄仄平平。","平平○○仄，○平仄仄平。","仄平平仄仄，平仄仄平○。"],"paragraphs":["默默沧江老，官分右掖荣。","立朝班近殿，奏直上知名。","晓雾和香气，晴楼下乐声。","蜀笺金屑腻，月兔笔毫精。","禁树霏烟覆，宫墙瑞草生。","露盘秋更出，玉漏昼还清。","碧藓无尘染，寒蝉似鸟鸣。","竹深云自宿，天近日先明。","孱懦难封诏，疏愚但掷觥。","素飡终日足，宁免众人轻。"],"title":"省直书事"}
