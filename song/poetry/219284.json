{"author":"晁说之","id":219284,"strains":["仄平○平仄，仄仄仄平平。","仄平平平仄，○仄平仄平。","平仄平仄仄，平仄平平平。","平仄○仄平，仄平平仄平。","仄仄平平平，仄仄仄平平。","平仄仄○平，仄仄平平平。","仄平仄仄平，仄仄○仄平。","平仄仄平仄，平仄○平仄。"],"paragraphs":["昔为扁舟客，益觉此生浮。","逮今邮亭役，重膇仍百忧。","嗟予何所可，归去无田畴。","惭愧庭下槐，百年霜霰秋。","上苑谁移根，兔目自山丘。","曾见李长官，矫矫增风流。","欲登退省堂，秀句吟白头。","天上问风月，还似当年不。"],"title":"宿洛川嘉槐驿其槐真可爱因思李承之待制尝为此县令有所建退省堂存焉"}
