{"author":"周孚","id":63306,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["冲风冲雨何时了，忽忽归来岁又冬。","老弟世缘真嚼蜡，病兄术业亦屠龙。","寒灯眩目何妨暗，浊酒浇胸莫厌浓。","庞子高郎已芜没，两穷相对且从容。"],"title":"喜日新至"}
