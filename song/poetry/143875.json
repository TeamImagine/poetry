{"author":"舒岳祥","id":143875,"strains":["仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["晓寒飒飒侵驼褐，山色盈盈入酒杯。","人物风流随逝水，故都文宪没苍苔。","黄鹂杜宇匆忙过，卢橘杨梅次第来。","气运总随时节变，人逢寒食自须哀。"],"title":"寒食书怀二首  其一"}
