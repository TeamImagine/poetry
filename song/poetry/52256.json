{"author":"陈栖筠","id":52256,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["红尘一点不相侵，下瞰澄江几万寻。","地接海潮分鼎足，檐飞凤翼峙天心。","三山有路云收幕，午夜无风月涌金。","欲识龚黄报新政，满城争唱使君吟。"],"title":"和潘良贵题明州三江亭韵"}
