{"author":"刘挚","id":187202,"strains":["平仄平平平仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["云木疏寒天未霜，一尘清不点衣裳。","白鲈南国归怀壮，黄鹄西风去路长。","揽辔便看红旆转，衔杯聊共紫萸香。","相思肯惜琼瑶寄，时有楼边雁北翔。"],"title":"九月十日赵韩王园同舍饯送王微之晳出守汝州即席次其韵二首  其二"}
