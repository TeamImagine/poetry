{"author":"黄庶","id":173628,"strains":["平平○平仄平仄，仄仄平平○仄平。","仄仄仄仄平仄平，平仄平仄平仄○。","仄平平仄平平平，仄仄平仄仄仄平。","平平仄仄仄仄仄，○仄仄仄仄平○。","仄平平平仄仄仄，仄仄仄仄平○平。","平平仄仄仄平仄，仄仄仄仄平平平。"],"paragraphs":["尘埃衣襟改颜色，独洗青衫三十年。","足迹不入奔走途，来往铨户鞋履穿。","一时同上青云人，往往裨补造化权。","朝梳满手见白髪，叹息不置齿牙间。","只言归田有几亩，种秫欲酿山中泉。","腰边即见佩铜墨，我喜百里疮痍痊。"],"title":"送郭评事节判磨勘"}
