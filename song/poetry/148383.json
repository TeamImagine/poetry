{"author":"方回","id":148383,"strains":["仄平？平平，仄平仄平平。","仄仄平仄仄，仄仄平平平。","仄仄平仄仄，仄平平○平。","仄仄○仄仄，仄平平仄平。","平平仄平仄，平平仄平平。","平仄平平仄，平平仄平平。","平平仄仄仄，仄仄平平平。","平仄仄仄仄，平仄平平平。","仄平仄平平，仄仄平仄平。","仄平仄○○，平仄仄仄平。"],"paragraphs":["小贪咂蚊蝇，大贪噬豺狼。","此类殊不少，毒虐纷披猖。","独彼寒士者，自身无衣裳。","唧唧如蟋蟀，与人忧雪霜。","平生谨绳墨，丝铢较词章。","寒士苟无命，低垂困名场。","风尘一以起，盗贼腰金章。","寒士但忍饿，颜色无晶光。","豹胎紫驼峰，不到寒士肠。","斧砧斫将相，寒士亦不忙。"],"title":"寒士吟"}
