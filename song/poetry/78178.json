{"author":"叶适","id":78178,"strains":["平仄仄○○，仄仄仄○仄。","仄仄平平平，仄仄平平仄。","○平平仄平，仄仄仄仄仄。","仄平仄仄仄，平仄仄○仄。","仄仄仄平平，平平仄平仄。","仄仄仄平○，仄仄平仄仄。","仄平仄仄仄，平仄平○仄。","平平仄平平，平仄平仄仄。","仄仄○平平，○仄仄平仄。"],"paragraphs":["音骇则难听，问骇则难答。","我欲终言之，复恐来蹲沓。","培风鹏未高，弱水海不纳。","匹夫负独志，经史考离合。","手捩二千年，柔条起衰飒。","念烈傥天回，意大须事匝。","偶然不施用，甘尽斋中榻。","宁为楚人弓，亡矢任挽踏。","莫作隋侯珠，弹射坠埃壒。"],"title":"陈同甫抱膝斋二首  其二"}
