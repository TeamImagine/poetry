{"author":"黄裳","id":204403,"strains":["○平仄仄仄仄仄，平仄仄仄○平○。","仄平○仄仄平仄，○仄平仄平平○。","平平仄仄平平仄，仄平仄仄平平仄。","平仄平平仄仄平，仄平仄仄平平仄。","仄平平仄○仄平，仄仄仄平平仄○。","平平仄仄仄平仄，仄仄○平仄平仄。"],"paragraphs":["迎晖不觉一日尽，邀月又会三人闲。","未言期约绿岩畔，且共歌舞清樽间。","霜轮皎皎无今古，世途扰扰多新故。","今月曾经照故人，古人问月今何处。","百年光景行复催，有月可邀能几回。","双岩达士不须说，始见迎晖复邀月。"],"title":"圆石六题 邀月亭"}
