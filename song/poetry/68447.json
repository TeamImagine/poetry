{"author":"席汝言","id":68447,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["壮岁尘埃禄事牵，老归重到旧林泉。","曾无勋业书青史，偶向康宁养老年。","自分杜门居陋巷，敢期序齿预公筵。","更惭形秽才凉薄，不称图真接钜贤。"],"title":"耆英会  其二"}
