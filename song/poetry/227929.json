{"author":"释德洪","id":227929,"strains":["仄○平平仄仄平，仄平仄平平仄平。","平平仄仄平仄仄，○○○平仄仄平。","平○仄仄仄平仄，仄仄仄平○仄平。","仄平仄仄平平平，仄○仄仄仄平平。","仄平仄仄仄平仄，仄仄仄仄平平平。","仄○○平仄仄仄，平平○○○仄○。","仄仄平平平仄仄，平平仄○平仄平。","平平仄仄仄平仄，仄仄平平仄仄平。"],"paragraphs":["醉看湘山二十春，杖藜疾趋旋路尘。","儿童拍手呼不住，并行磨之不怒瞋。","人间祸福本无象，引手按之如有神。","草鞋不踏公卿门，术中玉石两俱焚。","不知世上有憎爱，一味但觉山林尊。","得钱行沽付一醉，儿啼妻号了不闻。","孔仲山为阿里卒，吴门亦藏梅子真。","何年笑跨紫云去，举手山头谢世人。"],"title":"张野人求诗"}
