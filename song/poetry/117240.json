{"author":"释元肇","id":117240,"strains":["仄仄○平平，仄仄平仄仄。","平平仄仄平，○仄平平仄。","仄平平仄仄，平平仄○仄。","平仄仄平平，仄平仄平仄。","仄平仄仄平，平平平仄仄。","平平仄仄平，平仄仄○仄。","仄仄仄○平，平仄平平仄。","仄平平仄平，仄仄平平仄。","平○仄仄○，仄仄平平仄。","仄平平仄平，仄仄仄平仄。"],"paragraphs":["一昨离天台，事事皆不会。","西风信杖藜，吹落齐关外。","主人新卜筑，林塘倏苍荟。","埤堄隠周遭，市声隔繁碎。","出门与入门，朝昏随向背。","浮图一两尖，云际忽相对。","雁阵拽如绳，鸦唤斜阳队。","有僧来扣门，路跨田翁耒。","人应笑我疏，我笑人多昧。","古今佳遁情，可在此庵内。"],"title":"拟寒山吴下庵居"}
