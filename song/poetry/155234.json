{"author":"钱选","id":155234,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["灵境无人桃自花，东风吹散赤城霞。","山容对我横天末，柳色将春到水涯。","王粲忆秦空有恨，杜陵入蜀更无家。","干戈满眼何年定，回雁悠悠白日斜。"],"title":"天台杂书"}
