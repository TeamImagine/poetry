{"author":"邹浩","id":222400,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平仄。","仄平仄仄平平仄，仄仄平平仄仄平。"],"paragraphs":["惭愧君恩似日长，终然倾否肇三阳。","休思往事追华贯，且喜余生脱瘴乡。","俛仰自知诚自幸，尊卑相守免相望。","外炎内热从兹尽，别是人间一味凉。"],"title":"至日依韵和老杜五首  其五"}
