{"author":"殷尧藩","id":19220,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["凤凰台上望长安，五色宫袍照水寒。","彩笔十年留翰墨，银河一夜卧阑干。","三山飞鸟江天暮，六代离宫草树残。","始信人生如一梦，壮怀莫使酒杯干。"],"title":"登凤凰台二首 一"}
