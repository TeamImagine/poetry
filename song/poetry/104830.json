{"author":"陶梦桂","id":104830,"strains":["平平仄仄仄平平，平仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["平塘古木带余霞，清荫周遭水四涯。","在世能消几两屐，恼人无奈四时花。","好随彩笔题诗句，笑入青帘卖酒家。","却忆当年杜陵老，有谁相伴醉长沙。"],"title":"次韵二首  其二"}
