{"author":"陆游","id":37872,"strains":["平仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["良药扶衰抵万金，渐加糜粥辍呻吟。","溪风拂簟有秋意，山影半庭生夕阴。","薄俗只成惊老眼，幽居正得遂初心。","岸巾待月栏干曲，更觉天公爱我深。"],"title":"予自春夏屡病至立秋而愈作长句自贺"}
