{"author":"毛珝","id":120848,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["天上分来种异常，年年花占菊前黄。","堆将龙麝应难敌，隔尽屏帷亦透香。","此日且饶秋富贵，全家疑在月中央。","明朝酒醒风吹尽，赢得黄金满步廊。"],"title":"桂"}
