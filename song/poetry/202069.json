{"author":"彭汝砺","id":202069,"strains":["仄仄平平○仄仄，平仄○平仄平仄。","仄○平平平仄仄，仄仄平平仄平仄。","仄平○平平仄仄，平仄平平仄平仄，仄仄○平仄○仄。","平平平平平仄仄，平仄仄○平仄仄。","仄仄仄平○仄仄，平○仄平仄○仄。"],"paragraphs":["大小沙陀深没膝，车不留踪马无迹。","曲折多途胡亦惑，自上高冈认南北。","大风吹沙成瓦砾，头面疮痍手皴坼，下带长烟蔽深驿。","层冰峨峨霜雪白，狼顾鸟行愁覆溺。","一日不能行一驿，吾闻治生莫如啬。"],"title":"大小沙陀  其二"}
