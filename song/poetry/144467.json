{"author":"黄文雷","id":144467,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。","仄平仄仄平平仄，平仄平平仄仄平。"],"paragraphs":["顾陆风流几夕阳，桑畴麦陇自凄凉。","山从地尽云垂海，水共天浮日射洋。","门卒何年隠吴市，啬夫当日爱桐乡。","蚁封未敢夸荣策，芳草无人且自芳。"],"title":"登楼有感"}
