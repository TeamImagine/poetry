{"author":"徐铉","id":37363,"strains":["平仄平平仄仄平，平平平仄仄平平。","平平仄仄平仄仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["台畔西风御果新，芳香精彩丽萧辰。","柔条细叶妆治好，紫蒂红芳点缀匀。","几朵得陪天上宴，千株长作洞中春。","今朝圣藻偏流咏，黄菊无由更敢邻。"],"title":"奉和御制茱萸"}
