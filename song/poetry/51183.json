{"author":"阎苍舒","id":51183,"strains":["平平平○平平平，仄平仄平仄平平。","仄仄仄平仄仄仄，仄仄平仄○平平。","平平平仄仄仄仄，仄仄仄仄平平平。","平平仄仄仄○仄，平平仄仄仄仄平。","○平仄仄仄平仄，平仄○仄仄平平。","平平平仄仄○○，仄仄平仄平平平。","○平平平仄仄仄，平平平仄平平平。","平平仄仄仄平仄，仄平平仄仄仄○。","仄平平仄○仄仄，平仄仄仄平平平。","平平平仄仄平仄，仄仄仄仄平平平。","平平仄仄仄平仄，平平仄仄平平平。","○平平平平○仄，平平仄仄平仄平。","平平仄仄仄仄仄，○○平仄○仄平。","仄平仄仄仄平仄，平平仄仄仄平平。"],"paragraphs":["东南形胜惟扬州，介江负淮作襟喉。","有国以来几百战，吊古千载空悠悠。","哀哉荒主与荡子，钝尽铁剑崇倡优。","迷楼九曲烂如画，珠帘十里半上钩。","当年二十四桥月，曾照三十六宫秋。","平山堂上一长叹，但有衰草埋荒丘。","欧仙苏仙不可唤，江南江北无风流。","何人复诵广陵散，黯然悲恨不可收。","只今英主正用武，增五万灶屯貔貅。","金城坚筑壮营垒，绮段细错良田畴。","神谟庙算万全举，天时既至须人谋。","将军山西名将种，家声直到青海头。","男儿有死必报国，正当为上分此忧。","勉旃速办古人事，貂蝉本自出兜鍪。"],"title":"赠郡帅郭侯"}
