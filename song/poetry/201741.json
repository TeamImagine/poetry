{"author":"彭汝砺","id":201741,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["天上春来今几时，园林已自足光辉。","桃心欲放轻红出，柳眼初分嫩绿归。","解冻暖风吹浩荡，养花新雨落霏微。","知君准拟多行乐，佳句何妨及绣衣。"],"title":"和莘老城东斋祠  其二"}
