{"author":"韩淲","id":86344,"strains":["仄仄平仄平，仄仄仄仄仄。","仄仄仄仄仄，平平仄平○。","平平仄仄仄，仄仄平○仄。","平仄○仄平，仄仄○仄仄。","○平仄平仄，仄仄仄仄○。","仄平仄仄平，平仄仄平○。","平平仄仄○，仄仄仄仄仄。","○平仄仄平，仄仄仄仄仄。","仄仄仄仄平，平平仄○平。"],"paragraphs":["用物多则强，境熟气易定。","壮胆骋寡见，迷情忽群听。","茫茫可与否，沓沓贤且佞。","名利缠古今，孰不堕此径。","驱驰每冲晓，展转直至暝。","固肥尔室家，端系我朝廷。","身无百岁长，事有一日罄。","留侯李邺侯，大似醉者醒。","历久只两人，吾常喜深订。"],"title":"偶感"}
