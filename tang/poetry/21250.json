{"author":"杜牧","id":21250,"strains":["仄平仄平平，仄仄仄仄仄。","仄仄仄平平，○平仄平仄。","平仄仄平平，平仄○平仄。","平仄仄平平，平○平仄仄。","仄仄仄平平，○平仄平仄。","仄仄仄平仄，仄仄平平仄。","仄仄仄平平，平仄平平仄。","仄仄仄平平，仄平平仄仄。","平仄仄平平，平平仄平仄。","平仄仄○平，平仄平平仄。","平仄仄仄平，平仄平平仄。"],"paragraphs":["敬岑草浮光，句沚水解脉。","益郁乍怡融，凝严忽颓坼。","梅颣暖眠酣，风绪和无力。","凫浴涨汪汪，雏娇村幂幂。","落日美楼台，轻烟饰阡陌。","潋绿古津远，积润苔基释。","孰谓汉陵人，来作江汀客。","载笔念无能，捧筹惭所画。","任辔偶追闲，逢幽果遭适。","僧语淡如云，尘事繁堪织。","今古几辈人，而我何能息。"],"title":"偶游石盎僧舍"}
