{"author":"温庭筠","id":26209,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["晋朝名辈此离群，想对浓阴去住分。","题处尚寻王内史，画时应是顾将军。","长廊夜静声疑雨，古殿秋深影胜云。","一下南台到人世，晓泉清籁更难闻。"],"title":"法云寺双桧"}
