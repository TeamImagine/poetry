{"author":"高善濂","id":173101,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["无聊凭眺日西斜，替恨成啼集暮鸦。","远树云中浮墨障，游鱼镜底动菱花。","临高每忆登楼赋，遣兴还尝觅句茶。","到处羁愁多瑟缩，何如烟浦钓人家。"],"title":"岳阳楼晚眺即事叠韵四首  其二"}
