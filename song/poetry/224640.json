{"author":"洪刍","id":224640,"strains":["平仄仄平平仄仄，仄平仄仄仄平平。","仄平平仄仄平仄，仄仄平平平仄平。","仄仄平平仄仄仄，平平仄仄仄平平。","平平仄仄仄平仄，仄仄平平平仄平。"],"paragraphs":["双涧远输功德水，四山深閟法王家。","曲肱聊寄吉祥卧，缓带来尝安乐茶。","亦有同行木上座，初无引路鹿衔花。","孤峰顶上却归去，回首冥冥云雾遮。"],"title":"题云居寺诗"}
