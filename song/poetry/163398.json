{"author":"汪元量","id":163398,"strains":["仄仄平平仄仄○，○平平仄仄平平。","平仄仄平平仄仄，仄○仄仄仄平平。","○平仄仄平平仄，仄仄○平平仄平。","平仄仄平平仄仄，仄平平仄仄平○。"],"paragraphs":["白髪遨游梓阆间，中原戎马未平安。","粗饭浊醪常欠缺，老妻稚子半饥寒。","扁舟出峡风涛壮，短褐行湘天地宽。","侨寓耒阳牛酒饱，不知曾忆使君滩。"],"title":"草堂  其二"}
