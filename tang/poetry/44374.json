{"author":"毛文锡","id":44374,"strains":["平平仄，平仄仄平平，仄平平。","平平仄仄，平平仄仄，平平仄平仄○平。","平仄仄，仄平平。","平平仄○平仄，平仄仄平平。","仄平仄，仄○仄平平。","仄平平，平平仄仄，仄仄仄平平。"],"paragraphs":["春光好，公子爱闲游，足风流。","金鞍白马，雕弓宝剑，红缨锦襜出长楸。","花蔽膝，玉衔头。","寻芳逐胜欢宴，丝竹不曾休。","美人唱，揭调是甘州。","醉红楼，尧年舜日，乐圣永无忧。"],"title":"甘州遍 一"}
