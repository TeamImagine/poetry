{"author":"徐铉","id":476,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["平生心事向玄关，一入仙乡似旧山。","白鹤唳空晴眇眇，丹砂流涧暮潺潺。","尝嗟多病嫌中药，拟问真经乞小还。","满洞烟霞互陵乱，何峰台榭是萧闲。"],"title":"题白鹤庙"}
