{"author":"李洪","id":52695,"strains":["仄平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["朔风动地似奔雷，瑞雪飞飞偏九垓。","玉局尽疑从地涌，银台空讶倚天开。","西经佛国千峰外，北过天山万里来。","夸赋兔园非我事，直须兴尽棹船回。"],"title":"雪  其一"}
