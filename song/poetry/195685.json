{"author":"苏轼","id":195685,"strains":["平平仄平仄，仄仄○平平。","仄○平平○，仄○平仄平。","○平仄仄仄，仄仄仄仄○。","平平○平平，仄仄○仄平。","仄平仄平仄，仄仄○○○。","平仄仄仄仄，仄平仄仄平。","平平仄仄平，仄仄仄仄平。","仄平平平仄，平仄仄○平。"],"paragraphs":["荒凉海南北，佛舍如鸡栖。","忽行榕林中，跨空飞栱枅。","当门冽碧井，洗我两足泥。","高堂磨新砖，洞户分角圭。","倒床便甘寝，鼻息如虹霓。","童仆不肯去，我为半日稽。","晨登一叶舟，醉兀十里溪。","醒来知何处，归路老更迷。"],"title":"自雷适廉宿于兴廉村浄行院"}
