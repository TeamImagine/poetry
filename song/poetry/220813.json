{"author":"邹浩","id":220813,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["十年星散忽相逢，寂寞芜城古頖宫。","一炷澄泥窥祖要，三卮浮蚁对春丛。","牢刍岂解留天骥，云路还闻逐塞鸿。","莲社故人如见问，为言涉世百无功。"],"title":"送胡适道秀才东归"}
