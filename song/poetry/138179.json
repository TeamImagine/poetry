{"author":"方蒙仲","id":138179,"strains":["仄平仄仄仄平平，仄仄平平仄仄平。","平仄仄平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["惯从客里换春秋，愧见平生马少游。","怀去仅赢一黄敕，传呼能得几苍头。","浮沉冷宦存吾拙，梦寐清言写我忧。","屡欲相从奏咸夏，怕惊俚耳又休休。"],"title":"兼山会食"}
