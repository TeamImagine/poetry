{"author":"胡仲弓","id":136427,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄平平平。","平平仄仄平平仄，平仄仄平平仄平。"],"paragraphs":["别去京华又一霜，怀人心事暮云长。","高楼不见青山面，明月偏来照屋梁。","湖海最深难久驻，乾坤许大任行藏。","书生空抱忧时愤，何日与君同较量。"],"title":"寄松坡"}
