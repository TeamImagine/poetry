{"author":"虞俦","id":61944,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["满城风雨不禁秋，宁是先生懒出游。","采菊未成三径约，看囊尚有一钱留。","催租有底关诗思，落帽何妨付酒舟。","今岁重阳还是客，湖山信美岂吾州。"],"title":"九日雨"}
