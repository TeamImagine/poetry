{"author":"杨公远","id":151297,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["倦走南州与北州，竹篱茅舍足清幽。","但教有酒名从事，何必为官见督邮。","谢友寄诗通间阔，拂笺泚笔细赓酬。","虽然可写胸中意，难写胸中半点愁。"],"title":"酬黄仲宣见寄"}
