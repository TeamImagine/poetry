{"author":"陆游","id":40933,"strains":["仄仄仄仄平平平，平平平○仄仄平。","仄平仄仄○仄仄，平仄仄○平平平。","平平○平仄○仄，仄仄仄平平仄○。","平平仄仄仄平仄，仄仄仄仄平平平。"],"paragraphs":["八月暑退凉风生，家家场中打稻声。","穗多粒饱三倍熟，车轴压折人肩頳。","常年县符闹如雨，道上即今无吏行。","乡闾老稚迭歌舞，灶釜日餍猪羊烹。"],"title":"秋词三首  其二"}
