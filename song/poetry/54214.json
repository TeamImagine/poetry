{"author":"项安世","id":54214,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["少时机杼入思惟，老去工夫更不疑。","二十卷诗除我读，一生心事更谁知。","字逢生处安逾稳，语到平时出转奇。","直与诚斋分坐席，定知传习是宗师。"],"title":"谢张直阁示南湖编"}
