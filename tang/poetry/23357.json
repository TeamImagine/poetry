{"author":"宋之问","id":23357,"strains":["平仄平仄仄，○○仄仄平。","平平平仄仄，平仄仄平平。","平仄仄平仄，平平平仄平。","平平仄仄仄，平仄仄平平。","仄○平仄仄，平○平仄平。","仄平○仄仄，○仄仄平平。"],"paragraphs":["虞世巡百越，相传葬九疑。","精灵游此地，祠树日光辉。","禋祭忽群望，丹青图二妃。","神来兽率舞，仙去凤还飞。","日暝山气落，江空潭霭微。","帝乡三万里，乘彼白云归。"],"title":"桂州黄潭舜祠"}
