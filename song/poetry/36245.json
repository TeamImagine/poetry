{"author":"陆游","id":36245,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["经年仓粟厌陈陈，天遣香秔馈野人。","黄耳蕈生斋钵富，白头韭出客盘新。","此生不复营三釜，一饱何曾羡八珍。","尚愧古来高士在，杯羮无糁甑生尘。"],"title":"野馈"}
