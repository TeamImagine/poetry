{"author":"黄庭坚","id":207644,"strains":["仄平仄平仄仄仄，仄仄仄仄平平平。","仄平仄仄仄平仄，仄仄仄仄平平平。","平平仄仄○仄仄，仄仄仄仄仄平仄。","平平○平，仄平仄平。","仄平平○仄，仄仄平平平。","仄仄平仄，平仄平仄。","仄平平平，仄仄仄仄。","仄仄平平○仄仄，仄仄平平仄平仄。","仄仄○仄仄仄平，○平仄仄平平仄。","平平○○平○仄，仄平平仄平仄仄。","仄仄平○仄仄平，仄平仄仄平平仄。","仄平平平平仄平，仄○平平仄平平。","仄平平仄仄○仄，平仄仄仄仄平平。","平平平仄○仄仄，仄仄平平仄平仄。","仄仄○○平仄平，平平仄平仄仄仄。","仄平仄仄平平仄，仄仄仄平平仄仄。","平平仄仄仄平平，仄平○仄平仄仄。","仄平仄仄仄仄平，仄仄平平仄仄平。","平仄仄平仄仄仄，仄平仄仄平平仄。"],"paragraphs":["漆园著书五十二，致意最在逍遥游。","后来作者逐音响，百一未必知庄周。","幽人往往泥出处，俗士不可与庄语。","逍遥如何，一蛇一龙。","以无为当有，以守雌为雄。","与物无对，无内无外。","与民成功，有物有对。","左肘生杨观物化，右臂为鸡即时夜。","果若乘气有待游，如何六气无穷谢。","天之苍苍非正色，道真微妙安可得。","利害丛中火甚多，此心寂寞谁能识。","丈人春秋诚未高，视听聪明齿牙牢。","所为淳拙有深越，持置酷似巨山陶。","平生刚直折不得，目送飞鸿向宾客。","早束衣冠林底眠，非关暮年俗眼白。","种田百亩初为酒，买地一区今有宅。","家人岁计不婴心，两儿长不能措画。","迩来信己不问天，万事逍遥只眼前。","何必读书始晓事，此翁暗合庄生意。"],"title":"致政王殿丞逍遥亭"}
