{"author":"陆游","id":40151,"strains":["仄仄○○平，仄平平平仄。","仄平仄仄平，仄仄平仄平。","仄平仄仄仄，平仄仄仄平。","仄平仄平仄，平仄○平平。","仄平仄仄平，仄仄仄仄平。","仄○○平平，平○平仄平。","仄平仄仄仄，仄仄○平平。","仄平仄仄仄，平仄仄仄平。","仄平仄平仄，仄仄仄仄平。","平仄平仄仄，平○仄○平。","平仄仄仄平，仄仄仄仄平。","平平仄○仄，仄仄仄仄○。","仄平平仄仄，仄仄仄仄○。","○平仄仄仄，仄仄平仄○。","○○仄仄仄，仄仄○○平。","仄仄平仄仄，仄仄仄仄○。","平平○仄仄，仄仄平仄平。","仄平仄平仄，○仄平平平。"],"paragraphs":["昔我从行台，宿师南山旁。","仲秋已戒寒，九月常𫕥霜。","入冬即大雪，人马有仆僵。","土床炽薪炭，旃毳如胡羌。","果蔬悉已冰，熟视不得尝。","猎骑荷戈归，争献狐与狼。","是时意气快，岂复思江乡。","迩来四十载，余景迫耄荒。","结茅镜湖曲，气候岁靡常。","残暑排不去，单衣作重阳。","霜晚木未丹，地燠草不黄。","玄冥失号令，疟鬼意颉颃。","忽焉风雨恶，纵击势莫当。","颇疑地撼轴，又恐河决防。","和泥补窍穴，乞火燎衣裳。","霰雪虽未作，疾疠幸退藏。","风炉荠糁美，瓦甑粳饭香。","比邻共安健，相与歌虞唐。"],"title":"十月暄甚人多疾十六日风雨作寒气候方少正作短歌以记之"}
