{"author":"程俱","id":235447,"strains":["平平仄仄平平平，平平仄仄平○平。","平平平○平仄仄，仄平仄仄平平平。","○○○仄仄○仄，仄仄仄仄平平平。","平平仄平仄平仄，仄平仄仄平平平。","仄平仄仄○平仄，仄仄？？平平平。","平平仄仄仄平仄，仄仄仄仄平平平。","平平仄○仄平仄，平平仄仄平○平。","平平平仄仄平仄，仄仄仄仄平平平。","○○平仄平仄仄，仄仄平仄平平平。","平平○仄仄平仄，仄平仄仄平平平。"],"paragraphs":["乖龙忽起华阳天，东来御雨鸣空山。","丰隆轰空光照地，怒髯抉石翻云烟。","蜿蜒遗迹尚如昨，势若九曲来河源。","纷纷火齐散林莽，至今璀璨青霞端。","我来夏木正森寂，万箨篵篵抽琅玕。","冰渠逗玉转清浅，爽气五月生秋寒。","安知引胜独无处，双凫径度飞帆前。","强寻幽迳俯东涧，一笑却棹稽山船。","如闻神物家近岫，雪色千丈明山川。","谁能遗我太平酒，戏追玉斧希林巅。"],"title":"同赵叔问江仲嘉游法华之胜为曲水会有客先焉还饮舟中分韵赋诗得山字一首"}
