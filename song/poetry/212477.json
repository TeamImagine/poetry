{"author":"李复","id":212477,"strains":["平平平平平，平平仄○仄。","仄仄仄○平，仄仄仄○仄。","仄平仄仄仄，仄仄平平仄。","平平仄仄仄，仄仄平仄仄。","平平仄○平，平平仄仄仄。","平仄平平仄，平平仄平仄。","平仄平仄仄，平仄仄平仄。","平仄仄平平，仄仄仄平仄。","平平仄仄仄，平平仄平仄。","平仄仄平平，仄仄仄平仄。","平仄仄○仄，平平○仄仄。","仄仄仄平○，仄仄○仄仄。","平仄仄仄平，仄平仄平仄。","平平平○仄，平仄仄仄仄。","平平仄平仄，平仄仄平仄。"],"paragraphs":["高山何时摧，谽谺作空谷。","拥土起重冈，断石大如屋。","洑泉尽涌发，散漫流新渌。","南渊势最广，百亩亭澳曲。","龙威俨睢盱，神灵不敢触。","兹旧多园囿，修篁带乔木。","今忽掀阜乱，高下眩人目。","惟羡势雄尊，作镇屹西服。","严威物所仰，宜滋万生福。","胡不静归根，震荡屡翻覆。","天地域中大，奔驰犹未足。","世事百年间，反衍如转毂。","开辟浩劫来，揽之不盈掬。","纷纷祇如此，于予幸乞独。","归来拂虚榻，孤坐但冥默。"],"title":"观西华摧"}
