{"author":"曹勋","id":12305,"strains":["仄仄平平平平仄○平，仄仄平仄平平仄平平。","仄仄仄仄平平仄平平，仄仄仄平仄仄平仄仄仄平仄平平。","仄仄仄仄仄平平○平仄仄，仄仄仄仄平平平仄仄。","仄仄平平仄平平，平平仄平仄仄。"],"paragraphs":["草木繁芜兮阴雨膏之，百谷丰衍兮寒暑成之。","万物护理兮元凯驯之，顾否德之弗类兮敢不允躬以承之。","庶揖让以敉宁兮传诸罔极，世不乏圣兮惟皇与直。","俾帝尧之至公兮，终维斗之不忒。"],"title":"补乐府十篇 帝有虞氏之乐歌"}
