{"author":"毕仲游","id":208976,"strains":["平平平，仄平仄平。","仄平仄平仄，平仄○仄平。","仄○平仄仄仄仄，平仄仄○平仄平。","仄平○平仄平仄，仄仄平○平仄○。","○平仄仄仄平仄，仄仄平仄平平平。","仄平○仄仄平仄，仄仄仄仄○○平。"],"paragraphs":["提葫芦，竹丛里鸣。","昔尝见人学，今乃闻尔声。","草深山远径路狭，春尽日长花竹明。","往来行人竟何事，足茧縢穿千里行。","离家去国已牢落，况复饥渴贪前程。","是时闻尔劝沽酒，下马解带留长亭。"],"title":"提葫芦行"}
