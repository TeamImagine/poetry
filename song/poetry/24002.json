{"author":"宋祁","id":24002,"strains":["平仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["烟压西郊雨压津，满城歌吹为芳辰。","江形左右衣留带，柳色高低麹与尘。","暖逼园花迎望密，晓催林鸟每啼新。","知君贪拥光华节，未有尊前共惜春。"],"title":"二月十八日席上忆季长未还不同斯乐欲作诗寄之会使者来已有新章今牵连成篇拜呈上"}
