{"author":"慕幽","id":42189,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平平仄平。"],"paragraphs":["今古凭君一赠行，几回折尽复重生。","五株斜傍渊明宅，千树低垂太尉营。","临水带烟藏翡翠，倚风兼雨宿流莺。","隋皇堤畔依依在，曾惹当时歌吹声。"],"title":"柳"}
