{"author":"陆游","id":33465,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["马上哦诗画醉鞭，东城南陌去翩翩。","微风蹙水鱼鳞浪，薄日烘云卵色天。","隔屋鸠鸣闲院落，争门花簇小辎𫐌。","病来久已疏杯酌，春物撩人又破禅。"],"title":"东门外遍历诸园及僧院观逰人之盛"}
