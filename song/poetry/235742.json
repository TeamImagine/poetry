{"author":"程俱","id":235742,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄仄平仄仄平。"],"paragraphs":["万里烟霄羽翼生，肉飞安用漱华清。","绯头黄尾何劳记，紫籍青书故自明。","香扑赐袍迷草色，风传宫漏出花声。","骐骝一一充闲厩，千里那闻驾屡更。"],"title":"和王给事易简殿试举人五首 唱名"}
