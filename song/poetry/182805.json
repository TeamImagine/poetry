{"author":"强至","id":182805,"strains":["平仄○平仄仄平，仄平仄仄仄平平。","仄○仄仄平平仄，平仄平平仄仄平。","仄仄○平平仄仄，仄平平仄仄平平。","仄平平仄平平仄，仄仄平○仄仄○。","仄仄平平○仄仄，仄○平仄仄平平。","平平仄仄平○仄，仄平平平仄仄平。"],"paragraphs":["波面参差万萼红，直忧绛蜡日边融。","却应绝艳无仙骨，何事清香属钓童。","绿芰间成新样锦，画船撑动乱霞丛。","便能移植金堤畔，早恨曾淹浊水中。","一等生成劳化匠，独教荣落对熏风。","逢时得地俱难偶，古来贤才与尔同。"],"title":"仙姑马上回见野塘荷花盛开感成短篇"}
