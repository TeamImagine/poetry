{"author":"李彭","id":232015,"strains":["平平仄平仄，○仄平仄平。","仄仄仄○仄，平平仄○平。","仄仄平平仄，平平平仄平。","仄仄仄平仄，平平仄平平。","平平仄仄仄，平平○仄平。","平仄仄○仄，仄平○仄平。","平○仄仄仄，仄仄仄平平。"],"paragraphs":["篮舆造林口，暝色归暮田。","槁木半摇落，群峰翠回旋。","翳翳云门塔，霏霏祇树烟。","夕梵落云际，微钟下遥天。","平时笑傲处，真成观辋川。","岩壑事难必，赏心难舍旃。","还将九节杖，踏月上危颠。"],"title":"庐山道中望天池诸寺"}
