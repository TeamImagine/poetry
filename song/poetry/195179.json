{"author":"苏轼","id":195179,"strains":["仄平平仄平，平仄仄仄仄。","仄仄平仄仄，平平平仄仄。","仄平平平○，平仄平平仄。","○平仄仄仄，仄仄仄平仄。","仄仄仄仄○，平平仄平仄。","仄○仄平仄，平仄○平仄。"],"paragraphs":["漫郎天骨清，生与世俗异。","学道新有得，为贫聊复仕。","每于红尘中，尝起青霞志。","屏山辍赠子，莫遣污簪珥。","寓目紫翠间，安眠本非睡。","梦中化为鹤，飞入长松寺。"],"title":"以屏山赠欧阳叔弼"}
