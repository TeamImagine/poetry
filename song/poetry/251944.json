{"author":"郑刚中","id":251944,"strains":["仄仄平平仄仄平，平平平仄仄平平。","平平仄仄平仄仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄平平。"],"paragraphs":["世态欹危转觉难，年来宜我面西山。","高情不出窗几内，至乐亦非文字间。","愿得好风常款款，不妨流水自潺潺。","个中有味谁同享，俗子卑陬莫强攀。"],"title":"义荣见示和禅月山居诗盥读数过六根洒然但余素不晓佛法今以受持孔子教中而见于穷居之所日用者和成七首  其一"}
