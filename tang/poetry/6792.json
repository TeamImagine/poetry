{"author":"卢纶","id":6792,"strains":["平仄仄平平，平○仄仄平。","仄平平仄仄，平○仄平平。","平仄平平仄，平平仄仄○。","○平平仄○，平仄仄平平。","平仄平平仄，平○仄仄平。","仄平平？仄，仄仄仄平平。","仄仄仄平仄，平平仄仄平。","仄平平仄仄，○仄仄平平。","仄仄平平仄，○平○仄平。","平○○仄仄，仄仄仄平平。","平仄平平仄，仄平仄仄平。","仄○平仄仄，仄仄仄平平。"],"paragraphs":["纶阁九华前，森沈彩仗连。","洞门开旭日，清禁肃秋天。","霜满朝容备，钟余漏唱传。","摇珰陪羽扇，端弁入炉烟。","麟笔删金篆，龙绡荐玉编。","汲书荀勖定，汉史蔡邕专。","御竹潜通笋，宫池暗泻泉。","乱藂萦弱蕙，堕叶洒枯莲。","列署齐游日，重江并谪年。","登封思议草，侍讲忆同筵。","沧海风涛广，黝山瘴雨偏。","唯应缄上宝，赠远一呈妍。"],"title":"和常舍人晚秋集贤院即事十二韵寄赠江南徐薛二侍郎"}
