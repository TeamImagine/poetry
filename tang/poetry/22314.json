{"author":"李商隐","id":22314,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["江风吹浪动云根，重碇危樯白日昏。","已断燕鸿初起势，更惊骚客后归魂。","汉廷急诏谁先入，楚路高歌自欲翻。","万里相逢欢复泣，凤巢西隔九重门。"],"title":"赠刘司户"}
