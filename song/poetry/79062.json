{"author":"欧阳修","id":79062,"strains":["仄仄仄平仄，平平仄平平。","仄仄平○仄，平平仄平○。","平仄○平仄，仄仄平仄平。","仄平仄仄仄，仄仄仄平平。","平平仄仄平，平平仄平平。","平平平仄仄，仄仄○平平。","平平平仄仄，仄仄仄平平。","仄仄仄仄平，○平平仄平。","仄仄仄平平，仄仄平平○。","平○仄仄平，仄仄仄仄平。","仄平平仄仄，平仄平平平。","平平仄仄仄，平仄平平平。","平平仄仄平，仄仄平平平。","平平仄仄仄，平仄仄平平。","仄○平仄平，仄仄仄平平。","○仄仄仄仄，仄平平仄平。","仄平仄平仄，平仄仄仄平。","仄平平仄仄，仄仄仄○平。","仄仄平仄仄，仄平平仄仄。","平平○平仄，平仄○仄平。","仄仄○仄仄，平平仄平平。","平平平平仄，仄仄仄仄平。"],"paragraphs":["越欲僭宫室，倾赀事雕墙。","佛屋尤其侈，耽耽拟侯王。","文彩莹丹漆，四壁金焜煌。","上悬百宝盖，宴坐以方床。","胡为弃不居，栖身客京坊。","辛勤营一室，有类燕巢梁。","南方精饮食，菌笋鄙羔羊。","饭以玉粒粳，调之甘露浆。","一馔费千金，百品罗成行。","晨兴未饭僧，日昃不敢尝。","乃兹随北客，枯粟充饥肠。","东南地秀绝，山水澄清光。","余杭几万家，日夕焚清香。","烟霏四面起，云雾杂芬芳。","岂如车马尘，鬓发染成霜。","三者孰苦乐，子奚勤四方。","乃云慕仁义，奔走不自遑。","始知仁义力，可以治膏肓。","有志诚可乐，及时宜自彊。","人情重怀土，飞鸟思故乡。","夜枕闻北雁，归心逐南樯。","归兮能来否，送子以短章。"],"title":"送慧勤归余杭"}
