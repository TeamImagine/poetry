{"author":"宋祁","id":13804,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["老依涡曲作藩侯，月例黄堂给宴醅。","敢把百壶夸显父，且将三品敌荆州。","味新聊称长螯蟹，酌浅尤宜小样瓯。","珍重故人贻丽句，纵倾家酿若为酬。"],"title":"答转运王工部谢公醪"}
