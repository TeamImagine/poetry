{"author":"郑清之","id":100421,"strains":["平仄仄平○平仄，仄平仄仄平平仄。","平仄仄仄平仄平，平平平仄平仄仄。","仄平平平平仄平，仄仄仄○○仄仄。","平平○仄仄平○，平仄仄平仄平仄。","○平○仄仄平平，○平仄仄仄平仄。","仄平平仄平平平，仄仄平○仄○仄。","仄平平仄○○平，仄仄平平仄平仄。"],"paragraphs":["滕六附暄堕寒力，六花未办天机织。","篱菊老尽兰始芽，凌波仙子方踵息。","水边亭亭逢玉人，照眼缟衣如旧识。","冰霜相与厉贞操，蜂蝶那能犯庄色。","听渠吹笛作商声，正音满地出金石。","菊坡为索孤山诗，好句新从座中得。","二君联璧如长城，笑整云梯再攻墨。"],"title":"冬节忤寒约客默坐𦶟品字柴作五禽戏体中差小佳园丁以矮梅至如见东郭顺子使人之意也消欣然呵皲手冻笔占数语呈刘菊坡博一笑  其三"}
