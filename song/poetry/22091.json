{"author":"王十朋","id":22091,"strains":["仄仄○平仄仄平，仄仄○平仄仄平。","平平仄仄○平平，仄平仄仄○平平。","仄平仄仄仄平平，仄平仄仄平平平。","平平仄仄平仄平，仄仄平平仄平平。","平平平仄平平平，平平平平仄仄平。","○平仄仄平平平，仄仄平仄平平平。"],"paragraphs":["我昔从君伯氏游，短素长笺日唱酬。","凌云健笔驱山丘，欲追李杜参曹刘。","子今又复振风流，可人一气真吾俦。","明珠白璧蒙暗投，自揣无堪但增羞。","君家棠棣才俱优，吾知徐公百不忧。","更能勉力追前修，俯舍青紫何须求。"],"title":"答季仲宜"}
