{"author":"陆佃","id":202504,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["品格由来自出群，就中相并转惊人。","且同药使求民瘼，终与花王秉国均。","李广无双空自老，崔徽有两竟谁真。","因君翦寄和诗看，始信人间别有春。"],"title":"依韵和双头芍药十六首  其一"}
