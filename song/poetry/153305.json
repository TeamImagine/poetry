{"author":"俞德邻","id":153305,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["画楼珠翠列娉婷，辽鹤重来失故城。","商女不知宁有恨，徐娘虽老尚多情。","一帘花雨谈幽梦，双桨莼波急去程。","却倚阊门重回首，笳声呜咽暮云横。"],"title":"姑苏有赠"}
