{"author":"陆游","id":37555,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。","仄仄平平平仄仄，平平仄仄仄平平。"],"paragraphs":["钓滩耕垄雪盈簪，从入新年病至今。","远使有书常洒泪，长宵无梦更伤心。","何由老眼迎归棹，空为秋风感暮砧。","一纸新诗千万恨，临风怅望独长吟。"],"title":"寄子布"}
