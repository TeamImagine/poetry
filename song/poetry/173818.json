{"author":"曾巩","id":173818,"strains":["平平仄平平，平仄平仄仄。","平平仄平○，仄仄平○仄。","平平仄平仄，仄仄○平仄。","平平○仄仄，平仄仄仄仄。","仄仄仄仄平，仄仄○仄仄。","平仄仄平平，仄仄○○仄。","平平仄○○，仄仄仄平仄。","○平仄平仄，平仄仄平仄。","平平仄仄平，平仄仄平仄。","○平仄平仄，仄仄平仄仄。","平平仄平平，仄仄仄平仄。","仄仄仄平平，仄仄○仄仄。","○平仄○○，平仄平仄仄。","平平仄平仄，仄仄仄○仄。","仄仄平仄仄，平平仄平仄。","平仄仄平平，仄仄平仄仄。","平仄○仄平，○平仄平仄。","平平仄平平，仄仄平仄仄。","仄仄仄平平，○○○平仄。","○平仄平平，平平仄平仄。","○平仄仄仄，仄仄平仄仄。","平○平仄平，○仄平仄仄。","○平仄平平，平仄平仄仄。","平平仄平平，平仄○仄仄。","平平仄仄仄，平仄仄平仄。","平平仄平仄，仄仄平仄仄。","○○仄平平，平平平仄仄。","平平仄仄仄，仄仄○仄仄。","平仄仄平○，平仄平仄仄。","平○平仄仄，仄仄平○仄。"],"paragraphs":["吴缣落寒机，舒卷光乱目。","秋刀剪新屏，尺寸随折曲。","搜罗得珍匠，徙倚思先属。","经营顷刻内，千里在一幅。","定视乃渐通，纪数难迫促。","山乱若无穷，负抱颇重复。","高棱最当中，桀大势尤独。","回环众峰接，趋向若奔伏。","矜雄跨九州，争险挂星宿。","深疑雪霜积，暗觉烟雾触。","泉源出青冥，涨潦两崖束。","历远始纡徐，派别输众谷。","轻舟漾其间，沿溯无缓速。","微寻得修迳，侧起破苍麓。","远到无限极，穷升犯云族。","游子定何之，顾眄停马足。","盘石长自闲，空原偶谁筑。","尘氛见荒林，物色存古俗。","粲粲弄幽花，苍苍荫嘉木。","遗牛上岩颠，惊麏出槎腹。","鲜明极万状，指似才一粟。","虽从人力为，颇类阴怪续。","深堂得欹眠，高枕生远瞩。","余光耀衾帱，清意凝幔褥。","愚诃世幸略，慵卧嗜尤酷。","因能助佳梦，肯顾跻杲旭。","将相有时材，溪岩真我欲。","儒林耻未博，俗阱思自赎。","婚嫁累苟轻，耕钓吾已卜。","图屏持自慰，寤寐心思逐。"],"title":"山水屏"}
