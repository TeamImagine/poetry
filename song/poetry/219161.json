{"author":"宗泽","id":219161,"strains":["仄平仄○平，平仄仄仄○。","仄平仄仄仄，○仄仄仄仄。","平平○仄仄，仄仄平○○。","平平仄○仄，仄仄○平仄。","平平仄平○，仄仄平仄仄。","○○平仄平，平平仄仄仄。","仄平○仄平，○仄仄仄仄。","仄平平仄平，平○仄平仄。","平平仄○仄，○仄仄仄平。","仄平仄平仄，仄仄平○仄。","平平仄平平，仄仄仄平仄。","平平仄平仄，平仄仄平仄。","仄仄仄平平，平仄仄仄○。","平平○平仄，仄仄仄仄仄。","仄仄平仄平，平平平仄仄。","平平仄仄平，平仄平仄○。","仄仄仄平平，平平仄平仄。"],"paragraphs":["我君肇当阳，𪫺佞毕退听。","示民以好恶，观此第一政。","恭惟司马范，二老文且正。","堂堂外王父，九牧称无尽。","宸章粲褒贲，倬彼云汉盛。","昭回天下来，光生万象俊。","小臣行抱忧，中路得此庆。","慨然夷望归，欣闻比干赠。","伤心外王父，三黜坐谏争。","未为召公保，亟上丞相印。","群邪肆欺诬，不死仗元圣。","阉童裂茅土，儇子执魁柄。","十载卧江湖，赍志目不瞑。","谁言堕黄壤，庙象饰绣衮。","石椁安用营，金縢渠不信。","因知日月星，虽晦终不泯。","一旦遇雷风，浮云岂能病。"],"title":"渭南道中逢二蜀兵出印本手诏司马温公范文正公赠太师外祖丞相赠太保悲喜交集慨然赋诗"}
