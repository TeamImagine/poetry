{"author":"王庭珪","id":238301,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["道边垂柳绿阴阴，马上携书阅古今。","陋巷岂无人载酒，他乡谁是子知音。","鲲鹏未化风云外，江海相思歳月深。","远寄雕章觅新句，穷愁唯有苦寒吟。"],"title":"次韵刘景明寄诗求近作"}
