{"author":"刘克庄","id":111852,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["同产居惭余最长，二尊尤向汝钟情。","斑衣犹记循陔乐，白发皆从陟岵生。","一老吹埙无复和，十年废乐未能平。","伤心溪墅成陈迹，谁听松风看月明。"],"title":"惠州弟哀诗二首  其二"}
