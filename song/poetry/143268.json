{"author":"真山民","id":143268,"strains":["平仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["天色微茫入暝钟，严陵滩上系孤篷。","水禽与我共明月，芦叶同谁吟晚风。","隔浦人家渔火外，满江愁思笛声中。","云开休望飞鸿影，身即天涯一断鸿。"],"title":"泊舟严滩"}
