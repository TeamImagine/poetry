{"author":"林景熙","id":159934,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["吴地繁华半劫灰，故山秋远梦频回。","琵琶亭老春风棹，桑落洲寒夜雨杯。","岁月悠悠人几换，关河渺渺雁空来。","酒酣欲寄登临眼，黄叶斜阳满废台。"],"title":"寄葛秋岩"}
