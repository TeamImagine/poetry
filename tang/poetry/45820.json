{"author":"王维","id":45820,"strains":["仄平平仄仄，平仄平平仄。","仄仄仄平平，平平平仄仄。","平平仄仄仄，仄仄平平仄。","仄仄仄平平，平平仄平仄。","仄平平平仄，仄仄平平仄。","平仄仄平平，平平平仄仄。"],"paragraphs":["上卿增命服，都护扬归斾。","杂虏尽朝周，诸胡皆自郐。","鸣笳瀚海曲，按节阳关外。","落日下河源，寒山静秋塞。","万方氛祲息，六合乾坤大。","无战是天心，天心同覆载。"],"title":"奉和圣制送不蒙都护兼鸿胪卿归安西应制"}
