{"author":"权德舆","id":9173,"strains":["仄仄平仄仄，平平仄平平。","平平仄仄平，仄仄平仄平。","平平仄仄平，仄仄平仄平。","平仄仄○平，平平仄平平。","仄仄仄平仄，仄平仄平平。","平平仄平仄，平仄仄仄○。","○平仄○平，平仄○平平。","平平仄仄仄，仄仄平平平。","平平仄平仄，仄仄平仄平。","平平平平平，仄仄仄平平。","平平仄仄仄，平仄平平平。","仄平仄仄平，平仄平仄○。","○平平平仄，仄仄仄平○。","平平仄平仄，仄仄平平平。","仄平仄平平，仄仄平平平。","仄平仄平○，仄仄平平平。","平仄平仄仄，平平平仄平。","平平仄仄平，？平仄○平。","仄平平仄仄，仄仄平仄平。","○平平平仄，平仄仄仄平。","仄平平○仄，仄仄平仄平。","平仄平仄仄，平平仄平平。"],"paragraphs":["绝境殊不远，湖塘直吾庐。","烟霞旦夕生，泛览诚可娱。","慈颜俯见喻，辍尔诗与书。","清旭理轻舟，嬉游散烦劬。","宿雨荡残燠，惠风与之俱。","心灵一开旷，机巧眇已疏。","中流有荷花，花实相芬敷。","田田绿叶映，艳艳红姿舒。","繁香好风结，净质清露濡。","丹霞无容辉，嫮色亦踟蹰。","秾芳射水木，欹叶游龟鱼。","化工若有情，生植皆不如。","轻舟任沿溯，毕景乃踌躇。","家人亦恬旷，稚齿皆忻愉。","素弦激凄清，旨酒盈樽壶。","寿觞既频献，乐极随歌呼。","圆月初出海，澄辉来满湖。","清光照酒酣，𫖯倾百虑无。","以兹心目畅，敌彼名利途。","轻肥何为者，浆藿自有余。","愿销区中累，保此湖上居。","无用诚自适，年年玩芙蕖。"],"title":"侍从游后湖䜩坐"}
