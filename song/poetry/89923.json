{"author":"释居简","id":89923,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["倾城倾国俪侯王，千载余芳托藕塘。","红入双葩相艳冶，绿摇万柄觉凄凉。","侧承初日联风袂，并挹残蟾酌露房。","花下诗人长不老，岧嶤直禁玉为堂。"],"title":"酬陈中书杨侯家赏瑞莲  其二"}
