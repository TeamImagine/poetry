{"author":"陈造","id":58689,"strains":["仄仄平平仄，平仄仄仄○。","平○仄仄仄，平仄○仄○。","○平仄仄平，仄平○仄平。","仄仄仄仄仄，仄仄仄平平。","平仄仄仄仄，仄仄仄平平。","仄平平平仄，仄仄平仄平。","仄平平仄仄，仄仄仄平平。","平平平仄平，仄平平仄平。","仄仄仄仄仄，平仄仄平平。","仄仄○仄仄，平○仄仄平。","仄仄平仄仄，仄平平平平。","仄○平仄仄，仄仄仄平平。"],"paragraphs":["略眼毛山夹，枯涸不可留。","风帆劈箭去，辽海吹一沤。","长年面死灰，死争如赴仇。","一饭六十里，幸泊散花洲。","呼妇具盥栉，命酒浣惊忧。","我无资身策，老计糊口谋。","勿云朝不坐，叱驭复何求。","奔车非伯夷，覆舟无孔丘。","薄德既谢此，身世付浮休。","亦念三径具，归从沮溺游。","笑说今日快，击辕为渠讴。","别留初熟酒，饮处酹阳侯。"],"title":"散花洲晚泊"}
