{"author":"梅尧臣","id":46493,"strains":["平○○仄平，仄仄平平仄。","仄○○仄平，仄仄平平仄。","平平仄仄仄，仄仄仄仄仄。","仄平平仄平，仄仄平仄仄。","仄○平仄仄，仄仄仄仄仄。","平平仄平○，平仄仄仄仄。"],"paragraphs":["雷从燕尾来，雨到江心急。","挂帆中路时，望浦前舟入。","声喧釜豆裂，点疾盎茧立。","荡遥鱼鳖腥，恐惧儿女泣。","稍闻人好语，出顾岸已及。","芦洲有同行，言唁气吸吸。"],"title":"江上遇雷雨"}
