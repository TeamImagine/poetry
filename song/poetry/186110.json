{"author":"罗适","id":186110,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["长忆溪桥避暑时，天风六月袭人肌。","水随地脉来无尽，云过山头去不知。","拂面稚松应偃盖，当年游子已庞眉。","凭师莫动溪边石，留待东归题好诗。"],"title":"忆梁王寺过远桥寄昉师"}
