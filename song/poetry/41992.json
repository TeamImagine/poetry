{"author":"陆游","id":41992,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["木落烟深江上村，暮秋萧瑟不堪论。","雁如着意频惊枕，月似知愁故入门。","营道数峰新石友，广陵一曲古桐孙。","亦知长物终安取，聊与儿曹洗睡昏。"],"title":"秋夜斋中二首  其一"}
