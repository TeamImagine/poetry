{"author":"韦骧","id":191216,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["都门执别再经春，相望天涯引脰频。","峡外山川愁倦翼，江西风月羡怡神。","来书虽阔情还密，旧咏重窥意似新。","聊寄短篇追往好，莫缘无雁便因循。"],"title":"寄李世美"}
