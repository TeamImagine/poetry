{"author":"项安世","id":53058,"strains":["平平仄仄○，仄仄仄仄平。","平平平平仄，○仄仄仄平。","平平仄平仄，仄仄平平○。","仄仄仄平仄，平平仄平平。","仄仄○仄仄，平平仄平平。","平平仄平平，仄仄仄仄平。","仄平平仄○，○仄仄平平。"],"paragraphs":["高人贵寡和，不顾世俗非。","君歌阳春曲，调与众耳违。","朱弦古时瑟，素积前朝衣。","享我太羹馔，枯肠饫晨饥。","赠我和氏璧，茅檐发霄晖。","平生织流黄，忽受古锦机。","愧非锺子鉴，空枉伯牙徽。"],"title":"次韵谢姜自明秀才示卷诗"}
