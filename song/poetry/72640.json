{"author":"曾丰","id":72640,"strains":["平平平仄仄平平，仄仄平平平仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄平平平。"],"paragraphs":["江行终日听江声，忽怪潺潺声较清。","泉乳融为玉乳白，浪花散作雪花轻。","一船是水人心异，万想俱空眼界平。","更作曹溪余滴看，谈空犹是强聪明。"],"title":"舟中忽闻瀑布"}
