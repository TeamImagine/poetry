{"author":"杜甫","id":2795,"strains":["○平仄平仄仄仄仄平仄平，仄平仄仄仄仄仄仄平平平。","仄平平平仄仄仄，平平仄○平○平。","○仄仄仄平平○，平仄平平仄仄仄。","仄仄平平仄平仄，仄平平平平仄○。","平仄平平仄平仄，仄○平平平仄仄。"],"paragraphs":["王郎酒酣拔剑斫地歌莫哀，我能拔尔抑塞磊落之奇才。","豫章翻风白日动，鲸鱼跋浪沧溟开。","且脱佩剑休裴回，西得诸侯櫂锦水。","欲向何门趿珠履，仲宣楼头春色深。","青眼高歌望吾子，眼中之人吾老矣。"],"title":"短歌行赠王郎司直"}
