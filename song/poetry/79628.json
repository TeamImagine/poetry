{"author":"欧阳修","id":79628,"strains":["○平仄平仄，平仄○平平。","仄仄仄平○，平平平仄平。","仄仄平○仄，平平平仄平。","平平平仄仄，仄仄仄平○。","仄仄平仄仄，平平仄仄平。","仄仄仄仄仄，○平平仄平。","平平仄平仄，平仄仄平○。"],"paragraphs":["闻君解舟去，秋水正沄沄。","野岸旷归思，都门辞世纷。","稍逐商帆伴，初随征雁群。","山多淮甸出，柳尽汴河分。","楚色芜尚绿，江烟日半曛。","客意浩已远，离怀宁复云。","宣城好风月，归信几时闻。"],"title":"病中闻梅二南归"}
