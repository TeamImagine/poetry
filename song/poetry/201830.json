{"author":"彭汝砺","id":201830,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["解郡西南促去程，扁舟西下照江明。","旌麾益近青云路，剑佩行朝白玉京。","势位久淹犹郡国，光华此去即公卿。","山林愿听功名起，野拙犹能颂治声。"],"title":"送太守舒郎中赴阙  其三"}
