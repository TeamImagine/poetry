{"author":"刘禹锡","id":11272,"strains":["仄仄平平仄，平平平○○。","平平仄仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平○仄仄平。","平平仄仄仄，仄仄仄平平。","仄仄平仄仄，平○平仄平。","仄平仄仄仄，仄仄平平平。"],"paragraphs":["永日无人事，芳园任兴行。","陶庐树可爱，潘宅雨新晴。","傅粉琅玕节，熏香菡萏茎。","榴花裙色好，桐子药丸成。","柳蠹枝偏亚，桑空叶再生。","雎盱欲鬬雀，索漠不言莺。","动植随四气，飞沈含五情。","抢榆与水击，小大强为名。"],"title":"和乐天闲园独赏八韵前以蜂鹤拙句寄呈今辱蜗蚁妍词见答因成小巧以取大咍"}
