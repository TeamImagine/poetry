{"author":"杨万里","id":47846,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["宫烛奔忙下玉除，晨曦拂掠丽储胥。","东西班动云开合，警跸声来电卷舒。","隆准衣裳红一点，御香烟雾碧千庐。","勋华二圣天齐寿，亚岁年年贺帝居。"],"title":"冬至称贺紫宸殿及德寿宫"}
