{"author":"罗隐","id":30625,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["傞傞江柳欲矜春，铁瓮城边见故人。","屈指不堪言甲子，披风常记是庚申。","别来且喜身俱健，乱后休悲业尽贫。","还有杖头沽酒物，待寻山寺话逡巡。"],"title":"京口见李侍郎"}
