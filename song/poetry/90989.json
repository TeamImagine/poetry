{"author":"韩琦","id":90989,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["永日劳君倍驿驰，相期无失见相思。","义均吕驾来千里，情过阳关书一卮。","喜接禅医开道眼，愧逢诗将立降旗。","此行且纵漳滨卧，免弄幽并侠少儿。"],"title":"次韵答崔公孺比部至陈桥驿来别相会"}
