{"author":"刘宰","id":92985,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春归花药尚红酣，送子脂车马在骖。","幕画向来多实用，事机今可付常谈。","学方用力须千百，事或当仁勿二三。","别后欲知渔钓处，五湖天水共澄涵。"],"title":"送王去非入饷幕"}
