{"author":"刘攽","id":183170,"strains":["平仄仄平仄，仄平仄○仄。","平平平仄仄，平仄仄仄仄。","平平○仄平，仄仄平仄仄。","仄○仄平仄，仄仄○仄仄。","平平平平平，仄仄仄仄仄。","平平仄平平，仄仄平仄仄。","平仄○仄平，仄平仄平仄。","平平平平仄，仄仄仄平仄。","仄仄平仄○，仄○平平仄。","仄仄平仄平，仄仄○○仄。"],"paragraphs":["儒术喜迂阔，学官每留滞。","君侯诚百一，才智两自异。","新书三十章，慷慨天下事。","每闻一篇奏，左右称万岁。","峨峨蓬莱山，册府上帝秘。","䌷书必英才，念子方历试。","前此三数公，致身自容易。","心知青云路，已识翰飞地。","岂独铅椠间，是正琼瑶字。","顾念倾盖交，寂寞弹冠意。"],"title":"贺吴九"}
