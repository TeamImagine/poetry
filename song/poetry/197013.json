{"author":"苏辙","id":197013,"strains":["平平平平仄仄平，平平仄仄仄平平。","平平仄仄平仄仄，平平○仄仄平平。","平○仄仄仄平仄，仄仄平平仄仄平。","仄平平仄仄仄仄，仄仄平仄平平平。","○仄平平仄平仄，仄○○仄平平○。","仄平仄仄平仄仄，仄仄平仄平平平。","平平仄平仄○仄，仄平平仄平仄○。","仄平仄仄仄平仄，仄仄仄仄○○平。"],"paragraphs":["枯桑舒牙叶渐青，新蚕可浴日晴明。","前年器用随手败，今冬衣着及春营。","倾囷计口卖余粟，买箔还家待种生。","不惟箱篚供妇女，亦有鉏镈资男耕。","空巷无人斗容冶，六亲相见争邀迎。","酒肴劝属坊市满，鼓笛繁乱倡优狞。","蚕丛在时已如此，古人虽没谁敢更。","异方不见古风俗，但向陌上闻吹笙。"],"title":"记岁首乡俗寄子瞻二首 蚕市"}
