{"author":"虞俦","id":61978,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["昔年官冷欲无毡，制锦如今又不然。","老去几遭官长骂，书来却有故人怜。","敢期翠羽还池上，渐喜黄衣减目前。","欲学催科无奈拙，直须天假一丰年。"],"title":"据案偶得数语录呈簿尉"}
