{"author":"陈普","id":161420,"strains":["平平仄仄仄，平仄平仄平。","平仄平平仄，平平平仄平。","平平仄平仄，仄○平仄平。","仄平平平仄，平仄平平○。","仄仄仄仄平，仄仄平仄平。","仄仄仄平○，平平平平平。","仄仄平平平，平仄仄平平。","平平平平仄，平仄平○平。"],"paragraphs":["东方有乐国，开辟先柏皇。","鸾凤为鸡鹜，麒麟为犬羊。","晨霞作朝食，太和为酒浆。","土无干戈祸，人各千年长。","下视禹九州，有土皆战场。","白日虎狼行，青天蛟龙翔。","我欲为东游，沧海渺无梁。","何年夸娥氏，移置天中央。"],"title":"拟古  其七"}
