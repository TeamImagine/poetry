{"author":"刘宰","id":93120,"strains":["平仄仄平仄平○平，仄仄平平仄仄仄，平仄仄仄平平○。","仄仄仄平○仄仄平，平平○仄仄仄仄，仄○仄仄平仄平。","仄仄仄平仄，○仄仄仄平平平。","仄平平仄○，仄○仄平平。","平仄仄平平，仄仄平平仄。","仄仄仄仄○，仄平平平○仄仄。","仄平仄平平，仄仄仄平仄。","仄平仄平仄，○仄仄平仄。","仄仄平仄仄平仄，仄仄平○仄平仄，仄仄平平平○仄。","仄平仄仄仄平○，平仄仄平仄仄平。","仄○仄平仄○平，仄平平平平，仄仄仄平仄。","仄平平仄仄平仄，仄仄仄平仄平仄。","仄平仄，平平○。","仄平仄平仄，○平仄平平。","仄平平仄仄仄平，平仄仄仄平平平。"],"paragraphs":["君不见阳羡周将军，射杀南山白额虎，千古万古声流闻。","又不见宜兴赵大夫，南山三十有六虎，令行杀取无复余。","一虎昔何少，三十六虎今何多。","虎多人不患，所患政之苛。","苛政灭人门，猛虎戕人命。","择祸莫若轻，泰山之人论已定。","大夫性高明，下令走风雨。","所知在田里，了不见台府。","既令民免政之虎，又与民除虎之苦，四境之民歌且舞。","或云杀虎太伤和，胡不令渠自渡河。","我闻此言笑且呵，大夫忧民忧，岂必限吾土。","不然邻国以为壑，信也白圭愈于禹。","古阳羡，今宜兴。","大夫邑之主，将军邑之民。","主宾多寡事不同，千古万古同清芬。"],"title":"杀虎行谢宜兴赵大夫惠虎皮虎腊虎睛"}
