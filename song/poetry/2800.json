{"author":"宋庠","id":2800,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["接武西台属钜贤，琴樽欢意满山川。","论交共到忘言地，感别空惊易守年。","陕界霜氛迎喜气，颍郊秋色犯华颠。","卜邻自有归休约，终就溪林占一廛。"],"title":"和吴侍郎相从经岁忽有陕许之别见贶长句"}
