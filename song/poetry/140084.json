{"author":"王奕","id":140084,"strains":["仄平仄仄仄平平，仄仄平平仄仄平。","仄仄仄平平仄平，仄平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["爱梅坐至夜三更，坐至三更意未平。","潜以晋来为己任，亮将汉去与天争。","是心或可道前哲，此理如何语后生。","莫笑书生穷到老，虽穷到老也留名。"],"title":"梅"}
