{"author":"陆游","id":38390,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["眼底谁为耐久朋，倚肩按膝一乌藤。","虚名但可欺横目，薄俗何时复结绳。","浮世百年悲冉冉，闲身万事付腾腾。","年来更叹龙钟甚，欲探梅花病不能。"],"title":"寓叹"}
