{"author":"吕本中","id":247219,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["疾病因循懒出门，茅檐终日坐昏昏。","雨声点滴松藏寺，人迹稀疏犬吠村。","时得使君相劳苦，胜于书札问寒温。","只应此去添憔悴，又欠先生酒一尊。"],"title":"送程伯禹归浮梁  其二"}
