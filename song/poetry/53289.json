{"author":"项安世","id":53289,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["文阵枞枞劔戟丛，唤回习气老臧宫。","分明天上三题草，消尽人间一世雄。","圣处门庭开荡荡，春来风景乐融融。","何年一解隋唐梏，展放诸生阙里中。"],"title":"次韵王主簿同考试"}
