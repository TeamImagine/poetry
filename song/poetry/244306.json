{"author":"李纲","id":244306,"strains":["平平仄仄平仄仄，平平平仄平平○。","○○仄仄平平仄，仄○○平仄仄平。","仄平○仄平平仄，平仄仄平平仄平。","仄平平仄仄平仄，仄仄仄仄平平平。","仄平○仄仄仄仄，○平平平平仄平。","平仄仄平仄仄？，仄平仄仄平平平。"],"paragraphs":["篱边老却陶潜菊，开花无数黄金钱。","且看欲尽花经眼，饮如长鲸吸百川。","只今漂泊干戈际，方外酒徒稀醉眠。","腐儒衰晚谬通籍，杜曲幸有桑麻田。","故畦遗穗已荡尽，中原君臣豺虎边。","安得务农息战斗，武陵欲问桃花源。"],"title":"重阳日醉中戏集子美句遣兴  其二"}
