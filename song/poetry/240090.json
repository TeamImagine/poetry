{"author":"周紫芝","id":240090,"strains":["平平仄仄平仄平，平○平仄○仄平。","平平仄仄仄仄仄，仄仄仄平○仄○。","仄平○平仄平仄，平仄平○○仄仄。","平○○仄仄平平，仄仄仄平平仄仄。","○平○仄平仄○，仄仄仄仄平平平。","平平仄仄平平仄，仄仄平平仄仄平。","平平仄仄平平仄，仄仄平平仄平仄。","平平仄仄仄仄平，仄仄平平仄平仄。"],"paragraphs":["新安野妇双鬓垂，红膏涂靥深画眉。","青襜两幅不掩骭，赤脚一双深染泥。","饷耕如宾有翁媪，头戴银冠相媚好。","银冠犹是嫁时妆，马上不知人绝倒。","长年相见无别离，竟死不识愁眉啼。","红颜暗逐春光老，暮栉常随落日低。","秋娘一尺春风髻，下蔡阳城尽风靡。","倾城可爱亦可怜，野妇谁知有西子。"],"title":"野妇行"}
