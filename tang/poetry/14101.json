{"author":"元稹","id":14101,"strains":["仄平仄平仄，仄仄仄平仄。","平仄○仄平，平平仄平仄。","仄平平仄仄，平平平仄仄。","仄仄○平平，平平？平仄。","平平仄平仄，仄仄平○仄。","仄仄仄仄平，平平仄○仄。","平○仄平仄，仄仄仄平仄。","仄仄平平平，平平仄平仄。","仄仄仄平仄，仄平仄仄仄。","平平仄平平，仄仄平平仄。","平仄仄○仄，平平仄平仄。","平平仄○○，仄仄平平仄。"],"paragraphs":["渚宫本坳下，佛庙有台阁。","台下三四松，低昂势前却。","是时晴景丽，松梢残雪薄。","日色相玲珑，纤云暎罗幕。","逡巡九霄外，似振风中铎。","渐见尺帛光，孤飞唳空鹤。","裴回耀霜雪，顾慕下寥廓。","蹋动樛盘枝，龙蛇互跳跃。","俯瞰九江水，旁瞻万里壑。","无心眄乌鸢，有字悲城郭。","清角已沈绝，虞韶亦冥寞。","鶱翻勿重留，幸及钧天作。"],"title":"松鹤"}
