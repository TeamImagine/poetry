{"author":"韩淲","id":87076,"strains":["仄仄仄○仄，平平仄仄平。","平平平○仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","平平平仄仄，仄仄平平平。","平仄○平仄，平平仄仄平。","仄平平仄仄，○○仄平平。","平仄平平仄，○平仄仄○。","仄平平仄仄，平仄仄平平。","平仄平平仄，平平仄仄平。","仄平○仄仄，仄仄○平平。","○仄○平仄，平平仄仄平。","仄平平仄仄，○仄仄平平。","仄仄平○仄，平平仄仄平。","平○○仄○，仄仄仄平平。","仄○○平仄，平平仄仄平。","平平仄○仄，仄仄仄平平。"],"paragraphs":["国是古难定，公胡亦帅藩。","荣怀虽禁路，雅志已邱园。","在昔从诸老，于今盛一门。","便藩方异渥，勇退复明恩。","家学资经纬，儒科得本原。","等闲为出处，何必较腾骞。","致主丹心在，忧时素发繁。","纷纭诚虮虱，变化任鹏鹍。","华阁犹前席，洪都漫左轓。","建牙仪甚伟，分屏望还尊。","持橐嘉谋略，横经妙讨论。","皂囊怀直节，青琐务忠言。","䌷史知无隠，明刑信不冤。","治才和上下，力可正乾坤。","收敛当侯阃，迢遥远帝阍。","九迁由简拔，三入匪趋奔。","落落终难合，悠悠实易昏。","归应思贺监，到日记陈蕃。","自叹驱驰困，谁能顾盼温。","春风动行李，只有梦随轩。"],"title":"张礼书帅隆兴"}
