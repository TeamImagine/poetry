{"author":"白珽","id":164570,"strains":["平平仄仄平，平平仄○平。","平仄平仄平，平仄平仄平。","○平仄仄平，仄平平平平。","平平仄平平，仄仄平平○。","平○仄仄仄，仄仄平仄平。","○平仄平平，仄仄○○○。","○仄仄平平，○仄仄仄平。","○平仄平平，仄仄○平平。","仄仄仄仄平，仄仄平平平。","仄仄平仄平，仄仄平仄平。","平平仄仄仄，仄仄平仄平。","平○○平平，仄仄平平平。","仄仄仄平平，仄仄平仄平。","平平仄平仄，○仄平平平。","平平仄仄平，仄仄平平平。","仄平仄○平，仄仄○仄平。","平平仄平仄，仄仄○平平。","平平仄平平，仄仄平平平。"],"paragraphs":["龙山古化城，浮屠峙其巅。","开殿生妙香，金碧森贝筵。","应真俨若生，倒飞青金莲。","头陀绀林丛，导我丹梯缘。","初犹藉佛日，閟境鯈已玄。","回头失谁何，叫啸衣相牵。","且复忍须臾，当见快意天。","娇儿诧先登，网户相钩连。","炯若蚁在珠，九曲随盘旋。","烂烂沧海开，落落云气悬。","群峰可俯拾，背阅黄鹄骞。","奇观兴懦夫，便欲凌飞仙。","绝顶按坤维，始见南纪偏。","神京渺何许，王气须停躔。","舟车集百蛮，岛屿通人烟。","一为帝王州，气压三大千。","罡风洒毛髪，铎语空蝉联。","红红杏园花，愧乏慈恩篇。"],"title":"同陈太博诸公登六和塔"}
