{"author":"罗隐","id":30554,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["湖水平来见鲤鱼，偶因烹处得琼琚。","披寻藻思千重后，吟想冰光万里余。","漳浦病来情转薄，赤城吟苦意何如。","锦衣公子怜君在，十载兵戈从板舆。"],"title":"寄杨秘书"}
