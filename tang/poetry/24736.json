{"author":"项斯","id":24736,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["青枥林深亦有人，一渠流水数家分。","山当日午回峰影，草带泥痕过鹿群。","蒸茗气从茅舍出，缲丝声隔竹篱闻。","行逢卖药归来客，不惜相随入岛云。"],"title":"山行"}
