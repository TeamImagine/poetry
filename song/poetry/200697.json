{"author":"孔武仲","id":200697,"strains":["仄仄平平平仄仄，仄平平仄仄平仄。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄仄。"],"paragraphs":["昼卧蓬山禁漏长，起观名画得心降。","曾闻饮啄依南海，颇怪飞鸣到北窗。","峭格正宜风作驭，修翎堪与凤为双。","知公物外寻幽好，不恋荣华拥节幢。"],"title":"吕推卿出孔雀画图"}
