{"author":"何梦桂","id":151586,"strains":["仄仄仄○平，仄仄仄○平。","平平仄仄平，仄仄平仄○。","平仄仄平仄，平仄平仄平。","平平平仄仄，仄仄仄平平。","仄平仄仄仄，○仄平○○。","仄仄仄平平，平仄○平平。"],"paragraphs":["木落不离根，菊槁不离枝。","人怀父母心，岂愿生别离。","皇路謇幽蔽，民用婴百罹。","南枝栖越鸟，忍逐北风飞。","北风藐万里，分此无回期。","骨朽化为尘，魂魄将南归。"],"title":"拟古五首  其一"}
