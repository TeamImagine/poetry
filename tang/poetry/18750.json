{"author":"李绅","id":18750,"strains":["平平仄仄平仄○，平平仄仄平平平。","仄平平仄○仄仄，仄平○平平仄仄。","仄平仄仄仄○平，平平仄仄平平平。","平平仄仄仄平仄，平仄平平平仄平。","仄平平仄平平仄，平仄平○仄平仄。","仄仄平平仄仄平，○平○仄平○仄。","仄平平仄平仄○，平平仄仄平○平。","平平仄仄仄○仄，平仄平平平仄○。","平平仄仄平平仄，仄仄○平仄平仄。","平仄平平仄仄平，平平仄仄平平仄。","仄平平平○平平，○仄平平仄仄平。","○仄仄平平仄仄，仄○平仄仄平○。","平○仄仄平平仄，仄仄平平仄平仄。","仄仄平平仄仄平，平平仄仄平平仄。","平○仄○仄平平，平仄平○仄仄平。","仄仄仄○平仄仄，平平仄仄仄○○。","平平仄仄平平仄，仄仄○○仄○○。","平仄平平仄仄平，○平仄仄平平仄。"],"paragraphs":["江城郁郁春草长，悠悠汉水浮青光。","杂英飞尽空昼景，绿杨重阴官舍静。","此时醉客纵横书，公言可荐承明庐。","青天诏下宠光至，颁籍金闺征石渠。","秭归山路烟岚隔，山木幽深晚花拆。","涧底红光夺火燃，摇风扇毒愁行客。","杜鹃啼咽花亦殷，声悲绝艳连空山。","斜阳瞥映浅深树，云雨翻迷崖谷间。","山鸡锦质矜毛羽，透竹穿萝命俦侣。","乔木幽谿上下同，雄雌不惑飞栖处。","望秦峰回过商颜，浪叠云堆万簇山。","行尽杳冥青嶂外，九重钟漏紫霄间。","元和列侍明光殿，谏草初焚市朝变。","北阙趋承半隙尘，南梁笑客皆飞霰。","追思感叹却昏迷，霜鬓愁吟到晓鸡。","故箧岁深开断简，秋堂月曙掩遗题。","呜呜晓角霞辉粲，抚剑当应一长叹。","刍狗无由学圣贤，空持感激终昏旦。"],"title":"南梁行"}
