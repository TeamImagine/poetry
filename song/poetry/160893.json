{"author":"梁栋","id":160893,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平平仄平。","仄仄平平仄平仄，仄平平仄仄平平。"],"paragraphs":["荻花芦叶老风烟，独上秋城思渺然。","白鹭不知如许事，赤乌又隔几何年。","六朝往事秦淮水，一笛晚风江浦船。","我辈人今竟谁许，只堪渔艇夕阳边。"],"title":"白鹭亭"}
