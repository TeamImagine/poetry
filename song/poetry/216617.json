{"author":"张耒","id":216617,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["风霆武略走夷蛮，云汉文章著不刊。","万世基扃传夏启，百年威德畏轩辕。","月游渭水仪空在，舞罢西陵泪未干。","肠断反虞歌彻后，满山松柏夜霜寒。"],"title":"神宗皇帝挽词三首  其三"}
