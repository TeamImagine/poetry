{"author":"许景衡","id":230401,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["六年不见故园花，每到花时只自嗟。","多谢故人分国艳，尚怜羁旅惜春华。","芳菲仙圃烘初日，冷落书窗照暮霞。","谁道无情便无恨，祇应也学我思家。"],"title":"吕子光惠牡丹"}
