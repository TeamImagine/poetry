{"author":"吕公著","id":173503,"strains":["平仄仄平○，仄平○仄仄。","平平仄平平，仄仄○平仄。","○仄仄平平，平平○仄仄。","平仄○平○，平平仄平仄。","平仄仄仄○，仄平平仄仄。","平平仄仄平，○仄○平仄。"],"paragraphs":["芝盖久稀疏，暮云空坱北。","千年旧都城，一片闲宫阙。","禁籞尚连延，觚棱犹巀嶭。","桥势横雌霓，堤形偃初月。","瀍涧岸已深，汉唐时既歇。","危亭独坐人，浪把兴亡阅。"],"title":"天津晚步"}
