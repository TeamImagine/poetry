{"author":"李弥逊","id":253305,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["不见三秋若望霓，寒亭今得共攀跻。","眼中远树两行直，脚底孤烟百尺低。","幻出璜台辉旧观，旋安银榜快新题。","细听屋角风云聚，谁谓天髙不可梯。"],"title":"次韵道夫待制万象亭"}
