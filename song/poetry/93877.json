{"author":"戴复古","id":93877,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平平仄平平。","仄平仄仄平平仄，仄仄平平仄仄平。"],"paragraphs":["雁叫淮南欲雪天，倚楼无味抱愁眠。","算从沧海白云际，行到黄州赤壁边。","万事忌于怀壮志，一生穷为耸吟肩。","鬓间白者休教镊，要使天知老可怜。"],"title":"黄州偶成"}
