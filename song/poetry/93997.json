{"author":"戴复古","id":93997,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["连宵歌舞醉东楼，不信樽前有别愁。","半夜月明何处笛，长江风送故人舟。","十年浪迹游淮甸，一枕高眠到鄂州。","明日拟苏堤上看，当春杨柳政风流。"],"title":"到鄂渚"}
