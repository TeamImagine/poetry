{"author":"孔武仲","id":200606,"strains":["平仄○平仄，平平仄仄平。","平平平仄仄，仄仄仄平平。","仄仄平平仄，平平平仄平。","○平仄平仄，○仄仄平平。","仄仄平平仄，平平仄仄平。","平平仄仄仄，平仄○平平。"],"paragraphs":["楼上看红药，都城值晚春。","风葩低永昼，露脸泣芳晨。","忆昨淮南客，曾为诗社人。","轻明是楼子，闲澹有天真。","此地虽都会，兹花莫等伦。","维扬不复梦，羸马禁城尘。"],"title":"芍药"}
