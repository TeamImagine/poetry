{"author":"刘禹锡","id":11254,"strains":["平仄仄平平，平平仄仄平。","平平平仄仄，仄仄仄○平。","○仄平平仄，平平仄仄平。","仄平平仄仄，○仄仄平平。","仄仄○平仄，平平仄仄○。","○○平仄仄，仄仄仄平平。"],"paragraphs":["星使出关东，兵符赐上公。","山河归旧国，管籥换离宫。","行色旌旗动，军声鼓角雄。","爱棠余故吏，骑竹见新童。","汉垒三秋静，胡沙万里空。","其如天下望，旦夕咏清风。"],"title":"奉送裴司徒令公自东都留守再命太原"}
