{"author":"胡仲弓","id":136807,"strains":["仄仄平平仄仄平，平平仄仄仄仄仄。","平平平仄仄平仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["数点青来海上山，山根断处水漫漫。","为无南雪地偏暖，才有北风天便寒。","生理尽归蛮贾去，宦游直作瘴乡看。","尘迷钜野家何在，纵有云梯见亦难。"],"title":"南地"}
