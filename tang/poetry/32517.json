{"author":"吴融","id":32517,"strains":["仄仄平平仄仄平，平平仄仄仄平平。","仄平平仄平平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["往事何时不系肠，更堪凝睇白云乡。","楚王城垒空秋色，羊祜江山祗暝光。","林下远分南去马，渡头偏认北归航。","谁知此日凭轩处，一笔工夫胜七襄。"],"title":"和座主尚书登布善寺楼"}
