{"author":"岑参","id":57188,"strains":["平仄仄平仄，仄平仄平平。","平平仄仄平，平仄仄○平。","仄仄仄平仄，仄○仄平平。","平平○○平，仄仄平仄平。","平平仄平仄，仄仄平平平。","仄仄平仄平，仄平平仄平。","仄平仄平仄，仄仄平○平。","仄仄平仄仄，平平仄○平。","仄仄平平○，平平仄平平。","仄平仄平仄，仄仄平平平。","平平仄平○，○仄平仄平。","平仄仄仄仄，平仄平平平。","平仄仄○平，仄平○仄平。","仄仄仄仄仄，仄平仄平平。","○平仄仄平，平仄平仄○。"],"paragraphs":["天子念黎庶，诏书换诸侯。","仙郎授剖符，华省辍分忧。","置酒会前殿，赐钱若山丘。","天章降三光，圣泽该九州。","吾兄镇河朔，拜命宣皇猷。","驷马辞国门，一星东北流。","夏云照银印，暑雨随行辀。","赤笔仍在箧，𬬻香惹衣裘。","此地邻东溟，孤城吊沧洲。","海风掣金戟，道吏呼鸣驺。","郊原北连燕，剽劫风未休。","鱼盐隘里巷，桑柘盈田畴。","为郡岂淹旬，政成应未秋。","易俗去猛虎，化人似驯鸥。","苍生已望君，黄霸宁久留。"],"title":"送颜平原"}
