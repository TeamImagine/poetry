{"author":"家铉翁","id":137463,"strains":["仄平仄平○仄仄，平平平○仄平仄。","仄平○仄仄平平，仄仄平○仄平仄。","平仄○○仄仄平，仄平平平○平仄。","仄平仄平平仄仄平平，仄仄平平平仄平。","平○仄仄平平仄，平平仄仄平平平。","○○平平仄平仄，仄仄仄平平仄仄。","平平仄仄仄平平，仄仄平平仄仄仄。","平平平平○仄平平仄，仄仄平仄平平平仄仄。"],"paragraphs":["洛花古来称第一，金为之相玉为质。","画堂深处养根荄，丽日光中见颜色。","人力栽培傥未周，本然之天从而失。","我家大峨峰顶牡丹坪，傲雪凌霜知几春。","冬深突兀层崖上，春来烂漫红云生。","相传皇人炼丹处，帝敕六丁为守护。","天葩只合奉天人，那许移根到下处。","吁嗟皇人长与花为主，世上红紫纷纷何足数。"],"title":"牡丹坪诗"}
