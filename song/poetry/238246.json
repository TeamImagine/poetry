{"author":"王庭珪","id":238246,"strains":["仄仄仄平平仄仄，仄平平仄仄平平。","仄平仄仄仄仄仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄仄平平仄平。"],"paragraphs":["试访伯鸾强徤不，但传烟渚有归舟。","欲闻大士一转语，为洗南荣十日愁。","青壁万寻人似玉，碧云千里月垂钩。","我如堪问维摩病，狮子坐中无此流。"],"title":"闻梁养源归卧病未出作诗问之"}
