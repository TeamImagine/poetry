{"author":"虞俦","id":61744,"strains":["仄平仄○○，平仄平仄仄。","仄仄仄仄平，平仄仄○仄。","仄平平仄平，平仄仄平仄。","仄仄仄平仄，仄仄仄仄仄。","平○仄平平，平○仄平仄。","仄平仄仄平，平仄仄○仄。","平平仄仄○，仄仄平平仄。","平平仄仄平，○仄○平仄。","仄仄仄仄平，仄平平仄仄。","平平仄平平，平仄平○仄。"],"paragraphs":["士流竞弹冠，州牧纷劝驾。","器识在所先，文艺乃其亚。","朅来同抱关，因得奉余暇。","软语杂嘲谑，小酌见蕴藉。","官禁不通风，门键那容罅。","豹斑纵未窥，鲸背几思跨。","君来怪已三，我到嗟方乍。","前头万木春，当户三星夜。","弃甲勿复来，背城宁一借。","新诗抵骊珠，归橐何妨诧。"],"title":"和张伯子韵"}
