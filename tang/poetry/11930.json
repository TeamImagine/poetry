{"author":"孟郊","id":11930,"strains":["仄仄平仄仄，平仄平平○。","平平仄仄平，平仄仄○平。","仄仄仄平仄，仄平仄平平。","平平仄仄仄，仄仄平仄平。","○仄平仄仄，仄仄仄平平。","○○○○仄，仄仄仄平平。","仄仄仄仄仄，仄平平平○。","仄平仄平平，平仄仄仄平。","平仄仄平仄，仄平○仄平。","仄平仄平仄，平○○平平。"],"paragraphs":["朔水刀剑利，秋石琼瑶鲜。","鱼龙气不腥，潭洞状更妍。","磴雪入呀谷，掬星洒遥天。","声忙不及韵，势疾多断涟。","输去虽有恨，躁气一何颠。","蜿蜒相缠掣，荦确亦回旋。","黑草濯铁发，白苔浮冰钱。","具生此云遥，非德不可甄。","何况被犀士，制之空以权。","始知静刚猛，文教从来先。"],"title":"石淙 四"}
