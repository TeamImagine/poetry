{"author":"韦应物","id":56641,"strains":["仄仄平仄仄，平平仄平平。","平○仄仄仄，仄仄平仄平。","平仄○平仄，平仄仄平平。","仄仄仄平仄，平仄仄○平。","仄平平仄○，仄仄平仄平。","仄○平平平，仄仄平○○。","仄仄平仄○，平仄仄平平。","平仄平仄仄，平平仄仄平。","仄仄平仄仄，平平○平平。","仄仄仄平仄，仄平仄仄平。"],"paragraphs":["首夏辞旧国，穷秋卧滁城。","方如昨日别，忽觉徂岁惊。","高阁收烟雾，池水晚澄清。","户牖已凄爽，晨夜感深情。","昔游郎署间，是月天气晴。","授衣还西郊，晓露田中行。","采菊投酒中，昆弟自同倾。","簪组聊挂壁，焉知有世荣。","一旦居远郡，山川间音形。","大道庶无累，及兹念已盈。"],"title":"郡斋感秋寄诸弟"}
