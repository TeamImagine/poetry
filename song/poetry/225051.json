{"author":"饶节","id":225051,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["诏可观光夹路民，雍容禁卫见宽仁。","天光湛湛乾坤净，玉色温温草木春。","虚驾老臣人望重，降舆新第圣恩亲。","属车未御钧天奏，只有欢声满后尘。"],"title":"九月六日驾幸蔡王府"}
