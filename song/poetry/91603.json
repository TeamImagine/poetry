{"author":"释居简","id":91603,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平仄平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["钩党开端惨弗舒，悬知隠逸未全疏。","奸谀孔炽吾何与，名节虽高弊不除。","盟鹭相忘寻水宿，冥鸿那复死巢居。","澜翻平地浑漂汩，柰此悠然一叶虚。"],"title":"孺子祠堂"}
