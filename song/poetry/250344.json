{"author":"沈与求","id":250344,"strains":["平仄仄平仄，仄仄平仄仄。","○平仄平○，仄仄平仄仄。","仄平仄平平，仄仄平平仄。","平平仄平仄，平仄仄平仄。","仄○仄仄仄，仄仄平仄仄。","仄仄仄平○，平仄平仄仄。","仄平平平仄，仄仄仄仄仄。","仄平仄仄仄，平仄平仄仄。","仄平平仄仄，○○仄平仄。","○仄仄仄仄，仄仄仄仄仄。","仄平仄平仄，仄平仄平仄。","仄平平仄平，仄仄仄○仄。","平仄平仄仄，仄仄平○仄。","？平仄仄○，仄仄仄仄仄。","平平仄仄仄，仄仄仄平仄。","仄平仄平平，平仄平仄仄。"],"paragraphs":["青嶂插天堑，白水翻地轴。","回环壮哉县，不许飞鸟触。","往年羽书驰，盗发清溪曲。","先声杂妖幻，余党萃符祝。","控攘最旁近，被害良惨毒。","聚落烬烟空，生齿涂炭酷。","岂无山川险，会有法令束。","百年不用武，骈领甘此辱。","至今风雨夜，犹闻鬼群哭。","遗俗感旧愤，御盗勇气足。","大儿佩刀剑，小儿利锋镞。","老翁筋力衰，奋挺怒张目。","营寨人自戍，不待官期促。","矧今杀气横，洒涕国步蹙。","豺狼据道路，虎兕出林谷。","傥持复雠心，公战图报国。"],"title":"绩溪寨口"}
