{"author":"吴潜","id":123152,"strains":["仄仄平平仄仄平，仄仄仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["赤米炊香两鼻喷，白盐不用置牢盆。","家家已了收藏计，物物何知造化恩。","衣褐宽来姑唤妇，垣墉补处祖将孙。","江乡此际鸡豚社，俚舞村歌入梦魂。"],"title":"再用前韵各赋三解  其四"}
