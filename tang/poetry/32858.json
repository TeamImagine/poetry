{"author":"杜荀鹤","id":32858,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["此生何路出尘埃，犹把中才谒上才。","闭户十年专笔砚，仰天无处认梯媒。","马前霜叶催归去，枕上边鸿唤觉来。","若许登门换鬐鬣，必应辛苦事风雷。"],"title":"投江上崔尚书"}
