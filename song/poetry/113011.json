{"author":"赵抃","id":113011,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["宝界香园接翠微，此焉空寂远尘机。","寒冰扣晓人无垢，古剑藏秋谷有辉。","水石潺顽迷客径，松云洒落护禅扉。","我来笑被名缰锁，斜日匆匆策马归。"],"title":"题瑞岩圣寿寺"}
