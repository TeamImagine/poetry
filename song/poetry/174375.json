{"author":"刘敞","id":174375,"strains":["平仄平仄平，仄仄平仄平。","平仄仄平○，平平仄平平。","平平仄仄仄，平仄仄仄平。","仄○仄仄平，仄仄平平○。","平平仄平仄，仄仄○平平。","仄仄仄仄平，仄平仄平○。","平平仄仄仄，仄仄平仄平。","仄平仄平仄，仄仄平平平。","仄平仄平平，平仄平平平。","仄仄平仄仄，仄仄仄仄平。"],"paragraphs":["鸿鹄怀远心，不畏霜露寒。","鸡鹜守樊笼，朝游暮来还。","人生感意气，朋友死一言。","况分社稷忧，复在君臣间。","杨侯一麾守，万里苍梧山。","瘴海不可游，众人昔云难。","升车独慷慨，即路无险艰。","乃知抱忠信，可以居夷蛮。","昔贤尚功名，天子忧南蕃。","报国恩汲汲，勿令歳月迁。"],"title":"送郁林杨守"}
