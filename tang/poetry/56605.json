{"author":"韦应物","id":56605,"strains":["平平仄平仄，仄仄○平仄。","平仄仄平○，仄平仄平仄。","仄平仄平仄，仄仄○平仄。","平仄仄仄平，仄平平平仄。","○平平仄仄，○仄平平仄。","平平仄仄仄，平平○○仄。","平○仄平仄，仄平平仄仄。"],"paragraphs":["升阳暧春物，置酒临芳席。","高宴阙英僚，众宾寡懽怿。","是时尚多垒，板筑兴颓壁。","羇旅念越疆，领徒方祗役。","如何嘉会日，当子忧勤夕。","西郊郁已茂，春岚重如积。","何当返徂雨，杂英纷可惜。"],"title":"西郊游宴寄赠邑僚李巽"}
