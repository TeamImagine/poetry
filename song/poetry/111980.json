{"author":"刘克庄","id":111980,"strains":["平平平仄仄平平，平仄平平仄仄平。","仄仄仄平仄平仄，平平平仄仄平平。","仄平仄仄平平仄，仄仄仄平仄仄平。","平仄平平仄平仄，仄平仄仄仄平平。"],"paragraphs":["西山仙去各离群，穷达区区不足云。","仅有尹谯守伊洛，更无房魏说河汾。","虎皮子盍闿新义，蠹简予方辑旧闻。","何日蹇馿载樽酒，一灯析理更论文。"],"title":"寄题徐仲晦须友堂二首  其二"}
