{"author":"冯山","id":191367,"strains":["仄平平平平，平仄○平平。","仄仄仄平仄，仄平仄平平。","平平仄平仄，仄仄平仄平。","平平仄仄平，仄○平平平。","平仄平仄平，仄平仄平平。","仄平仄仄○，仄仄○平○。","平平仄平○，仄仄○平平。","平平仄平仄，平平○平平。","平仄平仄仄，仄仄平仄○。","仄平仄仄平，平仄平平平。","平平仄仄○，仄仄平平平。","○○平仄平，仄仄仄平平。","仄平平平仄，仄仄仄仄平。","平○仄仄仄，平平仄平平。","仄仄平仄平，○仄平仄○。","平平仄仄仄，仄仄平平平。","平平仄平仄，仄仄○○○。","仄平平仄平，仄仄仄仄平。","仄仄仄仄仄，平仄仄平平。","仄仄○平平，仄仄平仄平。","平平仄平仄，○仄○平平。"],"paragraphs":["圣邻生西南，豪杰如山东。","倜傥负奇节，脱身起蒿蓬。","文章学西汉，不作雕篆工。","东京太学生，议论倾群公。","高适游大梁，马周隐新丰。","酒酣吐素蜺，意气横烟空。","翻身落州县，束手如儿童。","无人解秋隼，摩天看飞冲。","黄鹤垂两翅，饮啄鸡鹜笼。","始知命使然，甘作冥冥终。","资阳数尺坟，万事随秋风。","相从嘉祐初，击发每儿蒙。","死生虽云异，坎坷略已同。","然犹有子弃，孤芳秀珍丛。","慷慨悲父书，收拾尘土中。","兰山四百首，玉佩清玲珑。","余文隐圭璧，夜气如长虹。","古人身后名，乃是不世功。","蜀士志不朽，存者唯卿雄。","有子兼斯名，昔否今始通。","聊书附篇末，相与传无穷。"],"title":"题范亦颜圣邻同年集后"}
