{"author":"陆游","id":33280,"strains":["仄仄平平平，平平○平仄。","平仄仄仄○，平平平○仄。","？平仄仄仄，仄仄仄仄仄。","平平仄仄仄，仄仄仄平仄。","仄平仄○平，平平仄平仄。","仄○仄仄仄，仄○平平仄。","平○仄平仄，仄仄仄○仄。","平平仄平平，仄仄平仄仄。"],"paragraphs":["喔喔江村鸡，迢迢县门漏。","河汉纵复横，繁星明如昼。","爱凉趣上马，未晓阅两堠。","高林起宿鸟，绝涧落惊狖。","寺楼插苍烟，沙泉泻幽窦。","我行忽万里，坐叹关河溜。","官如广文冷，面作拾遗瘦。","今年盍归哉，勿落春雁后。"],"title":"早发新都驿"}
