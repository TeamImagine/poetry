{"author":"陆游","id":32808,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄平平平仄仄平。","仄仄平平仄平仄，仄平平仄仄平平。"],"paragraphs":["篮舆送客过江村，小寺无人半掩门。","古佛负墙尘漠漠，孤灯照殿雨昏昏。","喜投禅榻聊寻梦，懒为啼猿更断魂。","要识人间盛衰理，岸沙君看去年痕。"],"title":"山寺"}
