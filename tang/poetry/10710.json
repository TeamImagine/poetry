{"author":"柳宗元","id":10710,"strains":["平仄仄平仄，仄仄平平平。","仄平仄平仄，平仄○平平。","平平平仄平，仄仄平仄平。","平平仄平仄，仄仄平仄平。","仄仄平仄平，仄仄仄平平。","平平仄仄仄，仄仄○平平。","仄仄平仄平，仄仄仄平平。","仄平仄仄仄，仄仄仄仄平。"],"paragraphs":["今夕少愉乐，起坐开清尊。","举觞酹先酒，为我驱忧烦。","须臾心自殊，顿觉天地暄。","连山变幽晦，绿水函晏温。","蔼蔼南郭门，树木一何繁。","清阴可自庇，竟夕闻佳言。","尽醉无复辞，偃卧有芳荪。","彼哉晋楚富，此道未必存。"],"title":"饮酒"}
