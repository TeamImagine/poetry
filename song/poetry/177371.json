{"author":"王禹偁","id":177371,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["东风初暖酒难销，五马行春罢趁朝。","道畔棠阴同召伯，堦前蓂荚别唐尧。","下车正是尝新笋，得句何妨寄旧僚。","预想郡斋公宴处，桃花凝露柳垂条。"],"title":"和陈州田舍人留别  其二"}
