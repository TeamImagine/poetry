{"author":"白居易","id":16731,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["林亭一出宿风尘，忘却平津是要津。","松阁晴看山色近，石渠秋放水声新。","孙弘阁闹无闲客，傅说舟忙不借人。","何似抡才济川外，别开池馆待交亲。"],"title":"宿裴相公兴化池亭"}
