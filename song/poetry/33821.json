{"author":"陆游","id":33821,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["穷日文书有底忙，幅巾萧散集山堂。","一樽病起初浮白，连焙春迟未过黄。","坐上清风随麈柄，归途微雨发松香。","临溪更觅投竿地，我欲时来小作狂。"],"title":"游凤皇山"}
