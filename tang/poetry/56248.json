{"author":"李白","id":56248,"strains":["平仄仄平仄，○平平仄平。","平平仄平仄，仄仄平平平。","仄仄仄平仄，平仄平仄平。","仄平仄平仄，仄仄平○平。","仄平平平仄，仄仄平平平。","平仄仄平仄，仄○仄仄平。","仄仄平仄仄，仄平仄仄平。","仄仄仄平仄，平仄仄平平。","仄仄仄○仄，○平仄仄平。","仄仄仄平仄，仄平仄平平。","仄平平平仄，仄仄○平平。"],"paragraphs":["神女殁幽境，汤池流大川。","阴阳结炎炭，造化开灵泉。","地底烁朱火，沙傍歊素烟。","沸珠跃明月，皎镜函空天。","气浮兰芳满，色涨桃花然。","精览万殊入，潜行七泽连。","愈疾功莫尚，变盈道乃全。","濯濯气清泚，晞发弄潺湲。","散下楚王国，分浇宋玉田。","可以奉巡幸，奈何隔穷偏。","独随朝宗水，赴海输微涓。"],"title":"安州应城玉女汤作"}
