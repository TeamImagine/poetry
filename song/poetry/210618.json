{"author":"杨亿","id":210618,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["多年燥吻苍苔砌，秃尽江南石上毫。","五色蛮笺犹有剩，一拳端砚岂胜劳。","萧斋幸预谈宾末，谢墅深降奕思高。","微物供堂方犹豫，丹青笔下枉风骚。"],"title":"因与西厅参政侍郎奕棋予输纸笔砚三物以诗见征属宣毫适尽但送蜀笺端砚继以此章"}
