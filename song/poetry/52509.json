{"author":"释宝昙","id":52509,"strains":["平平平仄仄，仄仄仄仄平。","平平○平仄，仄仄仄仄○。","仄平仄平仄，仄仄平仄平。","仄平仄仄仄，平仄平平平。","仄平仄仄仄，平仄平平平。","平仄仄？？，平○仄平平。","平平仄仄仄，仄仄平平平。","平平仄平仄，仄仄平○平。","仄仄○仄仄，仄平仄○平。","平○平平仄，仄仄平平仄。","仄仄仄仄仄，平平○仄平。","平仄仄平仄，仄仄平平平。","平○仄仄仄，仄仄平平平。","平平仄仄仄，仄仄平平平。","平平仄仄仄，○平仄平平。","仄仄仄平仄，仄平仄平○。","平○仄平仄，仄仄○平平。","平平仄仄仄，仄仄平平平。","仄平平仄仄，仄仄平仄○。","○○仄仄仄，平平平仄平。"],"paragraphs":["平生黄太史，翰墨四海知。","风流过修竹，自弃或若遗。","岂伊岁寒质，似我槃礴时。","此君不解语，风雨扶持之。","夜窗或荡撼，灯火皆疑危。","龙去恐□□，呻吟欲勤追。","摩挲古屋壁，想像还依稀。","怜公读书瘦，爱竹何缘肥。","饮尽三斗墨，半梢或相宜。","争如鸱夷子，一舸容西施。","岁晚意浩荡，江湖相倚毗。","云幢与烟节，异致仍同归。","多应黑瘦语，绝倒黄初诗。","君家百斛力，不解增双眉。","荣枯各本色，王林亦神驰。","我欲学挥扫，一年以为期。","胸中富千亩，二凤当来仪。","箫韶久不作，此恨常依依。","会须归故国，夜梦而昼思。","庭空月欲落，斯文还在兹。"],"title":"和山谷赋黄迪墨竹韵"}
