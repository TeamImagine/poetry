{"author":"潘牥","id":132362,"strains":["仄仄平平仄仄平，平平仄仄仄平平。","平平平仄平平仄，平仄平平平平平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["不见东山谢紫虚，时时独自撚吟须。","常凭香案监抄箓，时点朱砂为订符。","日里惯曾参宝语，夜深梦必入清都。","此心却恐多君事，废了工夫火一铢。"],"title":"道士造箓"}
