{"author":"林景熙","id":159931,"strains":["仄仄平平仄仄平，仄平仄仄仄仄平。","平平平仄平平仄，仄仄仄平平仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["最爱林中过客稀，坐分片石澹忘归。","僧闲时与云来往，鹤老不知城是非。","潇洒山光秋入画，清寒花气晓侵衣。","一溪截断红尘影，西有任公旧钓矶。"],"title":"云门即事"}
