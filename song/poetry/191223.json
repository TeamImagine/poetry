{"author":"韦骧","id":191223,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["暮投荒驿傍岩隈，更柝声频梦易回。","半夜忽惊飞霰急，凌晨还喜冻云开。","雪凝山表平如截，梅发林坳迥若堆。","问俗观风何所补，勤劳唯有马虺隤。"],"title":"宿木宗驿"}
