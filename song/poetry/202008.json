{"author":"彭汝砺","id":202008,"strains":["仄仄○平仄，○○仄仄平。","仄平平仄仄，平仄○平平。","仄○平平○，平平仄仄平。","平平平仄仄，平仄仄平平。","仄仄○平仄，仄平仄仄平。","平平○仄仄，仄仄仄平平。","仄仄平平仄，平平仄仄平。","平○○仄仄，仄仄仄平平。","仄仄平平仄，○○仄仄平。","○平平仄仄，仄仄仄平平。","平仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","仄○平仄仄，○仄仄平平。","仄仄平平仄，平平仄○○。","仄平○仄仄，平仄仄平平。"],"paragraphs":["䜩处重寻旧，淹留怪此身。","是非方背俗，趋向且依仁。","讲论青瑶重，文章白日新。","材谋强训练，机务默经纶。","抱策期宁汉，潜辉岂避秦。","幽扉重藓迹，永巷绝车辚。","奥域争先到，夷途约荐臻。","方从三友益，肯顾一瓢贫。","学以充吾志，思期惠尔民。","如何迷要路，未得泛通津。","虽谓神龙屈，宁惭尺蠖伸。","庙堂方致理，岩穴肯遗人。","自顾蓬蒿迹，终非草莽臣。","伫期携素业，相与奉严宸。","执己清成雪，谋邦锐应斤。","力求三代治，追复在昌辰。"],"title":"和济叔兄书斋言志一首"}
