{"author":"郭祥正","id":191795,"strains":["平平仄仄仄平平，平仄仄仄平平平。","平平平仄仄平仄，平仄仄平○仄平。","仄平平仄平仄仄，平平仄仄平平平。","平○仄平仄平仄，平平平仄平○平。","仄平仄仄仄平仄，仄平平仄○平平。","平仄平平仄平仄，平平平仄平平平。","仄平仄仄○仄仄，仄平仄仄平○仄。","仄仄平平○仄平，仄仄平平仄平仄。","平平仄仄平，仄仄平仄平。","仄平仄仄平平仄，○○平平仄仄平。","平平仄仄平仄仄，仄仄平平仄平仄。","平仄仄仄平○平，仄仄○平仄平仄。","平平平平○仄平，仄仄仄仄平仄平。","仄平○仄仄仄仄，仄仄仄仄平○平。","仄仄仄平仄，平仄○平平。","仄○仄仄仄仄仄，仄仄平平平仄平。","仄平仄仄仄○仄，平平仄仄平平仄。","平平仄仄平平平，○仄平平仄平仄。"],"paragraphs":["江东使者武陵仙，姑孰太守南都贤。","同时文采耀场屋，今日宠荣分使权。","岁丰民乐官吏肃，登高望远开华筵。","凌敲古台压城北，天门牛渚遥相连。","六朝盛事竟何在，白云芳草空绵联。","黄鸟声酸落花雨，青蒲风送西江船。","鸟声缭乱帆影没，劝君莫负杯中物。","百岁荣华如转轮，一半光阴已仓卒。","宁须杂管弦，不必烦绮罗。","紫莼煮豉肥鲈鲙，更听江南贱士歌。","尧崩舜立天下治，庙室灵芝最为瑞。","岩穴自此无遗民，请把长戈铸农器。","功名来时如等闲，四皓去矣谁复还。","一朝攘臂揖太子，社稷不动安如山。","可笑屈夫子，憔悴长江滨。","欲将独醒换众醉，竟葬江鱼愁杀人。","古来得失既如此，今朝幸会青云士。","功成早晚归桃源，回首尘寰脱双屣。"],"title":"凌敲台呈同游张兵部朱太守"}
