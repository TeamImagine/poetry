{"author":"陈宓","id":97273,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["华发萧然入帝城，如何直道尚迂迟。","从来白璧称和氏，安得黄金到不疑。","归骑正须夸疾速，慈颜想见倍欢怡。","人生最是团栾乐，况值薰风荔子时。"],"title":"临安送郑左藏  其一"}
