{"author":"孔武仲","id":200687,"strains":["平平仄仄仄仄平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["公才卓荦有施为，镇俗安边正及时。","东壁图书迁秩峻，西州父老叹来迟。","门开细柳军无匹，剑下楼兰敌未知。","闻道秦州多胜迹，登高能广少陵诗。"],"title":"送傅龙图帅秦"}
