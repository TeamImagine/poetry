{"author":"李中","id":36958,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["掩门三径莓苔绿，车马谁来陋巷间。","卧弃琴书公干病，笑迎风月步兵闲。","当秋每谢蛬清耳，渐老多惭酒借颜。","济物未能伸一术，敢于明代爱青山。"],"title":"晋陵罢任寓居依韵和陈锐秀才见寄"}
