{"author":"高翥","id":97467,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["宋祖高台山上头，三闲破屋蔽层丘。","离离荒草迷行殿，漠漠寒沙拥故洲。","塔影远招孤客恨，江声长替古人愁。","题诗自旧知多少，清绝难磨许郢州。"],"title":"凌歊台"}
