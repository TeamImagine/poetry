{"author":"李白","id":56080,"strains":["仄仄平平○仄平，平平仄仄仄平平。","仄仄仄平仄仄仄，平平仄仄平○平。","平仄○平仄平仄，平○仄仄平平仄。","平平仄平仄仄平，仄○○仄平○仄。","仄平仄仄平平仄，○平仄平○仄平。","平○仄仄仄平仄，○仄仄平○仄平。"],"paragraphs":["六月南风吹白沙，吴牛喘月气成霞。","水国郁蒸不可处，时炎道远无行车。","夫子如何涉江路，云帆袅袅金陵去。","高堂倚门望伯鱼，鲁中正是趋庭处。","我家寄在沙丘傍，三年不归空断肠。","君行既识伯禽子，应驾小车骑白羊。"],"title":"送萧三十一之鲁中兼问稚子伯禽"}
