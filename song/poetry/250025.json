{"author":"郭印","id":250025,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老大逢春意转微，追随不复似当时。","怜君旧已开三径，顾我今方卜一枝。","近水遥山元自好，暖风迟日更相宜。","便当乘兴寻花去，免使园林恨失期。"],"title":"次韵余时升见招"}
