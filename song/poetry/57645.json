{"author":"梅尧臣","id":57645,"strains":["仄仄平平仄○仄，平仄仄仄平平平。","平平仄仄平仄平，平○平平○仄平。","平平仄仄○仄平，仄○仄平○○平。","平仄平平仄平仄，平○仄仄仄平平。"],"paragraphs":["不羡新为赤县尹，惟羡暂向江南归。","江南羃羃梅雨时，风帆差差并鸟飞。","罾竿夹岸长若桅，水笼畜鱼鲜且肥。","家在千山古溪上，先应喜鹊噪门扉。"],"title":"送葛都官南归"}
