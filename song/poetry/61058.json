{"author":"许及之","id":61058,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["分宜南北两乡分，路入南乡过所闻。","荞麦满山明积雪，晚禾匝野涨黄云。","寸田必垦怜农父，五斗空餐愧令君。","惜许早田成旱损，不成乐岁答民勤。"],"title":"入南乡检旱纪所见"}
