{"author":"武元衡","id":8989,"strains":["平仄仄平○，平平平○平。","平平仄仄仄，平仄仄平平。","仄仄平平仄，平平仄仄平。","平○仄平仄，仄仄仄平平。","平仄平平仄，平平○仄平。","仄平平仄仄，仄仄仄平平。"],"paragraphs":["春色遍芳菲，闲檐双燕归。","还同旧侣至，来遶故巢飞。","敢望烟霄达，多惭羽翮微。","衔泥傍金砌，拾蘂到荆扉。","云海经时别，雕梁长日依。","主人能一顾，转盻自光辉。"],"title":"归燕"}
