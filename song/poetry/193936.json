{"author":"苏轼","id":193936,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["悮入仙人碧玉壶，一欢那复问亲疏。","杯盘狼藉吾何敢，车骑雍容子甚都。","此夜新声闻北里，他年故事记南徐。","欲穷风月三千界，愿化天人百亿躯。"],"title":"刁景纯席上和谢生二首  其一"}
