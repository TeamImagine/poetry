{"author":"刘摰","id":187076,"strains":["仄平平仄仄平平，仄仄平平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["去年樽酒共论文，一别西园迹已陈。","终日城头忆王粲，清吟泽畔似灵均。","懒书已负交朋责，满秩初湔耳目尘。","万里江风秋思近，归心聊复借鲈莼。"],"title":"寄邹泽民秘校"}
