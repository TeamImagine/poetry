{"author":"白居易","id":15826,"strains":["仄平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["谪辞魏阙鹓鸾隔，老入庐山麋鹿随。","薄暮萧条投寺宿，凌晨清净与僧期。","双林我起闻钟后，只日君趋入阁时。","鹏鷃高低分皆定，莫劳心力远相思。"],"title":"宿西林寺早赴东林满上人之会因寄崔二十二员外"}
