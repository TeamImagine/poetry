{"author":"宋祁","id":13902,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["汉家关内使驺来，广鲁风旟画隼开。","地得股肱雄近辅，书留筋骨冠中台。","儒宫刬壁严祠豆，督府均羊盛宴罍。","应望仙闾旧车道，倚天娲石篆昭回。"],"title":"张屯田知兖州"}
