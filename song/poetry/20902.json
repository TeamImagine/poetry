{"author":"晁公溯","id":20902,"strains":["平仄仄平平，仄仄仄仄平。","仄仄仄平仄，平仄仄仄平。","平平仄仄仄，仄○仄平仄。","仄仄平仄平，平平仄平平。","仄平平仄平，○仄平仄平。","仄平平仄仄，平仄仄仄平。","平平仄仄仄，仄仄仄平平。","平仄仄仄平，○仄？平平。"],"paragraphs":["通义固多贤，我昔守此邦。","不肯入城府，私独敬老庞。","今谁念我去，帐空列麾幢。","感子能远来，香醪发春缸。","共登烟雨楼，相对云雾窗。","赠贻诗五字，何啻璧一双。","词源极峻洁，石齿漱琮琮。","惊怪得尔清，中有玻璃江。"],"title":"师伯浑自通义来且出诗一轴为之喜甚奉简短作"}
