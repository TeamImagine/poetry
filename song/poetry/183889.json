{"author":"刘攽","id":183889,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["苍烟漠漠石粼粼，坐倚山颠瞰水滨。","开阖波涛专阅世，春秋风月不愁人。","未知孤鸟归飞意，聊问长松老大身。","信有朱陵仙府在，玉楼珠殿阙为银。"],"title":"题朱陵阁"}
