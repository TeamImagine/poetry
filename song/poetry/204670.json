{"author":"黄裳","id":204670,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["才逾闽岭转悠悠，所属相逢梦未休。","逸兴起君桑梓国，多情寻我帝王州。","且看文物新朝事，更话溪山旧酒楼。","会合此生能几度，一樽长泻菊花秋。"],"title":"喜张公实至"}
