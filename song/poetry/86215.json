{"author":"韩淲","id":86215,"strains":["仄仄仄平仄，平平仄仄仄。","平平仄仄仄，平仄仄仄仄。","平仄仄平仄，仄仄平○仄。","平平平仄○，仄仄仄平仄。","仄仄平仄平，平平仄平仄。","平平平仄平，仄仄仄○○。","仄平○仄平，平仄仄平仄。","仄平仄○○，仄仄○仄仄。"],"paragraphs":["杜老有新语，人生五马贵。","仪真亦不恶，温饱可自慰。","名宦百年尔，渐觉诚鲜味。","才归鹓鹭行，勇去复何谓。","岂念师旅余，淮民短生气。","疮痍尝抚摩，坐视或嘘欷。","挺身收左符，于此见洪毅。","我为一长吟，雅志其髣髴。"],"title":"文叔为粮料不月日求去作真州守"}
