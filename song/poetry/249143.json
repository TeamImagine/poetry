{"author":"曾几","id":249143,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["西蜀名花得许秾，晚来呼客醉花中。","可怜朵朵枝枝弱，自占深深浅浅红。","收拾虽微少陵老，宠光还有翰林公。","无聊独出城闉去，烧烛看时恨不同。"],"title":"曾宏甫见招看海裳而郡城新有更初阖扉之令予闻鼔亟归一诗呈宏甫"}
