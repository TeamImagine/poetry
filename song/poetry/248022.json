{"author":"陈渊","id":248022,"strains":["仄仄平平仄，平平仄仄平。","○平平仄仄，○仄仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，平○仄仄平。","平平仄仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["气转初寒候，祥开既望辰。","应时来鸑鷟，占梦获麒麟。","盛德圭无玷，高才竹有筠。","胸襟藏巨壑，人物妙洪钧。","使者光华远，朝廷宠数新。","鹏程九万里，椿干八千春。","鼎鼐虚前席，风云即要津。","黒头纡衮绣，天意在斯民。"],"title":"唐大夫生辰"}
