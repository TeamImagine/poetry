{"author":"虞俦","id":62257,"strains":["平平仄仄平平平，平仄平平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["归来世事任浮沉，车马萧条门巷深。","一榻容身无妄想，两餐度日少关心。","园收佳实随时荐，瓮有新𥬠待月斟。","老觉闲居浑有味，不须荣宦说骎骎。"],"title":"即事  其三"}
