{"author":"韩驹","id":237091,"strains":["仄仄仄仄○，仄○平平○。","仄平仄平仄，仄仄平仄平。","仄平仄平平，仄平仄？平。","平平仄平仄，仄仄平平平。","仄平平仄仄，仄平仄平平。","仄仄○平平，平平○仄平。","平平仄仄仄，仄平平仄平。","仄平仄仄仄，仄仄平平平。","○○仄仄仄，平平仄平平。","仄仄仄平仄，仄仄平平○。"],"paragraphs":["昔在史馆中，地禁无经过。","唯君直庐近，退食同委蛇。","至今梦催班，九门郁嵳峨。","伤心望金马，极目悲铜𫘞。","脱身来此郡，见公拥雕戈。","猛士三千人，旌旜相荡摩。","男儿晚有此，世儒安足多。","少来谬秉笔，报国终无他。","闻当向夏口，秋风水增波。","愿子静荆峡，送我归江沱。"],"title":"送鄂州刘使君"}
