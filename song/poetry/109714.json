{"author":"阳枋","id":109714,"strains":["仄平平仄仄平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["去年精祷雨随至，今日熏香雨便来。","人事只从无伪见，天心端可至诚回。","溜匙即此知翻雪，枵腹何由更隠雷。","若使边臣充此意，凶残到处岂难摧。"],"title":"喜雨贺黄叔厚判县"}
