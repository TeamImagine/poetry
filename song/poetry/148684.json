{"author":"方回","id":148684,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄平仄，平平仄仄仄仄平。"],"paragraphs":["寒空雨止暂霏微，积渐随风散乱飞。","夜气直能欺毯纩，晨光不待启窗扉。","儿童踊跃欢声起，鸟雀摧藏过翼稀。","想见竹梢亚梅处，家人扫径望予归。"],"title":"喜雪"}
