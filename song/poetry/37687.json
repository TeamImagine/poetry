{"author":"陆游","id":37687,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["江花江水每年同，春日春盘放手空。","天地无私生万物，山林有处著衰翁。","牛趋死地身无罪，梅发京华信不通。","数片飞飞犹腊雪，村邻相唤贺年丰。"],"title":"立春日"}
