{"author":"丘葵","id":162314,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["笑推窗户揖青山，茶鼎松风入耳潺。","老去已知今世错，贫来剩得此身闲。","漱流枕石心长在，涉水穿林步已难。","六十年来醉题壁，那知尚在白云间。"],"title":"张可大甥与古愚家兄游阳孟岩已废而旧日之山屹然独存有诗因次其韵"}
