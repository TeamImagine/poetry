{"author":"方回","id":149663,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平平仄，仄平平仄仄平平。","平平仄仄平平仄，仄仄平平平仄平。"],"paragraphs":["暑赦如闻降德音，一凉欢喜万人心。","虽然未便梧桐落，终是相将蟋蟀吟。","初夜银河正牛女，诘朝红日尾觜参。","朝廷欲觅玄真子，蟹舍渔蓑烟雨深。"],"title":"立秋"}
