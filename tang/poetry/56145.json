{"author":"李白","id":56145,"strains":["平仄平平仄仄仄，平仄平平平仄平。","平仄仄平仄仄仄，仄仄平仄平平平。","平平仄仄仄平仄，平平仄仄平平○。","仄平仄仄平平仄，仄平仄仄平○平。","平平平仄平平仄，平仄平平平仄平。","仄平○仄平仄○，仄平仄仄平平平。","仄仄平平仄仄仄，仄平仄仄平平平。"],"paragraphs":["黄鹤高楼已槌碎，黄鹤仙人无所依。","黄鹤上天诉玉帝，却放黄鹤江南归。","神明太守再雕饰，新图粉壁还芳菲。","一州笑我为狂客，少年往往来相讥。","君平帘下谁家子，云是辽东丁令威。","作诗调我惊逸兴，白云遶笔窗前飞。","待取明朝酒醒罢，与君烂漫寻春晖。"],"title":"醉后荅丁十八以诗讥余捶碎黄鹤楼"}
