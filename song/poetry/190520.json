{"author":"韦骧","id":190520,"strains":["平平仄仄平平平，仄仄仄仄○平平。","仄平平平仄○仄，仄仄仄仄○平平。","仄平仄仄仄平仄，仄平仄仄平○○。","仄平平仄仄平仄，平仄仄仄平平平。"],"paragraphs":["春阴蔽日多飘风，二月凛冽犹穷冬。","驭夫凌兢踏泥冻，旅况索莫填心胸。","淑人邂逅获交马，语言浃洽欣相从。","夜投孤驿共清饮，安得复诉瑠璃锺。"],"title":"汴上遇孙楚材"}
