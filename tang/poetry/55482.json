{"author":"孟浩然","id":55482,"strains":["仄仄○平仄，平平仄○平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","○平仄平仄，仄仄仄平平。"],"paragraphs":["百里行春返，清流逸兴多。","鹢舟随雁泊，江火共星罗。","已救田家旱，仍医俗化讹。","文章推后辈，风雅激颓波。","高岸迷陵谷，新声满櫂歌。","犹怜不才子，白首未登科。"],"title":"陪卢明府泛舟回作"}
