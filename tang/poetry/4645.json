{"author":"元结","id":4645,"strains":["平平仄平平，平仄平仄○。","仄平○○平，平仄平平平。","仄平仄○平，仄○平仄平。","○仄○平仄，仄平平仄平。","仄平仄平仄，○平平仄平。","平平仄仄仄，○仄仄平平。"],"paragraphs":["谁知苦贫夫，家有愁怨妻。","请君听其词，能不为酸凄。","所怜抱中儿，不如山下麑。","空念庭前地，化为人吏蹊。","出门望山泽，回头心复迷。","何时见府主，长跪向之啼。"],"title":"系乐府十二首 贫妇词"}
