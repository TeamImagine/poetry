{"author":"孔平仲","id":203362,"strains":["仄仄仄平平，平平平仄仄。","○平仄仄仄，仄仄平平仄。","○平平仄平，平平○仄仄。","仄平平○平，○仄仄仄仄。","○平仄仄仄，平仄○平仄。","？仄仄仄仄，平仄仄仄仄。","平平仄平平，仄仄平仄仄。","平平平仄仄，平○仄平仄。","平仄仄平平，平仄○○仄。","○仄仄平平，仄仄平平仄。","○○仄仄仄，平仄平平仄。"],"paragraphs":["候得早潮来，江边风又起。","钱塘与海接，浩渺无涯涘。","长鲸呼鳄鱼，蛟龙正掉尾。","岂惟波浪声，号泣半溺鬼。","临流不敢渡，寻尺如千里。","侥幸亦可往，无力触万死。","萧然古山根，客棹于此舣。","吴亭明可数，游观信为美。","安敢慕纷华，而不重行止。","回首卧龙居，想在青云里。","相思寂莫晚，谁伴西楼倚。"],"title":"和常父寄经父"}
