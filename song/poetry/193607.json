{"author":"苏轼","id":193607,"strains":["平仄仄平平仄仄，仄仄平○仄平仄。","仄平仄仄仄仄平，仄仄仄仄平仄平。","仄仄仄平平平平，平仄仄仄平平平。","仄平仄仄仄平仄，平仄○平平仄平。","仄平平平仄仄仄，仄仄仄仄平平平。","平平仄仄平仄仄，仄仄仄仄平○平。","仄平平仄平仄仄，平仄仄仄○平平。","平平仄仄仄仄仄，平仄仄仄平平○。","仄平仄仄平仄仄，平仄仄仄平平平。","仄平仄仄仄平仄，平平仄仄平仄平。","平平平平仄○仄，仄仄平平仄○仄。","○平仄仄仄仄平，仄仄平平平仄仄。","仄○平仄仄平平，仄仄平平仄平仄。","仄平仄仄仄仄平，平仄平平仄仄仄。"],"paragraphs":["高士例须怜麹糵，此语常闻退之说。","我今有说殆不然，麹糵未必高士怜。","醉者坠车庄生言，全酒未若全于天。","达人本是不亏缺，何暇更求全处全。","景山沉迷阮籍傲，毕卓盗窃刘伶颠。","贪狂嗜怪无足取，世俗喜异矜其贤。","杜陵诗客尤可笑，罗列八子参群仙。","流涎露顶置不说，为问底处能逃禅。","我今不饮非不饮，心月皎皎常孤圆。","有时客至亦为酌，琴虽未去聊忘弦。","吾宗先生有深意，百里双罂远将寄。","且言不饮固亦高，举世皆同吾独异。","不如同异两俱冥，得鹿亡羊等嬉戏。","决须饮此勿复辞，何用区区较醒醉。"],"title":"谢苏自之惠酒"}
