{"author":"谭用之","id":37631,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["织锦歌成下翠微，岂劳西去问搘机。","未开水府珠先见，不掘丰城剑自辉。","鳌逐玉蟾攀桂上，马随青帝踏花归。","相逢半是云霄客，应笑歌牛一布衣。"],"title":"寄阎记室"}
