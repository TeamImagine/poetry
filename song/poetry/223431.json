{"author":"晁咏之","id":223431,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["朱帘高槛俯幽芳，露浥烟霏玉褪妆。","月冷素娥偏有态，夜寒青女不禁香。","从教春事年年晚，要使诗人日日狂。","替取秋兰纫佩好，忍随风雨受凄凉。"],"title":"木香花"}
