{"author":"释宝昙","id":52532,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["闻公多病正缘诗，酷似梅花太瘦时。","故忆主人鸥去近，尚留宾客鹤归迟。","把麾定复追苏子，鼓瑟无因见孺悲。","已办扁舟轻似叶，明年真到习家池。"],"title":"又和病中遣怀"}
