{"author":"赵时韶","id":108366,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["檐溜垂垂箸未收，一年乐事负春游。","新添华发羞开镜，贪看青山懒下楼。","天地至今多罔象，功名到底总蚍蜉。","祇因知得清闲好，事大如山付醉休。"],"title":"闲居书怀"}
