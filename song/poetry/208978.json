{"author":"毕仲游","id":208978,"strains":["平仄仄仄平平仄，仄仄平平平仄仄。","平平仄仄平仄平，仄仄○平仄平仄。","仄平仄仄平平仄，仄仄○○仄平仄。","平平仄仄仄仄平，仄仄平○平仄仄。","平平仄仄平仄○，仄仄平平仄○仄。","平仄平平平仄仄，仄平平平仄平仄。","○平仄仄平仄○，仄平仄仄○平仄。","仄仄平○仄仄仄，平○仄仄平平仄。","仄平仄仄仄仄平，仄仄仄平平仄仄。","仄平平仄平平仄，仄仄平平平仄仄。","平平平○仄平○，仄仄仄仄平平仄。","仄仄仄仄平仄平，平仄平平平仄○。"],"paragraphs":["韦偃树石名天下，后日良工无及者。","任侯借我枯木图，石气苍茫若唐画。","画时只用床头笔，与可亲题是真迹。","霜皮合抱隠不彰，老盖支离存半壁。","梢摧骨朽心已穿，干烂龙鳞体犹瘠。","生意虽休根柢在，崛强杈牙倚天黑。","胶流断节文理深，笋枝剥落如针直。","坐久疑行古塞外，凌空惨淡千年色。","起身就视觉有神，不见笔痕惟淡墨。","岂徒挥洒无人似，苦节清风贫到死。","任侯珍重竟何如，不独画好心君子。","若使与可为俗流，枯木虽佳侯不收。"],"title":"观文与可学士画枯木"}
