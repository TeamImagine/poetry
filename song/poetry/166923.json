{"author":"徐瑞","id":166923,"strains":["仄仄平平仄仄仄，仄仄平平平仄平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["独听松风度九夏，两鬓无情生二毛。","渠侬翰墨流声远，老我山林畜眼高。","往日相从不知乐，只今说梦竟徒劳。","男儿肯受人拘束，相见频频赋大刀。"],"title":"余与仲退读书山间壬午至戊子无一日相舍己丑仲退去此余亦连年忧患回首已九寒暑念此乐不可复得感慨不已作字寄仲退觊其蚤赋归来也"}
