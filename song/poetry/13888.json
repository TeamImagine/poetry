{"author":"宋祁","id":13888,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["身是鸡翘侍从流，单车淮上老为州。","全生正似婆娑树，不死翻成觳觫牛。","今日空名同地餠，晚年归计有瓜畴。","惭君远寄相思句，不啻三逢采艾秋。"],"title":"答李从著作"}
