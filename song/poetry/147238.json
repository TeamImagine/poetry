{"author":"吴大有","id":147238,"strains":["仄仄仄平平平平，○仄平平平仄平。","平○平仄仄仄仄，仄仄平平○仄○。","仄平仄仄○平仄，仄平仄仄平平仄。","仄仄平平平仄平，平仄平平仄平仄。","平平平仄仄平平，仄○仄仄平○平。","仄平○仄平仄仄，仄仄仄仄平平○。","平仄○平仄平仄，平○仄○平平仄平仄。","平平平仄平仄平，平○平平平仄仄平平。","平○仄仄平平仄，平○平平仄仄平○仄。","平平仄仄仄○○，平○平平○仄仄仄平。","平平仄仄○○仄，仄平仄仄平○仄。","平仄平平仄仄平，仄平仄仄平平仄。","平仄○平仄○平，仄○平平仄仄平。","仄平平仄仄平仄，平仄平平仄○平。","仄平仄仄仄仄仄，仄平仄平平仄仄。","平平平平仄仄平，仄仄○平仄平仄。"],"paragraphs":["我昔见君方成童，长吉才华惊钜公。","人间科第不屑就，直使声名闻九重。","乃翁引上凝华殿，子虚不待他人荐。","入直来来凡几年，天上奇书尽曾见。","翩然归去大江西，二疏父子还相随。","故乡分得云水地，却喜不爽渔樵期。","春雨骑牛对烟草，何如振衣随龙五云表。","秋霜黄独煨地炉，何如驼峰犀箸食天厨。","林间拾叶抄诗句，何如宫妃捧砚挥毫处。","溪边照影著荷衣，何如龙门应制夺锦时。","钧天梦断难回顾，浩然合在山中住。","金石台前伴白云，六年不踏西湖路。","今日重来发长吁，忍看清平破草庐。","尽拈书籍向人卖，归买田园供荷锄。","乃翁八十齿发落，倚门待儿斜日薄。","孤山梅花带不归，却唤扁舟载童鹤。"],"title":"饯陈随隠归临川"}
