{"author":"文同","id":168487,"strains":["平仄平仄平，仄仄平平仄。","平平仄仄平，平仄平平仄。","平平仄平平，○仄平仄仄。","平○平仄仄，仄仄仄仄仄。","仄仄平平平，平平仄平仄。","仄仄仄仄仄，仄仄平仄仄。","○仄仄平平，平仄仄仄仄。","平平仄平仄，仄仄仄平仄。","○平仄平仄，仄仄仄仄仄。","仄平仄仄仄，仄仄○仄仄。","仄仄仄仄○，○仄平平仄。","仄平仄平平，仄仄仄仄仄。","平仄仄平平，仄○平？仄。","仄仄仄平○，仄仄仄仄仄。","仄○平仄平，仄仄仄仄仄。","平仄○平平，仄仄仄仄仄。","仄仄平平仄，仄平仄平仄。","平仄仄仄仄，○平仄平仄。"],"paragraphs":["常念文选诗，最爱颜光禄。","君今作此官，诗亦颜之躅。","寻常得君诗，如隼饥见肉。","凡当忧愤际，不可不取读。","我自山南归，幽居值炎溽。","六月久不雨，万物蒸煮熟。","正在墨君堂，流体汗可掬。","单𫄨与圆素，岂解疗烦毒。","闻君有诗至，猛起捧大轴。","拆开得累纸，半日了一幅。","使我困病除，如药清头目。","把诗坐前轩，愤惋几欲哭。","君也实高才，径庭无骫曲。","六十尚为县，不自耻碌碌。","近闻移小麾，所用愈局促。","安得长康庄，走此老骥𫘧。","哲士甘藜藿，鄙夫厌粱肉。","天理不可问，长吁倚乔木。"],"title":"谢任遵圣光禄惠诗"}
