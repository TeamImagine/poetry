{"author":"胡致隆","id":225508,"strains":["平平平平仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["当年谁为裹玄黄，潮打孤城草木荒。","华表竟无新信息，断碑空有碎文章。","云埋紫盖峰何在，烟锁青田道正长。","遥想华亭披道氅，夜随明月过钱塘。"],"title":"瘗鹤铭诗"}
