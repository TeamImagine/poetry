{"author":"刘敞","id":175409,"strains":["仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昔借君家杜甫集，无端卧疾不曾编。","近从霅上吴员外，复得遗文数百篇。","夫子删诗吾岂敢，古人同疾意相怜。","新书不惜传将去，怅望秦城北斗边。"],"title":"寄王二十"}
