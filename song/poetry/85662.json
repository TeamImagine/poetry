{"author":"陈淳","id":85662,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["一阳天运复来亨，君子随时亦吉征。","暂向三山濒海处，小驰百里爱人声。","从知文物新长乐，便作弦歌旧武城。","须信道行由此兆，牛刀指日宰寰瀛。"],"title":"送王子正宰长乐二首  其一"}
