{"author":"钱颖","id":107969,"strains":["仄平○平平仄仄，仄仄平平仄平仄。","仄平仄平平仄仄，平仄○○平仄仄。","平平仄仄平平平，仄仄○平平仄仄。","仄平仄仄○仄平，仄仄仄平○仄仄。","仄平平仄仄平仄，仄平平平仄○仄。","平平仄仄平仄平，仄○平仄平○仄。","平仄仄仄平平仄平平平，仄仄仄平○仄仄。"],"paragraphs":["武皇骑龙朝帝后，露湿铜仙古苔绣。","景初命名翁与仲，无复衣冠仍汉旧。","桓圭大剑高嵯峨，不动如山严镇守。","岂知屹立司马门，九鼎暗移司马手。","变迁陵谷亦何易，洛阳尘埃一回首。","因嗟宠辱非可常，世间何者为长久。","君不见后来荆棘埋铜驼，坐想失身横陇亩。"],"title":"以久字韵赋翁仲"}
