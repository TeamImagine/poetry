{"author":"赵汝绩","id":94257,"strains":["平平仄仄平仄平，平平仄仄平平平。","？平平仄平仄仄，平平仄仄○平○。","平平平○仄仄仄，平平仄平仄仄仄。","仄平○仄平仄平，平仄平平平仄仄。","平平平平仄平平，仄平仄仄仄仄平。","平平平仄仄平仄，平平仄仄仄平平。","平平平平平仄仄，仄仄仄平仄仄仄。","平平仄仄仄平仄，平仄平平仄平仄。","仄平仄平平仄平，平平仄平仄仄平。","平平仄仄仄仄仄，仄仄仄仄平平平。","仄仄仄仄○仄仄，仄仄仄仄平仄仄。","平○仄仄平仄平，仄仄平○仄平仄。"],"paragraphs":["山浓树密春欲浮，农夫有事营西畴。","鹁鸪声歇风雨急，田塍滑㳠如翻油。","牢披蓑衣紧系笠，浑身水流两股栗。","拣时浸种开稻包，心急鞭牛牛步急。","前年春寒再移秧，去年夏旱赤地荒。","东邻西保几人在，渠今尚得本身强。","低头无言心似苦，定愿五风十日雨。","禾头粒粒饱秋露，糠籺充肠米田主。","我家镜湖烟水湄，身虽不耕眼见之。","何人得此畎亩趣，短纸写出无声诗。","坐令展卷三太息，力穑莫供浮末食。","君看此辈终岁勤，返向沟中作捐瘠。"],"title":"题黄存之春庄雨急图"}
