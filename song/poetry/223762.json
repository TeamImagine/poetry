{"author":"吴则礼","id":223762,"strains":["平仄仄平平仄平，○平仄仄平仄平。","平平仄仄平仄仄，仄仄平平平仄平。","平平仄仄仄平仄，仄平仄平平仄平。","仄平○平仄平仄，仄平平平○平○。"],"paragraphs":["消渇茂陵端倦游，穿云踏石良未休。","诸天办供林谷晓，一寺鸣钟江海秋。","吾曹大是许询辈，道人岂非支遁流。","莫因妻儿要归去，杖藜聊为茶铛留。"],"title":"次周开祖游鹤林韵"}
