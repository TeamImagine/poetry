{"author":"赵蕃","id":73843,"strains":["仄平平仄平仄仄，仄平仄仄仄仄仄。","平平仄仄○平平，平仄平平○○仄。","平平平仄仄平仄，仄○平平平仄仄。","仄平仄仄仄仄仄，仄仄仄平平仄仄。","○○仄仄○仄平，○仄平平仄○仄。","仄平仄仄仄平仄，仄仄仄仄平○仄。","仄平○仄仄平仄，平平仄仄平平仄。","仄仄仄平仄仄仄，仄仄平平平仄仄。"],"paragraphs":["客亭何以祛暑溽，一时顿有此两玉。","逃虚不用听跫然，医俗宁须更栽竹。","平生韦布困蓝缕，敢并奇文森绮縠。","爱而忘丑反誉我，惠以大篇仍短幅。","颇思浃日相就谈，应对先生愧空腹。","奈何别棹复催去，一日十日寒且暴。","两君如此尚场屋，吞舟讵可寻常渎。","怅子薄官亦碌碌，政坐家贫耕不足。"],"title":"留清江蒙简兄寿玉徐兄思叔皆以文卷宠教愧未有以谢又承寿玉枉示古句仍用鄙韵谨次韵并呈二兄"}
