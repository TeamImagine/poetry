{"author":"孔武仲","id":200288,"strains":["平平平仄平，○仄仄平仄。","仄仄○平○，平○仄平仄。","仄仄仄平仄，平仄仄平仄。","平仄？平平，平平仄○仄。","平平平仄仄，仄仄仄平仄。","仄仄仄平平，仄仄平平仄。","仄○平仄平，仄仄仄平仄。","仄仄平仄平，平平仄平仄。"],"paragraphs":["年华工密移，回首已春暮。","雨掠夭桃空，风折牡丹去。","芍药殿花阵，披靡不能住。","惟有酴醿开，仙葩照行路。","清香飘夜月，淡态挹晨露。","得酒便孤斟，远驾耽徐步。","我如车上人，醉逐四时鹭。","浩荡无所之，谁能问徒御。"],"title":"春晚作"}
