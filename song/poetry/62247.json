{"author":"虞俦","id":62247,"strains":["仄平仄仄仄平平，仄仄平平仄仄平。","仄仄平平平仄仄，仄平平平仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["缭枝偃蹇傍岩隈，密叶棱层不露才。","一色浑疑新酿熟，十分端为好诗开。","佳人宜与簪云髻，上客须邀釂玉杯。","只恐王孙归未得，小山招隠故应催。"],"title":"木犀晚来盛开寄吴守"}
