{"author":"罗邺","id":30414,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["烟收绿野远连空，戍垒依稀入望中。","万里山河星拱北，百年人事水归东。","扁舟晚济桃花浪，走马晴嘶柳絮风。","乡思正多羁思苦，不须回首问渔翁。"],"title":"春晚渡河有怀"}
