{"author":"周紫芝","id":240479,"strains":["仄仄平平仄仄平，仄平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["十室煕煕俗自恬，令君岂弟不多严。","簿书遣吏且堆案，风月撩人时到檐。","賸种幽花无限好，满倾春酒十分甜。","何劳结屋深防客，清节如君有底嫌。"],"title":"次韵费茂和风月亭新成"}
