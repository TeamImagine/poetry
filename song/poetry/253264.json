{"author":"李弥逊","id":253264,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["物华苒苒竞芳新，六月红渠自作春。","走马看花传好句，长梯摘实赖幽人。","雨余门巷无留客，月上池台绝过尘。","为约龟鱼共清赏，酒香花气两相亲。"],"title":"池亭独坐"}
