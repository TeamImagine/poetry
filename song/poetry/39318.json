{"author":"陆游","id":39318,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["华胥归路万山青，拈得乌藤绕舍行。","两眦尚余残睡美，一襟初受晓凉生。","阴阴院落新桐影，寂寂房栊乳燕声。","已罢小餐停卯酒，龟肠蝉腹不胜清。"],"title":"夏日晨起"}
