{"author":"刘子翚","id":15218,"strains":["平平仄仄平平仄，平仄○平平仄仄。","○平仄○平仄平，仄仄仄仄○平仄。","平平平仄仄仄平，平仄平仄平平平。","平○仄仄仄平仄，仄仄平平平平平。","平平仄平平仄仄，仄仄仄平仄仄仄。","平平仄仄仄平平，仄○平平仄平仄。","仄平平平仄○平，仄平平平仄平○。","仄○平平仄平仄，仄○○仄平○平。"],"paragraphs":["溪山步步开图障，山影更随溪荡漾。","回环两县烟雨奇，一目尽奄长桥上。","干枫枯柳澹不春，欢伯为解愁城屯。","书空咄咄亦良苦，抵掌呜呜聊任真。","山房竹阴生晚寂，客醉忘归主忘客。","沉机已寄谢安棋，逸兴何惭阮孚屐。","道人栖云乐其天，孰知为仙孰为禅。","定应风蜩足枯槁，绝胜磨蚁争回旋。"],"title":"次韵明仲游栖云阁"}
