{"author":"刘克庄","id":115733,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["幸际龙飞策士年，灵岩仙水执鞭先。","夺标文妙三场称，劝驾诗高万口传。","昔忝词臣曾草诏，今为乡老预兴贤。","春风到耳鳌头选，尚可扶衰候马前。"],"title":"次乡守赵计院鹿鸣韵"}
