{"author":"郊庙朝会歌辞","id":170000,"strains":["平仄仄平平，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["禋祀毕圆丘，嘉辰庆泽流。","天仪临观魏，盛礼蔼风猷。","洋溢欢声动，氛氲瑞气浮。","上穹垂眷佑，邦国拥鸿休。"],"title":"建隆御楼三首《宋史·乐志》一：乾德六年，和岘言：按《开元礼》，郊祀，车驾还宫，入嘉德门奏《采茨之乐》，入太极门奏《太和之乐》。今郊祀礼毕，登楼肆赦然后还宫，宫县但用《隆安》，不用《采茨》，其《隆安》乐章本是御殿之辞。伏详《礼》意，《隆安之乐》自内而出，《采茨之乐》自外而入，若不并用，有失旧典。群从之。 升坐用《隆安》。"}
