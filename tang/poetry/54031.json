{"author":"李颀","id":54031,"strains":["仄仄仄平仄，平平○仄平。","平平仄仄仄，平仄仄平平。","○仄平平仄，平平平仄平。","平平平仄仄，仄仄仄平平。","仄仄平仄仄，平平平仄平。","平平仄平仄，平仄仄平平。"],"paragraphs":["夜宿翠微半，高楼闻暗泉。","渔舟带远火，山磬发孤烟。","衣拂云松外，门清河汉边。","峰峦低枕席，世界接人天。","霭霭花出雾，辉辉星映川。","东林曙莺满，惆怅欲言旋。"],"title":"宿香山寺石楼"}
