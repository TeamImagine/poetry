{"author":"周朴","id":31495,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["晓擎弓箭入初场，一发曾穿百步杨。","仙籍旧题前进士，圣朝新奏校书郎。","马疑金马门前马，香认芸香阁上香。","闲伴李膺红烛下，慢吟丝竹浅飞觞。"],"title":"赠李裕先辈"}
