{"author":"李新","id":223133,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["晚闻佳客过烟城，抛檄归来扫榻尘。","连骑莫忧原叔病，食鲑谁谓庾郎贫。","定因残雪寻穿履，聊觅江梅遗故人。","重与论文在何日，自应乘兴一相亲。"],"title":"喜孙伯远王周彦远访"}
