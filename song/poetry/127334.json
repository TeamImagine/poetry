{"author":"方岳","id":127334,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["病眸未老已昏眵，近废秋堂几卷书。","世事难看宁闭却，人生自扰正纷如。","棋声久避灯前雨，菜本犹堪月下锄。","面壁且容趺足坐，此心雅与俗人疏。"],"title":"病目"}
