{"author":"梅尧臣","id":57958,"strains":["平平仄平仄，平○仄平仄。","仄平平平平，仄○平平仄。","○仄○平仄，平仄平仄仄。","仄平平平平，平仄平仄仄。","仄仄仄平平，仄平平仄仄。","平平仄○○，仄仄○○仄。","平平平平仄，仄仄仄仄仄。","仄仄仄平仄，平仄仄平仄。","仄仄平仄仄，仄仄仄仄仄。"],"paragraphs":["君家太湖石，何从太湖得。","太湖天东南，太行天西北。","相去三千里，虽有何致力。","古人烦舟车，顽质无羽翼。","窍引木莲根，木莲依以植。","秋蛇出其中，舌吐虹霓色。","君尝夸于我，怪怪亦特特。","以丑世为恶，兹以丑为德。","事固无丑好，丑好贵不惑。"],"title":"咏刘仲更泽州园中丑石"}
