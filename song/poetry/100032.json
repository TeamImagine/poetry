{"author":"洪咨夔","id":100032,"strains":["平平仄平仄，仄仄平平平。","平平仄仄仄，平仄平平平。","平仄仄○仄，平平仄○平。","仄平仄平仄，仄仄平平平。","○仄仄仄仄，仄平仄平平。","仄平仄○仄，平仄○平平。","仄仄仄仄仄，平平平○平。","仄仄仄仄仄，平平仄平平。","仄平仄平平，○仄平平平。","仄平仄仄仄，仄仄○○平。","平平仄仄仄，仄仄仄仄平。","平平平○仄，仄仄○平平。","平平平平仄，仄平平平平。","仄平仄平仄，仄仄平仄平。"],"paragraphs":["温明好天气，猛忆湖山遨。","平堤到处柳，流水谁家桃。","樽斚选胜槛，笙歌唤轻舠。","百需不移具，一醉何庸逃。","膜鼓着日紧，纸鸢得风高。","买归不论价，矜诩相为豪。","迅晷略两眼，柔飔摇三毛。","闹里梦已破，闲边趣方牢。","摘桑暮西崦，浸谷朝东皋。","病来饭即药，客至茶当醪。","云烟面目稔，笋蕨气势鏖。","腰顽渠称鹤，脚硬难为鳌。","吾非东山谢，亦非华阳陶。","泊乎潜溪潜，万事随所遭。"],"title":"暮春即事"}
