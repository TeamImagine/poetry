{"author":"魏野","id":188529,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["携得筇枝背得琴，欲浮蜀浪陟吴岑。","本期胜境酬双眼，却恨虚名阻片心。","出似蓬飘宁免醉，住如匏系不妨吟。","重酬雅咏重思想，太守相留意最深。"],"title":"和酬李殿院以野将游吴蜀二首  其二"}
