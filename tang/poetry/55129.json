{"author":"李华","id":55129,"strains":["平仄仄仄○，平平仄○仄。","平○仄仄○，仄仄仄平仄。","○平仄仄平，平仄仄平仄。","平平仄平仄，仄仄平平仄。","平仄○仄平，○○平仄仄。","仄平平仄仄，仄仄平仄仄。","平○仄仄平，○仄仄平仄。","仄○平平仄，平平仄仄仄。","仄仄平平平，仄平平仄仄。","平平平仄仄，仄仄平平仄。","仄仄平○平，仄平仄平仄。"],"paragraphs":["秦灭汉帝兴，南山有遗老。","危冠揖万乘，幸得厌征讨。","当君逐鹿时，臣等已枯槁。","宁知市朝变，但觉林泉好。","高卧三十年，相看成四皓。","帝言翁甚善，见顾何不早。","咸称太子仁，重义亦尊道。","侧闻骊姬事，申生不自保。","暂出商山云，朅来趋洒扫。","东宫成羽翼，楚舞伤怀抱。","后代无其人，戾园满秋草。"],"title":"咏史十一首 五"}
