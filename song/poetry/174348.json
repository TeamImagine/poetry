{"author":"刘敞","id":174348,"strains":["仄○平仄平，仄仄○仄仄。","仄仄仄平平，平平仄○仄。","平平仄○仄，仄仄○平仄。","平仄仄○仄，平平平仄仄。","平平平仄仄，仄仄平仄仄。","○平仄仄平，仄仄仄仄仄。","平平仄平仄，平仄平仄仄。","○平仄平仄，仄仄仄平仄。","平平仄仄○，仄仄平仄仄。"],"paragraphs":["耳闻梅圣俞，及此将十载。","洛下聚英豪，文华富如海。","声名动冠剑，久合参朝采。","何意幕中客，新违江上宰。","材高虽用晚，大器终有在。","三公识者多，荐拔可立待。","栖栖九衢里，尘土增厌殆。","相逢恨知晚，乍似去贫馁。","邻居幸见过，沃此胸礧磈。"],"title":"赠梅圣俞"}
