{"author":"李复","id":212476,"strains":["平平仄平平，仄仄平平仄。","平平○仄○，仄仄平平仄。","仄平仄仄平，仄仄平平仄。","平平仄平平，仄仄仄仄仄。","仄仄仄平仄，仄仄平仄仄。","平平平仄平，仄平平仄仄。","平平平仄平，平仄仄仄仄。","仄仄平仄仄，○仄仄平仄。","平平仄平仄，仄平仄平仄。","○平仄○平，平仄仄仄仄。"],"paragraphs":["支提压西城，境绝天香集。","招邀乘逸兴，步驶追随急。","到门病眼明，晓逐秋云入。","浮屠喜跻攀，万象在拱揖。","古洞积阴霭，暗澹龛像湿。","登兹翻百忧，履危非我习。","南山西出秦，迤逦序等级。","北渭东赴海，汹涌动都邑。","林梢见新月，整归尚依郁。","兴来莫重辞，时节不可及。"],"title":"因何常德招游西塔有诗遂和"}
