{"author":"夏竦","id":232738,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["梓泽芝田尊帝里，玉符金钥委台司。","家传旧节居连帅，史作新书赞父师。","留府櫜鞬分骑引，都门圭组鬬班辞。","共惊河洛初开奥，一日龙光四海知。"],"title":"送太傅相公居留洛宅"}
