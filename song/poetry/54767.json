{"author":"朱熹","id":54767,"strains":["平仄仄平仄，平○仄平平。","仄仄平○仄，平仄仄平平。","平仄仄仄平，仄平仄平平。","平平仄平仄，平平仄○平。","平平仄仄平，平仄平仄平。","仄仄仄仄平，平仄仄仄平。","仄平平仄仄，仄仄仄仄平。","平平平仄平，仄仄平平○。","平平仄仄平，仄仄仄○平。","仄仄仄平仄，仄平仄平平。","平○仄平仄，仄仄平平平。"],"paragraphs":["遥夜不能寐，披衣起彷徨。","仰视天正黑，寒气惨悲凉。","飞霰忽下零，雪花亦飘扬。","飘扬未云已，须臾满空翔。","前山失旧姿，川谷流素光。","念昔少小时，无事志四方。","五年江海上，不见雪与霜。","飘飖今日情，浩荡谁能量。","凌晨饮一杯，竟日守空堂。","𥩟立玩奇变，永言获新章。","踌躇欲何报，玉树生琼冈。"],"title":"奉酬子厚咏雪之作"}
