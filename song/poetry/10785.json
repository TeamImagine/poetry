{"author":"朱槔","id":10785,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["一牛鸣地两禅林，雾雨初晴翠霭深。","熟路缘溪穿窈窕，疏钟唤客出岖嵚。","未求黄卷成功处，且办青山避世心。","怅望不来还独返，秋风聊作暮云吟。"],"title":"寄人"}
