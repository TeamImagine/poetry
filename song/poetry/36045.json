{"author":"陆游","id":36045,"strains":["仄仄平平仄仄平，仄平平仄仄平平。","平平仄仄平仄仄，仄仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["走遍天涯白发生，晚叨微禄卧山城。","知章自识狂供奉，士季那容醉步兵。","𣃁药有时携短镵，奏书无路请长缨。","此心拟说还休去，付与空堦夜雨声。"],"title":"寒夜移疾二首  其二"}
