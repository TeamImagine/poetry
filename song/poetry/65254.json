{"author":"吕祖谦","id":65254,"strains":["平平平平仄平平，平平仄仄仄仄平。","仄平平仄仄平○，仄平仄仄平仄平。","仄平平仄○仄平，平平仄仄仄仄○。","平平仄平仄仄平，○平仄仄平仄平。","平平平平仄仄平，仄平仄平平仄平。","仄平平平平仄平，平平仄仄平仄仄。","仄平仄仄仄仄平，仄仄仄仄平平○。","平平仄仄仄平平，平平仄仄平仄平。","平平仄平仄平○，仄平仄仄平平平。","平仄仄仄平平○，仄平仄仄○○○，仄○○平仄平平。","仄平平平平仄平，仄仄○平○仄仄。"],"paragraphs":["章侯平生一诗囊，酬风酢月遍四方。","浩歌姑熟酒淋浪，醉呼太白同举觞。","遂登浮玉临渺茫，江涛挟笔益怒张。","沙头倚樯乐未央，兴阑忽上秋浦航。","门前槐花日夜黄，闭门琢诗声绕梁。","白袍纷纷渠自忙，飘然邂逅非所望。","自言久厌世锁缰，合眼已梦庐山苍。","君才甚硕气方刚，身虽欲隠文则彰。","江湖故人半朝行，左推右挽摩天翔。","而我戢翼甘摧藏，不能与俗相迎将，径当行前扫山房。","俟君功成还故乡，却驾柴车迎路傍。"],"title":"寄章冠之"}
