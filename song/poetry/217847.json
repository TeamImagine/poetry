{"author":"张耒","id":217847,"strains":["仄平仄仄仄，仄平仄○平。","仄仄仄平仄，仄平平○平。","仄仄仄仄仄，仄平仄平平。","仄仄仄仄仄，平平仄平○。","平平平平仄，仄仄仄仄平。","平平仄平仄，仄○仄仄平。","仄平平仄仄，仄仄仄○平。","仄平仄仄仄，仄仄仄平平。"],"paragraphs":["野云不作雪，仲冬气犹蒸。","岸雨湿枯柳，北风生浪声。","昨日饮我者，主人出金觥。","酒薄亦足醉，青蛾惯逢迎。","纷纷舟车地，主吏困怨憎。","樽罍备人事，起论爱客诚。","世途聊复尔，物态恶分明。","十年五往返，抚事感飘零。"],"title":"宿州"}
