{"author":"于石","id":163805,"strains":["平仄平平仄仄平，平平仄仄仄仄平。","平平仄仄仄平仄，平仄平平平仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["谁叩柴门寄我诗，迎门稚子候予归。","青山唤醒十年梦，明月空怀千里思。","今晋古秦天地隔，范雎张禄姓名非。","人生百岁发相见，世事悠悠未可知。"],"title":"次韵苏巨卿"}
