{"author":"丁仙芝","id":45501,"strains":["仄平仄平平仄平，仄平平○仄平平。","平平仄仄平仄仄，平平平○平平○。","平平仄仄仄平仄，平平仄平仄仄仄。","平仄仄仄仄平仄，平平仄仄仄仄仄。","仄平仄平仄仄仄，仄仄平仄平平仄。","平平仄仄仄平平，仄仄平平仄平仄。","仄○平仄平仄仄，仄仄○平仄平仄。"],"paragraphs":["十年种田滨五湖，十年遭涝尽为芜。","频年井税常不足，今年缗钱谁为输。","东邻转谷五之利，西邻贩缯日已贵。","而我守道不迁业，谁能肯敢效此事。","紫微侍郎白虎殿，出入通籍回天眷。","晨趋彩笔柏梁篇，昼出雕盘大官膳。","会应怜尔居素约，可即长年守贫贱。"],"title":"赠朱中书"}
