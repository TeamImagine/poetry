{"author":"陆游","id":39825,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["老废雠书病废诗，昼闲惟与睡相宜。","未寻内史流觞地，又近庞公上冢时。","花发游蜂喧院落，笋长驯鹿入藩篱。","石帆山下春如许，野老来招不用辞。"],"title":"幽居春晚二首  其二"}
