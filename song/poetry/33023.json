{"author":"陆游","id":33023,"strains":["平平仄平平平平，仄平仄仄仄平平。","仄仄仄平仄○仄，仄仄○平仄仄平。","平平仄仄仄仄仄，仄仄平平平仄平。","仄仄平平○平仄，平仄仄仄仄○平。"],"paragraphs":["眉山汉嘉东西州，估船日日到津头。","不得讲书一行字，倚遍临江百尺楼。","黄钟大吕忽复见，绣叚英瑶何足酬。","愿约青神王夫子，来醉万景作中秋。"],"title":"次韵师伯浑见寄"}
