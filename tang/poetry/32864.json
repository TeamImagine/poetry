{"author":"杜荀鹤","id":32864,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["夫因兵死守蓬茅，麻苎衣衫鬓发焦。","桑柘废来犹纳税，田园荒后尚征苗。","时挑野菜和根煮，旋斫生柴带叶烧。","任是深山更深处，也应无计避征徭。"],"title":"山中寡妇"}
