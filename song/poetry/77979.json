{"author":"林采","id":77979,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄仄平。"],"paragraphs":["钓螺江上一耕夫，误挂簪裳计已疏。","来此劝农申告诫，要渠僇力事耕锄。","田畴耒耜能无倦，禾稼收成自有余。","户晓更烦诸父老，俾知太守意劝渠。"],"title":"劝耕"}
