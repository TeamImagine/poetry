{"author":"吴锡畴","id":140183,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["陇上无人寄一枝，疏花忽见喜生眉。","岩棱面瘦霜明里，潇洒香寒月上时。","比姑射仙同调度，与林逋老共襟期。","孤芳不竞能坚守，肯向离骚怨未知。"],"title":"遇梅初花"}
