{"author":"苏轼","id":195316,"strains":["平平○○平，仄仄仄平仄。","平平仄平仄，平仄仄仄仄。","仄平仄仄平，仄仄仄仄○。","平平仄平平，仄仄平仄仄。","平平仄仄仄，仄仄○仄仄。","平平仄仄平，仄仄平仄仄。","仄○平仄○，平仄仄平仄。","仄平平平仄，仄仄仄平仄。","平平平仄○，仄仄仄平仄。","仄平仄仄○，○仄仄仄仄。"],"paragraphs":["峨峨扇中山，绝壁信天剖。","谁知大圆镜，衡霍入户牖。","得之老月师，画者一醉叟。","常疑若人胸，自有云梦薮。","千巌在掌握，用舍弹指久。","低昂不自知，恨寄儿女手。","短屏虽曲折，高枕谢奔走。","出家非今日，法水洗无垢。","浮游云释峤，宴坐柳生肘。","忘怀紫翠间，相与到白首。"],"title":"吴子野将出家赠以扇山枕屏"}
