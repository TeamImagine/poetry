{"author":"陆文圭","id":166229,"strains":["仄仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["燕黍寒生春未回，可堪早别故园梅。","新丰斗酒马周去，京兆束书韩愈来。","赋就不须呈狗监，敕除先合拜鸾台。","青云附骥非吾愿，自守书灯拨冷灰。"],"title":"送朱伯海入京"}
