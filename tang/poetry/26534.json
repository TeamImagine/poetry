{"author":"刘驾","id":26534,"strains":["仄仄平仄仄，平○仄平平。","平平平仄平，仄仄仄平○。","仄仄仄平○，仄○仄仄平。","平平仄仄仄，仄仄平○平。","平○仄平平，仄仄平仄平。","平仄仄仄仄，平仄平仄平。","仄平仄仄平，仄仄平平○。","平平平平仄，仄仄平平平。","平平仄平仄，平仄仄仄平。"],"paragraphs":["朗朗山月出，尘中事由生。","人心虽不闲，九陌夜无行。","学古以求闻，有如石上耕。","齐姜早作妇，岂识闺中情。","何如此幽居，地僻人不争。","嘉树自昔有，茅屋因我成。","取薪不出门，采药于前庭。","春花虽无种，枕席芙蓉馨。","君来食葵藿，天爵岂不荣。"],"title":"山中有招"}
