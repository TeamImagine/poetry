{"author":"白居易","id":15161,"strains":["仄仄仄平仄，仄平平仄平。","仄平平仄平，平仄仄平平。","平平仄平仄，平仄仄平平。","仄仄仄平仄，仄平仄平平。","平平仄○仄，○仄仄仄○。","平平仄平仄，仄仄仄平平。","仄仄仄平仄，仄仄平平平。","仄仄平平仄，○平仄仄○。","仄仄仄平仄，平平仄仄平。"],"paragraphs":["懒病每多暇，暇来何所为。","未能抛笔研，时作一篇诗。","诗成澹无味，多被众人嗤。","上怪落声韵，下嫌拙言词。","时时自吟咏，吟罢有所思。","苏州及彭泽，与我不同时。","此外复谁爱，唯有元微之。","谪向江陵府，三年作判司。","向去二千里，诗成远不知。"],"title":"自吟拙什因有所怀"}
