{"author":"叶子强","id":77549,"strains":["仄○仄仄仄，仄仄平仄平。","平平仄○仄，平仄平平○。","仄仄仄○仄，平平仄平平。","仄平仄仄仄，仄仄平仄平。","○仄仄平平，仄平仄○平。","仄仄仄仄○，仄仄平仄平。","仄仄平仄仄，○○仄平平。","平仄仄仄仄，平仄仄仄平。"],"paragraphs":["少长事壮厉，意气弥九州。","鞭车踏长路，渠料能夷犹。","困此九折坂，嵚崎不容辀。","彼须匪所彊，此售宁或求。","犹有读书心，大寒索衣裘。","贱嗜匪贵献，一拂销百愁。","宝此清浄退，相从赋归休。","农圃雅所问，同一壑一丘。"],"title":"读书堂五首  其五"}
