{"author":"刘克庄","id":111520,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["已买荒山卜毳藏，岂知来此借禅床。","傍人尽怪病摩诘，送客不嫌穷孟尝。","皓白群仙应笑老，昏花太乙谩分光。","何时邻里持牛酒，却贺先生返故乡。"],"title":"辛亥三月九日宿囊山"}
