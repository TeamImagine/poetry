{"author":"范成大","id":43153,"strains":["仄平平平平平平，仄平平平仄仄○。","仄仄平平仄平仄，仄平平平平？？。","平平仄平仄平仄，仄仄仄平平仄仄。","仄○平仄仄平平，平○○○平平仄。","平平平仄仄平平，平○仄仄平平○。","平仄平平○平仄，平仄仄仄○平平。","平平平平仄平仄，仄仄○平仄仄仄。","仄平仄○平仄平，仄仄平平仄平仄。","仄平仄仄仄○平，平仄平平平仄平。","平平平仄仄平仄，仄仄平○仄仄平。","平平平平○平仄，平平○平仄平仄。","仄平○仄仄平○，仄仄平○仄平仄。","仄平仄○仄平平，仄○平○仄○平。","仄仄仄平○仄仄，仄平仄仄仄○平。","仄平○仄○平仄，仄○平仄平平仄。","平平平仄仄平平，平仄平平平○仄。","仄平仄仄○平平，平平平仄平平平。","仄仄平平仄平仄，仄仄平平○仄平。","仄仄平○仄平仄，仄平仄仄○平仄。","仄平平仄仄平○，平仄仄平平仄仄。"],"paragraphs":["冻云埋山天冥蒙，北风无情雪塞空。","道傍人稀鸟飞绝，问君东游何匆匆。","君言薄官淡无味，免俗未能聊复尔。","我评兹事一鸿毛，因行且看佳山水。","陵阳楼阁压高城，烟屏百叠双流横。","姑孰江亭更奇绝，浓黛两抹长眉青。","山形成龙复成虎，六代遗踪供吊古。","大荒莽苍江水黄，两涘风烟眇吴楚。","却浮一苇下长川，浮玉低昂波聒天。","梁溪南岸小停橹，一酌人间第二泉。","阊门峨峨过吾国，姑苏临波照金碧。","太湖三万六千顷，上有垂虹跨南极。","我家越相尚神游，试从烟浪访扁舟。","问讯白鸥相记否，谓言久客不胜愁。","软红三尺长安道，九重城阙乾坤绕。","西湖山寺浙江楼，君昔曾游今更好。","故人客馆中天开，非君谁上黄金台。","挽著天衢五云上，却望江湖如梦回。","万境何如一丘壑，几时定解冠裳缚。","幔亭山下桂丛深，清社向来都寂莫。"],"title":"胡宗伟罢官改秩举将不及格往谒金陵丹阳诸使者遂朝行在颇有倦游之叹作诗送之"}
