{"author":"陆游","id":34934,"strains":["平平平仄仄，仄仄平平平。","平平仄仄仄，○仄仄仄平。","○平仄仄平，平平仄平平。","平平仄仄仄，？仄仄仄平。","仄仄仄平仄，○仄仄仄○。","仄平仄仄平，仄仄○仄平。","平平仄平仄，仄仄平平○。","平平仄平仄，平仄○平平。","仄仄仄平仄，平仄仄○平。","仄○仄仄仄，仄仄平平平。","仄平仄平平，仄仄平平仄。","仄平仄仄仄，○平仄仄○。"],"paragraphs":["文章天所秘，赋予均功名。","吾尝考在昔，颇见造物情。","离堆太史公，青莲老先生。","悲鸣伏枥骥，蹭蹬失水鲸。","饱以五车读，劳以万里行。","险艰外备尝，愤郁中不平。","山川与风俗，杂错而交并。","邦家志忠孝，人鬼参幽明。","感概发奇节，涵养出正声。","故其所述作，浩浩河流倾。","岂惟配诗书，自足齐韺鬴。","我衰敢议此，长歌涕纵横。"],"title":"感兴"}
