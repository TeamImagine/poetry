{"author":"刘克庄","id":110343,"strains":["仄仄仄仄仄，平仄平平○。","仄仄仄平仄，平仄○平○。","平平○○平，○仄平平平。","平仄仄仄仄，仄平○平○。","平仄仄平仄，平仄平仄平。","仄平平仄仄，仄仄平平平。","平平仄仄仄，平平平平○。","仄仄仄平○，仄仄仄○平。","仄平平仄仄，仄仄○平平。","仄仄仄仄平，仄仄○平平。"],"paragraphs":["岭表岂必热，庚伏频滂沱。","薄暮辱招要，盆李参瓶荷。","君侯如长松，折节交藤萝。","奇字识夏鼎，古音弹云和。","今日素商至，高屋凉意多。","夜清群籁息，已有蛩鸣莎。","人生不饮酒，贤愚同销磨。","拍手问湘累，独醒欲如何。","谬承青眼顾，讵惜苍颜酡。","客散我亦归，耿耿看斜河。"],"title":"秋日会远华馆呈胡仲威"}
