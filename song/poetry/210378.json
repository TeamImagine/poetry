{"author":"杨亿","id":210378,"strains":["平仄仄平仄，平平仄仄平。","仄平平仄仄，平仄仄？平。","仄仄平平仄，平平仄仄平。","平平○仄仄，仄仄仄○平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","平平仄平仄，仄仄仄平平。"],"paragraphs":["家在霅溪傍，汀蘋遶舍香。","草玄偏寂寞，为客苦恓惶。","泽国聊倾盖，春闱早擅场。","陔兰行可采，月桂自应芳。","税驾临沧海，回辕指大梁。","裂裳趋远道，负米及高堂。","季子裘虽敝，安仁鬓未苍。","明年杏园里，辄莫负春光。"],"title":"孙及归吴兴"}
