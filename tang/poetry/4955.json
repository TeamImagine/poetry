{"author":"独孤及","id":4955,"strains":["仄仄○仄仄，仄仄平仄平。","仄○平仄平，平平仄平平。","平仄仄平仄，平平平平平。","平平仄？仄，仄仄仄仄平。","仄平仄仄仄，仄仄平平平。","仄仄仄仄○，仄平平仄平。","○平○平平，平平仄平平。","仄平仄平仄，平仄平○平。","平仄○仄平，仄仄平仄平。","仄○仄平仄，平仄仄仄平。"],"paragraphs":["往岁衣褐见，受服金马门。","拟将忠与贞，来酬主人恩。","天地暂雷雨，洪波生平原。","穷鳞遂蹭蹬，夙昔事罕存。","幸逢帝出震，授钺清东藩。","白日忽再中，万方咸骏奔。","王风从西来，春光满乾坤。","蛰虫竞飞动，余亦辞笼樊。","遭遇思自强，宠辱安足言。","唯将四方志，回首谢故园。"],"title":"丙戌岁正月出洛阳书怀"}
