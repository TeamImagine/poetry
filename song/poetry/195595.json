{"author":"苏轼","id":195595,"strains":["仄仄仄平平，仄平平仄仄。","仄仄仄仄仄，○平仄平仄。","仄平平仄仄，？仄仄仄仄。","仄○平平平，仄仄仄○仄。","平平平平仄，平仄仄平仄。","仄仄平平平，○仄仄仄仄。"],"paragraphs":["博大古真人，老聃关尹喜。","独立万物表，长生乃余事。","稚川差可近，倘有接物意。","我顷登罗浮，物色恐相值。","徘徊朱明洞，沙水自清驶。","满把菖蒲根，叹息复弃置。"],"title":"和陶杂诗十一首  其六"}
