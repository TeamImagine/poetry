{"author":"范祖禹","id":200851,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["晨入金华暮浴堂，声容不动笔奔忙。","星间忽降龙衔耀，天上重分玉醴香。","欲炧寒宵宫漏永，半酣归梦蜀山长。","起看绛阙银河晓，山立千官拱未央。"],"title":"和子瞻禁林锁院诏赐烛酒"}
