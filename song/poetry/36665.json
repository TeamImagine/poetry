{"author":"陆游","id":36665,"strains":["仄平平仄仄平平，仄仄平平仄仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["鬓毛焦秃齿牙疏，老病灯前未废书。","卷里光阴能属我，人间声利久忘渠。","穷山藏拙犹嫌浅，粝饭支羸不愿余。","雨露安能泽枯朽，故人枉是费吹嘘。"],"title":"秋夜读书有感"}
