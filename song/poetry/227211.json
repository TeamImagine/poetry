{"author":"米友仁","id":227211,"strains":["平仄仄平平仄仄，仄仄平○平仄仄。","平平仄仄○平平，仄仄平平平仄仄。","仄仄平平仄仄仄，仄仄平平平仄仄。","仄平仄仄仄仄○，仄仄平平仄平仄。","○平仄平仄仄仄，仄仄平平○仄仄。","仄平平仄仄平平，仄仄平仄平仄仄。","仄平仄仄平平平，平平平仄○平仄。","平平仄仄仄平平，仄仄平平○仄仄。","平平仄仄平平平，仄仄平平仄平仄。","仄平○仄○仄平，仄仄平平仄平仄。"],"paragraphs":["图契朴雕推圣智，万古奔沈余末伎。","兰亭醉墨更无加，始信功名皆傥尔。","庾翼儿郎岂不黠，自是家鸡惭野雉。","退之彊聒六艺疏，见处才能到姿媚。","相公有官那得取，不与官家深自秘。","却因同好露心胸，谩使萧翼夸末计。","摸金不必曹阿瞒，温韬家有昭陵器。","披沙只恐取黄金，剔轴谁能收故纸。","天章宝塔高嵯峨，永表文皇好文艺。","至今油蜡传未休，善本何辞万金弃。"],"title":"题禊帖诗"}
