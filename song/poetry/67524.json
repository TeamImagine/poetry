{"author":"楼钥","id":67524,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["才尽甘为世所捐，不如高卧了余年。","时逢毁誉心无诤，间有诗文手自编。","老去已知身是梦，闲来更得酒中天。","帘深午寂浑无念，只与白鸥相对眠。"],"title":"次韵十诗 昼寝"}
