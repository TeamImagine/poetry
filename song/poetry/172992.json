{"author":"章炳炎","id":172992,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["每到双溪兴自招，新亭况是隔凡嚣。","水中山色都如画，风里湍声却似潮。","欹枕几回眠尽夜，凭栏不厌立终朝。","人生何用千锺酒，万古闲愁向此消。"],"title":"合溪新亭"}
