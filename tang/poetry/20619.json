{"author":"张祜","id":20619,"strains":["仄仄仄平平，平平仄仄平。","平平平仄仄，仄仄仄○平。","仄平平平仄，○平仄仄平。","仄平平仄仄，仄仄仄平平。","○仄平平仄，平平仄仄平。","平平平仄仄，仄仄仄○○。","仄仄平○○，平平仄仄平。","仄平平仄仄，○仄仄平平。"],"paragraphs":["十里指东平，军前首出征。","诸侯青服旧，御史紫衣荣。","入陈枭心死，分围虎力生。","画时安楚塞，刻日下齐城。","号令朝移幕，偷踪夜斫营。","云梯曾险上，地道惯深行。","举斾招降将，投戈趁败兵。","自惭居虏者，当此立功名。"],"title":"送王昌涉侍御"}
