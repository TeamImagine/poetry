{"author":"释居简","id":91539,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平平仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["欲唤扁舟一访寻，开窗同揖小猊岑。","风晴堕叶声应燥，目远孤鸿影易沉。","餐为菊英聊缓带，醉因雪萼小低簪。","隔溪半夜疏钟到，定有清新入短吟。"],"title":"枫桥酬张季思"}
