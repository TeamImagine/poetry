{"author":"吕温","id":11724,"strains":["平平○仄仄，仄仄○仄仄。","平仄○仄○，平平仄仄仄。","○仄仄仄仄，平平○仄仄。","仄仄仄平平，平平○仄仄。","平平仄仄仄，仄仄仄平仄。","仄仄仄仄○，○仄仄平仄。","平平仄仄仄，仄仄平仄仄。","仄平仄仄平，仄仄仄平仄。","平仄平○仄，平平平仄仄。","仄仄平○平，平仄平仄仄。"],"paragraphs":["南风吹烈火，焰焰烧楚泽。","阳景当昼迟，阴天半夜赤。","过处若彗扫，来时如电激。","岂复辨萧兰，焉能分玉石。","虫蛇尽烁烂，虎兕出奔迫。","积秽一荡除，和气始融液。","尧时既敬授，禹稼斯肇迹。","遍生合颖禾，大秀两岐麦。","家有京坻咏，人无沟壑戚。","乃悟焚如功，来岁终受益。"],"title":"道州观野火"}
