{"author":"宋庠","id":2767,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["驿骑传书拂塞尘，开缄长跪墨犹新。","霜余且喜青松在，火尽谁矜白璧真。","嵇阮交游思旧隠，皋夔功业记名臣。","年来更嗜无生学，笑杀关西仗钺人。"],"title":"寄延州经略庞龙图"}
