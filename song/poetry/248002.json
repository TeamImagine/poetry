{"author":"陈渊","id":248002,"strains":["仄平仄仄平平平，仄平仄仄平平平。","仄平仄仄仄平仄，仄平平仄平○○。","平平仄仄平平仄，仄仄平平仄○仄。","仄平仄仄仄平平，仄仄平平仄平仄。","仄平仄平平仄○，平平平○仄仄平。","仄○仄仄仄平仄，仄仄仄○平○平。","平平仄仄○平仄，仄仄○平平仄仄。","平平仄仄○平平，平仄平仄平仄仄。"],"paragraphs":["石芝附石元无根，有名不载农黄文。","绛囊远致自东海，谪仙为向诗中论。","谈余得味仍遭苦，未辨终甘莫轻吐。","此言要自显真心，不比繁辞较锺乳。","太丘晚交谁独深，梁溪心如百炼金。","只应异代友元礼，许国有盟今更寻。","双鱼万里将芹子，妙意难名聊寄耳。","余甘橄榄正须渠，它日忠信今悟矣。"],"title":"次韵李伯纪舍人食了斋所寄石芝有感"}
