{"author":"顾况","id":5805,"strains":["平平仄仄仄，仄仄平平平。","仄仄仄平仄，平仄仄仄平。","○平仄仄仄，平仄平平平。","仄仄仄平仄，平平○仄平。","仄平平仄仄，○仄平平平。","平仄仄平仄，平平平仄平。"],"paragraphs":["秋砧响落木，共坐茅君家。","唯见两童子，门外汲井花。","空坛静白日，神鼎飞丹砂。","麈尾拂霜草，金铃摇霁霞。","上章尘世隔，看弈桐阴斜。","稽首问仙要，黄精堪饵花。"],"title":"题卢道土房"}
