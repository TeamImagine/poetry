{"author":"文同","id":168530,"strains":["仄平平平平，○仄仄平仄。","仄平平平仄，仄仄平仄○。","仄仄平仄仄，平仄仄平仄。","仄仄仄仄仄，仄平平仄仄。","平平仄仄仄，仄仄平仄仄。","○平仄○仄，仄仄平仄仄。","平平仄平仄，○仄仄平○。","仄仄平平仄，仄仄仄平○。","仄仄仄仄仄，平仄平仄仄。","？平平平仄，仄仄仄仄平。","平平仄平仄，仄仄仄仄仄。","仄仄仄平仄，平仄仄平仄。","○○仄仄仄，仄仄仄平仄。","平平仄仄平，平平平仄仄。"],"paragraphs":["次公清而狂，其本出天性。","惜哉公廉质，不以儒术正。","陷害公峭刻，奸犯语坚劲。","在位及贵戚，合然仇怨盛。","稀迁愈失意，躁戾因以逞。","王生识其趣，劝以全寿命。","胡为不开纳，封事转凌横。","五帝官天下，此语岂君听。","上怒以不改，章下求众定。","礭然金吾奏，直以大逆订。","虽为郑昌颂，万嫉掩一诤。","遂尔属诸吏，羞复受笞榜。","行当北阙下，辄引佩刀刭。","时虽众所怜，终为端士病。"],"title":"盖宽饶"}
