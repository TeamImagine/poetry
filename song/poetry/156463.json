{"author":"文天祥","id":156463,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["草合离宫转夕晖，孤云飘泊复何依。","山河风景元无异，城郭人民半已非。","满地芦花和我老，旧家燕子傍谁飞。","从今别却江南日，化作啼鹃带血归。"],"title":"金陵驿  其一"}
