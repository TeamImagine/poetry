{"author":"陈渊","id":247807,"strains":["平仄仄仄平，平仄仄平仄。","仄仄平仄平，仄仄平仄仄。","仄仄仄仄仄，平平仄平仄。","平○仄仄平，○仄平平仄。","仄平○平仄，平仄平平仄。","○平仄○○，仄仄○仄仄。","平平平仄○，仄仄仄平仄。","仄仄平仄平，仄仄仄平仄。","○平平仄平，仄仄仄平仄。","平平平平平，仄仄○平○。"],"paragraphs":["南雪一尺余，兹事岂常有。","直恐春气融，不忍加以帚。","我友隔十里，无人共觞酒。","披衣坐短蓬，吟苦千呵手。","疾风穿帘幕，阴雾低窗牖。","思君欲乘兴，奈此衣见肘。","吾生为已疏，未即学耕耦。","要令天下肥，自以一身后。","三登今告祥，此意亦云偶。","端能歌丰年，击壤和田叟。"],"title":"萧山雪中寄季修"}
