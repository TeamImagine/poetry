{"author":"鲍溶","id":19002,"strains":["平仄仄○仄，平○仄○平。","仄○仄仄仄，平仄平平平。","仄仄平仄平，仄平仄平平。","平○仄平仄，平仄平平平。","平仄仄平仄，平平平仄○。","平平仄平仄，仄仄平平平。","平仄平仄平，仄○○平平。","○平仄仄仄，○仄平平平。","平仄仄平○，仄平平仄平。","平平仄平仄，仄仄平○平。"],"paragraphs":["浮客倦长道，秋深夜如年。","久行惜日月，常起鸡鸣前。","夕计今日程，息车在苕川。","霜中水南寺，金磬泠泠然。","畴昔此林下，归心巢顶禅。","身依寤昏寐，智月生虚圆。","羁旅违我程，去留难双全。","观身话往事，如梦游青天。","明发止宾从，寄声琴上弦。","聊书越人意，此曲名思仙。"],"title":"宿吴兴道中苕村"}
