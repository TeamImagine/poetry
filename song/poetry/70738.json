{"author":"袁说友","id":70738,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["三十年间企绝尘，久同朝迹话平生。","论文密处虽朋友，投分深时即弟兄。","自恨我无分袂语，但输君已着鞭行。","东阳一苇杭之便，毋惜公余蚤寄声。"],"title":"送楼攻愧知婺州二首  其二"}
