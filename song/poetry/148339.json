{"author":"方回","id":148339,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["不谢车尘觅饷偎，前行后指亦危哉。","一贫牵绊似绳缚，百怪攻攒如箭来。","自倚此中惟拙直，未知何故每惊猜。","是尧非桀俱尘土，且可深杯更浅杯。"],"title":"二月十六日夜独酌思归四首  其三"}
