{"author":"韩驹","id":237340,"strains":["仄平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["治声临颍复临川，籍甚临江已预传。","但怪骅骝在泥滓，会看鸿雁撇云天。","杯翻竹叶深留客，浦涨桃花小系船。","别后更谁从此老，频将书尺问沉绵。"],"title":"送李大夫移宰新喻"}
