{"author":"乐雷发","id":145763,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["峥嵘梵阁碍银潢，且对畦衣问马王。","落日断云连楚粤，缺钟坏像杂梁唐。","英豪已往雄图歇，栋宇犹存古意荒。","惆怅石湖题柱在，倚栏无句独凄凉。"],"title":"慈氏阁"}
