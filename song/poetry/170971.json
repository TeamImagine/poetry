{"author":"陈宗远","id":170971,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["看来扰扰总何谋，且把行藏用酒酬。","篱菊趁阴移别迳，江枫向晚落行舟。","秋虫在壁催人织，归燕辞巢恋主愁。","今日去年风物异，钱塘还在望山楼。"],"title":"八月初五日有怀旧事"}
