{"author":"陆游","id":37773,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["乞得松楠手自栽，结茅聊喜避风埃。","百年孰与梦长短，万事只如云去来。","雪后梅花初半吐，身闲樽酒盍频开。","锦官城外青羊路，常记当年小猎回。"],"title":"春近山中即事三首  其一"}
