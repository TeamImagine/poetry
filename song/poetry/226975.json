{"author":"赵鼎臣","id":226975,"strains":["仄平平仄仄平平，仄仄平仄仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["不妨肮脏倚朱门，坐睡聊醒宿酒醺。","顾我尚犹堪御侮，逢公那敢更论文。","水添池面今三尺，花减春光已二分。","颇许韩非同传否，西城行乐念相闻。"],"title":"辛丑二月二十四日以故事被檄诣贡院榜下诃止观者五鼓至院前榜未出假寐门台之上忽忆秦夷行在院中因作小诗戏之预约西池之游秦出当以呈也"}
