{"author":"白居易","id":16581,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["细[篷]青篾织鱼鳞，小眼红窗衬麹尘。","阔狭才容从事座，高低恰称使君身。","舞筵须拣腰轻女，仙櫂难胜骨重人。","不似镜湖廉使出，高樯大艑闹惊春。"],"title":"重题小舫赠周从事兼戏微之"}
