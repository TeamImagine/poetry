{"author":"黎廷瑞","id":165831,"strains":["仄仄平○平，平仄平仄仄。","平平○仄平，仄仄仄仄仄。","○平仄仄仄，仄仄仄平仄。","平仄平仄平，仄仄仄平仄。","仄○仄平仄，仄仄仄平仄。","平平仄平仄，仄仄仄仄仄。","仄仄仄平平，平平仄平○。"],"paragraphs":["忆昔登王畿，花柳春烂烂。","芳年亲与朋，美酒夜复旦。","参差隔世路，荏苒岁华晏。","荒地芳草平，废殿湿萤暗。","念当吊陈迹，誓以铸门限。","仙人咏城郭，释子说梦幻。","宇宙几秋风，悠悠复何叹。"],"title":"次韵吴雅翁秋怀四首  其二"}
