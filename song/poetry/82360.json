{"author":"孙应时","id":82360,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["铁马横戈三十秋，天涯肯忘旧交游。","看君材气万人敌，何日关河一战收。","判把身心专报国，不忧骨相晚封侯。","尊前感动书生恨，听说当年下宿州。"],"title":"赠策选军将张仲举其父故居吾乡与先君游也"}
