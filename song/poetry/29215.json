{"author":"韩元吉","id":29215,"strains":["平平仄○平，仄仄仄平仄。","平平仄○平，仄仄○仄仄。","平平仄平平，仄仄仄平仄。","平平仄仄仄，仄仄平仄仄。","平平仄平○，仄仄○平仄。","仄平仄仄仄，仄仄平仄仄。","仄平平平平，仄仄仄平仄。","平平仄平仄，仄仄平仄仄。","○平仄平平，仄仄仄平仄。","仄平仄平平，○仄○平仄。"],"paragraphs":["车尘蔽重城，俯首但阛阓。","谁知达观亭，自与空阔对。","青山接檐楹，白塔见云外。","迢遥眼界浄，妙处心境会。","平生九垓期，洗耳听天籁。","一为簿领缚，局促无可奈。","每凭君家栏，旷若解铃釱。","跻攀得遐瞩，顿觉天宇大。","颇惭北山移，欲赋楚台快。","泰然发天光，闲目了无碍。"],"title":"题潘叔玠家达观亭"}
