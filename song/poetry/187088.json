{"author":"刘摰","id":187088,"strains":["平仄平平平仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["先望岩端金碧明，久穿葱蒨踏峥嵘。","山疑图画曾经见，地喜生平所未行。","随处石泉春渇解，上方云屋夜寒生。","主人着意开佳境，无负千年四绝名。"],"title":"灵岩寺"}
