{"author":"姚勉","id":140738,"strains":["仄平仄平仄，仄仄平平平。","平平平仄平，仄平平平平。","仄仄仄平仄，平平仄仄平。","仄平仄○仄，平仄○仄平。","仄仄平仄仄，平仄平平平。","平平仄平仄，平仄平平平。","仄平○仄平，○仄平平平。","仄仄仄平仄，仄仄○○○。","平平○仄仄，仄平仄平○。","平仄平仄平，平仄平平平。","仄仄仄平仄，平平仄平平。","平平平平平，平仄○仄平。","仄平平平仄，仄仄平平平。","仄仄○仄平，仄仄平平平。","平仄○平平，○仄○仄平。"],"paragraphs":["美人在驹谷，久别良怀哉。","秋风天气清，特为斯人来。","踏月访清夜，岩扉肯予开。","弟兄俨相对，松竹间古梅。","子侄环侍侧，兰植依琼瑰。","青灯照图史，新酒罗瓶罍。","一家三代风，和气熙春台。","富学饱停蓄，厚德深栽培。","情周思孔子，志伊学颜回。","皇路方崄巇，天马须龙媒。","旱岁渴霖雨，神鳞起渊雷。","君家多生贤，吾国正选才。","诏书明年近，竞踏黄花槐。","造榜正此天，桂籍浮香催。","雕鹗相联飞，燕雀更愿陪。"],"title":"访郭德甫"}
