{"author":"王维","id":53707,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["无才不敢累明时，思向东谿守故篱。","岂厌尚平婚嫁早，却嫌陶令去官迟。","草间蛩响临秋急，山里蝉声薄暮悲。","寂寞柴门人不到，空林独与白云期。"],"title":"早秋山中作"}
