{"author":"牟融","id":17990,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["新卜幽居地自偏，士林争羡使君贤。","数椽潇洒临溪屋，十亩膏腴附郭田。","流水断桥芳草路，淡烟疏雨落花天。","秋成准拟重来此，沈醉何妨一榻眠。"],"title":"陈使君山庄"}
