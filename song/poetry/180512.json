{"author":"王安石","id":180512,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["丁年结客盛游从，宛洛毡车处处逢。","吟尽物华愁笔老，醉消春色爱醅浓。","垆间寂寞相如病，锻处荒凉叔夜慵。","早晚青云须自致，立谈平取彻侯封。"],"title":"丁年"}
