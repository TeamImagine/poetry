{"author":"程安仁","id":170643,"strains":["平平○仄平仄平，平○仄平平仄平。","仄平平仄仄平仄，○平仄仄○○平。","仄仄平○仄平仄，仄仄○平仄平仄。","仄平仄仄仄平平，仄仄○平仄平仄。","平平平仄○平平，平仄平仄平平平。","○平仄仄仄○仄，仄平仄仄平平平。","平平仄仄平仄平，平平仄仄○平平。","仄仄仄仄○仄仄，仄平仄仄平平○。","仄平平仄仄仄仄，仄平仄仄平平平。"],"paragraphs":["阳春三月天气新，湖中丽人花照春。","满船罗绮载花酒，燕歌赵舞留行云。","五月湖中采莲女，笑隔荷花共人语。","靓妆玉面映波光，细袖轻裙受风举。","芙蓉秋晓传清香，西施初洗匀新妆。","中秋月魄两相照，玉壶皎洁无纤芒。","严冬凛凛霜雪天，银山玉树相钩连。","薄雪远草相掩映，似无似有虚无间。","百年人事有尽处，四时景物无穷年。"],"title":"西湖四景"}
