{"author":"刘兼","id":37770,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["彭寿殇龄共两空，幻泡缘影梦魂中。","缺圆宿会长如月，飘忽浮生疾似风。","修短百年先后定，贤愚千古是非同。","南柯太守知人意，休问陶陶塞上翁。"],"title":"偶有下殇因而自遣"}
