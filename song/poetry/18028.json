{"author":"吴芾","id":18028,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["十分秋色满江天，准拟游观快目前。","愧我把麾成束缚，羡君揽辔得盘旋。","平时已富琼瑶什，行处还多锦绣篇。","何计获陪轺传去，肯将吟笔写山川。"],"title":"鲁漕按行诸郡以所得江山之秀形之篇章灿然成轴出以相示卒卒未能尽和且作数语以报来辱"}
