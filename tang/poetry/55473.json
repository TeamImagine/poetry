{"author":"孟浩然","id":55473,"strains":["仄平平仄仄，仄仄仄平○。","平仄平平仄，平平平仄○。","仄平仄仄仄，○仄仄○平。","仄仄平平仄，平平平仄平。","平平平仄仄，仄仄仄平平。","仄仄仄○仄，平平平仄○。"],"paragraphs":["岘山南郭外，送别每登临。","沙岸江村近，松门山寺深。","一言予有赠，三峡尔将寻。","祖席宜城酒，征途云梦林。","蹉跎游子意，眷恋故人心。","去矣勿淹滞，巴东猿夜吟。"],"title":"岘山送张去非游巴东"}
