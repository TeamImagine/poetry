{"author":"姚勉","id":140612,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["别来知是几三秋，书倩洪乔懒作邮。","帛足忽传来自雁，轴腰更喜大如牛。","信知盖世名非枉，吟到惊人句未休。","何日杖藜参口诀，归来闭户学从头。"],"title":"再用前韵寄后林  其一"}
