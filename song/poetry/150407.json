{"author":"牟𪩘","id":150407,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["谁似当年召信臣，天教来此活疲民。","水乡怕旱相传古，甘澍随车总是春。","坐看丰登成乐岁，只将恺悌对明神。","已闻宣布形歌咏，宾主殷勤用意新。"],"title":"次韵李侯喜雨"}
