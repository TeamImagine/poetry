{"author":"刘克庄","id":109958,"strains":["仄仄仄平仄仄平，平平平仄仄平平。","平平平仄仄平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["闻有比丘隠绝巅，多年无迹下山前。","僧称功行几如佛，樵说神通复近仙。","食少仅炊盈握米，身寒不挂半铢绵。","重岩风雨妨游陟，回眺苍烟一惘然。"],"title":"访辟支岩绝顶二僧值雨"}
