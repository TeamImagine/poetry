{"author":"梅尧臣","id":57829,"strains":["仄平平仄仄平平，仄仄平平仄仄平。","仄仄仄平仄仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["选来金殿尽英豪，帝笔亲承始是遭。","就里少年唯贾谊，其间蜀客乃王褒。","善经有意尊儒甚，推泽方知待士高。","归付子孙传百世，深堂闲挂亦萧骚。"],"title":"和范景仁王景彝殿中杂题三十八首并次韵 赐书"}
