{"author":"方逢辰","id":145103,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["翱翔碧水又蓬山，再入郎闱即丐闲。","屡疏朝端词梗梗，一麾道院政斑斑。","阁因书创家邹鲁，堂以亲名行冉颜。","所恨与公非识面，一诗寄雁写潸潸。"],"title":"挽宋吏部赵公"}
