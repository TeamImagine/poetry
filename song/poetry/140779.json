{"author":"姚勉","id":140779,"strains":["平平平平平○仄，○平仄平平仄仄。","仄平仄仄仄仄平，仄平平平仄仄仄。","平平仄○仄仄○，平平仄仄平仄平。","仄平仄仄仄平仄，平仄仄仄平平○。","平平平仄平平仄，仄仄平平仄平仄。","仄平仄仄仄仄平，平仄仄平平仄仄。","仄平仄仄仄仄平，仄○仄仄○仄○。","平平仄仄仄仄仄，仄仄平仄平平平。","平平仄仄平平○，平仄平平仄平仄。","仄平仄仄仄平平，仄仄仄平○仄仄。","平平仄仄平仄○，仄平平平平仄平。","平平平仄仄仄仄，仄仄平平平仄仄。"],"paragraphs":["高安之民椎且质，空蒙恶声头上笔。","独惟猾吏可怕人，架鹰腾霄柙虎出。","贪官乞钱吏手中，庸官仰笔描吏容。","狱情黯菼直为曲，虽欲辨雪何由从。","先生来纠高安狱，直道仁心作民福。","吏知积德不忍欺，囚感吐诚争首服。","掉头不肯徇上官，几回拂意思挂冠。","伸冤振抑必得请，愧杀同列双颧丹。","先生种满甘棠了，天子知贤恨官小。","若人底处可安排，不在玉堂应凤沼。","鳣鲸自不沟渎留，郡官无贤民却愁。","愁公归去莫报德，但祝高门于定国。"],"title":"送高录参美任"}
