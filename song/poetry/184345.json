{"author":"王无咎","id":184345,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["腊去东风渐破春，凭轩怅望倍凝神。","鸟鸣晓霁声音乐，物被阳和气候新。","佳景牵怀吟稍遍，芳杯到手举宜频。","灵均空诧离骚好，憔悴终为独醒人。"],"title":"劝岩师酒"}
