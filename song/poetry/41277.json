{"author":"陆游","id":41277,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["心溷元知面合团，愚公骨相却酸寒。","云山万叠犹嫌浅，茆屋三间已觉宽。","菜长何妨供小摘，花开聊得助幽欢。","今朝忽有西村兴，著起芒鞋不作难。"],"title":"书南堂壁二首  其二"}
