{"author":"方回","id":149044,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平仄平仄，平平仄仄仄平平。"],"paragraphs":["客途穷极亦陶然，自觉平生愧乐天。","能办十千沽一斗，何知七十欠三年。","日晴雪路初行处，春到椒盘未颂前。","好念故园小儿女，团栾闻早醉花边。"],"title":"十二月二十日立春系癸巳岁予年已六十七白刘唱和有云共把十千沽一斗相看七十欠三年因此遣兴"}
