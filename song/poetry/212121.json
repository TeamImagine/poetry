{"author":"华镇","id":212121,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["越溪深处楚江湄，玉刻冰裁一两枝。","天借明蟾滋秀色，云垂清露润丰肌。","解知洁素风神远，始觉红鲜品格卑。","何日曲池亭槛上，细看朝暮弄轻飔。"],"title":"野岸白莲"}
