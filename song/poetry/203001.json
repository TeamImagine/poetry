{"author":"释道潜","id":203001,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["海边孤起碧千寻，俯仰应酬壮观心。","峭壁断崖当岁晏，冷云疏雪上衣襟。","论怀此日能倾倒，尺素它时嗣好音。","摘胜穷幽吾老矣，杖藜无复伴登临。"],"title":"送僧游天台"}
