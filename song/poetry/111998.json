{"author":"刘克庄","id":111998,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["召来未及拥青绫，麾去何妨拄赤藤。","粉署冯唐无辈行，镜湖贺老有交承。","吏柂月给帮虚设，客怪冰衔字稍增。","犹胜亳州前管辖，鬒毛秃尽欲归僧。"],"title":"居厚弟改提举鸿禧一首"}
