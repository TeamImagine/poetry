{"author":"张籍","id":13547,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["西来将相位兼雄，不与诸君觐礼同。","早变山东知顺命，新收济上立殊功。","朝官叙谒趋门外，恩使喧迎满路中。","阊阖晓开铜漏静，身当受册大明宫。"],"title":"田司空入朝"}
