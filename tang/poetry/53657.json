{"author":"王维","id":53657,"strains":["仄仄平平仄，平平仄仄○。","平平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄○平仄仄，○仄仄平平。","仄仄○○仄，○平仄仄平。","仄○平仄仄，平仄○平○。"],"paragraphs":["上路笙歌满，春城漏刻长。","游人多昼日，明月让灯光。","鱼钥通翔凤，龙舆出建章。","九衢陈广乐，百福透名香。","仙伎来金殿，都人遶玉堂。","定应偷妙舞，从此学新妆。","奉引迎三事，司仪列万方。","愿将天地寿，同以献君王。"],"title":"奉和圣制十五夜然灯继以酺宴应制"}
