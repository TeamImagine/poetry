{"author":"释真悟","id":231276,"strains":["平平仄仄，仄平平仄仄平。","仄仄平平，仄平平平仄仄。","仄仄仄仄，仄平仄仄平仄。","仄平○平，仄平平仄平平。","平仄平平，平平○仄。","○仄平仄，平仄○仄。","平仄仄仄，仄仄平平。","仄仄○平，平○仄仄。"],"paragraphs":["扬声止响，不知声是响根。","弄影逃形，不知形为影本。","以法问法，不知法本非法。","以心传心，不知心本无心。","心本无心，知心如幻。","了法非法，知法如梦。","心法不实，莫谩追求。","梦幻空花，何劳把捉。"],"title":"偈"}
