{"author":"方回","id":148348,"strains":["仄仄仄平平，仄仄平仄仄。","仄仄○仄仄，仄仄仄平仄。","仄仄仄平平，平仄仄平仄。","○平平仄仄，○仄仄仄仄。","平平仄仄仄，仄平○平仄。","平平仄仄平，平平○仄仄。","仄平仄平平，仄仄仄平仄。","仄仄仄仄仄，平仄○仄仄。","仄仄平平平，○平仄平仄。","平平仄仄平，仄○仄平仄。"],"paragraphs":["月晕竟无风，亦复无社雨。","俗谚犹不验，况乃古书语。","客子上桐江，清晓发鸣橹。","如何秋令半，犹此苦剧暑。","爬肤垢满爪，汗流如炊煮。","今年夏苦寒，悬知当有许。","二僧昨同舟，斗酒取无所。","竟夕卧复起，饥渴相尔汝。","向背迷星辰，回环莽洲渚。","谁家火独明，浩叹感今古。"],"title":"早发新城港"}
