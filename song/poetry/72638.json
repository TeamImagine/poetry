{"author":"曾丰","id":72638,"strains":["仄仄平平仄仄平，仄平仄仄仄平平。","仄平仄仄平仄仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["缅止银崖泻玉泉，似乎有以使之然。","素虹挟雨斜抢地，澄练披风倒倚天。","山不曾分青自断，月犹未落白相连。","掬清咽冷吾能事，老不禁多凛欲颠。"],"title":"题南浦万乘寺瀑布"}
