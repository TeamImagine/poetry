{"author":"黄庭坚","id":207179,"strains":["仄平仄平平，仄仄仄平仄。","仄平仄平平，仄仄平仄仄。","仄仄仄仄○，仄仄仄仄仄。","仄平仄平仄，仄仄平仄仄。","平平平仄平，仄仄平平仄。","平仄仄平○，平平仄仄仄。","平○平平仄，仄仄仄平仄。","平平仄平平，平仄仄仄仄。"],"paragraphs":["税舆陟高冈，却立倚天壁。","就舆乱清溪，转石飞霹雳。","十步一沮洳，五步一枳棘。","上方未言返，豁见平土宅。","田家鸡犬归，佛庙檀栾碧。","莲荡落红衣，泉泓数白石。","人如安巢鸟，稍就一枝息。","钟鱼各知时，吾亦自得力。"],"title":"乙卯宿清泉寺"}
