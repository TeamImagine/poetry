{"name":"中宗皇帝","id":3,"desc":"帝讳显，高宗第七子，始封周王。仪凤二年，徙封英王，改名哲。永隆元年，立为皇太子，及即位，太后临朝称制，废帝为庐陵王。神龙元年，复辟，在位六年，谥曰孝和。帝于景龙中，置修文馆学士，盛引词学之臣，从侍游宴。春幸梨园，并渭水祓除，则赐细柳圈辟恶。夏宴蒲萄园，赐朱樱。秋登慈恩浮图，献菊花酒称寿。冬幸新丰，历白鹿观，上骊山，赐浴汤池，给香粉兰泽。从行给翔麟马，品官黄衣各一。帝有所感，即赋诗，学士皆属和焉。集四十卷，失传，今存诗及联句诗七首。"}
