{"author":"殷尧藩","id":19211,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["临岐终日自裴回，干我茅斋半亩苔。","山上乱云随手变，浙东飞雨过江来。","一元和气归中正，百怪苍渊起蛰雷。","千里稻花应秀色，酒樽风月醉亭台。"],"title":"喜雨"}
