{"author":"李复","id":212484,"strains":["平平仄仄平，仄仄○仄仄。","仄仄○平仄，平仄平平仄。","○○仄仄平，平○仄仄仄。","平仄仄平仄，仄平平仄仄。","仄平仄仄平，仄平仄平仄。","平平仄平平，平仄仄仄仄。","仄平仄平平，平仄仄仄仄。","平仄平平仄，仄仄仄平仄。","平平仄仄○，仄平仄仄仄。"],"paragraphs":["居山不出山，日饭鲜盐酪。","野菜芼山米，欢若屠门嚼。","苍苍百岁翁，常如一日乐。","人劝出山住，掉头终弗诺。","子孙入市门，卖薪食羹臛。","归来举糜杯，持匕意自恶。","市门负薪飧，滋味固甚薄。","甘脆前方丈，入腹毒于药。","山翁意甚长，慎无厌澹泊。"],"title":"居山"}
