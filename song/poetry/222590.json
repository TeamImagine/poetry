{"author":"毛滂","id":222590,"strains":["仄平仄仄平仄仄，平平平仄平平仄。","平平仄平仄平仄，仄平仄仄平平仄。","○平仄平平仄仄，平平平仄平平仄。","平平仄仄平平平，平仄仄平平仄○。","仄○仄仄平○仄，？平仄仄平平仄。","仄仄平平仄仄○，平平仄仄平平仄。","仄○平平平平仄，仄○仄仄平平仄。","仄平平仄？平平，仄平平仄仄平仄。"],"paragraphs":["玉阶桂影秋绰约，天风为卷浮云幕。","婵娟醉眠水晶殿，老蟾不守余花落。","苍岩忽生云月裔，仙芬凄冷真珠萼。","娟娟石畔为谁妍，香露着人清入膜。","夜深碎月寒相就，酴醾却作伤春瘦。","弄雪仙人淡纻衣，烟裙不着鸳鸯绣。","眼中寒香同谁惜，冷吟径召梅花魄。","小蛮为洗玻瓈船，晚来秋瓮葡萄碧。"],"title":"对岩桂一首寄曹使君"}
