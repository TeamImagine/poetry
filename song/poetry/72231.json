{"author":"曾丰","id":72231,"strains":["平平仄仄仄平平，平仄○平仄仄平。","仄仄仄平平仄仄，平平仄仄仄平平。","平平仄仄平平○，仄仄平平仄○仄。","仄平平仄○仄○，平仄○平仄平仄。","平平平仄仄平平，仄仄平平仄平平。","○○仄仄平平仄，○仄○平仄仄平。"],"paragraphs":["今人不足与之谋，心向三都以上游。","有集可明经子史，无秦那别夏商周。","心融口笑先儒泥，一万余言解三字。","粹精还我闻未闻，糟粕从渠味无味。","悬知书者古之余，稷契皋夔读何书。","犹期立脚群贤上，更请回头万物初。"],"title":"题李师儒上舍稽古堂"}
