{"author":"钱起","id":4389,"strains":["仄仄平平仄，平平仄仄平。","○平平仄仄，仄仄仄○平。","仄仄平平仄，平平平仄仄。","仄平平仄仄，平仄仄○平。","仄仄平平○，平平仄仄平。","平平○仄仄，仄仄仄平平。","仄仄平平仄，平平仄仄○。","仄平平仄仄，平仄仄平平。"],"paragraphs":["古也忧婚嫁，君能乐性肠。","长男栖月宇，少女炫霓裳。","问尔餐霞处，春山芝桂旁。","鹤前飞九转，壶里驻三光。","与我开龙峤，披云静药堂。","胡麻兼藻绿，石髓隔花香。","帝力言何有，椿年喜渐长。","窅然高象外，宁不傲羲皇。"],"title":"柏崖老人号无名先生男削发女黄冠自以云泉独乐命予赋诗"}
