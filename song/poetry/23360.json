{"author":"王十朋","id":23360,"strains":["平仄仄平平，平平仄平仄。","平○仄平平，平仄仄○仄。","平平仄仄仄，平○○平仄。","平平平○仄，平仄平仄仄。","仄仄仄仄仄，○仄仄平仄。","平平仄○仄，仄仄平仄仄。","平平仄仄平，平仄仄平仄。"],"paragraphs":["残月照荆江，晨曦浴旸谷。","云收瘦山腰，风顺饱帆腹。","微茫见石首，俄顷过吾目。","方兹惊汹涌，何敢求迅速。","快意固可喜，迟钝或为福。","风乎亦难矣，去顺来者讟。","江神岂世情，吾亦不私祝。"],"title":"天晴风顺舟行过石首县宿刘郎洑"}
