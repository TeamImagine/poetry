{"author":"李正民","id":242194,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["草长江南送暮春，谁怜羁羽及沈鳞。","放怀自适渔樵乐，会面欣逢手足亲。","齿髪渐凋嗟晚景，田园粗葺作闲人。","材髙莫叹时相负，会见诸公宠荐频。"],"title":"次平叔韵"}
