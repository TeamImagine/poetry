{"author":"张耒","id":215773,"strains":["平仄平仄仄，平仄仄仄平。","仄平仄平仄，○仄仄○平。","仄仄平仄仄，仄平平仄平。","仄仄○仄○，仄仄平平平。","仄仄平○平，仄仄仄仄平。","平平○平平，仄仄仄平平。","仄仄平平平，仄○仄○平。","平平仄仄仄，仄仄仄平平。"],"paragraphs":["今旦寒气至，晨坐进一杯。","一杯未能已，三酌竟空罍。","我有胸臆事，欲言谁使陪。","往往中夜叹，郁结无由开。","赖此樽中君，破闷有后来。","时时从之游，报我以欢咍。","古国多寒肴，老妻治炮煨。","谁云一日富，此价万琼瑰。"],"title":"今旦"}
