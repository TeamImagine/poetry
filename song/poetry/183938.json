{"author":"刘攽","id":183938,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","仄○平仄仄，平仄仄平平。","平仄平○仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄○平。","仄仄平○仄，平平仄仄平。","○平平仄仄，仄仄仄平平。"],"paragraphs":["步至东山表，才知岳镇尊。","百川趋渤碣，一柱际乾坤。","托始无怀氏，谈更洛诵孙。","后王崇检玉，方士说天门。","岩石居凝命，群峰远骏奔。","阴阳殊雨霁，朝夕异凉温。","学者讥秦事，功臣誓汉恩。","气连沧海碧，影变浊河浑。","候日来丁夜，扪星待合昏。","仙真疑史阙，宫殿谨司存。","落水雷穿谷，危松珀拥根。","更寻宣父志，雅意属崦昆。"],"title":"次韵和石曼卿泰山"}
