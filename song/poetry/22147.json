{"author":"王十朋","id":22147,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晚岁归来奉伯鸾，力将勤俭济艰难。","鹿车共挽甘从鲍，熊胆亲调欲慕韩。","镜里玉容犹未老，梦中银漏忽惊残。","通家贱子非房杜，长记登门酒尽欢。"],"title":"宋孺人挽词"}
