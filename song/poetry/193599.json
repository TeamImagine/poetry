{"author":"苏轼","id":193599,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["千年古木卧无梢，浪卷沙翻去似瓢。","几度过秋生藓晕，至今流润应江潮。","泫然疑有蛟龙吐，断处人言霹雳焦。","材大古来无适用，不须郁郁慕山苗。"],"title":"和子由木山引水二首  其二"}
