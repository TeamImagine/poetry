{"author":"独孤及","id":4961,"strains":["平仄仄平仄平仄仄，○仄平仄平。","平平仄平仄，仄仄○仄平。","平仄平仄仄，仄平仄仄仄。","仄平仄仄平，仄仄平仄仄。","仄仄○平仄，平平仄平平。","仄平仄平平，仄平平仄○。","平仄仄○平，平平仄○平。","仄仄平平平，平仄仄仄○。","平仄○仄仄，○平平平平。","仄仄仄仄平，仄仄仄平平。","仄平平平仄，仄○仄○○。","平仄平仄平，平平仄○仄。","○平仄仄仄，平仄仄平仄。","平平仄○仄，仄仄仄○仄。","平平仄平平，仄平平平仄。"],"paragraphs":["君不见官渡河两岸，三月杨柳枝。","千条万条色，一一胜绿丝。","花作铅粉絮，叶成翠羽帐。","此时送远人，怅望春水上。","远客折杨柳，依依两含情。","夹郎木兰舟，送郎千里行。","郎把紫泥书，东征觐庭闱。","脱却貂襜褕，新著五彩衣。","双凤幷两翅，将雏东南飞。","五两得便风，几日到扬州。","莫贪扬州好，客行剩淹留。","郎到官渡头，春阑已应久。","殷勤道远别，为谢大堤柳。","攀条傥相忆，五里一回首。","明年柳枝黄，问郎还家否。"],"title":"官渡柳歌送李员外承恩往扬州觐省"}
