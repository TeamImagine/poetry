{"author":"曹邺","id":27044,"strains":["平仄仄仄仄，仄平○仄平。","仄平仄平仄，仄○平仄平。","仄平仄仄仄，仄仄平仄○。","平平平平仄，平仄仄仄平。","平平仄平仄，仄仄仄仄平。","平平○平仄，仄仄平平平。"],"paragraphs":["奔走未到我，在城如在村。","出门既无意，岂如常闭门。","作诗二十载，阙下名不闻。","无人为开口，君子独有言。","身为苦寒士，一笑亦感恩。","殷勤中途上，勿使车无轮。"],"title":"城南野居寄知己"}
