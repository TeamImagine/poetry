{"author":"周必大","id":50182,"strains":["仄平平平仄，仄平仄平平。","仄平仄仄仄，仄仄仄仄平。","平仄平○仄，平仄平○平。","仄平仄仄仄，仄仄平○○。","平○平仄仄，仄仄仄仄平。","平○平仄○，仄仄平○平。","平平仄平仄，仄仄平仄平。","○仄仄○○，仄平仄平平。","仄仄平仄○，仄仄平仄○。","○平○平平，平○仄平平。","仄仄仄平平，平○○仄平。","仄仄仄仄仄，仄仄平平平。","仄仄平平平，○平平仄平。","平平仄平仄，仄平平仄○。","？仄平平平，仄仄仄仄○。"],"paragraphs":["大江来章贡，小江出香城。","快哉一阁上，揖此二水清。","江落波澜静，江涨波澜惊。","四时五变化，两目常兼并。","登临苟得要，坐使万象呈。","吾闻邹国轲，耻作么么生。","平生浩然气，直与天地盈。","观水必观澜，寓言见真情。","雨集沟浍间，肯把青眼横。","长卿轲之徒，胸中气峥嵘。","学障百川东，词如三峡倾。","此道素自得，此景宜天成。","我本烟波徒，临流尝濯缨。","他年理渔艇，往寻鸥鹭盟。","倘绘新居图，载我一叶轻。"],"title":"寄题新居罗长卿观澜阁兰堂二首  其一"}
