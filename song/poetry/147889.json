{"author":"方回","id":147889,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["气至时来物不违，小园闲步见天机。","荷钱欲出鸣蛙出，柳絮才飞乳燕飞。","屋少地宽何不可，家贫春好未全非。","莫欺白髪浑如雪，杯到犹能疾手挥。"],"title":"春日俳体"}
