{"author":"洪咨夔","id":100230,"strains":["平平仄仄仄平平，仄仄平平仄平平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["秋风问讯老芙蕖，靖节前行后阿舒。","缓策稳过金络马，小烹佳胜蔗浆厨。","何荣何辱人千古，谁是谁非冢一区。","遇着好花随处醉，莫论他屋与吾庐。"],"title":"谨和老人官山看高子厚修墓"}
