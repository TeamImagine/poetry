{"author":"白居易","id":16587,"strains":["平仄仄仄仄，仄平○仄平。","仄○平仄仄，平仄仄○平。","仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄○。","仄平平仄仄，仄仄仄平○。"],"paragraphs":["青石一两片，白莲三四枝。","寄将东洛去，心与物相随。","石倚风前树，莲栽月下池。","遥知安置处，预想发荣时。","领郡来何远，还乡去已迟。","莫言千里别，岁晚有心期。"],"title":"莲石"}
