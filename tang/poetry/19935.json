{"author":"姚合","id":19935,"strains":["仄平平○仄，平仄○平平。","仄仄○平仄，平○平仄平。","仄平平○仄，平仄仄平平。","仄仄平平仄，○平平仄平。","仄平仄仄仄，平○○平平。","平仄平○仄，平○仄仄平。"],"paragraphs":["往还知分熟，酬赠思同新。","嗜饮殷偏逸，闲吟卿亦贫。","古苔寒更翠，修竹静无邻。","促席灯浮酒，听鸿霜满身。","浅才唯是我，高论更何人。","携手宜相访，穷行少路尘。"],"title":"和太仆田卿酬殷尧藩侍御见寄"}
