{"author":"葛胜仲","id":230896,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["讲罢清阴转绿槐，露芽珍赐下银台。","品高迥压仙人掌，味绝堪名瑞草魁。","分贶虽从稽古出，看题知自迩英来。","晴窗碾试供诗社，先听声轰万壑雷。"],"title":"侍读官程伯禹以赐茶寄汪敦仁教授蒙惠四胯以诗纪谢"}
