{"author":"林槩","id":68130,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["密树芳秾碧草齐，春华微度绿阴低。","谿连嵊水兴何尽，路接仙源人自迷。","落絮有情风上下，好花无语日东西。","故园桃李经年别，一望归心遶翠蹊。"],"title":"剡郊野思"}
