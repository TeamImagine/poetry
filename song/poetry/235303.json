{"author":"程俱","id":235303,"strains":["平平仄平仄，仄仄○平仄。","平○○仄仄，平仄仄仄仄。","平平仄平仄，仄仄平平仄。","平平仄仄平，仄仄仄平仄。","平平仄仄仄，仄仄仄平仄。","平平仄仄仄，仄仄仄仄仄。"],"paragraphs":["猗猗隔河树，羃羃缘堦草。","时当长养候，颜色岂不好。","萌芒忽柯叶，茂大旋枯槁。","滔滔不自知，但见壮而老。","人生亦草木，万化迭侵扰。","朱颜日夜变，素抱岂自保。"],"title":"借居毗陵东门四首  其三"}
