{"author":"薛能","id":25126,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["三年西蜀去如沈，西县西来出万岑。","树石向闻清汉浪，水风初见绿萍阴。","平郊不爱行增气，好井无疑漱入心。","从此渐知光景异，锦都回首尽愁吟。"],"title":"西县作"}
