{"author":"王安石","id":179994,"strains":["仄平○平平仄平，仄仄平仄○平平。","仄平仄平仄仄仄，仄仄仄仄平平○。","平○仄○平仄仄，平仄仄仄仄○平。","仄平仄平平仄仄，仄仄仄仄平平平。","平平仄平仄仄仄，仄仄仄仄平平平。","平○平平仄仄仄，平仄仄仄○平平。","仄平仄平平仄仄，仄仄平仄平平平。","平平仄平仄仄仄，？仄仄仄平○○。","仄平平平仄仄仄，仄仄平仄平平平。","仄平○仄仄仄仄，仄仄仄仄平平平。"],"paragraphs":["北风吹云埋九垓，草木零落空池台。","六龙避逃不敢出，地上独有寒崔嵬。","披衣起行愁不惬，归坐把卷阖且开。","永怀古人今已矣，感此近世何为哉。","申韩百家𦶟火起，孔子大道寒于灰。","儒衣纷纷欲满地，无复气焰空煤炱。","力排异端谁助我，忆见夫子真奇材。","楩柟豫章概白日，只要匠石聊穿裁。","我方官拘不得往，子有闲暇宜能来。","晤言相与入圣处，一取万古光芒回。"],"title":"寄王逢原"}
