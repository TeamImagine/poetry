{"author":"舒岳祥","id":143401,"strains":["仄仄仄平仄，仄仄仄仄平。","仄仄平○平，平仄仄仄平。","仄仄仄平仄，平仄平仄○。","仄平仄平平，仄平平平平。","平平仄平仄，仄仄平仄平。","仄○仄仄仄，○仄仄仄平。","平平仄平仄，仄仄仄仄平。"],"paragraphs":["昔有好名者，举国让子之。","若或非其人，箪食见色辞。","草木固同臭，磁铁非有期。","主人解谈谐，寓言蒙庄卮。","陶公岂真乞，善谑淇澳诗。","仲尼不假盖，将护子夏非。","贤哉此宾主，不乞彼自贻。"],"title":"次韵酬达善"}
