{"author":"李石","id":20401,"strains":["仄仄平平仄仄平，平平平仄仄平平。","平平仄仄平平仄，仄仄平仄平仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["一自昭君向北迁，花魂千载却南旋。","歌声不动先含笑，粉面无施任自然。","羞整云鬟多戴笠，欲呈锦袖漫开毡。","夜来大渡河边过，青盖金羁稳上船。"],"title":"蛮王妻俗呼县君来黎州锦领乌毡自跨马而至"}
