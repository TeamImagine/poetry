{"author":"白居易","id":15987,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["春欢雨露同霑泽，冬叹风霜独满衣。","留滞多时如我少，迁移好处似君稀。","卧龙云到须先起，蛰燕雷惊尚未飞。","莫恨东西沟水别，沧溟长短拟同归。"],"title":"送韦侍御量移金州司马"}
