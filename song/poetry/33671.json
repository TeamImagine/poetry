{"author":"陆游","id":33671,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["烂熟思来怕热官，退飞心地喜轻安。","舍鱼正可取熊掌，食肉何须知马肝。","放眼柳梢初暗动，褪花梅子已微酸。","典衣剩作江头醉，莫谓天涯苦鲜欢。"],"title":"初春遣兴三首  其一"}
