{"author":"许及之","id":60891,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["师住灵岩饱看山，结茅犹欲老山间。","悬知客路红尘软，输与禅房白日闲。","蔬笋忘来诗格瘦，枫梧落后鬓丝斑。","烦师护取龙湫水，待觅涓涓洗我顽。"],"title":"益老于雁山筑庵名曰来风小隠来求诗且约相见  其一"}
