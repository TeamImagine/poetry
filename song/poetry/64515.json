{"author":"林亦之","id":64515,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["方国三年一合围，圜门屡战定高飞。","人如我友无青眼，天岂斯文厌紫微。","苦县老聃终遁去，敬亭小谢未须归。","丈夫谋宦非身计，荔子山前有彩衣。"],"title":"秋试后再寄林井伯"}
