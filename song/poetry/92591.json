{"author":"张淏","id":92591,"strains":["仄平平平仄平平，平平○仄仄仄○。","平平仄仄仄仄仄，平平仄仄平平平。","仄仄仄仄仄平平，仄仄仄平仄仄平。","仄平平平仄仄仄，平○平仄平仄平。","平平平平仄平仄，平平○仄○平平。","平平仄仄仄仄仄，平平平仄○平平。","仄平仄仄平仄仄，仄平平仄仄平平。","仄平仄仄仄仄平，平平仄仄平仄○。","仄平仄仄平仄仄，平平○仄平平平。","仄平仄仄平仄仄，平仄仄仄仄仄平。","平仄平仄仄仄仄，仄平仄仄平平平。","平平仄平仄仄仄，平平仄仄仄仄平。","仄仄仄仄仄平仄，平平仄仄平仄○。"],"paragraphs":["五花麟驹𥬞飞云，鸣珂敲月曙色分。","晨光炯炯照玉勒，华风熠熠生衡门。","磊磊落落万人英，气射斗牛贯九精。","笔扛龙文百斛鼎，鲸呿鳌掷风雨惊。","英辞琳琅润金石，寒芒正色如明星。","淫哇乱雅快一扫，英茎韶濩重铿鍧。","质高器大声必广，古来才士岂虚名。","我嗟壮岁困五穷，终年龊龊文字中。","绝编坏简徒自苦，炊沙镂水初何功。","志高意广材不足，奴辈岂特笑孔融。","龙潜蚖肆亦物理，草庐未必非英雄。","天生我材必有用，谁能便与朽腐同。","愿得侧翅附鸿鹄，追风掣电凌太空。"],"title":"为侍郎徐公邦宪赋"}
