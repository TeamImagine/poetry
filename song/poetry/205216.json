{"author":"李之仪","id":205216,"strains":["平○仄平仄仄仄，仄仄平平平仄仄。","○仄仄平平平平，平平平仄平平仄。","平平仄仄仄仄平，平平仄仄平平平。","仄平仄仄仄仄仄，平仄仄平○仄○。","平仄仄平平仄平○仄仄，仄仄平平平仄仄。","平平仄仄○仄平，平平仄仄○平仄。","○○仄仄平平仄，仄仄平仄仄○仄。","仄仄○仄仄仄○，仄○平仄平平仄。"],"paragraphs":["鞭长不能及马腹，有限生涯时苦促。","空使后人悲前人，雷塘春草年年绿。","谁知秀色若可餐，风光付与初凭肩。","力殚四海笑未已，眉黛一螺当几钱。","君不见黄金栋梁回首蠹，漠漠胡沙青冢暮。","么弦欲断空自知，千金漫买长门赋。","膏油续尽天须晓，石土余垒可长保。","就令并蒂永不分，也应终恨雷塘草。"],"title":"雷塘行"}
