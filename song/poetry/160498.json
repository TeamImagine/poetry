{"author":"黄庚","id":160498,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["自叹文章不遇时，平生壮志与心违。","十年湖海无家住，千里乡关有梦归。","残夜月寒灯晕淡，高秋天阔雁声微。","伤今思古愁无奈，老泪斑斑湿客衣。"],"title":"有感"}
