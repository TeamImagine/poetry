{"author":"韩维","id":157718,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["绣鞅金羁十里尘，共传恩诏乐芳辰。","千重翠木开珍圃，百尺朱楼压宝津。","御麦初长遮雊雉，宫花未识骇游人。","自怜穷僻看山眼，来对天池禁籞春。"],"title":"城西二首  其一"}
