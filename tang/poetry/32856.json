{"author":"杜荀鹤","id":32856,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["忽地晴天作雨天，全无暑气似秋间。","看看水没来时路，渐渐云藏望处山。","风趁鹭鸶双出苇，浪催渔父尽归湾。","一心准拟闲登眺，却被诗情使不闲。"],"title":"春日登楼遇雨"}
