{"author":"周紫芝","id":240233,"strains":["平仄平平平仄平，仄平仄仄仄平平。","平平仄仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["飞尽杨花京洛春，又将一舸到江滨。","聊凭浅碧浮烟水，为洗软红随马尘。","紫蟹黄鸡秋渐近，东阡北陌酒将醇。","只今我与君同梦，他日君容我卜邻。"],"title":"采石道中示伯尹"}
