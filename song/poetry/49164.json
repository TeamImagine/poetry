{"author":"杨万里","id":49164,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["金印龙章属市朝，清风明月属渔樵。","世皆蛮触君知止，渠自王公我岂骄。","真个归田何必赋，自家甘隠不缘招。","老夫三径都荒了，松菊虽存已半凋。"],"title":"寄题周元吉左司山居三咏 可止亭"}
