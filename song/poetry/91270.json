{"author":"释居简","id":91270,"strains":["仄平仄平平仄平，仄仄仄仄平仄平。","平平仄平仄仄仄，平仄仄平平仄平。","仄仄仄平○仄？，仄平平仄○仄仄。","仄仄○平○仄平，○仄平平仄平仄。","平○仄平平仄平，平○仄仄平平平。","仄○仄○○平仄，○仄平平仄仄平。"],"paragraphs":["大溪小溪沙水明，浊可濯足清濯缨。","渊渊寸田湛古井，澄浊与之俱忘形。","绿野菜花三四亩，不图娱客犹供口。","旧种庭前三树槐，更有门前五株柳。","时拊碧云歌碧云，婆娑鹄羽青纶巾。","不妨别调吟梁甫，收拾乾坤浩荡春。"],"title":"酬方岩"}
