{"author":"郑侠","id":201177,"strains":["仄仄平平仄仄平，平平仄仄仄平平。","平平仄仄平平仄，平仄仄平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["莫向天涯说故乡，人身不似雁随阳。","黄花满手空佳节，千里有懐如寸肠。","为许功名酬圣代，不须愁绪付瑶觞。","男儿不是闺中物，生则桑弧射四方。"],"title":"次韵知郡登高言懐"}
