{"author":"吴融","id":32332,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["傍岩依树结檐楹，夏物萧疏景更清。","滩响忽高何处雨，松阴自转远山晴。","见多邻犬遥相认，来惯幽禽近不惊。","争得便夸饶胜事，九衢尘里免劳生。"],"title":"书怀"}
