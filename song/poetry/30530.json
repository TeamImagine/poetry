{"author":"李流谦","id":30530,"strains":["仄仄平仄○，仄平○平平。","仄平仄仄平，平仄仄仄平。","平平○仄○，○平仄平平。","平仄仄仄平，仄仄平仄平。","仄仄仄仄仄，平仄仄仄平。","平仄○平平，仄仄○仄平。","仄仄仄○仄，仄平○仄平。","平仄仄平仄，仄○仄○平。","○仄仄仄仄，平平○○平。","平平仄仄平，平平仄○○。","○仄平平平，平仄平仄平。","平平仄仄仄，仄仄○仄平。","平仄仄仄仄，平仄仄仄平。","平平仄平平，仄平平○平。"],"paragraphs":["世故翻巨浪，是身如孤舟。","黑风半夜来，掀簸卒未休。","谁能汹涌间，轻飞逐浮鸥。","稽首大导师，觉海名善泅。","请下一转语，为度历劫忧。","师笑了无言，此问难尔酬。","未可檝迎汝，子归当内求。","坚忍作维缆，巨防截横流。","中有不动者，东西听漂浮。","师今念故山，翩然去难留。","相送城东隅，黄叶堆别愁。","归来闭阁坐，念念期自修。","精进傥不懈，针芥或有投。","西风白莲开，束包随胜游。"],"title":"送觉华岩归中岩"}
