{"author":"陈师道","id":214155,"strains":["仄仄仄平仄，仄平平平平。","平○仄平仄，平平平仄平。","仄平仄仄仄，平○○平平。","仄仄仄仄平，仄仄仄仄○。","仄仄仄仄仄，仄仄仄○平。","仄平仄仄仄，仄仄仄平○。","仄仄平○平，仄仄平平平。","○平仄仄仄，仄仄平○平。","平平仄仄○，仄仄○○平。","仄仄仄仄平，平平平仄平。"],"paragraphs":["此别未为远，两都东西州。","情亲有乖隔，江湖成阻修。","脱尘度翠密，徐行当寻幽。","各有惜别怀，共此一日留。","意合岂待约，酒尽不更求。","阙词固未可，忍手亦何犹。","坐有黄冠师，未解逍遥游。","兴来我与共，醉罢君当休。","僧房火可亲，此乐行且谋。","万事自纠纷，高怀元一丘。"],"title":"和鲜于大受崇先观饯别曾元中"}
