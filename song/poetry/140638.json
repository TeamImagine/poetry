{"author":"姚勉","id":140638,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["尽将心事写成碑，大要操修在不欺。","此一瓣香前辈似，只三个字老天知。","素瓶贮豆应先满，匹马携琴料自随。","吾榜得人今又盛，会排介甫击升之。"],"title":"寄题武安节推同年万君定翁露香堂"}
