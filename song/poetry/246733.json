{"author":"吕本中","id":246733,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平平仄，仄仄仄平平。"],"paragraphs":["所至艰危里，如何更别离。","只看山似戟，自合鬓如丝。","汤熨徒增疾，文章不疗饥。","端居温余论，苦语自成诗。"],"title":"桂林解后拜见仲古龙图吉父学士别后得两诗书怀奉寄  其一"}
