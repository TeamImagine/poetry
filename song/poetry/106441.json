{"author":"程公许","id":106441,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["万事烟云过，须留尾段看。","芝兰庭砌茂，风雨夜灯寒。","楚泽荷纫绿，燕山桂染丹。","诗书门户壮，何待侈重栾。"],"title":"挟文薛君自赋五首克己读书安贫择交训子为题戒其子婿王叔俨万里索和  其五"}
