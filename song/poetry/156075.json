{"author":"文天祥","id":156075,"strains":["仄平仄平仄，平平仄平仄。","平平仄仄仄，○仄仄平仄。","平平平平仄，平平仄平仄。","平平仄平平，仄仄平仄仄。","平平仄仄仄，仄平仄平仄。","仄仄平仄仄，平仄仄○仄。","仄仄仄仄仄，仄仄平平仄。","仄仄仄平平，○仄仄平仄。"],"paragraphs":["万金结游侠，千金买歌舞。","丹青映第宅，从者塞衢路。","身为他人役，名声落尘土。","他人一何伤，富贵还自苦。","东方有一士，败垣半风雨。","不识丝与竹，飞雀满庭户。","一饭或不饱，夜梦无惊寤。","此事古来多，难与俗人语。"],"title":"东方有一士"}
