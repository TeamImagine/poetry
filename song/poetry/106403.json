{"author":"程公许","id":106403,"strains":["平仄○平平平平，平○平仄平仄平。","仄平仄仄平仄平，仄○平平仄平平。","平平仄平仄仄平，平仄平仄仄仄平，仄仄平○平仄平。","仄仄平仄仄仄平，平平○平平○平。","仄平仄仄平平平，平平平仄平平平。","仄仄平平平仄平，○○平○平仄平。","仄仄平仄仄仄平，仄○仄仄仄○平。"],"paragraphs":["怀昔三昆皆青春，挥毫翻水惊鬼神。","我方丱角瞠后尘，有如奔林鹿甡甡。","高堂寿朋鬓亸银，时节歌舞彩服新，二十年间存几人。","叔氏终老一葛巾，盆池折花秋中旬。","共房感我双瓜辛，无穷生意根陈陈。","寸卉虽微均我身，壅培涵浸宜及辰。","一气之运屈必伸，子如不信有苍旻。"],"title":"先兄叔逢种花盆池秋初开一朵二侄感悼成韵作柏梁体答之"}
