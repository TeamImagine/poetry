{"author":"朱熹","id":55472,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["幽卧寒岩不记年，饱看山月听风泉。","舒忧正得琴三叠，玩意惟凭易一编。","误落尘中乖夙尚，却思洞里付真传。","封章倘幸天从欲，便解铜符谢絷骞。"],"title":"再用前韵示诸同游"}
