{"author":"蔡戡","id":71415,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄平平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["独卧虚斋百念衰，枕边犹有数枝梅。","青灯看尽愁肠断，画角吹残旅梦回。","发为忧时浑欲雪，心存报国未全灰。","功名蹭蹬身先老，那更骎骎急景催。"],"title":"不寐"}
