{"author":"曾公亮","id":24799,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["山阴地胜冠江吴，今得贤侯自禁途。","侍从暂虚青琐闼，藩宣新剖玉麟符。","移时前席辞旒扆，不日重城歌袴襦。","想到蓬莱游未遍，已应归步在云衢。"],"title":"送程给事中知越州"}
