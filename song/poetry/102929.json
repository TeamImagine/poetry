{"author":"魏了翁","id":102929,"strains":["平平仄平○，平仄仄平○。","仄仄仄平仄，平平仄平平。","平平仄仄平，仄仄平平平。","平平仄仄仄，仄平仄平平。","仄仄仄○仄，平平仄平平。","仄仄仄仄平，仄平仄平平。","平仄仄平仄，平仄平仄平。","平仄仄平仄，平平仄平○。","平平仄平平，平仄平仄平。","○仄仄○仄，仄平○平平。"],"paragraphs":["晨镳载宾从，披雾陟崔嵬。","宇宙敛盈握，江湖大容杯。","孱颜石丈人，玉立山之隈。","山前大第宅，马头涨黄埃。","独此抱昭质，萧然侣寒梅。","有客以问余，豫为地为雷。","雷出地为奋，何取于石哉。","人以动为境，沄沄不知回。","而能介然存，神气斯有开。","相对得深省，欲归重徘徊。"],"title":"十二月二十日领客登介亭分韵得梅字"}
