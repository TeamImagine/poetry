{"author":"汪炎昶","id":167687,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["莫是阿罗汉，前身住化城。","梦犹形法相，业未刬诗情。","矧复论修短，真当外死生。","世人宽作计，端欲俟河清。"],"title":"程存虚梦与六人饮酒赋诗余亦与焉而眉长夹鼻下与髯齐觉而记其诗以见示或以此为余寿征因忆罗汉中有长眉尊者戏次韵"}
