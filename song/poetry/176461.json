{"author":"司马光","id":176461,"strains":["仄仄○平平，平仄平仄仄。","仄平仄仄仄，平仄仄平仄。","仄平○仄平，○仄平仄仄。","仄平仄仄平，仄仄○仄仄。","仄仄仄仄仄，仄○○平仄。","仄○仄仄平，仄平仄仄仄。","仄平仄平仄，仄仄平仄仄。","仄仄平平平，平平仄仄仄。","平平仄仄仄，仄仄仄仄仄。","平平仄平仄，平仄仄平仄。","平平平仄平，仄仄平仄仄。","仄平平仄平，平平仄平仄。"],"paragraphs":["昔别如飞蓬，飘荡随所适。","那知十六载，卮酒对今夕。","渺然思旧游，间不容一息。","百年讵几何，会合难屡得。","复古素恺悌，志行重金锡。","皎如百炼精，不为燥湿易。","景淳气高逸，浩荡谁与敌。","下笔惊雷霆，龙蛇走屋壁。","居然器业美，但有富贵逼。","佗时绾金印，羁束愈愁寂。","须穷今日懽，快意浮大白。","勿辞簪弁倾，颓然倒樽席。"],"title":"昔别赠宋复古张景淳"}
