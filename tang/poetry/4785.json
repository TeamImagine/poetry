{"author":"韩翃","id":4785,"strains":["仄平仄仄平平平，仄仄平平仄平仄。","平平仄仄○仄仄，仄仄仄平平仄仄。","○仄平○仄仄平，平平平仄仄平○。","○平仄仄○平仄，仄仄平平仄仄平。","仄仄平平仄平仄，仄平平仄平○仄。","○平○仄仄平平，平仄○平平仄仄。","平平平○仄平平，仄仄○平仄仄平。","平仄平平平仄仄，○平平仄仄平平。"],"paragraphs":["上书一见平津侯，剑笏斜齐秣陵尉。","朝垂绶带迎远客，暮锁印囊飞上吏。","长乐花深万井时，同官无事有归期。","回船对酒三生渚，系马焚香五愿祠。","日日澄江带山翠，绿芳都在经过地。","行人看射领军堂，游女题诗光宅寺。","风流才调爱君偏，此别相逢定几年。","惆怅浮云迷远道，张侯楼上月娟娟。"],"title":"赠别上元主簿张著"}
