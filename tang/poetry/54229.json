{"author":"储光羲","id":54229,"strains":["平平仄平平仄仄，仄仄平平仄平仄。","仄仄平平仄仄平，平平仄仄平平仄。","平仄平平平仄平，平平仄仄仄平平。","仄平仄仄平平仄，仄○平仄仄平平。"],"paragraphs":["新丰主人新酒熟，旧客还归旧堂宿。","满酌香含北砌花，盈尊色泛南轩竹。","云散天高秋月明，东家少女解秦筝。","醉来忘却巴陵道，梦中疑是洛阳城。"],"title":"新丰主人"}
