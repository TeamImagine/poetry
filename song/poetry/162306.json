{"author":"丘葵","id":162306,"strains":["平平仄仄平平仄，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄平仄平仄平仄，仄平仄仄仄平平。"],"paragraphs":["平头五十沧江叟，寄迹三家桑柘村。","樽酒不知谁主客，柬书相伴过晨昏。","有时独步来沙际，尽日清谈倚树根。","一任傍人笑迂阔，此心欲与白鸥论。"],"title":"寓居姚家村"}
