{"author":"徐积","id":185703,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["六十诗翁爱幅巾，清江濯尽洛阳尘。","若无野客来同巷，合有山僧去作邻。","醉卧不知云到枕，吟行唯许鹤随身。","眼看富贵真如梦，说到穷通定笑人。"],"title":"寄朱至机  其二"}
