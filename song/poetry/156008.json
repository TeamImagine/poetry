{"author":"文天祥","id":156008,"strains":["仄平仄仄平仄仄，仄仄○平平仄仄。","仄仄仄○平平平，仄○仄仄平平仄。","平平仄仄仄平○，仄平平仄平仄仄。","平仄○仄仄仄平，仄仄仄平仄○仄。","平○平平○仄平，仄平○○平仄仄。","平平○仄○平平，仄仄仄○平仄仄。"],"paragraphs":["挽强二石徒碌碌，学到穿杨精艺熟。","百发百中无虚弦，百中一跌前功辱。","彭君绝识透黄间，不师逢羿师珞琭。","天度三百六十强，一算不容失正鹄。","吾闻天机难语人，往来了了拈众镞。","君姑藏用凝于神，矢口莫轻谈祸福。"],"title":"赠彭神机"}
