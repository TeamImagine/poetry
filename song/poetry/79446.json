{"author":"欧阳修","id":79446,"strains":["仄仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄○○。","仄仄仄平平仄仄，仄平平仄仄○○。"],"paragraphs":["摄事衰年力不彊，谁怜岑寂卧斋坊。","青苔点点无人迹，绿叶阴阴覆砌凉。","玉宇清风来处远，仙家白日静中长。","却视九衢车马客，自然颜鬓易苍苍。"],"title":"景灵宫致斋"}
