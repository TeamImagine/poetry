{"author":"彭汝砺","id":202081,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["匹马騑騑冒晓征，故人惜别涕双零。","青云器业方千里，穷巷生涯独一经。","节目已疏非杞棘，源流不竭即沧溟。","余闲且尽诗书学，莫遣尘埃误性灵。"],"title":"送臧梦符秀才归"}
