{"author":"邹浩","id":220636,"strains":["平仄平○○，仄○仄○仄。","平○平仄平，平仄仄平仄。","仄○仄平平，仄仄仄仄仄。","平平平仄平，仄仄仄平仄。","仄仄仄平平，平仄○仄仄。","仄平仄平仄，平仄○仄仄。","平平仄仄○，平仄○仄仄。","仄平仄平平，平仄平仄仄。","平平仄○○，仄仄○平仄。","平平仄平平，平○仄平○。","仄仄仄仄平，仄仄仄平仄。","仄仄平平平，平○仄仄仄。"],"paragraphs":["情伪初难分，饱闻不如视。","君看求马时，安得走唐肆。","此茶亦先声，入手恐失坠。","泠然风御还，共饮乃非是。","坐令竹边心，追悔如刻鼻。","故人岂欺予，姑以将远意。","由来毁誉间，夫子犹必试。","八床志多金，龙断何足异。","胡为不三思，取信輶轩使。","超超莆阳公，铨量妙清思。","仰止一喟然，背浃欲流泚。","尚赖君诗存，高吟忘肉味。"],"title":"仲孺督烹小团既而非真物也怅然次韵以谢不敏"}
