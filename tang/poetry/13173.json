{"author":"孟郊","id":13173,"strains":["平仄平仄仄，仄○平仄平。","○平仄平仄，仄仄平○平。","平仄平仄○，仄平○○平。","平平平仄仄，仄仄平平平。","仄仄平仄仄，仄○平仄平。","○平仄平仄，仄仄仄平平。","仄仄仄平仄，平平仄平平。","仄平平仄仄，仄仄平仄平。","平仄仄平仄，○○仄平平。","仄平仄平仄，○仄仄○平。"],"paragraphs":["江上花木冻，雨中零落春。","应由放忠直，在此成漂沦。","嘉艳皆损污，好音难殷勤。","天涯多远恨，雪涕盈芳辰。","坐哭青草上，卧吟幽水滨。","兴言念风俗，得意唯波鳞。","枕席病流湿，檐楹若飞津。","始知吴楚水，不及京洛尘。","风浦荡归棹，泥陂陷征轮。","两途日无遂，相赠唯沾巾。"],"title":"江邑春霖奉赠陈侍御"}
