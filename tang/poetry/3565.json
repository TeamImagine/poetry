{"author":"杜甫","id":3565,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["山木苍苍落日曛，竹竿袅袅细泉分。","郡人入夜争余沥，竖子寻源独不闻。","病渴三更回白首，传声一注湿青云。","曾惊陶侃胡奴异，怪尔常穿虎豹群。"],"title":"示獠奴阿段"}
