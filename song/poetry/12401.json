{"author":"曹勋","id":12401,"strains":["平平仄仄仄，平仄平平平。","平平平仄仄，平仄仄平平。","平平仄仄仄，仄仄仄平○。","仄仄○平仄，平平仄仄平。","平平平仄仄，仄仄○平平。","平仄平平仄，平○仄仄平。","平平仄平仄，仄仄平平平。","平○○仄○，平仄平仄○。","平平平仄仄，平平平平○。","○平仄平仄，仄平平仄平。"],"paragraphs":["方诸限弱水，高出扶桑东。","霞波环玉垒，云幄护青宫。","珠台锦复道，宝阁亘飞虹。","翠节迎雕辇，琼车驾彩龙。","群真瞻日御，列圣从青童。","朝退联旌旆，杯行奏鼓钟。","灵璈激虚籁，雅舞流神风。","真王拊节和，清响流绝空。","哀歌悲五浊，胡为栖樊笼。","长生有真诀，劫龄安可终。"],"title":"方诸曲二首  其一"}
