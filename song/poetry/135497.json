{"author":"吴中复","id":135497,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["靓妆浓淡蕊蒙茸，高下池台细细风。","却恨韶华偏蜀土，更无颜色似川红。","寻香只恐三春暮，把酒欣逢一笑同。","子美诗才犹阁笔，至今寂寞锦城中。"],"title":"江左谓海棠为川红"}
