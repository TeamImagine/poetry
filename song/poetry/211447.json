{"author":"刘跂","id":211447,"strains":["平仄仄平平仄仄，仄平平仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄仄平。","平平平仄平平仄，仄仄平平仄仄平。"],"paragraphs":["吾弟饷人真不恶，建芽来自禁烟前。","一杯未易阳侯厄，四两应为蒙顶仙。","病子头风如得药，酒家中圣殆忘眠。","平头奴子堪缾椀，可带樵青竹叶煎。"],"title":"舍弟寄茶"}
