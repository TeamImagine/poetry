{"author":"王庭珪","id":238064,"strains":["平仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["南雪常时不到地，岭梅今与雪夤缘。","渐添化国舒长日，更卜祥云大有年。","万木寒痴犹自冻，一枝疏瘦想堪怜。","时听野老谈新政，坐竦诗肩夜不眠。"],"title":"和陈相之至日即事二首  其二"}
