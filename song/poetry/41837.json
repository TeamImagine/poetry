{"author":"陆游","id":41837,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["占得溪山卜数椽，饱经世故气犹全。","入门明月真堪友，满榻清风不用钱。","便死也胜千百辈，少留更过二三年。","湖桥酒美能来醉，一棹何妨作水仙。"],"title":"书兴"}
