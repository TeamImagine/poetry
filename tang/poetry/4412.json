{"author":"钱起","id":4412,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["芳岁归人嗟转蓬，含情回首灞陵东。","蛾眉不入秦台镜，鹢羽还惊宋国风。","世事悠扬春梦里，年光寂寞旅愁中。","劝君稍尽离筵酒，千里佳期难再同。"],"title":"送锺评事应宏词下第东归"}
