{"author":"王义山","id":138532,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["不是胸中熟吕刑，如何议谳极详明。","严于三尺古来法，宽以一分天好生。","仁意满腔皆恻隠，政声交口说廉平。","玉堂本是青毡旧，跳过郎星向上行。"],"title":"饯怡斋胡宪使"}
