{"author":"方岳","id":127702,"strains":["仄仄仄仄仄，平平平平平。","平○仄○仄，仄仄○平平。","○平仄○仄，仄仄平仄○。","仄平平平仄，仄仄○平平。","仄平○平仄，平仄○平平。","仄仄仄仄平，仄平○平平。","平平仄平○，平仄平仄平。","平平仄平○，○仄平平平。"],"paragraphs":["陌上有荡子，金鞍飞华鞯。","闺中有思妇，玉指调悲弦。","当时两相得，误作容易看。","那知新婚别，负此如花颜。","妾身如秋叶，君意如春烟。","恨妾不恨君，劝君长加餐。","于飞者双燕，人独胡不然。","悲哉结交行，难语之时贤。"],"title":"次韵杨先辈古调  其一"}
