{"author":"沈佺期","id":45112,"strains":["仄仄平平仄，○平仄仄平。","平○仄平仄，平仄仄平平。","仄仄平平仄，平平仄仄平。","仄○平仄仄，平仄仄平○。","平仄平○仄，平平仄仄平。","平○平仄仄，平仄仄○平。","仄仄平平仄，平○仄仄平。","平平○仄仄，平仄仄平○。","仄仄平○仄，平平仄仄平。","平平仄平仄，平仄仄平平。"],"paragraphs":["大士生天竺，分身化日南。","人中出烦恼，山下即伽蓝。","小涧香为刹，危峰石作龛。","候禅青鸽乳，窥讲白猿参。","藤爱云间壁，花怜石下潭。","泉行幽供好，林挂浴衣堪。","弟子哀无识，医王惜未谈。","机疑闻不二，蒙昧即朝三。","欲究因缘理，聊宽放弃惭。","超然虎溪夕，双树下虚岚。"],"title":"九真山净居寺谒无碍上人"}
