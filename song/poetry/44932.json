{"author":"杨万里","id":44932,"strains":["仄仄仄平仄仄平，平平仄仄仄平平。","平平仄仄平平仄，仄仄平平平仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一雨未辞泥至腰，新寒疠气喜全消。","都人得此正希阔，远客幡然成寂寥。","声在疏檐与黄叶，梦听禁漏近丹霄。","愁心却被诗勾引，始觉君家我里遥。"],"title":"和马公弼夜雨"}
