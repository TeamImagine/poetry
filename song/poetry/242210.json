{"author":"李正民","id":242210,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一种幽香取次宜，耻同桃杏献琼肌。","为嫌脂粉污真色，谁道冰容不入时。","寒透芳心能底痩，风欺弱质等闲吹。","清樽何惜花前醉，莫待飘零空折枝。"],"title":"和舒伯源梅花韵  其五"}
