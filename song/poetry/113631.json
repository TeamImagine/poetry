{"author":"程师孟","id":113631,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["穷冬未见六花飘，春意微微动柳梢。","千丈龙形蟠暮岭，一条虹影落溪桥。","阊门飞跨何清泚，茂苑繁雄未寂寥。","切幸早归频出郭，西山隠客不须招。"],"title":"入涌泉道中  其二"}
