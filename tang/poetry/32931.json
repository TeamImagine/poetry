{"author":"杜荀鹤","id":32931,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["念子为儒道未亨，依依心向十年兄。","莫依乱世轻依托，须学前贤隐姓名。","大国未知何日静，旧山犹可入云耕。","不如自此同归去，帆挂秋风一信程。"],"title":"乱后旅中遇友人"}
