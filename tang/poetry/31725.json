{"author":"郑谷","id":31725,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["丹霞照上三清路，瑞锦裁成五色毫。","波浪不能随世态，鸾凰应得入吾曹。","秋山晚水吟情远，雪竹风松醉格高。","预想明年腾跃处，龙津春碧浸仙桃。"],"title":"送进士韦序赴举"}
