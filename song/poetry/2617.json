{"author":"宋庠","id":2617,"strains":["仄仄平平仄，平平仄仄平。","平平仄平仄，平仄仄○平。","仄○平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平○仄仄，平仄仄平平。","平仄平平仄，平平仄仄平。","平平平仄仄，仄仄仄平平。"],"paragraphs":["上月神灯节，年康警跸游。","蒲池渭阳庙，银阙海中洲。","羽扇排云出，飚轮抱日流。","遍升均瑞祝，合宴宠灵休。","画扆霞明坐，春山彩作楼。","鸾歌参帝乐，麟脯助皇羞。","斟酌尧衢饮，惊呼汉殿优。","天襟知众乐，处处驻宸斿。"],"title":"正月望日车驾谒会灵观置酒祝禧殿"}
