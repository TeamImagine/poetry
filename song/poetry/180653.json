{"author":"王安石","id":180653,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["一官留隠太常中，生事萧然信所穷。","有力尚期当世用，无求今见古人风。","邅回旧学皆残藁，邂逅相看各老翁。","他日卜居何处好，溪山还欲与君同。"],"title":"送灵仙裴太博"}
