{"author":"王适","id":34972,"strains":["仄仄平○仄，平平仄仄平。","仄平平仄仄，平仄仄平○。","仄仄○平仄，平平仄仄○。","平平○仄仄，平仄仄平平。","仄仄平平仄，平平仄仄平。","仄○平仄仄，平○仄平平。","仄仄平平仄，平平仄仄平。","平平仄仄仄，平仄平平平。"],"paragraphs":["独坐年将暮，常怀志不通。","有时须问影，无事却书空。","弃置如天外，平生似梦中。","蓬心犹是客，华髪欲成翁。","迹滞魂逾窘，情乖路转穷。","别离同夜月，愁思隔秋风。","老少悲颜驷，盈虚悟翟公。","时来不可问，何用求童蒙。"],"title":"蜀中言怀"}
