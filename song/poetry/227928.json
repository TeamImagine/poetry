{"author":"释德洪","id":227928,"strains":["平平平仄平，仄仄○平仄。","仄仄仄平○，仄仄○平仄。","平○仄仄○，仄仄平仄仄。","仄平仄仄平，仄仄仄平仄。","平○平仄平，仄平仄平仄。","仄仄仄平仄，平○仄仄仄。","仄○仄平平，仄仄平仄仄。","仄○平仄平，平仄平仄○。","○仄仄平仄，仄平仄平仄。","平仄○平仄，仄仄平？仄。","仄平平平仄，仄仄平平仄。","仄○仄平仄，平仄仄仄仄。","仄仄平仄○，仄○平○仄。","仄仄平仄仄，仄仄平平仄。","仄仄仄仄仄，平平○○仄。","仄仄仄仄平，仄仄平仄仄。"],"paragraphs":["身心俱出家，岂复论家世。","一念断攀缘，即入三摩地。","珍重大愿王，此法端可恃。","若能训此心，是毕丈夫事。","君看宏觉师，后身是昙谛。","傥欲贮甘露，先将洁令器。","自当福人天，岂止能自利。","譬如鸡出燖，真复生厌离。","空印法门杰，净慈数高弟。","初不荷吾法，亦自为□瑞。","汝能倾心事，建此平生志。","净中有浮念，何异目有翳。","内外俱一如，乃称真正士。","以此谈妙法，要使天华坠。","百里半九十，良医三折臂。","果解信此言，不愧甘蔗裔。"],"title":"次韵吴兴宗送弟从沩山空印出家"}
