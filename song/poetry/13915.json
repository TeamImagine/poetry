{"author":"宋祁","id":13915,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["共凭高榭眺云波，使节将归可奈何。","醇酒暂留丞相饮，骊驹愁对主人歌。","千岩日下催云合，万里风长送雁过。","兹会难言须惜别，岁阴光景玩蹉跎。"],"title":"和十九日湖上与张集贤饯提刑张都官韵"}
