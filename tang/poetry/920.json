{"author":"王建","id":920,"strains":["仄仄平平仄平仄，仄仄平○仄平仄。","平平仄仄仄仄○，仄仄仄平○仄平。","仄仄平平仄平仄，平○仄仄仄平平。","仄平仄平平仄仄，仄平仄仄○仄仄。","平平仄○仄仄仄，仄仄平平○仄仄。","仄平平仄仄平平，仄仄○○仄平仄。"],"paragraphs":["陇水何年陇头别，不在山中亦呜咽。","征人塞耳马不行，未到陇头闻水声。","谓是西流入蒲海，还闻北海绕龙城。","陇东陇西多屈曲，野麋饮水长簇簇。","胡兵夜回水傍住，忆著来时磨剑处。","向前无井复无泉，放马回看陇头树。"],"title":"横吹曲辞 陇头水"}
