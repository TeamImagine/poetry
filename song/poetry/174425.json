{"author":"刘敞","id":174425,"strains":["仄仄仄仄仄，平仄平平仄。","平平平平平，仄仄平仄仄。","平平○平仄，平仄平○仄。","仄仄仄仄平，仄○平仄仄。","仄平平平平，仄仄平仄仄。","仄仄○平平，仄仄平仄仄。","平平平平仄，仄仄平○仄。","平平仄平仄，仄仄仄平仄。","仄仄平○仄，平平仄仄仄。","平仄平仄平，仄平仄○仄。"],"paragraphs":["暂会复远别，惆怅终无极。","人生非神仙，岂有头不白。","维舟相邀宿，淮水风浪黑。","辗转不复眠，四听人尽息。","丈夫非怀安，少壮宜努力。","况子行多欢，自怪情不怿。","谁言冬宵永，达旦才顷刻。","鸡鸣日光出，握手各南北。","仰谢云中雁，群飞接羽翼。","何以纾我怀，作诗寄相忆。"],"title":"别和弟"}
