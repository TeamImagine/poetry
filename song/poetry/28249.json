{"author":"洪适","id":28249,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["地偏不接市廛声，古木参天鹤唳清。","台榭迥穷千里目，诗章突过五言城。","花移琼树真无敌，酒换金貂未足荣。","灯火归时笙管作，解嘲何事有歌行。"],"title":"次韵景卢野处解嘲之什"}
