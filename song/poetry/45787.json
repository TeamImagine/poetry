{"author":"杨万里","id":45787,"strains":["平平仄平仄，仄仄仄仄○。","平仄仄平平，平平仄仄平。","仄平仄平仄，平仄仄仄平。","平仄仄○仄，平○仄平平。","仄平平平仄，平仄平平平。","仄仄仄平平，仄仄○仄平。","仄仄平仄○，仄仄平平平。","仄平平仄平，仄仄仄平平。","平平仄仄仄，平平仄平平。","平仄仄平仄，平仄仄平平。"],"paragraphs":["危亭俯凉囿，落叶日夜深。","佳菊独何为，开花得我心。","韵孤自无伴，香浄暗满襟。","根器受正色，非缘学黄金。","独违春光早，而俟秋寒侵。","岂不爱凋年，坐令淹寸阴。","奈此清苦操，愧入妍华林。","向来朱碧丛，亦复悴斯今。","清霜惨万象，幽芳耿森森。","持以寿君子，聊尔慰孤斟。"],"title":"多稼亭前黄菊"}
