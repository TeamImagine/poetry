{"author":"洪皓","id":252677,"strains":["平平平仄仄平平，仄仄仄平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["长堤荆棘不能前，间道逻荒思惨然。","三塜一排黄草合，寸心千里白云连。","旅坟拜罢知无恙，先祖阴功结有缘。","牧竖亦能循义礼，牛羊踪迹过堤边。"],"title":"谒先祖幷外祖殡所"}
