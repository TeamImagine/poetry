{"author":"谢枋得","id":147311,"strains":["仄仄仄仄仄，平仄平○平。","平平仄仄平，仄仄仄仄平。","平平仄平仄，仄仄仄仄平。","平仄平平平，仄仄平平平。","仄仄仄平仄，仄平仄仄平。","仄仄○平平，平仄仄平平。","平平仄○平，○平仄平平。","仄平仄平平，平仄仄仄平。","仄平仄仄平，平仄平○平。","仄仄○仄平，仄仄平平平。"],"paragraphs":["十兆九万拜，求道心如惔。","毗卢顶上珠，直欲一手探。","天厨送谁馔，众腹岂敢贪。","君有维摩心，作茧怜吴蚕。","八万四千供，只须丈室函。","昔我闻晨钟，今载草堂柟。","流年急如梭，长歌愧仙蓝。","勇寻赵州关，何畏白发𩭹。","愿为护法轮，金甲持长锬。","又恐囘道人，晚遇黄龙南。"],"title":"谢黄禅师华严会供食"}
