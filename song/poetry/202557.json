{"author":"陆佃","id":202557,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["二毛萧索未应羞，谩说初怀弄瓦忧。","珠母光芒今吐月，豹驹才气已窥牛。","自知阴德仙能学，谁有灵符鬼可囚。","早晚病除闻药喜，与君诗酒共清游。"],"title":"依韵和毅夫儿病"}
