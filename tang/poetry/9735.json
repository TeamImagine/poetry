{"author":"杨巨源","id":9735,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["自知顽叟更何能，唯学雕虫谬见称。","长被有情邀唱和，近来无力更祗承。","青松树杪三千鹤，白玉壶中一片冰。","今日为君书壁右，孤城莫怕世人憎。"],"title":"酬崔博士"}
