{"author":"胡宿","id":244232,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["井辖投多思不禁，密垂珠箔昼沈沈。","睡惊燕语频移枕，病起蛛丝半在琴。","雨径乱花埋宿艳，月轩修竹转凉阴。","一春酒费知多少，探尽囊中换赋金。"],"title":"早夏"}
