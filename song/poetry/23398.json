{"author":"王十朋","id":23398,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","平平仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["孤陋书生宽见闻，西来端欲扫儒门。","怀人久作周公梦，访道欣闻孔子孙。","书为爱民成再奏，泪因忧国有双痕。","休论身世无穷事，但愿常陪北海尊。"],"title":"行可再和用其韵以酬"}
