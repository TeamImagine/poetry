{"author":"曾丰","id":72170,"strains":["平仄平平仄仄平，仄平○平仄○平。","平平○仄仄○仄，仄仄平平平仄平。","仄仄仄平平仄仄，平平平仄○平○。","平仄仄仄仄仄平，仄仄仄仄仄平仄。","平平仄仄○○平，○平仄仄○仄平。","仄仄仄平仄平仄，仄仄平仄仄仄平。","平仄仄平平仄仄，平仄仄平○平仄。","仄○仄仄仄平平，仄仄平平仄平仄。","平平平平仄仄平，仄○仄仄平仄仄。"],"paragraphs":["婀娜江南大小姑，大姑从儿小从夫。","丫头如许尚从母，学绾云鬟撩月梳。","谚谓女生俱外向，丫头非有难婚相。","来婿曰赘嫁曰归，固不敢请岂无望。","云鬟久绾行且笄，长成不似从母时。","拟学小姑嫁夫去，又恐夫荡去不归。","夫去不归安所仰，终日望夫更惆怅。","不如老死作丫头，庶免春闺恶情况。","丫头休强笑望夫，世间梦想俱是妄。"],"title":"题丫头岩"}
