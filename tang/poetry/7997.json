{"author":"王建","id":7997,"strains":["○平仄仄仄平仄，平仄仄平平仄仄。","平平仄仄平平平，仄仄仄平平仄○。","仄○仄平平仄仄，仄平仄仄○平平。","仄平仄仄平仄仄，平仄仄○○仄仄。","仄平平仄仄仄平，仄仄仄平仄平平。"],"paragraphs":["长安恶少出名字，楼下劫商楼上醉。","天明下直明光宫，散入五陵松柏中。","百回杀人身合死，赦书尚有收城功。","九衢一日消息定，乡吏籍中重改姓。","出来依旧属羽林，立在殿前射飞禽。"],"title":"羽林行"}
