{"author":"曾几","id":249212,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平仄仄，仄仄平平平仄平。","仄仄平平平仄仄，平平仄仄仄平平。"],"paragraphs":["齿危但以粥充虚，辜负公家夏屋渠。","政恐麹生深作祟，可怜髯簿顿成疏。","动摇不减韩吏部，蹴踏非同焦校书。","落势今年残未已，只应从此并无余。"],"title":"次王元渤问余脱齿韵"}
