{"author":"苏轼","id":195307,"strains":["平平仄仄平，仄仄仄仄○。","平平仄仄仄，○仄平仄平。","仄○平仄平，仄平仄仄平。","仄仄平仄仄，仄平○平平。","平平仄平○，仄仄仄仄平。","仄仄仄平仄，仄平○仄平。","仄平平仄平，平仄仄仄平。","仄仄平，平○仄仄平平仄，仄仄平仄○平平。"],"paragraphs":["飞仙亦偶然，脱命瞬息中。","惟诗不可拟，如写天日容。","梦中哦七言，玉丹已入怀。","一语遭绰虐，失身堕蓬莱。","蓬莱至今空，护短不养才。","上界足官府，谪仙应退休。","可怜吴与苏，肮脏雪满头。","雪满头，终当却与丹元子，笑指东海乘桴浮。"],"title":"丹元子示诗飘飘然有谪仙风气吴传正继作复次其韵"}
