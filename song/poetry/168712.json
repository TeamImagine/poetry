{"author":"文同","id":168712,"strains":["仄平仄平仄，仄仄仄平○。","平平仄仄仄，仄仄仄仄仄。","仄平仄仄仄，仄平平？仄。","平平仄平仄，仄仄仄仄仄。","平○平平平，仄仄平○仄。","平平仄○平，○仄仄平仄。","平平仄○仄，仄仄平仄仄。","平平仄平仄，平仄仄平仄。","平○仄○仄，仄仄仄仄仄。","仄仄仄平仄，平仄仄仄仄。","仄○仄○仄，○仄仄平○。","平平仄○仄，仄仄平○仄。","平○仄平仄，仄仄仄仄仄。","仄平仄○仄，仄仄仄平仄。"],"paragraphs":["海南有陶器，质状矮而{土隋}。","云初日炙就，锻铄不以火。","水壶丑突兀，酒甒肥磥砢。","山罍颈微肿，石鼎足已跛。","圆如鸱夷形，大比康瓠颗。","华元腹且皤，王莽口何哆。","蕃胡入中国，万里随大舸。","携之五羊市，巾匮费包裹。","侏{亻离}讲其效，泻辩若炙輠。","课以沸泉沃，冰雪变立可。","炙敲疗中渴，其用岂幺麽。","君凡几钱得，不惜持遗我。","曾将对佳客，屡试辄亦果。","勿云远且陋，幸可置之左。"],"title":"冷瓶"}
