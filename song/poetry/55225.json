{"author":"朱熹","id":55225,"strains":["仄○仄平仄，仄仄平平○。","平平仄平仄，仄仄平平平。","仄仄仄平○，○仄平平平。","仄平仄仄○，平平仄平平。","仄平平仄平，仄仄平平平。","平○仄平仄，平平仄平○。"],"paragraphs":["我行欲安适，莽莽穷山陂。","晨装远林表，午憩通川湄。","旷望想慈亲，行役嗟吾儿。","喟然陟屺叹，归心浩无涯。","晓霜徒御寒，暮雨朋俦悲。","前期谅非远，无为苦愁思。"],"title":"次韵择之润陂有作"}
