{"author":"刘攽","id":183176,"strains":["平平仄○平，平平仄仄仄。","平平○仄○，仄仄仄仄仄。","仄平平平仄，仄仄平仄仄。","平平仄仄平，仄仄仄平仄。","仄仄仄平仄，○平仄平仄。","平仄仄仄平，仄平○平仄。","平○仄○仄，平仄平仄仄。","仄平○仄仄，仄仄仄○仄。","平○仄平仄，仄仄平仄仄。","仄平平平平，仄○仄仄仄。","仄○仄平仄，平仄○仄仄。","仄平平平仄，仄仄仄仄仄。","平平仄○仄，平仄仄仄仄。","○○平仄仄，仄仄平平仄。"],"paragraphs":["山林忍长饥，君门不易入。","今时行路难，自古志士泣。","范生岷峨秀，学古名字立。","流沙万里驹，未恨晚羁絷。","一命吏瓯越，扁舟去乡邑。","文学亦备员，海禺更卑湿。","扬帆下三峡，南斗安可挹。","问津颇浩荡，蹈险实蹇涩。","吾闻养贤俊，不但糠籺给。","乃知黄金台，始隗众士集。","送行勿惆怅，人寿期七十。","古来功名士，白发亦可及。","因君谢张老，青紫未易拾。","且当黄鹄举，不尔玄蛇蛰。"],"title":"送福州范文学兼寄张宜"}
