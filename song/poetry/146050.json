{"author":"蔡襄","id":146050,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["风下平池水晕开，池边露坐水风来。","草香冉冉生吟席，云影飞飞度酒杯。","荷叶偶成双翠盖，荔枝才似小青梅。","人间物静两相得，月色苍凉始肯回。"],"title":"四月池上"}
