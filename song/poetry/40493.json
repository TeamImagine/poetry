{"author":"陆游","id":40493,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["小圃秋光泼眼来，老人凭几兴悠哉。","翩翩蝴蝶成双过，两两蜀葵相背开。","雨足疏篱引荒蔓，人稀幽径长新苔。","贫家灶冷炊烟晚，待得邻翁卖药回。"],"title":"秋光"}
