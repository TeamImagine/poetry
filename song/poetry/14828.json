{"author":"王铚","id":14828,"strains":["仄平平仄平平仄，仄仄平平平仄仄。","仄平仄仄平仄平，仄平仄仄平平仄。","仄平仄仄平平平，平平平仄平仄平。","○平仄仄平仄仄，仄仄○平平平平。","仄平仄仄平平仄，仄仄○平平仄仄。","仄平平仄仄平平，仄○平仄平平仄。","仄仄仄仄平仄平，平仄仄平平仄平。","○平仄仄○平仄，○仄平平平仄平。","平平仄仄○○仄，仄仄平平仄平仄。","仄仄平平仄仄○，仄仄平平仄平仄。","仄仄平平仄仄平，仄○平○平平平。","平平仄仄仄仄仄，平仄平平平仄平。","平平仄仄仄○仄，平仄仄平平仄仄。","仄仄平平仄仄平，○平仄仄○○仄。","平平○仄平平平，仄平仄仄○平平。","平仄平平仄○仄，仄平仄○仄平平。"],"paragraphs":["百花零落悲春晚，不复林园门可款。","待花结实春已归，到头只有东家管。","楚宫女子春华敷，为云为雨皆有余。","亲逢一顾倾国色，不解迎人专城居。","目成未到投梭处，后会难凭人已去。","可怜天壤擅诗声，不如崔护桃花句。","坐令永抱埋玉悲，游手那知京兆眉。","难堪别鹤分飞后，犹是惊鸿初见时。","新懽密爱应长久，暂向华筵赏宾友。","舞尽春风力不禁，困里腰肢一涡柳。","座上何人赠翠翘，蜀中风调尤情饶。","懽浓酒晕上玉颊，香暖红酥疑欲销。","佳人薄命古相似，先后乃逢天下士。","但惜盈盈一水时，当年不寄相思字。","宜州遗恨君能详，瘴云万里空悲凉。","无限风流等闲别，几人赏鉴得黄香。"],"title":"次韵国香诗"}
