{"author":"陈棣","id":19118,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平平仄仄平仄，仄仄仄平仄仄平。"],"paragraphs":["大隠何曾去市廛，人间真有遁神仙。","身闲已觉尘难染，心远由来地自偏。","何事游方期汗漫，不妨酌月问婵娟。","胸中丘壑可窥处，墨戏纵横出渭川。"],"title":"廛隠堂为杨元会赋"}
