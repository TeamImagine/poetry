{"author":"王安石","id":179965,"strains":["仄仄仄平平，仄仄平平平。","仄○仄平○，仄仄平平○。","仄平平平平，仄仄仄○平。","仄仄仄仄仄，平平仄仄平。","仄平仄仄仄，仄仄仄仄平。","仄仄仄仄仄，平仄平平平。","平平仄仄仄，仄仄平平平。","平仄平仄○，仄平平仄平。","平仄仄仄平，仄仄仄平平。","仄仄仄仄平，仄平平仄平。","平平仄仄仄，仄仄平仄平。","仄○○平平，平仄仄仄平。"],"paragraphs":["昔在历阳时，得子初江津。","手中紫团参，一饮宽吾亲。","舍舟城南居，杖屦日相因。","百口代起伏，呻呼聒比邻。","叩门或夜半，屡费药物珍。","欲报恨不得，肠胃盘车轮。","今逢又坎坷，令子驰风尘。","颠倒车马间，起先冰雪晨。","嗟我十五年，得禄尚辞贫。","所读漫累车，岂能苏一人。","无求愧子义，有施惭子仁。","逝将收桑榆，邀子寂寞滨。"],"title":"赠张康"}
