{"author":"徐铉","id":565,"strains":["平仄平平仄仄平，平平平仄仄平平。","仄平平仄平平仄，仄仄仄平仄仄平。","平仄仄平平仄仄，仄平平仄仄平平。","仄平平仄仄仄仄，仄仄平平平仄平。"],"paragraphs":["江海分飞二十春，重论前事不堪闻。","主忧臣辱谁非我，曲突徙薪唯有君。","金紫满身皆外物，雪霜垂领便离群。","鹤归华表望不尽，玉笥山头多白云。"],"title":"送萧尚书致仕归庐陵"}
