{"author":"王炎","id":69920,"strains":["仄仄平仄平，○平仄平仄。","仄仄仄○平，仄平仄平仄。","平平仄仄○，仄仄平平仄。","平仄仄平平，平平仄平仄。","仄○平平平，仄仄仄仄仄。","仄平仄仄仄，仄仄平平仄。","平仄仄平平，仄○平仄仄。","平○平仄平，仄仄仄平仄。","平○仄仄仄，平仄平仄仄。","仄仄仄平○，平平仄平仄。"],"paragraphs":["练日遵诏条，行春劝耕事。","拥旆有传呼，据鞍小驰骛。","儿童竞聚观，父老欢来诣。","松径度坡陀，莲宫得清閟。","此行非遨游，所职在抚字。","示之浅易语，谕以丁宁意。","扶杖既言归，解衣聊少憩。","山中无俗情，物外有幽趣。","僧闲众所羡，农困吾甚愧。","不敢饱登临，肩舆下山去。"],"title":"劝农道场山"}
