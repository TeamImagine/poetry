{"author":"陈宓","id":97015,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["威凤来翔羽翼新，蓝溪风气益温醇。","彤墀看唱三名外，璧水犹登四十人。","仙李蟠根连月窟，桂枝平步折天津。","雪窗莫忘辛勤日，省酒簪花曲水滨。"],"title":"安溪鹿鸣呈诸先辈"}
