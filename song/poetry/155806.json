{"author":"吴龙翰","id":155806,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["青年铁砚亦曾磨，壮不如人可奈何。","松菊犹存陶令迳，烟云不碍邵公窝。","吟廊缓步看修竹，醉石髙眠枕绿莎。","一笠一蓑吾事足，江湖浩荡白鸥波。"],"title":"故人见寄韵"}
