{"author":"仲并","id":16160,"strains":["平仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["家住东南最上游，一从束发侍宸旒。","文兼锺阜古今秀，庆与秦淮日夜流。","盛业行刊千琬琰，余威坐折万貔貅。","𥩟看拜后恩荣异，槐鼎相联鲁与周。"],"title":"上枢密生辰  其一"}
