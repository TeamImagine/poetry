{"author":"魏野","id":188262,"strains":["仄仄仄平仄，仄平平仄平。","仄平平仄仄，平○仄○○。","仄仄平平仄，平平仄仄平。","仄平○仄仄，仄仄仄平平。","○仄平○仄，平平仄仄平。","平平平○仄，○仄仄平○。","平仄平平仄，平○平仄○。","平平仄平仄，仄仄仄平○。"],"paragraphs":["圣主念黎庶，选君来抚绥。","望高虚两制，权重带三司。","帝泽随车布，文星逐郡移。","语稀如学浅，仆少似官卑。","疏减民间赋，编添马上诗。","经游怜胜异，迎送厌歌吹。","寒别申湖晚，晴过华岳迟。","琼林想回日，未失赏花期。"],"title":"送朱台符学士关西巡抚"}
