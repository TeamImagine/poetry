{"author":"陈傅良","id":65808,"strains":["仄平平仄平平仄，仄仄平平平仄仄。","仄仄仄仄平仄仄，仄平仄仄○平仄。","平○仄仄平仄仄，仄仄平平平仄仄。","平平仄仄平仄仄，仄仄平平平仄仄。","平平仄仄平仄仄，平仄仄平平仄仄。","仄平仄仄平仄仄，仄○○仄○平仄。","平仄平平平仄仄，仄仄平平仄平仄。","仄平仄仄仄仄仄，仄○仄仄平平仄。","平仄仄平平仄仄，平平仄仄平平仄。","仄平仄仄平平仄，平仄平○平仄仄。","仄仄仄仄平平仄，平仄仄平平仄仄，平仄平平平仄○。","平平平平仄仄○平仄，○仄平平平仄仄。"],"paragraphs":["挂梁龙骨经时蛰，井井黄云秋已及。","十日不雨民未急，使君日膳长蔬湆。","澄空飒飒云雾入，馌妇休眠儿觅笠。","村舂化出云子粒，市上明朝升二十。","农家语圃商语贾，恒愿使君无疾苦。","自今一饭吾腹果，健看将母从箫鼓。","冯翊扶风天尺五，见说严陵在何所。","诏书夺去万舌吐，九重欲扣君门阻。","栖鸟护巢驹恋皂，东人自视西人好。","那知湛露漙秋草，春意平铺无剩少。","有客解事翻然笑，元祐治平诸故老，身要人扶功未了。","谁知青丝络马横门道，应笑江湖华发早。"],"title":"送郡守汪充之移治严陵"}
