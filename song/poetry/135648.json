{"author":"张伯玉","id":135648,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["望海亭前春色深，风光澹澹海沈沈。","潮如世路来还去，山带城芜古到今。","坐见微云生别岸，吟惊幽鸟起层阴。","劝君莫苦凭高望，惊动子牟千里心。"],"title":"春日登望海亭"}
