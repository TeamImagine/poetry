{"author":"梅尧臣","id":57794,"strains":["○平仄仄平，仄仄仄仄仄。","○仄仄仄仄，仄仄仄仄仄。","仄仄平平平，仄仄仄平仄。","仄平仄仄平，仄平平仄仄。","平平○平仄，仄仄平平仄。","平仄仄○平，平平仄平仄。","平平仄平仄，仄仄平平○。","仄平平仄仄，平仄仄平仄。"],"paragraphs":["驱车入蜀时，有弟母不往。","留妇侍母傍，以子嘱妇养。","昨得阊门书，妇子死泉壤。","此心那得安，弃官提辔鞅。","东驰三千里，鬻马求吴桨。","吴桨速如飞，归来拜堂上。","堂前去时树，已觉枝条长。","岂无怀抱感，为寿酌春醠。"],"title":"送滕寺丞归苏州"}
