{"author":"窦群","id":6281,"strains":["仄仄平平仄，平仄平平平。","仄仄平仄仄，平平平仄平。","仄平仄仄仄，仄仄仄○○。","仄仄平○仄，平仄平仄平。","仄仄仄平仄，平仄仄○平。","仄仄仄仄平，○○平仄平。"],"paragraphs":["共访青山寺，曾隐南朝人。","问古松桂老，开襟言笑新。","步移月亦出，水映石磷磷。","予洗肠中酒，君濯缨上尘。","皓彩入幽抱，清气逼苍旻。","信此澹忘归，淹留冰玉邻。"],"title":"同王晦伯朱遐景宿慧山寺"}
