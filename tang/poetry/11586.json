{"author":"李应","id":11586,"strains":["平仄平平仄，平平仄仄○。","平平平仄仄，仄仄仄平平。","仄仄平○仄，平○○仄平。","仄平平仄仄，仄仄○平平。","仄仄平平仄，平平仄仄平。","平平○仄仄，平仄○平平。"],"paragraphs":["玄鸟初来日，灵仙望里分。","冰容朝上界，玉辇拥朝云。","碧落流轻艳，红霓间彩文。","带烟时缥缈，向斗更氤氲。","髣髴随风驭，迢遥出晓雰。","兹辰三见后，希得从元君。"],"title":"立春日晓望三素云"}
