{"author":"洪皓","id":252645,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["一星终后尚蹉跎，四壁如悬已化梭。","方𣨼圣贤排旅闷，忽惊天地应人和。","春风乍扇融冰雪，佛火初收散绮罗。","遐想故园桃李下，旧蹊好在有谁过。"],"title":"次信文早春韵  其一"}
