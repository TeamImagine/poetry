{"author":"虞俦","id":62109,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["东风摇荡玉奁冰，车马从人唤不譍。","赖有麹生来入座，了无魔女与分灯。","夜深月色明如洗，寒在梅梢瘦不胜。","却笑少年行乐地，华胥枕上太瞢腾。"],"title":"元宵不出"}
