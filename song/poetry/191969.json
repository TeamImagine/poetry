{"author":"郭祥正","id":191969,"strains":["平平仄仄平平平，平○平平仄○○。","仄平仄仄○平平，平平仄仄平○平。","平○平，平仄仄，仄平仄仄○平仄。","平平仄仄平仄○，？平仄仄平平仄。","仄平○仄○仄平，仄仄平平仄平仄。","仄平仄仄平平平，仄仄平平平仄平。","仄平平平仄仄仄，平仄平平仄仄○平平。","仄平平平平仄仄，仄仄平○仄平仄。","平仄平平仄仄平，仄平仄仄仄仄仄。","仄平平平仄仄平，平仄平平○仄仄。","仄平仄仄平○平，仄仄平平平仄平。","仄仄平仄仄，平平平仄平。","仄平仄平平，仄平平仄○。","仄仄○仄平，○仄平仄平。","仄○○仄仄，仄仄仄○平。"],"paragraphs":["松荒菊老嵩山秋，翁将归兮邈难留。","幅巾短袖骑黄牛，翛然自作山中游。","山中游，谁与伴，两姬窈窕吹牙管。","千岩万壑鸾凤吟，嫦娥侧耳冰轮款。","五音和畅王道成，不是嵇康广陵散。","问公此曲谁为之，曲曲新翻公自为。","古人今人不到处，能与阴阳四序相推移。","我知公心通造物，岂止人间妙音律。","天子呼来换旧章，乐成四十有五日。","奏之明堂奉祖宗，天地清明和气溢。","至尊宠赐腰横金，自谓荣华非本心。","再拜辞魏阙，扬鞭归故林。","故林在嵩山，白云幽径深。","濯我衣上尘，重泻山水音。","只应王子晋，跨鹤每相寻。"],"title":"嵩山归送刘伯寿秘监"}
