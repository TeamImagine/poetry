{"author":"孙应时","id":82379,"strains":["平平仄仄仄平平，仄仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["年来爱雪起清晨，已污纷纷车马尘。","何似柴扉终日闭，静看玉宇一番新。","孤吟岂必烦余子，小酌仍先寿我亲。","更喜丰年报消息，力田甘作太平民。"],"title":"雪中早起偶作"}
