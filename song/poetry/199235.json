{"author":"孔武仲","id":199235,"strains":["平平仄仄仄，仄仄平仄平。","○平○平仄，仄仄仄仄○。","平平仄仄○，平仄平平平。","平仄仄仄仄，仄平仄平平。","仄仄平仄平，○平○仄平。","平平仄平仄，仄仄仄平○。","仄仄仄○仄，仄仄仄仄平。","仄平仄仄仄，仄仄仄仄平。","○仄平仄仄，仄仄平仄平。","仄平仄仄仄，平平仄○○。","○○仄○仄，仄仄平仄平。","？平平仄仄，○仄平平平。","仄仄仄仄○，平仄○仄平。"],"paragraphs":["黄昏雨一雨，稍觉襟袖凉。","中宵如河决，浩渺不可当。","浮云合四溟，无复窥神光。","门巷失旧径，北邻有颓墙。","恐地俱蛰龙，难安三尺床。","阍人亟来告，客土坏沟防。","坐此不疏达，渐渍室与堂。","我迷忽复悟，岂暇立徬徨。","荷锸裒众力，畚土逾百筐。","坎窗快不隔，飞流复汤汤。","中庭燥如旧，漠漠兰芷香。","廼知天下事，壅塞成疽疮。","决水复不难，吾有扁鹊方。"],"title":"五月廿八日雨后"}
