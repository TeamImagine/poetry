{"author":"林景熙","id":160009,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["水竹翛翛称客居，有时挟䇲自观鱼。","为儒老入他州籍，怀古幽探异穴书。","日暮碧云归已晚，岁寒青桂看如初。","文章自古多憎命，狗监无劳诵子虚。"],"title":"寄陈用宾"}
