{"author":"孔武仲","id":199179,"strains":["仄仄仄平平，仄仄○仄仄。","平仄仄平平，平平仄平仄。","平平平平平，平仄平仄仄。","平仄仄○平，平仄平仄仄。","仄仄○平仄，平仄○仄仄。","平平仄平仄，仄仄平平仄。"],"paragraphs":["徙倚望西南，秀色如可掬。","湘水蹙纎罗，湘山叠明玉。","清辉来西隅，朝爽浮万屋。","图冩卒难成，登览常不足。","会计当而已，廉吏当寡欲。","萧然忘轩冕，日可娱幽独。"],"title":"寄题王道祖秀光亭"}
