{"author":"晁公溯","id":21246,"strains":["仄仄平平仄仄平，仄仄仄仄仄平平。","仄平仄仄仄仄仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["此去夔州气倍增，白盐赤甲两崚嶒。","喜看司隶李校尉，往事高人王右丞。","若使主公登紫殿，亦归郎省卧青绫。","老夫只拟安田亩，他日烝民颂中兴。"],"title":"送李绍祖通判宁江"}
