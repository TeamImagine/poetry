{"author":"李贺","id":13985,"strains":["平○仄仄仄平平，平仄仄仄平平平。","仄平仄平平仄仄，仄○平○○仄仄。","平平平平仄仄仄，仄○仄仄平平仄。","平平仄○仄平仄，平仄平平仄平仄。"],"paragraphs":["江中绿雾起凉波，天上叠𪩘红嵯峨。","水风浦云生老竹，渚暝蒲帆如一幅。","鲈鱼千头酒百斛，酒中倒卧南山绿。","吴歈越吟未终曲，江上团团帖寒玉。"],"title":"江南弄"}
