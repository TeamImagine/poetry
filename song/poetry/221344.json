{"author":"释智圆","id":221344,"strains":["仄仄平○仄仄平，平仄平仄仄平平。","平平平仄平平○，仄仄平○仄仄○。","仄仄仄○平仄仄，仄平平仄仄○平。","仄平仄仄平平仄，仄仄平○仄仄仄。"],"paragraphs":["杳杳遥空雨乍晴，闲拖山屐上山亭。","平湖风静开菱鉴，叠嶂云收列画屏。","已觉万缘真是梦，岂因闲事妄劳形。","可怜竞利贪名者，扰扰人间醉未醒。"],"title":"初晴登叠翠亭偶成"}
