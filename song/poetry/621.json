{"author":"徐铉","id":621,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["开筵别有邻居兴，卜夜应怜禁漏长。","旧友不期争命驾，新姬凭宠剩传觞。","香烟结雾笼金鸭，烛焰成花照杏梁。","京邑衣冠多胜赏，鲈鱼争敢道思乡。"],"title":"和翰长闻西枢副翰邻居夜宴"}
