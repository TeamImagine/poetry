{"author":"张耒","id":215916,"strains":["平平○平平，仄仄○平平。","仄仄平仄仄，平平平仄平。","仄仄平仄平，平仄仄仄平。","○○仄仄仄，仄仄仄○平。","仄平仄平仄，平仄平仄平。","平平仄仄仄，仄仄平平平。","仄○仄仄仄，平仄仄平平。","平平仄○平，仄仄平平平。","平平仄仄仄，平仄仄仄○。","平平仄○仄，仄仄平平平。","○平平仄○，平仄仄平平。"],"paragraphs":["秋风吹衡茅，寂历如荒村。","独立无与语，悲虫鸣草根。","老木经疾风，枝叶仅得存。","疏荫不满地，白日耿当轩。","北城有黄仲，眸子清不浑。","时能出秀句，宝铁雕玙璠。","念将舍我去，为吏国西京。","荒凉古中牟，昼夜轮蹄奔。","青衫给吏役，怀恶未易论。","强颜诡应接，有抱谁能言。","从容来去间，无厌走黄昏。"],"title":"见黄仲达感秋意"}
