{"author":"刘克庄","id":110221,"strains":["仄仄平平仄仄平，平平平仄仄平平。","仄平平仄平平仄，仄平平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["幕下相从若弟兄，当年曾悔误谈兵。","足行江北生重趼，发为山东白几茎。","病拥琴书专一壑，老携檄笔赴孤城。","暮云不见关山路，空有天涯故旧情。"],"title":"闻黄德常除德安倅"}
