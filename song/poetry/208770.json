{"author":"吕南公","id":208770,"strains":["平仄○平仄仄平，仄平平仄仄平平。","平○仄仄平○仄，仄仄平平仄仄○。","仄仄仄平平仄仄，仄平平仄仄平○。","平平仄仄平平仄，平仄平平○仄仄。"],"paragraphs":["君作王官效众儒，尚逢廊庙有为初。","尘中白日虽牵逼，笔下清风肯破除。","欲去定成贤者隠，未归尝与俗流疏。","人生到处随荣愿，何必江湖胜漆沮。"],"title":"次韵济道见寄  其一"}
