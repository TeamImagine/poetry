{"author":"周紫芝","id":240736,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["危坐东窗日自长，幽人不出雨何妨。","未论饱饭三秋乐，且说高眠一枕凉。","晴后却疑犹点滴，夜深应是更淋浪。","此声有味知谁解，安得君来与对床。"],"title":"五月二十九日对雨怀旧"}
