{"author":"刘禹锡","id":10754,"strains":["仄仄平平仄，平仄仄平平。","平平仄仄仄，平仄○○○。","仄仄仄平平，仄○仄平平。","仄平仄平仄，仄○○平平。","仄仄仄平平，平平平仄平。","平平仄仄仄，仄仄平仄平。","○仄仄平平，仄平仄平平。","仄平仄平仄，仄仄平平平。","仄仄平仄仄，仄平仄○平。","仄平仄仄仄，仄仄平○平。","平仄仄平仄，平平平仄平。","仄平平？仄，平仄仄○平。","仄仄平○仄，仄平○平平。","仄平仄平仄，仄仄平平平。","仄仄仄○仄，仄平平仄平。","○○平仄仄，仄仄平平○。","仄仄平仄平，仄平平仄平。","仄平仄平仄，○仄仄平平。"],"paragraphs":["昔事庐山远，精舍虎溪东。","朝阳照瀑水，楼阁虹霓中。","骋望羡游云，振衣若秋蓬。","旧房闭松月，远思吟江风。","古寺历头陀，奇峰扳祝融。","南登小桂岭，却望归塞鸿。","衣裓贮文章，自言学雕虫。","抢榆念陵厉，覆篑图穹崇。","远郡多暇日，有诗访禅宫。","石门耸峭绝，竹院含空蒙。","幽响滴岩溜，晴芳飘野丛。","海云悬飓母，山果属狙公。","忽忆吴兴郡，白蘋正葱茏。","愿言挹风采，邈若窥华嵩。","桂水夏澜急，火山宵焰红。","三衣濡菌露，一锡飞烟空。","勿谓翻译徒，不为文雅雄。","古来赏音者，燋爨得孤桐。"],"title":"送僧方及南谒柳员外"}
