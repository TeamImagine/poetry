{"author":"黄裳","id":204668,"strains":["平仄平平仄仄平，仄平平仄仄平平。","仄平平仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["为爱江湖梦也寻，有泉来处乱云深。","凿开澄澈是天界，激起潺湲非世音。","鸿雁渚幽山两足，芙蓉堂冷水中心。","花时月夜扁舟兴，相约公余一醉吟。"],"title":"次赵彦思东湖见寄"}
