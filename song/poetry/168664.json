{"author":"文同","id":168664,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["萧萧风色弄寒威，见尽郊原向晚晖。","昨夜星霜和月落，满林红叶隔烟飞。","已嗟北渚莲初老，更惜东篱菊渐稀。","休感岁华伤节物，眼前樽酒重相违。"],"title":"残秋郊外"}
