{"author":"薛季宣","id":62745,"strains":["仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","平平平仄仄，仄仄仄○平。","平仄○平仄，仄平仄仄平。","平平○仄仄，平仄仄平平。","仄仄平平仄，○平平仄平。","仄平平仄仄，平仄仄○平。","仄仄平平仄，○○仄仄平。","平平平仄仄，平仄○平平。","仄仄○平仄，平○仄仄平。","仄平平仄仄，平仄仄平平。","平仄平平仄，平平仄仄平。","仄平平仄○，平仄仄平平。","仄仄平平仄，平平仄仄平。","平平平仄仄，平仄仄平平。","仄仄○平仄，○平仄仄平。","仄平平仄仄，平仄仄平平。","平仄平平仄，平平仄仄平。","仄平○仄仄，平仄仄平○。"],"paragraphs":["怪得寒风瘦，窗明积渐加。","起来裘泼水，逆视竹生花。","厚貌分群品，新装副六珈。","飘零飞落叶，转动绞回车。","无定从高下，忘形变迩遐。","郊坰铺毳罽，阶砌撒江沙。","洒壁侵修饰，填坑旋不漥。","屋头昂怪兽，山脊走长蛇。","万木枝都亚，中庭石尽遮。","狮符蹲陡踞，龙井喷增呀。","扑面轻盈甚，装衣点缀斜。","础闲开匣镜，碑仆插梳牙。","同色连千里，虚光合万家。","压灾时世重，为瑞老农夸。","势极云天际，威凌冻水涯。","凹兜坡崿岝，条突树牙槎。","客子衣裳怯，王孙酒力奢。","影浮垂绣幌，香带落梅花。","籭簸知神女，门屯想夜叉。","未能三十韵，旋瀹试烹茶。"],"title":"雪"}
