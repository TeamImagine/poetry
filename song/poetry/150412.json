{"author":"牟𪩘","id":150412,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["扁舟径入芙蕖国，一笑俱非褦襶人。","低拂柳阴偏障暑，活烹芡觜快尝新。","小巾脱去我先醉，大杓取来渠更真。","啜釂数觥诗兴发，羡君越漾老精神。"],"title":"黄元静饮客蒲莲海中殊胜绝"}
