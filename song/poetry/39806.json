{"author":"陆游","id":39806,"strains":["仄仄平平平仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["陌上长歌任笑狂，此生得丧略相当。","天将耄齿偿贫悴，身坐虚名掇谤伤。","溪水渐生朱舫活，野梅半落绿苔香。","新晴快上兰亭路，莫待春残始一觞。"],"title":"陌上"}
