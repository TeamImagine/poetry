{"author":"王庭珪","id":238187,"strains":["仄平仄仄平平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["士穷不作儒生酸，岁晚聊为物外观。","行脚僧从幽径出，集云峰倚半天寒。","且携几緉登山屐，胜走高门坐马鞍。","君见堂西旧书记，试求开阁看金襕。"],"title":"送欧阳广明游仰山兼简慈书记二首  其一"}
