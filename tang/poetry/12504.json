{"author":"刘孝孙","id":12504,"strains":["平平平仄仄，○仄仄○平。","平平仄仄仄，平仄仄平平。","仄平平仄仄，平仄仄平平。","平平仄平仄，仄仄仄平平。","平平平仄仄，仄仄仄平平。","○平仄平仄，仄仄○平平。","平平平仄仄，平平平仄平。","平○平仄仄，仄仄仄平平。"],"paragraphs":["纷吾因暇豫，行乐极留连。","寻真谒紫府，披雾觌青天。","缅怀金阙外，遐想玉京前。","飞轩俯松柏，抗殿接云烟。","滔滔清夏景，嘒嘒早秋蝉。","横琴对危石，酌醴临寒泉。","聊祛尘俗累，宁希龟鹤年。","无劳生羽翼，自可狎神仙。"],"title":"游清都观寻沈道士得仙字"}
