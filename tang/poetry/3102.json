{"author":"杜甫","id":3102,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["郑县亭子涧之滨，户牖凭高发兴新。","云断岳莲临大路，天晴宫柳暗长春。","巢边野雀群欺燕，花底山蜂远趁人。","更欲题诗满青竹，晚来幽独恐伤神。"],"title":"题郑县亭子"}
