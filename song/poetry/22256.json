{"author":"王十朋","id":22256,"strains":["仄平平仄仄平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄平平平。"],"paragraphs":["万言杯水北窗里，慷慨悲歌五夜长。","骨肉未知苏季子，乡闾谁敬马宾王。","为人心尽同毛颖，与世交疏类孔方。","晦迹溪山可无恨，萧然一室任凄凉。"],"title":"书小成室"}
