{"author":"释重显","id":221944,"strains":["平仄平平仄平仄，仄平仄仄平平仄。","平平○仄平仄平，仄仄平平仄平仄。","仄○仄仄○，仄仄仄仄仄。","仄○平平平仄平，平仄平平仄平仄。","平仄仄平平○，仄平仄，仄平仄仄平平仄。","○○仄仄平平平，平仄平平仄平仄。"],"paragraphs":["岩窦宵寒拥山帔，月高古木霜禽睡。","西庵禅者来扣门，别我凌晨下层翠。","欲留不可留，写意不及意。","屈眴迢迢安足云，花偈联联太容易。","君不见刘阳叟，绝希冀，送人只道无他事。","行行会有知音知，何必清风动天地。"],"title":"送秀大师"}
