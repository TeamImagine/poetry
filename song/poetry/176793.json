{"author":"司马光","id":176793,"strains":["平平仄仄平，仄仄仄平平。","仄仄平平仄，平平仄仄平。","仄○平仄仄，仄仄仄○平。","仄仄○平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","平平平仄仄，○仄仄平平。","仄仄平平仄，平平仄仄平。","平平仄○仄，仄仄仄平平。","仄仄平平○，平○仄仄○。"],"paragraphs":["阴风一夕惊，晓雪满都城。","气覆千家白，光连万象清。","恋空飞不下，弄态舞相萦。","历乱看无定，飘飖转未成。","缀垣时缺剥，压竹乍欹倾。","细隙过无滞，寒窗拂有声。","园林匀结练，观阁巧雕琼。","草木情先喜，乾坤意亦荣。","营魂顿疏健，病目暂虚明。","郢曲高谁和，羞将叩缶并。"],"title":"答师道对雪见寄"}
