{"author":"王镃","id":158405,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["选定唐诗手自编，醒时消遣醉时眠。","家家云气山藏雨，处处蛙啼水满田。","松树倒生临涧影，竹根斜挂过墙鞭。","客来无可延清话，旋摘新茶瓦鼎煎。"],"title":"山居即事  其一"}
