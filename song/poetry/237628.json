{"author":"刘一止","id":237628,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["梅花村上驻归帆，知有幽人住此庵。","谁遗疏香随舵尾，故怜春色在枝南。","溪前水落沙痕出，门外山横雪意酣。","诗似何郎情不浅，更留佳处后来谈。"],"title":"次韵万廷老见贻一首"}
