{"author":"刘敞","id":175436,"strains":["仄仄平平仄仄平，仄○平仄仄平平。","平仄平平仄平仄，平平仄仄仄平平。","仄平平仄平平仄，平仄平平仄仄平。","仄仄○平○○仄，平○仄仄仄平平。"],"paragraphs":["五柳先生厌俗纷，拂衣归去卧江滨。","松菊还同昔人好，山川复似向时新。","瀑泉飞雪千岩晚，仙杏蒸霞万树春。","亦欲扁舟乘兴往，沧浪借取濯埃尘。"],"title":"送刘中允涣年五十余以颕上县令致仕卜居庐山"}
