{"author":"周文璞","id":94858,"strains":["仄仄平平平仄平，仄平仄仄仄平平。","仄平平仄平平仄，平仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["白发梁鸿随暮猿，不辞引领望兄门。","久无清梦相追逐，今喜遗经为讨论。","数叶赤枫鸣客路，一畦黄薤忆家园。","著书不就身何用，每见飞尘恨满轩。"],"title":"简正字南仲"}
