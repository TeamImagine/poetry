{"author":"陈师道","id":213681,"strains":["平平仄平平，仄仄平仄平。","仄○仄仄仄，仄○平仄平。","○仄仄平仄，仄平仄仄平。","仄仄仄○平，平平平仄平。","仄仄仄仄仄，仄○仄平○。","平仄仄平仄，仄仄平平平。","仄仄仄平仄，仄平平仄平。","仄仄仄仄仄，仄仄仄仄平。","○○平仄平，○仄○仄平。","平仄仄仄○，仄平○仄平。","平平仄仄仄，仄平平仄平。","仄平平仄平，仄仄仄平平。","仄仄平仄○，仄仄平平平。","平平仄仄仄，平仄平平平。"],"paragraphs":["冲风不成寒，脱木还自奇。","坐看白日晚，起行清颍湄。","三穴未为得，一舟不作痴。","路暗鸟遗音，江清鱼弄姿。","宇定怪物变，意行觉舟迟。","公与两公子，妙语含风漪。","但怪笑谈剧，莫知宾主谁。","得句未肯吐，郁郁见睫眉。","相从能几何，行乐当及兹。","生忍自作难，百忧间一嬉。","时寻赤眼老，不探黄口儿。","解公头上巾，一洗七年缁。","至洁而纳污，此水真吾师。","须公晓二子，人自穷非诗。"],"title":"次韵苏公涉颍"}
