{"author":"章甫","id":64815,"strains":["仄平仄仄平平仄，○仄平平○平仄。","仄平仄仄仄仄平，仄仄平平仄平仄。","平仄平平仄仄○，仄平仄仄平平平。","平平○○仄仄仄，平仄仄仄平平平。","平平仄平平仄仄，仄仄仄平平仄仄。","平平仄仄仄平平，仄仄平平○○仄。","仄平仄仄仄仄平，平仄仄平平仄平。","仄平平平仄仄仄，平平平仄○平仄。"],"paragraphs":["一冬雪与寒俱少，膏泽春来颇倾倒。","畏寒病懒不出门，未觉心情被春恼。","花木今春种种迟，眼明始见红梅枝。","容颜颇称俗子意，风骨独有诗人知。","人生百年谁满百，去日渐多来日窄。","衰颜已减旧年红，短发明年应更白。","瓮头有酒不用沽，肴{艹敕}得随家有无。","主人颓然客亦走，明朝无事重来否。"],"title":"诸公过易足为红梅一醉醉后率成数语"}
