{"author":"吴芾","id":18410,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["花枝拂眼柳垂肩，幸得身闲且乐天。","木杪夕阳当反照，草头朝露岂长圆。","兴来策杖云迷径，睡起凭栏月满川。","老矣不堪供世用，只将萧散度残年。"],"title":"再和四首  其一"}
