{"author":"戴表元","id":161219,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["情怀未厌日如年，幻境先看海变田。","梁苑贵游图画里，山阴风致酒尊前。","虾须帘湿闲春晓，猊舌香浓凝午烟。","肯信高人有高卧，矶头新泊钓鱼船。"],"title":"次韵王监簿春前对雪之作"}
