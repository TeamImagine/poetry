{"author":"张九成","id":6280,"strains":["仄仄仄平仄，平平平仄平。","仄仄○仄仄，平平仄仄○。","○仄仄仄平，平平仄仄平。","仄仄仄平仄，仄平平仄平。","仄仄仄平平，仄平平仄平。","○平仄仄仄，仄仄平仄平。","仄平平仄仄，仄仄平平○。","平平○平平，平仄仄○平。"],"paragraphs":["日月不知久，优游萧寺居。","腊月三十日，方惊岁又除。","如此度九年，终朝乐有余。","后圃剩寒菜，水南多美鱼。","饭罢亦何为，北窗工读书。","兴来或意倦，玉轴时卷舒。","傍人多失笑，谓我何迂疏。","巍然王公门，胡不曳长裾。"],"title":"有感"}
