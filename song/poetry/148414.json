{"author":"方回","id":148414,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["乱峰古垒一荒台，自笑衰翁去复来。","石怪更宜添薜荔，树枯犹许寄莓苔。","四天无壁供诗眼，万古皆空付酒杯。","惆怅远惭羊叔子，秋阴欲暮角声哀。"],"title":"十月三日秀亭二首  其二"}
