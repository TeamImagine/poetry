{"author":"孙定","id":35334,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["行行血泪洒尘襟，事逐东流渭水深。","秋跨蹇驴风尚紧，静投孤店日初沈。","一枝犹挂东堂梦，千里空驰北巷心。","明月悲歌又前去，满城烟树噪春禽。"],"title":"寄孙储"}
