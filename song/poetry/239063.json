{"author":"孙觌","id":239063,"strains":["仄仄仄仄仄，仄平平仄平。","平仄仄仄仄，仄仄平仄平。","仄平仄仄平，平平仄仄平。","平平平平仄，仄仄平仄平。","仄平平○仄，仄仄仄仄○。","平平仄仄仄，仄仄平仄平。","仄仄平仄仄，○平仄平平。","仄平仄仄仄，仄仄平平平。"],"paragraphs":["晋马已老矣，楚弓今得之。","怀璧万里至，化鹤千岁归。","主人有故巢，鸠居不复栖。","俄惊桑田换，已见城郭非。","偶寻蕉中覆，忽得爨下遗。","平生手所种，老大今十围。","故壁初见蝎，空床尚支龟。","塞翁一笑喜，共赋青毡诗。"],"title":"青毡堂"}
