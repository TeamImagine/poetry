{"author":"释居简","id":91970,"strains":["平平平平平，仄仄平仄平。","仄仄仄平仄，仄仄平○平。","仄仄仄平平，仄仄平仄平。","仄平平平平，仄平平仄平。","平平平仄平，仄仄平○○。","仄平○平仄，仄仄平平平。","仄仄平仄仄，仄仄○平平。","仄○仄平仄，仄平○仄平。","仄仄平平○，仄○平仄○。","平仄平平平，○仄仄仄平。","仄平平平平，仄仄仄仄平。","平平平仄平，平平○仄○。"],"paragraphs":["乡来江西游，见以旴水阴。","博约剑津掾，亦复聆正音。","转眼贴天高，再见无路寻。","把茅丹丘城，谢家兰玉森。","君家龙首兄，绛帐开沈沈。","有时过萧寺，借榻清风林。","笑我泉石痼，示以膏肓针。","欲弹广陵散，惜无中散琴。","欲上南阳疏，不如梁甫吟。","琴以歌南风，吟以道古今。","一鸣才邕邕，忍见凤鸟喑。","朣朣垂景星，坤维长照临。"],"title":"寄潼川东路李漕使"}
