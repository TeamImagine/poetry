{"author":"苏颂","id":179559,"strains":["平仄平平仄仄平，平平平仄仄平平。","平平仄仄平平仄，平仄平平仄仄仄。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["前日闻君撤瑟初，伤心悲愤不能舒。","平生鲍叔偏知我，垂老庄龙独弃予。","人物风流今已矣，交游零落痛何如。","从兹道义谁相告，每欲临文辄废书。"],"title":"国史龙图侍郎宋次道挽辞五首  其四"}
