{"author":"孔平仲","id":203899,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["赢粮幞被望都门，路出符离日未醺。","清汴横飞天上浪，方塘稳锁镜中云。","淮南风物多相似，江上音书久不闻。","寄语北山姑待我，莫因西去勒移文。"],"title":"入亳州界"}
