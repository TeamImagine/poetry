{"author":"黄庭坚","id":207386,"strains":["仄平仄仄仄平平，平仄仄平仄仄○。","○○仄仄仄平仄，仄平仄平仄仄平。","平平仄平仄平仄，平平仄仄平平○。","平平仄仄平仄平，仄平仄平仄平平。","仄仄仄平仄仄仄，仄平平平仄○仄。"],"paragraphs":["海牛压纸写银钩，阿雅守之索自收。","长防玩物败儿性，得归老成散百忧。","先生古心冶金铁，堂堂一角谁能折。","儿言觳觫持赠谁，外家子云乃翁师。","不着鼻绳袖两手，古犀牛儿好看取。"],"title":"六舅以诗来觅铜犀用长句持送舅氏学古之余复味禅悦故篇末及之"}
