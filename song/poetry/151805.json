{"author":"何梦桂","id":151805,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["岝崿山前吊隠君，招魂九些泪霑巾。","风云失势丹心死，天地无情白发新。","西洛衣冠遗一老，东篱诗酒是全人。","盖棺事了应无愧，消得新阡号逸民。"],"title":"挽检院吴对山"}
