{"author":"郭印","id":249680,"strains":["仄仄平○平，仄仄平○仄。","平平仄仄平，仄仄平平仄。","平仄仄平平，仄仄平平仄。","○仄平仄平，平平仄平仄。","仄仄仄平平，仄○仄仄仄。","平平仄仄仄，仄仄平○仄。","仄平平平平，仄仄平仄仄。","平仄平仄平，仄仄平仄仄。","平平仄仄仄，○仄仄平仄。","仄仄仄平平，仄仄平平仄。","平平仄平平，仄仄仄平仄。","仄平仄平平，仄仄平仄仄。","仄平○平仄，平仄平仄仄。","仄平仄平平，○仄平仄仄。"],"paragraphs":["老李天中仙，一念人间世。","簪裳四十秋，不取公卿位。","星斗烂文章，日月悬忠义。","缘断还帝乡，飘飘若蝉蜕。","玉骨瘗高丘，乃其所卜地。","山川暨草木，拱揖浮苍翠。","向来峰之巅，勃郁蟠紫气。","神物常护持，景色多秀异。","郎君久慕道，泥滓唾声利。","石洞琢青苔，万古开天秘。","非关痼烟霞，稍欲远朝市。","要栖老仙灵，以奉香火事。","不知骑鲸去，尘宇宁俯视。","洞兮既清幽，且尽人子志。"],"title":"题李彦泽紫云洞"}
