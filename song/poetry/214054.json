{"author":"陈师道","id":214054,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平平仄平。","仄仄平平仄平仄，平平平仄仄平平。"],"paragraphs":["早年学苦断过从，晚岁逢春意未穷。","欲共元刘争着语，不堪姚魏已随风。","坐无上客席虚左，赠有英词囊不空。","障日长须钓竿手，归来无计驻青骢。"],"title":"与寇赵约丁塘看花寇以疾不赴有诗次其韵"}
