{"author":"王十朋","id":22405,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["梅溪佳气夜葱葱，果得奇儿应梦熊。","汤餠笑欢良不浅，桑弧时节稍相同。","喜将老眼看犹子，首出新诗贺乃翁。","从此吾门如谢傅，芝兰玉树满庭中。"],"title":"梦龄得男老者喜甚汤餠会中出诗以贺"}
