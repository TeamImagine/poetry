{"author":"钱起","id":4146,"strains":["仄仄仄平仄，平平平仄平。","平平○仄仄，仄仄平平平。","仄仄仄平平，仄仄平平平。","平平平平仄，平仄○○平。","○仄平仄仄，平平仄平○。","○仄仄平○，平○○平平。","仄○仄○仄，仄仄平平○。"],"paragraphs":["日昃石门里，松声山寺寒。","香云空静影，定水无惊湍。","洗足解尘缨，忽觉天形宽。","清钟扬虚谷，微月深重峦。","噫我朝露世，翻浮与波澜。","行运遘忧患，何缘亲盘桓。","庶将镜中象，尽作无生观。"],"title":"东城初陷与薛员外王补阙暝投南山佛寺"}
