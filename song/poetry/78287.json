{"author":"叶适","id":78287,"strains":["仄仄平仄平平平，平平仄仄平平平。","平平仄仄仄仄仄，仄仄平仄平平平。","平○仄平平仄仄，平仄仄仄平平平。","平仄平平平仄仄，仄平仄平平○仄。","平平仄平平平平，平平平平仄平○。","平平仄○平平平，仄仄仄平平仄仄。"],"paragraphs":["许子家住松山边，门开路辟登山巅。","千年茂树不改叶，百尺甘井常流泉。","堂中悄然人境绝，时有剥啄延臞仙。","天下之山皆若此，舍而外求徒丧己。","卑能蕴高而为谦，高能生明是为贲。","芒鞋价长今安之，撰屦欠伸吾老矣。"],"title":"许敬之用余言作松山草堂然游山之意犹未已也申以为箴"}
