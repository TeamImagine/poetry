{"author":"曹勋","id":12647,"strains":["仄仄仄仄平仄平，平仄平仄○平平。","平平平仄仄平仄，仄平仄仄平仄平。","仄仄仄平仄平仄，仄平平仄仄仄仄。","仄平仄仄平平平，平○仄仄仄平仄。","○平仄仄仄○仄，仄平仄仄仄平仄。","仄平仄仄平仄平，仄○○仄平平平。","平平仄仄仄平仄，仄仄平平仄仄○。"],"paragraphs":["昨日暴热加蕴隆，今日寒色如穷冬。","居然寒暑变春事，大钧造化谁始终。","我欲直前扣天阙，万神森卫不可谒。","上玄岂纵勾芒神，朝驱赫日夜沉月。","吹香湿玉失长养，发陈璺启若徒设。","愿天勿令移指麾，却收正令还春曦。","暄风布暖活贫窭，免咏眉山御腊衣。"],"title":"戏作"}
