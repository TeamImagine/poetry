{"author":"孙觌","id":238827,"strains":["平平仄平仄，平仄平平平。","平平○仄平，仄仄平平平。","仄平仄仄平，仄仄平仄○。","平平仄仄仄，仄仄平仄○。","平平仄平仄，仄仄平平平。","仄仄平仄平，仄仄平○仄。","平平仄平平，仄仄平平平。","○平平仄仄，○仄仄平平。"],"paragraphs":["檐牙啄林杪，华殿浮青红。","天风吹泬寥，万籁酣笙镛。","木犀已着花，濯濯秋雨中。","赪姿出素面，一洗丹粉空。","幽香袭巾袂，冷艳栖房栊。","迫此芳岁残，一笑谁当供。","群仙立通明，矫矫骖鸾龙。","相随归阆苑，遗恨寄西风。"],"title":"余南迁次临川奏庐陵道属闻盗掠高安新淦之间少留仙游山道祠是时庭下木犀花盛开漫山皆大松一峰苍然终日游愒其下各赋诗一篇  其一"}
