{"author":"司马退之","id":42229,"strains":["仄仄平仄仄，仄仄平仄平。","仄仄仄平仄，仄仄平平平。","平平平仄仄，仄仄平仄平。","平仄平仄仄，仄仄平○○。","平平仄○仄，仄仄平○平。","仄仄平仄仄，平仄平平平。","平仄仄仄仄，仄平平平平。","仄平仄○仄，仄仄平○平。","仄仄平平仄，仄仄平平平。"],"paragraphs":["不践名利道，始觉尘土腥。","不味稻粱食，始觉精神清。","罗浮奔走外，日月无短明。","山瘦松亦劲，鹤老飞更轻。","逍遥此中客，翠发皆长生。","草木多古色，鸡犬无新声。","君有出俗志，不贪英雄名。","傲然脱冠带，改换人间情。","去矣丹霄路，向晓云冥冥。"],"title":"洗心"}
