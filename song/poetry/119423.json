{"author":"林希逸","id":119423,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄平平。"],"paragraphs":["公来植纛我扶犂，苦忆京尘判袂时。","墀下一回樵服谒，溪干几度锦笺贻。","去思定有爱棠集，恋别空吟折柳诗。","梅子正黄晴又雨，风樯语燕梦追随。"],"title":"别吴帅恕斋  其四"}
