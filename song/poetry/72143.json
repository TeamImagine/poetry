{"author":"曾丰","id":72143,"strains":["仄平平仄平仄平，平平○仄平仄平。","仄仄平仄平平平，仄平平○仄平平。","仄仄○仄仄仄○，平平平仄仄仄平。","仄○仄仄仄仄平，仄仄平平仄平平。","○仄平平仄平平，平平仄仄平仄平。","仄仄○平仄仄平，仄○仄仄○平○。","平仄平仄仄平平，仄仄仄平仄平○。","仄仄平○仄○平，仄仄仄仄平仄平。","仄仄平平仄仄平，平平○仄平仄平。","平平平平仄平平，仄平仄仄仄仄平。","仄仄平仄仄仄平，仄仄仄平仄仄平。","仄平平仄平平平，仄平平仄平平平。","平平平仄仄仄平，仄仄○平仄○平。"],"paragraphs":["伯牙家有焦尾琴，朱弦长挂窗壁阴。","出大都邑初何心，直为锺期旧知音。","玉轸调罢不自禁，声谐匏土革木金。","试弹一曲万籁喑，动荡南风鼓精祲。","长养余恩到鱼禽，齐娥赵女秋夜砧。","怨入离鸾别鹤声，转调忽落思归吟。","元亮归欤故丘林，粉黛候门玉差参。","卓氏心挑泪空淫，铁脚岂受魔女侵。","抚玩无弦喜不任，羲皇遗意弦外寻。","阿舒阿宣立森森，大孙倚膝小捉衿。","上百千寿酒再斟，烂醉欲眠不脱簪。","大槐宫里无升沉，醒浮烟浦登云岑。","高山流水吊古今，墨子从今突长黔。"],"title":"载欣"}
