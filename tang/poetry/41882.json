{"author":"齐己","id":41882,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["山袍不称下红尘，各是闲居岛外身。","两处烟霞门寂寂，一般苔藓石磷磷。","禅关悟后宁疑物，诗格玄来不傍人。","月照经行更谁见，露华松粉点衣巾。"],"title":"道林寺居寄岳麓禅师二首 二"}
