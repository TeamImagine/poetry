{"author":"王十朋","id":22796,"strains":["仄平平仄仄平平，平仄平平仄仄平。","仄仄平平仄仄仄，仄平仄仄仄平平。"],"paragraphs":["挂冠林下近来无，谁谓僧中有二疏。","应笑红莲幕中客，故园三径已荒芜。"],"title":"叔父宝印师往永嘉妙果院未期年而退弟子德纯住龙翔一日归省其师亦退居林下缁素挽留之乃遁于异郡不逾月间师弟子相继退休识者高之目为僧中二疏某窃禄将一考矣有愧二高僧因书一绝庶几他日或蹈其高躅云"}
