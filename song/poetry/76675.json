{"author":"赵蕃","id":76675,"strains":["仄平仄仄仄平平，仄仄平平仄仄平。","仄仄平平仄平仄，仄仄平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["一杯浊酒慰飘零，百首新诗见典型。","笑买扁舟又西去，怅予蓬户只深扃。","向来雨合滕王阁，复道榛迷孺子亭。","珍重君行烦寄语，明年访古会重经。"],"title":"送王汝之江西二首  其一"}
