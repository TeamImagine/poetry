{"author":"方岳","id":127420,"strains":["仄○仄仄仄仄仄，平仄平平平仄平。","仄平仄仄仄平仄，仄仄○○平仄平。","平平仄平仄仄仄，平仄仄仄平平平。","平平仄仄仄平仄，○仄仄仄○平平。"],"paragraphs":["夜闻一霎两霎雨，春著村南村北花。","紫绵扑扑海棠藟，翠毯茸茸沙蒋芽。","游芳要非老者事，幽意自属山人家。","东风莫漫尽桃李，留与绕屋深桑麻。"],"title":"闻雨"}
