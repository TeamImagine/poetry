{"author":"萧立之","id":132205,"strains":["平仄平平仄仄平，仄平平仄仄仄平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["秦岭苍髯铁色仙，却将翁仲作忘年。","移将根去亲陪土，化作杨公种玉田。","客子有怀悲故垄，清明无酒哭苍天。","感君此计能千载，独立斜阳咏此篇。"],"title":"和孙竹云道士先坟种松韵"}
