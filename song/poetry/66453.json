{"author":"楼钥","id":66453,"strains":["平平仄平平，仄平仄平○。","平平○平仄，仄○仄平平。","仄仄平平平，仄平平○平。","仄仄仄○仄，平仄仄○平。","仄仄仄仄仄，仄平仄○平。","平平仄仄仄，仄仄平平平。","平平仄仄仄，仄平仄平平。","平○平仄平，平平平仄平。","平平○○平，仄仄仄仄平。","平平仄平仄，仄仄仄平平。","仄仄仄仄平，仄平仄平平。","平○仄仄仄，仄仄仄仄○。","仄平平仄○，平仄仄仄平。","仄平仄平仄，仄仄仄平平。"],"paragraphs":["沙头古招提，往来几经行。","兹来当春昼，解衣愒西楹。","玉立青琅玕，小窗虚且明。","纸帐白如雪，床软枕更平。","偃仰四体适，欠伸困思生。","须臾右胁卧，径入华胥城。","无人梦自觉，閴然四无声。","林间婆餠焦，悠悠时一鸣。","翻身更从容，意泰气亦清。","连朝走丘垄，百拜不遑宁。","老我久倦游，幸兹息营营。","衰相益已迫，世念日愈轻。","自欣天与闲，身是半发僧。","未能遂高隠，庶几保余龄。"],"title":"泉口浄明院昼寝"}
