{"author":"延寿","id":51588,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此事从来已绝疑，安然乐道合希夷。","依山偶得还源旨，拂石闲题出格诗。","水待冻开成细溜，薪从霜后拾枯枝。","因兹永断攀缘意，誓与青松作老期。"],"title":"永明山居诗（六十九首） 一"}
