{"author":"程公许","id":106615,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["三生缘法熟嘉州，乘兴俄成十月留。","山水纵观方得趣，交朋莫逆忽抽头。","淋漓张饮梅花岸，惨淡分携杜若洲。","恨欠白崖陪杖屦，春风和暖及同游。"],"title":"别凌云士友"}
