{"author":"徐瑞","id":167022,"strains":["平仄○仄仄，平平仄平平。","○平○仄仄，仄仄○仄○。","平仄仄○平，平仄仄○平。","平○仄仄仄，平平仄平平。","仄平仄仄仄，仄平仄○平。","平平仄仄○，仄仄平平平。","仄仄仄仄仄，仄平仄○平。","仄平平仄○，○仄平仄平。","平○平平仄，仄仄平平平。"],"paragraphs":["今日行我圃，欣然会吾心。","町畦分燥湿，种莳论浅深。","柔脆置其阳，坚实值其阴。","瓜芋既蓊蓊，桑麻亦森森。","晚菘与早韭，郁然起如林。","虽无五亩胜，寸寸皆黄金。","学圃圣所鄙，势涂力难任。","不辞锄铚劳，且免蒿艾侵。","君看门前客，此乐无由寻。"],"title":"今日行我圃"}
