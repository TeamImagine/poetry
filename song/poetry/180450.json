{"author":"王安石","id":180450,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["江上斋船驻彩桡，鸣笳应满绿杨桥。","久为汉吏知文法，当使淮人服教条。","拱木延陵瞻故国，丛祠瓜步认前朝。","登临莫负山川好，终欲东归听楚谣。"],"title":"送真州吴处厚使君"}
