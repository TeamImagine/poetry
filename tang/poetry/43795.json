{"author":"顾况","id":43795,"strains":["仄平仄平○仄平，○平仄仄平平平。","仄平平平仄平仄，仄仄○平○仄平。","平仄平平？平仄，仄○仄仄平平仄。","仄平仄平○仄平，仄仄仄平○仄仄。","仄平仄仄仄○平，仄仄仄平平仄平。","平○○仄仄仄仄，仄平平仄平平○。","平平仄仄平平仄，仄仄仄平○仄仄。","仄平仄仄○仄平，仄仄○平仄平仄。"],"paragraphs":["曲龙丈人冠藕花，其颜色映光明砂。","玉绳金枝有通籍，五岳三山如一家。","遥指丛霄呇灵岛，岛中晔晔无凡草。","九仙傲倪折五芝，翠凤白麟回异道。","石台石镜月长明，石洞石桥连上清。","人间妻子见不识，拍云挥手升天行。","摩天截汉何潇洒，四石五云更上下。","下方小兆更拜焉，愿得骑云作车马。"],"title":"曲龙山歌 一"}
