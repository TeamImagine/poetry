{"author":"喻良能","id":51864,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["年来曲水竞流觞，元巳夫君访草堂。","波撼石麟杯斚乱，风翻花片笑谈香。","哦松适意清篇富，闭户端忧白日长。","更约来年春好处，重来相与醉沧浪。"],"title":"彦礼知丞上巳过访流觞于爱山之曲水"}
