{"author":"李觏","id":113444,"strains":["仄仄仄平平仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄仄仄仄，平仄仄平平仄平。"],"paragraphs":["尽道一阳初复时，不期风雨更凄凄。","凌晨出去逢人饮，沉醉归来满马泥。","多恨恐成干斗气，欲言那得上天梯。","灯青火冷睡半醒，残叶打窗乌夜啼。"],"title":"丙子冬至夜酒醒"}
