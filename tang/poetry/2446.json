{"author":"高适","id":2446,"strains":["○○仄平仄，平仄平平平。","仄平仄平仄仄仄，平仄仄仄仄平平。","仄平仄仄平平○，平平○平仄○仄。","仄仄○平仄仄平，○平仄仄平平仄。","仄平平仄仄仄平，○平仄仄○仄平。","平平仄仄平○○，平仄平平仄仄平。"],"paragraphs":["沈吟对迁客，惆怅西南天。","昔为一官未得意，今向万里令人怜。","念兹斗酒成暌间，停舟叹君日将晏。","远树应怜北地春，行人却羡南归雁。","丈夫穷达未可知，看君不合长数奇。","江山到处堪乘兴，杨柳青青那足悲。"],"title":"送田少府贬苍梧"}
