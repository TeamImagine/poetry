{"author":"韩缜","id":178670,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江堤杨柳碧毵毵，闲访名园郡郭南。","垅麦生齐知雨足，海棠开遍觉春酣。","门前幽径通芳蕙，竹里虚亭对远岚。","风物有情应笑我，不携歌酒只清谈。"],"title":"游贾氏南园"}
