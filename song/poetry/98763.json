{"author":"钱时","id":98763,"strains":["平仄○平仄平仄，平平仄仄○平仄。","仄仄平平仄平仄，○平平仄○平仄。","仄平仄仄仄仄仄，平仄仄平平仄仄。","○○仄平仄平仄，仄平仄仄平平仄。","仄仄仄仄平平仄仄平○，平仄仄○仄仄仄。","平仄○仄平仄仄，仄仄平平平仄仄。","仄○仄仄平仄仄，○仄仄仄仄平仄。","仄仄仄○仄仄平，○仄仄仄平平仄。"],"paragraphs":["蛮触封疆日勍敌，金丹不疗膏肓疾。","抖擞风埃发诗骨，参差头角崭然出。","老夫所志在大雅，诸子政须勤帝籍。","三叹变风我心恻，箾韶忍受淫哇屈。","岂不见渭川千亩拂云长，前日手栽数寸碧。","苟得其养终巨世，勿玩流光生厌射。","世间浅者无远识，如兽系足鸟摧翼。","伯乐眼空冀北群，汤鼎坐吊淮南虱。"],"title":"喜诸子所和诗盟歌俱有可采再用韵见意"}
