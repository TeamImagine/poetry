{"author":"刘弇","id":209310,"strains":["仄平仄平平，仄仄仄平仄。","平仄仄仄平，○平仄平仄。","仄平平平平，平平仄○仄。","平平○？仄，平仄平仄仄。","仄平仄平仄，平仄仄平仄。","仄平仄○○，○仄仄平○。","仄平仄平仄，仄仄仄○○。","○平平平平，仄平仄平仄。","平平仄仄仄，仄仄仄平仄。","仄平平平平，仄仄仄○○。","平平仄平平，平仄仄平仄。","平仄仄平平，仄仄仄○仄。","仄仄仄○平，仄仄仄平仄。","平平平平平，○仄仄○仄。","○平平仄○，仄仄平平仄。","平平仄平平，仄仄仄平仄。","仄平平仄○，仄仄仄平仄。","仄仄仄仄平，仄仄平仄仄。","仄仄仄平平，平平仄○仄。","平仄仄仄平，仄平仄平○。"],"paragraphs":["媪神臂阴关，一水下辰卯。","青玉走万岑，收来不容稍。","荡为无涯津，谽谺究深窅。","谁乎张嚵咽，吞嚼争一饱。","复疑刺秦魄，环柱怒方拗。","直前孰长驱，横骛孰侵钞。","或来浩无旁，或去削如剽。","长年雷车轰，尽心转蓬扫。","舂容送日月，汩{氵即}乱昏晓。","老蛟非无须，一掬擅囷窌。","鳊鲂杂鳅𫚥，嬉沫佐阴傲。","翩彼晋高真，羽驾殄遗狡。","直下锢三泉，所补决非小。","今无垂涎忧，过者色犹愀。","苍波耆旧空，断石风烟老。","琳宫跨崚嶒，像设俨缃缥。","尔来南北帆，坐阅几飞鸟。","我作六月游，未觉烦暑到。","抚旧感徂迁，商功愧论报。","方寸洗濯心，得君此同调。"],"title":"同杨方士弭楫圆潭漩因赋诗即事"}
