{"author":"韦骧","id":190572,"strains":["仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落月光微暝霭收，一轩潇洒旅怀幽。","湘君山外波涛晓，麋子城边草木秋。","俗吏区区易情倦，古人皦皦志空求。","且希月廪从官给，仰事孤亲洁膳羞。"],"title":"晓起"}
