{"author":"楼钥","id":66938,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["麟川仙馆翠琅玕，荷子携来白鹤山。","未效葛陂龙种化，绝胜湘浦泪痕斑。","裁为拄杖一寻许，巧作轻舆四尺悭。","儿子门生俱努力，病夫欲过虎谿还。"],"title":"谢王粹中惠白鹤山麟川观斑竹杖并竹舆"}
