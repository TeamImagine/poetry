{"author":"白玉蟾","id":121070,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["玉壶四榻静无尘，琴上无徽笔有神。","诗债已还休骨瘦，酒冤今醒但眉颦。","清风吹鹤梧桐晓，明月啼猿杨柳春。","见说玉楼新架就，紫皇有诏日来频。"],"title":"玉壶轩"}
