{"author":"葛胜仲","id":230909,"strains":["仄仄平平平仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["我贵从教知我希，静观物化养天机。","名呼池面游鱼狎，缕系梁间旧燕飞。","安石困应存远志，姜维那遽觅当归。","人生安乐他何恤，怅望乡枌与愿违。"],"title":"幽居书怀六首  其五"}
