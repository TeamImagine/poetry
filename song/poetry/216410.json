{"author":"张耒","id":216410,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平仄仄，平仄平平仄仄平。"],"paragraphs":["懒著青衫沉醉眠，近来沽酒困无钱。","常忧送乏邻僧米，何啻寒无坐客毡。","直道漫凭詹尹卜，浮生已付祖师禅。","祇应居士无醒日，知有渊明种秫田。"],"title":"寄陈鼎"}
