{"author":"徐铉","id":525,"strains":["仄○仄平平，平平仄仄平。","平○平仄仄，仄仄仄平平。","○仄平平仄，平平仄仄平。","仄平平仄仄，平仄仄平平。","仄仄平平仄，平平仄○○。","平平仄仄仄，仄仄仄平平。","仄仄平平仄，平平仄仄平。","○○仄仄仄，平仄仄平平。","平仄平平仄，平平仄仄○。","○平平仄仄，平仄仄平平。","平○平仄仄，平平仄仄平。","仄平○仄仄，○仄仄平平。","仄仄平平仄，平平仄仄平。","仄平平仄仄，仄仄仄平平。","仄仄仄平仄，平平仄仄○。","平平平仄仄，仄仄仄平○。","仄仄平平仄，平平仄仄平。","平平平仄仄，平仄仄平平。","仄仄○平仄，平○仄仄平。","平平仄平仄，仄仄○平平。"],"paragraphs":["暖吹入春园，新芽竞粲然。","才教鹰嘴拆，未放雪花妍。","荷杖青林下，携筐旭景前。","孕灵资雨露，锺秀自山川。","碾后香弥远，烹来色更鲜。","名随土地贵，味逐水泉迁。","力藉流黄暖，形模紫笋圆。","正当钻柳火，遥想涌金泉。","任道时新物，须依古法煎。","轻瓯浮绿乳，孤灶散余烟。","甘荠非予匹，宫槐让我先。","竹孤空冉冉，荷弱谩田田。","解渴消残酒，清神减夜眠。","十浆何足馈，百榼尽堪捐。","采撷唯忧晚，营求不计钱。","任公因焙显，陆氏有经传。","爱甚真成僻，尝多合得仙。","亭台虚静处，风月艳阳天。","自可临泉石，何妨杂管弦。","东山似蒙顶，愿得从诸贤。"],"title":"和门下殷侍郎新茶二十韵"}
