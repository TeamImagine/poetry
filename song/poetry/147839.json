{"author":"方回","id":147839,"strains":["仄仄仄仄仄，○平平仄平。","仄仄平仄仄，平平仄平平。","仄仄仄仄仄，平仄○平○。","平平仄平仄，仄仄平○○。","仄仄仄仄仄，平平仄平平。","仄仄仄仄仄，仄仄仄平平。"],"paragraphs":["早省宦径恶，荷锄宁带经。","岂不尝守郡，生涯百无成。","一夕偶不饮，鳏枕听遥更。","残灯暗虚牖，落叶锵空庭。","鼠啮叱不止，呼奴效猫鸣。","孰与醉卧熟，万事忘吾情。"],"title":"和陶渊明饮酒二十首  其一六"}
