{"author":"王令","id":187951,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["猎猎风吹雨气腥，谁翻碧海踏天倾。","如何农畯三时望，只得官蛙一处鸣。","何处断虹残冷落，有时斜照𫏐分明。","当车收辙云藏迹，依旧晴空万里平。"],"title":"和束熙之雨后"}
