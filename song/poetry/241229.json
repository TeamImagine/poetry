{"author":"周紫芝","id":241229,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["政恐情须我辈锺，画船同载舞衣红。","可怜燕子无人管，不忍桃花过眼空。","客睡喜听门剥啄，君诗来送玉丁东。","何时却觅孤山路，共吊梅花树下翁。"],"title":"次韵君叙湖上偶作"}
