{"author":"王庭珪","id":238290,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["欲医诗病了无方，怅望黄州旧雪堂。","歳月易奔梭一掷，文章徒费纸千张。","相如赋丽终迟思，李广兵微未得当。","句律年来亦如此，收功何以得鹰扬。"],"title":"次韵李昌龄以诗督景贤堂诗"}
