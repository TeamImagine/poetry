{"author":"洪炎","id":226210,"strains":["仄平仄仄，○平平仄。","仄仄仄平，平仄仄仄。","仄平平○，仄平平仄。","仄平？平，平平平仄。","平仄平平，仄○○○。","平仄平仄，仄平○仄。","仄仄仄仄，仄仄仄仄。","平平○仄，平仄仄仄。","平平仄平，平仄平仄。","仄仄平平，仄仄平仄。","平平仄仄，仄仄平仄。","○仄仄○，仄仄仄仄。","仄仄平平，仄仄平仄。","仄仄平仄，仄平仄仄。"],"paragraphs":["大江北理，长淮西逝。","厥隩射阳，城邑岳峙。","凿渠而漕，首淮江尾。","舳舻岢峨，连樯千里。","青雀翩翩，彩虹嶷嶷。","梁跼舟蹐，限兹潢水。","昔我至止，得二国士。","箪瓢相乐，汪吕氏子。","于今几年，乖隔生死。","梗泛萍飘，乃复于此。","菱花浄吐，鹭羽徐起。","如欲我留，盼睐以喜。","俯仰山川，感念成毁。","一瞬千古，寓非予耻。"],"title":"楚州阻水涨怀汪信民吕居仁二士四言"}
