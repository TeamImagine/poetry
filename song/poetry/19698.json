{"author":"史浩","id":19698,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["烟柳葱葱锁玉栏，楼头伟观熟窥斑。","不因置酒垂青目，安得开窗面北山。","尘市故知容隠者，声名无奈落人间。","胸中賸有安民术，且把丹壶与驻颜。"],"title":"少卿杨公雅喜士左举善又东南之秀假楼居为丹壶以济人既谢以诗因出示辄次其韵"}
