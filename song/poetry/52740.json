{"author":"李洪","id":52740,"strains":["平仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["溪壑萦纡碍去舟，石门雄峭未曾游。","云深飞瀑自成雨，洞辟双扉最上头。","紫府丹台疑有路，碧岩红树饱经秋。","追怀颜谢当年兴，坐听猿吟和四愁。"],"title":"游石门洞"}
