{"author":"苏颂","id":179192,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["三关相直断华戎，燕蓟山川一望中。","斥堠人间风马逸，朝廷恩广使轺通。","岁颁金絮非无策，利尽耕桑岂有穷。","自古和亲诮儒者，可怜汉将亦何功。"],"title":"登雄州城楼"}
