{"author":"刘攽","id":183912,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["辨如流輠解连环，稷下诸生大小山。","幕府名声收藉甚，云泉气味属偷闲。","茂林深壑逢迎际，细草秾花次序间。","值有羽人招隠士，想君乘兴不知还。"],"title":"齐州史君学士有游山诗学官诸生咸和史君又有诗二章赠之以刻石摹本示予因次韵  其一"}
