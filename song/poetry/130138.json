{"author":"赵汝腾","id":130138,"strains":["平仄平平，平平平仄。","仄平仄仄，平平仄仄。","平仄○○，平平平仄。","仄仄平平，平○仄平。","平仄仄平，仄仄仄平。","平仄○仄，仄平仄平。","仄仄仄平，仄平平仄。","平仄○平，○仄平仄。","仄仄仄仄，平仄平仄。","平仄仄仄，仄平仄仄。","平仄平仄，○仄仄仄。","仄平平平，仄仄仄仄。"],"paragraphs":["青出于蓝，冰寒于水。","立言劝学，荀卿氏子。","卿不如轲，醇乎醇矣。","谓学无他，求其放心。","存则圣贤，舍则犊禽。","差只毫发，隔逾丈寻。","必有事焉，所言何事。","而勿正心，正亦何累。","勿忘勿助，持敬之意。","于此习察，是之谓学。","于此而劝，其进罔觉。","勉哉宗辰，说博守约。"],"title":"示林宗辰劝学数语"}
