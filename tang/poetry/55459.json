{"author":"孟浩然","id":55459,"strains":["仄仄○平仄，平平仄仄平。","仄平平○平，平○仄平平。","仄仄平平仄，○平仄仄平。","仄平平仄仄，平仄仄平平。","仄仄平平仄，平○仄○平。","仄平平仄仄，平仄仄平平。","仄仄平平仄，平平仄仄平。","仄○平仄仄，平仄仄○平。"],"paragraphs":["共理分荆国，招贤愧不材。","召南风更阐，丞相阁还开。","觏止欣眉睫，沈沦拔草莱。","坐登徐孺榻，频接李膺杯。","始慰蝉鸣柳，俄看雪间梅。","四时年籥尽，千里客程催。","日下瞻归翼，沙边厌曝鳃。","伫闻宣室召，星象列三台。"],"title":"荆门上张丞相"}
