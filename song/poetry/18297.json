{"author":"吴芾","id":18297,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["不堪秋色已悲凉，那更重阳对夕阳。","白发苍颜羞览镜，紫萸黄菊喜浮觞。","且来高处开心目，莫引愁端挠肺肠。","未信天教长作客，会须有日放还乡。"],"title":"重阳用去年韵  其一"}
