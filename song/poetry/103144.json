{"author":"魏了翁","id":103144,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["沧江深处汲难浑，世味浓枯不见痕。","竹影移枰风澹荡，芰荷摇艇月黄昏。","坎离合处灵根峙，剥复机中硕果存。","门地人才如许秀，可能投老钓鱼村。"],"title":"虞万州生日  其二"}
