{"author":"史浩","id":19875,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["清朝登用是儒宗，尤喜桐川协气浓。","画戟林中今长贰，红莲幕里昔游从。","云飞共庆情方洽，鲸饮何妨量有容。","且向山城足欢谑，他年接武亚夔龙。"],"title":"代赵倅燕广德守钱郎中致语口号"}
