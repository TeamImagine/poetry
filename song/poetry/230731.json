{"author":"葛胜仲","id":230731,"strains":["仄仄平平平仄平，○平仄平仄仄平。","平平仄平仄○仄，仄仄○仄平○平。","仄平仄仄仄仄仄，○仄仄仄○○○。","仄平仄仄○○仄，平仄仄仄平平平。","○平○平平仄仄，仄平仄仄仄仄平。","平平仄仄仄平仄，仄平平仄平仄平。","平平平平平平仄，仄仄仄○平仄平。","仄平仄平平○仄，○仄平平平仄平。","平平仄平仄仄仄，仄仄○仄仄仄平。","仄平平○仄平仄，平仄平仄平仄仄。","平仄仄平平○仄，仄仄仄仄平○平。","仄○平平平仄仄，仄仄平仄○平○。","○仄平仄仄平仄，仄平仄平仄仄○。","平平平仄仄仄仄，仄平○仄平平平。"],"paragraphs":["谷口之孙材刃铦，如针处囊立见尖。","平生苦心在坟索，入月犹未高骑蟾。","若嫌寿史六十五，论次未必三长兼。","与时讳恶难偻指，为米溢美堪掀髯。","浪言张华为辍笔，至今诋者口不箝。","因持众制事编削，管城虽老聊复拈。","明明褒讥淆泾渭，欲向素王师谨严。","已删卧龙无将略，过实仍刊诸葛瞻。","东阳尚书助述作，束颖分饷出宝奁。","自言宸廷夙霑赐，今以归奉余不潜。","鸡距鹿毛青镂管，品制一一形标签。","昔冠神羊书白简，痛击奸佞如针砭。","并与书法奉君子，大书特书不可淹。","悬知南董奋直笔，首于三马诛奸𪫺。"],"title":"蒙维心示谢必先尚书饷笔佳什时维心方刊正三国史辄依韵攀和"}
