{"author":"孟郊","id":13056,"strains":["仄仄仄平仄，仄○○仄平。","平平仄仄平，平仄仄平平。","平仄○仄仄，平平○仄○。","平平平仄仄，仄仄平仄平。","平仄仄仄仄，仄仄平○平。","仄平○平仄，仄仄平平平。","仄仄仄平仄，平平仄平平。","平平仄仄仄，平仄仄仄平。","仄仄仄仄仄，仄平平仄平。"],"paragraphs":["会合一时哭，别离三断肠。","残花不待风，春尽各飞扬。","欢去收不得，悲来难自防。","孤门清馆夜，独卧明月床。","忠直血白刃，道路声苍黄。","食恩三千士，一旦为豺狼。","海岛士皆直，夷门士非良。","人心既不类，天道亦反常。","自杀与彼杀，未知何者臧。"],"title":"汴州离乱后忆韩愈李翱"}
