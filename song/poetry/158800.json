{"author":"上官藻","id":158800,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["潇潇落叶满江城，冽地金风变世情。","无日不伤车北渡，有书难寄雁南征。","晓霜满地归心切，夜月悬梁梦不成。","渴望余波今已久，何时握手笑相迎。"],"title":"寄友人张孝忠"}
