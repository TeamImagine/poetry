{"author":"姜特立","id":32351,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["君侯敏手镇星城，杰阁巍堂指日成。","经籍大恢新教化，英贤重振旧声名。","势雄三洞双溪境，义动千秋万古情。","一唯家传人共仰，盍将此道觉诸生。"],"title":"和曾少卿婺学建稽古阁三贤堂"}
