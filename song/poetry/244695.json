{"author":"李纲","id":244695,"strains":["仄平仄仄仄平平，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["五年客里过中秋，今夕安知无此愁。","共喜银云开碧落，坐看蟾魄过西楼。","清光着物殊他夜，好景于人散百忧。","人月皆圆那易得，莫辞大白十分浮。"],"title":"中秋与诸季及德久昆仲望月同饮"}
