{"author":"杜甫","id":3207,"strains":["○平仄平仄，平仄仄平平。","仄仄平平仄，平平平仄平。","仄平○仄仄，仄平仄平平。","仄仄平平仄，○○平仄平。","平平○仄仄，仄仄仄○○。","平仄○平○，平平仄仄平。","○平仄仄仄，仄仄○平平。","仄仄仄○仄，平平平仄平。","平平仄平仄，平仄仄平平。","平仄平平仄，平平仄仄平。","○○○○○，平仄仄平平。","仄仄○平仄，平平仄仄平。"],"paragraphs":["苍生未苏息，胡马半乾坤。","议在云台上，谁扶黄屋尊。","建都分魏阙，下韶辟荆门。","恐失东人望，其如西极存。","时危当雪耻，计大岂轻论。","虽倚三阶正，终愁万国翻。","牵裾恨不死，漏网荷殊恩。","永负汉庭哭，遥怜湘水魂。","穷冬客江剑，随事有田园。","风断青蒲节，霜埋翠竹根。","衣冠空穰穰，关辅久昏昏。","愿枉长安日，光辉照北原。"],"title":"建都十二韵"}
