{"author":"陆游","id":32909,"strains":["仄仄平平仄仄平，平平仄仄仄平平。","仄平仄仄平平仄，平仄平仄仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["北首褒斜又几程，骄云未放十分晴。","马经断栈危无路，风掠枯茆飒有声。","季子貂裘端已弊，吴中菰菜正堪烹。","朱颜渐改功名晚，击筑悲歌一再行。"],"title":"自阆复还汉中次益昌"}
