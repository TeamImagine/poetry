{"author":"王诜门客","id":198837,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平仄仄，仄仄平平仄仄平。","仄仄平平平平仄，平平平仄仄平平。"],"paragraphs":["几年流落向天涯，万里归来两鬓华。","翠袖香残空浥泪，青楼云渺定谁家。","佳人已属沙咤利，义士今无古押衙。","回首音尘相沉绝，春莺休啭沁园花。"],"title":"上王晋卿"}
