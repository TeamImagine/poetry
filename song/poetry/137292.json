{"author":"柴望","id":137292,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["寺比金焦彻夜开，一山恰似小蓬莱。","塔分两岸波中影，潮长三门石上苔。","遗老为言前日事，上皇曾渡此江来。","中流滚滚英雄恨，输与高僧入定回。"],"title":"江心寺"}
