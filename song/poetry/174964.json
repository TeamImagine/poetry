{"author":"刘敞","id":174964,"strains":["仄仄仄仄仄，平平平仄平。","平平平仄仄，仄仄仄平平。","仄仄平平仄，平平仄仄平。","仄平平平仄，平仄仄平平。"],"paragraphs":["四十万里外，孤舟天与邻。","应夸王母使，更遇越裳人。","素质宜姑射，黄冠即羽民。","那将笼禽比，萧洒绝埃尘。"],"title":"客有遗予注辇国鹦鹉素服黄冠语音甚清慧此国在海西距中州四十一万里舟行半道过西王母三年乃远番禺也"}
