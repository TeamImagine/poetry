{"author":"卢象","id":45771,"strains":["仄仄仄平平，平平仄仄平。","平平平仄仄，平仄仄平平。","仄仄平平仄，平平仄仄○。","仄平平仄仄，平仄仄○平。","仄仄平平仄，平平仄仄平。","平平○仄仄，仄仄仄平仄。","仄仄○平仄，○平仄仄平。","仄○○仄仄，平仄仄平平。"],"paragraphs":["下客候旌麾，元戎复在斯。","门开都护府，兵动羽林儿。","黠虏多翻覆，谋臣有别离。","智同天所授，恩共日相随。","汉使开宾幕，胡笳送酒卮。","风霜迎马首，雨雪事鱼丽。","上策应无战，深情属载驰。","不应行万里，明主寄安危。"],"title":"送赵都护赴安西"}
