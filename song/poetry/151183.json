{"author":"杨公远","id":151183,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["琅玕万个碧云深，长覆晴川数亩阴。","渭水侯封元有节，葛陂龙化本无心。","波光静处涵清影，滩濑鸣时和好音。","除却寒流相映外，此君那许俗尘侵。"],"title":"见竹溪罗权府"}
