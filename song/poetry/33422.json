{"author":"陆游","id":33422,"strains":["平平仄仄平仄平，仄仄仄仄平仄平。","仄平平○○平○，仄○仄平平平○。","仄仄仄仄仄仄平，仄仄仄仄仄仄平。","平仄仄仄？平平，仄平仄仄平仄平。","平平平仄仄仄平，平平仄仄平仄平。","仄平平平仄平平，仄○仄仄仄仄平。"],"paragraphs":["成都六月天大风，发屋动地声势雄。","黑云崔嵬行风中，凛如鬼神寒虚空。","霹雳迸火射地红，上帝有命起伏龙。","龙尾不卷曵天东，壮哉雨点车轴同。","山摧江溢路不通，连根拔出千尺松。","未言为人作年丰，伟观一洗芥蒂胸。"],"title":"龙挂"}
