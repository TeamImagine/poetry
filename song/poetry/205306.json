{"author":"李之仪","id":205306,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["闻道栽成十亩莲，便思挑出杖头钱。","定知荇菜参差处，不是决明颜色鲜。","红日半移芳草岸，清歌低泛木兰船。","惊心未得同真赏，空愧诸豪白玉篇。"],"title":"次韵采莲"}
