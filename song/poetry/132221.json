{"author":"萧立之","id":132221,"strains":["平仄平平平仄仄，仄平仄仄仄平平。","平平仄仄平平仄，平仄仄平平仄平。","平仄平平平平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["蟠木离奇谁是客，讵图燕谷亦春风。","方皋相马骊黄外，康节识花根拨中。","投士泥途公为国，读书城旦我何功。","只今一瓣南丰在，夹袋他年愿始终。"],"title":"代同官送方蛟峰二首  其二"}
