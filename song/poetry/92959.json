{"author":"刘宰","id":92959,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["家山目断古幽州，百口来归路阻修。","丁字无端轻介胄，蝉冠却羡出兜鍪。","箕裘忍坠先人业，甔石谁为客子谋。","不惜饥寒同一死，南来恐作北人羞。"],"title":"代李居士谒王去非制干三首  其一"}
