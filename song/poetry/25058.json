{"author":"王十朋","id":25058,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["去剡游闽避世喧，清风寥邈典刑存。","峰前鸟宿无名树，祠下僧敲有月门。","高尚端如上九蛊，含章更类六三坤。","偏师胜后诗无敌，正要公来与共论。"],"title":"次韵陈贺州题姜秦二公祠 秦隠君"}
