{"author":"刘宰","id":92990,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["眼看时事废因循，官路三年子独勤。","袖有新诗频教我，邑无长策可留君。","向来过计忧周陨，此去何时静楚氛。","未必诗书尽虚语，勉哉行矣张吾军。"],"title":"送杜尉秩满还天台"}
