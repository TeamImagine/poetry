{"author":"陆佃","id":202507,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["曾与宫花傍玉除，芳名消得用金书。","已教庄蝶双双引，更伴台星两两居。","官样自应能笑语，家常谁欲效妆梳。","大都好物难摹写，未信屏风画得如。"],"title":"依韵和双头芍药十六首  其四"}
