{"author":"杨亿","id":210780,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["琼蕊飘英逐吹繁，建章飞舞入千门。","羌人自怨残梅曲，庄叟还迷梦蝶魂。","汉苑风光随猎骑，洛城花雪扑离樽。","锦帆蔽日隋堤远，枉逐东流箭浪翻。"],"title":"柳絮"}
