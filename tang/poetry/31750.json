{"author":"郑谷","id":31750,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["凤策联华是国华，春来偶未上仙槎。","乡连南渡思菰米，泪滴东风避杏花。","吟聒暮莺归庙院，睡消迟日寄僧家。","一般情绪应相信，门静莎深树影斜。"],"title":"同志顾云下第出京偶有寄勉"}
