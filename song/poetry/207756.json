{"author":"黄庭坚","id":207756,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄仄平仄，平仄仄仄仄仄平。"],"paragraphs":["欲遣吟人对好山，暮天和雨醉凭栏。","座中云气侵人湿，砌下泉声逼酒寒。","红烛围棋生死急，清风挥麈笑谈闲。","更筹报尽不成起，车从厌厌夜已阑。"],"title":"李大夫招饮"}
