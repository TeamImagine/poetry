{"author":"华镇","id":212072,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["芜城池苑尽荒残，春到长思竞秀山。","谷口风和鶑已出，天南日转雁初还。","千家帘幕峰峦上，百里笙歌水竹间。","记得当年行乐事，韶光不放片时闲。"],"title":"和光道元日书事二首  其一"}
