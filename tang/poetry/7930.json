{"author":"王建","id":7930,"strains":["仄仄平仄平，仄平仄平仄。","平平平仄平，平仄仄平仄。","平平仄平仄，仄仄平平仄。","仄仄仄平平，○平仄○仄。","平平仄平仄，平仄平仄仄。","仄仄仄平平，平○仄平仄。","仄○仄平仄，○仄平仄仄。","平仄仄平平，○平平仄仄。","○平仄平仄，平仄○○仄。","平仄平仄平，○平○平仄。","仄平平仄仄，仄仄平平仄。","仄仄仄平平，平平仄○仄。","平平○平仄，平仄平平仄。","仄仄○仄平，○平仄○仄。"],"paragraphs":["忆昨痴小年，不知有经籍。","常随童子游，多向外家剧。","偷花入邻里，弄笔书墙壁。","照水学梳头，应门未穿帻。","人前赏文性，棃果蒙不惜。","赋字咏新泉，探题得幽石。","自从出关辅，三十年作客。","风雨一飘飖，亲情多阻隔。","如何二千里，尘土驱蹇瘠。","良久陈苦辛，从头叹衰白。","既来今又去，暂笑还成戚。","落日动征车，春风卷离席。","云台观西路，华岳祠前柏。","会得过帝乡，重寻旧行迹。"],"title":"送韦处士老舅"}
