{"author":"李洪","id":52684,"strains":["仄仄平○仄，平平平○平。","仄平平○仄，仄仄仄平○。","仄仄平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平○平仄，仄仄仄平平。"],"paragraphs":["遶屋扶踈树，吾庐粗胜陶。","去来梁燕语，旦夕女蝉号。","蕙槁兰将败，萧鉏艾亦薅。","侵檐添绿竹，映日缱红桃。","得友人皆面，哦诗语未高。","饮泉荫松柏，直欲广风骚。"],"title":"次韵子都兄大暑"}
