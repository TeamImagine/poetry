{"author":"苏辙","id":198810,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄仄平平仄平。","仄仄平平平平仄，平平仄仄仄平平。"],"paragraphs":["乱山深处白云堆，地坼中空洞府开。","茧瓮有天含宇宙，瑶台无路接蓬莱。","金芝春暖青牛卧，珠树月明黄鹤回。","此日登临兴何限，春风吹绽碧桃腮。"],"title":"张公洞"}
