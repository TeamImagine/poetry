{"author":"俞德邻","id":153250,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["泽国江山冷战云，扁舟春晚忽逢君。","荒城鼓角含商气，旧曲楼台暗楚氛。","海燕认巢迷故主，苔蜗篆壁变新文。","更怜庾信江南赋，音调凄清不忍闻。"],"title":"吴门逢友人"}
