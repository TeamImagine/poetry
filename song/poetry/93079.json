{"author":"刘宰","id":93079,"strains":["平仄平平平，仄仄平仄平。","○平○○仄，仄仄仄平平。","仄仄平平平，仄仄仄平平。","仄平平平仄，仄仄仄仄○。","仄仄仄仄○，平仄平平○。","仄仄仄平平，仄仄平平平。","仄仄仄仄平，平○仄平平。","仄平仄平平，平仄仄平平。","仄仄仄仄仄，平仄仄仄○。","仄平仄仄仄，仄仄仄仄平。","平仄仄○仄，平平仄平平。","仄仄仄仄平，仄平仄○○。","○仄仄仄平，仄仄仄○平。"],"paragraphs":["之子云霞居，地隔千万山。","三年三过我，一见一开颜。","袖出西游编，字字破天悭。","可怜东门享，不及海上闲。","后会不可期，天步方艰难。","赠别可无言，鸟倦宜知还。","白发暮倚闾，山空水潺潺。","道逢两伦魁，风采照人寰。","出处各有适，为问二者间。","李周两太史，笔削凛二班。","为问静中得，何方济时艰。","老我疾病余，癙忧涕空潸。","回雁可寄书，勿诿殆且烦。"],"title":"送王深道归黄岩云霞居并简李微之周子靖吴毅夫蒋良贵"}
