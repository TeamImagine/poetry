{"author":"曹勋","id":12677,"strains":["仄仄平平仄，平平仄仄平。","仄平○仄平，平仄仄平平。","平仄平○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄○平平。","仄仄○平仄，○平仄仄○。","平平○仄仄，仄仄仄○平。"],"paragraphs":["蕴玉梅初艳，埋青麦自丰。","渐冰留水研，时喜拂窗风。","能赋怀王粲，开樽忆孔融。","警寒方认鹤，扫迳屡嗔童。","色动书帷白，寒侵蜡炬红。","剡溪方逸想，秀句堕春工。","岂意疏慵外，犹存引领中。","须君乘暖景，一笑得相同。"],"title":"和贺子忱喜雪"}
