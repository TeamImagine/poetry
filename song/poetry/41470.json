{"author":"陆游","id":41470,"strains":["仄仄平平平仄平，平平仄仄仄平平。","平平仄仄仄仄仄，仄仄仄平平仄平。","仄仄仄仄平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["我荷锄时君赐环，君归我复造清班。","无由促席暂握手，每得寄声聊解颜。","造物不令成老伴，著书犹喜在名山。","半年仅得陈莼鲫，白首临风涕自潸。"],"title":"哭季长二首  其二"}
