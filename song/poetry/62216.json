{"author":"虞俦","id":62216,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["秋与诗人着意清，不平宁作候虫鸣。","闲愁有底能千斛，久雨终当快一晴。","富贵时来何足道，英雄天亦不徒生。","来宵径就姮娥约，丹桂当年种已成。"],"title":"读汉老弟中秋前一夕之诗似太凄切辄次韵勉释之"}
