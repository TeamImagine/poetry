{"author":"陆游","id":33220,"strains":["○仄仄平平，仄仄仄仄仄。","仄仄仄仄仄，平仄仄平仄。","仄平平仄平，平平仄平仄。","平○仄平仄，仄仄仄平○。","仄仄仄仄仄，仄仄仄平仄。","平平平仄仄，仄仄仄？仄。","平平仄仄仄，仄仄平仄仄。","仄平仄平平，仄仄平仄○。","仄仄平仄仄，仄仄仄仄仄。","仄平仄平平，平仄仄仄仄。","平平仄平仄，平仄平仄仄。","仄仄仄仄平，平平仄平仄。","○仄仄仄平，仄仄仄平○。","平平仄○仄，仄仄平仄仄。"],"paragraphs":["三井久知名，暇日偶一访。","栋宇坏欲尽，基址尚闳壮。","画墙皆国工，烟云俨天仗。","旌旄亚戈戟，佩玉杂弓{革长}。","太古实杰作，笔落九天上。","吴生名擅世，睥睨未肻让。","规模远有考，意象豪不放。","最奇老癯仙，骨立神愈王。","石恪虽少怪，用笔亦跌宕。","两姝淡蛾眉，非复火食状。","尘埃久侵蚀，风雨无盖障。","好事未易逢，寜能久亡恙。","雍洛劫火余，妙迹尽凋丧。","斯游恐难继，伫立增悄怆。"],"title":"游三井观"}
