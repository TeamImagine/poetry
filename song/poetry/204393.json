{"author":"黄裳","id":204393,"strains":["平平平平仄平仄，仄平仄仄平仄仄。","仄仄○平仄平仄，仄○平平仄○仄。","平平仄仄仄平仄，仄仄平平仄平仄。","平平仄仄平仄仄，仄仄平平○仄仄。"],"paragraphs":["南宫先生好谈古，齿牙所挂多老杜。","剑气中盘几时吐，欲看光芒出庭户。","平生气直易言语，不解聱牙斲诗句。","先生莫学东野苦，我愿为云相逐去。"],"title":"惇礼兵部久不作诗偶成数韵奉戏"}
