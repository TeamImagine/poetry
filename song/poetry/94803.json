{"author":"周文璞","id":94803,"strains":["仄仄平平仄，平平仄仄平。","平平○仄仄，平仄平仄平。","○仄○平仄，平平仄仄仄。","平平仄仄仄，平仄仄平平。","仄仄○平仄，平平仄仄平。","平平○仄仄，平仄仄○○。","仄仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄○。","仄平平仄仄，仄仄仄○○。","仄仄平○仄，○平仄仄平。","仄平○仄仄，平仄仄平平。"],"paragraphs":["坠叶浓于染，孤花净似霜。","溪山如有待，朱粉玄施妆。","胜境如天上，雄鸣自帝旁。","工陈白玉琯，人坐紫金床。","古兕称春酒，灵虬换夕香。","风筝犹有韵，星弁忽分行。","念此锄榛垄，频来渡苇航。","欲挥终极泪，只废苦吟章。","慨慷辞欢伯，英雄忆愤王。","逝骓嗟弗及，撞斗恨难量。","起舞何劳短，行歌未要狂。","断云将落日，千古助哀凉。"],"title":"十月过凤山舟回入项王祠用前韵"}
