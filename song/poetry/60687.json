{"author":"许及之","id":60687,"strains":["平平平仄仄仄平，仄仄仄平平平平。","仄仄平仄平仄○，仄仄仄仄平平平。","仄平仄仄平平平，仄仄仄仄仄仄平。","仄平平仄○○平，仄平仄仄平平平。","仄平仄仄平仄平，平平平仄仄平平。","平仄仄仄平平平，仄仄平平平仄平。","仄平仄仄仄仄平，仄仄仄平仄○平。","仄平平仄仄○平。","平平仄仄○仄平，平仄○仄平平平。","仄仄平○○平平，平○仄仄仄仄平。","平平平仄平平平，仄仄仄仄平平平。","仄平仄平平○平，平仄仄仄平平平。","平仄平仄仄平平，平平仄仄平平平。","仄仄仄平平仄平，平仄平仄○仄仄。","平仄平仄○平平，平仄平仄○平平。","平平仄仄仄仄平，平平仄平平仄平。","仄仄仄仄平仄平，平平仄仄仄仄平。","平平○平平仄平，仄○仄仄平仄平。","仄仄平仄平平平，仄仄仄仄平○平。"],"paragraphs":["嗟哉黄雀力命微，譬彼食言安能肥。","乃欲身与天壤期，沕穆造化窥缄机。","以时启蛰安居卑，蛰久启晚见者稀。","不耕而食乘三时，晚禾欲熟堆农扉。","就田恣啄充久饥，来时千百漫天飞。","惟欲蔽翳朝阳晞，似雨霏微疑复非。","此时得计压稻枝，腹饱果然不思归。","岂知时与命相违。","投身入网分所宜，鸡肋犹怯尊拳挥。","汝辈么么将安之，螟螣害稼古实讥。","嗟哉黄雀全无知，大似爝火凌朝晖。","炙之醢之争称奇，谁念物命聊依依。","黄雀何责复何悲，夷齐饿采西山薇。","不尔吸风何活为，颜子箪食其庶几。","祇令瓢饮将谁欺，霜露舒惨相恩威。","螳蝉小大遂黠痴，人为物灵贤则希。","比物丑类姑释疑，螽斯岂得比后妃。","钧之三成君父师，法当授命宁避危。","有益于国身何亏，我欲与雀排重围。"],"title":"次韵陈伯寿食黄雀有感"}
