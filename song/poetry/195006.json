{"author":"苏轼","id":195006,"strains":["仄平仄仄平平平，仄○仄仄仄仄平。","仄仄仄平平仄仄，○仄平平仄平仄。","平平平仄仄○平，平仄平平平仄平。","仄仄平○平仄仄，仄平仄仄仄○○。","平平○仄○平仄，仄平平仄平平仄。","仄○平仄仄○平，仄仄平平○平仄。"],"paragraphs":["故人送我东来时，手栽荔子待我归。","荔子已丹吾发白，犹作江南未归客。","江南春尽水如天，肠断西湖春水船。","想见青衣江畔路，白鱼紫笋不论钱。","霜髯三老如霜桧，旧交零落今谁辈。","莫从唐举问封侯，但遣麻姑更爬背。"],"title":"寄蔡子华"}
