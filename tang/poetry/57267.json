{"author":"岑参","id":57267,"strains":["仄平仄仄○○仄，仄平仄仄○平仄。","平平仄仄平平平，仄平平仄平平仄。","仄平仄仄仄平平，仄平仄仄平仄平。","平平平仄仄仄仄，平仄平平仄仄平。"],"paragraphs":["火山六月应更热，赤亭道口行人绝。","知君惯度祁连城，岂能愁见轮台月。","脱鞍暂入酒家垆，送君万里西击胡。","功名祗向马上取，真是英雄一丈夫。"],"title":"送李副使赴碛西官车"}
