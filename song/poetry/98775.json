{"author":"钱时","id":98775,"strains":["平平平平平仄平，平平仄仄平平平○。","仄平仄仄平平平平，平平平仄平仄平仄平。","平仄仄仄平平平平，仄仄仄平平平平。","平○平平仄平平，仄平仄平平平平仄平。"],"paragraphs":["岩花开兮香满堂，秋旻杲杲兮秋风长。","采芝一曲兮何荒唐，为秦而遁兮出为子房。","天下有道兮登姚皇，共鲧斥兮夔龙骧。","山中人兮乐时康，采芝采芝兮无褰我裳。"],"title":"采芝歌"}
