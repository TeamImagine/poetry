{"author":"苏籀","id":3824,"strains":["○平○平○，○仄仄○仄。","平平仄平平，仄仄平平仄。","平平平平仄，○○平仄仄。","平平仄平平，○仄○仄仄。","仄平仄○仄，仄仄平平仄。","平仄仄平平，平平仄平仄。","仄仄仄仄平，平平仄平仄。","仄平仄仄平，仄仄○平仄。","平平仄仄仄，平平仄平仄。"],"paragraphs":["裁纨当团扇，当暑不离手。","炎凉一推迁，委掷昏尘垢。","蒙蒙萦蛛网，暗暗迷远岫。","人情逐时移，浪自分好丑。","一朝被收录，已迫朱明候。","开箧振浮埃，清风亦生袖。","有爱必有憎，无新故无旧。","可怜汉婕妤，涕泣将为咎。","贤哉楚令尹，无欣亦无诟。"],"title":"大父令赋旧扇"}
