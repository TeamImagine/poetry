{"author":"陈造","id":58837,"strains":["仄仄仄仄仄，平仄仄○平。","仄仄仄平仄，仄仄仄仄平。","仄平平平平，仄平平仄平。","平平仄仄仄，仄○平仄平。","仄平○平平，平仄仄仄平。","○仄○平仄，仄仄○平平。","平平○○平，仄仄仄仄平。","仄○平仄仄，仄仄仄仄平。","○○仄仄仄，仄仄平仄平。","平仄仄○仄，仄仄平平平。","平○仄平仄，仄仄仄仄平。","仄仄仄仄仄，平仄仄仄平。","○仄平平仄，仄仄平仄平。","平平仄平仄，仄仄平仄平。","仄仄仄平平，仄仄平仄○。","仄平平平仄，仄仄仄○平。","仄○平仄平，仄仄仄仄平。","仄仄仄仄仄，仄○仄平平。","仄○仄平仄，仄仄仄仄平。","仄仄平仄平，○仄仄平平。","○仄仄仄仄，？○平仄平。","仄平平仄仄，平仄平仄平。","仄仄仄仄仄，仄仄平○平。","平平仄仄仄，仄仄仄仄平。"],"paragraphs":["政术自学术，君子恶其欺。","道学不容伪，世以伪用之。","向来濂溪翁，粹然时所师。","光风与霁月，取重前辈词。","两程从之游，流变已受疑。","应世颇拘谫，自立如矜持。","何人传其粗，矫讦取世资。","口中诚敬语，掎袂挹惠夷。","其行则市井，跖𪨗差所为。","危坐悄长默，覆此庸蚩蚩。","经正盛时事，怪女尚抵巇。","秉畀幸一旦，嘉谷去稗稊。","正士鸳鸿集，古学星日垂。","江湖隠沦客，有见真管窥。","尔辈受排拫，似亦无孑遗。","得无奇英士，失脚遂磷缁。","用过贤用功，取璧忘小疵。","愿引抆拭手，免兴失时悲。","愿分斗升禄，少救并日饥。","辟以周孔涂，正以孟韩规。","嵬琐审辟就，诪张惭昨非。","六通而四达，恢若隆古时。","治道贵去甚，世变须防微。","吾言或可录，敢用告采诗。"],"title":"正学"}
