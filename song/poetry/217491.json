{"author":"张耒","id":217491,"strains":["仄○仄仄仄，平仄仄平平。","平仄平平仄，仄仄平平平。","平仄仄仄平，仄平仄平平。","仄平平仄仄，平平平仄平。","仄仄仄仄仄，仄仄仄仄平。","仄仄仄平平，仄仄仄平平。","平平仄仄仄，平仄仄平平。","○仄仄○平，仄平仄平平。"],"paragraphs":["二张挟嬖宠，声势各滔天。","蛇鼠依城社，自谓终千年。","天道恶满盈，五龙忽腾骞。","断头谁救汝，猳豚尸道边。","击狗不击首，反噬理必然。","智勇忽迷方，脱匣授龙泉。","区区薛季昶，先事仅能言。","留祸启临淄，败谋岂非天。"],"title":"读唐书二首  其二"}
