{"author":"王十朋","id":23177,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["鄱江同事半年赊，直谅何人似去华。","吏报圜扉多鞠草，民歌枯木再生花。","暂留萧寺行逢雨，剩作新诗语带霞。","褒德自应侯卓茂，清朝知己况如麻。"],"title":"乡人项服善宰鄱阳有政声人惜其去用郡圃栽花韵作诗数篇叙别遂和以送之  其二"}
