{"author":"赵文","id":158589,"strains":["仄仄平，仄平平仄仄。","平仄仄仄，仄平平仄。","平平平平平，平平仄○仄。","平平仄平平仄平，仄平仄仄平平平。","仄○平平仄平仄，平仄平平仄平仄。"],"paragraphs":["上古陵，古陵无可上。","苔雨绣涩，草烟凄怆。","鸱鸮鸣荒林，狐狸穴空圹。","丰碑去梁何处津，堲周作灶谁家炀。","不如东邻一抔土，樵牧侵陵白官府。"],"title":"上陵"}
