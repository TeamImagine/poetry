{"author":"薛季宣","id":62899,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","仄平平仄平平平，仄仄平平仄仄平。","平仄平平仄平仄，仄平平仄仄平平。"],"paragraphs":["殃民政虐恐风传，镇日穷愁蝉腹然。","化物未能参物格，高谈无当若谈天。","雅歌清唱俱流征，善听多惭可绝弦。","何事拦腰撞君价，绝尘奔逸正吾前。"],"title":"酬朱张二秀才皆次其首章韵二首  其一"}
