{"author":"刘攽","id":183834,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["事缘难易始相成，楹直宁当企栋横。","坐论岩廊从自贵，退栖林壑未为轻。","俗情熠燿阴中火，世路摴蒱马外坑。","要使襟怀似云月，太虚无处不偕行。"],"title":"次韵和秘书省林舍人校书寓兴五首  其四"}
