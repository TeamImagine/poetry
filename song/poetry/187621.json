{"author":"袁毂","id":187621,"strains":["平平仄平仄，仄仄仄平仄。","平平仄平仄，平仄仄平仄。","仄仄仄平平，平仄平仄仄。","平平仄仄仄，仄仄仄平仄。","平仄平仄平，平平仄平仄。","○仄平仄仄，仄仄平平仄。","○平仄平平，平仄○平仄。","○平仄仄仄，仄仄仄平仄。","仄平○平平，平仄仄平仄。","仄平平仄仄，○仄仄平仄。","仄仄仄仄平，平仄仄平仄。","平仄平○仄，平仄仄平仄。","仄仄仄仄平，平平平仄仄。","平平仄平○，平仄○平仄。","仄仄平○仄，○平○仄仄。","平○仄仄平，仄平平仄仄。","仄仄仄仄平，平仄平仄仄。","仄平平仄仄，○仄仄○仄。","○平仄平仄，平仄仄仄仄。","仄仄仄仄仄，○平仄平仄。"],"paragraphs":["东南富山水，所病在卑溽。","阴晴变朝暮，梅雨大田足。","翰苑宴高堂，金斝浮蚁渌。","诗泠四座耳，醉饱五经腹。","亭午登介亭，萦纡俯山麓。","行路愁暍死，是月丁初伏。","乘高瞰群峰，刚后浪奔逐。","三吴在指掌，百粤入双目。","汉忧分朱蟠，尧意注黄屋。","下舆曾未几，传命甚邮速。","霸遂伏下风，元白仰高躅。","倡予而和汝，谈笑唾珠玉。","所恨继者贫，囊箱无寸幅。","刘侯世良将，文史三冬读。","坐啸胡骑却，行歌燕旦哭。","儒将久寂寥，断弦今日绩。","所得最在诗，铦利锋莫触。","唱酬黄卷上，如响答深谷。","王侯富方丈，熊掌我所欲。","独馁不得饱，中心但诚服。"],"title":"和刘景文登介亭"}
