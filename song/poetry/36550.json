{"author":"陆游","id":36550,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["举世何人念此翁，敢期相问寂寥中。","回思旧社惊年往，细读来书恨纸穷。","我用荷锄为事业，君将高枕示神通。","叮宁一语宜深听，信笔题诗勿太工。"],"title":"和张功父见寄二首  其一"}
