{"author":"华岳","id":98924,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["宫墙无地可穿窬，犹幸先人有敝庐。","仕版可羞宁毁瓦，儒冠曾误枉收书。","供柴我合同收炭，寄食君当自办蔬。","此理晓然明似镜，何须足下肆耕锄。"],"title":"寄西山"}
