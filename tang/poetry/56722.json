{"author":"韦应物","id":56722,"strains":["仄仄平仄仄，仄仄仄平平。","平平仄仄平，平仄仄平平。","平仄仄平仄，平平仄平平。","平平仄平仄，仄仄仄平平。","平仄平平仄，○仄仄平平。","平○平仄仄，仄仄仄平平。","仄平平仄仄，仄仄平仄○。"],"paragraphs":["假邑非拙素，况乃别伊人。","聊登释氏居，携手恋兹晨。","高旷出尘表，逍遥涤心神。","青山对芳苑，列树遶通津。","车马无时绝，行子倦风尘。","今当遵往路，伫立欲何申。","唯持贞白志，以慰心所亲。"],"title":"天长寺上方别子西有道"}
