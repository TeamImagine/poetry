{"author":"方岳","id":127481,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["古木苍藤自一丘，草庐吾亦爱深幽。","断无俗物敢排闼，尽有好山堪倚楼。","已老始知书作祟，不才宁与命为仇。","石床只在松阴底，拳手支头百不忧。"],"title":"山中  其四"}
