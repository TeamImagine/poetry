{"author":"陆游","id":38364,"strains":["平平仄仄仄平平，平仄平平仄仄平。","平仄平仄平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["颔霜久矣不胜耘，残发今年白十分。","忧国虽忘嫠妇纬，爱君敢进野人芹。","床头酒滴空阶雨，炉面香横出岫云。","已向人间齐物我，不教惊起白鸥群。"],"title":"书意"}
