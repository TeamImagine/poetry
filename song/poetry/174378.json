{"author":"刘敞","id":174378,"strains":["仄仄平平仄，○平仄平平。","仄平仄仄仄，仄仄仄仄平。","仄仄平仄平，仄仄平平平。","仄仄平仄仄，仄平仄平平。","平平平平仄，○仄平仄平。","仄仄平平平，仄仄平仄平。"],"paragraphs":["宛马来东道，燕鸿起南飞。","适时必有遇，去远不独迷。","左揽繁弱弦，右拂青萍辉。","笑作千里别，出门亦依依。","人生何新故，行道情有违。","勉率歌清风，以慰君永怀。"],"title":"送张宗道崇班自颍徙秦不乐于行"}
