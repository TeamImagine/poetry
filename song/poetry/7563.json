{"author":"王之道","id":7563,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["云气浮江不见邉，拥炉吟雪思飘然。","风将急霰先鸣瓦，水剪寒花忽际天。","才涩敢陪梁苑客，兴来从泛剡溪船。","将军乘夜平淮蔡，翻笑元和十二年。"],"title":"次韵何子应大卿喜雪武昌作"}
