{"author":"项安世","id":53089,"strains":["平平仄仄平平仄，仄仄仄平平仄仄。","平仄平平仄仄平，平平仄仄平平仄。","平平仄仄仄平平，仄仄平平平仄仄。","仄仄平仄仄仄平，仄仄仄平平仄仄。"],"paragraphs":["儿时只愿春长早，老去始知春要老。","人老高低事事谙，春深远近家家好。","鶑来燕去总关天，絮起萍浮俱合道。","浪将开落恼闲心，却恨少年何草草。"],"title":"寒食道中"}
