{"author":"齐己","id":41817,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["江禽野兽两堪伤，避射惊弹各自忙。","头角任多无獬豸，羽毛虽众让鸳鸯。","落苔红小樱桃熟，侵井青纤燕麦长。","吟把离骚忆前事，汨罗春浪撼残阳。"],"title":"湘中寓居春日感怀"}
