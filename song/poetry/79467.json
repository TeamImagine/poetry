{"author":"欧阳修","id":79467,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["汉家财利析秋毫，暂屈清才岂足劳。","邑屋连云盈万井，舳舻衔尾列千艘。","春寒欲尽黄梅雨，海浪高翻白鹭涛。","平昔壮心今在否，江山犹得助诗豪。"],"title":"送王学士赴两浙转运"}
