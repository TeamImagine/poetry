{"author":"陈棣","id":19021,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平平仄平平。"],"paragraphs":["年来慵堕畏多愁，怕见群才得意秋。","题柱敢期乘驷马，隠鄽端欲舍蜗牛。","既成春服聊歌咏，拟赋闲情且罢休。","漫道无心关节物，杖藜时为好山留。"],"title":"王有之见和复用韵二首  其一"}
