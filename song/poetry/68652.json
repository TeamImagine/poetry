{"author":"文彦博","id":68652,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平平仄平。","仄平平仄仄，仄仄仄平平。"],"paragraphs":["今日西园集，联裾蜀国英。","为君聊置醴，念我昔专城。","丽句皆新意，高谈多故情。","报君虽拙陋，所应在同声。"],"title":"九月十日西园会范内翰李紫微已下诸公惠雅章谨成拙诗仰答厚意"}
