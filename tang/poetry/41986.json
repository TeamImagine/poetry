{"author":"齐己","id":41986,"strains":["○平仄平仄仄仄，仄仄仄平平仄仄。","仄仄平平仄○仄，○平平平平仄仄。","仄平平平平仄平，平平仄平平仄平。","平○仄仄平仄平，平平仄仄平仄平。"],"paragraphs":["离宫划开赤帝怒，喝出六龙奔日驭。","下土熬熬若煎煮，苍生惶惶无处处。","火云峥嵘焚泬寥，东皋老农肠欲焦。","何当一雨苏我苗，为君击壤歌帝尧。"],"title":"苦热行"}
