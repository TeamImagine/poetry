{"author":"孙应时","id":82099,"strains":["仄平仄仄仄仄仄，仄仄平平仄平仄。","仄仄仄平平平○，仄仄○○仄平仄。","仄平仄仄平平平，仄仄仄仄仄仄平。","仄平仄仄仄仄仄，仄仄平平○仄平。","仄平仄仄平平仄，○平仄仄平平仄。","仄平平仄仄仄平，仄仄仄平平仄仄。","仄仄平平仄仄○，仄平○仄仄平平。","○仄○平平仄仄，仄平平仄仄平平。"],"paragraphs":["两崖夹道立削铁，涧水悲鸣浅飞雪。","上有石城连天横，剑戟相磨气明灭。","出门下瞰山盘纡，石磴斗落十丈余。","敌来仰首不得上，百万渠能当一夫。","井蛙未识河山广，分明到此生狂想。","岂知天险乃误人，祸首子阳终衍昶。","渭水秦川指顾中，剑门空复老英雄。","传檄将军真得意，落星愁杀卧龙翁。"],"title":"剑门行"}
