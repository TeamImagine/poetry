{"author":"汪元量","id":163049,"strains":["平仄仄仄平，仄平仄仄仄。","仄仄仄仄○，平平平仄仄。","○平仄仄仄，平平平仄仄。","仄仄仄仄平，○仄仄平○。","仄○仄平平，平平仄仄仄。","仄仄平平平，平平仄○仄。","平平仄平平，仄仄平仄仄。","平仄仄平平，平仄仄仄仄。","○平仄平平，仄平仄平仄。"],"paragraphs":["伊昔李少卿，筑台望汉月。","月落泪纵横，凄然肠断裂。","当时不受死，心怀归汉阙。","岂谓壮士身，中道有摧折。","我行到寰州，悠然见突兀。","下马登斯台，台荒草如雪。","妖氛霭冥蒙，六合何恍惚。","伤彼古豪雄，清泪泫不歇。","吟君五言诗，朔风共呜咽。"],"title":"李陵台"}
