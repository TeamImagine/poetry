{"author":"郭印","id":249672,"strains":["仄仄仄平仄，平仄平仄平。","仄平平仄仄，平仄仄○平。","平平仄平仄，仄仄仄○平。","平平仄仄仄，平○仄仄○。","仄平仄○仄，仄仄平平平。","平平仄○仄，仄仄仄仄平。","平平仄平仄，平仄仄仄平。","仄平仄○平，仄仄仄仄仄。","仄仄仄平仄，平平仄仄平。","平平仄○○，○仄仄平平。"],"paragraphs":["咫尺有佳境，何用山泽游。","地偏尘自远，松竹鏁深幽。","亭亭出危塔，湛湛俯长流。","凭轩目一纵，骄蹇万象收。","我来意颇适，坐对孤云浮。","同心二三友，旷达亦罕俦。","衔杯送颓日，随寓得所休。","不知世间人，亦有此乐不。","出处付身外，吾生可自由。","他时傥乘兴，相伴只沙鸥。"],"title":"题绝尘亭"}
