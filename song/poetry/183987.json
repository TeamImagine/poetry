{"author":"刘攽","id":183987,"strains":["仄平平仄仄○平，仄仄○○仄仄○。","仄仄平平平仄仄，仄平平仄仄平○。","仄平仄仄平平○，平仄平平仄仄平。","仄仄仄平平仄仄，仄平平仄仄平平。","平平仄仄○平仄，仄仄平○○仄平。","平仄仄平平仄仄，平平仄仄仄平平。","仄平仄仄仄平仄，平仄平平仄仄平。","平仄仄○○仄仄，仄平平仄仄平平。","平平仄仄平○仄，仄仄仄平仄仄平。","仄○○平平仄仄，仄平○仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄○平平。","仄平平仄平平仄，平仄平平仄仄平。","平○平平仄平仄，仄平平仄仄平平。"],"paragraphs":["郑公真率故难攀，夙昔相期季孟间。","昼锦乡闾嗤拓落，藉糟官局压清闲。","饮肠纵逸卮无当，诗句清新玉作环。","屡舞自矜能举袖，少歌谁复顾酡颜。","南金不足偿棋进，鲁酒频闻输罚锾。","豪忤里儒连束矢，狂侵醉尉欲翘关。","婢勤织衽几无欲，男饱诗书仅有鳏。","疲马踏泥如得绊，弱弓支肘不成弯。","权材未恨原中秘，领邑那知寄百蛮。","说将正怜胡越异，问津空复鬓毛斑。","江连楚蜀无穷水，路绕巴渝不尽山。","青嶂叫猿寒寂寂，乱泉冲石暝潺潺。","有生谁得辞羁旅，良苦遥知冒险艰。","高兴由来向人尽，尺书仍喜不吾悭。"],"title":"答郑秘丞见寄长韵"}
