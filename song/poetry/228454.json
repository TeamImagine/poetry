{"author":"释德洪","id":228454,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["家声十辈拥朱轮，更畜青牛解鬭犇。","应念高楼闲舞袖，故凭山月洗吟魂。","助舂泉落量云谷，输税人归吠甑村。","被冷夜晴成好梦，马随香雾入修门。"],"title":"次韵宿圣谿庄"}
