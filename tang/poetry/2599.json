{"author":"杜甫","id":2599,"strains":["仄平仄平仄平仄，平平仄仄平平○。","平仄平平仄仄平，平平仄仄平○仄。","○平仄平仄平仄，○○平仄平平仄。","平平平○平平平，仄仄平平仄平仄。","平仄平平仄仄仄，仄平仄仄平平仄。","仄仄平平仄仄平，○平平仄平平仄。","仄仄平平平仄平，仄平仄仄仄平平。","仄平仄仄仄平仄，仄仄○平仄仄平。","仄平仄平仄仄仄，仄仄仄○平平平。","仄平仄仄平平仄，仄仄○平仄仄平。"],"paragraphs":["乐游古园崒森爽，烟绵碧草萋萋长。","公子华筵势最高，秦川对酒平如掌。","长生木瓢示真率，更调鞍马狂欢赏。","青春波浪芙蓉园，白日雷霆夹城仗。","阊阖晴开昳荡荡，曲江翠幕排银榜。","拂水低徊舞袖翻，缘云清切歌声上。","却忆年年人醉时，只今未醉已先悲。","数茎白发那抛得，百罚深杯亦不辞。","圣朝亦知贱士丑，一物自荷皇天慈。","此身饮罢无归处，独立苍茫自咏诗。"],"title":"乐游园歌"}
