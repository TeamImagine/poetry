{"author":"陆游","id":34170,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["绛阙清都侍宴还，天风揺珮夜珊珊。","月轮桂满蟾初冷，星渚桥空鹊尚闲。","一鹤每临云雨上，几人虚老市朝间。","试将绿发窥清镜，未愧仙姝玉炼颜。"],"title":"立秋前三日夜坐庭中偶赋"}
