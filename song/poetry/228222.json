{"author":"释德洪","id":228222,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["门巷榆钱叠紫苔，十年心事首重回。","暑风院落书籖响，烟雨江村画牒开。","瓦枕藤床初破睡，蔗浆冰椀欲生埃。","风檐独立看遗照，忽有溪僧犯犬来。"],"title":"升上人过石门"}
