{"author":"郭印","id":250072,"strains":["仄仄平平仄仄平，平平平仄仄平平。","仄平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["度垅穿云十里遥，招提蹲踞乱山坳。","地灵潜隐圣贤宅，林静俯窥乌鹊巢。","万法岂从心外有，一真还向梦中交。","世间出世元无别，尘俗纷纷不用抛。"],"title":"宿觉空院用壁间韵寄王巨山"}
