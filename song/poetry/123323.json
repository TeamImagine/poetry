{"author":"吴潜","id":123323,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["小麦青青大麦黄，海乡风物亦江乡。","篮铺蚕种提归急，肩夯牛犂出去忙。","春涨半篙波潋滟，晓山一带色微茫。","东风客子思归切，不待啼鹃也断肠。"],"title":"高桥舟中二首  其二"}
