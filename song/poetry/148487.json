{"author":"方回","id":148487,"strains":["○仄仄仄平，仄仄仄○仄。","○仄仄仄○，仄仄仄仄仄。","平平仄平○，平仄平仄仄。","平仄仄平仄，○仄仄仄仄。","仄仄仄仄○，平仄仄平仄。"],"paragraphs":["献岁亦未春，骤暖似炮烙。","衣汗欲索扇，一变雪霰作。","头岑万钧重，喉棘痰屡壳。","旬日不能出，如虎坐受缚。","脱或死客中，何异纥干雀。"],"title":"正月初四后十余日病嗽不能出杂书十首  其二"}
