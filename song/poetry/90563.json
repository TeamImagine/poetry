{"author":"韩琦","id":90563,"strains":["○平平仄仄平仄，仄○仄仄平平平。","平平仄仄仄○仄，仄平仄仄平平平。","○○仄仄仄平仄，仄平仄仄平平平。","仄平仄仄仄○仄，平仄仄仄平平平。","平○仄仄仄仄仄，仄仄仄仄平平平。","仄○仄○仄○仄，仄仄仄仄平平平。","平平仄仄仄平仄，仄平○仄平平平。","仄平仄仄平仄仄，仄平平仄平平平。","平平平仄仄仄○，平平仄仄○平平。","平○仄仄仄仄仄，仄平平仄平平平。","平平平平平仄仄，仄仄仄仄平平平。","平平仄仄仄仄仄，仄平平仄平平平。"],"paragraphs":["如何天地举寒令，独将杀气凌边遐。","公园跬步亦难往，试来举目成吁嗟。","长空黯淡作愁色，日光似透云还遮。","朔风刮面不吹雪，徒扰万窍掀黄沙。","园中索寞不可状，唯视众木攒枯槎。","有如汉将肃行阵，远涉大漠平番家。","貔貅冻列树营壁，巨矛长戟何交加。","老松一二柯叶在，外皮皴裂埋僵蛇。","幽禽声好久绝听，孤城远近号饥鸦。","斋中酒热忍自酌，几何贫户无纤麻。","冥官持权因意恶，直欲万类歼阴邪。","穷严极烈势未已，不知泉底生阳芽。"],"title":"后园寒步"}
