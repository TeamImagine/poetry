{"author":"李曾伯","id":129687,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["袂判平山十五年，喜迎召节下楼船。","交情一见岁寒在，世事几番春梦然。","我亦将归谋佚老，公今此去类登仙。","一杯且酌长沙酒，莫忆灯棋话汉边。"],"title":"徐介卿赴召经筵二诗送之  其二"}
