{"author":"杨巨源","id":9680,"strains":["仄仄平平仄平仄，平平○仄平平仄。","仄仄平平仄仄○，平平仄仄○平仄。","仄仄平平仄仄○，平平平仄仄○平。","仄○平仄仄平仄，平○平平○仄平。","平仄平平仄平仄，○平仄仄平平仄。","仄仄平平仄仄平，平平○仄？平仄。","仄仄平○平仄○，仄平平仄仄平平。","平平仄仄仄平仄，○仄平平平仄平。"],"paragraphs":["二八婵娟大堤女，开垆相对依江渚。","待客登楼向水看，邀郎卷幔临花语。","细雨蒙蒙湿芰荷，巴东商侣挂帆多。","自传芳酒涴红袖，谁调妍妆回翠娥。","珍簟华灯夕阳后，当垆理瑟矜纤手。","月落星微五鼓声，春风摇荡窗前柳。","岁岁逢迎沙岸间，北人多识绿云鬟。","无端嫁与五陵少，离别烟波伤玉颜。"],"title":"大堤曲"}
