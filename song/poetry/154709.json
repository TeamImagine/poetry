{"author":"董嗣杲","id":154709,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄仄平。","平平仄仄平平仄，平仄平平仄仄平。"],"paragraphs":["南有屏山掩翠霏，齐云亭子漫寻基。","雨淋米老琴台字，火烈温公易卦碑。","回首金鱼谁抚槛，销魂白骨自污池。","春风不管游人老，愁落朝昏法鼓悲。"],"title":"南屏山"}
