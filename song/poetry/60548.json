{"author":"陈造","id":60548,"strains":["平平仄仄平平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["华筵楚楚为谁开，和气融融逐雨回。","饮处偕酬未央乐，旱余新纪不为灾。","诗成肯放庭阴转，舞困何妨羯鼓催。","听取邦人歌笑地，山城几处不春台。"],"title":"喜雨燕致语口号"}
