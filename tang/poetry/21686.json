{"author":"杜牧","id":21686,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["芦荻花多触处飞，独凭虚槛雨微微。","寒林叶落鸟巢出，古渡风高渔艇稀。","云抱四山终日在，草荒三径几时归。","江城向晚西流急，无限乡心闻𢭏衣。"],"title":"冬日五湖馆水亭怀别"}
