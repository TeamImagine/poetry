{"author":"韩淲","id":86460,"strains":["平平仄平平，平仄仄平仄。","平○平平○，仄仄仄平仄。","仄平平仄仄，仄仄平仄仄。","仄仄平仄○，平仄○平仄。","平平平平平，仄仄平仄○。","平平仄平平，仄仄仄平仄。","平平平仄平，仄仄仄平仄。","平仄平平平，平○仄平仄。"],"paragraphs":["闲多乏交游，生晚欠知友。","栖迟强逢迎，汩没惮趋走。","几年荒野外，已觉安井臼。","一旦朝市间，时亦泥杯酒。","纷纷夸毗儿，落落穷独叟。","由来事箪瓢，岂是厌升斗。","湖波风泛莲，野岸日移柳。","为问吴山头，何如楚溪口。"],"title":"偶成"}
