{"author":"苏轼","id":193705,"strains":["平仄○平平，仄仄平仄仄。","平平仄平仄，仄仄平○仄。","仄平平仄仄，平仄○仄仄。","平平仄平仄，平平○平仄。","平平仄○仄，平仄平仄仄。","仄○仄仄仄，仄仄仄平仄。","仄仄平仄平，平仄仄平仄。","平平仄○仄，仄仄仄平仄。","仄仄平仄平，仄仄平平仄。"],"paragraphs":["新月如佳人，出海初弄色。","娟娟到湖上，潋潋摇空碧。","夜凉人未寝，山静闻响屐。","骚人故多感，悲秋更憀栗。","君胡不相就，朱墨纷黝赤。","我行得所嗜，十日忘家宅。","但恨无友生，诗病莫诃诘。","君来试吟咏，定作鹤头侧。","改罢心愈疑，满纸蛟蛇黑。"],"title":"宿望湖楼再和"}
