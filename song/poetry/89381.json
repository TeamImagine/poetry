{"author":"刘学箕","id":89381,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["射策弹冠莫浪言，经丘寻壑且随缘。","谁能守分闲居世，自断此生休问天。","久矣知君该妙理，今焉过我话流年。","岁寒事业相期重，欲植孤松验果然。"],"title":"送术士周柟归东阳"}
