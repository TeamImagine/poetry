{"author":"薛馧","id":38924,"strains":["仄平仄仄平仄平，平平仄仄平平平。","平○？平仄平仄，平仄平平仄平仄。","仄平仄仄平仄平，平平仄仄平平仄。","平仄仄，仄仄仄，仄仄平平仄仄仄。","○仄○，仄仄○，仄平仄平平仄平。","平平仄仄平仄平，仄○平仄平平平。","仄仄平平仄平仄，平平仄仄平仄仄。","仄仄平○平仄仄，仄仄仄平平仄仄。"],"paragraphs":["艳阳灼灼河洛神，珠帘绣户青楼春。","能弹箜篌弄纤指，愁杀门前少年子。","笑开一面红粉妆，东园几树桃花死。","朝理曲，暮理曲，独坐窗前一片玉。","行也娇，坐也娇，见之令人魂魄销。","堂前锦褥红地𬬻，绿沈香榼倾屠苏。","解佩时时歇歌管，芙蓉帐里兰麝满。","晚起罗衣香不断，灭烛每嫌秋夜短。"],"title":"赠郑女郎"}
