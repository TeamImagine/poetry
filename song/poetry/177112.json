{"author":"司马光","id":177112,"strains":["平平平仄仄，平仄仄平平。","仄○平平仄，平○仄仄○。","平○仄仄仄，平仄仄平○。","○仄平平仄，平平仄仄平。","仄仄○平仄，平平仄仄平。","仄平平仄仄，平仄仄平平。","平仄平仄仄，平平仄仄平。","仄平○仄仄，仄仄仄平平。"],"paragraphs":["星郎年未至，辞禄一何高。","目莹栖灵气，眉疏出秀毫。","胸中自有乐，身外尽徒劳。","回首红尘地，纷纷笑我曹。","解绂沱江外，诛茅井络边。","老莱夫妇隐，韦孟子孙贤。","浮蚁邀旁舍，蹲鸱种薄田。","不须亲几杖，想望已萧然。"],"title":"寄赠致仕刘都官"}
