{"author":"徐瑞","id":166958,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["松根坐稳逢元日，云外诗来寄此翁。","入眼辛盘春意绿，多情蜜炬晓光红。","儿孙拜舞欢声洽，节物暄妍往日同。","却忆少年觞柏酒，觥船到手吸长虹。"],"title":"次韵仲退元日  其一"}
