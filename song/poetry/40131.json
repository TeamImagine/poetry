{"author":"陆游","id":40131,"strains":["平仄平仄平，仄仄仄平仄。","仄平仄仄仄，仄平仄仄仄。","仄平仄仄仄，平仄仄仄平。","平仄仄平仄，仄仄平平平。","平仄平仄仄，仄○仄平平。","仄平平仄仄，平仄○仄平。","平平○仄仄，平仄仄仄平。","平平仄仄仄，仄仄平仄○。","仄平仄平平，○仄平仄平。","仄仄平平平，仄○平仄平。","仄平仄平仄，仄仄平仄仄。","仄平仄仄仄，平仄仄仄仄。","○平仄仄仄，仄仄仄仄平。","○平平平仄，○仄仄平平。"],"paragraphs":["才下多厄穷，地僻罕人客。","半生走四海，竟无第一策。","暮年忽大悟，惟有紧闭门。","朝作一池墨，弄笔招羁魂。","初若奔𫘧骥，忽如掣蛟鲸。","鬼神森出没，雷雨更晦明。","飞扬兴已极，投笔竟就床。","酣酣一枕睡，不觉幽梦长。","手携避秦人，行上腰带鞓。","下视河流黄，仰看天宇青。","大呼自惊觉，夜半灯欲死。","茆檐雨点滴，身乃在万里。","挑灯影突兀，顾问汝是谁。","留侯虽强食，轻举亦何疑。"],"title":"夜卧久不得寐复披衣起呼灯作草书数纸乃复酣枕明旦作此诗记之"}
