{"author":"杨万里","id":48043,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["典学光阴璧不如，简编灯火卷还舒。","极知储后勤稽古，却是儒生懒读书。","心到帝王图籍外，手追雅颂国风初。","人间未见瑶山集，十倍曹丕尚有余。"],"title":"贺皇太子九月四日生辰二首  其二"}
