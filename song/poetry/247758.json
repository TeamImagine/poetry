{"author":"朱弁","id":247758,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["频年行役梦庭闱，陟岵常嗟脚力疲。","毎诉酒巡嫌客恶，力营官事笑儿痴。","云山幸不持钱买，花竹何妨带雨移。","此味责人元未识，恐縁诗好被渠知。"],"title":"南斋即事"}
