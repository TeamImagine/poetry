{"author":"姜特立","id":31687,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["度柳依桥瞰渌波，缓寻花径上松坡。","莫嫌去国谋身拙，却是归田得计多。","举世眩名甘汩没，几人闻健得婆娑。","便须和取归来曲，收拾余年老薜萝。"],"title":"归故园述怀呈唐伯宪  其一"}
