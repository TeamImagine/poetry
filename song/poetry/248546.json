{"author":"释道川","id":248546,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["观音门普普门收，才著襕衫便不羞。","昨夜猿啼新岭上，今朝鹤唳古溪头。","恶风飘堕回光息，欲火焚烧当处休。","璎珞受来都不用，平生活计冷湫湫。"],"title":"颂古二十八首  其四"}
