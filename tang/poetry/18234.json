{"author":"李逢吉","id":18234,"strains":["仄仄平平○，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，平仄仄○平。","平仄平平仄，平平仄仄○。","仄平仄仄仄，○仄仄平○。"],"paragraphs":["解韨辞丹禁，扬旌去赤墀。","自惊非素望，何力及清时。","又据三公席，多惭四老祠。","岘山风已远，棠树事难追。","江汉饶春色，荆蛮足梦思。","唯怜吐凤句，相示凿龙期。"],"title":"再赴襄阳辱宣武相公贻诗今用奉酬"}
