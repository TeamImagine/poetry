{"author":"林逋","id":199972,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["霏霏烟雨拂西窗，缃帙披残卧缥缸。","林木细分山去削，水波微动鹤丁桩。","凉沈欲睡何妨纵，静壮诗魔未易降。","搔首旧游堪入画，一樯如练下澄江。"],"title":"秋怀"}
