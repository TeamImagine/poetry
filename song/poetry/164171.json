{"author":"仇远","id":164171,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["薄葺田园溧泽边，乡心常梦蜀山川。","梨花知几逢寒食，麦饭谁能洒墓田。","矍铄老翁轻客路，扶携稚子上江船。","东还莫为亲朋恋，自古云安有杜鹃。"],"title":"送程子方归蜀  其一"}
