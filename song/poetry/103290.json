{"author":"魏了翁","id":103290,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["篮舆轧轧度齐山，文献风流数百年。","遥想牧之歌晚月，闲寻白也咏平天。","只余钓水梁台在，未办登山谢屐穿。","多谢秋风吹好语，如陪杖屦俯鱼渊。"],"title":"高不疑与客登梁昭明钓台李肩吾和前诗见遗用韵谢之"}
