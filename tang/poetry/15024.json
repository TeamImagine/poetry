{"author":"白居易","id":15024,"strains":["仄仄平平平，仄仄平平○。","仄平仄平仄，仄平仄仄平。","仄平仄仄平，平平仄仄平。","仄仄仄○仄，平平仄仄○。","仄仄仄平仄，仄仄仄平平。","仄平○平仄，○○仄平平。","平平仄平平，仄平仄仄平。","仄平仄平仄，仄仄平仄平。"],"paragraphs":["有木名凌霄，擢秀非孤标。","偶依一株树，遂抽百尺条。","托根附树身，开花寄树梢。","自谓得其势，无因有动摇。","一旦树摧倒，独立暂飘飖。","疾风从东起，吹折不终朝。","朝为拂云花，暮为委地樵。","寄言立身者，勿学柔弱苗。"],"title":"有木诗八首 七"}
