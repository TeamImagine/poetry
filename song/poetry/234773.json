{"author":"释怀深","id":234773,"strains":["仄平仄仄平，平仄平平仄。","仄仄仄仄平，仄仄○平仄。","仄○仄仄平，○仄仄平仄。","平平仄仄平，仄仄仄平仄。","仄仄平平平，仄仄仄平仄。","平平平仄○，仄仄平平仄。","仄平仄仄平，仄仄仄平仄。","仄仄仄仄平，平平平仄仄。","平仄○平平，平平平仄仄。"],"paragraphs":["咄哉异类身，轮转无休息。","戴角复被毛，觳觫偿人力。","我观佛与牛，其性本来一。","良由昧此心，所以异形质。","想汝为人时，岂信有今日。","侵欺常住钱，互用招提物。","是非信口谈，酒肉恣情食。","五戒既不持，人身安可得。","今日堕牛身，方知无利益。"],"title":"升堂颂古五十二首  其六"}
