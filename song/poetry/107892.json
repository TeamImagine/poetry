{"author":"陈郁","id":107892,"strains":["平平○○平，平平仄平仄。","平平仄仄仄，仄仄○仄仄。","平平平平平，平仄仄平仄。","○平平仄平，仄平平仄仄。","平平平○平，仄仄仄平仄。","平平仄仄平，仄平平仄仄。","○○平平平，平平平仄仄。"],"paragraphs":["春阳和且澄，榆烟袅新燧。","兹晨适解后，万象献妩媚。","悠哉高堂人，轩冕莫能累。","颇珍湖海游，渐摩仁与义。","因之玄思清，笔力挽春意。","人生匪得朋，一欣何所寄。","相期风花城，年年同健醉。"],"title":"赠翁运干"}
