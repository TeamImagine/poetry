{"author":"梅尧臣","id":46112,"strains":["平仄仄仄平，仄平仄仄仄。","○平仄仄平，平仄仄仄仄。","仄○平平平，仄平仄仄仄。","仄平平仄平，仄仄仄平仄。","平○仄仄仄，平仄平仄仄。","仄仄仄○平，平仄仄平仄。","平平仄○平，仄仄仄仄仄。","仄仄仄仄平，仄平平仄仄。"],"paragraphs":["君自万里回，遂成万里集。","其诗二百篇，文字必已立。","定应侔前人，未尝有蹈袭。","古溪蛮铁刀，出冢土花涩。","谁将饰以玉，镡上光熠熠。","宋子序其端，精悍孰钳挚。","搜新造空蒙，俗眼不得入。","示予要赋之，短戈惭后执。"],"title":"读裴如晦万里集书其后"}
