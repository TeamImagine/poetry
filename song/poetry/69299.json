{"author":"王炎","id":69299,"strains":["平仄○○平仄仄，平○仄仄仄平仄。","仄平平○平仄○，平仄○平仄平仄。","平平仄仄平平平，仄平仄仄仄平仄。","○平仄仄仄平平，仄仄平平平仄仄。"],"paragraphs":["鸡罢三号来晓色，披衣起见瓦沟白。","雪花初堕云遽回，天意应怜未归客。","男儿铁石为刚肠，忍穷不见可怜色。","当知曳履郭先生，可作餐毡苏属国。"],"title":"雪中怀韩毅伯"}
