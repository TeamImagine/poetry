{"author":"程俱","id":235614,"strains":["仄仄平平仄仄平，仄仄平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["雅望清班亦醉翁，暂令槐阁曳铃空。","更评他日归贤守，画诺何人称治中。","便合追锋来就日，已知投刃有成风。","贻书千里兼金意，俎豆常怜断尾雄。"],"title":"次韵叶翰林见寄  其一"}
