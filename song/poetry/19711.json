{"author":"史浩","id":19711,"strains":["仄平仄仄仄平平，仄仄平平仄仄平。","平仄仄平平仄仄，平平仄仄平平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["帝城祖帐溢千夫，又遣星轺下蜀都。","春昼预知看衣锦，秋风可但为思鲈。","北方泉货须留地，他日车轮賸结蒲。","万里未应怀别恨，与君元不隔江湖。"],"title":"赠杨都运持节夔路"}
