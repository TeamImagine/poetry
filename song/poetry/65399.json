{"author":"廖行之","id":65399,"strains":["○平平○仄平仄，仄仄平平仄平仄。","平平○仄仄平平，仄仄仄平平仄仄。","平平仄仄平仄仄，仄仄平平仄平仄。","仄○仄仄仄平平，仄○仄仄平平仄。"],"paragraphs":["杓携娵訾月华薄，瑞霭朝来溢帘幕。","芙蓉犹解姹然红，要与诞弥寻旧约。","霞觞举处金璀错，寿祝庄椿与龟鹤。","鲤庭请学炽昌诗，彩衣戏有承颜乐。"],"title":"代人上父生朝诗"}
