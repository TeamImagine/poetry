{"author":"白居易","id":16307,"strains":["平仄仄仄平，仄仄仄仄平。","仄平仄仄仄，仄仄平仄平。","仄仄平仄仄，仄平平仄平。","平平仄平仄，仄仄仄平○。","平仄仄平仄，平仄平平○。","平仄仄平仄，仄平平仄平。","平平仄平平，平仄仄仄平。","仄平平仄仄，仄仄平？平。","仄平仄仄平，？仄○○平。","平仄仄仄仄，平平平平平。","仄平仄平平，仄仄○平平。","平平仄仄仄，仄仄○平○。","仄仄仄仄仄，仄平平○平。","仄○仄仄仄，平平平仄平。"],"paragraphs":["朝亦视簿书，暮亦视簿书。","簿书视未竟，蟋蟀鸣座隅。","始觉芳岁晚，复嗟尘务拘。","西园景多暇，可以少踌躇。","池鸟澹容与，桥柳高扶疏。","烟蔓袅青薜，水花披白蕖。","何人造兹亭，华敞绰有余。","四檐轩鸟翅，复屋罗蜘蛛。","直廊抵曲房，{穴/叫}窱深且虚。","修竹夹左右，清风来徐徐。","此宜宴佳宾，鼓瑟吹笙竽。","荒淫即不可，废旷将何如。","幸有酒与乐，及时欢且娱。","忽其解郡印，他人来此居。"],"title":"题西亭"}
