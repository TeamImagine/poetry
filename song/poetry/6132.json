{"author":"林季仲","id":6132,"strains":["仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["十万貔貅拥鼓鞞，云间听得一声齐。","祥开虎帐妖氛落，威叠鲸江怒浪低。","晓日彩旌沙外转，春风归马柳边嘶。","幕中自有燕公笔，合把奇功勒建溪。"],"title":"次韵张子猷赋凯旋之什"}
