{"author":"黄庭坚","id":207014,"strains":["○平平平平仄仄，仄仄平平○仄平。","仄平仄平仄平仄，仄○仄仄仄仄○。","仄平仄仄○平仄，平仄仄仄平平平。","仄○平平仄平仄，平仄仄仄○平平。","仄仄仄平平仄平，仄平平平仄平平。","平仄平○仄平仄，平平平仄平平平。","平○仄仄○平仄，平仄仄仄仄仄平。","仄平仄平平仄仄，仄○仄平平○平。","仄平仄仄仄平仄，仄仄仄仄仄仄平。","仄平仄平仄○仄，仄仄平仄○平平。","○平仄○仄仄仄，平平平仄平仄平。","仄平仄仄仄平仄，平平仄仄仄平平。","仄平仄平平仄仄，平平仄平仄仄平。","仄平○仄仄仄仄，平平仄仄平平平。","仄○平仄仄仄仄，仄○平平仄○平。","仄仄仄○仄仄仄，平仄○平仄平平。","仄平平仄平仄仄，平仄○仄仄○平。","仄平平平仄仄○，仄○平平仄平○。","仄平仄仄平仄仄，仄仄仄仄平仄平。","平平仄仄○平仄，仄仄平仄平○平。","平平仄仄平平仄，仄仄仄平平仄平。","仄平○平仄仄仄，仄平○仄平平平。","○仄平仄平○仄，仄仄仄仄平平平。","平平平仄平仄○，平平仄仄仄仄○。","仄平平仄仄仄仄，仄仄平仄平仄○。","仄平○仄仄平仄，仄仄仄仄仄仄○。"],"paragraphs":["张侯堂堂身八尺，老大无机如汉阴。","猛摩虎牙取吞噬，自叹日月不照临。","策名日已污轩冕，逃去未必焚山林。","我评君才甚高妙，孤竹截管空桑琴。","四十未曾成老翁，紫髯垂颐郁森森。","眉宇之间见风雅，蓝田烟雾生球琳。","胸中垒块正须酒，东海可揽北斗斟。","古人已悲铜雀上，不闻向时清吹音。","百年毁誉付谁定，取醉自可结舌喑。","使公系腰印如斗，驷马高盖驱骎骎。","亲朋改观婢仆敬，成都男子宁异今。","又言屋底甚悬磬，儿婚女嫁取千金。","古来圣贤多不饱，谁能独无父母心。","众雏堕地各有命，强为百草忧春霖。","艾封人子暗目睫，与王同床悔沾襟。","陇鸟入笼左右啄，终日思归碧山岑。","一生能几开口笑，何忍更遣百虑侵。","忽投雄篇写逸兴，仰占乾文动奎参。","自陈使酒尝骂坐，惜予不与朋盍簪。","君材蜀锦三千丈，要在刀尺成衣衾。","南朝例有风流癖，楚地俗多词赋淫。","屈原离骚岂不好，只今漂骨沧江浔。","正令夷甫开三窟，猎以我道皆成禽。","温恭忠厚神所劳，于鱼得计岂厌深。","丈夫身在要勉力，岂有吾子终陆沈。","鄙人相士盖多矣，勿作蔡泽笑噤吟。"],"title":"次韵答张沙河"}
