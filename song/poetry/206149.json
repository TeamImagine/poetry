{"author":"黄庭坚","id":206149,"strains":["仄平仄○仄仄仄，平平仄平仄仄平。","平平平平平仄仄，仄平仄仄仄平○。","仄平仄仄○平仄，仄仄平平仄仄平。","仄平仄仄平平仄，仄仄仄平平仄平。"],"paragraphs":["石趺谷中玉子瘦，金刚窟前药草肥。","仙家耕耘成白璧，道人煮掘起风痱。","绛囊璀璨思盈斗，竹畚香甘要百围。","到官莫道无来使，日日北风鸿雁归。"],"title":"送刘季展从军雁门二首  其二"}
