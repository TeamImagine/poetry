{"author":"方岳","id":127522,"strains":["平平平仄平平仄，仄仄平平平仄平。","平仄仄平平仄仄，仄平仄仄仄平平。","平平平仄仄平仄，仄仄仄平平仄平。","仄仄平平仄平仄，平平平仄仄平平。"],"paragraphs":["云埋莎径闲看竹，瀑煮松风旋作茶。","山骨未如诗骨瘦，涧声欲乱语声哗。","相逢杯有友名玉，所恨坐无人姓车。","到手新诗遣谁写，惊鸦栖壁落枯槎。"],"title":"野步  其二"}
