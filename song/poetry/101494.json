{"author":"赵抃","id":101494,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["买自桐江数岁前，洁中轻外欲巢莲。","同麟荐世宜为瑞，邀鹤寻真定得仙。","肯示吉凶贻后悔，祇随呼吸到长年。","主人幸不烦供养，俾托轺车看两川。"],"title":"新定获龟继得梓漕携之赴官"}
