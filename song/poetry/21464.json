{"author":"黄公度","id":21464,"strains":["仄仄平平仄，平平仄仄平。","仄平平仄仄，平仄仄平○。","仄仄平平仄，○平仄仄平。","仄平○仄仄，平仄仄平平。","仄仄平平仄，平平仄仄平。","○平仄平仄，仄仄仄平○。","仄仄○平仄，平平仄仄平。","平平○仄仄，平仄仄平平。","仄仄平○仄，平平仄仄○。","平平平仄仄，平仄仄平平。"],"paragraphs":["月黑前村笛，风清俯槛琴。","老苔虚殿闭，乔木故宫深。","宿鸟依丛树，踈钟出断林。","夜堂留暑湿，秋谷半晴阴。","事业惟欹枕，尘埃一散襟。","劳生倦奔走，远目寄登临。","割据当年事，英雄万古心。","青山空白骨，华屋漫黄金。","酒薄何劳醉，诗成不废吟。","艰危多感慨，时序苦侵寻。"],"title":"凤凰夜坐联句"}
