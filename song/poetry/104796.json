{"author":"陈耆卿","id":104796,"strains":["平仄平平平，平仄仄仄仄。","仄仄平仄平，平平仄仄仄。","平平仄仄仄，平仄仄平仄。","平○仄平仄，仄仄仄平仄。","仄仄平平平，仄仄仄○仄。","仄仄仄仄仄，仄仄仄仄仄。","仄仄平仄平，仄平平平仄。","○仄平仄平，平○平仄仄。"],"paragraphs":["盘诰通凡民，风雅出贱隶。","后世诸老生，怀疑以没世。","喧呶挟训诂，洋溢满天地。","多闻岂无取，大义恐憔悴。","譬彼医之工，用药不相比。","未足以愈病，或者反致祟。","我欲刊众讹，引之于平易。","当世无圣人，谁其哀此志。"],"title":"读经口占"}
