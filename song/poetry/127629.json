{"author":"方岳","id":127629,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["兰亭人寂几何年，着我糟丘亦冗员。","寻访雪溪无酒债，主张禊帖有诗权。","千岩秀处书如堵，五月凉时藕似船。","只么拍浮真足矣，底须妄想到花边。"],"title":"次韵卢监"}
