{"author":"公乘亿","id":27357,"strains":["平仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，○仄仄平平。","仄仄○平仄，○平仄仄平。","平○平仄仄，○○仄平平。"],"paragraphs":["陶令篱边菊，秋来色转佳。","翠攒千片叶，金剪一枝花。","蘂逐蜂须乱，英随蝶翅斜。","带香飘绿绮，和酒上乌纱。","散漫摇霜彩，娇妍漏日华。","芳菲彭泽见，更称在谁家。"],"title":"赋得秋菊有佳色"}
