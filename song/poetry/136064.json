{"author":"欧阳守道","id":136064,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["为候君诗十日留，无诗何以别交游。","自缘白雪难于和，莫把明珠暗处投。","往施固惭三不报，此鸣傥许两相酬。","今番但挈空囊去，湘水湘山段段愁。"],"title":"索胡学圣诗"}
