{"author":"汪藻","id":236669,"strains":["仄仄仄平仄，？平○○平。","平平仄平仄，仄仄○平平。","平仄仄平仄，仄平平仄平。","平平仄平平，仄仄平平○。","仄仄仄○仄，平平仄平平。","仄仄平仄平，○平仄平平。","平平仄仄仄，仄仄平平平。"],"paragraphs":["小雨静林麓，鹁鸪相应鸣。","移舟漾清浅，薄晚荷风生。","归鸟尽双去，潜鱼时一惊。","菰蒲若无人，渺渺炊烟横。","艇子檝迎我，携鱼荐南烹。","月出殊未高，疏林隐微明。","依投会有处，斗挂天边城。"],"title":"次高邮军"}
