{"author":"王十朋","id":22450,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["春山杜宇唤人归，归见酴醾满架垂。","叶底半开千颗白，鬓边斜插一枝奇。","园林绿树成阴后，亭院青春欲老时。","把酒对花歌数阕，濡毫更和鹿岩诗。"],"title":"酴醾次贾元节韵"}
