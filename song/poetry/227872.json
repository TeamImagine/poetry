{"author":"释德洪","id":227872,"strains":["平平仄仄平○仄，仄仄仄平○仄仄。","仄平仄仄仄○平，○平○平仄平仄。","平平平仄仄○○，平仄平○仄仄平。","平平仄仄仄○仄，仄仄平平仄仄平。","平平仄仄平平仄，○仄平平○仄仄。","仄○平仄仄○○，仄仄○平○仄仄。","仄仄平平仄○仄，仄仄仄平平仄仄。","仄平仄仄仄仄○，仄仄平平仄平仄。","仄平平仄平仄平，仄平仄平平仄平。","仄○平平仄平仄，仄○平平平仄平。","仄平仄仄仄仄仄，仄平仄仄仄仄仄。","仄○平○仄平平，平仄仄仄平仄仄。"],"paragraphs":["多生垢习消磨尽，一念定光空五蕴。","尚能弄笔戏题诗，如钟殷床有余韵。","南台烟霭隔重滩，城廓遥应认刹竿。","湘西六月失三伏，一枕窗风午簟寒。","年来懒复嫌山浅，更欲移庵藏僻远。","又思喧寂不相妨，卧念当年三语阮。","镜里朱颜岂长对，岁月去人宁少待。","是身已作梦幻观，肯复经营此身外。","议郎材志堪逆鳞，笑谈解生寒谷春。","会看为天作喉舌，愿听高风淮海滨。","要知未必与世合，载之诣世世不答。","譬如瓶中有渑淄，虽与世混终不杂。"],"title":"次韵思禹思晦见寄二首  其二"}
