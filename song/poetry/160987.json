{"author":"戴表元","id":160987,"strains":["仄平仄平○，仄仄仄仄平。","仄仄平仄平，平平○仄平。","仄仄平仄仄，平仄仄平平。","仄仄平仄○，仄平平仄平。","平平平平平，平○仄○平。","仄仄平仄平，仄平仄○平。","平平仄仄仄，平平仄平平。","仄仄仄仄仄，平平仄平平。","仄平平平○，仄仄仄仄平。","仄○仄平仄，平平仄平平。"],"paragraphs":["隘夫护藩畛，得少便有余。","达士心旷然，清明如太虚。","海岳陈鼎俎，羲驾走轩车。","唯诺无不行，尚怀豚与鱼。","嗟兹山城氓，憎长逮其胥。","好语朝索茅，怒攻昼攘裾。","侯来未数月，眉头笑舒舒。","退食扫一室，焚香展群书。","举头窗楹间，有榜揭广居。","力行守仁义，邹公不欺余。"],"title":"信府同知黄侯名其读书之室曰广居"}
