{"author":"王庭珪","id":238219,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["久战词场力未衰，毫端珠璧粲离离。","气如八尺九花马，人似千年五聚龟。","国士无双君自有，痴儿不了我先知。","七年留滞沅湘道，忽咏青山独往诗。"],"title":"次韵段季裕惠诗二首  其一"}
