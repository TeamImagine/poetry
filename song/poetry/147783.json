{"author":"方回","id":147783,"strains":["仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["妙论剧谈逢大敌，深林荫樾尾清游。","柳州先记知非偶，陆相荒庄愧不秋。","似舅远寻昆弟好，老生猥与介宾谋。","凄其廿载龙门梦，垫角曾登李尹舟。"],"title":"朱用和用予南山旧韵次韵谢并呈罗弘道"}
