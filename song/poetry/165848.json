{"author":"黎廷瑞","id":165848,"strains":["○仄仄平平，平仄平平平。","仄平平仄仄，○仄仄○平。","仄仄仄平仄，平平平仄平。","仄仄仄平仄，仄平○仄平。","平仄仄仄平，平仄仄仄平。","平平仄平仄，仄平平仄平。","平平仄仄仄，平仄仄仄平。","仄平○仄平，仄仄仄仄平。","平平平仄仄，仄仄平平平。","○平仄○平，平仄仄仄平。","仄仄仄仄仄，平平仄平平。","仄平仄平仄，仄平平○平。"],"paragraphs":["王识九江黥，侯许平阳奴。","臭奇恒互出，冠屦奄相逾。","此说偶奇验，人人生妄图。","曷不返吾照，湛然观本初。","天地付我形，森列万理俱。","形拘有枯菀，理充无智愚。","涂人可以禹，为善即舜徒。","奈何遗此心，豢此尺寸肤。","君颛唐举术，乃取荀卿书。","论心不论形，名象足启余。","宇宙共一轨，纷纷落迷涂。","愿言述吾语，一呼旋其车。"],"title":"赠初心相士"}
