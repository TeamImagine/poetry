{"author":"孔平仲","id":203430,"strains":["仄平仄平平，仄仄仄仄仄。","平平仄仄平，仄仄仄仄仄。","○仄仄仄仄，○仄仄仄仄。","仄○仄○平，仄仄仄仄仄。","仄平平仄平，仄仄仄平仄。","○平仄平平，仄仄仄仄仄。","平平平仄平，仄仄平仄仄。","仄仄平仄仄，仄仄仄平仄。","平平仄平平，平仄仄平仄。","平平平仄平，平仄仄仄仄。","仄平仄平平，仄仄平仄仄。","仄仄平仄平，仄仄平仄仄。"],"paragraphs":["自君卧漳滨，我意恍若疾。","无人与笑言，兀兀守一室。","当寝或不寝，当食或不食。","有思气填胸，可骇几战栗。","想君端在家，比我乃安逸。","妻孥以嬉娱，簿领久阁笔。","南城趋北城，道路无所隔。","我岂无仆马，子不见宾客。","哦亭足清风，林木助萧瑟。","葵花无数开，莲叶亦已出。","起来定何时，幸会能几日。","已令𫇴白醪，待子欢促膝。"],"title":"又寄梦锡"}
