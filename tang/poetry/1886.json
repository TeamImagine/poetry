{"author":"张籍","id":1886,"strains":["仄平仄，平平仄平平仄仄。","○○仄平仄○平，平仄仄平平仄○。","平平仄平○仄仄，仄仄仄○仄平仄。","仄仄仄仄平仄平，仄平仄仄平平仄。","平平仄平○平仄，平仄仄平平仄仄。"],"paragraphs":["筑城去，千人万人齐抱杵。","重重土坚试行锥，军吏执鞭催作迟。","来时一年深碛里，著尽短衣渴无水。","力尽不得抛杵声，杵声未定人皆死。","家家养男当门户，今日作君城下土。"],"title":"杂曲歌辞 筑城曲"}
