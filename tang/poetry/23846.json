{"author":"苏味道","id":23846,"strains":["仄仄平平仄，平平仄○○。","平平仄仄仄，平○仄平平。","仄仄平仄仄，平平平仄○。","仄平平仄仄，平仄仄平平。","○仄平平仄，平○仄仄平。","仄○平仄仄，平仄仄平平。"],"paragraphs":["振鹭齐飞日，迁莺远听闻。","明光共待漏，清鉴各披云。","喜得廊庙举，嗟为台阁分。","故林怀柏悦，新幄阻兰薰。","冠去神羊影，车迎瑞雉群。","远从南斗外，遥仰列星文。"],"title":"使岭南闻崔马二御史并拜台郎"}
