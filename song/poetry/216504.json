{"author":"张耒","id":216504,"strains":["平平平仄仄平平，平仄平平平仄平。","仄仄仄平平仄仄，仄平平仄仄平平。","仄平平仄平平仄，平仄平平平仄平。","仄仄平平仄平仄，平平仄仄仄平平。"],"paragraphs":["荒凉官舍对淮流，樽酒相逢为少留。","夹道老椿鸦哺子，隔墙荒草牧呼牛。","渡头人散前村市，天际帆来何处舟。","自古诗人最多感，新篇应解写骚愁。"],"title":"题淮阴孙簿壁"}
