{"author":"释重显","id":222087,"strains":["平平平仄仄，○平平仄仄。","仄仄平仄平，平平仄平仄。","平平○仄平，平仄平仄○。","仄仄平仄平，○平仄平仄。","平仄仄○平，仄平平○○。","平仄仄平平，仄仄平平仄。","平平仄仄平，平平仄仄仄。","仄仄仄平平，仄平平仄仄。","○平仄仄仄，仄仄平平○。","仄平○仄平，○平仄平仄。"],"paragraphs":["玲珑岩古寺，冠乎明越境。","海眼通洌泉，天心耸危岭。","尝游兴未阑，遐想神忽凝。","彼士真觉雄，相邻不孤迥。","吾爱济横流，孰云烦虑屏。","吾爱整頺纲，岂止浮根静。","栖梧瑞九包，追风骏十影。","顾我不争衡，与谁闲鬭茗。","乘时既磊落，照世非昏暝。","伫为王者师，三千统摩顶。"],"title":"和颂"}
