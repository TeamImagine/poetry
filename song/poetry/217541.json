{"author":"张耒","id":217541,"strains":["平平仄仄平，仄仄○仄仄。","仄平平平仄，仄仄仄平仄。","平仄平仄○，仄○平仄仄。","平平仄平平，仄仄平仄仄。","平平平仄仄，平仄仄○仄。","平平仄仄仄，仄仄平平仄。","平仄仄平平，平平平仄仄。"],"paragraphs":["春郊草木明，秀色如可揽。","雨余尘埃少，信马不知远。","黄乱高柳轻，绿铺新麦短。","南山逼人来，涨洛清漫漫。","人家寒食近，桃李暖将绽。","年丰妇子乐，日出牛羊散。","携酒莫辞贫，东风花欲烂。"],"title":"感春十三首  其一"}
