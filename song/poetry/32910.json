{"author":"陆游","id":32910,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["淡日微云共陆离，曲阑危栈出参差。","老松临道阅千载，杜宇号山连四时。","汉水东流那有极，秦关北望不胜悲。","邮亭下马开孤剑，老大功名颇自期。"],"title":"驿亭小憩遣兴"}
