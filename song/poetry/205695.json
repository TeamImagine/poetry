{"author":"李之仪","id":205695,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老恋穷年怯五更，可堪爆竹响新声。","但惊灯火如残梦，岂有心情敌后生。","饧竞胶牙空对白，酒期分岁独怜清。","赐袍应有天香在，想见明朝奉九成。"],"title":"除夜寄王性之"}
