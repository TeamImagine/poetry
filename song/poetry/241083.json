{"author":"周紫芝","id":241083,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["湖上春风结暮阴，乱云堆雪晚来深。","便随柳絮飞将去，谁管桃花冷不禁。","自苦多愁成客恨，不关难测是天心。","乘除妙理谁能会，明日朝暾忽满林。"],"title":"二月二十三日薄雪"}
