{"author":"袁说友","id":70665,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄平平仄仄平。"],"paragraphs":["千仞山头更有山，一山去后一山还。","林峦有路春回绿，仙洞无人夜启关。","岫列千屏森葆卫，石藏五色像形颜。","举头待向峡中望，见说青天近一斑。"],"title":"和赵周锡制干峡中韵四首  其二"}
