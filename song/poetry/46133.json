{"author":"梅尧臣","id":46133,"strains":["平平平仄平，仄仄平平仄。","仄仄平平平，仄仄仄平仄。","平平平仄平，仄仄平仄仄。","平仄仄平平，仄平平仄○。","平平仄平仄，平仄○平○。","仄仄仄○平，平平○仄仄。","仄平平仄仄，仄仄平平仄。","仄仄仄平仄，仄仄平平仄。","平平仄平仄，仄仄平○○。","仄仄仄平平，平平仄平仄。"],"paragraphs":["阳春何处来，客自商丘至。","一唱新辞工，始见故人意。","园林谁与游，卉木欣已媚。","花上有微阴，水边无近思。","遥怜数觞豆，何必亲歌吹。","牧马忆当时，招延遗旧地。","不逢浮沼雁，但见衔鱼翠。","日予谬词律，答句嗟芜累。","安能接贤彦，乐事联轻骑。","独不负春风，尘缨此怀愧。"],"title":"依韵和太祝同诸君游园湖见寄"}
