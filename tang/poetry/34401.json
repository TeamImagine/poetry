{"author":"陈子昂","id":34401,"strains":["平仄仄平仄，平平仄仄平。","平平仄平仄，○仄平？平。","平平平平仄，平仄仄平平。","平仄平仄仄，仄仄仄○平。","平仄仄仄仄，平平仄仄平。","仄仄平仄仄，平平平仄○。","仄平仄仄仄，○仄仄平平。","仄仄平平仄，平仄仄仄○。"],"paragraphs":["丁亥岁云暮，西山事甲兵。","赢粮匝邛道，荷戟争羌城。","严冬阴风劲，穷岫泄云生。","昏噎无昼夜，羽檄复相惊。","拳跼竞万仞，崩危走九冥。","籍籍峰壑里，哀哀冰雪行。","圣人御宇宙，闻道泰阶平。","肉食谋何失，藜藿缅纵横。"],"title":"感遇诗三十八首 二十九"}
