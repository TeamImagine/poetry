{"author":"岑参","id":57282,"strains":["仄平仄仄仄仄仄，平平仄仄仄平仄。","仄平仄平仄仄仄，仄平仄平○仄仄。","仄仄平平平仄平，平平仄仄仄平平。","平平仄仄平仄仄，平仄平平平仄○。","平平平平○仄仄，仄仄○平仄平仄。","仄仄平平仄仄平，平平仄仄平平仄。","平仄仄平平平仄平，仄仄仄平仄仄平。","平平仄仄平仄仄，○仄平平平仄平。"],"paragraphs":["世人见竹不解爱，知君种竹府城内。","此君托根幸得地，种来几时闻已大。","盛暑翛翛丛色寒，闲宵槭槭叶声干。","能清案牍帘下见，宜对琴书窗外看。","为君成阴将蔽日，迸笋穿堦踏还出。","守节偏凌御史霜，虚心愿比郎官笔。","君莫爱南山松树枝，竹色四时也不移。","寒天草木黄落尽，犹自青青君始知。"],"title":"范公丛竹歌"}
