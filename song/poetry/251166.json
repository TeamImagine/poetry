{"author":"王洋","id":251166,"strains":["仄仄仄平仄，平仄仄平仄。","仄仄仄仄平，平仄仄平仄。","仄仄仄平仄，仄平○仄仄。","仄仄仄平仄，仄平平仄仄。","仄平仄平仄，平仄○平仄。","平仄仄仄平，仄仄平○仄。","仄仄○仄平，仄仄仄平仄。","平平仄平○，○平仄平仄。","平○平仄平，仄仄平仄仄。","平仄平仄平，仄平平仄仄。","仄仄平仄○，仄仄仄仄仄。","平仄平平平，仄平仄仄仄。","仄仄平仄○，仄仄仄平仄。","仄平平仄平，平平仄平仄。","平平仄○平，○平仄平仄。","仄仄仄仄仄，平仄仄平仄。","平平仄平仄，平平仄平仄。","○平○仄仄，仄仄平平仄。","仄仄仄仄○，仄平仄平仄。","平平○平平，平仄○仄仄。","平仄仄仄平，仄仄仄仄仄。","仄仄平仄○，仄仄平○仄。","仄平仄平仄，仄仄平仄仄。","平平仄平仄，平○仄平仄。","仄仄仄仄平，仄平仄平仄。","平平仄仄平，仄仄平平仄。"],"paragraphs":["我有一双眼，光可照明烛。","我有一寸肠，时复漱醽醁。","我有两垂鬓，与君相映绿。","我有一双脚，比君非不足。","眼能别妍丑，肠不虑荣辱。","须鬓每自怜，足力能相逐。","一一将比君，未便遽惭恧。","胡为被君轻，污田对寒玉。","君如邀我游，我亦知所以。","朝出任意游，暮归同倒屣。","况此郊野间，远近在一视。","东抵东家田，绕溪六七里。","北向关外行，五里见淮水。","我家园在西，鸣泉到清耳。","南郊野叟村，殷勤种桃李。","大抵浩荡处，潇洒异城市。","春云乍为锦，余霞忽成绮。","兴来思暂息，极目无涯涘。","两眼极恣横，性情始欢喜。","归来看君诗，陈馈铺八簋。","罗列水陆珍，咀啖尽日美。","我亦强自吟，合处粗相似。","醉时所经历，醉后诗在纸。","连粘动成卷，持行不羞耻。","以此不畏君，请君亮肝肺。","晴来拟出游，唤我为君起。"],"title":"我有一双眼赠徐氏仿老徐体仆近与思远赓和颇自言老有拒徐出游意恐以仆为真老也故有此作"}
