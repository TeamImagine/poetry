{"author":"李流谦","id":30959,"strains":["平平仄仄仄平平，平仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["穷年斗粟亦时须，清坐那能论有无。","洗我破樽倾竹叶，觅君佳句写桃符。","种瓜晚计应先定，画餠空名不拟沽。","办取芒鞋山里去，羊肠纵险是夷途。"],"title":"谯允蹈知县和予所作二诗复用韵答之  其二"}
