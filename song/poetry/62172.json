{"author":"虞俦","id":62172,"strains":["平平平仄平平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["雷车谁唤阿香推，酿雨云头簇不开。","猛热急掀江汉立，先声偏上竹梧来。","高唐赋就何曾梦，杜曲诗成不费催。","颇欲灯前同夜酌，却愁牢落馈无台。"],"title":"五月二十七日夜大雨前三日热甚"}
