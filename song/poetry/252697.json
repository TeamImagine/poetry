{"author":"黄彦平","id":252697,"strains":["○平○平平，仄平仄平仄。","平平○平仄，仄仄平○仄。","平平仄平仄，仄○○平仄。","平平仄仄平，○仄仄○仄。","仄平平仄仄，平仄平平仄。","仄仄仄仄平，平○仄○仄。","平平仄平平，仄仄仄平仄。","仄仄仄○平，仄仄仄平仄。","平平仄平仄，仄仄平平仄。","平平仄仄○，仄仄○平仄。"],"paragraphs":["长江分东西，下流隔沧楚。","方船漕红粟，出节须调护。","催科急星火，踏浪轻尘土。","公私此一时，长短要相补。","水生春岸阔，江净桃花吐。","饯宴那得频，征帆会当举。","烟鬟小姑山，晓镜女儿浦。","雁雁破行飞，鸭鸭避人语。","平生钓竿手，只合江湖去。","因君偶别离，感我犹羁旅。"],"title":"送徐稚山江西漕"}
