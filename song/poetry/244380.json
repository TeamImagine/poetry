{"author":"李纲","id":244380,"strains":["仄○仄仄平仄平，仄平仄平平仄平。","仄○平仄○仄仄，仄仄仄仄平平平。","平平平平仄仄平，仄仄○仄平○平。","平平平仄仄平仄，平仄仄仄平平平。","仄平仄仄平仄仄，仄仄仄仄平平平。","平平平平仄仄仄，仄平平仄平平仄。","仄平平仄仄平仄，仄仄仄仄平平平。","平平平仄仄仄仄，仄仄平仄平平平。","仄平仄仄仄平仄，仄平仄仄平仄平。","仄平仄仄仄平仄，仄仄仄仄平平平。","平平仄仄仄平仄，平仄？仄仄仄平。","平仄仄仄平仄仄平仄仄，平平仄仄平仄平。"],"paragraphs":["洞庭一夜天雨霜，橘林绿苞朝已黄。","远题书后三百颗，入手便觉秋风香。","黄金为肤白玉瓤，沆瀣深贮甘且芳。","雕盘初擘噀清雾，冰齿乍嚼流琼浆。","色香气味纷可喜，下视众果皆茫茫。","嗟余平生爱种此，木奴千树梁谿傍。","只今蒿艾已埋没，岂敢向日争荧煌。","蓬莱云气久寂寞，汉殿无复罗潇湘。","厥包纵有尽酸涩，剖之蠧朽安足尝。","乃知汝病是天意，坐使玉食无辉光。","荒山乃尔饫佳品，安得騕袅置锦堂。","君不见杜陵野老歌病橘，萧萧半死诚可伤。"],"title":"食橘"}
