{"author":"楼钥","id":66940,"strains":["仄平平仄仄平平，平仄平平仄仄平。","平平平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["老来何以度光阴，祇有围棋与鼓琴。","棋为心劳疏对局，琴因臂弱倦调音。","曲肱时复同尼父，面壁何妨学少林。","气习未除祇自笑，又还弄笔动微吟。"],"title":"老来"}
