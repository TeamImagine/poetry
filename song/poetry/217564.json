{"author":"张耒","id":217564,"strains":["平平仄仄仄仄仄，仄平仄平仄仄仄。","平○仄仄平○平，仄平平仄○仄仄。","仄仄○平平仄仄，仄○○仄平平仄。","平平平平平仄○，平仄仄仄平平平。"],"paragraphs":["齐安一郡雨不足，稻畦土坚不入谷。","城中赤日风吹沙，老鸦衔火烧竹屋。","百尺长绳抽井底，井中泥滓多于水。","潭边龙祠悬纸钱，谁令霹雳惊龙眠。"],"title":"不雨"}
