{"author":"苏轼","id":195503,"strains":["平平仄平仄，仄仄平平平。","平平仄平平，仄平仄仄平。","仄平平平平，○仄平仄○。","仄○仄仄仄，仄仄平平平。","仄仄平仄平，平仄仄平平。","平平平仄仄，仄平仄仄平。"],"paragraphs":["洄潭转埼岸，我作江郊诗。","今为一廛氓，此邦乃得之。","葺为无邪斋，思我无所思。","古观废已久，白鹤归何时。","我岂丁令威，千岁复还兹。","江山朝福地，古人不我欺。"],"title":"陶移居二首  其二"}
