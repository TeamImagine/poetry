{"author":"释居简","id":91056,"strains":["○平仄平平○仄，平○仄仄平平仄。","仄平平仄仄平平，平仄仄平平仄仄。","仄平仄仄平○平，平仄仄○平平○。","平平仄仄○平平，仄仄平仄平平平。","平○仄仄○平仄，仄○平平平仄仄。","仄仄平平平仄平，仄仄○仄平仄平。","○平仄仄○平仄，平仄仄平平仄仄。","平仄仄○平仄○，平仄平平平仄平。"],"paragraphs":["将军发机阴中的，功如熟稼生螟𫋌。","母仪天下极尊荣，非道得之非所得。","一朝乐去悲相随，霜露既降风凄其。","惸惸吊景将安之，不自为计终奚为。","关中旧约三章法，法当夷宗雠逆节。","况复曾孙诛大臣，项背相望眉不颦。","昭台不隔昭阳路，花落鸟啼春几度。","麟角凤觜皆可煎，惆怅君恩非断弦。"],"title":"昭台行  其二"}
