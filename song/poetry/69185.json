{"author":"赵善括","id":69185,"strains":["平平仄平○，仄仄平仄仄。","仄平平仄○，平仄仄仄仄。","平○仄平平，平仄仄平平。","平仄平仄仄，仄仄平平仄。","仄平平平平，仄平仄仄仄。","平○仄仄仄，○仄仄平仄。","○仄平平平，仄仄仄平仄。","○平仄平仄，仄仄平仄仄。","仄平仄○平，仄平仄仄仄。","平平仄仄仄，仄仄平平○。","平平仄平○，仄平平仄仄。","仄仄仄仄平，仄仄平平○。","仄平仄仄平，平仄仄平仄。","仄仄平平仄，仄仄平○仄。","仄平仄仄平，仄仄平仄仄。","仄平平平平，仄平平仄○。","仄平○仄平，仄仄平仄仄。","仄平平○平，平仄平仄○。"],"paragraphs":["平生抱迂疏，举世无两个。","每为饥所驱，奔走不可奈。","尝闻伯夷风，粗尔立顽懦。","初试岩邑宰，再作侯藩佐。","一麾来江湖，不容暖席坐。","流行遇坎止，留落寓江左。","轲毁遭臧仓，孔厄类阳货。","从来宦情薄，况已心力惰。","二儿可应门，肯堂复肯播。","东湖五亩宅，喜赋归来些。","林亭足遐观，竹斋宜醉卧。","自谓景物幽，绝唱无人和。","朅来憩水滨，光渌静无涴。","一见罗夫子，道眼俱看破。","始知蠛蠓飞，未识天壤大。","万竿旌旗林，五车牛马驮。","羡君如籍咸，愧我非白贺。","续貂惭斐然，君恕毋督过。"],"title":"和罗倅竹园唱和之什"}
