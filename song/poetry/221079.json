{"author":"邹浩","id":221079,"strains":["平仄平仄仄仄平，平平平仄仄平平。","平平平仄平平仄，仄仄平仄仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["宾主相忘沔水滨，高风谁与向来亲。","君能鸡黍酬初诺，我亦虀盐得此春。","桃李无言方永日，江山有路正宜人。","直须弄凤骑龙去，莫使身为可畏身。"],"title":"次韵答谢公靖节推将至襄阳见寄  其二"}
