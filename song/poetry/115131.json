{"author":"刘克庄","id":115131,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄平平。","仄仄仄平平仄仄，平平平仄仄平平。"],"paragraphs":["小窗几载共吟披，重见残编拊事悲。","早日才高鹦鹉赋，暮年泪尽鹡鸰诗。","神交梦尚通康乐，手泽书堪付阿宜。","若是孔怀因未断，安知来世不吹箎。"],"title":"览西斋弟子抄诸家诗一首"}
