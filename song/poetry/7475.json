{"author":"王之道","id":7475,"strains":["仄平平仄仄平平，平仄平平仄仄平。","仄仄平平仄仄仄，仄仄平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["马头聊复问诸涂，东指宣城百里余。","水外山屏供步障，道傍蛙吹接行车。","青归柳色浮烟里，红入花光过雨初。","春意似同人意好，此行那患食无鱼。"],"title":"隠静道中"}
