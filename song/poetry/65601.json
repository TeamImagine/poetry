{"author":"廖行之","id":65601,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["雁行场屋久联翩，赋客终为桂籍仙。","鸾诰已封慈母贵，鲤庭仍见世科传。","转头生死归何地，反掌荣枯欲问天。","贱子门阑方有托，惊嗟梁木忽先颠。"],"title":"挽刘主簿令二首  其一"}
