{"author":"李彭","id":233344,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄仄平仄，平仄仄平平仄平。","仄仄平平平仄仄，仄平仄仄仄平平。"],"paragraphs":["朔风卷我屋间茅，乌鹊含将去作巢。","执扑鸠工课奴客，巡檐长啸望江郊。","谢公五畞似能保，扬子一区聊解嘲。","欲学参谋怀广厦，苦无鳯觜续弦胶。"],"title":"葺茅屋戏成"}
