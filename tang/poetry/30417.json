{"author":"罗邺","id":30417,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["红闲碧霁瑞烟开，锦翅双飞去又回。","一种鸟怜名字好，尽缘人恨别离来。","暖依牛渚汀莎媚，夕宿龙池禁漏催。","相对若教春女见，便须携向凤凰台。"],"title":"鸳鸯"}
