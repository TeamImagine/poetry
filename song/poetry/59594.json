{"author":"陈造","id":59594,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄平平平。","平平平仄平平仄，平仄平平仄仄平。"],"paragraphs":["萍梗漂浮已老翁，归来差乐未终穷。","稻田取足随丰歉，花圃逢春自白红。","禅老版头容客饱，臧孙鼎足祇墙东。","更闻名酒新传法，诗外棋边莫放空。"],"title":"寄师文二首  其二"}
