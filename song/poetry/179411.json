{"author":"苏颂","id":179411,"strains":["平平平仄仄平平，仄平平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["行藏无意但随时，不为人知我者稀。","负壳蜗牛初就舍，驯鸥海客已忘机。","缄收卷轴尘生蠹，合和丹丸醭有衣。","久冒宠荣无所补，敢烦从事叹巍巍。"],"title":"走笔次韵察推见别二篇  其一"}
