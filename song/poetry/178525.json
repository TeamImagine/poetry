{"author":"司马光","id":178525,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["今歳台星聚洛中，甘棠前后雨阴浓。","英辞唱和诗千首，高宴游陪禄万锺。","木末霜繁花未落，云间字小雁相从。","西湖在望亲朋远，节物那堪处处逢。"],"title":"和留守相公九月八日与潞公宴赵令园有怀去年与景仁秉国游赏"}
