{"author":"胡则","id":189163,"strains":["平平仄平仄，平仄平仄仄。","平仄○平平，平平仄平仄。","平平仄仄仄，仄仄仄平仄。","仄仄仄○平，仄○平○仄。","平平仄仄仄，平仄平平仄。","平仄平平仄，平仄平平仄。","平仄平平平，仄仄仄平仄。","仄仄平仄平，平平仄平仄。"],"paragraphs":["孤峰耸高桂，千载同一日。","秋气正飞霜，天风落丹实。","纷纷宝砌傍，颗颗露珠密。","始自月中来，又从骊颔出。","香浮古佛刹，光照高僧室。","吴越饶珍异，金玉非俦匹。","尝咏贤人诗，未载史臣笔。","至矣天竺山，山灵诞奇物。"],"title":"酬和二章拜呈慈云大师伏惟采览 和桂子"}
