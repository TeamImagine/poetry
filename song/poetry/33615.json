{"author":"陆游","id":33615,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["柴门虽设不曾开，为怕人行损绿苔。","妍日渐催春意动，好风时卷市声来。","学经妻问生疏字，尝酒儿斟潋滟杯。","安得小园寛半亩，黄梅绿李一时栽。"],"title":"闲意"}
