{"author":"邵雍","id":124098,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平平，仄仄平平仄仄平。","平仄仄平平仄仄，仄平仄仄仄平平。"],"paragraphs":["鬓毛不患渐成霜，有托琴书子一双。","既乏长才康盛世，无如高枕卧南窗。","明知筋力难为强，犹说云山未树降。","多谢故人相爱甚，辙鱼幸免困西江。"],"title":"答人见寄"}
