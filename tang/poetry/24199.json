{"author":"薛逢","id":24199,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["玄晏先生已白头，不随鹓鹭狎群鸥。","元卿谢免开三迳，平仲朝归卧一裘。","醉后独知殷甲子，病来犹作晋春秋。","尘缨未濯今如此，野水无情处处流。"],"title":"韦寿博书斋"}
