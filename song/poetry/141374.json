{"author":"释祖钦","id":141374,"strains":["仄仄平平仄仄仄，平仄平○仄仄仄。","仄仄○平仄仄平，平○平平仄平仄。","仄平仄○仄仄○，○○平平仄平仄。","仄平仄仄仄平○，平平仄仄平平仄。"],"paragraphs":["忆昔西山亮座主，曾有虚空解讲语。","唤得回头是马师，规鉴丛林照千古。","上人学禅不学教，禅教初无二门户。","一拳打破太虚空，知音不在频频举。"],"title":"师亮禅者"}
