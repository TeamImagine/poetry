{"author":"吕本中","id":246465,"strains":["仄平○平平仄平，仄平仄平○仄仄。","平仄仄仄仄平仄，仄仄仄仄○平平。","○平○仄平仄平，平○仄仄平平平。","仄仄仄仄○平平，仄平仄平平仄平。","仄平仄仄平平平，仄平仄仄○○○。","仄平仄仄○○○，仄平仄○平仄平。","平仄仄仄平平平，平仄仄仄仄平平。","平平仄仄○仄仄，仄平平平平仄仄。","平仄仄仄平平仄○○仄，○仄平平仄平仄。"],"paragraphs":["北风吹沙秋草黄，汉家故陵当路傍。","残墓断垅趁风雨，狭径小树行牛羊。","当时王子朝未央，飞燕姐弟承龙光。","大策已定回朝阳，不知外家诸舅忙。","后来变化尤猖狂，佞贤贼莽分行藏。","岂知汉运中更长，济阳舍中方赤光。","终亦变化随飞扬，何独此地令人伤。","人生睹此当自顾，位高金多终此路。","君不见五陵佳气且如此，更复何情说丁傅。"],"title":"陵城歌"}
