{"author":"释清远","id":225882,"strains":["仄仄仄平仄平仄，平平仄仄平平仄。","○仄平平仄仄平，平平仄仄平平仄。","平平仄仄○平仄，仄仄平平平仄仄。","仄○平平仄仄平，仄○仄仄平平仄。"],"paragraphs":["旷大劫来不虚妄，言言故得皆真实。","应念蒙光迅电飞，寻声救苦奔风疾。","千章万句离文字，异韵殊音垂秘密。","现相宣扬遇此时，见闻颖脱欣今日。"],"title":"观音像赞二首  其二"}
