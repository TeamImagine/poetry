{"author":"李石","id":20443,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["起来蛛网罥茅檐，脱叶飞飞却倒粘。","十月风光成妩媚，一林霜气自深严。","幽花已老何人摘，村酒无多喜客添。","收拾江湖闲望眼，展峰亭上数山尖。"],"title":"展峰亭"}
