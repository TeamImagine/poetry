{"author":"洪拟","id":229763,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["富贵功名岂易量，暂休聊洗十年忙。","赤城山下林泉美，退老堂中日月长。","种竹几年心未厌，栽花经日手犹香。","一丘寄傲真吾事，何必怀归问故乡。"],"title":"建炎丞相成国吕忠穆公退老堂  其一"}
