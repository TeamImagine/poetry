{"author":"陆游","id":38720,"strains":["仄仄平○仄平○，仄平仄仄平平仄。","平平仄仄仄○仄，仄仄平平仄平仄。","平平仄仄仄平平，平仄平平○平仄。","平平○仄平仄仄，仄平仄仄平平仄。","○○平平仄平仄，平平仄仄平平仄。","仄平仄仄仄平平，平仄平○平仄仄。"],"paragraphs":["积雨初收晓寒重，野人忽作清都梦。","宫墙柳色绿如染，仰视修门岌飞动。","元章久已葬岷山，安得翩翩并驰鞚。","春光如昔交旧少，肺肝欲写谁堪共。","颇闻天阍有疑事，通明殿下方佥议。","约君切勿负初心，天上人间均一是。"],"title":"清都行"}
