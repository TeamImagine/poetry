{"author":"王之道","id":7219,"strains":["仄仄平仄仄，仄平仄平仄平仄。","仄○○仄仄，仄平仄仄仄仄仄。","仄平仄仄平○平，平平仄仄仄平平。","仄仄平仄平仄仄，仄仄仄仄○平平。","仄平平平○○仄，平仄○平仄○仄。","平平仄平仄仄平，平平仄仄平仄仄。","仄平仄仄平平平，平平仄仄○平平。","仄平平平仄平仄，仄仄平仄○○平。","仄平仄仄平仄仄，仄仄仄平平仄仄。","平平仄仄仄仄平，○仄○平仄平仄。","平仄平○仄仄平，仄平仄仄平仄平。","平○平平仄仄仄，仄仄平仄平平平。","平仄仄平平平仄平仄仄，仄仄仄平仄仄仄。","平平平仄仄仄平，仄仄平平仄平仄。","仄仄仄仄仄仄仄○平平，平○仄仄仄仄平。","平平仄仄仄仄仄，平平○仄○平平。","仄平○○仄○仄，仄仄仄○平仄仄。","仄平仄仄仄仄平，平仄平平平仄仄。","仄平仄仄仄仄○，平平仄仄平仄平。","平平仄仄平仄平，平平平平平仄○。","平仄仄平平○平，平○平平仄平平。","平平○仄平○○，○平仄○仄仄平。","仄仄仄仄平，平平仄仄平仄平。","平平○仄仄○仄，仄仄仄平○仄平。"],"paragraphs":["饯别宜有酒，我无一杯漱君口。","送行当以赆，我无一物藉我手。","与君意气真相知，君尝谓予可言诗。","独有诗句堪送别，欲赋复止空嗟咨。","送君胡为三叹息，文酒从今失三益。","干戈日寻雅道衰，吾徒一别真可惜。","问君四海无家归，飘然此去将何之。","答云南阳善城守，屡以孤垒攘重围。","我今欲往诚有以，主帅好贤同邑里。","辎车傥许载病翁，长策犹能靖多垒。","骐骥君看伏枥姿，髪虽种种心不衰。","胸中之奇老未吐，忍死山谷甘寒饥。","君不见元龙豪气真磊落，卧见许生自旁若。","时危康济乃丈夫，问舍求田匪余乐。","又不见越石夜半闻鸡鸣，披衣起舞贺友生。","风尘澒洞四海乱，英雄攘臂收功名。","古人相期盖如此，岂效世间儿女子。","出门惘惘色可怜，君亦为之殊可鄙。","壮君此语胆忽张，群忧散尽增激昂。","西风猎猎天落霜，千山凋林松桧苍。","寒菊始花黄且香，高空无云老雕翔。","登山临水秋兴长，行人欲行送者伤。","我独不复伤，知君壮志殊未央。","为君援笔写长句，一洗古今离别肠。"],"title":"送管养正长歌"}
