{"author":"蔡戡","id":71281,"strains":["平平仄仄平，仄平仄仄仄。","仄仄平平平，○仄仄平仄。","平仄平平平，平平○平仄。","仄仄仄平平，平平仄平仄。","仄平仄仄仄，○仄仄仄仄。","仄仄仄○平，仄平○仄仄。","平仄仄仄平，平平仄平仄。","平平平仄仄，平平仄平仄。","平○仄仄平，平仄仄仄仄。","仄平仄平仄，仄仄平○仄。","仄仄仄平平，平平仄平仄。","平仄仄○平，平平仄平仄。","○仄平平仄，仄仄平仄仄。","○平○仄仄，平仄仄○仄。","仄仄仄仄仄，平平仄仄仄。","平仄仄仄平，仄仄平仄仄。","仄平仄？平，仄平平仄仄。","平○仄○○，仄仄平仄仄。","平仄○仄○，仄仄平仄仄。","仄平平仄平，仄平仄平仄。"],"paragraphs":["人生七十稀，我今六十六。","幼小承门资，长大窃科目。","平步登瀛洲，超迁应郎宿。","省寺久徊翔，京华厌驰逐。","七持使者节，三剖刺史竹。","晚玷两禁班，滥纡三品服。","游宦四十年，徒糜太仓粟。","君恩无以报，扪心自惭恧。","吾闻老氏言，知足乃不辱。","力辞会稽组，愿赋祠庭禄。","举首谢鹓鸿，甘心友麋鹿。","家有十顷田，居多数椽屋。","长子通朝籍，二女归仕族。","貤恩沾弟侄，余俸赡亲属。","始望岂及此，平生不啻足。","无奈百病侵，齿豁头已秃。","指挛足蹒跚，背驼腰屈曲。","消长自乘除，祸福多倚伏。","枚数亲旧间，十九登鬼录。","自怜衰病翁，讵知不为福。"],"title":"效白乐天体自咏二十韵"}
