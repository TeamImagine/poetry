{"author":"谢逸","id":226577,"strains":["仄平平仄平，平仄平平仄。","仄仄仄平平，仄平仄平仄。","平仄平仄平，仄仄仄平仄。","平仄平仄仄，仄平平仄仄。","仄平仄平平，仄仄仄平仄。","平平○平仄，仄仄仄平仄。","仄平仄平仄，仄仄平仄仄。","仄平平平仄，平平平仄仄。"],"paragraphs":["竹林墙外梢，梅蘂檐前朵。","万籁寂无声，夜阑耿灯火。","通守尘外姿，体道忘人我。","邀客文字饮，麈风清四座。","酒酣诵新诗，老气激衰惰。","公诗如天骥，逸韵谢缰锁。","小人窘驽足，十步常九跛。","愿公勤鞭策，他年逢饭颗。"],"title":"陈倅席上分韵得我字"}
