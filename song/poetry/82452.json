{"author":"孙应时","id":82452,"strains":["仄平平仄仄平平，平仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平平仄平。","平仄仄平平仄仄，平平平仄仄平平。"],"paragraphs":["不将尘土望清华，珍重高情久更加。","肯把书来话心曲，又从今去各天涯。","一麾可是君恩薄，百丈休怜江路赊。","归见故人应一笑，为传消息报梅花。"],"title":"著作李季章得阆守去国以书道别追寄四韵"}
