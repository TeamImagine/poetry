{"author":"舒岳祥","id":143357,"strains":["平仄仄平仄，仄仄平仄仄。","平平平仄平，仄平仄○仄。","平平仄○仄，仄平平仄仄。","平平平仄仄，仄仄平仄仄。","平平平仄平，平仄仄平仄。","○仄仄仄平，仄仄平仄仄。"],"paragraphs":["虫有搏蝇虎，似蟢无网罟。","群蝇争嘬时，潜身入其聚。","蝇初玩其小，突然能攫取。","生擒加面缚，不辨头翅股。","蝇为人所憎，同欲畀兹虎。","其奈彼实繁，日食能几许。"],"title":"续十虫吟  其一"}
