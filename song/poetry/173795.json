{"author":"曾巩","id":173795,"strains":["平平平平平，仄仄平仄仄。","○○平平平，仄仄仄仄仄。","仄○平平仄，仄仄仄○仄。","平仄平仄仄，仄仄仄平仄。","仄平仄○平，仄仄仄平仄。","仄平平平平，仄仄平仄仄。","仄平仄仄平，仄仄平仄仄。","平平仄平仄，平仄仄仄仄。","平仄仄仄平，平平仄平仄。"],"paragraphs":["高松高干云，众木安可到。","汤汤鸣寒溪，偃偃倚翠纛。","侧听心神醒，仰视目睛眊。","风雨天地动，一叶不欹倒。","岂同涧中萍，上下逐流潦。","岂同墙根槐，卷卷秋可扫。","凤凰引众禽，此木阴可焘。","君求百常柱，星日此可造。","般匠世有无，方锺野人好。"],"title":"高松"}
