{"author":"宋祁","id":13839,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["百尺危楼照彩霓，凭高不见羽人归。","桑田海上悲深浅，城郭人间叹是非。","急桨征帆来未定，远云低树去相依。","古欢今恨成多少，讵减江声与翠微。"],"title":"登楼"}
