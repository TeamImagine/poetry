{"author":"黄公度","id":21474,"strains":["平平平平平，仄仄仄仄仄。","○平仄平仄，仄仄仄平仄。","仄仄平仄仄，平仄仄○仄。","平○平仄仄，平仄仄仄仄。","仄仄仄平平，仄平○仄仄。","仄平平仄平，平平平仄仄。","仄仄仄○平，○○仄平仄。","仄仄仄平平，仄平平仄仄。"],"paragraphs":["黎明呼羸僮，拄策渡野水。","轻岚翳初日，古道步平砥。","麦陇黄四出，松竹翠相倚。","人间春告尽，岩色秀未已。","眼入故乡明，语还亲旧喜。","印非朱买臣，金无苏季子。","窃笑免妻孥，相过动邻里。","富贵岂吾谋，薄游聊尔耳。"],"title":"还家"}
