{"author":"王安石","id":180579,"strains":["平仄○平仄仄平，仄平平仄仄○平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平○仄，仄○○平仄仄仄。"],"paragraphs":["城北横冈走翠虬，一堂高视两三州。","淮岑日对朱栏出，江岫云齐碧瓦浮。","墟落耕桑公恺悌，杯觞谈笑客风流。","不知岘首登临处，壮观当时有此不。"],"title":"平山堂"}
