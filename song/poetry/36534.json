{"author":"陆游","id":36534,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["折柳湖南别尚新，书来已见柳揺春。","故情有此胶投漆，薄俗从渠越视秦。","长剑拄颐那复梦，短衣掩胫未全贫。","有诗亦欲频持寄，肠断西江六六鳞。"],"title":"得林正父察院书问信甚勤以长句寄谢"}
