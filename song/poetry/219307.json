{"author":"晁说之","id":219307,"strains":["仄平平仄平仄仄，仄仄仄仄仄○平。","平平仄平仄平仄，仄平仄仄仄平平。","仄平仄仄○仄仄，仄仄仄仄仄平平。","仄平平仄平○仄，平仄平○仄仄○。","○仄仄平平仄仄，仄平○仄平平平。","平平仄仄仄平仄，平平平仄仄仄平。","仄平仄仄仄仄仄，仄仄平仄仄仄平。","仄平仄仄仄仄仄，仄仄仄仄平仄平。"],"paragraphs":["牡丹憎我真恶客，不解饮酒不吟诗。","欣持一尊劝花饮，那知不醉但淋漓。","尔花既醉应似我，耿耿一世几伤悲。","绿珠楼下香犹在，西子舟中意尚迟。","三尺晏婴频欲杀，尔何夭矫寻常为。","沅湘草木共憔悴，幽兰何足九畹滋。","昔人妙语不尔发，顾我安得有好辞。","晚来亦解意自足，秀色直可餐待肥。"],"title":"题鄜州牡丹"}
