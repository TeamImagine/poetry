{"author":"孙应时","id":82483,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["中原天意定何如，岂谓人才不素储。","前辈老成今殄瘁，丁年豪隽重萧疏。","武侯岁晚出师表，贾谊平生流涕书。","社稷无疆恩泽厚，小臣何敢议盈虚。"],"title":"闻南轩张先生下世感惋有作  其二"}
