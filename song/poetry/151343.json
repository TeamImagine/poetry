{"author":"杨公远","id":151343,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["岁已云除四日春，正嗟无雪慰农心。","重衾夜觉十分冷，平地朝看一尺深。","剡曲舟虽无月载，灞桥景更有谁吟。","今宵拼饮椒花酒，醉后烹茶自赏音。"],"title":"十二月二十九夜大雪  其二"}
