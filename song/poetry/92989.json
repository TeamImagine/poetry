{"author":"刘宰","id":92989,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["楼冈亭谷万山西，缥缈炊烟出翠微。","归路正当清昼永，离怀莫怅白云飞。","学医要使人无费，问道须知昨已非。","好向庭闱商略此，短章中或有玄机。"],"title":"送卫汝积归句曲"}
