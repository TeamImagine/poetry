{"author":"吕本中","id":246815,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","仄仄仄仄平平仄，仄平平平仄仄平。","平仄平平仄平仄，仄平平仄仄平平。"],"paragraphs":["本无俗事可装怀，药圃花栏应手栽。","乘兴聊陪野僧坐，赏心时许故人来。","顿令此地成三绝，不为它乡赋七哀。","钟鼎山林两无碍，豫章须是栋梁材。"],"title":"次韵李伯纪园亭  其二"}
