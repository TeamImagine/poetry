{"author":"李贺","id":13912,"strains":["仄仄平平平，平平平仄平。","仄平仄仄仄，仄仄仄平平。","仄仄仄仄仄，平平仄仄仄。","○平○仄平，平仄平仄平。","平○仄平仄，仄仄仄○平。","仄平仄平仄，平仄仄仄平。","仄仄仄○平，平平平仄仄。","仄仄平仄仄，平平平仄仄。","仄仄平平仄，仄平仄平平。","○平仄平仄，仄仄仄平平。"],"paragraphs":["合浦无明珠，龙洲无木奴。","足知造化力，不给使君须。","越妇未织作，吴蚕始蠕蠕。","县官骑马来，狞色虬紫须。","怀中一方板，板上数行书。","不因使君怒，焉得诣尔庐。","越妇拜县官，桑牙今尚小。","会待春日晏，丝车方掷掉。","越妇通言语，小姑具黄粱。","县官踏飡去，簿吏复登堂。"],"title":"感讽五首 一"}
