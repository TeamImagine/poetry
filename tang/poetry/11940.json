{"author":"孟郊","id":11940,"strains":["平○平平仄，仄仄平平平。","平平仄平仄，仄仄平平平。","仄仄仄仄仄，仄平平平○。","仄平仄平仄，仄仄仄平平。","仄仄平仄仄，平平平仄平。","平平平仄仄，仄仄○○平。","仄○平平仄，仄仄仄平平。"],"paragraphs":["山中琉璃境，物外琅琊溪。","房廊逐岩壑，道路随高低。","碧濑漱白石，翠烟含青蜺。","客来暂游践，意欲忘簪珪。","树杪灯火夕，云端钟梵齐。","时同虽可仰，迹异难相携。","唯当清宵梦，髣髴愿攀跻。"],"title":"和皇甫判官游琅琊溪"}
