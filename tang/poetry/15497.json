{"author":"白居易","id":15497,"strains":["仄平平，○仄仄仄仄仄平。","仄平仄平平平仄平仄，平仄仄平仄平仄。","平平仄平平仄仄平平，仄平平仄平平平。","仄平仄平○仄仄，平平仄平平仄平平仄。","仄平仄，仄平平。","仄平平仄仄平仄，○平仄仄仄仄平平平。","仄平平平平仄仄，仄平仄平仄仄仄。","仄仄平平平仄平，平平仄仄平○仄。"],"paragraphs":["送春归，三月尽日日暮时。","去年杏园花飞御沟绿，何处送春曲江曲。","今年杜鹃花落子规啼，送春何处西江西。","帝城送春犹怏怏，天涯送春能不加惆怅。","莫惆怅，送春人。","冗员无替五年罢，应须准拟再送浔阳春。","五年炎凉凡十变，又知此身健不健。","好去今年江上春，明年未死还相见。"],"title":"送春归"}
