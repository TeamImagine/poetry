{"author":"苏颂","id":179286,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["车马西郊踏晓光，城隅一径绕羊肠。","泉流带雪添膏脉，山色逢春变郁苍。","云外楼台晴挂影，风前松桧远飘香。","仁祠久祷蒙嘉应，预庆农畴岁袭祥。"],"title":"次韵姚倅正月三日游山道中口占"}
