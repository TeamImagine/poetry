{"author":"杨蟠","id":146962,"strains":["平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["山老未容山客去，故将云阵锁山门。","雨催晚色凝诸岭，雷送春声落后村。","今夜青林妨月上，故人白首把诗论。","来朝山水终弥泛，策杖相随讨涧源。"],"title":"游灵隠遇雨呈普慈及二诗翁"}
