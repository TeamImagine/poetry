{"author":"释文珦","id":134040,"strains":["仄仄平平平，仄仄仄平○。","仄平平仄仄，平○仄平仄。","仄仄平仄平，仄○平仄仄。","平平平平平，平仄仄平仄。","仄仄平仄○，平仄仄平仄。","仄仄平平平，仄仄平仄○。","平平仄平仄，仄仄平○仄。","平仄仄仄平，平仄平仄仄。","仄仄平仄平，仄仄仄平仄。","仄仄平仄平，平仄仄仄仄。"],"paragraphs":["十载栖山楹，影不入州县。","地偏交易绝，心闲体逾健。","脱粟无宿储，坏衣多断线。","人皆为吾忧，吾乐未尝变。","上下岩壑间，幽赏不知倦。","一一全天真，断断非饰缘。","西峰炼金客，邂逅时相见。","谈笑辄忘形，殊亦谐素愿。","古者贤达人，道或在贫贱。","往躅良可循，维以谨缱绻。"],"title":"山栖"}
