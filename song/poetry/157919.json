{"author":"韩维","id":157919,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["高堂六月苦炎曦，雨逐轻雷过后池。","水面凉生跳赤鲤，林端声寂语黄鹂。","翠深岸筿无风乱，红重蔷薇到地垂。","清景虽嘉欢意少，白头支策坐题诗。"],"title":"同三兄安公亭看雨"}
