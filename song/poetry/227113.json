{"author":"田亘","id":227113,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["千林含冻郁苍苍，只有江梅独自芳。","暗吐幽香穿别院，半敧斜影入寒塘。","冰肤宛是姑仙女，粉面端疑骑省郎。","若是蜜奴曾拂掠，肯收红艳贮蜂房。"],"title":"江梅"}
