{"author":"张埴","id":144223,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄仄平仄仄平。","平仄平平平仄仄，平平平仄仄平平。"],"paragraphs":["儿时说伯亦吾羞，章甫何知不世谋。","延伫群龙开日月，可堪两鸟聒春秋。","十年谩说江湖尔，末路唯求饱暖休。","心事黄花同□皦，何当篱下话从头。"],"title":"酬刘和叔"}
