{"author":"黄庭坚","id":207418,"strains":["仄平平仄仄平平，仄平仄仄仄仄平。","平平平平仄平仄，仄仄仄仄仄平平。","平○平平平仄仄，仄仄仄仄平平○。","平平仄仄仄平○，仄仄平仄仄○○。","仄平平平平仄仄，○仄仄仄平平平。","平平平仄仄平仄，仄仄仄平仄平平。","平平平仄平平仄，仄仄仄仄平平平。","仄平平平仄平仄，平仄仄仄平平平。","平平平平仄平仄，仄仄仄○平仄平。","仄平平○仄仄仄，○平平平仄仄平。","平平平仄仄平仄，平平仄平平平平。","平仄仄平○仄仄，仄仄平平仄平平。","仄仄平平仄平仄，平○仄○仄仄平。","平平仄○仄仄○，平平○仄平仄平。","仄○平平仄平仄，仄仄仄仄平平平。","仄平仄仄仄平仄，平平仄平○仄○。"],"paragraphs":["五松山下古铜官，邑居褊小水府宽。","民安蒲鱼少嚚讼，簿领未减一丘槃。","胸中峥嵘书万卷，簸弄日月江湖间。","稠人广众自神王，按剑之眼白相看。","老身风波谙世味，如食橘柚知甘酸。","麒麟图画偶然耳，半枕百年梦邯郸。","平生樽俎宫亭上，涉世忘味皆朱颜。","此时阿翁尚无恙，追琢秀句酬江山。","堂堂今为蜕蝉去，五老偃蹇无往还。","大梁城中笏拄颊，颔髭今成雪点斑。","青云何必出公右，亨衢在天无由攀。","椎鼓转船如病已，梦想楼台落星湾。","子政诸儿喜文史，阿秤亦闻有笔端。","丹徒布衣未可量，诗书且对藜藿盘。","穴中生涯识阴雨，木末牖户知风寒。","我今四壁恋微禄，知公未能长挂冠。"],"title":"送刘道纯"}
