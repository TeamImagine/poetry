{"author":"王洋","id":251499,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["仙翁八十保纯精，自解真符不送迎。","信是虚闲能却老，从教草木不知名。","交邻有兴开三径，只用无求度一生。","闻说嵌岩云石路，翁能行处我能行。"],"title":"和赠郑法师"}
