{"author":"岑参","id":57258,"strains":["平平平仄平仄平，平平仄仄仄平○。","平平仄平○平○，仄仄仄仄仄平仄。","平仄平平仄仄平，仄平平仄仄平平。","平仄平○○仄仄，平平仄仄仄平平。","平平仄平仄仄仄，平平仄平仄○仄。","仄平仄平仄仄平，仄仄平仄平平○。","平平仄仄平仄平，平平仄平仄仄○。","平平仄平仄仄仄，平平平仄仄○仄。","仄仄仄平平平平，仄仄平平仄○平平○。"],"paragraphs":["青门金锁平旦开，城头日出使车回。","青门柳枝正堪折，路傍一日几人别。","东出青门路不穷，驿楼官树灞陵东。","花扑征衣看似绣，云随去马色疑骢。","胡姬酒垆日未午，丝绳玉缸酒如乳。","灞头落花没马蹄，昨夜微雨花成泥。","黄鹂翅湿飞转低，关东尺书醉懒题。","须臾望君不可见，扬鞭飞鞚疾如箭。","借问使乎何时来，莫作东飞伯劳西飞燕。"],"title":"青门歌送东台张判官"}
