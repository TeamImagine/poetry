{"author":"程俱","id":235355,"strains":["仄仄仄平仄，平○仄平平。","平平平仄仄，仄仄平平平。","平仄仄平仄，○平○仄平。","仄平仄平仄，平仄○平平。","平平仄仄仄，仄仄平仄○。","○平仄平仄，平仄仄仄平。","仄平仄平仄，平平仄平平。","平仄仄仄仄，平平仄平平。","平平仄仄仄，仄仄平仄平。","平平仄平平，仄仄平平平。","平平仄平仄，仄仄平○平。","平平仄仄仄，○仄仄平平。"],"paragraphs":["往者玉楼客，栖迟感秋蓬。","龙钟江海士，屑屑悲穷冬。","今我亦羁旅，号寒思祝融。","故乡邈千里，胡马长嘶风。","平生饮最少，亦复贤圣中。","其谁共谈笑，无乃志所同。","泮宫备文质，楩楠饰雕栊。","毛子亦好古，摛辞丽春工。","飘然适我愿，一舸来自东。","明时猎英奇，备问罗皋龙。","逢辰若公等，附凤云从龙。","遥知赋伐木，相望有梁鸿。"],"title":"用德祖韵送毛彦时二首  其一"}
