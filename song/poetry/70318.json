{"author":"沈继祖","id":70318,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄○仄仄○平仄，仄仄平平仄仄平。","平仄仄平平仄仄，仄○○仄仄平平。","仄仄○平仄仄平，平平仄仄仄平平。","平平仄仄○仄仄，仄仄平平仄仄○。","仄仄仄平平仄仄，仄平仄仄仄平平。","平平仄仄○平仄，○仄平平仄仄平。"],"paragraphs":["平章西事久仪图，朝有佥言帝曰俞。","竟识向来袁彦道，无忧今有管夷吾。","汉中席卷三秦定，卞子功成两虎俱。","根本所先能用蜀，况乘兴运即擒胡。","蜀备三边北最多，西南未易便包戈。","嗟哉作俑茶盐酒，久矣疲民战守和。","筑室道谋须勇决，养鱼沸鼎益烦苛。","归来便把中书笔，留与儿童日咏歌。"],"title":"送合学袁尚书帅蜀  其一"}
