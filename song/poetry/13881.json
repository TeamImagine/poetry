{"author":"宋祁","id":13881,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["自有西京七发才，蠲疴不待更延枚。","𪭢金广乐迷魂寤，蔽月飞云病膜开。","宫鼠晦须抛赐琯，蓬鱼霏缕强晨杯。","何人过问维摩室，定有文殊作礼来。"],"title":"中山公损疾二首  其一"}
