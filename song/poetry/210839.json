{"author":"杨亿","id":210839,"strains":["仄平平平○仄平，○平仄仄仄○○。","平平仄仄仄○仄，平仄仄平平仄○。","仄仄平○平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["独依青桐听鼓声，参旗历落上三更。","凉风卷雨忽中断，明月背云还倒行。","赖有清吟消意马，岂无美酒破愁城。","是非人世何须较，方外吾师阮步兵。"],"title":"独怀"}
