{"author":"刘克庄","id":111330,"strains":["仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["往昔曼卿曾夺敕，后来同甫竟成名。","草茅匹士谋身拙，槐棘诸公议法平。","囚服若为探禹穴，明时定不血秦坑。","何当拜舞鸡竿了，沽酒刲羊与压惊。"],"title":"甲辰书事二首  其二"}
