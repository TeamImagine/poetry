{"author":"黄庭坚","id":206834,"strains":["平仄平平仄仄平，仄平仄仄仄平平。","仄平仄仄平仄仄，仄仄仄平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["交盖春风汝水边，客床相对卧僧毡。","舞阳去叶才百里，贱子与公皆少年。","白发齐生如有种，青山好去坐无钱。","烟沙篁竹江南岸，输与鸬鹚取次眠。"],"title":"次韵裴仲谋同年"}
