{"author":"章甫","id":64751,"strains":["平平仄平平，平○仄平仄。","仄平仄平平，平仄仄○仄。","仄平平仄平，仄仄○○仄。","平平平仄仄，仄仄仄平仄。","平平平仄仄，平○仄仄仄。","仄平仄平○，平仄平平仄。","平○仄仄○，○仄平平仄。","仄仄仄平平，仄仄平平仄。","仄仄平仄平，平仄平平仄。","平平○平平，仄仄平平仄。","平平平仄平，仄仄仄平仄。","平○仄仄仄，仄仄仄平仄。"],"paragraphs":["吾家大江南，生长惯卑湿。","早衰坐辛勤，寒气得相袭。","每愁春夏交，两脚难行立。","贫穷医药少，未易办芝术。","人言常食饮，蔬茹不可忽。","紫苏品之中，功具神农述。","为汤益广庭，调度宜同橘。","结子最甘香，要待秋霜实。","作腐罂粟然，加点须姜蜜。","由兹颇知殊，每就畦丁乞。","飘流无定居，借屋少容膝。","何当广种艺，岁晚愈吾疾。"],"title":"紫苏"}
