{"author":"俞德邻","id":153006,"strains":["平平○仄平，○仄仄仄仄。","平仄○仄平，仄仄平仄仄。","仄平仄平平，平平仄平仄。","仄平平平平，仄仄平仄仄。","仄仄平仄平，平仄仄平仄。"],"paragraphs":["莓墙荫薜萝，中有一亩宅。","花竹分四时，野鸟鸣格磔。","浩歌引清觞，微风岸低帻。","百骸任舒伸，一笑天地窄。","剥啄谁叩门，门外有佳客。"],"title":"闲居遣怀三首  其一"}
