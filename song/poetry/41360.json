{"author":"陆游","id":41360,"strains":["○平仄仄平仄仄，仄仄○平仄平仄。","仄平仄仄○仄平，仄仄仄仄平平仄。","平平仄○仄仄平，平仄平平仄平仄。","平平仄平○平仄，仄仄仄○平仄仄。","仄平仄仄平仄仄，平仄平平仄仄仄。","仄仄○平仄仄○，平平仄仄平平仄。"],"paragraphs":["兼旬大雨无昼夜，积潦深虞败吾稼。","岂惟一饱堕渺茫，直恐下湿侵腰胯。","南风忽从木末来，新月徘徊出云罅。","州家出符县家喜，泄水渐空梁可架。","放翁亦复扶病起，旋筑颓墙补茆舍。","便合观身作老禅，安心稳坐今年夏。"],"title":"入夏多雨虽止复作六月甲寅始大晴"}
