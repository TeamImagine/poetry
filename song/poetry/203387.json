{"author":"孔平仲","id":203387,"strains":["平平平平仄仄仄，仄仄平平○仄仄。","平平仄仄○平平，平平平○平仄仄。","仄平仄仄仄仄仄，平仄仄平○仄仄。","平仄仄仄仄平平，仄仄平平仄仄仄。","平平仄仄仄平仄，仄仄仄仄平仄仄。","平平仄仄仄仄仄，仄平仄仄仄○仄。","平平仄仄平平平，仄仄平平仄平仄。"],"paragraphs":["春天酣酣睡最美，日转花阴犹未起。","须臾梦觉闻风声，波涛翻空千万里。","出门四望气惨淡，寒色射人如泼水。","旋见大雪落交加，向晚绥绥尚不止。","游丝柳絮复何有，百鸟卷舌愁欲死。","阴阳变化固有渐，乃何暴忽有如此。","清江野客心伤悲，寂寞无言对桃李。"],"title":"春天"}
