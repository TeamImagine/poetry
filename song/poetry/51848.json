{"author":"喻良能","id":51848,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["公去何尝负二宜，要持玉节瑞明时。","江畿列郡皆争睹，台阁名流总赋诗。","雕鹗暂为云外举，凤凰终集上林枝。","近臣侍从多虚位，会见回帆春色随。"],"title":"送曾大卿将漕江东"}
