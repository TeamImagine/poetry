{"author":"张明中","id":116581,"strains":["平平仄仄仄仄平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["看诗醉眼便醒苏，索句吟花一字无。","虢国夫人呈素面，滕家仙子削琼肤。","姚黄于后贪妖冶，魏紫逢君用夹扶。","试问此花清白不，不闻吁咈只闻都。"],"title":"白牡丹"}
