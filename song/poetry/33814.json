{"author":"陆游","id":33814,"strains":["仄仄仄仄平，仄仄仄平仄。","平平○仄平，○仄仄平仄。","仄○平平平，仄仄平平仄。","平平仄平仄，仄仄平仄仄。","仄平平仄平，○平平仄仄。","平平○仄仄，○仄平仄仄。","平仄仄仄仄，仄仄平仄仄。","仄仄仄平平，平平仄平仄。"],"paragraphs":["识字记姓名，击剑一人敌。","孙吴相斫书，了解亦何益。","不如黄金罍，潋潋春波碧。","欣然对之笑，未饮愁已释。","白头生黑丝，苍颜桃李色。","金丹空九转，正恐无此力。","朝饮绩五斗，莫饮髠一石。","寄谢采芝翁，无为老青壁。"],"title":"对酒"}
