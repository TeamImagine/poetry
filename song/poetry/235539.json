{"author":"程俱","id":235539,"strains":["仄平平○仄平仄，平仄平平仄平仄。","仄平仄仄仄平平，仄仄平平仄平仄。","仄平仄仄仄平仄，平仄仄平平○○。","平平○仄仄平平，平仄○平平仄仄。","仄平仄仄平仄仄，○仄仄○平仄○。","平平仄平平仄仄，仄仄平平仄○仄。","平平仄仄仄仄平，仄仄平平仄平仄。","仄平平平仄平仄，仄仄平平平仄仄。","平平○仄平平平，仄仄仄平仄仄仄。","仄○平仄仄平平，平仄平平平仄仄。"],"paragraphs":["读书何如事耕种，唇腐头童得饥冻。","半生塌翼堕江湖，仰视群飞困嘲弄。","闭门诵说不知悔，时以圣贤资折中。","饥来驱我向京华，为米折腰随所用。","一官此固初不恶，浪以讨论辞冗从。","梅公据鞍殊矍铄，满腹精神比钱凤。","新诗借我快笔端，省向江南赋云梦。","向来高门迩衡陋，杖履时来窥牖瓮。","今公三径为谁开，顾我五穷那易送。","会当投檄复言归，时访祇园谈不共。"],"title":"和酬梅悦之大夫泽送行古句"}
