{"author":"张耒","id":216337,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄平仄平平。"],"paragraphs":["故人分散在天涯，九日登临独叹嗟。","人世光阴催日日，乡闾时节自家家。","风烟满眼临秋尽，鼓角荒城送日斜。","取醉凭谁正乌帽，遣愁犹强插黄花。"],"title":"九日独游怀故人"}
