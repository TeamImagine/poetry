{"author":"王之望","id":16852,"strains":["仄仄仄平平，平仄○平仄。","仄平○仄仄，平仄平仄仄。","平仄仄仄仄，平仄平平仄。","仄平仄○平，仄仄平仄○。","○仄仄仄平，仄仄平仄仄。","○平仄平仄，仄仄○平仄。","平○仄仄仄，仄仄○○仄。","仄平仄仄平，平仄仄○仄。","仄平平仄仄，仄仄平○仄。","仄仄仄平平，平平平仄仄。"],"paragraphs":["我爱乐天文，平易更精切。","笔端应有口，心事无不说。","游戏供日用，工巧疑天设。","述情悉毫厘，辩理穷曲折。","如我本欲言，挽我开齿颊。","如人病喑哑，代我传喉舌。","驽骀拟举步，骏足过如瞥。","弱弧未及弯，强弩已穿札。","抚才初自愧，适意还深惬。","读尽一编诗，胸怀消百结。"],"title":"书白氏长庆集"}
