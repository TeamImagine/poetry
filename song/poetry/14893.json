{"author":"王铚","id":14893,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["丈室凝尘锁寂寥，飘然更打衲僧包。","春风正满碧溪水，落日偏宜红杏梢。","身外谁非追日杖，法中我是续弦胶。","云山烟海虽深广，未抵安栖一把茅。"],"title":"送僧秀游海上诸山"}
