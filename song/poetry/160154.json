{"author":"林景熙","id":160154,"strains":["平仄平平仄仄平，仄平仄仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["黄卷无端作睡媒，火云万朵郁崔嵬。","暑如酷吏何当去，薰自重华知几来。","脚踏层冰思远壑，手遮赤日厌飞埃。","披襟坐石不能夜，忽听南山起怒雷。"],"title":"纳凉"}
