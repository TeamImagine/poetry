{"author":"陆文圭","id":166194,"strains":["仄平平仄仄平平，仄仄平平仄仄平。","仄仄平平仄平仄，平仄平仄仄平平。","仄平仄仄平仄仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["汉家陵阙已苍烟，鲁国灵光独岿然。","卫玠音闻永嘉末，陶潜诗著义熙前。","可怜阁下投几死，不及车中寝获全。","寄语牙郎莫酬价，匵中韫玉可求旃。"],"title":"贽尤端木二首  其一"}
