{"author":"诸葛赓","id":243715,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日影初升竹半篙，一天晴色读离骚。","凭栏对客浮樽斝，隔水听人正桔槔。","拂去梁尘饯乳燕，扫归松栗煮秋涛。","柴门正对青青柳，浪说新诗欲拟陶。"],"title":"归休亭  其二"}
