{"author":"袁说友","id":70459,"strains":["○平仄○平，仄仄平平○。","平平仄仄仄，仄仄平仄平。","仄平仄仄仄仄仄，○仄仄仄○平平。","平○仄仄仄，平仄○平平。","仄平仄平仄，○仄平仄平。","仄平仄仄仄平○，仄仄仄仄平平平。","仄平仄○仄平仄，仄仄仄平平仄○。","平○仄平平，仄仄平仄平。","平仄平仄仄，仄仄○平平。","仄仄平平仄平仄，仄平平仄平平○。","仄平仄仄○，仄仄○平○。","平平仄仄平平仄，仄仄平仄平○平。"],"paragraphs":["巉岩复巉岩，昨日通灵滩。","通灵二十里，有峡名马肝。","一山削壁立万仞，中有突兀如芝蟠。","轮囷累片叶，盘结分枝栾。","宛然老枝菌，如出枯树端。","大窠数尺迸崖缝，小者四五高低攒。","往来竞称马肝石，不悟石芝为异观。","朝廷日清明，郡国无旷官。","锺此温厚气，瑞草凝巑岏。","不见为羊又为马，石芝灵异元非难。","此芝瑞峡中，一一行人看。","何人果妙丹青手，便可图上归长安。"],"title":"过马肝峡石形与色皆如马肝迸出峭壁之上予观之盖石芝耳大窠一本小者四五不知风雨几百载而质不败赋石芝行"}
