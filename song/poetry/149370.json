{"author":"方回","id":149370,"strains":["平平平仄仄，仄平平平平。","仄平仄平平，仄平○仄平。","仄仄仄仄平平仄，仄仄平平仄仄平。","仄平仄仄，仄平仄平。","平平仄仄仄○仄，平平平仄仄平平。","○平仄仄平平平，平平仄仄平平平。","平仄○平平，仄仄仄仄仄。","仄仄仄平平，平仄仄平仄。","仄仄仄平，仄平仄仄。","仄仄平平，仄仄平仄。","仄仄仄仄平，仄○仄仄仄。","仄平仄仄仄仄仄，仄平仄仄仄平仄。","○平仄仄仄平平，仄仄仄○○仄仄。","平平平仄○平平，仄仄○平平仄仄。","仄平○仄仄平平，仄仄平平仄仄○。","仄平仄仄平平平，仄仄仄平仄仄○。","仄仄平，仄仄平。","平仄仄仄仄仄仄，仄平○仄平平平。","平平仄○仄仄仄，仄仄平仄平仄仄。","仄平仄仄仄仄平，○仄平平平仄仄。"],"paragraphs":["萧梁宗补阙，弃官为头陀。","一篇息心铭，至今犹永歌。","不爱紫绶黄金带，不爱雕鞍白玉珂。","草椽布衲，一筇一蓑。","台城一旦甑堕地，公卿麋烂偾干戈。","当时独有宗无名，翛然野鹤山之阿。","今代柴痴庵，独把竹帚柄。","待扫众生尘，同作大圆镜。","不肉不饥，不绵不冷。","太室为衾，大块为枕。","一饭不再餐，一茶不再饮。","脱袍掷笏作百姓，十年悟道保真性。","昭文大学湛然翁，半夜室中传祖印。","无求于世长精神，自净其心延寿命。","野狐禅子落邪蹊，唯我痴庵独也正。","向来解后逢痴庵，赠我竹为帚者三。","一扫嗔，二扫贪。","惟有一病扫不得，两痴相值同酸咸。","虽然我更有一帚，建立天地同不朽。","扫愁扫闹扫是非，其帚何名名曰酒。"],"title":"赠痴庵柴头陀"}
