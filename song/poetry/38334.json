{"author":"陆游","id":38334,"strains":["仄仄平平仄仄平，平平仄仄仄仄平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["已幸悬车示子孙，正须祭灶请比邻。","岁时风俗相传久，宾主欢娱一笑新。","雪鬓坐深知敬老，瓦盆酌满不羞贫。","问君此夕茅檐底，何似原头乐社神。"],"title":"祭灶与邻曲散福"}
