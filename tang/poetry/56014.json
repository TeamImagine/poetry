{"author":"李白","id":56014,"strains":["平平○平平，平仄平仄平。","○平仄仄仄，○仄平仄平。","仄平平仄平，平仄平仄平。","平平○平仄，仄仄平仄平。","仄仄仄平仄，仄平仄仄○。","仄平仄○仄，仄平仄仄仄。","平仄平仄平，○○仄平○。"],"paragraphs":["秋风吹胡霜，凋此檐下芳。","折芳怨岁晚，离别凄以伤。","谬攀青琐贤，延我于北堂。","君为长沙客，我独之夜郎。","劝此一杯酒，岂惟道路长。","割珠两分赠，寸心贵不忘。","何必儿女仁，相看泪成行。"],"title":"留别贾舍人至二首 二"}
