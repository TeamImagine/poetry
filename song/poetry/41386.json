{"author":"陆游","id":41386,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["北连大泽惊秋早，东限连林觉晓迟。","数箸药苗留客话，一炉松火约僧棋。","人间扫迹虽堪笑，物外论心颇自奇。","有恨未偿犹绝叹，青城交旧待多时。"],"title":"南堂杂兴八首  其八"}
