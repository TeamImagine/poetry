{"author":"王庭珪","id":238068,"strains":["平平仄仄平平仄，平仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["渝川咫尺如千里，千里犹堪鸡黍期。","旋滴银槽将进酒，细倾金屈倒垂卮。","闲为洛下诸生咏，突过黄初数子诗。","阿吉想能骑竹马，凤雏低映碧梧枝。"],"title":"和葛德裕别后用旧韵见寄"}
