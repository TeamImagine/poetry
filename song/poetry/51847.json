{"author":"喻良能","id":51847,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["妙龄驰誉满东吴，落笔骅骝走坦途。","四十年来鸣道学，一千人内最群儒。","二松不负经纶志，三迳真成隠遁娱。","老我与君端莫逆，遗文时阅漫长吁。"],"title":"挽提宫知丞周公"}
