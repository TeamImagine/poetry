{"author":"陈傅良","id":65987,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["沧海无波日万艘，山农囷廪自相豪。","争看紫橐行阡陌，可对黄甘负酒醪。","曲水一觞随意集，成都千骑最头遨。","风流儒雅谁公似，增得东嘉地望高。"],"title":"和郡守沈持要赏柑之什三首  其一"}
