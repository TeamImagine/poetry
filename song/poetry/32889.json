{"author":"陆游","id":32889,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["南郑春残信马行，通都气象尚峥嵘。","迷空游絮凭陵去，曵线飞鸢跋扈鸣。","落日断云唐阙废，淡烟芳草汉坛平。","犹嫌未豁胸中气，目断南山天际横。"],"title":"南郑马上作"}
