{"author":"陈著","id":139225,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平仄仄仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["千邨奔走浪尘沙，又报西兵沸鼓笳。","厄会有谁知死所，危途无处问生涯。","孤镫闭户一山雨，远梦当书三处家。","最怕入深饥莫忍，难逢流水出胡麻。"],"title":"闻西兵复至又为逃隠计二首  其一"}
