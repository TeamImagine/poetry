{"author":"黄敏求","id":107018,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["未庚赫日已焚空，亭午西斋坐甑同。","横竹旋排苍叶密，小窗移在绿阴中。","情知琐碎妨新月，稍喜牵连得暑风。","分我清凉诗境界，一蝉吟到夕阳红。"],"title":"凉棚"}
