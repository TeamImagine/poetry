{"author":"白玉蟾","id":122039,"strains":["平平仄平仄平平，仄仄平平平仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["新巢故园两依依，似与春花秋叶期。","雨过池塘得泥迹，日高台榭卷帘迟。","秋千节后初相见，祓禊人归有所思。","双侣多情拟凭仗，小笺封就碧云诗。"],"title":"燕"}
