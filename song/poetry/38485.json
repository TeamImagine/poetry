{"author":"陆游","id":38485,"strains":["仄平仄仄仄，仄仄仄仄平。","仄仄仄平仄，仄仄平○平。","仄仄仄平平，平平仄平平。","仄仄仄仄○，仄平仄○平。","平平仄平仄，仄仄平平平。","仄仄平仄○，仄平仄平平。","仄平仄仄平，平仄仄仄平。","仄仄仄平仄，仄平仄平平。"],"paragraphs":["老人去健羡，饭足便有余。","此外一壶酒，荐以园中蔬。","手种数畦花，时开一编书。","近者苦足蹇，复营一柴车。","时时访溪父，亦或游僧庐。","上下山泽间，视身等禽鱼。","既归则浩歌，幽抱亦少摅。","一笑谓儿子，不须起犁锄。"],"title":"书适"}
