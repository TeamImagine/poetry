{"author":"缪鉴","id":166509,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["铁石槎牙玉粒姿，诗中图画画中诗。","半棱山色初晴后，一截谿烟欲暝时。","流水带云栖瘦影，小窗和月上横枝。","老来自觉吟情拙，莫遣孤山怨鹤知。"],"title":"梅花"}
