{"author":"苏轼","id":194097,"strains":["仄仄平仄○，仄平平仄仄。","平平仄平仄，仄仄平平仄。","○○仄仄仄，平仄平仄仄。","仄仄仄平平，仄仄仄仄仄。","平平仄平仄，平仄仄仄仄。","平平仄平平，平仄仄仄仄。","平○○仄仄，仄仄仄仄仄。","仄平仄仄仄，仄仄仄平仄。","平平○仄平，仄仄仄仄仄。","仄平仄仄仄，平平平仄仄。","平仄平平平，仄仄仄仄仄。","仄平仄仄仄，仄○平仄仄。"],"paragraphs":["麦穗人许长，谷苗牛可没。","天公独何意，忍使蝗虫发。","驱攘着令典，农事安可忽。","我仆既胼胝，我马亦款矻。","飞腾渐云少，筋力亦已竭。","苟无百篇诗，何以醒睡兀。","初如疏畎浍，渐若决澥渤。","往来供十吏，腕脱不容歇。","平生轻妄庸，熟视笑魏勃。","爱君有逸气，诗坛专斩伐。","民病何时休，吏职不可越。","慎毋及世事，向空书咄咄。"],"title":"和赵郎中捕蝗见寄次韵"}
