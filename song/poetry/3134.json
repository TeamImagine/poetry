{"author":"陈与义","id":3134,"strains":["仄仄仄平平仄平，平平平仄仄平平。","平平仄仄平平仄，平仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["二十九年知已非，今年依旧壮心违。","黄尘满面人犹去，红叶无言秋又归。","万里天寒鸿雁瘦，千村岁暮鸟乌微。","往来屑屑君应笑，要就南池照客衣。"],"title":"以事走郊外示友"}
