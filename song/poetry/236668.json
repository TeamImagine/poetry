{"author":"汪藻","id":236668,"strains":["仄仄仄平仄，仄平平平平。","○平平平平，仄仄○仄平。","仄平仄平仄，仄仄○平平。","平仄仄平平，仄仄平平平。","仄平仄仄仄，仄仄平○○。","仄仄○平仄，仄仄平仄平。","仄平平仄仄，仄仄平平平。","仄○○○仄，仄仄平平平。","平平仄平仄，仄仄○○平。","平平仄仄仄，仄仄平平平。","仄平○仄○，平仄○平平。","平平仄仄仄，仄仄○平平。","仄平仄仄仄，仄仄仄仄平。","平仄仄平平，仄仄平平○。"],"paragraphs":["我有辟邪镜，得之咸阳宫。","其阴为天池，一母将九龙。","旁书负图字，土蚀如旋虫。","缄以骇鸡珍，妙极倕之工。","请言照远近，十里秋毫空。","岂不鉴脂泽，所贵肝胆通。","问谁为此器，太古非人功。","客闻重叹息，意欲窥灵踪。","高台不辞倚，恐客难称容。","绳穷匣半启，四室来悲风。","日车当昼留，羞涩如顽铜。","森然髪上指，凛若临霜锋。","我还抚客手，此岂世宝同。","挥涙两无言，掩镜鞶囊中。"],"title":"古镜行"}
