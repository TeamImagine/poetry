{"author":"苏辙","id":197259,"strains":["仄平仄平平，平仄仄平仄。","○仄平平平，仄仄仄平仄。","平平仄平仄，仄仄仄仄仄。","平仄仄○平，○仄平平仄。","仄平仄仄平，平仄平平仄。","平平○仄平，○仄仄平仄。","○平平平○，仄仄仄平仄。","○○仄仄平，仄仄平仄仄。","仄仄○仄○，平平仄平仄。","平○仄平平，平○仄平仄。"],"paragraphs":["我生本西南，为学慕齐鲁。","从事东诸侯，结绶济南府。","谁言到官舍，旱气裂后土。","饥馑费囷仓，剽夺惊桴鼓。","缅焉礼义邦，忧作流亡聚。","君来正此时，王事最勤苦。","驱驰黄尘中，劝说野田父。","穰穰百万家，一一连什伍。","政令当及期，田闾贵安堵。","归乘忽言西，劬劳共谁语。"],"title":"送排保甲陈祐甫"}
