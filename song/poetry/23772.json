{"author":"王十朋","id":23772,"strains":["仄平平仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["蜀山同我上崔嵬，峡水相随共载回。","秋月迎人霅川去，义风吹客浙江来。","山游未尽无穷力，酒兴应嫌有限杯。","准拟吴中作重九，菊花休道不须开。"],"title":"朱仲文和诗用齐山韵以酬"}
