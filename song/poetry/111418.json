{"author":"刘克庄","id":111418,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["忽然吹散恨难平，六十年间老弟兄。","春草池塘成昨梦，夜床风雨付来生。","归谋甫里田差晚，去与端溪石共行。","部曲出门情态异，不如笼鹤有哀声。"],"title":"工部弟哀诗二首  其一"}
