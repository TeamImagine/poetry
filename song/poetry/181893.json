{"author":"郑獬","id":181893,"strains":["仄仄平平平仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄仄平平仄平。"],"paragraphs":["腊雪欺梅飘玉尘，早梅斗巧雪中春。","更无俗艳能相杂，惟有清香可辨真。","姑射仙人冰作体，秦家公主粉为身。","素娥已自称佳丽，更作广寒宫里人。"],"title":"雪中梅"}
