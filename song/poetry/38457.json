{"author":"陆游","id":38457,"strains":["平仄平平平仄仄，仄平仄仄？平仄。","平平仄仄平仄○，平仄平平仄平仄。","平平仄仄仄仄平，仄仄仄○平仄仄。","平平仄仄平仄仄，仄仄○平仄○仄。","平平○仄仄平平，平仄平平仄仄平。","平平仄仄仄平○，平○仄平平仄平。"],"paragraphs":["桃李成尘浑不数，海棠也作胭脂雨。","清明未到春已空，枝上流莺替人语。","逢春日日合醉归，莫笑典衣穷杜甫。","生时不肯浇舌本，死后空持酹坟土。","门前三百里湖光，天与先生作醉乡。","银杯羽化不须叹，多钱使人生窟郎。"],"title":"贫甚卖常用酒杯作诗自戏"}
