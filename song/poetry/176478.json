{"author":"司马光","id":176478,"strains":["平平仄仄○，○平平仄○。","平平仄仄仄，仄仄平平平。","平平仄仄平，仄平仄平平。","仄平仄仄仄，平仄平平平。","平仄仄仄平，平仄仄平○。","仄仄仄仄○，仄仄平平平。","仄○○仄平，平平仄○平。","仄○仄仄○，仄仄平仄平。","平平仄平仄，平仄平仄平。","仄○仄仄仄，平仄仄仄平。","平平仄仄○，仄仄仄仄平。","仄平平仄仄，平仄平○平。","仄平平仄仄，仄仄○平平。","平○仄仄仄，仄仄平仄平。","平仄仄仄仄，仄仄平平平。"],"paragraphs":["春阳气未胜，重为阴所乘。","涔涔积雨阕，惨惨余寒增。","流云郁不开，烈风尚凭陵。","夜阑闭户牖，青晕生昏灯。","僮仆悉已眠，书几久欹凭。","涉猎阅旧闻，𫏐使心魂澄。","有如行役归，丘园恍重登。","又如远别离，邂逅逢友朋。","嗟嗟宦游子，何异鱼入罾。","夺其性所乐，强以所不能。","人生本不劳，苦被外物绳。","坐愁清旦出，文墨来相仍。","吏徒纷四集，仆仆如秋蝇。","烦中剧沸鼎，入骨真可憎。","安得插六翮，适意高飞腾。"],"title":"夜坐"}
