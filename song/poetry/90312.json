{"author":"苏舜钦","id":90312,"strains":["仄仄平平○，仄平平平仄。","平平仄平平，仄仄仄○仄。","仄平平平平，○平仄仄仄。","仄平仄平仄，平平仄平仄。","仄仄平○平，平平仄平仄。","仄平仄仄仄，仄仄平仄仄。","平平平平平，仄仄仄仄仄。","平平仄平平，平仄仄仄○。","仄仄平仄平，仄仄仄仄仄。","平平仄平仄，平平仄平仄。","仄仄仄仄平，平平平平仄。","平仄仄平仄，仄平○仄仄。","仄仄仄仄平，仄平平仄仄。","仄仄平仄平，仄仄○平仄。","仄平仄平平，○仄○仄仄。","仄平平平平，平仄○仄仄。","仄平平仄平，仄仄仄仄仄。","平平仄仄平，仄仄仄○仄。","平平仄平仄，平仄仄平仄。","仄仄仄仄平，平平仄平仄。","仄仄仄○仄，仄平仄平仄。","仄仄仄仄○，仄平○仄仄。"],"paragraphs":["昔在开元中，此名升阳殿。","西通大明宫，夹道直如箭。","至尊黄金舆，乘春日幸宴。","翠嫔戛钟鼓，欢呼奏新遍。","巧舞风燕翻，妖歌露莺啭。","酒光射锦幄，上下花会炫。","雕盘堆繁英，艳粉弱自战。","天欢日无穷，臣谏莫敢献。","乐极哀继之，在理亦可见。","胡来塞宫阙，腥膻污香荐。","纵火寝庙平，挥戈君臣迸。","庸嗣忽前丑，泚巢更祸乱。","冉冉竟覆亡，返为耕牧便。","瓦砾虽费犂，土壤颇肥衍。","盖由杀人多，膏血浸渍远。","髑髅今成堆，皆昔燕赵面。","每因鉏耨时，数得宝玉片。","今秋雨泽多，谷穗密如辫。","农惟喜丰稔，吾独闵迁变。","不有失德君，焉为穑夫佃。","大国尚如此，小人易流转。","道德可久长，作诗将自劝。"],"title":"升阳殿故址"}
