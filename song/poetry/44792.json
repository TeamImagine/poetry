{"author":"杨万里","id":44792,"strains":["平平仄仄仄平平，仄仄平平仄仄平。","平仄平平仄平仄，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["湘江晓月照离裾，目送车尘至欲晡。","归路新诗合千首，几时乘兴更三吾。","眼边俗物只添睡，别后故人何似臞。","尚策爬沙追历块，未甘直作水中凫。"],"title":"和萧判官东夫韵寄之"}
