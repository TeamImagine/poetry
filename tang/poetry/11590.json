{"author":"李程","id":11590,"strains":["仄仄仄平平，平平仄○平。","平平平仄仄，○仄仄平平。","平仄平平仄，平平仄仄平。","仄平平仄仄，仄仄仄平○。","仄○平平仄，平平仄仄平。","平○仄仄仄，仄仄仄平平。","仄仄平平仄，平平仄仄○。","仄仄○仄仄，○仄仄平平。"],"paragraphs":["琢玉性惟坚，成壶体更圆。","虚心含众象，应物受寒泉。","温润资天质，清贞禀自然。","日融光乍散，雪照色逾鲜。","至鉴功宁宰，无私照岂偏。","明将水镜对，白与粉闱连。","拂拭终为美，提携伫见传。","勿令毫发累，遗恨鲍公篇。"],"title":"玉壶冰"}
