{"author":"释行海","id":145961,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["方丈山中草亦灵，参差小朵结菁英。","玉团紫气晴霞淡，金缕红光晓日明。","四皓自餐商谷稳，九茎曾见泰阶平。","蟠桃春色应同永，香比蟾枝此更清。"],"title":"太后永寿寺方丈紫芝"}
