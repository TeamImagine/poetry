{"author":"陈棣","id":19027,"strains":["平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["春到穷檐分外和，典衣日日饮无何。","未陪蜡屐寻幽乐，已觉诗囊得句多。","颇喜醉乡无畔岸，从教平地有风波。","脱巾露顶君休问，倦客尘冠底用峨。"],"title":"又次韵冯文度春晚二首  其二"}
