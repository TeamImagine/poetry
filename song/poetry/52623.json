{"author":"李洪","id":52623,"strains":["平平○平○平仄平，仄仄仄平平平仄平。","仄仄仄平仄平平仄，仄仄平平平○仄平。","仄仄仄仄平平平平平，仄仄平平平仄仄仄平。","平平平平○仄平○，平平平平仄○平。","仄仄仄仄平仄仄平平，平平仄仄平○仄仄平。","平平平平平平仄平平，平平平平平平仄平平。"],"paragraphs":["惟龙湫兮其源莫穷，利万物兮精神可通。","岁大旱兮我民之恫，酌彼泉兮神听孔聪。","击鼓坎坎兮于神之宫，薄采溪毛兮馈进两公。","神欣欣兮鉴我民衷，神之来兮雨其蒙。","念我稼穑兮涤去爞爞，缾罂甚小兮膏泽甚丰。","骄阳摧威兮奔走丰霳，民之讴歌兮千古英风。"],"title":"迎送神辞  其一"}
