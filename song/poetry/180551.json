{"author":"王安石","id":180551,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["云散风流不自禁，天涯无路盍朋簪。","空驰上国青泥信，谁和南山白石音。","平日离愁宽带眼，讫春归思满琴心。","终回一命翩翩驾，独过嵇山锻树阴。"],"title":"寄余温卿"}
