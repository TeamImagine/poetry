{"author":"晁说之","id":219791,"strains":["平平平仄仄平平，仄仄平平仄仄平。","平仄平平平仄仄，平平仄仄仄仄平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["冬来无雪待佳辰，至日飞霙喜更新。","风偃南郊云献瑞，龙腾北陆日潜春。","壁门仗下千官佩，瑶席歌前万国珍。","负亹曾臣符竹冷，属车目断不飞尘。"],"title":"至日早雪时郊祀毕  其二"}
