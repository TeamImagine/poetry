{"author":"张九龄","id":23127,"strains":["平仄平平仄，平平仄仄平。","○平○仄仄，平仄仄平○。","仄仄○平仄，平平仄仄平。","平平仄平仄，仄仄仄○○。","仄仄仄平仄，平平仄仄平。","仄平平仄仄，平仄仄○仄。","仄仄平平仄，平平平仄平。","平平仄平仄，○仄仄○○。"],"paragraphs":["轩掖殊清秘，才华固在斯。","兴因膏泽洒，情与惠风吹。","所美应人誉，何私亦我仪。","同声感乔木，比翼谢长离。","价以陆生减，贤惭鲍叔知。","薄游尝独愧，芳讯乃兼施。","此夜金闺籍，伊人琼树枝。","飞鸣复何远，相顾幸媞媞。"],"title":"酬通事舍人寓直见示篇中兼起居陆舍人景献"}
