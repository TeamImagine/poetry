{"author":"方岳","id":127904,"strains":["平平仄仄平平仄，仄仄仄平平仄平。","平仄仄平平仄仄，仄平仄仄仄平平。","仄仄仄仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["黄州不识春风面，哙伍漫山桃李枝。","银烛夜深妆额褪，锦屏睡足鬓丝垂。","半醒半醉凌晨酒，几雨几晴寒食时。","莫怨家人多命薄，缘愁却入老坡诗。"],"title":"海棠  其二"}
