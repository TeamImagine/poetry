{"author":"林希逸","id":119891,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["长淮当日事尤危，孤垒身当数月围。","杨子江头如虎卧，平山堂下似羓归。","二难千载为时出，一战三京与愿违。","赍恨伯符投镜去，追怀到老泪沾衣。"],"title":"信庵赵少保挽诗  其二"}
