{"author":"吴芾","id":18443,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["兵革连年苦乱离，江东耆旧日衰微。","身兼五福如公少，眼见重孙自古稀。","未厌案头翻贝叶，方荣堂上戏斑衣。","东风忽破南柯梦，回首音容涕泪挥。"],"title":"挽程朝议二首  其一"}
