{"author":"文彦博","id":68656,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄平仄平平仄仄，平平仄仄仄平平。"],"paragraphs":["昔年宝应茅斋主，别后炎凉已屡经。","暂入城来缘买药，却骑牛去似飘萍。","缑山重访吹笙伴，秘省长虚画鹤厅。","一任洛阳人白眼，且看三十六峰青。"],"title":"送秘书刘监归嵩阳隐居  其一"}
