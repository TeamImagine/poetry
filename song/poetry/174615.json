{"author":"刘敞","id":174615,"strains":["仄仄仄平仄，仄平○平平。","仄平仄仄平，仄仄平仄平。","○平仄仄仄，仄仄平平平。","仄仄平仄平，仄平仄平平。","平平仄平仄，平仄平仄平。","仄平仄平仄，仄仄平仄平。","仄仄仄平平，○平仄平平。","仄○仄仄平，仄仄○平平。"],"paragraphs":["楚子志方盛，筑台临章华。","度高累百寻，计产逾万家。","参差蔽日月，焕烂生烟霞。","侍酒皆列侯，佐欢尽名娃。","嬉游未云乐，荆棘纷已芽。","奈何竭民力，用此为盗夸。","蔓草匿颓基，长风卷飞沙。","废兴若纠纒，故老犹咨嗟。"],"title":"章华台"}
