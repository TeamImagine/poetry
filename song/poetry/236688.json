{"author":"汪藻","id":236688,"strains":["仄平仄仄仄平仄，仄仄平平平仄仄。","○平○仄仄○○，仄仄平平仄平仄。","平○仄仄平仄平，仄仄○○平平平。","仄平仄仄仄平仄，仄仄仄仄平平平。","平平平仄平平仄，仄仄平平平仄仄。","仄平仄仄平仄平，仄仄平平仄平仄。","平仄仄平平仄仄平仄平，仄平仄仄平○平。","平平仄仄仄○仄，仄仄○平平仄平。"],"paragraphs":["虎头不复傅金粟，魏武之孙聊可续。","如何三昧画中王，解使天机照人目。","含毫不动先有情，万态了了随经营。","偶然得意洒春色，日辅月角须臾成。","精神还仗精神觅，笔下区区徒刻画。","故知巧匠盘礴时，万里丹青减容色。","君不见齐梁大士天所开，幼僧不许僧繇猜。","师今幸有印泥手，貌取当年黄面来。"],"title":"赠丹青僧了本"}
