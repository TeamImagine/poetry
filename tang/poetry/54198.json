{"author":"储光羲","id":54198,"strains":["平平仄平仄，仄仄平平平。","仄仄仄仄平，平平平平平。","○平平平仄，仄仄平平平。","平仄平仄平，平平平仄平。","平平平仄仄，平仄○仄平。","平仄仄仄平，仄平○？平。","平仄仄仄仄，仄平平平平。","○仄平仄平，仄仄平仄平。","平仄平仄平，平平仄○平。","仄仄仄仄○，仄平○仄平。","仄仄平仄仄，仄平仄仄平。"],"paragraphs":["金祠起真宇，直上青云垂。","地静我亦闲，登之秋清时。","苍芜宜春苑，片碧昆明池。","谁道天汉高，逍遥方在兹。","虚形宾太极，携手行翠微。","雷雨傍杳冥，鬼神中躨跜。","灵变在倏忽，莫能穷天涯。","冠上阊阖开，履下鸿雁飞。","宫室低逦迤，群山小参差。","俯仰宇宙空，庶随了义归。","崱屴非大厦，久居亦以危。"],"title":"同诸公登慈恩寺塔"}
