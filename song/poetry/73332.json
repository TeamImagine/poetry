{"author":"赵蕃","id":73332,"strains":["平平仄仄仄平平，仄仄仄平平仄平。","仄仄仄平平仄仄，仄平仄仄仄平平。","仄仄仄仄仄仄仄，仄仄平平仄仄平。","平仄仄平平仄仄，仄平平仄仄平平。"],"paragraphs":["人谁不慕直言名，未有保持终不倾。","可使浊泾侵渭水，信于落月见长庚。","要令国有九鼎重，自是身如一叶轻。","常病此风今寂寞，古涂荆棘赖公行。"],"title":"侍郎周公不赴富沙士论推高以诗寄呈"}
