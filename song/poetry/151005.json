{"author":"葛起耕","id":151005,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["爆竹传声又岁除，流年不驻隙中驹。","屠苏未用斟春酒，馎饦先教促晓厨。","彩绚户庭更郁垒，欢传院落竞樗蒲。","老来乐事关心懒，吟对梅花撚断须。"],"title":"除夕"}
