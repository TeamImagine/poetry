{"author":"宋庠","id":2237,"strains":["平平平平仄，平仄平仄平。","平仄○平仄，平平仄平○。","仄平仄平仄，仄仄平平平。","○仄仄平仄，平仄平平平。","仄平平平仄，仄仄平仄平。","仄平仄平仄，仄仄○平平。","○平仄平仄，平仄○平平。","仄仄○平仄，仄○平平平。","平○平仄平，仄仄平平平。","仄平仄仄○，平仄平平平。","仄○仄平仄，仄仄○平平。","仄平仄平仄，仄仄○○平。","平平仄仄仄，仄仄平○○。","平仄仄仄平，平平平平平。","仄平仄平仄，仄仄平○○。","平仄仄平仄，○仄平平○。","？仄仄平仄，仄仄平平平。","平仄仄平仄，平仄平○○。"],"paragraphs":["璇源多清派，兰谷无绝芳。","之子相门裔，高才映周行。","妙年弄文史，雅志含圭璋。","中岁困官簿，铢两争低昂。","一通金闺籍，荏苒潘鬓霜。","剖符屡麾阮，执戟更疲扬。","闻君近多暇，归偃三经堂。","左右褫绅组，纵横罗巾箱。","安驱仁义涂，弭节名声场。","战酣道始胜，心泰无癯尪。","壮思挟飞藻，诏我临霞章。","我时坐铃阁，寂寞如禅房。","开缄一快读，隽味腴且长。","高义溢句流，清风随篇翔。","感人不无意，在水河汤汤。","吾匪辩音者，空冀怀仁藏。","矧属岁躔暮，百卉皆芸黄。","何以谢君子，松柏同苍苍。"],"title":"和答李学士见寄长韵"}
