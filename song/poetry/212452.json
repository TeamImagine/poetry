{"author":"李复","id":212452,"strains":["仄仄仄○平，平平仄○仄。","平平○仄仄，平仄仄平仄。","仄仄仄平平，仄平仄平仄。","仄平仄平平，仄○仄平仄。","仄平平仄平，仄○平○仄。","平平平平平，平仄平仄仄。","平平仄仄仄，仄仄平平仄。","仄仄平平仄，平仄仄平仄。"],"paragraphs":["翠碧曳长啼，翩然上庭树。","花枝摇未定，惊顾却飞去。","岂不爱芳阴，自怜好毛羽。","苦为艳妆求，刻镂点金素。","五陵游侠儿，挟弹驰长路。","华狨毛垂金，丰豹文濯雾。","怀珠蚌必剖，戴角犀多忤。","志士无怀璧，怀璧出逢怒。"],"title":"翠碧"}
