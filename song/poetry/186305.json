{"author":"吕陶","id":186305,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平平仄平平。","仄平仄仄平平仄，仄仄平平仄仄平。"],"paragraphs":["平日论交重久要，毎怀髙谊寸心摇。","君恩最是忧民社，吏隐偏宜远市朝。","谆诲伫闻流尺素，嘉篇频为寄琼瑶。","笑言契阔劳生甚，别后堪嗟壮气消。"],"title":"寄新宁黎叔蒨"}
