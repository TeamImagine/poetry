{"author":"强至","id":182469,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["论交乡里各儿童，三纪相看两鬓蓬。","孤宦无资元附骥，故人得意近乘骢。","秦仪面激殊今日，管鲍心知有古风。","归兴严程何太急，片时车马复西东。"],"title":"别林仁祖御史"}
