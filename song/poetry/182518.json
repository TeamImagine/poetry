{"author":"强至","id":182518,"strains":["平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。"],"paragraphs":["楼上满倾人日酒，更逢春气到京华。","盘擎白玉来生菜，胜插黄金出镂花。","客兴纷纭那可数，年光流转亦无涯。","天边梅柳应相笑，两度东风不在家。"],"title":"人日立春辇下作"}
