{"author":"袁甫","id":108079,"strains":["仄仄平平平，仄仄○仄仄。","平平仄仄平，仄仄仄平仄。","平平仄平平，仄仄○平仄。","平平平○仄，仄仄平仄仄。","平平仄仄仄，仄仄仄平仄。","平平仄平平，仄仄仄平仄。","平平平仄仄，仄○平仄仄。","平平仄平平，平仄仄平仄。","平平仄○平，仄仄仄○仄。","平平仄仄仄，仄仄仄○仄。","仄仄平○平，仄仄平仄仄。"],"paragraphs":["我老贫无居，借宅横水北。","轩窗五月凉，四面绕修竹。","方塘贮清泉，绿浄荫湖目。","初疑青钱小，稍展圆盖绿。","红妆出菡萏，敛萼似羞缩。","清晨露华滋，掩苒耀容服。","风来香十里，雨过珠百斛。","全家在清凉，衾枕有余馥。","吾师老瞿昙，六入渐驱逐。","尘嚣化五浊，热恼变三伏。","食实餐其根，对案何用肉。"],"title":"分题得莫氏荷池"}
