{"author":"赵蕃","id":75194,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄仄仄平仄平。","仄仄仄平平仄仄，平平仄仄仄平平。"],"paragraphs":["古途荆棘少人行，制礼难招鲁二生。","世上儿曹俱覆辙，公家伯仲自争衡。","一年欲尽见松秀，众水莫污知渭清。","保此不渝真有道，更须直以所能鸣。"],"title":"子进昆仲俱和寄怀三诗复次韵  其二"}
