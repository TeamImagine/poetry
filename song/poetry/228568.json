{"author":"释德洪","id":228568,"strains":["平仄平平仄仄平，平平仄仄仄平平。","仄平平仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["因法相逢亦一时，云泉所至共娱嬉。","怪君追送不辞远，知我从来未有期。","酝造离愁成独笑，欺凌秋色有新诗。","阎浮掌上诃梨勒，去住休纒爱见悲。"],"title":"余往汉上清修白鹿二老送至龙牙作此别之"}
