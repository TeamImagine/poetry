{"author":"胡宿","id":2020,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["行台西北接参墟，仗节重乘驷马车。","水是晋君沈璧后，地经唐叔赐圭余。","蕃酋重足虔条教，部吏承风畏简书。","武帐岁终还奏事，康侯三接听新除。"],"title":"送崔谏议都运河东"}
