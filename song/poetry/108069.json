{"author":"袁甫","id":108069,"strains":["仄仄仄仄，仄平平仄。","仄平仄仄，仄平平仄。","平○仄平，○平仄仄。","仄平仄仄，仄仄仄仄。","平○仄仄，平平仄仄。","仄平平平，仄仄平仄。","平○平平，仄仄平仄。","仄仄平仄，仄仄仄仄。","仄平仄仄，仄○仄仄。","仄平仄仄，平仄平仄。","仄仄平平，仄平仄○。","仄仄仄平，仄仄平平。","仄仄仄平，平仄○○。","仄仄平平，平仄平平。","平仄平平，仄○平平。","○仄平平，○仄平○。","仄平○○，平仄平平。","仄仄仄平，仄仄○平。"],"paragraphs":["世所谓巧，请为翁说。","巧于利口，佞辞河决。","何如吉人，其言呐呐。","巧于附势，炙手可热。","何如节士，刚肠若铁。","巧于营生，百计渔夺。","何如儒家，冷淡生活。","拙反为巧，巧乃大拙。","蓦然猛省，比论未彻。","本无巧拙，奚较优劣。","大道融融，旷兮太空。","恶不待攻，善与人同。","客访拙翁，携酒相从。","客去西东，翁数飞鸿。","春日烘烘，适兴携筇。","兴尽呼童，燕坐堂中。","一门雍雍，兰玉玲珑。","客贺拙翁，笑倚长松。"],"title":"赠韩拙堂"}
