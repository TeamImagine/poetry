{"author":"彭秋宇","id":155288,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["江横天堑涌鲸波，信是闲愁两鬓皤。","上界有春娱日月，中原无梦冷山河。","扶持宇宙人非少，经济风涛论尽多。","昨夜甘泉烽火急，禁中拊髀忆廉颇。"],"title":"闲愁"}
