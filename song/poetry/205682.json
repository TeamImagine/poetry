{"author":"李之仪","id":205682,"strains":["平平仄仄平平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["何劳楚些为招魂，是处春风似僻园。","可复京尘难共乐，却应江月要深论。","灯花昨夜占行馆，鹊语今朝报里门。","想见慈颜问行李，一樽浮蚁侑芳荪。"],"title":"次韵关圣源送董无求"}
