{"author":"师严","id":159405,"strains":["平平仄仄平仄平，平平仄○仄平仄。","仄平仄仄仄平仄，仄仄平○仄平仄。","仄○仄仄平仄仄，平仄平○仄平仄。","仄仄平平○仄平，仄仄平平仄○仄。","平平○仄平仄平，仄平仄仄平仄仄。","仄平仄仄仄仄平，○仄○○平仄平。","平平仄仄仄仄仄，仄平仄仄平仄平。","仄平平仄仄仄仄，仄仄平仄○平平。","仄○仄仄仄仄仄，仄仄○仄平平平。","仄平○仄仄平仄，仄仄仄仄平平平。"],"paragraphs":["天风浩荡何处来，荆南府中好春酒。","我公此日盛宾佐，但饮无劳问升斗。","座中十万无下箸，乌帽朱衣马牛走。","好舞清歌如有神，翠烂金明各回首。","人生行乐须壮年，小人再拜为主寿。","满堂泪落起挽须，临馈三叹成郁纡。","干戈未定郡国破，乱臣贼子何代无。","主忧臣辱坐感激，忍对花鸟调欢娱。","近闻士卒愿一战，猛气正倚风尘粗。","丈夫行事动千古，快意一饱非雄图。"],"title":"庚午三月五日朱尚书席上醉歌"}
