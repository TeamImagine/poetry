{"author":"李德裕","id":18368,"strains":["平平平○仄，平仄仄平平。","平仄平平仄，平平仄仄平。","仄平平仄仄，平仄仄○平。","仄仄平平仄，○○仄仄○。","仄○平仄仄，平仄仄平平。","平仄平平仄，平平仄仄平。"],"paragraphs":["羊公追胜概，兹地暂逍遥。","风景同南岘，丹青见北朝。","石渠清夏气，高树激鲜飙。","念法珍禽集，闻轻醉象调。","偶分甘露味，偏觉众香饶。","为问毘城内，余薰几日销。"],"title":"奉和韦侍御陪相公游开义五言六韵"}
