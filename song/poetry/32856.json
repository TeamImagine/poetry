{"author":"陆游","id":32856,"strains":["仄仄平平仄仄平，平平仄仄平平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["醉眼朦胧万事空，今年痛饮瀼西东。","偶呼快马迎新月，却上轻舆御晚风。","行路八千常是客，丈夫五十未称翁。","乱山缺处如横线，遥指孤城翠霭中。"],"title":"醉中到白崖而归"}
