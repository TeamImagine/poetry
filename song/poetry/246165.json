{"author":"吕本中","id":246165,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["爱闲多病老封戎，看子垂天上碧空。","懒惰未须攀此老，典刑政尔赖诸公。","须如震泽三春渌，诗似芙蕖五月红。","坐此逃禅夫可恕，不应独许我乘风。"],"title":"督山伯萧远和诗并示舍弟"}
