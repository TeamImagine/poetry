{"author":"邹浩","id":222328,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["目击何人妙得知，谩携斧子住岩隈。","衔花无复鸟兴供，运木有时神倒栽。","丈室每思云外去，沱山长记雨中来。","凭师更展慈悲力，早使回头一笑开。"],"title":"澹山"}
