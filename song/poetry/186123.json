{"author":"吕陶","id":186123,"strains":["平平仄平仄，仄仄仄仄平。","仄仄仄平仄，平平平平平。","平仄平仄仄，平平仄平平。","○平仄平仄，仄仄○平平。","○仄仄平仄，平平仄○平。","平平仄仄仄，平仄仄平平。","平平仄平仄，仄仄仄仄平。","仄平仄仄仄，仄仄平平平。","平平仄○平，平仄仄平○。","○平仄仄仄，平平仄平平。","平平仄平仄，平仄仄仄平。","仄仄仄仄仄，仄仄平仄平。","仄平仄仄仄，仄仄仄仄○。","平○仄仄仄，平仄○○平。","平仄仄仄○，平仄平平平。"],"paragraphs":["河津女娟者，可与壮士俦。","简子欲南渡，谁人为撑舟。","娟奋红袂起，姿容盛优柔。","长篙与风快，大翼如云浮。","顷刻易千里，恬然济中流。","心情忽感慨，为子发清讴。","波涛激无际，骇畏事祷求。","杳冥若影响，自尔蒙神休。","交龙助其维，归櫂勿夷犹。","闻之意饱满，春风满华斿。","祎褕响环佩，蘋藻奉荐羞。","岂独女子事，可况公与侯。","一言固有合，半策或见收。","惟其遇不遇，通塞难相谋。","旬月取汉相，安怪田千秋。"],"title":"河津女"}
