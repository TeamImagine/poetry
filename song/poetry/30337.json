{"author":"李吕","id":30337,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["病夫省睡起凌晨，迟菊朦胧破萼新。","雨细正应添润泽，烟轻尤觉长精神。","近来霜重伤禾死，几见民忧洒涕频。","却是东篱賸黄菊，不堪易粟当金银。"],"title":"见菊"}
