{"author":"李弥逊","id":253210,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["三年袖手卧江滨，着眼终成出世人。","笔下风云作时雨，胸中丘壑作阳春。","买山尘外曾相见，漉酒愁邉情更亲。","惜取风骚等闲句，他时密膝咏臣邻。"],"title":"次韵李丞相送行二首  其一"}
