{"author":"陈造","id":58832,"strains":["平平仄仄○，平仄平仄仄。","平○平仄平，平仄仄平仄。","仄仄平平平，仄仄仄平仄。","仄平仄平仄，仄仄仄仄仄。","平仄仄平平，仄仄平仄仄。","仄仄仄仄仄，仄仄仄仄仄。","仄平平仄○，仄仄仄平仄。","仄平平平仄，仄仄平平仄。","仄仄仄○平，平仄○仄仄。","仄仄平平平，仄仄平○仄。"],"paragraphs":["佳齐肯见分，春意偕客至。","谁将清白名，言代碧香谥。","起瀹饶磁瓯，玩吮色香味。","醍醐馥牙颊，沆瀣沃肺胃。","桑落古宜城，不足偕品第。","我病久不饮，此日欲小醉。","快哉羁寓中，乃遣拜嘉惠。","一杯先晨饭，欻作凌云意。","米饭荐烧猪，佳此三者备。","饱足仍酣醺，眇睨人间世。"],"title":"旅馆三适  其三"}
