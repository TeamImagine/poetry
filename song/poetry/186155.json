{"author":"吕陶","id":186155,"strains":["平平仄仄仄，仄仄平仄平。","平平平平仄，○仄仄仄平。","仄仄仄仄仄，仄平○仄平。","平平仄平仄，仄仄平仄平。","仄平仄平平，仄仄平仄平。","仄仄仄平仄，仄仄仄仄平。","○仄○仄平，仄平仄仄○。","仄仄仄仄平，平仄平平平。","平平仄仄仄，仄仄平平平。","仄仄仄仄仄，仄仄平○平。","平平仄平仄，平仄○仄平。","仄平仄平仄，仄仄平平平。","平仄平仄平，仄仄○平平。","仄平○平平，仄仄平仄平。","仄仄仄平平，仄仄○平平。","○仄仄仄平，仄仄仄仄平。","仄平仄仄仄，平仄○平平。","仄仄○仄平，仄平仄平平。","平平仄平平，平仄○仄平。","仄仄仄○仄，平平仄平平。","仄仄仄平仄，仄平仄平平。","平仄仄平仄，平平仄平平。","平○仄仄仄，仄仄平平平。","仄仄仄仄仄，仄平平？平。","平○平平仄，仄仄平仄平。","仄平仄仄仄，平平平仄平。","平平仄仄仄，仄仄平平○。","平○仄平仄，平仄○平平。","仄仄仄平平，平平仄平平。","仄平仄仄仄，○仄平平平。","仄仄○仄平，仄○仄平平。","仄仄仄仄仄，仄仄○仄平。","仄仄仄？仄，平平仄仄平。","平仄仄仄平，仄平仄平平。","仄平仄仄○，○仄平仄○。"],"paragraphs":["成都学最古，肇自西汉时。","寥寥千余载，间有或盛衰。","庆历始下诏，四方如响随。","良哉乐安伯，治体由本基。","远模类文翁，故事循鲁僖。","课试月为度，讲解日有规。","教育犹父兄，片言不迩遗。","学子五百人，弦诵何仪仪。","陶成礼义俗，大变西南维。","距此已一世，继者贤其谁。","胡公庙堂老，天子深倚毗。","下车急先务，劝学为之师。","时异心则同，两哲吹埙箎。","作诗遗诸生，字字皆典彛。","近欲美材成，远使纯风熙。","砻石建巨堂，竖柱不复欹。","九经满四壁，高下相支持。","首尾传注完，粲然日星垂。","斯经与斯堂，天下难等夷。","度地得胜势，西隅敞高扉。","气象自宏显，出门见通逵。","嘉木种千本，敷阴接春晖。","人将不剪伐，异日甘棠枝。","贱子昔在泮，执经趋綘帷。","尝闻先生训，敢告多士知。","读书有本统，宜先穷是非。","微言率简易，众说殊支离。","详观圣贤迹，于我犹蓍龟。","不独事辞章，华葩竞葳蕤。","岂徒换爵禄，称谓生光辉。","立已如远游，纵横亦多岐。","取舍各异辙，义利难两驰。","一足少蹭蹬，终身陷污卑。","君子与小人，古今不同归。","勉哉笃志操，行副公所期。"],"title":"奉和胡右丞视学所赋"}
