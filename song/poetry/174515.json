{"author":"刘敞","id":174515,"strains":["平○○仄平，平仄仄平仄。","平仄平仄○，平平仄平仄。","平平仄平平，仄仄○仄仄。","仄仄平仄平，平平仄平仄。","仄平○仄仄，○仄仄平仄。","平平仄仄仄，平仄仄平仄。","○○○平平，仄仄仄平仄。","仄平仄仄平，平仄平仄仄。"],"paragraphs":["山深行易迷，南麓偶清旷。","鸡犬鸣谷中，樵童戏岩上。","茅茨肖浮居，牖户相背向。","竹径通往来，清阴亦弥望。","白头三四老，相见语欢畅。","心疑避世子，形迹一何放。","行将从之游，自恨苦羁鞅。","不能问姓名，聊作招隐唱。"],"title":"蜀冈南麓"}
