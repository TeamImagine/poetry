{"author":"释延寿","id":123,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["千途尽向空源出，万景终归一路通。","忽尔有心成大患，坦然无事却全功。","春开小岫调新绿，水漾漂霞蘸晚红。","莫道境缘能幻惑，达来何处不消融。"],"title":"山居诗  其四二"}
