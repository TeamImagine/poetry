{"author":"吕岩","id":42446,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["千日功夫不暂闲，河车搬载上昆山。","虎抽白汞安炉里，龙发红铅向鼎间。","仙府记名丹已熟，阴司除籍命应还。","彩云捧足归何处，直入三清谢圣颜。"],"title":"七言 二十七"}
