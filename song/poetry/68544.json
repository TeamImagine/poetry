{"author":"文彦博","id":68544,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["比到重阳犹五日，露披金菊满东篱。","莫言预赏非真赏，大抵先时胜后时。","密蕊不容群蝶采，清香未许众人知。","幕中婉画应多暇，来伴渊明把酒卮。"],"title":"重阳前五日探菊"}
