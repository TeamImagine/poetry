{"author":"韦骧","id":190971,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。","仄仄平平平仄仄，平平平仄仄平平。"],"paragraphs":["雪余着处是琼瑶，惜向春风势易消。","野色澄明经一洗，鸟声喧滑自相招。","润通弱柳晴林媚，清逼归鸿云路遥。","浩荡幽怀吟不尽，高楼斜日望寥寥。"],"title":"和达夫雪霁"}
