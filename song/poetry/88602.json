{"author":"韩淲","id":88602,"strains":["仄仄平平仄仄平，仄平平仄仄平平。","仄平仄仄仄平仄，平仄平平平仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["老觉宾朋日日稀，故家言语转依违。","百年以往自兴废，千古其间谁是非。","江左风流徒可想，山东豪杰竟何归。","勾吴于越连闽峤，瘴雨蛮烟百鸟飞。"],"title":"故友不可见新相知者有数"}
