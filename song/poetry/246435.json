{"author":"吕本中","id":246435,"strains":["平平平仄平，平仄仄平仄。","平平○平平，仄平仄平仄。","平平仄仄仄，仄仄仄平仄。","平平仄平仄，仄仄仄平仄。","仄平平平平，平仄仄平仄。","平平仄平仄，仄仄仄平仄。","平平仄仄仄，仄仄仄仄仄。","平平仄平○，仄仄仄仄仄。","平平仄平仄，仄平○○仄。","仄平仄平平，平仄○平仄。"],"paragraphs":["黄尘车马流，金火战残暑。","西风迎潮来，密云复无雨。","江淮旱已甚，映眼但尘土。","田畴杂芜秽，草树翳洲渚。","缅怀平生欢，捐弃各秦楚。","千言偪胸次，到口不能吐。","君非一臂旧，此意复可许。","青蝇暗藩溷，有似吓腐鼠。","须君济川手，略为虹蜺举。","念之不能眠，清坐听鸣橹。"],"title":"寄李商老"}
