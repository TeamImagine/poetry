{"author":"李涛","id":123414,"strains":["仄平平仄仄平平，仄仄平平仄仄平。","仄仄仄平仄平仄，仄平平仄仄平平。","仄平平仄仄仄仄，仄仄平平平仄平。","平仄仄平平仄仄，仄平仄仄仄平平。"],"paragraphs":["俯随缰锁就科名，可笑兰坡未苦清。","不管北山怨猿鹤，竟从南海掣鳌鲸。","赏延于世愧在我，思济斯民同此情。","轩冕傥来来则受，未来犹可以诗鸣。"],"title":"兰坡过省"}
