{"author":"范仲淹","id":233045,"strains":["平平平仄平，仄仄仄仄仄。","平仄仄平仄，仄平平仄仄。","仄○仄仄仄，平仄仄平仄。","仄仄仄仄仄，○平平仄仄。","仄仄平平仄，仄仄平平仄。","仄仄平仄仄，仄仄平仄仄。","平○仄仄仄，仄平仄○仄。"],"paragraphs":["灵源何太高，北斗想可挹。","凌日五光直，逗云千仞急。","白虹下涧饮，寒剑倚天立。","阔电不得瞬，长雷无敢蛰。","万丈岩崖坼，一道林峦湿。","险逼飞鸟坠，冷束山鬼泣。","须当截海去，独流不相入。"],"title":"庐山瀑布"}
