{"author":"卢仝","id":13755,"strains":["仄○仄仄平平仄，仄仄平平仄平仄。","平仄平平仄仄平，仄平仄仄平仄平。","平平仄仄仄○仄，仄平仄平仄平仄。","○平仄仄平平平，平平仄仄仄○○。","平○仄仄平平仄，○○仄仄平平平。","平仄仄，○平平，○平平仄仄仄平。","○平平仄平仄仄，○平仄仄平平平。","平平平，平仄仄。","仄仄仄平仄仄平，仄○仄平平仄仄。","仄○仄仄平仄平，平平○仄平平仄。","平平仄，平仄仄，平平仄平仄○仄。","仄仄平平○仄仄，平仄仄仄平仄仄。"],"paragraphs":["客行一夜秋风起，客梦南游渡湘水。","湘水泠泠彻底清，二妃怨处无限情。","娥皇不语启娇靥，女英目成转心惬。","长眉入鬓何连娟，肌肤白玉秀且鲜。","裴回共咏东方日，沈吟再理南风弦。","声断续，思绵绵，中含幽意两不宣。","殷勤纤手惊破梦，中宵寂寞心凄然。","心凄然，肠亦绝。","寐不寐兮玉枕寒，夜深夜兮霜似雪。","镜中不见双翠眉，台前空挂纤纤月。","纤纤月，盈复缺，娟娟似眉意难诀。","愿此眉兮如此月，千里万里光不灭。"],"title":"秋梦行"}
