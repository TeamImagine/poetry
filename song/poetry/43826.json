{"author":"范成大","id":43826,"strains":["仄平平平平仄平，○仄仄平仄仄平。","仄平平平平仄平，仄平仄仄平仄平。","平平仄仄平平平，平平仄仄○平平。","仄平平○仄平平，仄仄仄仄平平平。","仄平仄○仄仄平，平仄仄仄平○平。","仄平仄仄平平平，平平○平平仄平。","○平○○仄仄平，仄平平平仄平平。","仄平仄仄平○平，平仄仄平仄平○。","仄平仄平平仄○，仄平仄平平仄平。","仄仄仄○平平平。","平平仄平仄平平，○平仄仄平平平。","平平仄平平仄平，仄仄○平平仄平。"],"paragraphs":["丈人峰前山四周，中有五城十二楼。","玉华仙宫居上头，紫云澒洞千柱浮。","刚风八面寒飕飗，灵君宴坐三千秋。","𫏋符飞行戏元洲，下睨浊世悲蜉蝣。","桂旗偃蹇澹少休，知我万里遥相投。","暗蜩奏乐锵鸣球，浮黎空歌清夜遒。","参旗如虹欻下流，化为神灯烛岩幽。","火铃洞赤凌空游，谁欤蔽亏黯然收。","祷之复然为我留，半生缚尘鹰在鞲。","岂有骨相肩浮丘。","山英发光洗羁愁，行迷未远夫何尤。","笙箫上云神欲游，揖我从之骖素虬。"],"title":"玉华楼夜醮"}
