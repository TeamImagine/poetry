{"author":"刘克庄","id":111366,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["向来羞作绕枝飞，刘表区区不足依。","索饭儿嗔郎罢出，画眉人约藁砧归。","食鱼底处容长铗，射虎今方尚短衣。","老缚一官行未得，羡君去采故山薇。"],"title":"送方时父"}
