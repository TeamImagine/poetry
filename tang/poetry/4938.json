{"author":"独孤及","id":4938,"strains":["？仄仄平平，平平平平仄。","平仄平仄仄，平平平平仄。","仄仄平平平，仄平平平仄。","平○仄平平，仄仄仄平仄。","平平平仄仄，平○平仄仄。","平平仄○○，仄仄平○仄。","平仄平仄仄，仄平仄平仄。","仄平仄平平，仄仄平仄仄。","仄仄仄平仄，仄仄平仄仄。","仄○仄仄平，仄仄○仄仄。","平平平平仄，平仄平仄仄。","仄平仄仄平，平仄仄平仄。"],"paragraphs":["皖水望番禺，迢迢青天末。","鸿雁飞不到，音尘何由达。","独有舆人歌，隔云声諠聒。","皆称府君仁，百越赖全活。","推诚鱼鳖信，持正魑魅怛。","疲民保中和，性足无夭阏。","天子咨四岳，伫公济方割。","几时复旋归，入践青琐闼。","贱子托明德，缭若松上葛。","别离鄙吝生，结念思所豁。","门栏关山阻，岐路天地阔。","唯凭万里书，持用慰饥渴。"],"title":"代书寄上李广州"}
