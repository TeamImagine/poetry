{"author":"朱长文","id":196810,"strains":["平仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄平仄仄仄，平仄仄仄平。","仄仄平平○，平平仄仄平。","平平仄平仄，平仄仄○平。","仄仄平平仄，平平仄仄平。","平平平仄仄，仄仄仄平○。"],"paragraphs":["卿寺方森棘，侯邦屡建旗。","才锋周物理，智烛见神机。","寿远眉毫秀，身康鬓雪稀。","翠筠高挺节，古柏暗增围。","云陛朝升对，铜符夕佩归。","灌苗潜致茂，针瘼坐令肥。","召杜名方重，松乔志所希。","非才学诗礼，多幸奉庭闱。","叶载神龟稳，雏随彩凤飞。","晨昏趋膝下，永着老莱衣。"],"title":"光禄生日"}
