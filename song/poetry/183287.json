{"author":"刘攽","id":183287,"strains":["仄仄仄仄平仄，仄仄仄仄仄仄。","仄仄平仄平，平平仄仄○。","平仄仄仄平仄平仄平仄，仄○仄平仄平仄。","平平仄仄○仄仄，仄○平○仄平仄。","平仄仄仄平仄仄平平平，平平○平平仄平。","○仄平平仄仄仄，仄平仄仄平平平。","仄平仄仄仄平仄，平仄仄仄平平平。","平平仄平○仄仄，平平平仄平平平。","平仄仄仄平○仄○平平，仄仄仄仄○平平。","仄平仄平仄平○，平仄仄仄平平平。"],"paragraphs":["仕不至二千石，贾不至五百万。","此事夸者忧，而非志士叹。","君不见下邳少年授书起，幄中运筹制千里。","功成不受三万户，拂衣归从赤松子。","君不见计倪半策诛强吴，鸱夷扁舟浮五湖。","三致千金不自擅，至今籍籍宗陶朱。","大贤富贵不为己，心事邈与常人殊。","逢时致身如反手，云蒸龙变无时无。","君勿爱上书献赋称贤豪，刺绣倚市相矜高。","丈夫昔曾笑徒劳，商贾旦旦争锥刀。"],"title":"上书行"}
