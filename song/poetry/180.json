{"author":"孟宾于","id":180,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["闲思连上景难齐，树遶仙乡路遶溪。","明月夜舟渔父唱，春风平野鹧鸪啼。","城边寄信归云外，花下倾杯到日西。","更忆海阳垂钓侣，昔年相遇草萋萋。"],"title":"怀连上旧居"}
