{"author":"司马光","id":177083,"strains":["仄平平仄仄○平，平仄○平仄仄平。","仄仄平平平仄仄，仄平仄仄仄平平。","仄○仄仄平平仄，○仄平平仄仄○。","平仄仄平平○仄，仄平仄仄○平○。","平平仄仄平平仄，平仄○○仄仄平。","平仄仄平○仄仄，仄平仄仄仄平平。"],"paragraphs":["结交英俊乐如何，风谊敦明寄咏歌。","自致青云今有几，化为异物已居多。","椟中本自沽良价，毫末安能滑至和。","邻笛不堪频叹息，酒炉那得重经过。","年华易度窗尘影，人事难期海水波。","贤业着鞭犹可在，况君壮齿未蹉跎。"],"title":"和任屯田感旧叙怀"}
