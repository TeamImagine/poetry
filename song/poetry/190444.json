{"author":"韦骧","id":190444,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["往还赓唱百余篇，草草编联后或前。","语气有时凌夜月，辞源何啻泻春泉。","须知吏隐能遗俗，不独山溪解乐天。","屈指代期秋信逼，封人莫厌屡驰笺。"],"title":"和颜长道寄三首 阅武川倡酬"}
