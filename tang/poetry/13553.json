{"author":"张籍","id":13553,"strains":["平平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["曾成赵北归朝计，因拜王门最好官。","为郡暂辞双凤阙，全家远过九龙滩。","山乡祗有输蕉户，水镇应多养鸭栏。","地僻寻常来客少，刺桐花发共谁看。"],"title":"送汀州源使君"}
