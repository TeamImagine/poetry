{"author":"释文珦","id":134220,"strains":["平平仄仄平仄平，仄平仄仄平平平。","平平仄平平仄仄，仄仄○仄平平平。","○仄平仄平○仄，平仄平平平仄仄。","仄仄平平仄仄平，仄平平仄平平仄。","仄平○平仄平仄，仄仄平平平仄仄。","平平仄仄仄平仄，仄平仄仄平平仄。","平仄平平平仄平，仄平平仄平○平。"],"paragraphs":["村西大树高入云，树根作屋祠为神。","村农四时常祭赛，但愿长幼无灾屯。","更乞风雨皆调适，官不追呼无盗贼。","六畜蕃滋百谷成，报神之赐何终极。","问农当年未生树，此树之神何所附。","它时此树朽而仆，树神又向何方去。","农笑吾言吾笑农，浊泾清渭终难同。"],"title":"神树词"}
