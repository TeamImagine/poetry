{"author":"胡仲弓","id":136420,"strains":["仄平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平仄仄，仄平平平仄仄平。","仄仄平平平仄仄，仄平仄仄仄平平。"],"paragraphs":["夕阳漏影射疏林，三两人家桑柘阴。","鹘过桚开归鸟路，钟敲撞碎野猿心。","常因境胜甘忘食，不为家贫辄废吟。","说与门前樵牧者，日间过此可相寻。"],"title":"次韵山居"}
