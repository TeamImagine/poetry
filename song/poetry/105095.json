{"author":"杜范","id":105095,"strains":["仄平平平平，仄仄仄平仄。","○平仄○仄，仄仄仄平仄。","仄平平平仄，平平仄平仄。","○仄仄平仄，平仄仄○仄。","仄仄○平平，仄平平○仄。","平平仄仄仄，仄平平仄仄。","仄平仄仄平，平仄平仄仄。"],"paragraphs":["我家东南隅，去海不逾咫。","乘潮厌鲜美，望水快珍脆。","朅来双溪上，河鱼仅青鲤。","泥滓渍肤肉，强食辄三哕。","此物从何来，对之惊且喜。","虽然馁败质，尚余江海味。","令人忆故乡，沽酒为一醉。"],"title":"张上舍送望水偶成小诗"}
