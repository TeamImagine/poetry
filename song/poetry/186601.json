{"author":"杨杰","id":186601,"strains":["仄仄仄平仄，仄仄仄平仄。","仄平平仄仄仄平，平平仄仄仄平仄。","仄平仄平仄平仄，仄平仄平○仄仄。","仄○仄仄仄，仄平仄平○。","仄仄仄平○，仄仄仄平仄。","平仄仄平仄平仄仄仄平，平平仄平仄平仄。"],"paragraphs":["小隐隐林薮，大隐隐朝市。","市朝心隐不隐身，山林未必忘名利。","夜来月明竹声细，隐斋主人留客醉。","四更客未醒，主人促车骑。","客笑主人劳，不顾隐之意。","君不见梅福曾作尉氏官，庄周亦为漆园吏。"],"title":"留题张尉隐斋"}
