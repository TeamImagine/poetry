{"author":"颜胄","id":38170,"strains":["平仄仄仄仄，仄平平平平。","平平仄仄仄，仄仄平平平。","仄仄平平○，仄○仄平○。","○仄仄仄平，仄仄仄仄○。","平仄平仄平，平平仄平平。","平平平仄平，仄仄平仄平。","仄平平○仄，仄仄○平平。","仄仄平仄平，仄仄仄平平。","仄仄平仄仄，平平平平平。","仄平○平仄，仄仄平○平。","仄仄平仄仄，平仄平平平。","仄仄平仄仄，仄平平平平。","○○平仄仄，仄仄平仄仄。","平仄平仄仄，平平仄平平。","平平仄仄仄，仄仄平○平。","仄仄平仄仄，平平平仄平。","仄平○仄仄，仄仄仄平平。"],"paragraphs":["芳岁不我与，飒然凉风生。","繁华扫地歇，蟋蟀充堂鸣。","感物增忧思，奋衣出游行。","行值古墓林，白骨下纵横。","田竖鞭髑髅，村童扫精灵。","精灵无奈何，像设安所荣。","石人徒瞑目，表柱烧无声。","试读碑上文，乃是昔时英。","位极君诏葬，勋高盈忠贞。","宠终禁樵采，立嗣修坟茔。","运否前政缺，群盗多蚊{亡/虫}。","即此丘垅坏，铁心为霑缨。","当其崇树日，岂意侵夺并。","冥漠生变故，凄凉结幽明。","悲端岂自我，外物纷相萦。","所适非所见，前登江上城。","倚楼临绿水，一望解伤情。"],"title":"适思"}
