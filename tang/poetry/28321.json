{"author":"陆龟蒙","id":28321,"strains":["仄仄平平仄，平平仄仄平。","平○平仄仄，平仄仄平平。","平仄○○仄，平平仄仄平。","仄○○仄仄，平仄仄平○。","仄仄平平仄，○平○仄平。","仄平平仄仄，平仄仄平平。"],"paragraphs":["已报东吴政，初捐左契归。","天应酬苦节，人不犯寒威。","江上思重借，朝端望载饥。","紫泥封夜诏，金殿赐春衣。","对酒情何远，裁诗思极微。","待升镕造日，江海问渔扉。"],"title":"谨和谏议罢郡叙怀六韵"}
