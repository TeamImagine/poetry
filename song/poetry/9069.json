{"author":"张嵲","id":9069,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。"],"paragraphs":["秋来未省举杯频，却扫空山绝众宾。","寂历平林方陨叶，扶疏丹桂独生春。","天高地迥轮当午，露白星稀夜向晨。","闻道开樽成浪语，不妨聊作独醒人。"],"title":"和友人中秋"}
