{"author":"李公麟","id":211244,"strains":["平平仄平仄仄平，平平平平仄仄仄。","平平仄仄○平平，平仄仄仄平平平。","平仄平仄平仄○，平平仄仄平仄○。","平平○仄仄平平，仄平仄仄平平平。","仄平○平仄平平，平平平平平仄平。","仄仄仄平平仄平，仄仄仄平仄仄平。","平平仄仄○平平，平平仄仄平仄平。","平仄仄平仄仄仄，平平平仄平平平。","仄平仄仄仄○平，仄平仄仄平仄平。","仄平○平平仄平，仄平○平平平平。","平仄仄平平仄○，仄○仄仄平平平。","平平仄仄平平平，平平仄平平仄○。","平仄仄平○仄平，仄平仄仄平平平。","？平○仄仄平平，平仄平平仄仄○。","仄仄仄仄仄仄平，平平仄平平仄平。","仄平仄仄○仄平，平仄仄仄平平平。","○平仄仄仄○平，仄平平仄○平平。","仄平仄仄平○平，仄平平仄○○仄。","平平仄仄仄仄平，仄平仄仄○平平。","仄仄仄平仄仄平，仄仄仄仄仄仄平。","仄仄仄仄○平平，平平仄平仄仄平。","仄仄仄仄仄仄平，？平○仄平平○。"],"paragraphs":["君家祝融水一方，平生书闱食可忘。","云河漱润搴瑶芳，天帝璧府雠书郎。","驰骋千载凌子长，神清骨秀颜色苍。","书淫传癖笑舆狂，十年此会同都堂。","上楼吟春碾旗枪，诗筒吴歈赓楚羌。","一律校文公否臧，日饱大官沆瀣粮。","朱鸾入网空南冈，贤书奏牍纷满床。","朝出粉闱暮帝旁，骎骎天路群龙骧。","病鸱帖帖乃污隍，白云陇望因俶装。","放歌长林声激扬，佩兰思馨虽朋亡。","云出鸟还聊自偿，羽扇麈尾随经囊。","龙眠乃是无何乡，朝游不辞麋鹿行。","归卧展图观骕骦，宪贫颂古时歌商。","徜徉兴罢住云房，焚柏翻经究法王。","冉冉暗度岁月光，山头草青还叶黄。","洞明已死闲骨香，凡志未就嗟凉凉。","亲颠向白每称觞，旨甘鞭后难翱翔。","朅来窃食天中央，古人千岁空相望。","同文锁密御史霜，得公再集评文章。","亦说种松辋口庄，使我梦蝶栩栩忙。","便欲负郭占农祥，门开傥容倚孔墙。","想挽北斗下挹浆，箜篌更对高秋张。"],"title":"谨次元韵奉酬慎思学士年友"}
