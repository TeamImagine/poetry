{"author":"葛胜仲","id":231013,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["清明时节访溪山，消尽机心大智闲。","元亮孤舟聊自棹，尚平家事不相关。","叩门虽幸千金顾，恋德翻嗟半日还。","并水幽亭同历览，应怜瓢饮政希颜。"],"title":"曾梦良惠然见存出口字诗十有七篇偶摭所遗成三篇纪谢  其二"}
