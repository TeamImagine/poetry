{"author":"袁说友","id":70664,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["西陵峭壁路初经，但见搀空两岸青。","天近下连苍玉嶂，山高傍涌翠云屏。","划开龙虎流三峡，敕下雷霆遣六丁。","终日横风倚江转，恍疑身世在沧溟。"],"title":"和赵周锡制干峡中韵四首  其一"}
