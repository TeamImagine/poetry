{"author":"虞俦","id":61940,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["结发从来数亦奇，人言猿臂不遭时。","诗成杜曲何多兴，赋旧兰台只浪悲。","松菊不关年少事，冰霜曾与岁寒期。","君看昨日凉风起，瓜上青蝇岂待麾。"],"title":"秋怀  其二"}
