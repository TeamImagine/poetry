{"author":"陈陶","id":36647,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["无路青冥夺锦袍，耻随黄雀住蓬蒿。","碧云梦后山风起，珠树诗成海月高。","久滞鼎书求羽翼，未忘龙阙致波涛。","闲来长得留侯癖，罗列樝梨校六韬。"],"title":"闲居寄太学卢景博士"}
