{"author":"仇远","id":164423,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["湖山满目旧游空，风景荒凉客路穷。","雨意忽生桐叶外，秋光都在木樨中。","乾坤混混多游骑，江汉寥寥有断鸿。","自古隠人多嗜酒，却怜无酒醉新丰。"],"title":"寄赵春洲莫两山"}
