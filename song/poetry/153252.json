{"author":"俞德邻","id":153252,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雾豹文章野鹤姿，黄冠晦迹浙江涯。","携家拟就鹿门隠，奏赋何期狗监知。","触热问涂行有日，排云论事岂无时。","太平上策须倾倒，更忆崆峒麦熟诗。"],"title":"送道士孙雪房"}
