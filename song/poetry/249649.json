{"author":"郭印","id":249649,"strains":["平平平仄○，仄仄仄平平。","○○平仄仄，平平仄仄平。","仄仄平平仄，仄平平仄○。","仄仄仄○平，○仄仄平仄。","？仄平仄仄，仄仄仄仄平。","平仄仄仄仄，平○仄仄平。","平平仄仄平，仄仄仄平平。","平平仄仄○，仄仄平仄平。","平○○平仄，仄仄平平平。","仄平平平仄，仄仄○仄平。"],"paragraphs":["朝来寒露重，旭日庆新晴。","长空烟霭净，遥岑锦绣明。","野竞农夫获，路多游子行。","岁事竟如何，且欲供粢盛。","矧彼关外戍，仰哺十万兵。","粮运傥不绝，因缘活此生。","吾家有瘠田，努力事躬耕。","宁辞畎亩劳，每作风雨惊。","心期了租赋，敢望仓箱盈。","耋龄无多日，妄意观太平。"],"title":"晚晴"}
