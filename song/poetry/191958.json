{"author":"郭祥正","id":191958,"strains":["平平仄仄平平平，平平仄仄○平平。","平平平仄仄平○，仄平仄仄平仄平。","平○仄平仄仄仄，仄平仄仄平平平。","平○仄仄仄仄仄，平平仄仄平平○。","仄○仄平仄平仄，仄平仄仄平平平。","仄平平平仄仄仄，平平仄仄平仄平。","平平仄仄仄○仄，平平仄仄平仄平。","○○仄仄仄平仄，仄平平仄○平平。","仄平○仄仄平仄，仄仄平仄平平○。","平平平仄仄平仄，仄平○仄平平平。","平平平仄○平仄，仄平仄仄平○平。","仄平仄仄仄○仄，仄平平仄平平平。"],"paragraphs":["杨花塞路春无声，鸣鸠唤妇留春晴。","扬鞭朝发浚遒县，卷帘暮宿金斗城。","城中主人汉贾谊，妙年射策都群英。","峨冠独立御史府，冰霜凛凛清朝廷。","忽乘白云渡银海，十年望阙心常倾。","只今淮西课异等，沉沉玉帐闲府兵。","神机照物辨毫发，提刀四顾新发硎。","行闻召节返西掖，至尊开阁思谈经。","岂容燕寝自颐养，画戟森卫清香凝。","陈公虽解豫章榻，白头重愧非徐生。","飘零渔艇荷蓑笠，揣摩旧学荒柴荆。","愿公一吐太和气，朽株岩下逢春荣。"],"title":"代先书寄庐郡朱龙图"}
