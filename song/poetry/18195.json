{"author":"吴芾","id":18195,"strains":["平平仄仄仄平平，仄仄平平平仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平仄仄平平平。"],"paragraphs":["吾家小阮亦贤哉，又得携壶为我来。","应念难逢重九节，要陪痛饮十分杯。","头添白发那能久，眼看黄花有几回。","颇恨病衰鲸量减，只将笑口为君开。"],"title":"用前韵示三七侄"}
