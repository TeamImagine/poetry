{"author":"李复","id":212827,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["逸意闲云野鹤孤，药苗山叶缀衣裾。","新蒸石卵将留饭，戏酌铜盘便得鱼。","疗疾但分庵畔草，吐言不出世间书。","五年密密求真诀，始露三元御气车。"],"title":"青布道人"}
