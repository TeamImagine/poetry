{"author":"沈辽","id":189700,"strains":["平平仄仄平，平平仄平仄。","仄仄仄仄仄，平平○仄仄。","平平仄仄仄，仄仄仄平仄。","仄仄仄仄平，平平平仄仄。","平平仄平仄，○平仄平仄。","平平平○仄，仄○仄○仄。","平平仄平仄，平平○仄仄。","仄仄平仄平，平仄平仄仄。","平仄仄平仄，平平仄平仄。","仄仄仄○平，平平平仄仄。","平平仄平仄，平平平仄仄。","仄仄仄仄平，平仄○平仄。"],"paragraphs":["秋风日已佳，幽寻欲谁与。","邂逅得佛子，逍遥临石堵。","江南气候晚，九月始无暑。","木叶乍陨霜，川原新濯雨。","乔松转山路，中天掲华宇。","由来安禅寂，不当混泥土。","侵寻得幽步，周旋闻密语。","芥蒂同一生，天地同一旅。","欢戚自流转，悠悠意何补。","倦羽息深林，游鱼依夕渚。","吾生幸无事，陶然知所处。","日晏坐北轩，何用论今古。"],"title":"与善果师游石堵"}
