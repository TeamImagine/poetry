{"author":"李曾伯","id":129393,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["庐存龙去迹成非，草木空山圣得知。","成败论人陈寿史，功名余恨少陵诗。","初心何只三分汉，伟略徒夸十倍丕。","半夜松声卷风雨，犹如抱膝啸吟诗。"],"title":"以劝分出伏龙因谒武侯庙"}
