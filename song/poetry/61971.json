{"author":"虞俦","id":61971,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["纤枝绿叶竞成丛，谁障西来落木风。","霞散缠头千丈绮，春回醉面一番红。","伶俜欲嫁还羞晚，梳洗随宜不爱工。","况是秋高花已少，对花莫放酒杯空。"],"title":"拒霜"}
