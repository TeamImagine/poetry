{"author":"权德舆","id":9178,"strains":["仄○平仄仄，仄平平仄平。","仄仄仄平仄，仄平仄平平。","平平仄平平，平仄仄平平。","○仄仄平仄，平平○仄平。","仄平平仄平，仄○仄平平。","仄仄仄平仄，○仄平○平。","仄平○平仄，仄仄平○平。","仄仄仄仄平，平○仄平平。"],"paragraphs":["弱冠无所就，百忧锺一身。","世德既颠坠，素怀亦堙沦。","风烟隔嵩丘，羸疾滞漳滨。","昭代未通籍，丰年犹食贫。","敢求庖有鱼，但虑甑生尘。","俛首愧僮仆，蹇步羞亲宾。","岂伊当途者，一一由中人。","已矣勿复言，吾将问秋旻。"],"title":"寓兴"}
