{"author":"宋祁","id":13738,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["竞爽吾宗属俊翘，凌云辞气剩飘飘。","十年缔思轻伧赋，一骨评风压楚谣。","纵玩书窗迷野马，长吟秋社续寒蜩。","夫君自有何郎恨，枉使东阳臂肉销。"],"title":"览从兄咸剑池编"}
