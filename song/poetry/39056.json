{"author":"陆游","id":39056,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["晓角昏钟为底忙，岂容老子更禁当。","乘除富贵惟身健，补贴光阴有夜长。","临水小轩初见月，满庭残叶不禁霜。","巴江尺素合时到，剩著新诗寄断肠。"],"title":"冬暮"}
