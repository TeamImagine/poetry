{"author":"赵蕃","id":73818,"strains":["仄平平仄平平仄，仄仄平○仄平仄。","平平仄仄仄平平，○仄平平仄平○。","仄○仄○平平仄，○○平○仄平仄。","仄平仄仄仄平平，平平仄平平○仄。"],"paragraphs":["水声嘈杂蛙声小，客子披衣坐侵晓。","平生嗜懒每贪眠，行李催人未渠了。","不胜倦叹歌方苦，更听林间杜鹃语。","杜鹃我岂不知归，渊明政为饥驱去。"],"title":"晨起闻杜鹃"}
