{"author":"刘宰","id":93073,"strains":["仄仄平仄平，平平○仄仄。","平平仄平平，仄仄○○仄。","○平仄仄仄，仄仄平仄仄。","平○平平平，仄仄仄平仄。","仄仄平平仄，平仄平平仄。","仄仄仄仄平，平平○仄仄。","平平仄平仄，平平仄平仄。","仄平仄平平，仄仄仄仄仄。","仄平○仄平，○仄平仄仄。","平平仄仄仄，仄平平仄仄。","仄平平平仄，仄仄平仄仄。","○平仄平仄，仄仄仄○仄。","平○平平仄，平仄仄平仄。","平仄平仄平，○仄仄仄仄。","仄仄平平仄，仄仄仄平仄。","○平平平平，仄○平平仄。"],"paragraphs":["我本山泽人，飘然如野鹤。","夫君九皋来，气类颇相若。","相逢宿不再，别去天一角。","君从浮丘游，度世得良药。","渴饮瑶池水，饥向芝田啄。","引脰试一鸣，群仙相唯诺。","嗟余侣鸥鹭，回翔一丘壑。","刺天见群飞，老气鼓不作。","客来传好音，重会欣有约。","追随忽几月，至哉天下乐。","亦知仙凡异，所向终落落。","分飞又兹始，后会杳难度。","归从浮丘侣，为我试商略。","虽愧毛骨凡，颇亦志念悫。","愿乞刀圭剂，一洗性昏浊。","从君清都游，共听钧天乐。"],"title":"送胡伯量"}
