{"author":"刘宰","id":93235,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["庙宇巍峩对古坟，将军英气宛如存。","当时改行除民害，历代封功沐宠恩。","虎穴云埋山寂寞，蛟溪波冷月黄昏。","我来吊古追行乐，驻马花前酹一樽。"],"title":"周侯古祠"}
