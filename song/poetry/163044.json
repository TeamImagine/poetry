{"author":"汪元量","id":163044,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["十年旅食在天涯，到处身安只是家。","雪塞春回邹衍律，霜营寒入祢衡挝。","壶倾卯酒杯浮粟，厨出辛盘饤簇花。","奴仆不须喧鼓吹，恐惊枥马与林鸦。"],"title":"幽州除夜"}
