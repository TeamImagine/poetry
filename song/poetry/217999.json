{"author":"潘大临","id":217999,"strains":["平仄平平平仄平，仄○平仄平平平。","仄平仄仄平仄平，○平仄仄平平平。","平平平平平仄仄，平平仄仄平平仄。","仄仄平平仄仄平，仄平○平仄○仄。","平仄平平仄仄平，平仄仄平○仄平。","平仄○平平仄仄，平仄平仄○仄平。","仄仄仄平仄平仄，平平平平仄平仄。","平仄平平平仄平，平○○平仄平仄。","平平仄仄平平平，仄平仄仄平○平。","仄平仄平仄○仄，平平仄平○仄○。","仄仄平平平仄仄，仄仄仄平○仄仄。","仄平仄仄仄仄平，平平仄仄仄○平。"],"paragraphs":["公泛浯溪春水船，系帆啼鸟青崖边。","次山作颂今几年，当时治乱春风前。","明皇聪明真晚谬，乾坤付与哥奴手。","骨肉何伤九庙焚，蜀山骑馿不回首。","天下宁知再有唐，皇帝紫袍迎上皇。","神器苍忙吾敢惜，儿不终孝听五郎。","父子几何不豺虎，君臣宁能责胡虏。","南内凄凉谁得知，人间称家作端午。","平生不识颜真卿，去年不答高将军。","老来读碑泪横臆，公诗与碑当共行。","不赏边功宁有许，不杀奉皇犹敢语。","雨淋日炙字未讹，千秋万岁所鉴多。"],"title":"浯溪"}
