{"author":"陈傅良","id":65990,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["毕生欲赋观潮阁，立尽斜阳倦复还。","一日江山蒙笔力，百年名字满人寰。","郡从晋宋风流后，诗到苏黄伯仲间。","向去摩挲看石刻，谁知功在十年闲。"],"title":"和沈守持要观潮阁留题"}
