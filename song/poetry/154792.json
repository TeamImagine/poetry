{"author":"董嗣杲","id":154792,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["根苗着土干柔纤，依附青松度岁年。","彤蘂有时承雨露，苍藤无赖拂云烟。","艳欹偷醉斜阳里，体弱愁缠立石颠。","翠飐红英高百尺，藏春坞上忆坡仙。"],"title":"凌霄花"}
