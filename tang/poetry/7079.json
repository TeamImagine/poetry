{"author":"周彻","id":7079,"strains":["仄仄平平仄，平平仄仄平。","仄○平仄仄，仄仄仄平平。","仄仄平○仄，平平仄○平。","平平○仄仄，○仄○平平。","仄仄平平仄，○平仄仄平。","平平平仄○，平仄仄平平。"],"paragraphs":["建礼通华省，含香直紫宸。","静闻铜史漏，暗识桂宫春。","滴沥疑将绝，清泠发更新。","寒声临雁沼，疏韵应鸡人。","迥入千门彻，行催五夜频。","高台闲自听，非是驻征轮。"],"title":"尚书郎上直闻春漏"}
