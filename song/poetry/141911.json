{"author":"刘黻","id":141911,"strains":["平平○平平，平平仄平仄。","平仄平仄仄，仄平平平○。","○平仄平仄，平平仄平仄。","仄仄平仄平，平平仄平仄。","仄仄仄仄平，仄平仄○仄。","仄仄仄平平，仄仄仄平仄。","○平仄平平，○○仄仄仄。"],"paragraphs":["朝朝听来鸿，来鸿一何邈。","秋往冬又至，尔鸿胡来迟。","凝眸屡东眺，飞云渺天角。","薄晚云四低，来鸿似微雀。","习习远近人，尺书坠犹玉。","亟启读平安，字字发天乐。","殷勤谢来鸿，相过勿惮数。"],"title":"接家书"}
