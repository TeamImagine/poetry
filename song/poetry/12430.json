{"author":"曹勋","id":12430,"strains":["平仄，平仄。","仄平○，仄平仄。","平仄仄平平，平平仄平仄。","平平○仄仄平平，平仄○平仄○仄。","平○平仄仄仄○，仄仄平平仄平仄。","平仄平平仄仄平，仄平平仄平平仄。","仄平平仄仄平平，平仄平平仄平仄。","平仄仄平仄仄平，仄仄平平仄平仄。","仄仄○平仄平，仄平仄仄。","平仄平平，平仄仄仄。","仄仄仄仄仄平平平，平仄平仄○平仄仄。","平平仄平平平平，仄平平平○平仄仄平仄。"],"paragraphs":["明月，明月。","出沧溟，历丹阙。","飞盖念西园，笙歌想南国。","灵波如电泻高丘，云幄和烟锁空碧。","人间何事怨别离，自昔循环有今昔。","今昔虽同事不同，昔时宫馆今荆棘。","汉家陵阙变池塘，吴楚江山异南北。","明月那知古与今，治乱昏明有通塞。","我愿三纲不愆，四时不忒。","天地清宁，人物获职。","白兔不见辱于虾蟆，黄发蒙照临之大德。","非明月之宣功兮，则吾何知其为顺帝之则。"],"title":"明月词"}
