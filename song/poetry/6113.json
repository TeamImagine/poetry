{"author":"林季仲","id":6113,"strains":["平仄平平仄仄平，仄平平仄仄平平。","仄平平仄仄平仄，仄仄仄平平仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["狂客当年隐四明，至今孙子爱林坰。","挂冠无愠亦无喜，抱膝自歌还自听。","时弄清琴怀贺若，何妨后乘载樵青。","结邻能践前言否，春色方深绝境亭。"],"title":"次曾谹甫韵寄贺子忱"}
