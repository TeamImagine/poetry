{"author":"张继先","id":218462,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["只见神炉当子夜，岂知火力散阴邪。","忽于金鼎凝寒玉，倏尔真身现彩霞。","沆瀣露中分白雪，华池水内养黄芽。","此中便见真消息，莫浪驱驰觅鹿车。"],"title":"金丹诗四十八首  其四四"}
