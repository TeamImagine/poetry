{"author":"严羽","id":119109,"strains":["平仄平平仄平仄，仄平平仄平平仄。","仄平仄仄平平平，仄仄平平仄仄平。","仄平仄仄平平仄，仄平仄仄平平仄。","仄平仄仄平平平，平仄○平仄平仄。","仄仄平平仄仄○，平仄仄仄仄平平。","仄○平仄平平仄，仄仄平平仄仄○。","仄仄平平仄平仄，平平平仄平○仄。","平○平平仄仄平，？平平仄平平仄。","平平平仄仄平平，仄仄平平仄仄平。","平平仄仄○仄仄，仄仄仄仄○平平。","仄○平仄仄平仄，仄仄仄仄平平平。","仄○平○平○仄，仄仄平平仄○仄。","仄平平仄平平○，平仄平平仄平仄。","仄平○仄○平平，平仄平○仄仄○。","平平仄仄平平仄，仄仄平平仄仄○。"],"paragraphs":["唐世诸严盛西蜀，郑公勋业开吾族。","后来避地居南闽，几代诗名不乏人。","叔孙伯子俱成集，我兄下笔追唐及。","少年赐第明光宫，才气如云辨挥翕。","习簿风流四海闻，谁令作吏狎埃氛。","片帆江上君先发，别袂春前我𫏐分。","借问匡庐在何许，舟人遥指云中语。","彭蠡湖边几树秋，琵琶亭下江千古。","香𬬻峰顶散晴烟，瀑布悬疑泻漏天。","平生梦寐行历处，一笑忽觉当樽前。","尽驱灵异入篇什，物象往往愁笞鞭。","此中高兴宁淹久，盗贼兵戈莽回首。","郑公勋业须人传，康济他时仗君手。","我今疏阔更何为，心事惟将海岳期。","匡庐半席君为主，待我酣来试一题。"],"title":"送主簿兄之德化任"}
