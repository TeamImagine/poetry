{"author":"吕祖谦","id":65323,"strains":["平平平○平仄平，仄仄仄仄○平平。","平平平仄仄平仄，仄仄仄仄平平平。","仄平仄仄平平仄，仄平仄平仄仄仄。","仄平平平平仄平，平平仄仄仄仄平。","仄仄○○仄○仄，平○平仄仄仄仄。","仄平仄仄仄仄平，平仄平平平仄仄。","仄平仄仄○仄平，平平○仄平仄平。","平平○仄仄○仄，仄平仄仄平平○。","仄平仄仄平仄仄，○仄仄平平仄仄。","○仄仄平平仄平，仄仄平平仄○仄。","○平仄平平仄平，仄仄○仄○平平。","仄平仄仄仄○仄，仄仄平仄平平平。","仄平平仄平仄平，仄平平平仄平平。","仄仄仄仄平平平，平仄仄仄○仄平。"],"paragraphs":["甘泉宫中烽火催，武库掣鏁殷春雷。","山西都尉部千弩，意气欲压天山摧。","朔风惨惨随旗尾，角声满天日色死。","眼吞单于方发机，南风不竞羽倒飞。","血视空弮尚思战，边庭无竹可续箭。","断弦已作塞上尘，零落铜牙时一见。","土花蚀尽缪篆青，千年遗恨今未平。","雕鞍过尽不回首，落身几案依书檠。","藓苔暗淡生古色，中有少卿千斛力。","从汉至今无大黄，妇玩儿嬉固其职。","长平箭头豪士怜，赤壁折戟传青篇。","古来慷慨共如此，脱略形器求天全。","是机虽缺神凛然，想成风沙射雕天。","径欲匹马南山边，何必一臂三十絭。"],"title":"汉铜弩机歌"}
