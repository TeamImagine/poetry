{"author":"邵雍","id":124286,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["二公诗美过连城，欲报才非祢正平。","本谓柏舟终不遇，却惊华衮重为荣。","岷峨雨后方知峭，风月霜余始见清。","前有古人称寡和，阳春白雪岂虚名。"],"title":"寄和长安张强二机冝"}
