{"author":"刘筠","id":200114,"strains":["平平○仄仄，仄仄仄平平。","○仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。"],"paragraphs":["需云分渥泽，禊饮恣欢游。","缇幕侵晨设，兰泉对席流。","蕙肴清萐莆，玉醴湛金瓯。","春服萋萋盛，光风滟滟浮。","桐华秾竞发，鶑语巧相求。","妙曲新声合，斜阳醉未休。"],"title":"上巳玉津园赐宴"}
