{"author":"朱翌","id":11147,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["凤凰山下凤凰城，辇路凌霄溯紫清。","秋入九天风露冷，云藏五玉佩环声。","虞渊出日升黄道，织女斜河转启明。","郁郁安能久居此，君王有意待还京。"],"title":"次韵刘美中早朝"}
