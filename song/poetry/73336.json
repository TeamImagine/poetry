{"author":"赵蕃","id":73336,"strains":["平仄平平仄仄平，仄平平仄仄平平。","平仄平仄平平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["炎冷财分覆手间，化机于尔见深悭。","归欤君钓荆溪水，已矣我耕怀玉山。","几羡修翎辞世网，绝怜骏足老天闲。","区区莫有穷途叹，了了要从初地还。"],"title":"次韵子肃秋日感兴兼怀公择二首  其一"}
