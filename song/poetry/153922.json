{"author":"周密","id":153922,"strains":["仄仄仄仄仄，平平仄○仄。","平平仄平仄，平仄仄平仄。","平仄仄平平，仄平○平仄。","○仄仄仄平，○仄平仄仄。","仄仄平仄平，○平仄平仄。","仄仄仄仄仄，平平仄平仄。","仄仄平仄平，仄仄仄平仄。","仄仄仄仄平，仄○○仄仄。","○仄○平○，仄仄○平仄。","仄平仄仄仄，仄仄平仄仄。","仄平平仄平，仄仄仄平○。","平仄平仄平，平仄仄仄仄。","平仄仄平平，平○平仄仄。","仄仄○仄平，仄平仄平仄。","平平仄平仄，平仄平仄仄。","平平仄仄仄，仄仄仄○仄。","仄仄平平平，平仄平○仄。","仄仄仄平平，平○仄平仄。","仄平仄仄仄，仄平仄平仄。","平○仄仄仄，仄仄平仄仄。","平仄○仄平，平平○平仄。","仄仄平○平，平平○平仄。","平平仄平仄，平仄平平仄平。","仄平仄平仄，平仄○平仄。","平平仄平仄，○仄平平仄。","平平仄平仄，仄平仄平仄。","平仄平仄○，仄仄平仄仄。","仄仄平平平，仄平平平仄。","仄仄仄仄平，平仄仄平仄。","仄仄平仄平，仄平仄平仄。"],"paragraphs":["去郭仅数里，岩关忽深秀。","人工莫窥测，天巧自成就。","瑶草覆蓬莱，箭砂藏勾漏。","如入万宝山，如坐群玉囿。","赑屃撑巨鳌，回翔舞飞鹫。","肉醉猛虎卧，雷轰懒蛟走。","远绝人世尘，静阅古今宙。","或若赴壑蛇，或如回顾兽。","喷者如鲸呿，{口岂}者如龙吼。","诡然足变幻，不可穷步骤。","土清多芷兰，石瘦少薪槱。","松柏森古姿，寒暑不得寇。","风静柳新梳，云收山免胄。","石镜磨古诗，玉钗泻寒溜。","郊原遍红紫，川谷成锦绣。","玄猿叫老木，石乳滴嵌窦。","寺建开平初，亭创宣和后。","客屦踏花香，僧衣卧云绉。","碧萝暗雨意，绿阴靓春昼。","高吟领景趣，玩物惊节候。","晴箔收早蚕，烟蓑正初耨。","暇日多胜游，嘉宾从贤守。","歌声振林木，妆影摇涟甃游。","鸟啼觉山静，湍急和云漱。","清谭杂觞咏，骑竹喧童幼。","乌丝扫奇句，碧筒汲春酎。","千里嗟漫浪，一醉成邂逅。","莫采西山薇，莫歌南山豆。","满泛一盎春，持介百年寿。","万壑天籁清，我琴不须奏。"],"title":"和亲老苍玉洞韵"}
