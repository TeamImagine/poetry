{"author":"陈棣","id":19112,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["直面溪山照眼明，息肩簿领暂身轻。","蜗巢得失真余事，燕羽差池已半生。","老境到门颜有甲，愁城坚壁酒无兵。","何时蜕迹嚣尘外，莫问人间无用名。"],"title":"偶成"}
