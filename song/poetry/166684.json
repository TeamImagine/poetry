{"author":"陈纪","id":166684,"strains":["仄仄平平仄仄平，平平平仄仄平平。","仄平仄仄仄平仄，平仄仄平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["木落风高夜欲冰，襥衾来此爱幽清。","壁灯未灭见花影，山雨忽来闻竹声。","谩忆同游期后会，因思往事悟前生。","自怜粗带山林骨，坐待寒钟吼五更。"],"title":"夜宿增江松鹤庵"}
