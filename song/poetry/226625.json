{"author":"谢逸","id":226625,"strains":["仄仄平平平仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["寺近仙坛西复西，醉中信足路应迷。","鸣条风劲凋蒲柳，掠岸云低乱鹄鹥。","檐外檀栾森翠𪩘，门前略彴跨清溪。","葛巾藜杖真潇散，何必狨鞍鞚月题。"],"title":"和陈仲邦野步城西"}
