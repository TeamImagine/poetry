{"author":"杨冠卿","id":69100,"strains":["仄平平平仄平仄，仄仄平平平仄仄。","○○平仄仄平平，仄仄○平○仄仄。","平仄仄平平仄仄，平仄平平仄平仄。","平仄仄仄仄仄仄，仄平仄仄○平仄。"],"paragraphs":["美人娟娟隔秋水，寂寞江天云雾里。","中间消息两茫然，咫尺应须论万里。","多病马卿无日起，青眼高歌望吾子。","安得送我置汝傍，揽环结佩相终始。"],"title":"美人隔秋水"}
