{"author":"陆游","id":40744,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["日日蛮童佩一壶，壶干时亦复村酤。","横林露塔远犹见，暮霭笼山淡欲无。","绿浦例凭菰作界，画桡常遣鹭前驱。","此身元是沧浪客，敢学高人乞镜湖。"],"title":"梅市暮归三山"}
