{"author":"郭祥正","id":191966,"strains":["仄仄平○仄仄平，平○仄仄仄平平。","仄平平平仄平仄，仄平仄仄平平平。","平平仄平仄○仄，仄仄仄仄○平平。","平○仄仄仄仄仄，仄平仄仄平仄平。","仄○平○仄仄仄，仄平仄仄平平平。","仄平仄仄○仄仄，？平仄仄平平平。","○平○仄仄仄仄，仄仄○仄平平平。","平平仄仄仄○仄，平仄仄仄平平平。","仄平仄仄平仄仄，仄平平仄平平平。","仄平仄仄仄平仄，平平仄仄平平平。","平○○仄仄○仄，仄仄仄仄平平平。"],"paragraphs":["匹马初从瘴岭来，登临喜上郁孤台。","郁然而孤插天半，乱山却出晴云堆。","双溪倒流玉绡飐，万屋蘸碧长城开。","扪参历井岂足数，俯栏引手持斗魁。","月空银浪试一酌，坐忧桂树生黄埃。","妙娥舞袖回白雪，琵琶十面轰春雷。","吟笺分轴造险语，酒令行赏无停杯。","哀猿不断片帆没，归鸟自送残阳颓。","脱身我作耕钓客，两翁均是岩廊材。","共游绝境发佳唱，骊珠射目精光皑。","升沈从此遂分手，愿借惠泽苏蒿莱。"],"title":"同蒋颖叔林和中游郁孤台"}
