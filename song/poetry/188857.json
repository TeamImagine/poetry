{"author":"寇准","id":188857,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["荐承丹诏抚雕残，适值年丰万井安。","旧职尚兼黄阁贵，前驱新拥碧油寒。","静怜风竹经宵听，老爱山云尽日看。","魂梦不知关塞外，有时犹得到金銮。"],"title":"初到长安书怀"}
