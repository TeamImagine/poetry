{"author":"韩琦","id":90559,"strains":["○平平仄平，仄仄仄仄仄。","平仄仄仄仄，平仄仄平仄。","仄○平仄平，仄仄○仄仄。","平平仄○仄，仄仄仄平仄。","平平仄仄○，平仄○仄仄。","平平仄仄平，仄仄仄仄仄。","平仄仄平平，○仄仄仄仄。","仄仄○平平，仄平仄平仄。","平平仄仄平，仄仄仄平仄。","仄平平仄平，仄仄仄平仄。","平○平仄仄，平仄○仄仄。","平平仄仄平，平仄仄平仄。","平平仄仄平，平仄仄平仄。","平平仄仄平，平平○仄仄。","平仄平平平，仄仄仄仄仄。","平平仄仄平，仄仄仄仄仄。","○平仄仄平，平平平仄仄。","○仄○仄平，仄仄仄平仄。","仄仄仄平平，仄平平仄仄。","平仄平仄○，仄平平仄仄。","平平平仄平，○仄仄平仄。","○平仄仄平，平仄仄仄仄。","仄仄平平平，仄仄仄平仄。","平仄仄平平，平仄平仄仄。","平平仄仄平，平仄仄平仄。","○○仄○平，仄仄仄平仄。","平仄平仄平，仄平平仄仄。","仄仄平○○，仄○仄仄仄。","平仄平平平，平仄平仄仄。","○平○仄仄，平仄仄○仄。","仄仄仄仄仄，仄仄○平仄。","平仄平仄仄，平仄仄平仄。","平仄平平平，仄仄仄平仄。","平平仄仄平，仄仄仄○仄。"],"paragraphs":["中山雄北边，地得要害扼。","烽警昔未彻，民日困兵革。","一从无事来，历祀且半百。","戈矛既钱镈，比屋遂仁宅。","人生亦自劳，营业鲜暇隙。","诚哉百日勤，固愿一日适。","为政本人情，三代所不易。","汉吏称循良，在宣布恩泽。","兹吾治废园，大揭众春额。","庶乎时节游，使见太平迹。","园中何所有，风物难具籍。","方塘百亩余，遥派逗寒碧。","虚亭跨彩桥，孤屿耸幽石。","环堤柳万株，无时张翠帟。","移得江南天，不觉万里隔。","芳林灼灼花，次第锦绣坼。","三春烂熳时，为民开宴席。","观者如堵墙，士女杂城陌。","野态得天真，靓妆非俗格。","惟意任所如，去来何络绎。","多欢知有今，胜致骇非昔。","如登老氏台，怀抱罔不释。","既以休吾民，又足奉嘉客。","清暑暨凉秋，池景尤可惜。","红蕖四照香，风送入𫄨绤。","乘兴命轻舟，纵赏缓撑刺。","芳饵须鲙资，绿房欣手摘。","就饮圆荷中，一当数大白。","时见群鸥飞，惊此红袖拍。","献酬如未快，申令喜相搦。","或见大敌怯，便可遗巾帼。","酣战方气振，俄景忽晡夕。","人笑山公归，酩酊倒巾帻。","谁知酩酊心，自有制胜策。"],"title":"众春园"}
