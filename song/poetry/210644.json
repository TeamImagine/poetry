{"author":"杨亿","id":210644,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["画舸西风五两斜，淮淝将命去程賖。","衣缨黄阁相君后，门巷青春学士家。","驿路新袍欺草色，公筵大白醉榴花。","谢庭兰玉多才思，休澣裁诗对客夸。"],"title":"李廷评昭迪使淝上"}
