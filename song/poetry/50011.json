{"author":"杨万里","id":50011,"strains":["仄平仄仄仄平平，仄仄平平仄仄平。","仄仄平平仄仄仄，平平仄平仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["病中一刻抵三秋，况见西风再树头。","老去能禁几回病，秋来不为别人愁。","书帷梦觉疑僧榻，竹户凉侵似客舟。","寿外康宁方是福，不然徒寿不须休。"],"title":"病中感秋"}
