{"author":"孔平仲","id":203797,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","平仄平平平仄仄，仄平平仄平平平。","仄平仄仄平平仄，仄仄平平仄仄平。"],"paragraphs":["弹剑常为猛虎吟，扫清夷虏丈夫心。","人留海上烟花老，梦入塞垣冰雪深。","千里枢庭驰召节，几年家府探归音。","此行傥未封侯贵，一策犹能绾万金。"],"title":"送蔡充道赴密院召"}
