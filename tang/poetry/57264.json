{"author":"岑参","id":57264,"strains":["平平仄仄平仄仄，仄平平仄平平仄。","平平仄仄仄仄平，仄仄平平仄○仄。","平平仄仄仄平平，仄平平仄仄平平。","仄平仄平仄仄仄，仄仄平平平仄平。","○平○仄平仄仄，仄仄平平仄平仄。","平仄平平仄仄平，平平仄仄平平仄。","仄仄○平仄仄平，平平平仄仄平平。","仄仄平平仄仄仄，仄平仄仄仄平○。","平平平仄仄平仄，平仄仄○平仄仄。","○仄平平仄仄平，○平仄仄平平仄。","平仄平平平仄平，仄平仄仄仄仄平。","仄平平平平仄仄，仄平？仄仄仄平。","平○仄仄仄平仄，仄平平仄仄仄仄。","平平○平仄平平，仄平平○平仄仄。","平仄平平仄仄平，平平平仄仄平？。","平平平仄平平仄，仄仄平平平仄平。","平○平平平仄仄，仄仄平平仄平仄。","仄平仄仄平平平，平平平仄○○仄。"],"paragraphs":["轮台客舍春草满，颍阳归客肠堪断。","穷荒绝漠鸟不飞，万碛千山梦犹懒。","怜君白面一书生，读书千卷未成名。","五侯贵门脚不到，数亩山田身自耕。","兴来浪迹无远近，及至辞家忆乡信。","无事垂鞭信马头，西南几欲穷天尽。","[奉]使三年独未归，边头词客旧来稀。","借问君来得几日，到家不觉换春衣。","高斋清昼卷帷幕，纱帽接{罒/离}慵不着。","中酒朝眠日色高，弹棋夜半灯花落。","冰片高堆金错盘，满堂凛凛五月寒。","桂林蒲萄新吐蔓，武城{夹刂}蜜未可餐。","军中置酒夜挝鼓，锦筵红烛月未午。","花门将军善胡歌，叶河蕃王能汉语。","知尔园林压渭滨，夫人堂上泣罗裙。","鱼龙川北盘谿雨，鸟鼠山西洮水云。","台中严公于我厚，别后新诗满人口。","自怜弃置天西头，因君为问相思否。"],"title":"与独孤渐道别长句兼呈严八侍御"}
