{"author":"吴武陵","id":18694,"strains":["仄仄仄平平，平平仄仄平。","仄平平仄仄，平仄平平○。","仄仄平平仄，平平仄仄平。","○平仄仄仄，仄仄仄平平。","仄○平平仄，平平仄仄平。","平平仄仄仄，平仄仄平平。"],"paragraphs":["拂槛爱贞容，移根自远峰。","已曾经草没，终不任苔封。","叶少初陵雪，鳞生欲化龙。","乘春濯雨露，得地近垣墉。","逐吹香微动，含烟色渐浓。","时回日月照，为谢小山松。"],"title":"贡院楼北新栽小松"}
