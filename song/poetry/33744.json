{"author":"陆游","id":33744,"strains":["平仄仄平平，仄仄平平平。","仄平仄○仄，仄仄仄仄○。","平○仄平仄，平仄仄平平。","仄平仄仄仄，平仄○平○。","○仄仄仄仄，平平仄平平。","仄仄平平仄，仄仄○仄平。","仄平平仄仄，仄仄平仄平。","○平平平○，仄仄仄仄平。"],"paragraphs":["南望武昌山，北望齐安城。","楚江万顷绿，着我画舫横。","云帆不须挂，鼍鼓不须鸣。","淡然隐曲几，山水相逢迎。","疏雨漏薄日，非阴亦非晴。","晚泊巴河市，小陌闻屐声。","紫髯刑马地，一怒江汉清。","中原今何如，感我白发生。"],"title":"发黄州泊巴河游马祈寺"}
