{"author":"陈普","id":161507,"strains":["仄仄平平平仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["莫逐嗟卑嗟老流，谋身先向吕宫游。","力耕不怕水和旱，笃信能行貊与州。","寡悔到头终得禄，不恒自古或承羞。","藜羹布被君休叹，五十无闻却是愁。"],"title":"和开元余兄儒术悮身  其二"}
