{"author":"方回","id":148486,"strains":["仄平仄仄平，平平仄平仄。","仄平仄平仄，仄仄仄仄仄。","仄平平仄平，仄平仄仄仄。","仄平仄平平，平仄仄平仄。","平平仄仄仄，平○仄仄仄。"],"paragraphs":["僦居背古城，楼西耸乔木。","两年见黄落，雪尽欲再绿。","往时春鹊雏，理巢乳哺续。","不归视吾儿，于此捧饥腹。","穷山况味等，差胜客影独。"],"title":"正月初四后十余日病嗽不能出杂书十首  其一"}
