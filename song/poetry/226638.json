{"author":"谢逸","id":226638,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["雨后山川秀满溪，洞门疑是辟尘犀。","白沙翠竹溪光浄，细草幽花野迳迷。","闲步禅林思蝶化，倦骑朝马听鸡啼。","使君自得真消息，祖令须烦大士提。"],"title":"陪王守游明水  其一"}
