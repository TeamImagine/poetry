{"author":"邹浩","id":220687,"strains":["平○仄平平仄平，平平仄仄平仄○。","平○平仄仄平○，仄仄仄仄平平平。","平平仄仄仄平仄，仄平平平平仄平。","○平平仄仄平仄，仄仄仄仄平平平。","仄平仄仄仄平仄，仄平仄仄平平平。","仄平仄仄仄平仄，仄仄仄平平仄平。","平平仄仄仄平仄，仄仄平平平仄平。","平平仄仄平仄仄，○仄仄仄○○平。"],"paragraphs":["沧溟可枯山可移，公心独与天地期。","田间经术入州县，所至父老均儿嬉。","明明日月照肝胆，谓言吾民方阻饥。","回车为我作丰岁，要令国体无疮痍。","买臣郡去不持节，季真逸请非康时。","几年梦想在松槚，再拜一觞今得之。","乡人拥路识忠孝，雅慰平生良可知。","恩光到此何以报，行矣二浙如王畿。"],"title":"送罗正之为两浙提刑"}
