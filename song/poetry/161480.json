{"author":"陈普","id":161480,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄仄平平仄平。","平仄平平平仄仄，平平平仄仄平平。"],"paragraphs":["晦翁去后道无传，智水仁山尚宛然。","一室落成方翠碧，四书未竟已黄泉。","心留雨暗云深处，魂在月明猿哭边。","山上仙灵还聚合，虹桥消息问何年。"],"title":"感兴"}
