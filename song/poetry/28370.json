{"author":"洪适","id":28370,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["逐妇鸣鸠急定昏，不堪烟霭弄千村。","掩关尽日资筇杖，改席何时对瘿樽。","云暗松皮多节目，雨伤梨颊有瘢痕。","溪神若也心无妒，迎出常娥照玉盆。"],"title":"景卢开尊阻雨展日复用前韵寄之"}
