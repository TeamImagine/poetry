{"author":"楼钥","id":66974,"strains":["仄仄平平仄仄平，仄平平仄仄平平。","仄平仄仄仄仄仄，平仄平平平仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["路入风篁上翠微，老龙蟠井四山围。","水真绿浄不可唾，鱼若空行无所依。","胜处虽多终莫及，旧游谁在事皆非。","祇今匏系何由到，徒羡联镳带月归。"],"title":"顷游龙井得一联王伯齐同儿辈游因足成之"}
