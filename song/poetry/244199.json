{"author":"胡宿","id":244199,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["贤相辞荣鬓未斑，济川舟楫一朝闲。","苍生犹望安车起，使者空持拱璧还。","郢曲传来都辇下，萧规留在庙堂间。","壮猷全德知难尚，后世高名重太山。"],"title":"和承旨给事寄酬南京致政杜相公"}
