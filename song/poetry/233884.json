{"author":"王安中","id":233884,"strains":["仄平仄仄平，平仄仄仄仄。","平平仄仄平，仄仄平平仄。","○平平平仄，仄仄仄平仄。","平仄平仄平，平平仄平仄。","仄平仄平仄，平仄仄平仄。","平平○仄仄，仄平仄平仄。","平平仄仄平，仄仄平仄仄。","平仄仄仄平，仄平仄平仄。"],"paragraphs":["二年白玉堂，挥翰供帖子。","风生起草台，墨照澄心纸。","三年文昌省，拜赐近天咫。","红蓼朌御盘，金幡袅宫蘂。","晚为日南客，环堵隐乌几。","朝来闻击鼓，土牛出城市。","幽怀不自闲，欲逐春事起。","安得五亩园，种蔬引江水。"],"title":"象州上元"}
