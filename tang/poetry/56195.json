{"author":"李白","id":56195,"strains":["仄仄平仄仄，平平平平平。","平平仄平仄，仄仄平平平。","○仄平仄平，平平平平平。","仄平仄○仄，平仄○平平。","仄仄仄仄平，仄平仄○○。","平平○○仄，平仄仄仄平。"],"paragraphs":["日晚湘水绿，孤舟无端倪。","明湖涨秋月，独泛巴陵西。","过憩裴逸人，岩居陵丹梯。","抱琴出深竹，为我弹鹍鸡。","曲尽酒亦倾，北窗醉如泥。","人生且行乐，何必组与珪。"],"title":"夜泛洞庭寻裴侍御清酌"}
