{"author":"骆宾王","id":34272,"strains":["仄平仄仄仄，仄平平仄○。","仄平平仄仄，仄仄仄○平。","仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄○○仄，平平仄仄平。","仄仄○平仄，○平仄仄平。","平○平仄仄，平仄仄平平。","平○平○仄，平平仄仄平。","仄○平仄仄，○仄仄平○。"],"paragraphs":["少年识事浅，不知交道难。","一言芬若桂，四海臭如兰。","宝剑思存楚，金锤许报韩。","虚心徒有托，循迹谅无端。","太息关山险，吁嗟岁月阑。","忘机殊会俗，守拙异怀安。","阮籍空长啸，刘琨独未懽。","十步庭芳敛，三秋陇月团。","槐疏非尽意，松晚夜凌寒。","悲调弦中急，穷愁醉里宽。","莫将流水引，空向俗人弹。"],"title":"咏怀"}
