{"author":"徐瑞","id":166935,"strains":["仄平仄仄平仄仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["汉朝最贵文学掾，况遇明时早及瓜。","乡国几年工取友，诗书累世克承家。","斜飞聊展天南翼，逸兴应随海上槎。","闻说秦人遗迹在，更寻渔父问桃花。"],"title":"送表弟王复翁赴武陵教谕"}
