{"author":"郑清之","id":100659,"strains":["平仄仄仄仄仄平，平平仄仄平仄平。","仄平仄仄平仄仄，仄平仄仄平平平。","平平平仄仄仄仄，平平仄仄平○平。","仄平仄仄平仄仄，仄平平平仄仄仄。","仄平仄仄仄仄平，平仄平平仄平仄。","仄平仄平平平平，平平仄仄平平平。","仄平仄仄仄仄仄，○仄仄仄平○平。","仄仄平平仄平仄，仄仄平仄平平平。","仄平仄仄平仄仄，仄平仄仄平平平。","仄平仄仄平仄平，仄仄仄仄平平平。","仄平平仄仄仄○，仄仄仄仄平平平。","平平仄平平仄仄，仄平平仄平平仄。","平平仄仄平平平，仄仄平平仄平仄。","仄平仄仄仄平仄，仄仄平平仄平仄。","平平仄平仄平仄，仄仄平平仄○仄。","平平平仄平平仄，平仄平平仄平仄。","平仄仄平平仄仄，仄仄平平平仄仄。","仄平仄仄平○平，仄仄平平仄平○。"],"paragraphs":["嘉定丙子斗插申，秋灰出管才半旬。","我来适值蒸暑节，烛龙吐焰扶桑滨。","炎官流汗走踯躅，金乌啄火焚空旻。","湿云拥岫呼不出，火云糊天挂赫日。","脑脂盖眼壮士眠，谁挽天河洗蒸郁。","友人万君家龙丘，追凉共作招提游。","入门指点到丈室，中有石壁清且幽。","半月泓澄锁寒绿，气象凄切涵清秋。","凛然便觉肌骨爽，恍疑石罅蟠蛟虬。","老师宴坐圆觉场，一笑对客双胡床。","雀芽新试蟹眼汤，未到舌本先生凉。","悬河倒流挥玉麈，果然惊出蛟龙舞。","须臾雾裹浮图尖，地墨天昏作风雨。","吻端造化转寒燠，约束商羊上天去。","云开月明众峰出，指向岩前石应语。","归来为乏琼瑶报，清梦安排几番到。","池角土花生碧草，逗晓檐前乾鹊噪。","我承佛敕为行词，可拜云洲老师号。"],"title":"赠云洲老师"}
