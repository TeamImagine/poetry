{"author":"王安石","id":180445,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["刘郎今日拥旌麾，传到江南喜可知。","上冢还须击羊豕，下车应不问狐狸。","无人敢效公荣酒，为我聊寻逸少池。","亦见岭头花烂熳，更将春色寄相思。"],"title":"送刘和父奉使江西"}
