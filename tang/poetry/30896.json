{"author":"罗隐","id":30896,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["南忆龙沙两岸行，当时天下尚清平。","醉眠野寺花方落，吟倚江楼月欲明。","老去亦知难重到，乱来争肯不牵情。","西山十二真人在，从此烦君语姓名。"],"title":"送张绾游锺陵"}
