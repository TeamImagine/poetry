{"author":"张谔","id":45413,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["秋来林下不知春，一种佳游事也均。","绛叶从朝飞著夜，黄花开日未成旬。","将曛陌树频惊鸟，半醉归途数问人。","城远登高倂九日，茱萸凡作几年新。"],"title":"九日"}
