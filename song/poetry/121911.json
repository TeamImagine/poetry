{"author":"白玉蟾","id":121911,"strains":["○平○平仄平仄，仄平平平仄平仄。","仄仄仄平平仄○，平○仄仄平平仄。","平平平仄仄平平，平仄平平仄仄平。","仄仄平平平仄仄，平○平仄仄平平。","仄○平平仄平仄，仄平平平平仄仄。","仄平仄仄仄平平，仄仄仄○仄平仄。","仄平仄仄仄平平，平平平平平仄○。","仄平仄仄仄仄仄，○仄平平仄仄平。","仄仄平○平仄仄，○仄仄仄仄仄仄。","平○仄平仄平仄，仄仄仄○仄仄仄。","平○仄仄？平平，仄仄仄仄仄平平。","仄平平○仄仄仄，仄仄平平仄仄平。","仄○仄仄平平○，仄仄平平仄平仄。","仄○平○仄仄平，平平仄平仄平仄。","仄平仄仄平平○，仄仄仄平平仄平。","平仄仄仄仄平仄，平仄仄仄平平○。","仄○平平仄仄仄，仄仄仄平仄平仄。","平平平仄仄仄仄，仄平平平平仄仄。","○平平平仄仄平，仄仄仄仄平仄平。","仄○仄平仄仄仄，○仄平平仄仄平。","平平仄，平平平仄平○仄，仄○仄仄仄平仄。","平○仄仄平平平，仄仄仄仄平平仄。"],"paragraphs":["瓠巴骑鲸上天去，伯牙成连亦千古。","浅世断无锺子期，弦中妙意为谁举。","春风春雨满潇湘，人在蓬窗闭竹房。","竹里鹃啼喉舌冷，花间鶑宿梦魂香。","客从漓沅下衡岳，满怀诗愁无处著。","请君拂去水晶尘，瀹茗一了抚然作。","道人问予若为情，伊弦凄兮余莫听。","一春十病九困酒，三月都无二日晴。","俛首沉吟声一曲，吟扭一罢撚拨续。","初如雪泉嗽鸣玉，已转忽如雨簌簌。","于中亦有蟏蛸鸣，倏忽变作冷猿声。","始疑荆轲渡易水，乃是湘妃夜涕零。","昔从抚断南风了，羑里幽人始能晓。","可叹坛中苦杏花，山高水寒即声杳。","道人此意非人间，笑咏洞章锵佩环。","能令凤舞下丹汉，云里大地垂头看。","世间鸡虫互得失，只好牧羊坐花石。","何为儿女谩昵昵，候虫时鸣徒戚戚。","输君朝朝在翠微，鹤已睡去人不知。","笑思古今一俯仰，弹到千山月落时。","君知否，梧桐枝上双燕语，尽将万事等风絮。","琴中日月何翛闲，肯使事逐孤鸿度。"],"title":"赠蓬壶丁高士琴"}
