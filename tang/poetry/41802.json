{"author":"齐己","id":41802,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["经论功余更业诗，又于难里纵天机。","吴朝客见投文去，楚国僧迎著紫归。","已得声名先振俗，不妨风雪更探微。","金陵高忆恩门在，终挂云帆重一飞。"],"title":"贻惠暹上人"}
