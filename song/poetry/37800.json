{"author":"陆游","id":37800,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平仄仄，平仄平平仄仄平。"],"paragraphs":["斜倚筇枝岸幅巾，闭门久已谢知闻。","中庭日正花无影，曲沼风生水有纹。","三尺桐丝多静寄，一樽玉瀣足幽欣。","世间万事都忘尽，惟向闲中屡策勋。"],"title":"渔隐堂独坐至夕"}
