{"author":"杜范","id":105102,"strains":["平平平仄仄，平仄仄○仄。","仄仄仄平仄，仄仄仄平仄。","仄平平仄仄，仄仄平仄仄。","仄仄仄平仄，仄仄仄仄仄。","仄仄平平仄，仄仄仄平仄。","平仄仄仄平，平仄平仄仄。","仄仄仄仄平，平平仄平仄。","仄仄仄平仄，○仄仄平仄。","仄仄○平平，仄仄平仄仄。","仄○平仄平，仄仄平仄仄。","平○仄仄仄，仄仄仄仄仄。","仄仄仄仄平，○仄平仄仄。","仄平仄仄平，仄平仄平仄。","仄平仄平平，仄平平仄仄。","仄仄仄平仄，平仄平平仄。","仄仄仄平仄，平平仄仄仄。","平平平仄平，仄仄仄平○。","○仄仄仄平，平○仄仄平。","平平仄平平，仄○仄平仄。","仄仄平平平，平平仄仄仄。","平平○平仄，仄平仄仄仄。","仄平仄平平，平仄仄平仄。"],"paragraphs":["清朝方振饬，群彦尽收揽。","万化转机轴，一气变舒惨。","岁寒天漠漠，日暮云澹澹。","古志可今覆，远考异近览。","世味甘甜蜜，国计未尝胆。","馿技或易穷，羊质徒大阚。","冒没忘险涂，吁嗟入玄窞。","志士抱忠笃，封事写忧憯。","已动凝前旒，又隔充耳紞。","有献非美芹，有味真苦榄。","谁其鄙肉食，政恐忘馌嗿。","一别几十年，重会生万感。","旧欢痛莫追，久交味逾淡。","羡君粲词华，彩霞生暮晻。","顾我已衰晚，须雪羞髦髧。","猛虎跃山谷，宁甘落圈槛。","灵龟通鬼神，肯自朵颐颔。","看彼苑上花，何如涧下馣。","幽庐对江山，逸兴寄铅椠。","我欲同君归，何由遂此敢。","茅茨胜金屋，饭羹饱玉糁。","愿言寄新诗，春意起莲菼。"],"title":"汤南万求诗赠别遂用其和韩总卿韵"}
