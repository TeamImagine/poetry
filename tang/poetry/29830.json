{"author":"李咸用","id":29830,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一从张野卧云林，胜概谁人更解寻。","黄鸟不能言往事，白莲虚发至如今。","年年上国荣华梦，世世高流水石心。","始欲共君重怅望，紫霄峰外日沈沈。"],"title":"和人游东林"}
