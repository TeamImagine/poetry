{"author":"李弥逊","id":253021,"strains":["平平仄仄平平平，○平仄仄平平平。","平平平仄仄平仄，仄仄仄仄平平平。","平平仄平仄仄仄，仄仄仄仄平平平。","平平仄仄平○仄，平仄仄仄○○平。","平平○仄平平平，平平仄仄平平平。","仄平仄仄仄平仄，仄仄平仄平平平。","仄平仄仄仄平仄，仄仄仄仄平平平。","平平仄仄仄平仄，仄仄仄仄平平平。","○○仄仄仄平仄，仄仄仄仄○平平。","○平平仄仄○仄，仄仄仄仄平○○。"],"paragraphs":["春风不与寒威争，轻雷自转惊群萌。","纷纷桃李厌开谢，杏萼一吐增双明。","吾侪小人不敢触，走送夜合浮香倾。","平明七字为题品，蛮触不战收降兵。","哦诗正喜涵清冰，攀条已恨飞红英。","爱花不似爱诗苦，世上余物俱无情。","使君唤客有髙致，半道未许杯盘成。","舁篮日月走台皂，不用二字邀门生。","长檠照席语倾座，一笑转我苍颜頳。","更穷山水访禅寂，欲去政恐讥兼幷。"],"title":"次韵叶观文送杏花"}
