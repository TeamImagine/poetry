{"author":"白居易","id":15390,"strains":["仄仄仄平仄，平仄仄仄平。","平仄仄仄仄，仄平平仄平。","仄平仄平仄，仄仄仄平平。","平平仄仄仄，仄仄平平平。","平仄○○仄，平仄仄仄平。","仄仄平仄平，仄仄平仄平。","平平仄仄平，平仄仄平平。","平仄仄平仄，平平仄○○。","仄仄仄仄平，仄仄平仄平。","仄○平仄平，仄仄平仄○。","仄仄仄仄平，平平仄仄平。","仄平仄仄仄，平仄平仄○。","仄仄平仄仄，仄仄○平○。","仄仄仄平仄，仄平○仄平。"],"paragraphs":["以道治心气，终岁得晏然。","何乃戚戚意，忽来风雨天。","既非慕荣显，又不恤饥寒。","胡为悄不乐，抱膝残灯前。","形影暗相问，心默对以言。","骨肉能几人，各在天一端。","吾兄寄宿州，吾弟客东川。","南北五千里，吾身在中间。","欲去病未能，欲住心不安。","有如波上舟，此缚而彼牵。","自我向道来，于今六七年。","炼成不二性，消尽千万缘。","唯有恩爱火，往往犹熬煎。","岂是药无效，病多难尽蠲。"],"title":"夜雨有念"}
