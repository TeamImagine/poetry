{"author":"刘敞","id":174836,"strains":["仄仄平平平仄平，平平仄○平仄○。","仄○仄仄仄平仄，仄仄○○○仄平。","○平仄平仄○仄，平仄○平仄平仄。","仄仄平仄仄平平，仄平仄仄○平仄。","仄平平仄平平平，仄○平平平仄○。","平平仄仄仄平仄，仄仄○平仄仄平。"],"paragraphs":["待诏先生穷巷居，箪瓢屡空方晏如。","自操井臼秣羸马，郤整衣冠迎赐书。","王人驻车久叹息，天子闻知动颜色。","饱死曾不及侏儒，牧民会肯输筋力。","诏书朝出蓬莱宫，绣衣还乡由上衷。","君今已作二千石，亦复将为第五公。"],"title":"赠才元学士"}
