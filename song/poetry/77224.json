{"author":"袁燮","id":77224,"strains":["平平平仄平仄平，平平○仄平○○。","平平仄仄仄平仄，平平平仄平仄平。","仄○平平○仄仄，仄仄平平○仄仄。","仄平平平仄平○，仄仄○○平仄仄。","仄平平仄仄仄仄，平平仄仄平平平。","仄平仄仄仄平仄，平仄仄仄平平○。","仄平仄○○仄仄，平仄平仄平仄仄。","仄平仄仄平平平，仄仄平平○仄仄。","仄○仄平平仄平，○平仄仄平平平。","仄平仄平平仄仄，平平仄仄平仄平。","仄仄平平○仄仄，仄仄平平平仄仄。","仄平仄仄平平平，平仄仄平平仄仄。"],"paragraphs":["朱公胸次清绝尘，吴公当日心相亲。","风流蕴藉接前辈，寥寥斯世能几人。","达观名斋深有意，欲把前修相警厉。","只今吴公德弥劭，始信磨砻成伟器。","古人心广体亦胖，纷纷世俗争豪端。","己私未克欲求道，窥见一二皆童观。","达人大观观底事，天地为物原不贰。","痒疴疾痛皆吾身，彼我胡为分贱贵。","达观主人心地明，分符赞幕无亏成。","每言此身非我有，年来直欲非死生。","白发红颜难老态，福禄方隆殊未艾。","愿君善保千金躯，归觐紫宸锵剑佩。"],"title":"题吴参议达观斋"}
