{"author":"韦应物","id":56872,"strains":["仄仄仄仄平，仄平○仄仄。","仄仄平仄平，平平仄平仄。","平平仄平仄，○仄平仄仄。","平仄平仄仄，仄平平平仄。","仄仄平平仄，仄平平仄仄。","平仄仄平平，○仄仄仄仄。","平仄平○仄，平平仄仄仄。","平平仄平仄，平仄平平仄。","○仄平仄平，○平仄平仄。","仄仄平仄平，○平仄○仄。","平平仄平仄，仄仄○平仄。","仄○平仄平，平仄平仄仄。"],"paragraphs":["不复见故人，一来过故宅。","物变知景暄，心伤觉时寂。","池荒野筠合，庭绿幽草积。","风散花意谢，鸟还山光夕。","宿昔方同赏，讵知今念昔。","缄室在东厢，遗器不忍觌。","柔翰全分意，芳巾尚染泽。","残工委筐箧，余素经刀尺。","收此还我家，将还复愁惕。","永绝携手欢，空存旧行迹。","冥冥独无语，杳杳将何适。","唯思今古同，时缓伤与戚。"],"title":"过昭国里故第"}
