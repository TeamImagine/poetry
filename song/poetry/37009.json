{"author":"陆游","id":37009,"strains":["平平平平仄平仄，仄仄平平平仄仄。","仄平仄仄仄平仄，仄仄○○仄平仄。","○仄平平仄平仄，仄仄平平仄平仄。","仄平○仄平○平，仄仄仄平仄仄平。"],"paragraphs":["山村今年晚禾旱，奏下民租蠲太半。","水村雨足米狼戾，也放三分慰民意。","看榜归来迭歌舞，共喜清平好官府。","老翁犹记军兴时，汝辈少年那得知。"],"title":"水村曲"}
