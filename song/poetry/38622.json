{"author":"陆游","id":38622,"strains":["平仄平平仄，平平仄仄平。","仄○平仄仄，仄仄仄平平。","仄仄平平仄，平○仄仄○。","仄平平仄仄，仄仄仄平平。","平仄平平仄，平平仄仄○。","仄平平仄仄，仄仄仄平○。","○仄平平仄，平平仄仄平。","平平○仄仄，平仄仄平平。","仄仄平平仄，平○仄仄平。","平○平仄仄，仄仄仄平平。"],"paragraphs":["归老心常逸，新寒体亦康。","幸当农事隙，稍治旧园荒。","翦辟西山出，萦回北径长。","作栏扶弱蔓，换土植孤芳。","霜霰筼筜碧，风烟薜荔苍。","蝶来翻小翅，鸟下啭幽吭。","疏剔岩泉集，耘锄药草香。","溪藤裁酒榼，番锦制诗囊。","坐久云生石，归迟月满廊。","人间胡不乐，拔宅笑君房。"],"title":"农事休小葺东园十韵"}
