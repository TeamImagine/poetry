{"author":"李正民","id":242239,"strains":["平仄平平仄仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄仄。"],"paragraphs":["亭午炎曦转毂迟，好风时复问雄雌。","难为褦襶造门客，正是村原渇雨时。","玉醴注荷湾象鼻，金杯贮水渍龙皮。","琳宫散吏宁论此，幸免文书苦见治。"],"title":"大暑呈彦章内翰"}
