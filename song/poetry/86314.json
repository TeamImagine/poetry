{"author":"韩淲","id":86314,"strains":["平仄平平仄，仄○平平平。","仄仄平仄仄，仄仄平平平。","平平仄○仄，仄平平平平。","仄平仄平仄，仄仄平平平。","仄仄平仄平，平○仄平○。"],"paragraphs":["风日明寒食，古观辛夷花。","冉冉山势转，寂寂溪流斜。","摩挲旧题字，故人天之涯。","尚余子皋子，与我同咨嗟。","素抱安用摅，清弹啜新茶。"],"title":"二十七日同伯皋宿真隠二十八日寒食观昌甫诗恭叔所题字观中两树辛夷花甚大道士抚琴试新茗"}
