{"author":"陈与义","id":3509,"strains":["平平仄平○，仄仄○平仄。","仄平平平平，○仄仄仄仄。","仄平平仄仄，平仄平○仄。","平仄平○仄，仄仄平仄仄。","仄仄仄平仄，平○仄仄仄。","平平仄平平，平仄仄平仄。","平平平仄平，仄仄○平仄。","仄平平仄○，仄仄仄○仄。","平平平仄平，仄仄仄平仄。","平仄平平仄，平○仄平仄。"],"paragraphs":["堂堂一年长，渺渺三秋阔。","恍然衡山前，相遇各白发。","岁穷窗欲霰，人老情难竭。","君有杯中物，我有肝肺热。","饮尽不能起，交深忘事拙。","乾坤日多虞，游子屡惊骨。","衡阳非不遥，雁意犹超忽。","一生能几回，百计易相夺。","滔滔江受风，耿耿客孤发。","他夕怀君子，岩间望明月。"],"title":"别大光"}
