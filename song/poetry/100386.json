{"author":"郑清之","id":100386,"strains":["仄平平平平，平平仄○仄。","平○仄平仄，平平仄平仄。","仄仄仄平平，○仄仄平仄。","平平仄仄平，仄仄仄平仄。","仄平仄仄仄，仄平平平仄。","平平平仄平，仄仄仄平仄。","平仄平仄平，平平仄○仄。"],"paragraphs":["大椿凌千秋，灵芝竞三秀。","书传递夸诩，垂芳古今宙。","贵耳但奇奇，相马失之瘦。","谁知楚醒花，远避汉金酎。","择交得素节，彼哉怀春诱。","夫君全德馨，内美本吾有。","姑置芝与椿，秋兰岁相寿。"],"title":"和葺芷应直院送秋兰韵"}
