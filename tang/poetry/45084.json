{"author":"沈佺期","id":45084,"strains":["平平仄仄仄平平，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["皇家贵主好神仙，别业初开云汉边。","山出尽如鸣凤岭，池成不让饮龙川。","妆楼翠幌教春住，舞阁金铺借日悬。","敬从乘舆来此地，称觞献寿乐钧天。"],"title":"侍宴安乐公主新宅应制"}
