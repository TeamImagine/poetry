{"author":"谢逸","id":226532,"strains":["仄仄仄仄仄，仄仄仄仄平。","仄○仄○仄，仄平仄平○。","平仄仄平平，平平仄平平。","仄平仄平仄，仄仄仄仄平。","仄仄仄平平，仄平平仄○。","平平仄平仄，仄仄○平○。","仄仄仄仄仄，○仄○仄平。","仄平仄仄仄，○仄仄仄平。"],"paragraphs":["枕簟置一榻，几杖置一筵。","扫空浄如水，洗心学僧禅。","何必快哉风，襟怀自泠然。","是身岂无垢，要以道洗湔。","傥不念清凉，恐为烦暑缠。","虽居土囊口，内热如烹煎。","我自悟此理，三伏扇可捐。","定知与列子，相友以忘年。"],"title":"王立之园亭七咏 泠然斋"}
