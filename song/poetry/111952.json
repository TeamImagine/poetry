{"author":"刘克庄","id":111952,"strains":["仄仄平平仄仄平，平平仄仄仄平平。","仄平平仄仄仄仄，仄仄平平仄仄平。","仄仄平平仄仄仄，平平平仄仄平平。","仄平仄仄平平仄，平仄平平仄仄平。"],"paragraphs":["宿昔瞻依日月光，迟迟去鲁未须忙。","附炎渠自手炙热，忍冻儿宁足履霜。","谏草平生慕王魏，诗名余事压钱郎。","可怜老病兼穷薄，推毂当朝愧郑庄。"],"title":"答吴侍郎二首  其二"}
