{"author":"刘敞","id":174604,"strains":["○平仄平平，○仄○平平。","仄平仄平仄，仄仄仄平仄。","仄仄平仄仄，○平仄○仄。","仄仄平平仄，仄仄○○仄。","仄○○平仄，仄仄平仄仄。","仄仄仄仄平，平○仄平仄。"],"paragraphs":["庭柯结浮阴，深竹听鸣鵙。","晚凉爱轩宇，默念得佳客。","适有南逝鸟，堕君一封帛。","眷予方幽独，慰我正相忆。","洛中轻肥地，子复憔悴色。","富贵若可求，吾从执鞭役。"],"title":"得隐直书"}
