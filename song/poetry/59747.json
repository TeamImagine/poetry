{"author":"陈造","id":59747,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平仄仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["舟子喧呼解缆忙，驼裘答飒冷禁霜。","行分槁项新岐路，心属毛锥旧战场。","谈笑惯陪北海酒，馥膏拟炷后山香。","诗筒傥肯生毛羽，飞到幽人梦蝶床。"],"title":"次韵赵帅四首  其四"}
