{"author":"孔平仲","id":203473,"strains":["○平仄平仄○平，仄仄平仄仄○○。","仄平平平平仄仄，仄仄仄仄○平平。","仄仄平仄仄仄仄，仄仄平平○仄平。","仄仄仄仄平仄仄，平平○○平平平。","平平仄仄仄平仄，仄仄仄仄平平平。","○平仄仄仄仄仄，平○仄仄仄仄平。","仄平仄仄仄平仄，仄仄○仄平平平。","平平平仄仄仄仄，仄仄仄仄平仄○。","平○仄平仄平仄，○仄仄仄平平○。","平平仄仄○平仄，仄仄平平平仄仄。","平仄仄○平仄仄，平○仄○○平仄。","○平仄仄仄仄仄，仄仄平平仄○仄。","仄平仄仄仄仄平，仄平仄仄平平○。","○平平仄仄平仄，仄仄平○○仄平。","平平仄仄平平仄，仄仄仄仄平平平。","平平○平○仄平，○平仄仄平平平。","平平平仄仄？仄，仄仄仄仄平仄平。","平平仄仄平仄仄，仄仄平仄仄仄平。","仄仄平平仄○仄，平平平仄平仄平。"],"paragraphs":["长安遣兵百胜强，意气何有汉中王。","七军之心俱猛鸷，虎兕插羽将翱翔。","睥睨荆益可席卷，白帝城高如堵墙。","秣马蓐食朝欲战，雷声殷殷山之阳。","沉阴苦雨十余日，汉水溢出高腾骧。","苍黄不暇治步伍，攀缘蹙踏半死伤。","计穷岂不欲奔走，四望如海皆茫茫。","鼍鸣鱼跃尚恐惧，万一敌至谁敢当。","遥观大船载旗鼓，闻说乃是关云长。","蒙冲直绕长堤下，劲弩强弓无敌者。","虽有铁骑何所施，排空白浪如奔马。","将军拱手就絷缚，咋舌无声面深赭。","捷书一日到锦城，只轮不返皆西行。","将军畴昔负朋友，若此昌豨犹得生。","循环报复虽天意，壮士所惜惟功名。","曹瞒相知三十年，临危不及庞明贤。","归来头白已憔悴，泣涕顿首尤可怜。","高陵画像何诡谲，乃令惭痛入九泉。","淯水之师勇冠世，英雄成败皆偶然。"],"title":"于将军"}
