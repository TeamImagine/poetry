{"author":"王禹偁","id":177487,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["泽国来朝积岁年，商山相遇话乡原。","郄诜重折月中桂，陶令未归江上村。","岚气滴空无限翠，泉声通夕有何冤。","寒灯挑尽芳樽竭，所得新奇尽雅言。"],"title":"和仲咸诗六首 和与喻丰阳夜话"}
