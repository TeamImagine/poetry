{"author":"吕陶","id":186302,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["春工用意本华鲜，气候阴沉未逞妍。","风色送寒无甚雨，云容垂远又非烟。","迁延莺舌应嫌巧，抑遏花心恐占先。","稍待新晴纤翳廓，秾芳齐媚艶阳天。"],"title":"次韵家渠州承议春阴"}
