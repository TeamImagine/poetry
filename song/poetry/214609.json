{"author":"晁补之","id":214609,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["周行栉比未应充，荐庙方求古鼎钟。","经眼乍愁千纸积，解颐聊喜一言逢。","黄花庭槛时虽过，白酒邻槽愿可从。","更促寄衣真似旅，晓堂初怯露寒浓。"],"title":"锁试呈同舍三首  其三"}
