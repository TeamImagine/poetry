{"author":"沈与求","id":250403,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["旍斾传呼起伏龙，雨翻枯泽已全通。","招呼急吹添秋思，袪逐骄阳助岁功。","蝝子有知先避境，葑根无着尽浮空。","老农自笑豚蹄祝，惠政流行盍屡丰。"],"title":"次韵秀守苗郎中喜雨"}
