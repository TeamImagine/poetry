{"author":"邹浩","id":220699,"strains":["平平仄平仄仄仄，仄仄○平仄平仄。","平平仄平仄仄平，平○仄仄平平仄。","仄平○仄平平平，仄仄平平○○仄。","平平○仄仄平平，平平仄平平仄仄。","仄平平平仄仄平，仄仄平平仄平仄。","平○平仄平平平，平仄平平平仄仄。","仄平仄仄仄平○，平仄平平○仄仄。","仄平仄仄平平平，平仄○平仄平仄。"],"paragraphs":["邻家得兰惜不得，数本分来好颜色。","儿童见之喜欲颠，惊回午梦松江侧。","起随斤𣃁聊斋前，面势栏干相并植。","氤氲犹帯凤山云，弥天道安端我即。","璧丘亭高秀谷幽，想见僧移动晴碧。","根深丛迥无他虞，青眼东君方着力。","影连桂月共扶疏，香入梅风更引翼。","此心莫逆知谁何，金粟如来在东壁。"],"title":"谢仲益惠兰"}
