{"author":"朱翌","id":11029,"strains":["仄仄仄平仄，平平仄平平。","仄平仄仄○，仄仄仄仄平。","仄平仄○仄，○平仄平平。","平平仄仄平，仄○仄仄平。","平○平仄平，平仄仄仄平。","平○平仄仄，仄仄仄平○。","平平仄平仄，仄仄平平平。","○仄○仄平，仄○仄仄平。"],"paragraphs":["问学要根柢，文章忌雷同。","字求反切当，义用训诂通。","纵之逼论剑，收之入檀弓。","平生苦我心，不如作一农。","林间潇洒侯，川上赤𩽼公。","姑从贤者乐，勿笑鄙夫空。","秋宵引佳月，暑昼追凉风。","如此了一生，我其塞上翁。"],"title":"十月旦读子美北风吹瘴疠羸老思散策之句初寮尝作十诗因次其韵  其二"}
