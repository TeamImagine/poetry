{"author":"张籍","id":13528,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄仄平仄仄平。"],"paragraphs":["日观东峰幽客住，竹巾藤带亦逢迎。","暗修黄箓无人见，深种胡麻共犬行。","洞里仙家常独往，壶中灵药自为名。","春泉四面遶茅屋，日日唯闻杵臼声。"],"title":"太白老人"}
