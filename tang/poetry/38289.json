{"author":"孟翺","id":38289,"strains":["○仄平平仄，平○○仄平。","仄平平仄仄，平仄仄○平。","仄仄平平仄，○○仄仄平。","○仄平仄仄，平仄仄平平。","○仄○平仄，平平仄仄平。","仄平平○仄，○仄仄平平。"],"paragraphs":["将使言堪复，常闻行欲先。","比珪斯不玷，修己直如弦。","跬步非全进，吹嘘禀自然。","当令夫子察，无宿仲由贤。","正遇兴邦际，因怀入署年。","坐知清监下，相顾有人焉。"],"title":"言行相顾"}
