{"author":"郭印","id":250058,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["出郭幽寻偶一欣，初来犹未叹离群。","谁知萧寺悬荒野，却有层楼插暮云。","烟外遥岑仍隐隐，风边落叶更纷纷。","天寒日薄牛羊下，遶树归鸦不忍闻。"],"title":"同神泉县尉游海惠院登三惠阁有怀汉州同官"}
