{"author":"杨简","id":71616,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄平平平平仄仄，仄平仄仄仄平平。"],"paragraphs":["州家和气蔼新春，得所亲贤蔚豹文。","天遣星辰为二屏，我将风月作三分。","碧梧翠竹来华胄，岳凤溟鲲驾庆云。","敬为同寅香一瓣，愿言臭味等炉薰。"],"title":"寿倅生辰  其一"}
