{"author":"孙岩","id":162725,"strains":["平○平平仄平仄，○仄平平仄仄仄。","平平仄仄○平平，平仄平平仄平仄。","平平平仄○○平，平平仄仄○仄平。","仄仄平平仄仄仄，仄仄仄仄平平平。","仄仄仄平平仄仄，仄仄平平仄○仄。","仄平仄仄仄平平，仄仄平平○仄仄。","仄仄平平○仄平，仄平平仄仄平平，仄平仄仄平平平。"],"paragraphs":["霜降平湖鉴群象，中有黄鱼几一丈。","渔师早已中豪家，今旦连舟布新网。","东西南北三重围，围形渐缩如小池。","孟获身穷吕布窘，尚许性命延斯须。","旧与鳟鲂同出入，尔暇悲怜祸相及。","日斜创甚上平沙，两岸居人如堵立。","渺渺腥风吹水云，卖鱼沽酒赛湖神，醉来预唱江南春。"],"title":"观渔行"}
