{"author":"冯山","id":191387,"strains":["平平仄仄平平平，仄平平平平仄平。","仄○平平○平仄，○仄仄仄平平平。","平平仄仄仄平仄，仄仄仄仄平平平。","仄○平仄仄平仄，平仄仄仄平平平。"],"paragraphs":["群峰屋背猿乌啼，二江门前鸥鹭飞。","雅闻君居颇奇绝，长恨不到心依依。","仙翁落拓少拘检，解舞石上凌秋辉。","整冠投袂或云起，尘土一踏何时归。"],"title":"和蒲安行题鲜于秀才"}
