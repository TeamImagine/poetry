{"author":"郭印","id":250007,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["向来祇欲返荆扉，老大趋时意颇微。","官路波涛犹汹汹，家山桃李自依依。","刳心拟出阴阳表，委质难逃造化机。","寄语当年蓑笠友，樵渔素约敢相违。"],"title":"寄何修撰"}
