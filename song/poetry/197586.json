{"author":"苏辙","id":197586,"strains":["平仄平平平仄平，平平平仄仄平平。","仄平仄仄仄仄仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["堂上平看江上山，晴光千里对凭栏。","海门仅可一二数，云梦犹吞八九宽。","檐外小棠阴蔽芾，壁间遗墨涕汍澜。","人亡坐使风流尽，遗构仍须子细观。"],"title":"扬州五咏 平山堂"}
