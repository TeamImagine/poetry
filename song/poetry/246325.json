{"author":"吕本中","id":246325,"strains":["平仄仄平平平仄仄仄平，○仄平仄平平○。","平平平仄仄平仄，仄平仄仄平平平。","仄平○仄平平仄，仄平平仄平平○。","平○平仄平平仄，仄○平平仄平仄。","仄平仄仄仄平平，仄仄○平仄平仄。","○平平平仄平仄，仄仄○平仄平仄。","平仄仄平平平仄仄平平，平平仄仄○平平。","○平○平仄仄仄，仄平仄仄平平平。","仄平平仄仄仄仄，平平平仄平平平。","平平平仄平仄仄，仄平仄○平仄仄。","仄平平仄仄平○，仄仄平○仄平仄。"],"paragraphs":["君不见龙门之下百尺桐，漂霰飞雪愁寒空。","何年班尔落君手，小窗伴坐歌南风。","恍然如著山岩里，不知身在尘埃中。","初闻平野飞鸿鹄，欻听金盘起珠玉。","遶坛古树郁嵯峨，六月吹霜作寒绿。","折杨黄华不须道，别鹤离鸾尚堪续。","君不见开元天子醉西都，音声十院留欢娱。","当时临轩奏此曲，径须解秽烦花奴。","乃知恬淡世莫识，无弦之趣何时无。","归家愁厌筝笛耳，此声一听还已矣。","会须流水访锺期，试向炉中觅焦尾。"],"title":"听琴"}
