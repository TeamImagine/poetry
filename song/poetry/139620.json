{"author":"陈著","id":139620,"strains":["平○平○平，平仄平仄平。","平平仄平仄，平仄平平○。","平平仄仄仄，平仄平仄平。","平平仄平仄，仄平仄平平。","平仄平仄仄，平平仄仄平。","仄仄仄仄平，仄仄平仄仄。"],"paragraphs":["庄叟非观鱼，游戏何有乡。","灵均岂渔者，聊以歌沧浪。","超然网罟外，千载名字香。","今人志多取，曲钩有余殃。","鱼死心亦死，胡为不自伤。","勿谓得忘筌，未得筌以忘。"],"title":"和单君范古意六首 "}
