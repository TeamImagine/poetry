{"author":"牟𪩘","id":150284,"strains":["仄平平仄仄，平平○仄仄。","仄仄平平仄，仄仄平仄仄。","仄仄仄平仄，仄仄○仄仄。","仄仄仄平仄，平仄○○仄。","仄仄仄仄平，平平仄平○。","平平仄○仄，仄仄仄平仄。","平仄○仄仄，仄仄平仄仄。","平平仄仄○，仄仄平仄仄。","平平仄仄仄，仄仄平仄仄。","仄平仄仄仄，○平平仄仄。","平仄平仄仄，○仄仄仄仄。","平仄平平平，平仄平仄仄。","仄平仄平仄，仄平仄平仄。","平仄仄仄仄，平仄仄平仄。","仄平平仄平，仄仄平仄仄。","平平仄○仄，仄○仄平仄。","仄平仄平○，平平仄平仄。","仄仄平仄平，仄仄仄平仄。","○平仄平仄，平仄平仄仄。","○平仄仄仄，仄仄平平仄。","平仄平仄仄，仄仄仄平平。","仄平仄○仄，仄仄仄○仄。","平○仄仄平，平仄仄仄仄。","仄平平平仄，仄仄平平仄。","平平○平仄，仄仄○平平。","仄平仄仄？，平仄仄平仄。"],"paragraphs":["谢公文物郡，山川如错绣。","转眼成萧瑟，富览宁复有。","自我识君子，再挹中屿秀。","卓荦妙言语，经术更兼茂。","早岁六典书，嘐嘐发孤咮。","春官失分寸，苦不入吾彀。","天意将有待，本郡烦客授。","乡人弟子行，月旦师友旧。","朝随贡篚入，莫处儒席右。","固知致远业，当时无近售。","多士皆景附，三道共辐辏。","而我初何心，高下随所就。","澹然守吾一，拥书坐清昼。","交帚谢俗物，冰雪凛怀袖。","独于吾辈人，倒屐惟恐后。","谁云一缝掖，不如雁门守。","好贤笃缁衣，同心蔼兰臭。","况乃诸老翁，夜艾耿残宿。","殷勤见尊礼，能使风俗厚。","颇怜世议隘，或用儒为诟。","元气须爱护，大体必争救。","诵言百僚上，大作万间覆。","君当自此升，儒蕴获尽究。","是为斯文福，岂弟神明祐。","平生闻人善，喜气如饙馏。","作诗继鲁頖，千岁俾眉寿。"],"title":"赠陈一斋"}
