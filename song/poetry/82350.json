{"author":"孙应时","id":82350,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["刘樊蝉蜕此登仙，老木当年已插天。","玉骨半枯犹秀润，苍皮新长已荣鲜。","蟠桃时熟三千岁，铜狄重摩五百年。","化鹤未归山寂寂，徘徊谁与问因缘。"],"title":"登仙木"}
