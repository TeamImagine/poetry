{"author":"李彭","id":233397,"strains":["仄仄平平仄仄平，平平仄仄仄平平。","平平仄仄仄仄仄，仄仄仄平平仄平。","仄仄平平仄仄仄，平平仄仄仄平平。","平平平仄仄平仄，仄仄平平平仄平。"],"paragraphs":["木末鸦啼负郭村，无人白昼掩柴门。","诗来或作破客梦，语妙直堪排帝阍。","抱瘵端如叔夜懒，幽怀思对阮生论。","何时还子读书眼，解脱无根须返元。"],"title":"和许秀才见赠许病目良苦"}
