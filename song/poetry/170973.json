{"author":"陈宗远","id":170973,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["青帝东来驾彩鞯，烧灯过后少晴天。","逢春已办穿花屐，阻雨先寻载酒船。","但觉野云生树外，不知溪水涨滩前。","落梅有恨香还湿，不得飞来傍舞筵。"],"title":"呈陈介叔"}
