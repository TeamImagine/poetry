{"author":"杨万里","id":45185,"strains":["仄仄仄平仄，平仄仄平仄。","仄仄平仄仄，平仄○平仄。","平平仄平仄，仄仄平仄仄。","仄平仄平仄，仄仄○平仄。","平平仄仄仄，仄平平仄仄。","平平平平仄，○仄仄○仄。","仄平仄○平，仄仄仄平仄。","仄平平仄○，仄仄仄○仄。","平平仄仄仄，仄仄平仄仄。","仄仄平仄仄，仄仄平○仄。","仄平仄仄仄，仄○平仄仄。","仄平平仄仄，平仄平仄○。","○平仄仄平，仄仄平仄仄。","平○仄仄平，仄仄仄平仄。","仄平仄平仄，仄仄仄平仄。","仄平仄平仄，仄○平平仄。","仄仄仄平仄，仄仄仄平仄。","仄平平仄仄，○仄仄平仄。","平平平仄仄，仄仄仄平仄。","仄仄○平平，仄仄仄○仄。"],"paragraphs":["圣处眇安在，谈者一何易。","注瓦矜细巧，岑鼎丧良贵。","群儿有新舌，六学无故意。","向来孟韩息，不有欧苏继。","庸知后死者，未渠乡愿弃。","同时鸱鸦噪，并起爪觜利。","两公察膏肓，与世作姜桂。","挟山初作难，破竹忽乘势。","双明日配月，再立仁与义。","我有香一瓣，恨不生并世。","厥今圣域里，澹叟真守器。","怪来兰玉秀，渠以清白遗。","当家有学林，满腹惟典记。","人间市井言，眼底寇雠视。","独于两公帖，费此半生喜。","麝煤叩山骨，卧听丁丁美。","令我竹林老，亦复拜嘉惠。","敢云赓绝唱，颇欲与兹事。","朝来窗几爽，尽室问何瑞。","宝帖更新诗，小子汝其志。"],"title":"胡英彦得欧阳公二帖盖训其子仲纯叔弼之语其一公自书之其一东坡书之英彦刻石以遗朋友吾叔父春卿得一本有诗谢英彦和焉万里用其韵以简英彦"}
