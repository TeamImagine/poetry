{"author":"彭汝砺","id":202023,"strains":["平平平仄○，仄○仄平平。","平仄○平○，平平仄仄平。","平平○仄仄，仄仄仄平平。","仄仄平平仄，平平仄仄○。","仄平○○仄，○○仄平平。","仄仄平平○，○仄仄仄平。","仄平平仄仄，仄仄仄平○。","平仄平平仄，平○仄仄平。"],"paragraphs":["时平谋帅重，侍从辍名卿。","龙种三千骑，虬髯十万兵。","红莲王俭幕，细柳亚夫营。","列道诸侯谒，还乡故老迎。","试询三将宅，应过五梁城。","莫乐潭园胜，难忘魏阙情。","守株嗟我老，杖钺壮公行。","祇恐非朝夕，君王召贾生。"],"title":"送刘器之待制知真定府"}
