{"author":"苏轼","id":195695,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["晚途流落不堪言，海上春泥手自翻。","汉使节空余皓首，故侯瓜在有颓垣。","平生多难非天意，此去残年尽主恩。","误辱使君相抆拭，宁闻老鹤更乘轩。"],"title":"次韵王郁林"}
