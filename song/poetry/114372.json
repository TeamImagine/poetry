{"author":"刘克庄","id":114372,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","仄平平仄仄平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["久无羔雁聘遗贤，白首邱园气最全。","聊与荆公续诗选，不闻谯叟入经筵。","讲师翁庶几三昧，朴学余才说一篇。","两侍细旃莫推挽，谀儒此愧若为湔。"],"title":"挽南皋刘二先生  其一"}
