{"author":"卢照邻","id":12825,"strains":["仄○仄平仄，○仄仄平平。","平仄仄平仄，平○仄仄平。","平平仄仄仄，平仄仄○平。","平平仄平仄，仄仄仄平平。","○○仄仄仄，仄仄仄平平。","仄仄平平仄，平平平仄平。","仄仄平平仄，平平仄仄平。","仄仄平○仄，○○平仄平。"],"paragraphs":["我行背城阙，驱马独悠悠。","寥落百年事，裴回万里忧。","途遥日向夕，时晚鬓将秋。","滔滔俯东逝，耿耿泣西浮。","长虹掩钓浦，落雁下星洲。","草变黄山曲，花飞清渭流。","迸水惊愁鹭，腾沙起狎鸥。","一赴清泥道，空思玄灞游。"],"title":"晚渡渭桥寄示京邑游好"}
