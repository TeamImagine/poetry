{"author":"李弥逊","id":252959,"strains":["平平平仄平，仄平平仄仄。","○○仄平平，仄仄仄平仄。","○平平仄平，仄仄平仄仄。","仄平仄平○，平仄仄平仄。","仄平仄仄仄，○仄仄○仄。","平平仄平仄，仄仄仄○仄。"],"paragraphs":["髙田黄欲枯，下田青欲变。","三更{车历}轳声，挈水急于电。","污池鱼不游，坎井蛙自见。","助苗敢辞劳，人力讵能遍。","那忧日一食，正惧李三咽。","微云不成雨，但作眼中眩。"],"title":"再和久旱望雨韵"}
