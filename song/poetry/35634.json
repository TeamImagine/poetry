{"author":"梅尧臣","id":35634,"strains":["仄平仄仄仄，仄仄仄仄仄。","平○仄仄平，平仄仄平仄。","○仄仄仄仄，平仄平仄仄。","仄仄○仄仄，平仄○仄仄。","仄仄仄○仄，仄仄仄○仄。","仄平仄仄平，仄仄○平仄。","平平平仄平，平仄○平仄。","平平仄平仄，仄仄平仄仄。","仄平仄平仄，仄仄仄仄仄。","平平仄仄仄，仄○平平仄。"],"paragraphs":["古人画虎鹄，尚类狗与鹜。","今看画羽虫，形意两俱足。","行者势若去，飞者翻若逐。","拒者如举臂，鸣者如动腹。","跃者趯其股，顾者注其目。","乃知造物灵，未抵毫端速。","毗陵多画工，图写空盈辐。","宁公实神授，坐使群辈伏。","草根有纤意，醉墨得已熟。","权豪不可致，节行今仍独。"],"title":"观居宁画草虫"}
