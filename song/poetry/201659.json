{"author":"彭汝砺","id":201659,"strains":["仄仄平平仄，平平仄仄平。","仄平平仄○，平仄仄平平。","平仄平○仄，平○仄仄平。","平平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄○平平仄，平○仄仄平。","仄平平○仄，平仄仄○○。","平仄平平仄，平平仄仄平。","仄平仄平仄，仄仄仄平平。"],"paragraphs":["素节于今杰，青春此日生。","地还坤德重，天给露华清。","鸿鹄飞昭旷，骐驎瑞太平。","云浮朱槛细，星入画图明。","簪绂师先进，旒𫄧望老成。","千龄逢盛际，万里起修程。","客献南山颂，人期北户荣。","学高才称副，仁厚福兼并。","香荐芝兰秀，诗言犬马诚。","祝公比松柏，早晚席台衡。"],"title":"上留守侍读生辰"}
