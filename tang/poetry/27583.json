{"author":"许棠","id":27583,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平平平仄，仄平平仄仄平平。"],"paragraphs":["平生南北逐蓬飘，待得名成鬓已雕。","寒浦一从抛钓艇，旧林无处认风飙。","程途虽喜关河尽，时节犹惊骨肉遥。","愁策羸蹄更归去，乱山流水满翻潮。"],"title":"讲德陈情上淮南李仆射八首 七"}
