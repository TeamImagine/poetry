{"author":"彭汝砺","id":201351,"strains":["仄仄仄平平，仄平仄平平。","平平平仄仄，平仄○仄平。","○平仄平平，仄仄仄平平。","仄仄仄仄平，仄仄平仄平。","平仄仄平平，仄仄仄平平。","仄○仄平平，仄仄仄○平。","平仄平仄平，平○仄平平。","仄平仄平仄，平仄仄平平。","仄平平仄平，○仄平平平。","平○仄平仄，仄仄仄平平。","平○仄平仄，仄○仄仄平。","仄○仄平平，仄仄仄仄平。","平平仄平仄，仄平仄平平。","仄仄平仄平，平仄平仄○。"],"paragraphs":["彼酒孰为之，湛然若天成。","为之非草草，纤悉中度程。","其香匹幽兰，色不减琼英。","采采白菊花，亦酌潭水清。","潭水取之源，择菊废枝茎。","我将飨明神，乃独以其精。","千里驰寄公，非将解公酲。","祝公百年寿，多益不为盈。","想公初饮时，莹彻颜微赪。","幽吟倚岩石，缓步睨层城。","爰闻在阴鹤，载叹出谷鶑。","我闻至人心，万物莫足撄。","存亡漫忧喜，泛然若无情。","此理公得之，奚藉醪醴并。"],"title":"答蜀公谢寄酒"}
