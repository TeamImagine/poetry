{"author":"李绅","id":18781,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江横渡阔烟波晚，潮过金陵落叶秋。","嘹唳塞鸿经楚泽，浅深红树见扬州。","夜桥灯火连星汉，水郭帆樯近斗牛。","今日市朝风俗变，不须开口问迷楼。"],"title":"宿扬州"}
