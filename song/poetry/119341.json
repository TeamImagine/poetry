{"author":"林希逸","id":119341,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["款乃溪干入听时，忽传新集到柴扉。","自惭我老眠云惯，遥羡君吟弄月归。","正始余音何寂寞，四灵苦思尽光辉。","当行家数今谁是，消得渠侬论锦机。"],"title":"题范月溪款乃集"}
