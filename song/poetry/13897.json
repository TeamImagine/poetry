{"author":"宋祁","id":13897,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["江云夜雨过前墀，菌阁微凉縠雾披。","戒井漏残银箭促，青天笑罢玉壶欹。","文波弱荇浮清濑，珍树惊禽遶暗枝。","纵使何郎诗笔在，未应幽恨抵兰时。"],"title":"春夕雨歇"}
