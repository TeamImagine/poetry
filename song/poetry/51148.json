{"author":"宋孝宗","id":51148,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["道人手种几生前，鹤骨龙姿尚宛然。","双干一先神物化，九朝三见太平年。","忽惊华构依岩出，乞与佳名到处传。","此柏未枯君记取，灰心聊伴小乘禅。"],"title":"西太乙宫陈朝桧"}
