{"author":"王景月","id":173191,"strains":["平平仄仄平平仄，平平平仄平仄仄。","平平仄仄仄仄平，平仄平平仄○仄。","平平仄平平平平，仄平仄仄○平平。","仄仄仄仄平平仄，平平平仄平平平。","平平仄仄仄仄仄，平平仄仄平平仄。","平仄○平仄仄平，仄○仄仄平平仄。","仄仄平平平仄仄，平平平仄平仄仄。","平平○仄平平○，○仄仄平仄平仄。","平仄仄平平仄仄仄平平，平平平仄平平平。","仄仄○平仄平仄，○仄仄平平仄平。"],"paragraphs":["秦皇有地包沙漠，秦民无地堪托足。","民心咫尺不戴秦，秦令安能到空谷。","商山紫芝青门瓜，武陵洞底栽桃花。","草木不共人逃去，虞妃山赭良堪嗟。","秦皇一世二世歇，秦民万世桃花月。","渔子相逢五百年，已闻几度乾坤裂。","靖节先生曾作记，祇云贤者兹避世。","时人浪作神仙传，空自渺茫涉奇异。","君不见年来礼乐卯金刀，先生归对庐山高。","所种柴桑五株柳，胜是武陵千树桃。"],"title":"桃源行"}
