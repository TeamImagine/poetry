{"author":"艾可翁","id":158285,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["时危安乐是神仙，默有扶持岂偶然。","林下且须坚晚节，尊前未用说明年。","穷通莫计惟期寿，兴废难言赖有天。","恨杀飘蓬白头弟，十年风雨别州眠。"],"title":"淡圃兄生辰有诗次韵  其二"}
