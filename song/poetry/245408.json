{"author":"张纲","id":245408,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["喜雪排筵晓漏催，玉人传诏下天来。","香随日转蓬莱近，花带春回锦绣开。","一线新阴留鼓吹，三登和气入樽罍。","叨霑惠渥思归美，授简梁园愧乏才。"],"title":"赴喜雪御筵归作"}
