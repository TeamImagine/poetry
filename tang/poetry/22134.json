{"author":"许浑","id":22134,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["紫霄峰下绝韦编，旧隐相如结袜前。","月落尚留东合醉，风高还忆北窗眠。","江城夜别潇潇雨，山槛晴归漠漠烟。","一顷豆花三顷竹，想应抛却钓鱼船。"],"title":"元处士自洛归宛陵山居见示詹事相公饯行之什因赠"}
