{"author":"沈与求","id":250552,"strains":["仄仄○平仄仄平，仄平平仄仄平平。","平平仄仄仄平仄，平仄平平仄仄平。","仄仄平平仄仄仄，平平仄仄仄○平。","平平仄仄平平○，平仄平平仄仄仄。"],"paragraphs":["少日长怀社稷忧，怪来饶舌漫多仇。","风尘冉冉百年老，霜雪萧萧两鬓秋。","不办痴床供一笑，方营隐谷赋三休。","添丁护得金鸦觜，佳处端能着我不。"],"title":"允迪招行简卜居鸬鹚谷仆意羡之作诗送行兼以自见  其二"}
