{"author":"皎然","id":39919,"strains":["仄○仄仄仄，○仄仄平仄。","仄仄？仄平，仄平平平仄。","平平○○仄，平仄平平仄。","○平平○平，仄仄平平仄。","平仄仄平○，平平平平○。","仄平平平仄，仄仄平仄仄。","平平仄仄平，○仄平仄○。","仄平仄平仄，仄仄平平仄。","○平仄平○，仄○仄仄○。","平仄平仄平，平平仄仄仄。","平平仄仄仄，平平○平仄。","平平仄仄平，平仄仄平仄。","仄仄平仄平，仄平平仄○。","○平平仄仄，仄仄平平仄。","平仄平平仄，平平○平仄。","仄仄仄仄仄，仄○平○仄。","仄仄○平平，仄平仄平仄。","平平仄仄仄，仄仄平仄仄。","仄平平平仄，仄仄平平仄。","仄仄平仄平，平平平仄仄。"],"paragraphs":["独禅外念入，中夜不成定。","顾我憔悴容，泽君阳春咏。","词贞思且逸，琼彩何晖映。","如聆云和音，况睹声名盛。","琴语掩为闻，山心声宜听。","是时寒光澈，万境澄以净。","高秋日月清，中气天地正。","远情偶兹夕，道用增寥敻。","思君处虚空，一操不可更。","时美城北徐，家承谷口郑。","轩车未有辙，蒿兰且同径。","庄生诫近名，夫子罕言命。","是以耕楚田，旷然殊独行。","萎蕤鸾凤彩，特达珪璋性。","通隐嘉黄绮，高儒重荀孟。","世污我未起，道蹇吾犹病。","逸翮思冥冥，潜鳞乐游泳。","宗师许学外，恨不逢孔圣。","说诗迷颓靡，偶俗伤趋竞。","此道谁共诠，因君情欲罄。"],"title":"荅郑方回"}
