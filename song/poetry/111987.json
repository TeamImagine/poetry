{"author":"刘克庄","id":111987,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["君家科级每蝉联，何况高才更妙年。","肄业机云同屋住，论文坡颍对床眠。","一双璧有连城价，九转丹能拔宅仙。","来岁亲朋迎画绣，病翁亦出至溪边。"],"title":"送赴省诸友 方善夫昆仲"}
