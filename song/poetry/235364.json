{"author":"程俱","id":235364,"strains":["仄平平○仄，仄仄仄平仄。","平平仄平平，仄仄仄平仄。","平平仄平平，仄仄平仄仄。","平平○仄仄，仄仄仄平仄。","平平仄仄仄，平仄平仄仄。","平平仄仄仄，仄仄仄平仄。","平平仄平○，平○仄仄仄。","平平平平平，平仄○平仄。","平平仄平平，仄仄仄平仄。","仄平仄仄平，仄仄仄平仄。","○平仄仄平，平仄仄平仄。","平○平仄平，仄仄平仄仄。","平平平平仄，仄仄平仄仄。","○仄仄仄平，○仄平平仄。"],"paragraphs":["卞维吴兴镇，杰出众山外。","晴朝自生辉，韫玉见奇态。","新阡表南阳，独据山水会。","青松三万本，已复出蓬艾。","灵泉发道左，天遣资灌溉。","初无一线溜，泛滥欲浮芥。","披榛伫方空，余浸忽可浍。","清逾金沙泓，甘此中泠派。","朝涵卞峰云，暮作霅溪濑。","岂惟供百须，旱岁亦多赖。","殷勤五大夫，随喜奉微盖。","尝闻瑜瑾姿，德与君子配。","兹泉为人出，固是神所介。","当令玉德名，相与流千载。"],"title":"奉陪知府内翰至卞山有诗五首 玉德泉"}
