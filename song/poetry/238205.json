{"author":"王庭珪","id":238205,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["丽谯高垒武陵西，西望双红卷使旗。","玉帐静驱千骑弩，铜符遥镇五溪夷。","我遭白简为迁客，君拥朱轮把一麾。","诸洞带刀迎马首，略无征鼓动边陲。"],"title":"朱致一来守辰州先致启书余以病未及答而致一压境以诗迎之"}
