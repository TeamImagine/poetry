{"author":"曾协","id":25455,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["毫端万态鬭森严，山比崇高粟比纤。","学博自应前辈似，才多真可万人兼。","心传家法书仍在，腹有成章笔未拈。","雄辩纵横皆正论，却羞季子尚飞箝。"],"title":"次韵谢郑仲南惠诗二首  其一"}
