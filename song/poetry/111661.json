{"author":"刘克庄","id":111661,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["昨闻英断有烹封，泽畔累臣抱寸悰。","巧智不如葵卫足，曲蟠谁与木为容。","祠官失职惭虚蠹，野老无知祷象龙。","欲上高楼瞻魏阙，乱山千叠暮云浓。"],"title":"又和六首  其六"}
