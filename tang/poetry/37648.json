{"author":"谭用之","id":37648,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["千锺紫酒荐菖蒲，松岛兰舟潋滟居。","曲内橘香江客笛，字中岚气岳僧书。","吟期汗漫驱金虎，坐约丹青跨玉鱼。","七色花虬一声鹤，几时乘兴上清虚。"],"title":"江边秋夕"}
