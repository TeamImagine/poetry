{"author":"施大任","id":212310,"strains":["仄平平仄仄平平，仄仄平平仄仄平。","仄平平平仄平仄，仄○平仄仄平平。","平○仄仄平平仄，平仄平平仄仄平。","仄仄平平○仄仄，仄平平仄○平平。","平○仄仄○平仄，平仄平○仄仄平。","仄仄○平平仄仄，平平○仄仄○平。","平平○仄平平仄，平仄平平仄仄平。","仄仄平平仄平仄，平平平仄仄○平。"],"paragraphs":["惠山山半有飞泉，甃石环亭泛酒船。","只任源流自亭下，不缘机智得方圆。","夷犹小棹翻宾榻，零乱浮华出洞天。","六月炎蒸应恋此，二松风韵更萧然。","江帆远渡疏林外，山鸟闲吟落照边。","盛世正逢元祐日，清欢重继永和年。","萦心难效公垂咏，真赏尤知子美贤。","我是林泉自由者，时时来作醉中仙。"],"title":"题惠山寺真赏亭流觞"}
