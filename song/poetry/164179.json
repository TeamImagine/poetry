{"author":"仇远","id":164179,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄平平平仄仄，仄平仄仄仄平平。"],"paragraphs":["乾坤身世一蘧庐，南北东西总可居。","此去三年韩博士，向来四壁马相如。","移文早遣仆征米，欹枕夜听儿读书。","驾驷乘骢非我事，不如醉兀小肩舆。"],"title":"秋晚斋居  其三"}
