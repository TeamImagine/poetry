{"author":"王庭珪","id":238237,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["君家兰玉盈阶砌，傍有薰笼锦一端。","雅似高人来席上，幽如靓女出林间。","芳丛欲吐新芽长，深谷知谁着眼观。","谢氏风流元自有，更留佳客奉清欢。"],"title":"次韵路节推瑞香幽兰"}
