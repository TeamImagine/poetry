{"author":"牟融","id":17944,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["未秋为别已终秋，咫尺娄江路阻修。","心上惟君知委曲，眼前独我逐漂流。","从来姑息难为好，到底依栖总是诹。","西望家山成浩叹，临风搔首不胜愁。"],"title":"寄范使君"}
