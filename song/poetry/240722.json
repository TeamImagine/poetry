{"author":"周紫芝","id":240722,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["回首云庵日又低，孤帆欲渡晚风吹。","桃花水暖拍堤去，莲叶舟轻随棹移。","老罢转知身是梦，愁来只有鬓成丝。","人间无地安双足，万事从头愧老师。"],"title":"次韵和答圆明老师二首  其二"}
