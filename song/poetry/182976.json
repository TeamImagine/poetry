{"author":"刘攽","id":182976,"strains":["平平仄平仄，仄平仄平仄。","平仄平平平，平仄平平仄。","平○仄平平，仄仄平仄仄。","平平仄仄平，平平仄平仄。","仄平仄平仄，仄平仄仄仄。","仄平仄○平，仄平仄○仄。","○平仄平平，仄仄仄仄仄。","平平仄仄仄，仄仄平仄仄。","？平仄平仄，仄仄平仄仄。","平○平平平，仄平平仄仄。","平平平平仄，仄仄仄仄仄。","仄○仄仄仄，仄仄平仄仄。","○平仄仄仄，仄仄平仄仄。","仄平平平平，仄平仄平仄。","仄仄平仄平，平平仄平仄。","仄仄仄仄平，仄平平仄仄。","○平仄平平，平仄平仄仄。"],"paragraphs":["愆阳历冬序，入春日光赤。","原野为之焦，无复青青麦。","明廷恤农功，诏旨怀愍恻。","谁能共此忧，惟良二千石。","祷祠遍群望，百神潜率职。","迅雷出深渊，密云会将夕。","应龙不无神，女鲜罪所极。","滂沲浃宇宙，变化才瞬息。","矧兹颢穹意，岂独垂沛泽。","尝听君平言，以兹消薄蚀。","周宣成阳事，往往在简籍。","不闻二美具，介福逾万亿。","三农耒耜出，自此丰黍稷。","使君凭熊轩，劝耕驻阡陌。","上客歌吉祥，清文缀环璧。","我岂击壤翁，不能知帝力。","斐然遂成章，聊用同悦怿。"],"title":"喜雨和任判官奉呈太守"}
