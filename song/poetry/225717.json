{"author":"慕容彦逢","id":225717,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄仄仄仄平平仄，平仄平平仄仄平。"],"paragraphs":["东阙岧峣宴特颁，楼前宝烛万星寒。","鼓声泛乐鼍灵震，𬬻篆回风翠凤盘。","积有嘉祥占岁稔，宠因芳夕庆时安。","厌厌既醉君恩重，归路繁华缓辔看。"],"title":"恭和御制朵楼特宴之什"}
