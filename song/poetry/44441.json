{"author":"范成大","id":44441,"strains":["○平仄仄仄，仄仄平仄平。","平○仄○仄，○平仄平平。","仄平平平仄，平平平平平。","平平○平平，仄仄平平平。","平○平仄仄，仄仄仄平平。","○平平仄仄，仄平仄平平。","平平仄仄仄，平平○仄○。","平平仄仄平，平仄平平平。","仄平平仄平，○仄平○○。","仄○仄○平，○平仄○○。","○仄仄仄仄，仄平平仄平。","仄平仄仄仄，仄仄○平平。","平平仄平仄，平仄平仄○。","平平仄○平，仄仄平平平。","平平平仄平，平仄仄仄仄。","仄仄平仄仄，平仄仄仄平。"],"paragraphs":["燕居故可乐，病卧翻可怜。","身闲傥更健，其人半神仙。","既无扬州鹤，龙钟任吾年。","南斋深而明，略似西江船。","船中何所有，药气杂炉烟。","亲朋稀老伴，暂来即飘然。","秋蝇独恋恋，终朝相扑缘。","霜晴日色浓，窗纸烘春妍。","但愁添眼花，瞑坐聊参禅。","困从定中生，瞢腾梦相牵。","三昧未得力，十魔方现前。","欠伸付一笑，朽腐难雕镌。","东蓝午斋动，风顺钟鼓传。","家人亦相呼，趣具先生餐。","牛呞能几何，蝉腹易便便。","此日虽可惜，姑付食与眠。"],"title":"舫斋信笔"}
