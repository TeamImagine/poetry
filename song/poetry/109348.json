{"author":"史弥宁","id":109348,"strains":["平平仄平平平平，平仄仄平平仄平。","平平仄仄平仄仄，仄仄仄平平仄平。","平平仄平仄仄仄，平平仄仄平仄仄。","仄平仄平仄仄平，平仄仄平仄平仄。","平平仄平平仄平，平仄仄仄○平平。","仄平平仄仄仄仄，仄平仄仄平平平。"],"paragraphs":["东园水亭良佳哉，红白藕花前后开。","千机织就云锦段，万玉琢成风露杯。","南邻女儿学淡抹，强嫌傅粉无艳色。","北邻女儿学淡妆，刚道施朱涴天质。","红儿雪儿俱绝奇，安用底苦相嘲嗤。","道人明眼付一笑，绿尊唤客花前嬉。"],"title":"郡圃红白莲竞放斐然短歌呈似席间诸丈"}
