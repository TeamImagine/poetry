{"author":"白居易","id":17731,"strains":["仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["二年花下为闲伴，一旦尊前弃老夫。","西午桥街行怅望，南龙兴寺立踟蹰。","洛城久住留情否，省骑重归称意无。","出镇归朝但相访，此身应不离东都。"],"title":"送张常侍西归"}
