{"author":"饶节","id":225001,"strains":["仄○仄仄○仄仄，平平仄仄平仄仄。","仄平平仄仄平平，仄仄平平平仄仄。","平平仄仄○仄平，仄仄平平○仄平。","○平仄仄平仄仄，仄仄仄仄平仄平。","平平平仄仄平仄，平仄平平仄○仄。","仄○仄平平仄平，平平仄仄平仄仄。"],"paragraphs":["刮磨习气如洗爵，惟余好古情未薄。","向来诗轴入松门，便对屠门先大嚼。","吾侪事业如石田，笔墨魔人妨夜眠。","如公万卷喑不吐，使者旁午谁见怜。","方今神武拓疆土，超擢贤才固其所。","莫叹簿书官禄微，黄钟大吕生一黍。"],"title":"韩升之主簿惠示襄阳杂咏诗淳深高古吟讽不置辄用最后书怀赠彦履韵以释其意"}
