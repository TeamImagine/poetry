{"author":"吴筠","id":42283,"strains":["仄仄○○仄，仄平平平平。","仄平平平平，仄仄仄仄平。","仄仄仄仄平，平平仄平平。","平平仄平平，仄仄○平平。","仄仄仄平平，仄平平仄平。","平平仄平仄，仄仄○仄平。","仄仄平仄仄，平平平仄平。"],"paragraphs":["禀化凝正气，炼形为真仙。","忘心符元宗，返本协自然。","帝一集绛宫，流光出丹玄。","元英与桃君，朗咏长生篇。","六府焕明霞，百关罗紫烟。","飙车涉寥廓，靡靡乘景迁。","不觉云路远，斯须游万天。"],"title":"步虚词十首 四"}
