{"author":"韦骧","id":190173,"strains":["平平仄仄仄仄平，仄仄仄仄仄平仄。","仄平仄仄仄仄仄，仄仄平平仄平仄。","仄平平仄仄平○，仄平仄仄平平仄。","仄○○仄仄仄仄，仄仄平平仄平仄。","平平仄仄仄仄平，平仄平平仄平仄。","平平仄平仄平仄，平仄○平仄平仄。","仄平○仄平平仄，仄仄仄仄平仄仄。","○仄仄仄平仄平，仄仄仄平○仄仄。","仄平仄仄仄仄仄，平平仄平仄平仄。","平平仄仄平○平，平仄○平平仄仄。","仄平平仄仄仄仄，平仄平平仄平仄。","平平仄仄仄平平，仄仄平平平仄仄。","仄平仄仄仄平平，仄仄平平平仄仄。","平平平仄仄仄○，仄仄○平○仄仄。"],"paragraphs":["班超已老入玉关，仲子欲绝得螬李。","洗肠术妙久疾愈，拜井诚危涌泉起。","较之今日遇滂沱，彼情未足方吾喜。","自从三月变旱暵，百口嗸嗸沸田里。","豚蹄榼醑谩祷求，朝夕丛祠致拳跪。","苗根土干类龟坼，愁望油云杳无涘。","富忧攘夺贫忧踣，疾首蹙頞谁不尔。","噫予岂独钧尔忧，反复万端思所以。","察冤遣滞督郡邑，焚巫暴尫固非理。","精虔赖我同僚贤，甘泽应祈灾可弭。","沛然倾注数十刻，沟畎皆盈一何伟。","闽山草木亦增辉，万口懽声宁遽止。","翼朝又复得高篇，磊落珠玑光满纸。","强酬珍贶愧拙疏，两喜相投当不鄙。"],"title":"喜雨和曹子方"}
