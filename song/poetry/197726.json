{"author":"苏辙","id":197726,"strains":["仄仄平仄仄○○，仄平仄仄仄仄○。","仄仄平仄○○仄，仄仄仄○仄仄仄。","平平仄仄仄仄○，仄○仄平仄○平。","平平仄仄仄平仄，仄平○仄平平平。","仄平平仄仄平仄，仄平仄仄仄仄○。","平平仄仄平仄仄，平平仄仄平平仄。","○平仄仄平仄平，仄○○仄平仄平。","仄○仄平仄仄○，仄平仄仄平仄平。","仄平仄仄仄○仄，仄仄平平仄平仄。","平平仄仄仄平平，仄仄○平○仄仄。"],"paragraphs":["截竹为杖瘦且轻，石坚竹破误汝行。","削木为杖轻且好，道远木折恐不到。","闽君铁杖七尺长，色如黑蛇气如霜。","提携但恐汝无力，撞坚过崄安能伤。","柳公虽老尚强健，闭门却扫不复将。","知公足力无险阻，怜公未有登山侣。","回生四海惟一身，袖中长剑为两人。","洞庭漫天不觉过，半酣起舞惊鬼神。","愿公此杖亦如此，适意遨游日千里。","归来倚壁示时人，海外苍茫空自记。"],"title":"和子瞻铁拄杖"}
