{"author":"项安世","id":54261,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["朝回日日到南湖，不惜金钱散仆夫。","同舍盍簪如有约，吾庐高枕更何殊。","年华过雨春都尽，草色连天路欲无。","乐事只今惟有酒，速倾家酿倒金壶。"],"title":"南湖遣兴"}
