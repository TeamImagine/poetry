{"author":"李新","id":223146,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["伯鸾翠构元临市，靖节幽居最近朝。","事过自余安水石，客忙何至走渔樵。","价高少室仍休问，径捷终南更易招。","岭上有云如可寄，肯将台鼎换箪瓢。"],"title":"隐居"}
