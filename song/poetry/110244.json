{"author":"刘克庄","id":110244,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["雪峰寺里曾相识，面皱颧高五十余。","削发入山参最久，白头出世瘦如初。","觉心不共真身坏，遗偈犹能战手书。","何必塔铭并语录，吾诗自可表幽墟。"],"title":"哭囊山觉初长老  其二"}
