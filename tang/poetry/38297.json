{"author":"郑述诚","id":38297,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","平平仄平○，平仄仄平○。"],"paragraphs":["晓日东楼路，林端见早梅。","独凌寒气发，不逐众花开。","素彩风前艳，韶光雪后催。","蘂香霑紫陌，枝亚拂青苔。","止渴曾为用，和羹旧有才。","含情欲攀折，瞻望几裴回。"],"title":"华林园早梅"}
