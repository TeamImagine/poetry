{"author":"王安石","id":180595,"strains":["平仄平平仄仄平，平平仄仄仄平平。","平平仄仄仄平仄，仄仄平平平仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["羁旅儿童得近邻，相知邂逅即情亲。","当时岂意两家子，此地更为同社人。","勋业弹冠知白首，文章投笔让青春。","万金虽愧君多产，比我渊明亦未贫。"],"title":"始与韩玉汝相近居遂相与游今居复相近而两家子唱和诗相属因有此作"}
