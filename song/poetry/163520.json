{"author":"秦嗣彭","id":163520,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["禾黍兴悲两鬓皤，千年荆棘几铜驼。","义熙处士流风远，天宝诗人旧恨多。","雨露又新周草木，烟尘空想汉山河。","庾郎谩有江南赋，得似先生醉后歌。"],"title":"题汪水云诗卷"}
