{"author":"许浑","id":22222,"strains":["仄仄○○仄，○平仄仄平。","仄平○仄仄，平仄仄平○。","平仄平平仄，平平仄仄平。","仄平平仄仄，平仄仄平平。","平仄平平仄，平平仄仄○。"],"paragraphs":["密树分苍壁，长溪抱碧岑。","海风闻鹤远，潭日见鱼深。","松盖环清韵，榕根架绿阴。","洞丁多斵石，蛮女半淘金。","南浦惊春至，西楼送月沈。"],"title":"岁暮自广江至新兴往复中题峡山寺四首 三"}
