{"author":"刘埙","id":159088,"strains":["仄平仄平仄，仄仄仄平仄。","平平仄仄平，仄平平仄仄。","仄○平仄仄，仄仄平仄仄。","平平平仄仄，平平仄平仄。","平○平平○，仄仄仄仄仄。","平平平仄平，仄仄平平仄。","○仄仄仄平，仄仄仄仄仄。","仄平仄仄平，平平平仄仄。","平仄仄平平，仄仄仄○仄。","仄仄平仄仄，平平○平仄。"],"paragraphs":["若人作何状，立节乃殊伟。","人言此蜀珍，位卑名未起。","坐分秋浦月，摄此千里寄。","沙头风色恶，寒城凛弘峙。","吾闻开关迎，弃遁亦复耻。","兹惟城郭臣，大义吾知已。","间道走帛书，洒血别玉季。","细君绝可人，双飞同一死。","南八彼男儿，此妇乃如此。","骨朽香不废，吾诗当清史。"],"title":"补史十忠诗 池州通判权州事赵公"}
