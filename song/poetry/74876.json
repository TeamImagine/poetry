{"author":"赵蕃","id":74876,"strains":["仄仄平平平仄平，平仄平仄仄平平。","平平仄仄平仄仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白鹭洲前堆胜楼，相望前后几监州。","枝梧合付陶谢手，啸傲亦须嵇阮流。","怪得江山还旧观，只应栏槛有新修。","登临愧我焉能赋，假日空成半日留。"],"title":"题重修堆胜楼"}
