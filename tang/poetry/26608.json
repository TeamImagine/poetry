{"author":"刘沧","id":26608,"strains":["平仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["闲上高楼时一望，绿芜寒野静中分。","人行直路入秦树，雁截斜阳背塞云。","渭水自流汀岛色，汉陵空长石苔纹。","秋风高柳出危叶，独听蝉声日欲曛。"],"title":"秋日登醴泉县楼"}
