{"author":"李建勋","id":36429,"strains":["仄仄平平仄，平平仄仄平。","○平平仄仄，平仄仄平平。","仄仄平平仄，平平仄仄平。","仄平○仄仄，仄仄仄平平。","仄仄平○仄，平○仄仄○。","仄平○仄仄，平仄仄平平。","仄仄○平仄，○平仄仄○。","仄○平仄○，平平仄平平。"],"paragraphs":["袅袅薰风软，娟娟湛露光。","参差仙子仗，迤逦羽林枪。","迥去侵花地，斜来破藓墙。","箨干犹抱翠，粉腻若涂装。","迳曲茎难数，阴疏叶未长。","懒嫌吟客倚，甘畏夏虫伤。","映水如争立，当轩自著行。","北庭尊酒兴，还为此君狂。"],"title":"新竹"}
