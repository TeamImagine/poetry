{"author":"许月卿","id":140956,"strains":["仄仄平平平平仄，平平平仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，平仄平平平仄平。"],"paragraphs":["半夜开窗凭阑坐，无心云起镜湖心。","铺茵烟草漫天幄，璞玉楼台浑色金。","访古寂寥秋漠漠，怀人感慨碧岑岑。","未知何日韦斋井，明月清风烦暑襟。"],"title":"寄顾次岳五首  其五"}
