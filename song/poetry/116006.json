{"author":"刘克庄","id":116006,"strains":["仄○仄仄仄平平，仄仄平平仄仄平。","仄仄平平平仄仄，○○○仄仄平平。","平平○仄平平仄，仄仄平平仄仄○。","仄仄仄平平仄仄，平平平仄仄平仄。"],"paragraphs":["只留一影伴山房，坐待墙西隙月光。","鹤忽归来寻旧里，燕犹相对语斜阳。","虽无传附青云显，赖有书消白日长。","万一载醪人问字，为言侬仅识偏旁。"],"title":"墙西一首"}
