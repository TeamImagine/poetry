{"author":"苏颂","id":179231,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄平平平仄仄平。"],"paragraphs":["嘉句连篇惠好音，愧无琼玉报南金。","几年漂泊离群恨，此日逢迎话旧心。","气类自应怜茂悦，世情谁复拟高深。","且将怀抱还尊酒，莫为思归动越吟。"],"title":"次韵奉和次中叙别"}
