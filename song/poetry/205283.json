{"author":"李之仪","id":205283,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["相逢怀抱各全开，蔚结才舒倏又来。","倾倒已辜将进酒，追随休赋上林回。","临分莫作楚愁叹，故事须询河朔杯。","看取滁翁宜自警，空将遗恨感苏梅。"],"title":"再次韵奉送禹钦且坚再来之约  其二"}
