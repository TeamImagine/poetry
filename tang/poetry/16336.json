{"author":"白居易","id":16336,"strains":["平仄仄平仄，平平仄平平。","仄平仄仄仄，仄仄○平○。","平平平平仄，仄仄仄平平。","仄仄仄仄仄，仄仄平平平。","仄仄仄○仄，平平平仄平。","平平仄仄仄，仄仄平○平。","仄仄仄○仄，仄仄仄平平。","仄仄仄平仄，平○仄仄平。","仄仄平仄仄，仄仄仄○平。","平仄仄平仄，仄仄仄平平。"],"paragraphs":["前月发京口，今辰次淮涯。","二旬四百里，自问行何迟。","还乡无他计，罢郡有余资。","进不慕富贵，退未忧寒饥。","以此易过日，腾腾何所为。","逢山辄倚櫂，遇寺多题诗。","酒醒夜深后，睡足日高时。","眼底一无事，心中百不知。","想到京国日，懒放亦如斯。","何必冒风水，促促赴程归。"],"title":"自问行何迟"}
