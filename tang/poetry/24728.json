{"author":"项斯","id":24728,"strains":["○平平平仄，平仄仄○平。","仄仄○平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄平○仄仄，平仄仄平平。","仄仄平○仄，平平○仄平。","仄平平仄仄，平仄仄平平。","平仄○平仄，平平仄仄平。"],"paragraphs":["相逢须强笑，人世别离频。","去晓长侵月，归乡动隔春。","见僧心暂静，从俗事多屯。","宇宙诗名小，山河客路新。","翠桐犹入爨，青镜未辞尘。","逸足常思骥，随群且退鳞。","宴乖红杏寺，愁在绿杨津。","羞病难为药，开眉懒顾人。"],"title":"落第后归觐喜逢僧再阳"}
