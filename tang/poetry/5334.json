{"author":"刘方平","id":5334,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["洛阳清夜白云归，城里长河列宿稀。","秋后见飞千里雁，月中闻捣万家衣。","长怜西雍青门道，久别东吴黄鹄矶。","借问客书何所寄，用心不啻两乡违。"],"title":"秋夜寄皇甫冉郑丰"}
