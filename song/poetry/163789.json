{"author":"于石","id":163789,"strains":["仄平平仄仄平平，平仄仄平平仄平。","平仄平平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["弄晴天气半昏明，春思不如诗思新。","芳草斜阳王谢燕，落花流水晋秦人。","百年台榭几杯酒，一片笙歌九陌尘。","可笑游蜂贪酿蜜，引渠儿辈口生津。"],"title":"春怀次韵"}
