{"author":"虞俦","id":62090,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["除日催人不奈频，那堪月小不圆旬。","谁能椒颂花如锦，自写桃符笔有神。","通夕留连分岁客，明朝多少贺年人。","寿觞举处慈颜喜，却是萱堂賸得春。"],"title":"岁除"}
