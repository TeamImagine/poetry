{"author":"柴望","id":137284,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["吴越山分两岸青，遥遥帆影是西兴。","江花历乱如红雨，云树高低似画屏。","钱氏古乡迷鸟道，越王芳草上诸陵。","已知太乙临吴分，晓看祥乌夜看星。"],"title":"越山"}
