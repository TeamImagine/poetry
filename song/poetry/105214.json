{"author":"杜范","id":105214,"strains":["仄平仄仄仄平平，仄仄平平仄仄仄。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["泛溪深处暮山晴，乍脱尘埃耳目醒。","水面浮天相与碧，波心浸月两争明。","浅流碍石滩滩急，曲岸铺沙渚渚清。","人静夜阑舟未舣，微吟顾影不胜情。"],"title":"舟中偶成小诗"}
