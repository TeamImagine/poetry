{"author":"赵蕃","id":74786,"strains":["平仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄○。","仄平平仄仄，仄仄仄平平。","仄仄平平仄，平○○仄平。","平○平仄仄，平仄仄平○。","仄仄仄仄仄，平平○仄平。","仄○平仄仄，平仄仄平○。"],"paragraphs":["流转江湖后，飘零岁月余。","仅能瞻玉节，忽已报除书。","借寇情虽切，依刘计已疏。","二天元不远，大厦岂殊居。","使者澄清事，明廷献纳摅。","循行聊偃薄，朝觐勿踌躇。","处士独苦节，清江空旧鱼。","昔闻曾诵此，今日定何如。"],"title":"送江宪移京西漕"}
