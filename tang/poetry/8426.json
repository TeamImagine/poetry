{"author":"刘商","id":8426,"strains":["仄仄仄仄平仄平，平平仄仄平平平。","仄平仄仄平仄仄，平仄仄平平仄平。","平平仄仄○平平，平平平仄○平平。","仄○仄仄仄，仄○仄仄仄。","平仄仄平仄，仄平平仄仄。"],"paragraphs":["遶树哑哑惊复栖，含烟碧树高枝齐。","月明露湿枝亦滑，城上女墙西月低。","愁人出户听乌啼，团团明月堕墙西。","月中有桂树，日中有伴侣。","何不上天去？一声啼到曙。"],"title":"乌夜啼"}
