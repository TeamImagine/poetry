{"author":"孔平仲","id":203502,"strains":["仄平平平仄平平，平平仄仄仄？平。","平平仄仄仄仄仄，？平○仄平仄平。","平平平○平仄仄，仄仄平仄平平平。","仄平仄仄仄平仄，仄○平仄平平平。","仄平仄仄仄仄仄，仄平仄仄平平平。","仄平平平仄○仄，平平仄仄平平平。","仄仄平平仄仄仄，仄仄平仄仄仄平。"],"paragraphs":["去年君尝寄蔷薇，今年我亦寄玫瑰。","蔷薇赭赤未足爱，玫瑰莹白花草魁。","南园春深桃杏落，但见芳草连莓苔。","唯兹皎洁满栏槛，玉冠瑶佩天边来。","主人爱惜屡顾眄，赏心未暇携樽罍。","寄君凭君巧吟咏，仍须对景倾金杯。","莫令蔷薇窃见此，恐遂羞愧不复开。"],"title":"剪玫瑰寄晦之仍书此为戏"}
