{"author":"吴势卿","id":136166,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["厌逐京华辇路尘，归来杰阁敞虚明。","斜阳两岸暮山紫，明月一天秋水横。","芳草尽头黄犊乐，芦花深处白鸥声。","是中不仗诗模写，一片丹青可得成。"],"title":"咏后山镇水月奇观阁"}
