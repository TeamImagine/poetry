{"author":"释延寿","id":84,"strains":["平平仄仄仄平平，仄仄平平仄仄平。","平仄仄平仄仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["祇园闲适乐箪瓢，莫讶烟霞道路遥。","龙穴定知潜碧海，鹏程终是望丹霄。","拨云岩下来泉脉，嚼草坡边辨药苗。","门锁薜萝无客至，庵前时有白云朝。"],"title":"山居诗  其三"}
