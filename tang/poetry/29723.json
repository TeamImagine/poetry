{"author":"李咸用","id":29723,"strains":["仄平○仄○平平，仄平仄仄平○平。","平平仄仄平平○，仄平平仄平平平。","平平仄仄平平平，平平仄仄平○平。","仄平仄仄平仄○，平平平仄平平平。","平平平仄平平平，仄平仄仄平平○。","平平仄仄平平平，平平仄仄○○平。","平平仄仄○平平，平平平仄平平平。","平平仄仄平平平，仄平仄仄平平平，仄平平仄平平平。"],"paragraphs":["雁门禅客吟春亭，牡丹独逞花中英。","双成腻脸偎云屏，百般姿态因风生。","延年不敢歌倾城，朝云暮雨愁娉婷。","蘂繁蚁脚黏不行，甜迷蜂醉飞无声。","庐山根脚含精灵，发妍吐秀丛君庭。","湓江太守多闲情，栏朱绕绛留轻盈。","潺潺绿醴当风倾，平头奴子啾银笙。","红葩艳艳交童星，左文右武怜君荣，白铜鞮上惭清明。"],"title":"远公亭牡丹"}
