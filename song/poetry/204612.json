{"author":"黄裳","id":204612,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["五月双舻偶共行，开怀尤喜暑风清。","亨途事业心犹壮，细字诗书眼更明。","家有青山应可乐，首无黄发未须惊。","相期一醉无他景，九十西风菊万茎。"],"title":"杨立之南归"}
