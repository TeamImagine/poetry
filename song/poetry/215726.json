{"author":"张耒","id":215726,"strains":["仄仄仄仄仄仄平，平平仄仄平平平。","仄平仄仄平平平，仄仄仄○仄仄平。","仄平仄仄仄平平，平○仄平平○○。","仄仄仄平仄仄平，仄平仄仄平平平。","仄仄仄仄仄平平，仄平平仄仄仄平。","仄平仄仄仄仄平，○仄仄平仄仄平。"],"paragraphs":["七月不雨井水浑，孤城烈日风扬尘。","楚天万里无纤云，旱气塞空日昼昏。","土龙蜥蜴竟无神，田中水车声相闻。","努力踏车莫厌勤，但忧水势伤禾根。","道傍执送者何人，稻塍争水杀厥邻。","五湖七泽水不贫，正赖老龙一屈伸。"],"title":"旱谣"}
