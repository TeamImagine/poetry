{"author":"陆文圭","id":166025,"strains":["平平仄平仄仄仄，○仄平平平仄仄。","仄仄仄仄仄平仄，仄平仄平平仄仄。","平仄平仄仄平平，仄平平平平仄仄。","仄平仄平仄平仄，仄仄仄○○仄仄。","平平仄仄平仄○，仄仄平平仄○仄。","仄仄平平仄仄平，仄○平仄仄平○。","仄平平仄仄平仄，仄仄平平平仄仄。","仄仄平平仄○仄，仄仄平平平仄仄。","仄平平仄仄仄○，仄仄仄平平仄仄。"],"paragraphs":["龙驹凤雏两陆子，并驾秋风鞭𫘧駬。","老眼一见失惊喜，定知乃翁元不死。","生子真足慰人心，景升诸儿豚犬耳。","满朝誉翁不容口，世禄固应传不朽。","为官岂计多得钱，取印终须大如斗。","我是韩家十八郎，里中曾拜北平王。","碧梧停鹄已飞去，玉雪娟娟今在傍。","往事伤怀泪如水，矻矻穷年吾老矣。","欲追霞佩小颉颃，手倦束书携不起。"],"title":"送节之衡之两舍人入燕"}
