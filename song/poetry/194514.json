{"author":"苏轼","id":194514,"strains":["平平仄仄仄，仄仄平仄仄。","仄仄○平平，平平仄平仄。","○平仄平仄，仄仄○仄仄。","仄平仄平仄，仄仄平平仄。","平平○仄○，○仄仄仄仄。","仄仄仄平平，仄平○仄仄。"],"paragraphs":["春江欲入户，雨势来不已。","小屋如渔舟，蒙蒙水云里。","空庖煮寒菜，破灶烧湿苇。","那知是寒食，但感乌衔纸。","君门深九重，坟墓在万里。","也拟哭途穷，死灰吹不起。"],"title":"寒食雨二首  其二"}
