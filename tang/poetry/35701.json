{"author":"李洞","id":35701,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["蹇驴秋毙瘗荒田，忍把敲吟旧竹鞭。","三尺焦桐背残月，一条藜杖卓寒烟。","通吴白浪宽围果，倚蜀青山峭入天。","如画海门搘肘望，阿谁家卖钓鱼船。"],"title":"毙驴"}
