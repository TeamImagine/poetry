{"author":"王之道","id":7167,"strains":["平仄仄仄仄，仄仄平仄平。","平平仄○仄，仄仄平平平。","平仄仄平○，平平平仄平。","仄平平仄平，仄仄平仄○。","平平仄仄仄，仄仄仄仄平。","平平平仄平，仄平平仄平。","○平仄平仄，仄仄仄仄平。","平仄仄○仄，平平仄平○。"],"paragraphs":["春旱久不雨，既雨风日清。","桑麻被膏润，往往争欣荣。","花鸟发诗思，湖山欢野情。","驾言南亩游，遂有西塔行。","云光郁在望，地僻路亦生。","贤公方外交，别来莺再鸣。","相逢话畴昔，茗椀喜屡倾。","多谢二三子，壶浆竞邀迎。"],"title":"追和游谢氏山亭赠贤上人"}
