{"author":"许棐","id":116874,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["慈湖分与半窗灯，照得襟怀彻底明。","蒲座夜闲猫占卧，笋舆春暖鹤随行。","炉香欲尽经犹诵，砚墨才浓句已成。","岁晚弟兄俱白首，一楼风雨话深更。"],"title":"赠龚彦质"}
