{"author":"朱熹","id":55485,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["夜来春雪遍林丘，却喜风威晓便收。","好上篮舆闲纵目，莫将衲被苦蒙头。","微官正愧逍遥社，胜日犹堪汗漫游。","欲出林关恋瑶草，不妨尊酒更淹留。"],"title":"和张彦辅雪后栖贤之作"}
