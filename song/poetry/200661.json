{"author":"孔武仲","id":200661,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["羁旅悠悠岁月残，胜游无复似西山。","从容把酒来天上，滴沥鸣泉满坐间。","醉思随风飘碧落，离襟和月堕荒湾。","遥应蜡屐频登览，簿领无忧多昼闲。"],"title":"寄武昌簿孙彦常"}
