{"author":"游少游","id":62635,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["石径缘云艰复艰，不知萧寺驻林间。","余香满袖花惊眼，空翠沾襟雨暝山。","早晚报衙蜂扰扰，友朋相和鸟关关。","我来亦被浮名缚，那得高僧一样闲。"],"title":"宝云院"}
