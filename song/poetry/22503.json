{"author":"王十朋","id":22503,"strains":["平仄平平平，平仄仄平仄。","仄仄仄仄平，平平平仄仄。","仄平仄平平，仄仄仄平仄。","平○平仄仄，仄仄平仄仄。","仄仄平仄平，平○仄平仄。","仄仄仄仄平，仄仄仄平仄。","仄仄仄平仄，平平○仄仄。","仄仄平仄○，平平仄仄仄。","仄平仄平平，仄仄平平○。"],"paragraphs":["窗几生新凉，灯火照初暗。","省己有昨非，探怀无宿憾。","古书恣掀翻，古意薄窥瞰。","心将游寂寞，语复攻苦淡。","实歉名忌浮，才踈得惩滥。","守志惧不坚，入道恐成暂。","性抑戒戕贼，心猿思系缆。","有友频琢磨，无官自校勘。","澹然学杨雄，不恨储无甔。"],"title":"和韩秋怀十一首  其七"}
