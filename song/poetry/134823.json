{"author":"释文珦","id":134823,"strains":["平仄仄平平，○平仄仄平。","仄○○仄仄，仄仄仄平○。","仄仄平平仄，平平仄仄平。","仄平平仄○，平仄仄平平。","平仄平平仄，平○仄仄平。","平平仄○仄，仄仄仄平平。"],"paragraphs":["寒月照沙头，轻风引客舟。","挂帆重旷望，举櫂复夷犹。","地势连吴越，星躔次斗牛。","雁烟萦别思，渔火点乡愁。","双鬓谁怜白，单衣自怯秋。","明朝定相忆，独上水边楼。"],"title":"钱塘晚渡别友"}
