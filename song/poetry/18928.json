{"author":"陈棣","id":18928,"strains":["仄仄○平仄仄平，仄○仄仄平平平。","平平仄仄仄平仄，平平仄仄平平平。","仄平仄仄平平○，平平平仄平平平。","平平仄仄平平仄，平平平仄平平平。","仄平仄仄平平平，仄平仄仄平○平。","仄平仄仄平平仄，仄仄平平仄仄平。","仄平仄仄平平平，仄仄仄仄平平平。","平平仄仄仄仄仄，仄仄仄仄○平平。","仄平仄仄仄仄平，仄仄仄仄○仄平。","平○平仄平平仄，仄仄○平仄仄○。","仄仄○平仄仄平，仄仄○平平平平。","仄平仄○平平仄，仄平仄仄仄仄○。","仄平○仄平平平，○○○仄平平平。","○平仄仄仄平仄，平○平仄仄○○。"],"paragraphs":["睿主临轩达四聪，皎如丽日明高穹。","倾葵发蔀烛幽隠，熙然万物还春风。","鼎新百度跻时雍，西垣东省罗鹓鸿。","锋车趣召无虚日，高阳才子咸登庸。","古桃小垒江之东，迩来庆事何其丰。","使君已秉螭坳笔，尺一于今召我公。","我公智略真夔龙，剑佩合侍明光宫。","升平雅乐欲大备，暂借笔管调笙钟。","奉常地峻位望隆，不与列棘监寺同。","文传章句群经外，器识錞于众乐中。","不愿封侯食万锺，不羡乘云游樊桐。","羡公此行登仙去，蜚声直上彻九重。","上方更化归醇醲，论思献纳宜舂容。","凝旒若访草茅士，余论无忘采菲葑。"],"title":"送李明甫召除奉常簿"}
