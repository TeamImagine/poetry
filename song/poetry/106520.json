{"author":"程公许","id":106520,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["俚耳惊闻古曲弹，地行元不慕仙官。","方看凤穴将雏上，已悟羊肠涉世难。","蚁梦未酣谁唤醒，鱼游自乐与谁观。","不妨散策三岩路，听彻松风度百滩。"],"title":"和楼大参韵赞史伯谦少弼二同年挂冠  其一"}
