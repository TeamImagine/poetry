{"author":"赵鼎","id":248309,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["举目山河往恨沉，吴霜一点鬓毛侵。","飘零顾我非前日，慷慨唯君识此心。","香散药畦花漫漫，波侵蝶沼竹阴阴。","平生载酒论文地，鸿雁归时问信音。"],"title":"再用前韵示范六"}
