{"author":"吕本中","id":247390,"strains":["仄平平平仄仄仄，平仄平平仄平仄。","仄平○平仄仄平，仄仄○平仄平仄。","平○仄仄仄平仄，仄仄仄平平仄仄。","平平仄平平平平，平仄平平平仄平。","平平平平平○仄，○仄仄平○仄仄。","平平○平○仄仄，仄仄仄仄○仄仄。","仄仄○○仄仄平，仄平仄仄仄○仄。","平仄平平仄平仄，仄仄平平仄平仄。","仄平仄仄平仄仄，仄仄仄平平仄仄。","仄仄平平仄仄平，仄平○仄仄平平。","仄仄仄平仄仄仄，○平仄仄○平平。","仄平仄仄平○仄，仄仄平平平仄仄。","平平平仄仄仄平，平平○仄平平仄。"],"paragraphs":["汝州城南二十里，栖亩山前足山水。","老人中开谷隐堂，草屋疏檐对山起。","南横秀岭石官道，想像此堂容此老。","堂前茂林浮春烟，堂后池溏多白莲。","前池红莲开更早，正与茂林相对好。","开轩看莲看不足，远望少室如碧玉。","碧玉如屏掩此堂，老人与世已相忘。","胡马扬尘不容驻，万里奔波失归路。","客舟不顾生事窘，所至有堂名谷隐。","大榜灰飞小榜存，至今长在对衡门。","涧上丈人肯已冷，中原旧事空销魂。","老人本是山中客，四海为家无住宅。","家人清坐已忘贫，何曾更问堂宽窄。"],"title":"谷隐堂"}
