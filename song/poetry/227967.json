{"author":"释德洪","id":227967,"strains":["仄仄平平仄仄○，仄平仄仄○平平。","仄平平平仄○仄，平仄仄仄平平平。","仄平仄仄仄仄仄，仄仄○仄○平平。","平平○仄仄平仄，平平仄仄平仄平。","仄平仄仄○平仄，仄仄平仄平仄平。","仄仄平平仄仄仄，仄仄仄仄平平平。","仄平平仄平仄仄，仄○平仄○平平。","平平平仄平仄仄，平仄平平○仄○。","平平平仄仄平仄，仄仄平平○仄平。","平○仄仄平仄仄，仄平平仄平平平。"],"paragraphs":["钝拙无人着眼看，一庵睡快如梁端。","那知高轩肯过我，终日笑语成盘桓。","畏公笔力不可敌，坐令三峡回奔湍。","威棱王节照湘楚，夸声众口锋刃攒。","此篇意气更倾写，句法超绝风格完。","许令赓酬亦不免，但恨语带儒生酸。","苦嫌丝竹围醉枕，卧看烟缕凝雕盘。","双泉云树时到梦，神武门前思挂冠。","朝来清事亦稠叠，野饭蓬窗分小团。","人间曲屈多败意，莫辞时此同幽懽。"],"title":"次韵偶题"}
