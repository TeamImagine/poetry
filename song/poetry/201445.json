{"author":"彭汝砺","id":201445,"strains":["仄平平仄平平仄，平仄平平仄仄平。","仄仄平平平仄仄，平平仄仄仄平仄。","仄平仄仄仄平仄，平仄平平平仄仄。","仄仄平平平仄仄，平平仄仄仄平仄。"],"paragraphs":["省曹祇有西曹要，官府无如宪府严。","国论于今须汲直，人才自昔畏由兼。","斧斤准拟栋梁得，尘土吁嗟圭璧淹。","万事调和归适可，诸公闻望在梅盐。"],"title":"考试阁下次子由韵"}
