{"author":"贺铸","id":212953,"strains":["平平○仄平，平仄仄平仄。","仄仄仄平平，平○仄平仄。","○平仄平平，平仄仄平仄。","仄仄平平平，平○仄○仄。","○○仄平仄，平仄仄平仄。","仄平仄仄○，仄仄仄平仄。","○平仄仄平，○仄平仄仄。","平平仄平仄，平仄仄平仄。","平平仄平仄，仄仄仄平仄。","仄平仄仄平，仄仄平仄仄。","平平仄平仄，平仄○仄仄。","平平平仄平，○仄仄平仄。","仄平仄平仄，仄仄平○仄。","仄平仄平○，仄仄平平仄。"],"paragraphs":["君虞兴圣孙，诗律早专美。","乐府度新声，宫酺奉天子。","鲜风猎兰苕，华月濯桃李。","独有连眉郎，才称劣相比。","颇闻竹窗句，流落绮纨耳。","吏曹久失调，幕府感恩起。","从军五十篇，王粲惭率尔。","胡沙动霜草，开卷得千里。","骞翔大蓬拜，转顾触排毁。","晚升八座崇，谢事知所止。","高文茂支庶，埋灭长已矣。","斯人今不亡，正赖数番纸。","咄嗟齿逾壮，日就无闻耻。","勉哉课谣吟，请自田居始。"],"title":"读李益诗"}
