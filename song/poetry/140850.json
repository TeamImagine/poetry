{"author":"姚勉","id":140850,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["明明月影带河流，雁在天边鹤在洲。","四壁蛩催幽梦觉，满囊萤助读书油。","金茎露点三更冷，银汉星移万里秋。","醉倚不堪回首处，双清风月尽淹留。"],"title":"秋夜"}
