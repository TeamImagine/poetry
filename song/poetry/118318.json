{"author":"吴惟信","id":118318,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["望望春来一解颜，春多风雨怯衣单。","柳烟漠漠山堂晓，梅雪纷纷水国寒。","贫里诗囊当自佩，醉中匣剑共君看。","交游肯作云翻覆，凿齿东来喜道安。"],"title":"曾懒翁复寄俞进可  其二"}
