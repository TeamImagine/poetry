{"author":"许及之","id":60924,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["千峰屏绕浪环铺，莫把金焦作对呼。","绝境谁窥全体现，小亭人号媚川图。","市声非远尘难到，塔影虽双屿只孤。","大似橘洲浮不去，岳根元插赤沙湖。"],"title":"酬常之换韵和江心寺诗"}
