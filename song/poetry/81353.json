{"author":"张镃","id":81353,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄平平。","仄仄平平平仄仄，平平仄仄仄平平。"],"paragraphs":["喧喧人语俶行装，广殿灯寒暗古廊。","桥截漫滩收夜色，路经层岫吐朝阳。","鳞差白石中流见，栉比苍筠夹坞香。","爽气正浓诗兴薄，归途应愧挈空囊。"],"title":"晓出海会过新溪渡"}
