{"author":"李复","id":212697,"strains":["平仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["迂辙来寻昔岁题，恍然前世意犹迷。","荒庭老树半空腹，坏塔野禽争暮栖。","晚学尽惊新使节，残僧时认旧沙弥。","松房自出成何事，二十余年东复西。"],"title":"过香积寺"}
