{"author":"姜特立","id":31943,"strains":["仄平仄仄平仄平，平仄仄仄○平平。","平平○平仄平仄，仄平仄仄平平平。","平平仄仄仄仄仄，仄仄平平仄仄○平平。","平平仄仄仄仄仄，仄仄仄仄平仄○。","仄平平仄仄仄仄，仄仄仄仄平平平。","仄平仄仄仄仄仄，仄仄仄仄平平平。"],"paragraphs":["仲春闰月天气佳，天岂有意迟群葩。","天公正为老人设，剩添一月延韶华。","今春计日百二十，不比严霜烈日空增加。","良辰好景不易得，此日讵可容易过。","汉家天子赐甲子，所见殆可儿童夸。","直须烂醉答造物，秉烛列炬惊林鸦。"],"title":"喜仲春有闰"}
