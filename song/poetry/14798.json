{"author":"李衡","id":14798,"strains":["仄平○○○，平仄仄平仄。","仄○仄平平，仄仄平仄○。","仄仄仄平平，仄仄○仄仄。","仄平仄平平，平平仄平仄。","平仄仄○平，平仄平平仄。","仄仄仄○平，仄仄平平仄。","仄仄仄平平，平仄平平仄。","平平仄仄平，平仄仄平仄。","○○仄仄平，仄仄平仄仄。","仄仄平仄○，仄仄仄平仄。","仄仄平平平，仄仄仄平仄。","仄仄○仄平，仄仄○平仄。","仄仄仄平○，仄仄仄仄仄。","仄平○○○，平仄仄平仄。","仄仄仄平仄，仄仄平仄仄。","平仄仄仄仄，仄仄平仄仄。"],"paragraphs":["学诗如参禅，初不在言句。","伛偻巧承蜩，梓庆工削鐻。","借问孰师承，妙处应自悟。","向来大江西，洪徐暨韩吕。","山谷擅其宗，诸子为之辅。","短句与长篇，一一皆奇语。","卓尔自名家，无愧城南杜。","君诗亦可人，羞作女工蠹。","正临百尺竿，到此方进步。","我性文字空，志在学农圃。","老矣甘摧颓，肯复事雕组。","少读三百篇，每自叹无补。","一念绝邪思，得处忘我所。","学诗如参禅，无舍亦无取。","立雪谩齐要，断臂徒自苦。","君欲问活法，活法无觅处。"],"title":"赠学者"}
