{"author":"周必大","id":50374,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["自公重踏秣陵春，便觉威加析木津。","尺五去天沙路近，八千为岁寿杯新。","休论沧海长生药，要是清朝不死人。","万目睽睽观燮理，纪元真欲称熙淳。"],"title":"用旧韵为邦衡生日寿"}
