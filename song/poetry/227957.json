{"author":"释德洪","id":227957,"strains":["仄？仄仄仄，仄仄仄平平。","仄仄仄仄仄，仄平仄仄平。","仄仄仄平平，○平仄平平。","仄仄仄仄平，平仄仄仄平。","平平平平平，仄仄仄平平。","？仄○仄仄，仄平平仄平。","平平仄仄仄，仄仄仄平平。","仄○○仄平，仄○仄○平。","仄平平仄仄，仄仄平平平。","仄仄仄○平，仄仄○仄平。","仄仄仄平○，仄平仄平平。","平平仄仄仄，仄仄仄仄平。","仄仄平平仄，仄仄平仄平。"],"paragraphs":["鹘瑫脑骨紧，脚力健生云。","叠数一万里，捷于臂屈伸。","肉佛不讥诃，称之返云云。","坐诵觉范诗，抄录亦甚勤。","群儿争欺之，伪杂以佗文。","瑫独颔不语，饭沙俱一吞。","湘西雪达旦，万树吐奇芬。","冻行如鹭鸶，雪泥溅衣裙。","解包呵直指，又作饥猿蹲。","放意说临平，想见禅诵群。","坐令冷斋中，忽然变春温。","明朝别我去，掣肘径出门。","便觉西湖月，夜坐生梦魂。"],"title":"送瑫上人往临平兼戏廓然"}
