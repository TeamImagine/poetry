{"author":"刘子翚","id":15076,"strains":["平平仄平平仄平，○平平仄平平平。","仄平○仄平仄仄，仄平仄仄○平平。","平平平平仄仄仄，仄平平仄仄仄平。","平平仄仄仄仄仄，仄仄仄仄平平平。","平平仄仄仄仄仄，仄仄仄仄平平平。","平○平仄仄平仄，仄仄仄仄平平平。","仄平平仄平仄仄，平仄仄仄平平平。","仄平平仄仄仄仄，仄仄仄仄平平平。","平仄平○○仄仄，仄平仄○仄平平。","仄平仄仄平仄仄，仄仄仄仄平平平。","○平○仄平○仄，平○平仄平平仄。","平平仄仄仄○仄，平平○仄仄平仄。","平平平仄仄○仄，仄平平仄平平仄。","平平仄仄平仄仄，仄仄仄仄平○仄。","仄平仄仄平平平，平平仄○平○平。","平○仄仄仄平仄，仄仄仄仄平平○。"],"paragraphs":["南游会稽今十年，重来风物皆依然。","一时冠盖零落尽，故人独老空江边。","西陵仓曹实冗散，出无车马众所怜。","江亭曳履偶识面，凛凛瘦骨余双颧。","谈兵自是一敌国，屡荐不用宁非天。","胸中跧伏万貔虎，静若女子容娟娟。","我家光禄新出塞，群彦入幕君宜先。","自言衰发已种种，岂复有意仍腾骞。","强饭廉颇思故国，据鞍马援忘华颠。","只今左臂虽小病，尚想揽辔能周旋。","兴来且酌杯中酒，边庭消息君知否。","经天太一位临坎，干戈丧乱已经久。","南关兵败上将戮，太原城破群胡守。","呜呼国步危若此，每惜壮士时难偶。","猝嗟未是真英雄，纶巾羽扇聊从容。","何当矍铄渡河去，一洗塞北烟尘空。"],"title":"醉歌赠金元白"}
