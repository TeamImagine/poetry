{"author":"倪涛","id":250635,"strains":["仄平仄平平，仄仄仄仄平。","平仄○平仄，○平仄平平。","平平仄平仄，仄平仄平平。","仄平平平平，○仄仄平○。","仄平仄仄仄，仄仄平平平。","平平平仄仄，仄平仄平平。","仄○平平平，平平仄平平。"],"paragraphs":["结茅远人村，破屋水半扉。","凉叶堕清响，空山转斜晖。","微官卧江汊，素心久依依。","十年天涯秋，摇落月芳菲。","马蹄岁月去，梦蝶东南飞。","平生丘壑志，有言辄乖违。","不如孤征鸿，春风自知归。"],"title":"次韵毛达可给事秋怀念归"}
