{"author":"吕南公","id":208700,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["山人何事忽伸眉，新得陈王七步诗。","题是船斋高咏后，开当寒谷带经时。","仁风坐使群心动，健笔潜将暖律移。","砚席久荒青案乏，报酬非称更惭迟。"],"title":"呈知府内翰即次原韵  其一"}
