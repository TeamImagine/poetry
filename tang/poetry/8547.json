{"author":"刘复","id":8547,"strains":["平仄仄仄仄，○平平○平。","仄平平仄平，仄仄平平平。","仄仄○仄仄，平平仄平平。","平平仄平仄，仄仄平仄○。","平平仄平平，仄仄○仄平。","仄平平仄仄，平平平仄仄。"],"paragraphs":["高枕对晓月，衣巾清且凉。","露华朝未晞，滴沥含虚光。","隔竹闻汲井，开扉见焚香。","幽心感衰病，结念依法王。","青冥早云飞，杳霭空鸟翔。","此情皆有释，悠然知所忘。"],"title":"寺居清晨"}
