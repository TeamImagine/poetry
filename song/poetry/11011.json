{"author":"朱翌","id":11011,"strains":["平平仄平仄，平平仄○平。","仄仄仄平○，仄仄平○仄。","平平仄○平，○仄平仄平。","平平仄仄仄，平平仄平平。","仄仄仄仄仄，○平仄平平。","平仄仄○仄，平仄平平○。","仄平仄仄平，仄仄仄仄平。","平平仄仄仄，仄平仄平平。"],"paragraphs":["菖蒲秀端午，黄花作重阳。","万物各时行，半岁遥相望。","云何忽并开，相与同一觞。","仙人九节杖，东坡一枝香。","洗去仲夏热，如逢晚秋霜。","均是酒中物，俱使吾年长。","莫夸雨露私，勿笑草木狂。","登高阅竞渡，乐哉未渠央。"],"title":"重午菊有花遂与菖蒲同采"}
