{"author":"方岳","id":127434,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["桃花水暖正鱼肥，子胀连胞迸腹腴。","黄栗玉燖春寸寸，水晶盐醋粟铢铢。","鲛人泣下甘孥戮，龙伯刑淫并孕刳。","老子胸中兵百万，酒船不枉到江湖。"],"title":"子鱼"}
