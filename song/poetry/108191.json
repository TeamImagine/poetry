{"author":"袁甫","id":108191,"strains":["平仄仄平，平仄仄平。","平仄平仄，仄平平平。","平仄平平，仄仄平平。","平○平平，○○○○。","仄仄平仄，仄仄仄仄。","平平仄平，平平仄仄。","仄仄平仄，仄仄○仄。","仄仄○平，仄仄仄仄。","仄平平平，平仄○平。","仄平仄平，仄仄平平。"],"paragraphs":["非德不尊，非道不明。","爰取斯义，以名吾亭。","亭在山巅，气象巍然。","山从何来，蜿蜿蜒蜒。","我坐亭上，极目一望。","群峰毕朝，尊无与抗。","我抚亭下，万状难写。","一一分明，入我盏斝。","有时携筇，偕二三朋。","莫知我心，独抚孤松。"],"title":"题陈和仲尊明亭"}
