{"author":"苏轼","id":194109,"strains":["平平仄平平仄平，平平仄仄○平○。","平平平仄仄平仄，仄平仄仄○平仄。","○仄平平仄仄平，仄平仄仄平仄仄。","仄平平平仄平仄，仄平平仄仄仄仄。","仄○仄仄仄平平，○仄仄平平仄仄。","○平仄仄平仄仄，仄仄仄平平仄仄。"],"paragraphs":["东邻主人游不归，悲歌夜夜闻舂相。","门前人闹马嘶急，一家喜气如春酿。","王事何曾怨独贤，室人岂忍交谪谤。","大儿踉蹡越门限，小儿咿哑语绣帐。","定教舞袖掣伊凉，更想夜庖鸣瓮盎。","题诗送酒君勿诮，免使退之嘲一饷。"],"title":"赵郎中往莒县逾月而归复以一壶遗之仍用前韵"}
