{"author":"喻良能","id":51694,"strains":["仄仄平平仄仄平，仄平平仄仄平平。","仄平仄仄平平仄，仄仄仄平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["亦好登临似庾楼，是中风月最宜秋。","素娥欲赴经年约，行雨潜分一段愁。","聊复飞觞追胜赏，何妨秉烛事清游。","明年此夕看明月，千里相思楚水头。"],"title":"八月十四日亦好亭迟月不至分韵得秋字"}
