{"author":"曾丰","id":72548,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄仄平仄，仄仄仄平平仄平。"],"paragraphs":["万物无先我得春，谁言骨立相之屯。","御风栩栩臞仙骨，立雪亭亭苦佛身。","不放乔松为独行，犹容修竹作同人。","彼矜香色自孤者，不道未离香色尘。"],"title":"梅  其二"}
