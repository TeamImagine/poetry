{"author":"吕陶","id":186243,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["野店村桥迤逦通，蜀江深处茂林中。","花潭远漾春波绿，彩阁相迎画舫红。","修岸几朝经密雨，芳樽尽日得清风。","诗翁旧隐知何在，且事嬉游与俗同。"],"title":"浣花泛舟和韵"}
