{"author":"苏辙","id":197249,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["涧谷新晴草木香，野情萧散自生凉。","雨添山色翠将溜，日转松阴晚更长。","病客独来唯有睡，游僧相见亦它方。","还家烦热都消尽，不信医王与药尝。"],"title":"次韵子瞻病中游虎跑泉僧舍二首  其二"}
