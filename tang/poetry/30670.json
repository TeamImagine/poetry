{"author":"罗隐","id":30670,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["试将生计问蓬根，心委寒灰首戴盆。","翅弱未知三岛路，舌顽虚掉五侯门。","啸烟白狖沈高木，𢭏月清砧触旅魂。","家在碧江归不得，十年鱼艇长苔痕。"],"title":"临川投穆中丞"}
