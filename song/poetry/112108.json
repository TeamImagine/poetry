{"author":"田锡","id":112108,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["九十日春知枉度，樽前无赖独咨嗟。","空城北走诸陵道，古苑南连百里沙。","翠忆玉津官舍竹，繁思金马故城花。","去年言与君游洛，况味争如不在家。"],"title":"渭北春尽日作因思蜀洛旧游寄太素"}
