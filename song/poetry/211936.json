{"author":"华镇","id":211936,"strains":["○仄仄仄仄，仄仄仄平仄。","平平仄仄仄，平仄仄平仄。","○仄仄仄仄，平平仄平仄。","仄仄仄平仄，平平○平仄。","平仄○仄○，仄平仄仄仄。","平平仄平仄，仄仄仄平仄。","仄仄仄平仄，平平仄平仄。","仄平仄仄○，仄仄仄○仄。","平仄○仄仄，仄仄仄○仄。","平平○仄仄，仄仄平平○。","○○仄仄平，平平仄平仄。","仄○○仄平，平仄仄平仄。","平平○仄仄，仄仄平平仄。","平平仄仄平，平平○平仄。","平仄仄平平，平平平平仄。","平仄仄仄平，平仄平○仄。"],"paragraphs":["长剑寄宝匣，往往夜鸣吼。","芒针补弊履，虽贱不为丑。","藏器贵有施，斯人自吾偶。","汲汲出疆贽，皇皇丧家狗。","无愧三宿行，未多沮溺耦。","营丘执羔客，乃是射钩手。","解缚履文陛，低颜亦含垢。","鲁堂品藻中，茂实帝王后。","君子当际会，所学问行否。","南阳三顾日，不羡商岩叟。","相期等钓璜，兹为兆熊后。","宿将轻少年，前席亦何有。","恢恢王景略，落落秦关右。","周旋二十年，初心了无负。","何必逐桓温，联翩东南走。","松柏傥莫依，嵩岱皆培𪣻。"],"title":"咏古十六首  其四"}
