{"author":"杜甫","id":2740,"strains":["仄仄平平仄，仄仄平○平。","仄○平平仄，仄仄平仄平。","仄平平平平，仄仄仄仄平。","仄平平平仄，平仄仄仄○。","平平○平仄，仄平仄仄○。","平平平平仄，○平○平平。","仄仄平仄仄，仄平仄平平。","仄仄仄仄平，○平仄平平。","平仄仄仄平，仄平仄平平。","仄仄仄平仄，仄平仄平平。"],"paragraphs":["翳翳桑榆日，照我征衣裳。","我行山川异，忽在天一方。","但逢新人民，未卜见故乡。","大江东流去，游子去日长。","曾城填华屋，季冬树木苍。","喧然名都会，吹箫间笙簧。","信美无与适，侧身望川梁。","鸟[雀]夜各归，中原杳茫茫。","初月出不高，众星尚争光。","自古有羁旅，我何苦哀伤。"],"title":"成都府"}
