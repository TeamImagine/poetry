{"author":"田锡","id":112159,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["清泚寒流走白沙，钓台苍翠远嵯峨。","隔谿人语穿芳树，旁岸鱼跳落浅莎。","几处上源堪涉渡，有时野艇并来过。","秋声不尽吟诗意，七里潺湲奈尔何。"],"title":"七里滩"}
