{"author":"王质","id":63799,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平平平平平仄仄，仄平仄仄仄平平。"],"paragraphs":["江枫不敌寸心丹，何待霜雄吏自寒。","满眼空空无一佛，举头在在有三官。","毛端解运三千界，脚底常飞九万抟。","凫茈余根挑欲尽，莫忧鲁巷有颜箪。"],"title":"和沈述之赠权干诗"}
