{"author":"姜夔","id":83930,"strains":["仄平仄平平，仄仄平仄仄。","平平仄平仄，仄平仄仄仄。","平平仄平平，仄仄仄仄仄。","平平○仄仄，仄仄平仄仄。","平仄仄仄仄，仄仄平仄仄。","平平仄仄仄，平仄仄仄仄。","平仄仄○平，平平仄○仄。","仄○仄平仄，○仄仄平仄。"],"paragraphs":["野人复何知，自谓山泽好。","来裨奉常议，识笳鼓羽葆。","谁怜老垂垂，却入闹浩浩。","营巢犹是寓，学圃何不早。","淮桂手所植，汉瓮躬自抱。","花开不忍出，花落不忍扫。","佳客夜深来，清尊月中倒。","一禅两居士，更约践幽讨。"],"title":"和转庵丹桂韵"}
