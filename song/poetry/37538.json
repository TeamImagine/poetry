{"author":"陆游","id":37538,"strains":["仄仄仄仄○平平，○平仄仄平仄平。","仄仄平仄○仄仄仄仄平平平，仄仄平平仄平仄○仄仄平平。","仄仄仄仄仄○仄，仄仄仄仄○平平。","仄平仄平仄仄仄，○平仄仄○平平。","○仄仄仄仄仄仄，仄仄仄仄平平平。","○仄仄平平平仄平仄，仄平仄平仄平○○平。","仄仄仄仄仄平仄，仄平平仄平平平。","平仄仄仄○平平，平平平仄仄仄平。","平○平平仄仄仄，仄仄仄仄○平平。"],"paragraphs":["陆子七十犹穷人，空山度此冰雪晨。","既不能挺长剑以抉九天之云，又不能持斗魁以回万物之春。","食不足以活妻子，化不足以行乡邻。","忍饥读书忽白首，行歌拾穗将终身。","论事愤叱目若炬，望古踊跃心生尘。","三万里之黄河入东海，五千仞之太华磨苍旻。","坐令此地没胡虏，两京宫阙悲荆榛。","谁施赤手驱蛇龙，谁恢天网致凤麟。","君看煌煌艺祖业，志士岂得空酸辛。"],"title":"寒夜歌"}
