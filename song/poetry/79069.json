{"author":"欧阳修","id":79069,"strains":["仄平仄仄平仄平，平平仄仄平仄平。","仄平仄仄仄仄仄，平仄○仄平平平。","平平平平仄仄仄，仄仄平仄平平平。","仄○平○仄仄仄，仄仄平仄平仄平。","平平仄仄○仄仄，仄平平仄平仄○。","平平仄仄仄仄仄，○仄仄仄○平平。","平平仄仄○○仄，仄仄平仄平平平。","平平仄仄仄平仄，○平仄仄仄仄平。","○平平仄仄○仄，平仄仄仄平平○。"],"paragraphs":["镇阳二月春苦寒，东风力弱冰雪顽。","北潭跬步病不到，何暇骑马寻郊原。","雕丘新晴暖已动，砌下流水来潺潺。","但闻檐间鸟语变，不觉桃杏开已阑。","人生一世浪自苦，盛衰桃杏开落间。","西亭昨日偶独到，犹有一树当南轩。","残芳烂漫看更好，皓若春雪团枝繁。","无风已恐自零落，长条可爱不可攀。","犹堪携酒醉其下，谁肯伴我颓巾冠。"],"title":"镇阳残杏"}
