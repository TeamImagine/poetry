{"author":"陈聿","id":218056,"strains":["仄仄平平平，仄仄仄仄仄。","平仄仄仄仄，仄仄平仄仄。","平平仄仄仄，仄仄平平仄。","仄仄仄仄仄，仄仄仄仄仄。","平平仄仄仄，仄仄○仄仄。","平平○平仄，仄仄平仄仄。","仄仄仄平平，平仄平仄仄。","仄平平仄仄，仄仄平平仄。","平平仄平平，平平仄平仄。"],"paragraphs":["宇宙同无穷，景物各有趣。","心目要领略，未始为细故。","山僧彻障蔽，便得江山助。","远迩入盼睐，左右供指顾。","千容与万态，不约相与遇。","何须更登眺，便可休杖屦。","一览既无余，怀抱良以悟。","欲图无妙笔，欲咏无奇句。","聊为揭佳名，于焉赏心寓。"],"title":"集趣轩"}
