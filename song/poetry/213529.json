{"author":"余深","id":213529,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄仄平。"],"paragraphs":["月华迎仗翠舆还，冉冉春光暖破寒。","莲炬浮云星汉远，鳌峰彻夜烛龙盘。","况逢节好民风乐，自是祥多国祚安。","万井讴歌归圣德，年年长拥路旁看。"],"title":"奉和御制佑神观观灯从驾"}
