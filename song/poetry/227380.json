{"author":"唐庚","id":227380,"strains":["仄平仄仄仄仄仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["楚人季布以勇显，鲁国朱家用侠闻。","驰马弯弓臣好武，吹毛洗垢吏深文。","王孙此日谁漂母，卿子前时号冠军。","满引一杯齐物论，白衣苍狗听浮云。"],"title":"泸人何邦直者为安溪把截将有功不赏反得罪来惠州贫甚吾呼与饮为作此诗"}
