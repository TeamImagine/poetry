{"author":"方凤","id":159153,"strains":["仄仄平平仄仄平，平平仄仄仄平平。","平平仄仄仄平仄，仄仄仄平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["羡尔英年早息机，罗衣脱却著荷衣。","黄醪白酿供吟咏，野史稗官漫是非。","旧事横看东涧水，新餐谁共北山薇。","金闺玉树思君甚，采药春华归未归。"],"title":"寄梁隆吉"}
