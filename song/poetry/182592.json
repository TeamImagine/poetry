{"author":"强至","id":182592,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["西州夫子善谈天，语入精微服四筵。","交分正论诗卷里，别愁忽到酒樽边。","马冲雪片归梁苑，鶑唤年芳忆渭川。","盛事青云看接迹，衣冠乡里旧多贤。"],"title":"依韵和张文通寺丞寄鲜于子骏职方"}
