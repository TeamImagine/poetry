{"author":"陆游","id":40450,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["绿绕青围古会稽，城东河上古招提。","巳公茅屋曾游处，渭北山人半醉题。","暂憩不妨停画楫，幽寻还得杖青藜。","旧人死尽惟残屋，竹密云深步步迷。"],"title":"天王寺迪上人房五十年前友人王仲信同题名尚在"}
