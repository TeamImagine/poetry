{"author":"何梦桂","id":151691,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["君家久富五经储，更有儿孙读祖书。","事究麟经明亥豕，理穷羲易得筌鱼。","枳丛不是栖鸾处，花县来观展骥初。","北道主人今有托，华山应得老骑馿。"],"title":"赠边县尹  其一"}
