{"author":"苏辙","id":197248,"strains":["仄仄平平平仄平，平平仄仄仄平平。","平平平仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["扫地开门松桧香，僧家长夏亦清凉。","公庭多事久来厌，净处安眠计甚长。","修竹填窗藤簟绿，白莲当户石盆方。","香厨晚饭红粳熟，忽忆烹鸡田舍尝。"],"title":"次韵子瞻病中游虎跑泉僧舍二首  其一"}
