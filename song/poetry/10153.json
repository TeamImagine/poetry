{"author":"欧阳澈","id":10153,"strains":["平仄仄平平仄仄平○平，○仄○平平仄平。","仄仄仄平平仄仄平○仄，平○平平平仄仄。","仄平仄仄仄平平，平仄平平仄○仄。","平仄平平仄仄平，仄仄仄平平仄仄。","仄平○仄仄平平，仄仄平平仄平仄。","平仄平平平仄平，仄仄仄平仄○仄。","平平○仄仄平平，仄平平仄仄平平。","平平仄平○仄仄，平仄仄仄平平平。","仄平仄平仄仄仄，仄仄平○仄仄仄。","仄平仄仄仄平平，○仄平平平仄仄。","平仄平○仄○平，平平仄仄仄平平。","平仄平平仄仄仄，平平仄仄平仄平。","仄○平仄仄平仄，仄平仄仄平平○。","平平仄仄平？仄，平平仄仄平平平。","仄平仄仄平仄仄，○平仄仄平平○。","平平平仄仄，平仄○○平。","仄仄仄仄平，平平仄仄平。","仄仄平平平仄仄，仄平仄仄仄○平。","仄平仄仄○仄仄，仄仄平平仄仄平。","平平仄仄平仄仄，仄○○平仄仄平。"],"paragraphs":["君不见秋风未发鲈正肥，张翰思归心欲飞。","又不见田文有客歌弹铗，为叹无鱼声激烈。","水晶细鲙落金盘，须信江南味中绝。","山谷曾名醒酒冰，一箸未尝延俗客。","助盘橙橘荐甘酸，入口琼瑶碎牙颊。","扶起嵇康颓玉山，涤破乐天醉吟魄。","烹龙炮凤未云珍，策勲终是愧霜鳞。","江湖散人兴不浅，为羡此品常埀纶。","有时举竿获锦鲤，玉屑花中拼烂醉。","笑他大嚼市廛流，浪说屠门能快意。","灵运池中蓄颇多，扬鬐鼓鬛戏清波。","知我平生嗜此癖，霜刀细缕红玉搓。","典衣沽酒试轰饮，缬纹入面春风和。","男儿大抵皆忼慨，功名未必常蹉跎。","醉来击剑歌白雪，闲愁万斛俱消磨。","杯盘虽冷落，风月输吟哦。","逸气射斗牛，无人识太阿。","俗态翻云仍覆雨，世情炙手扰张罗。","丈夫富贵当自致，耻傍权门效女萝。","雄圗自许羞俯仰，请看毫端食鲙歌。"],"title":"醉中食鲙歌"}
