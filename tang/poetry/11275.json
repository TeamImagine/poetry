{"author":"刘禹锡","id":11275,"strains":["仄仄○平仄，○平仄仄○。","仄○平仄仄，仄仄仄○平。","仄仄平平仄，平平仄仄平。","平平平仄仄，仄仄仄平平。","平仄平○○，平平仄仄平。","仄平平仄仄，平仄仄平平。","仄仄平平仄，平平仄仄平。","仄平仄仄仄，平仄仄平平。","仄仄○平○，平平仄仄平。","仄平平仄仄，仄仄仄平平。"],"paragraphs":["五月长斋戒，深居绝送迎。","不离通德里，便是法王城。","举目皆僧事，全家少俗情。","精修无上道，结念未来生。","宾合缁衣占，书堂信鼓鸣。","戏童为塔象，啼鸟学经声。","黍用青菰角，葵承玉露烹。","马家供薏苡，刘氏饷芜菁。","暗网笼歌扇，流尘晦酒铛。","不知何次道，作佛几时成。"],"title":"乐天少傅五月长斋广延缁徒谢绝文友坐成睽间因以戏之"}
