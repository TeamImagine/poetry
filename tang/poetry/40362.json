{"author":"皎然","id":40362,"strains":["仄平仄仄平平○，仄仄仄平○仄平。","仄○仄仄平平仄，仄仄平平○仄平。","平仄平平平仄仄，仄平仄仄平平仄。","仄仄平平仄仄仄，仄仄平平仄平仄。","仄仄平○仄仄平，平平平平平仄○。","平仄仄平仄，平平平仄平。","平○仄仄仄平仄，仄仄平平平仄○。","仄仄平平仄平仄，平平仄○○平仄。","平仄○仄仄平仄，平平仄平仄平仄。","平仄平平平仄○，平平平平○仄平。","平○平仄仄平仄，仄仄平平○仄平。","仄平○仄○平仄，仄平仄仄○平仄。","平平仄仄○仄平，仄仄平平仄平仄。"],"paragraphs":["逸僧戛椀为龙吟，世上未曾闻此音。","一从太尉房公赏，遂使秦人传至今。","初戛徐徐声渐显，乐音不管何人[辨]。","似出龙泉万丈底，乍怪声来近而远。","未必全繇戛者功，真生虚无非椀中。","寥亮掩清笛，萦回凌细风。","遥闻不断在烟杪，万籁无声天境空。","乍向天台宿华顶，秋宵一吟更清迥。","能令听者易常性，忧人忘忧躁人静。","今日铿锽江上闻，蛟螭奔飞如得群。","声过阴岭恐成雨，响驻晴天将起云。","坐来吟尽空江碧，却寻向者听无迹。","人生万事将此同，暮贱朝荣动还寂。"],"title":"戛铜椀为龙吟歌"}
