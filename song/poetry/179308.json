{"author":"苏颂","id":179308,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["闻君八法擅临池，𢬍押工夫世少知。","学者伏膺虞秘监，时贤求范永禅师。","流传异日须悬帐，交质何人敢对棋。","敛手姜芽柳家样，解嘲几困老刘诗。"],"title":"再和三篇  其二"}
