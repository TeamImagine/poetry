{"author":"陈与义","id":3138,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["宦情吾与岁俱阑，只有诗盟偶未寒。","鬓色定从今夜改，梅花已判隔年看。","高门召客车稠叠，下里烧香篆屈盘。","我亦三杯聊复尔，梦回鹓鹭出朝端。"],"title":"又和岁除感怀用前韵"}
