{"author":"徐夤","id":33976,"strains":["仄仄仄平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["早起雀声送喜频，白鱼芳酒寄来珍。","馨香乍揭春风瓮，拨刺初辞夜雨津。","樽阔最宜澄桂液，网疏殊未损霜鳞。","不曾垂钓兼亲酝，堪愧金台醉饱身。"],"title":"谢主人惠绿酒白鱼"}
