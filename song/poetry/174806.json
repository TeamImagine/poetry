{"author":"刘敞","id":174806,"strains":["仄平仄平仄，仄仄平仄平。","仄平仄平仄，平仄平仄平。","仄仄仄○仄，仄平仄○平。","仄平仄仄仄，仄仄平仄平。","仄平○仄仄，仄平仄平○。","仄平平平平，仄仄平平平。","仄平仄平仄，平仄仄仄仄。","仄平仄平平，仄仄仄平平。","仄平平仄○，仄仄平平平。"],"paragraphs":["北轩属秋霁，晓见风叶零。","置觞命宾友，环坐飞渌醽。","遇适辄献笑，放言豁中扃。","兀然不省醉，起见天上星。","勉强相劝引，我谣子宜听。","幸无兵农忧，稔歳蒙休宁。","读书业文外，惟有醉不醒。","世途若波涛，富贵乃浮萍。","置之无可称，视彼鸿冥冥。"],"title":"秋霁宴北轩"}
