{"author":"罗隐","id":30930,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["祥烟霭霭拂楼台，庆积玄元节后来。","已向青阳标四序，便从嵩岳应三台。","龟衔玉柄增年筭，鹤舞琼筵献寿杯。","自顾下儒何以祝，柱天功业济时才。"],"title":"简令生日"}
