{"author":"苏过","id":229987,"strains":["仄平平仄仄平平，仄仄平平仄仄平。","仄仄仄平平仄仄，仄平平平仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["几年零落卧江湖，乐事何人与我俱。","上巳偶寻流水禊，泛觞聊为小儿娱。","残杯冷炙惭佳节，草服黄冠慕野夫。","永谢轻肥追世好，窥园已愧下帷儒。"],"title":"次韵叔父上巳二首  其二"}
