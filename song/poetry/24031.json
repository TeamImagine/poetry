{"author":"宋祁","id":24031,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["月转觚棱玉树齐，通宵归梦绕金闺。","柔桑密映秦楼骑，温诏香怀汉署泥。","杀简载书传祖德，怀金酌水赋新题。","丹枫七泽朝天路，丈组垂腰蕊佩低。"],"title":"赠吴太博二首  其二"}
