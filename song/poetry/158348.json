{"author":"王镃","id":158348,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["倦客萧萧两鬓秋，柳丝无力绊归舟。","晓风落叶辞高树，夜月行人在别洲。","千里关河乡国梦，一江烟浪古今愁。","雁声过尽青天阔，却忆同登望海楼。"],"title":"寄杜北山"}
