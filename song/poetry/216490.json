{"author":"张耒","id":216490,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平仄仄仄平。"],"paragraphs":["堂下蔷薇亲灌溉，辛勤才见一春花。","时如转毂无停轨，客似飞鸿不定家。","一岁相邀伴寂寞，明年谁复对芳华。","驱车又向黄州去，风月相望一叹嗟。"],"title":"鸿轩下有蔷薇予初至时生意盖仅存耳予为灌溉壅护今年春遂大盛仲春着花数百萼大几如芍药丰盛妍丽顷所未见也余有黄州之行酌酒赏别"}
