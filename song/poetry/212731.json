{"author":"李复","id":212731,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","平仄平平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["绝塞初归喜澣休，东城送客偶成游。","山前欲访青兰若，林下初闻黄𫛽鹠。","双屦高穷溪水出，一身轻共野云浮。","寄声德操还能否，炊黍吾过为少留。"],"title":"游柏谷寺寄范君武"}
