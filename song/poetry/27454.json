{"author":"王灼","id":27454,"strains":["平平仄仄仄仄平，平平○平仄平平。","○平仄平仄仄仄，仄仄仄仄○平平。","平平平平仄平仄，平仄仄仄○平仄。","仄仄平平仄仄平，仄平仄仄平平仄。","仄仄仄平平仄平，平仄仄平平○平。","平平仄仄仄仄仄，仄○仄平○仄平。"],"paragraphs":["荒山古刹殿柱头，莱公题诗说羁游。","当时海棠不择地，有似野水横孤舟。","澶渊功成返黄屋，东府夜宴烧椽烛。","老向雷州着绿衫，蜀芳剪弃吴舡覆。","一骥向来超万群，谁与九原呼相君。","天寒酒浅不供醉，卧看北风吹阵云。"],"title":"阆州新井丰山镇慈光院殿柱有咸平三年寇莱公书海棠花绝句云喧风花杂满栏香尽日幽吟叹异常翻笑牡丹虚得地玉阶开落对君王近岁邑令刳取墨迹寘邑之厅柱今独石刻在"}
