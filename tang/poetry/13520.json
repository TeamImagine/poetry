{"author":"张籍","id":13520,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["平生志业独相知，早结云山老去期。","初作学官常共宿，晚登朝列暂同时。","闲来各数经过地，醉后齐吟唱和诗。","今日春风花满宅，入门行哭见灵帷。"],"title":"哭元九少府"}
