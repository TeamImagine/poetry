{"author":"朱熹","id":54722,"strains":["仄仄○平仄，○仄平仄平。","○仄平平仄，平仄仄平○。","平仄仄平仄，平平平仄平。","仄平仄仄仄，平○平平平。","仄平平仄仄，仄仄仄平平。","平仄仄仄平，平仄平○平。"],"paragraphs":["吏局了无事，横舍终日闲。","庭树秋风至，凉气满窗间。","高阁富文史，诸生时往还。","纵谈忽忘倦，时观非云悭。","咏归同与点，坐忘庶希颜。","尘累日以销，何必栖空山。"],"title":"教思堂作示诸同志"}
