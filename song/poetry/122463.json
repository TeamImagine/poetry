{"author":"周弼","id":122463,"strains":["仄仄仄仄平，仄仄仄仄仄。","仄仄平仄平，平仄平平仄。","平平仄仄平，平平仄仄平，仄仄仄平仄，仄平仄平仄平仄。","平平仄仄○，仄平仄平平。","平仄仄○仄，仄仄平○仄○仄。","仄○平平平平平平，平仄平仄，平平仄平仄平仄。","仄○仄平仄仄，平平○仄，仄平平平仄平平平仄。","平平平仄平，仄仄平○仄，平仄平平仄平仄。","仄○仄仄平仄平，仄仄平平仄平仄。"],"paragraphs":["谷鸟与我言，怨杀白太傅。","借问何以然，携却山僧去。","山僧未去时，前盘一尾蛇，后踞一头虎，吸云啸风遶窗户。","山僧已去了，鹤来踏翻藤。","猿到拗折树，乱筿枯柴塞行路。","抑将庐于嵩高之阳，温洛之浒，诸天散花复呵护。","抑将慕膻逐臭，亡魂丧魄，委枯骸于北邙之狐兔。","荒台兮尚存，破屋兮如故，惟有山僧不知处。","世间万事谁始终，极目寒江起烟雾。"],"title":"韬光庵"}
