{"author":"李咸用","id":29833,"strains":["平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["邻并无非樵钓者，庄生物论宛然齐。","雨中寒树愁鸱立，江上残阳瘦马嘶。","说与众佣同版筑，吕将群叟共磻溪。","覆巢破卵方堪惧，取次梧桐凤且栖。"],"title":"寄题从兄坤载村居"}
