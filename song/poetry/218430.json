{"author":"张继先","id":218430,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["黄芽至宝莫轻论，白雪通玄敢谩言。","不是野人藏秘诀，大都仙药俗难吞。","浮沉卯酉玄分路，变化龟蛇别有门。","万万学徒无一二，浪称道友满乾坤。"],"title":"金丹诗四十八首  其一二"}
