{"author":"周必大","id":50625,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["萱堂眉寿正增川，手种蟠桃莫计年。","得道身陪金母宴，应缘居近宝陀仙。","煌煌八座欢承膝，济济诸孙戏叠肩。","家庆新图争快睹，愿将摹本寄邮传。"],"title":"显学尚书楼大防奉九十六岁之亲戏彩未央古今鲜俪远蒙五诗皆和鄙句谨次韵为庆"}
