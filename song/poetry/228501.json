{"author":"释德洪","id":228501,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄平，仄平仄仄仄平平。","仄平平仄平平仄，仄仄平平仄仄平。"],"paragraphs":["快马东风走帝京，归来门巷绿阴成。","顷知一第文章贵，能致三公衮冕荣。","子涉风波方棰探，我闲几砚觉尘生。","赠诗谁似王摩诘，翰墨场中独策名。"],"title":"郭伯成荣登"}
