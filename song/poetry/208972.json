{"author":"毕仲游","id":208972,"strains":["○平仄平平仄仄，仄仄仄仄平平仄。","平仄仄仄仄○平，仄仄仄平平仄仄。","平平○仄仄平仄，平仄平平平仄仄。","平平仄仄平仄仄，○仄平平仄平仄。","○平平平平仄仄，平仄平平平仄仄。","仄○仄仄仄○仄，平仄平平仄平仄。","仄平平平仄仄仄，仄平○平仄平仄。","仄平仄仄仄平仄，仄仄○平仄平仄。","仄平平仄平仄仄，平仄平平仄平仄。","仄平平仄○仄仄，仄仄平平平仄仄。","○平仄仄仄○○，仄仄平平仄平仄。","○平仄仄平仄平，平仄仄平平○仄。","○○平平仄仄平，仄平仄仄平平仄。","仄仄平○仄仄仄，平仄平平平仄仄。","○平仄仄仄平仄，仄○仄仄平平仄。","平平仄仄仄○仄，仄仄平平○平仄。","仄仄○平平仄仄，仄仄○平仄平仄。","平平仄平○仄仄，平仄平平平仄仄。","平平平平仄仄仄，仄平仄仄平平仄。","仄○平平仄平仄，仄仄仄平平仄仄。","仄仄仄平平仄平平平，仄仄仄平平平平仄仄，仄仄平仄仄仄平○仄。","仄仄仄平平仄仄，仄仄平平仄○仄。"],"paragraphs":["胶西丈人头皓白，避世不作诸侯客。","黄帝老子是其师，短褐补肩人不识。","呜呼相国起文吏，能解干戈谋社稷。","诸田喋血腥未已，封裹疮痍与休息。","三齐儒生多说士，强读诗书谈治国。","席间众口乱如发，乡饮明堂尽陈迹。","丈人西来貌甚野，杖藜柴车面黧黑。","坐言治道本无事，要尔苍生自安适。","尔能高卧知大体，男子耕耘女蚕织。","用之天下如掌上，况尔区区城七十。","相君再拜受其教，舍以高堂奉颜色。","相君已死君不来，千五百年人叹息。","眈眈新堂作者谁，密州太守文章伯。","太守高吟醉太白，年谷常丰无盗贼。","三牛倒曳九仙木，大斤截落琅琊石。","修梁巨柱屹如涌，磊落巍峨称公德。","太守思公公不见，辟户张筵望南北。","诗成鬼神相对泣，文就龙蛇惊辟易。","公今存亡讵可问，况今自有神仙骨。","五嶷山高近城郭，太守有堂奚不宅。","我欲写公之意于鸣琴，又欲画公之容于四壁，太守胡不置我于其侧。","我欲奋飞无羽翼，注目高歌泪沾臆。"],"title":"盖公堂歌"}
