{"author":"黄庭坚","id":207792,"strains":["平仄平平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["门掩虚堂阴窈窈，风摇枯竹冷萧萧。","邱虚余意谁相问，丰沛英魂我欲招。","野老无知惟卜岁，神巫何事苦吹箫。","人归里社黄云暮，只有哀蝉伴寂寥。"],"title":"题樊侯庙二首  其二"}
