{"author":"董嗣杲","id":154483,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["笑携琴册上昆仑，分坐溪头藓石根。","崖树有霜飞老叶，野泉无雨落秋痕。","几番闲借樵人屐，何许追寻隠者门。","多种杏花依此住，要知董奉得仍孙。"],"title":"冷翠阁与秋岩同赋"}
