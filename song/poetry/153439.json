{"author":"刘辰翁","id":153439,"strains":["平仄仄平平，○平仄仄平。","仄平○仄仄，仄仄仄○平。","仄仄平○仄，平平仄仄平。","仄○平仄仄，仄仄仄平平。","仄仄平○仄，平平仄仄平。","仄平○仄仄，平仄仄平平。"],"paragraphs":["何用雨声麤，分明润物酥。","岂惟听不得，政自细如无。","九陌尘难起，千林泽遍敷。","怪如霑草露，滴不到蓬壶。","但觉花沈醉，谁知柳索扶。","老龙空辟历，辛苦救焚枯。"],"title":"春景 润物细无声"}
