{"author":"陆游","id":33937,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["衣上征尘鬓畔霜，信州古驿憩归装。","悲歌未肯弹长铗，豪气犹能卧大床。","半暗残灯揺北壁，常饥老马卧东厢。","邻鸡唱罢衣篝暖，自笑行人日日忙。"],"title":"信州东驿晨起"}
