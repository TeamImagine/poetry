{"author":"杨万里","id":45449,"strains":["仄平平仄仄平平，仄仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["牡丹新植旧来无，早起看花花更苏。","晴翠满空天政晓，暖红蒸雾汗成珠。","绝怜嫩日偏催老，犹喜轻寒为给扶。","来岁一株应百朵，只今紫笋绕根须。"],"title":"晓看牡丹呈彭仲庄"}
