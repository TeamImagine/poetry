{"author":"庞谦孺","id":27896,"strains":["仄仄仄平仄，仄仄平平仄。","仄仄平仄平，仄仄仄仄○。","○仄仄平仄，仄仄仄仄仄。","平平仄○平，仄仄仄平仄。","仄仄仄平仄，仄仄平平仄。","仄平平仄平，仄仄平仄仄。","仄平平平仄，仄仄平仄仄。"],"paragraphs":["一室守丘壑，四海无遐想。","乐此邻里欢，坐阅草木长。","燕寝北窗下，枕几遂俯仰。","清风动柴荆，白日照穷巷。","接目有佳色，到耳无惊响。","乐哉心迹安，庶保神气养。","百年茅檐下，邈矣千载上。"],"title":"古诗四首呈刘行简给事丈  其二"}
