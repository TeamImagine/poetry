{"author":"李曾伯","id":129392,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["幕底从游数月间，孤灯冻酒饱相欢。","平生得此于人寡，举世如斯知己难。","舍我遽轻千里别，祝君惟有一分宽。","杨花正怯春归去，忍向南关送客看。"],"title":"送罗季能赴江陵幕  其三"}
