{"author":"曹勋","id":12487,"strains":["仄仄○平仄，仄仄平○平。","平仄平平平，平仄仄仄平。","平○平仄仄平仄，平平仄仄平平平。","仄仄仄○平平平平仄仄平○，平平仄仄平平平。","平平平仄仄，平仄平仄平。","仄平仄仄仄仄仄，平平仄仄平平平。","平平仄平仄平仄，○仄平平平仄平。"],"paragraphs":["寂寂空城雀，日暮寒且饥。","鼯鼠啼林端，豺虎夹路垂。","蒿间黄雀语黄口，吞声切莫图高栖。","汝不见当年连云宫馆散烟燎，歌台夹室今狐狸。","糟丘成粪壤，藜藿生酒池。","昔人自是不复改，今人始觉前人非。","今人昔人未为远，更望谁家门户归。"],"title":"空城雀二首  其二"}
