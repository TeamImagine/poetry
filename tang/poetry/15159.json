{"author":"白居易","id":15159,"strains":["仄仄平平仄，仄平仄平仄。","平仄○仄平，平平仄仄仄。","平平仄仄仄，仄平仄平仄。","平仄仄仄平，平平仄仄仄。","仄平仄○仄，平仄平○○。","仄平平仄平，仄仄平仄仄。","平平○仄仄，仄仄平仄仄。","○仄平仄○，仄平平仄仄。"],"paragraphs":["昨日南邻哭，哭声一何苦。","云是妻哭夫，夫年二十五。","今朝北里哭，哭声又何切。","云是母哭儿，儿年十七八。","四邻尚如此，天下多夭折。","乃知浮世人，少得垂白发。","余今过四十，念彼聊自悦。","从此明镜中，不嫌头似雪。"],"title":"闻哭者"}
