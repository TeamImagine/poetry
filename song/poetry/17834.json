{"author":"吴芾","id":17834,"strains":["平仄仄平仄，仄仄平平仄。","平仄仄平仄，仄○平平仄。","仄仄仄仄平，平仄仄平仄。","平平仄平平，仄仄仄平仄。","仄平仄仄平，仄仄仄○仄。","仄仄平仄○，仄仄平平仄。","平仄仄平平，平平仄平仄。","平平仄○仄，仄仄平仄仄。","仄仄平平○，仄平平仄仄。","仄平平仄平，○仄仄平仄。","仄平平仄仄，仄仄仄平仄。","仄平平仄平，仄仄○仄仄。","平平○仄平，平平仄仄仄。","仄平仄平仄，仄仄仄仄仄。","仄仄仄仄平，仄○仄平仄。","仄仄仄平仄，仄仄平平仄。","仄仄仄○平，仄仄○仄仄。","平仄仄平平，仄仄○平仄。","仄仄仄仄仄，仄仄平仄仄。","仄仄仄仄平，仄平○平仄。"],"paragraphs":["伊昔岂无旱，赫日流金石。","伊昔岂无水，巨浸连天白。","未若去岁风，飘忽几终夕。","时方属新秋，稻子半黄赤。","倏然卷地来，一扫不遗力。","但觉田亩空，不见仓箱积。","余祸及吾民，来春有饥色。","巡门粥妻子，不足充贵籴。","往往成流离，有家归不得。","我方还里闾，正值此艰厄。","有心怀拯救，不寐欲通昔。","念无捐廪人，此意空愤激。","民饥犹己饥，吾宁忍独食。","作糜倒瓶粟，恨不及九百。","纠合族与邻，乐从有吾叔。","岂但一时利，永作他年额。","要令里中人，自此长饱德。","虽或有凶年，不复更他适。","郑罕与宋乐，未足为匹敌。","施厚报必丰，会须看他日。"],"title":"和王夷仲咏施粥"}
