{"author":"丘葵","id":162452,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["托身萧寺已逾年，独掩山门守我元。","醉旭一生耽草圣，老叉几度发诗颠。","雨中裹饭无嘉客，月下携瓶有老禅。","自笑五穷挨不去，缚船未了又烧船。"],"title":"寓石钟院作"}
