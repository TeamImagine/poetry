{"author":"楼钥","id":67431,"strains":["仄仄仄○仄，平平仄仄平。","仄平仄仄仄，仄仄仄○平。","仄仄○平仄，平平仄仄平。","平平仄平仄，仄仄仄平平。","平仄平平仄，平平仄仄平。","平平平仄仄，○仄仄平平。"],"paragraphs":["近晦月犹在，萧骚夜向晨。","已残几欲尽，忽见恍如新。","老桂沈清影，余辉扣半轮。","纤纤两头玉，皎皎一钩银。","明似哉生际，光疑太逼真。","妆楼谁起早，深拜误佳人。"],"title":"残月如新月诗"}
