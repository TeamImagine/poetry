{"author":"吕本中","id":246782,"strains":["仄平仄平平，平仄仄平仄。","仄○仄仄平，仄仄仄仄仄。","仄仄平仄○，仄仄仄仄仄。","仄平平平仄，仄仄仄仄仄。","仄仄平平仄，仄仄平仄仄。","○平仄仄平，仄仄仄○仄。","○平仄仄仄，仄仄仄平○。","平○仄仄平，仄仄仄仄仄。","○平仄仄○，仄仄○仄仄。","平平仄平仄，○仄仄仄仄。","仄平平仄仄，仄仄仄平仄。","○平仄仄仄，仄仄仄仄仄。","平平仄仄仄，○平仄○仄。","仄○仄仄平，仄仄平仄仄。","仄平仄仄平，平仄仄○仄。","平平？仄○，仄仄仄仄仄。"],"paragraphs":["七年避胡尘，无复少年事。","适从岭外归，眼病不识字。","尚幸戎马间，得见此数士。","蔡童南城杰，所养盖有自。","两谢名家子，学已前作似。","相逢眼暂明，已足慰迟暮。","如何舍我去，使我起千虑。","江深羽檄繁，况此日月骛。","犹余大谢留，与我相近住。","风霜渺墟落，泥土暗道路。","得无经此别，各复走他处。","期君则甚远，苦语不厌屡。","微言恐遂绝，其谁与调护。","要当发愤求，不欲侥幸遇。","圣门极坦平，渠自有回互。","河清倘有期，未死或可俟。"],"title":"赠童尧询蔡楠谢敏行"}
