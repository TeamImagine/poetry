{"author":"郭印","id":249620,"strains":["仄平○平平，平仄○仄仄。","平平仄○平，平仄平平仄。","仄平仄平仄，仄仄平○仄。","平平仄仄平，平仄○平仄。","仄仄仄仄平，仄仄平仄仄。","仄平平仄○，仄仄平平仄。","○平仄仄平，仄仄○平仄。","仄平仄仄平，仄仄平○仄。","平平平平平，○仄仄仄仄。","仄平平仄仄，仄仄平平仄。","平平平仄仄，仄仄平平仄。","仄平平仄仄，仄仄○仄仄。"],"paragraphs":["倦游思林泉，归梦空昔昔。","田无二顷良，何以充耕织。","古来贵公子，气熖熏王室。","家饶数百僮，门走三千客。","志满衅日生，坐使天夺魄。","我今安下僚，幸进无奇策。","空怀爱主心，但欠封侯骨。","跃金恐不祥，守道甘沉默。","岷山高峨峨，其下可卜宅。","地灵云物秀，似与尘凡隔。","诛茅存晚计，好在西岩北。","每逢风雨夜，念此空反侧。"],"title":"少虚用前韵见贻仍答二首  其二"}
