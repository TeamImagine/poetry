{"author":"彭汝砺","id":201782,"strains":["仄仄平平仄，平平仄仄平。","平平仄仄仄，平仄仄平平。","仄仄仄○仄，仄○平仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。"],"paragraphs":["玉律阴阳会，璿玑日月新。","熙宁万岁历，元祐八千春。","卦象已乘泰，斗杓方建寅。","白头谙守岁，红烛最知春。","柏酒人怀远，饧盘客荐新。","老来长道路，惭愧百年身。"],"title":"元日"}
