{"author":"赵汝譡","id":89699,"strains":["仄仄仄平仄，平平仄○○。","仄平平平仄，仄仄仄平○。","仄仄仄平仄，平平仄平平。","仄仄平○○，平平仄仄平。","仄平平仄仄，仄仄平平平。","仄平平平○，仄仄仄○平。","平平仄仄仄，平仄平平平。","仄平仄仄仄，仄仄平平○。"],"paragraphs":["野竹有慈性，丛生不相离。","永怀寒泉感，昨与渭阳期。","寺阁共秋晚，山云独移时。","尚想谈论闲，丹颧映雪髭。","气豪机事少，所嗜平生诗。","起居今何如，会合渺难知。","霜清雁荡骨，春蔼天台姿。","混融入老笔，远寄江湖思。"],"title":"宿枕峰寺怀舅氏有作"}
