{"author":"张说","id":34776,"strains":["仄仄平平仄，平平仄仄平。","平平○仄仄，平仄仄平平。","平仄○平仄，平平仄仄平。","仄平○仄仄，仄仄仄平平。","仄仄○平仄，平○平仄平。","平平仄平仄，平仄仄平平。","仄仄平平仄，平平仄仄平。","仄平平仄仄，仄仄仄○○。"],"paragraphs":["水国何辽旷，风波遂极天。","西江三纪合，南浦二湖连。","危堞临清境，烦忧暂豁然。","九围观掌内，万象阅眸前。","日去长沙渚，山横云梦田。","汀葭变秋色，津树入寒烟。","潜穴探灵诡，浮生揖圣仙。","至今人不见，迹灭事空传。"],"title":"岳州西城"}
