{"author":"张耒","id":216364,"strains":["平平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["莺花零乱清明日，巾褐萧条老病翁。","乌鼎相亲勤煮药，素屏深坐怯当风。","爱花未免呼儿摘，畏雨还成对客慵。","自叹年来怨青镜，衰颜改尽少年红。"],"title":"清明日卧病"}
