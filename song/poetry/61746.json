{"author":"虞俦","id":61746,"strains":["仄仄○平平，平仄平平仄。","仄仄仄平平，仄仄平○仄。","仄平仄平○，平仄○仄仄。","仄平仄平○，平仄平仄仄。","平平仄平平，仄平仄仄仄。","仄仄仄平平，平仄仄仄仄。","仄○仄仄仄，仄仄仄仄○。","平平○仄仄，平○平平仄。","仄仄平仄平，仄仄平仄仄。","平平平平仄，仄仄平仄仄。","仄仄平平平，仄仄仄仄仄。","仄○仄平仄，仄仄仄○仄。","平仄平平平，平仄平○仄。","仄平平仄仄，平平仄仄仄。","平仄平仄平，仄仄平平仄。","仄平平仄平，仄仄平平仄。","仄仄仄○平，平平平仄仄。","仄仄仄平○，○平仄平仄。","○仄仄平平，仄仄○○仄。","○平仄仄仄，仄仄仄平仄。","仄仄仄平平，仄仄平仄仄。"],"paragraphs":["富贵如浮云，于我初何有。","转徙浙东西，仅足餬其口。","去年在吴兴，民物犹未阜。","赈荒事方殷，奚暇诗与酒。","今年到东阳，政成不待久。","邂逅遇诗仙，襟抱得细剖。","切磋愧子贡，起予幸鲁叟。","琮琤苍玉佩，关键黄金钮。","拟学西子颦，益愧邻女丑。","赓酬强追逐，要是非敌手。","目短曹刘墙，气轹鲍谢囿。","我如武成策，第可二三取。","山泽多蛇龙，松柏无培𪣻。","缅怀南涧老，斯人骨已朽。","人事真好乖，又假苏台守。","遽辞山水邦，暂缺云龙耦。","酒罢雨沾裾，船开山入牖。","似鹤出樊笼，如鱼脱窠臼。","分袂却关情，鼓棹犹回首。","长篇肯赠我，字字炳星斗。","愿保岁寒心，莫愧金石友。"],"title":"和姜总管送别"}
