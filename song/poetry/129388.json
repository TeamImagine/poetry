{"author":"李曾伯","id":129388,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["春风小试被庐搜，抵掌功名一战收。","万里关河走狐兔，五更笳鼓肃貔貅。","星驰列骑看腾跃，云合嘉宾乐献酬。","机会不来人易老，故都惆怅麦油油。"],"title":"从制垣观阅和韵"}
