{"author":"陆游","id":36514,"strains":["仄仄平平平仄仄，平平仄仄仄平平。","平平仄仄仄平仄，仄仄仄仄平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["岁晚霜风正怒号，荒村败屋拥藜蒿。","穷犹可勉圣贤事，老岂遽忘铅椠劳。","从宦虽如棋己决，治经窃比茧初缫。","闭门养气渊源在，未敢摧伤学楚骚。"],"title":"岁晚"}
