{"author":"王柏","id":123966,"strains":["平平仄仄仄平平，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["平生意广奈才疏，学未成时家已癯。","蚤慕沧洲穷广大，晚依丽泽沃焦枯。","先儒凛凛今如在，圣道洋洋孰与图。","两字高题时仰止，千江一月几曾殊。"],"title":"题涵古  其二"}
