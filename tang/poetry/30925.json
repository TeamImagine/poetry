{"author":"罗隐","id":30925,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平仄。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["每持纤白助君时，霜自无憀雪自疑。","郎若姓何应解傅，女能窥宋不劳施。","妆成丽色唯花妒，落尽啼痕只镜知。","最好玉京仙署里，更知秋月照琼枝。"],"title":"粉"}
