{"author":"郭凤","id":145634,"strains":["平平仄仄仄平平，平仄仄平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["云封舜冢杳难寻，徒取箾韶索九阴。","学讲执中凭古籍，道传精一抱遗心。","五臣山拱如班瑞，二女峰和似鼓琴。","英爽不磨天地老，万年悲泪植篁琳。"],"title":"舜庙"}
