{"author":"朱熹","id":55297,"strains":["仄平仄平仄，平平仄平平。","平平平平仄，仄仄平平平。","平平仄平平，仄仄平仄平。","仄仄仄平仄，仄仄○平仄。","○平平仄○，仄仄○○○。","仄仄仄平仄，平○平仄平。","？仄○仄仄，仄平仄平平。","仄仄仄平平，仄仄○平平。","仄仄平仄仄，平平仄平○。","仄仄仄平仄，○平仄平平。","平平仄仄平，仄平仄平平。","仄平仄平仄，仄仄平○平。"],"paragraphs":["弱龄慕丘壑，兹山屡游盘。","朝隮青冥外，暮陟浮云端。","晴岚染襟裾，水石清肺肝。","俯仰未云已，岁月如飞翰。","中年尘雾牵，引脰空长叹。","旷岁一登历，心期殊未阑。","矧此亲友集，笑谈有余欢。","结架迫弯埼，徙倚临奔湍。","共惜前古秘，今为后来观。","落景丽云木，回风馥秋兰。","林昏景益佳，怅然抚归鞍。","谅哉故山好，莫遣兹盟寒。"],"title":"游密庵"}
