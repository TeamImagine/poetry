{"author":"韩淲","id":87569,"strains":["平平仄仄平仄仄，仄平仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["诗逢恶境无一字，酒为可人须百杯。","醉眼却愁天地窄，颓龄肯受岁华催。","秋生远树吹红叶，雨过空庭满绿苔。","饮罢从教黄鹄举，吟边宜看白鸥来。"],"title":"诗逢"}
