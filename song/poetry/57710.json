{"author":"梅尧臣","id":57710,"strains":["平平仄平仄，○仄平平仄。","仄平平仄平，仄仄平平仄。","仄仄仄平平，仄仄仄平仄。","平平仄仄仄，平仄仄仄仄。","仄平平仄○，平仄平平仄。","仄平仄仄平，平仄○○仄。","平仄平仄平，仄平仄仄仄。"],"paragraphs":["安榴若拳石，中蕴丹砂粒。","割之珠落盘，不待蛟人泣。","旧友大河滨，作宰实畿邑。","严霜百果熟，为赠忽我及。","始时童稚娇，争取猴猿集。","老夫所食微，何假更收拾。","聊答君意勤，作诗恨短涩。"],"title":"阳武王安之寄石榴"}
