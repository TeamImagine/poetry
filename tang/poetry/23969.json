{"author":"刘宪","id":23969,"strains":["平平仄仄平，仄仄○平平。","○○○平仄，○平仄仄平。","平仄平○仄，○平仄仄平。","平平平仄仄，仄仄仄平平。","平平平仄仄，仄仄仄平平。","仄平平仄仄，平仄仄平○。","平仄平平仄，平平仄○平。","仄平平仄○，仄仄仄平仄。"],"paragraphs":["东山有谢安，枉道降鸣銮。","缇骑分初日，霓旌度晓寒。","云跸岩间下，虹桥涧底盘。","幽栖俄以届，圣瞩宛余欢。","崖悬飞溜直，岸转绿潭宽。","桂华尧酒泛，松响舜琴弹。","明主恩斯极，贤臣节更殚。","不才叨侍从，咏德以濡翰。"],"title":"奉和幸韦嗣立山庄侍宴应制"}
