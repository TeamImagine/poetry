{"author":"许棐","id":117000,"strains":["○平仄仄仄，仄仄仄仄平。","平仄仄仄仄，平平平仄平。","仄仄仄仄仄，平平仄仄○。","平平仄仄仄，仄仄平平平。","平仄仄仄仄，平平仄仄平。","平平仄平仄，仄仄平仄平。","仄仄平仄仄，仄○平仄平。","平仄仄平仄，仄平平仄平。"],"paragraphs":["长安富贵海，十客九倦还。","君去不着意，君归无愧颜。","旧圃一二亩，新居十数间。","花寻直树种，竹简斜枝删。","诗句满壁写，书编到处安。","冬檐日春煖，夏户风昼寒。","不是时令舛，自缘心地宽。","天下政多事，未须牢闭关。"],"title":"题丘竹坡新第"}
