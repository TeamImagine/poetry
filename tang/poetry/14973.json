{"author":"白居易","id":14973,"strains":["仄仄仄仄仄，仄平仄○仄。","○仄平○平，仄仄平平仄。","平平仄平仄，平仄○平仄。","平仄平平平，仄平平仄仄。","平平平平仄，平平仄○仄。","仄仄仄仄平，仄○仄仄仄。","仄平仄平仄，仄平平仄仄。","平仄平○仄，仄仄平平仄。"],"paragraphs":["戚戚复戚戚，送君远行役。","行役非中原，海外黄沙碛。","伶俜独居妾，迢遰长征客。","君望功名归，妾忧生死隔。","谁家无夫妇，何人不离坼。","所恨薄命身，嫁迟别日迫。","妾身有存殁，妾心无改易。","生作闺中妇，死作山头石。"],"title":"续古诗十首 一"}
