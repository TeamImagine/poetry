{"author":"赵蕃","id":74766,"strains":["仄仄仄平仄，仄平平仄平。","○平仄平仄，平仄仄平平。","仄仄平平仄，○平仄仄仄。","平平平仄仄，仄仄仄平○。","仄仄平○仄，○平平仄○。","仄平平仄仄，仄仄仄○○。","仄仄平平仄，平平仄仄平。","平平平仄仄，平○仄平平。","仄仄平平仄，平○仄仄平。","平平平仄仄，仄仄仄平平。","仄仄平平仄，平仄仄仄○。","平○仄平仄，仄仄仄平平。","仄仄平○仄，仄平○仄平。","平○○平仄，仄仄仄平平。"],"paragraphs":["潦退旱随至，吏忧民足伤。","陂塘待天雨，𫗴粥仰官仓。","事势胡能久，收成亟所望。","关心厪汉节，用意格穹苍。","忽已云霓合，兼之雷电将。","骤来能点点，快落遂浪浪。","未复田畴绿，才苏菜陇黄。","粗能宽闵闵，聊且慰皇皇。","末世耽饕佛，前闻戒暴尫。","于公明孝妇，卜式讼弘羊。","是可资邦本，宁唯致岁穰。","公行有余力，我句漫斯狂。","半载官离次，欲归行绝粮。","何当荷蓑笠，及此济江湘。"],"title":"初五日呈潘提举时祷雨应而未洽"}
