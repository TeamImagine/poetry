{"author":"卢纶","id":6902,"strains":["仄仄仄平平，○平仄仄平。","仄平平仄仄，○仄仄平平。","仄仄平平仄，平平仄仄平。","平平仄仄仄，平仄仄平平。","平仄平○仄，平○仄仄平。","仄平平仄仄，平仄仄平平。","仄仄平平仄，平平仄仄平。","仄平平仄○，平仄仄平平。","仄仄平平仄，平平仄仄平。","○平平仄仄，○仄仄○平。"],"paragraphs":["谔谔汉名臣，从天令若春。","叙辞皆诏旨，称宦即星辰。","草木承风偃，云雷施泽均。","威惩治粟尉，恩洽让田人。","泉货方将散，京坻自此陈。","五营俱益灶，千里不停轮。","未远金门籍，旋清玉塞尘。","硕儒推庆重，良友颂公频。","鹤发逢新镜，龙门跃旧鳞。","荷君偏有问，深感浩难申。"],"title":"寄赠库部王郎中"}
