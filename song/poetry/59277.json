{"author":"陈造","id":59277,"strains":["平仄平平仄，平平仄仄○。","仄平平仄仄，平仄仄平平。","仄仄○平仄，平平仄仄平。","平平仄○仄，○仄仄平○。","仄仄平平仄，平平○仄平。","平平仄平仄，仄仄仄平平。","仄仄平平仄，仄平仄仄平。","仄平仄仄仄，仄仄仄平平。","平仄平平仄，平平仄○平。","仄平平仄仄，平仄仄平平。","平○平平仄，平平仄仄○。","平○仄○仄，仄仄仄平平。"],"paragraphs":["生世岐喧静，平章有不如。","宦涂吾画虎，濠上子知鱼。","去索长安米，归䌷笠泽书。","兹轩住苍莽，胜日复踌躇。","酒盏扶头后，鶑声禁火余。","兰风度樽俎，蝶翅掠襟裾。","有底烟霄意，便为水竹居。","可须供麹糵，未后课耰鉏。","花蓓红酣日，池光碧浸虚。","鹤头依绿荇，龙骨闹清渠。","诗兴因超忽，愁端得破除。","时从一吟醉，小计百砗磲。"],"title":"再游殖轩小酌"}
