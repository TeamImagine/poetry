{"author":"白居易","id":15799,"strains":["仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["泰山不要欺毫末，颜子无心羡老彭。","松树千年终是朽，槿花一日自为荣。","何须恋世常忧死，亦莫嫌身漫厌生。","生去死来都是幻，幻人哀乐系何情。"],"title":"放言五首 五"}
