{"author":"陈元晋","id":109138,"strains":["平平平平仄，平仄○○平。","平仄仄仄○，仄仄仄仄平。","仄仄平仄平，平平仄仄仄。","仄○平平仄，仄仄平仄平。","平平平仄平，仄仄平仄平。","平平仄仄仄，仄仄平平平。","仄○仄仄仄，平平仄平平。","仄仄仄平平，仄仄平平平。","仄仄平仄平，平仄平仄平。","仄仄平仄○，平仄仄平平。","平平平仄○，平仄平平平。"],"paragraphs":["南来佳山水，清淑如三吾。","何必二水间，独有八境图。","秀水饥可餐，清沦渴可{奭斗}。","颉颃飞霞佩，簸弄明月珠。","心闲鸥许知，日远鸿与徂。","蓬窗苦局促，略取山川娱。","是间有意趣，逢人辄周诹。","一舍两丛林，半点尘埃无。","顿渐非二门，凡圣同一区。","见佛心即了，迷者直非夫。","冥心休外观，来此同僧趺。"],"title":"和留粹中将游南华之什"}
