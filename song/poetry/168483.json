{"author":"文同","id":168483,"strains":["平平平○仄，仄仄平○平。","○仄仄仄平，仄仄仄仄平。","仄仄平平平，仄仄平仄平。","仄仄平仄仄，平平○○平。","平仄平仄平，仄仄○○平。","平平仄仄仄，仄仄○平平。","仄仄仄仄仄，仄○仄仄平。","平仄仄仄平，仄仄平平○。","○仄仄仄仄，仄平仄平平。","平仄仄平○，仄仄平仄平。"],"paragraphs":["归来山中住，便作山中人。","冠带亦自闲，累月不着身。","散髪层岩阿，濯足清涧滨。","石藓黏简册，松风堕衣巾。","乡里多旧游，不厌过从频。","山肴与野酿，待我如佳宾。","有召即走赴，爱其爱我真。","常恐礼数乖，取问吾交亲。","正此一夏乐，忽兹遘萧辰。","还愧拥千骑，又走西道尘。"],"title":"夏日闲书墨君堂壁二首  其二"}
