{"author":"郑孺华","id":6365,"strains":["平平○仄仄，○仄仄平平。","仄仄平○仄，仄平仄仄平。","平平平仄仄，平仄仄平平。","仄仄平○仄，平平仄○平。","平平仄平仄，平仄仄平平。","○○○平仄，平平仄仄平。"],"paragraphs":["孙弘期射策，长倩赠生刍。","至洁心将比，忘忧道不孤。","芝兰方入室，萧艾莫同途。","馥馥香犹在，青青色更殊。","芳宁九春歇，薰岂十年无。","葑菲如堪采，山苗自可逾。"],"title":"赋得生刍一束"}
