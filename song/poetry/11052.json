{"author":"朱翌","id":11052,"strains":["仄平仄仄○仄仄，仄仄仄平○仄仄。","仄仄平平仄平仄，平平平○仄平仄。","平○平平仄○平，平仄平平○仄仄。","○平平○仄仄平，仄仄○平仄平仄。","仄平平仄平仄○，仄仄平平○平仄。","平平仄仄仄平平，平○仄平仄平仄。","平○仄仄仄仄平，仄仄仄平平仄仄。","平平仄仄仄平平，仄仄平○平仄仄。","仄平平平平○平，仄仄仄平平仄仄。","仄平仄平仄仄平，仄仄○平仄平仄。","仄平仄仄○仄平，仄仄平平仄○仄。","仄○仄仄○仄仄，平平仄仄平平仄。","平平仄仄平平○，仄仄平平仄平仄。"],"paragraphs":["泗滨石窟如蚁族，巧匠琢山如琢木。","不问人家与官舍，轩窗随分作岩谷。","符离城东石更多，天划神刓相倚绿。","当年来过玉局翁，拄杖敲门步幽麓。","翼然危屋谁所兴，赐以嘉名号群玉。","翁家自有小仇池，壶中九华伴孤独。","经行趣尚绝世姿，丑好例皆蒙纪录。","银钩烂烂照无穷，走马来看僵立仆。","是时官梅香正阑，亦有海棠红映肉。","老翁盖棺二十年，世上遗编数遭狱。","只今见字如见人，满眼清风乱庭竹。","想当入海期汗漫，云车屡下仙山曲。","仙山缥缈虚无间，我欲凭之两黄鹄。"],"title":"群玉亭"}
