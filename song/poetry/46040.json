{"author":"梅尧臣","id":46040,"strains":["仄仄仄○仄，仄○平仄平。","平平仄平仄，仄仄仄平平。","仄仄仄平仄，平平平仄平。","仄平○○仄，仄仄仄○○。","仄仄平平仄，○平平仄平。","仄平平仄仄，平仄仄平平。"],"paragraphs":["直道昔参辅，独将天下忧。","忠言悟明主，退请拜诸侯。","坐合政方举，移藩心所求。","蔡人迎且喜，许俗爱难留。","夹路车徒盛，分疆禾黍秋。","穆陵无夜闭，仁化自公修。"],"title":"送吴给事自许昌移淮西"}
