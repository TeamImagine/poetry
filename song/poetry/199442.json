{"author":"丁谓","id":199442,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["峒口清香彻海滨，四时芬馥四时春。","山多绿桂怜同气，谷有幽兰让后尘。","草解忘忧忧底事，花能含笑笑何人。","争如彼美钦天圹，长荐芳香奉百神。"],"title":"山居"}
