{"author":"陈襄","id":157267,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["仙跸传呼禁苑开，两班迎拜玉舆来。","花围帝座重张幄，鳞上天钩曲赐杯。","鸟散香丛声𪾢睆，人观灵沼乐徘徊。","君恩更锡回鸾藻，还许儒生给笔陪。"],"title":"和御制赏花钓鱼"}
