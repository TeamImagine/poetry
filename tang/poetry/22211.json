{"author":"许浑","id":22211,"strains":["仄仄仄平平，平平○仄平。","平平平仄仄，平仄仄平平。","仄仄○平仄，平平仄仄平。","仄平平仄仄，平仄仄○平。","平仄平○仄，平○仄仄平。","仄平平仄仄，平仄仄平平。","仄仄平○仄，平平仄仄平。","平平平仄仄，平仄仄○平。","仄仄平平仄，平平仄仄平。","仄平平仄仄，○仄仄平○。","平仄○○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄平○。","仄仄○○仄，平平仄仄仄。","平平○仄仄，○仄仄平○。","平仄○平仄，平平仄仄平。","平○平仄仄，平仄仄○○。","仄仄平平仄，平平仄仄平。","平平平仄仄，平仄仄○○。"],"paragraphs":["一钵事南宗，僧仪称病容。","曹溪花里别，萧寺竹前逢。","烛影深寒殿，经声彻曙钟。","欲斋檐睡鸽，初定壁吟蛩。","诗继休遗韵，书传永逸踪。","艺多人誉洽，机绝道情浓。","汲涧瓶沈藻，眠堦锡挂松。","云鸣新放鹤，池卧旧降龙。","露茗山厨焙，霜秔野碓舂。","梵文明处译，禅衲暖时缝。","层塔题应遍，飞轩步不慵。","绣梁交薜荔，画井倒芙蓉。","翠户垂旗网，朱窗列剑锋。","寒风金磬远，晴雪玉楼重。","妙理三乘达，清才万象供。","山高横睥睨，滩浅聚艨艟。","微雾苍平楚，残晖淡远峰。","林疏霜摵摵，波静月溶溶。","剑出因雷焕，琴全遇蔡邕。","西方知有社，支许合相从。"],"title":"冬日宣城开元寺赠元孚上人"}
