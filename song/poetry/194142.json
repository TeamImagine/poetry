{"author":"苏轼","id":194142,"strains":["平平平平平，仄平平○仄。","○仄仄仄平，○仄仄仄仄。","平平仄仄仄仄平，仄仄平平仄○仄。","仄平仄○平仄平，仄○仄平仄仄平○平。","仄仄平平仄平仄，仄平仄仄平平平。","平仄○平仄平仄，仄平仄仄平平仄。","仄平仄仄仄平平，仄仄平平仄仄平。","平平仄仄平仄仄，平平仄仄仄平平。","平平仄仄仄平仄，平仄仄平平仄仄。","仄平仄仄仄仄平，平平仄平平仄仄。"],"paragraphs":["高田生黄埃，下田生苍耳。","苍耳亦已无，更问麦有几。","蛟龙睡足亦解惭，二麦枯时雨如洗。","不知雨从何处来，但闻吕梁百步声如雷。","试上城南望城北，际天菽粟青成堆。","饥火烧肠作牛吼，不知待得秋成否。","半年不雨坐龙慵，共怨天公不怨龙。","今朝一雨聊自赎，龙神社鬼各言功。","无功日盗太仓谷，嗟我与龙同此责。","劝农使者不汝容，因君作诗先自劾。"],"title":"和李邦直沂山祈雨有应"}
