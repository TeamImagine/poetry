{"author":"楼钥","id":66665,"strains":["仄仄平平仄仄平，仄平平仄仄平平。","仄平平仄平平仄，仄仄仄平平仄平。","仄仄平仄平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["倚遍瀛洲十二栏，老蟾推出烂银盘。","绝怜千顷波澜阔，更觉满身风露寒。","境胜能令诗兴逸，夜深自喜酒肠宽。","离离挂影清如许，莫惜终宵作意看。"],"title":"群从泛湖次叔韶弟韵"}
