{"author":"白玉蟾","id":121015,"strains":["平平仄平仄，平仄仄平平。","仄仄○平仄，平平仄仄平。","仄○平仄仄，平仄仄平平。","仄仄平平仄，平平○仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，仄○仄平平。","仄仄平平仄，平平仄仄平。","平平平仄仄，仄仄仄平平。","平仄○○○，○平仄仄平。"],"paragraphs":["丰年有高廪，宗祀拜明堂。","玉辂迎阊阖，银蟾跃未央。","虎贲森卤簿，龙衮照旗常。","宝幄燃红炬，璇霄降紫皇。","竹宫循汉古，茆屋法周荒。","云蔼箫韶暖，风融黍稷香。","典刑存郁鬯，陟降奉珪璋。","水取方诸氏，星沉析木乡。","金鸡懽舞蹈，翠凤播琳琅。","何日当封禅，如今尚小康。"],"title":"明堂礼成"}
