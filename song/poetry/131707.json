{"author":"施枢","id":131707,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["酌酒酬春醉晚红，谁知书剑两无功。","渔竿冷浸半丝月，牛背闲消一笛风。","仙梦不随狂蝶乱，家书只倩素鱼通。","友声更拟迁乔去，底似人情较异同。"],"title":"再赋酬吴鞠潭"}
