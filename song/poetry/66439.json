{"author":"楼钥","id":66439,"strains":["仄仄仄平仄，仄平仄平○。","仄仄○仄平，○○平仄平。","仄平平平仄，○仄平平平。","仄仄平仄○，仄仄平平平。","平平平仄仄，平仄平仄平。","平平平平仄，仄平仄平平。","○仄平仄仄，平仄仄仄平。","仄平仄平○，○平仄平平。","平平仄仄仄，仄仄○平平。","平平平仄仄，平平○平平。","仄仄仄○仄，平仄平平平。","仄仄仄仄平，仄仄仄平○。","平仄仄平平，仄○平平平。","平仄平平仄，仄仄○平平。","仄仄仄平仄，平平仄平平。","仄仄平平平，平平○仄仄。","平仄仄仄仄，仄仄○仄平。","仄仄仄平仄，○平仄平平。","平平平仄平，仄仄仄仄平。","仄○仄○仄，仄仄仄○平。","仄仄仄仄仄，平平仄平平。","○仄仄仄平，○○○仄平。","平仄平○仄，平平平平平。","○仄仄○仄，平平○仄平。"],"paragraphs":["筮仕一何早，字民一何迟。","历历三十年，中间多险巇。","宦途祇平进，分寸穷攀跻。","最后官胄监，一蹴黄金闺。","低徊能自爱，风鹢甘退飞。","宁为红莲幕，往寻武陵谿。","亲党多劝止，君去独不疑。","治家有贤媛，应门委佳儿。","安居舍大厦，列屋间歌姬。","风霜登客路，单车如鸡栖。","勇决有如此，端是英雄姿。","有志事竟成，不后一年期。","明诏趣鹓班，壮县催瓜时。","赢得为君子，否泰相因依。","古郡足萧洒，年来困征追。","守宰俱贤明，斯民其庶几。","杭苇欲走别，有足如絷维。","举酒向西望，离愁渺天涯。","惟君才素高，邑若不足为。","谓难易将至，谓易后难支。","老我百念冷，安能效良规。","犹记簿领初，过庭闻旧诗。","惟畏为过寡，惟勤无功亏。","遗训俨如在，终身当诵之。"],"title":"送王知复宰建德"}
