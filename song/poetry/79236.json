{"author":"欧阳修","id":79236,"strains":["平仄仄仄仄，平平平仄平。","仄○仄平平，仄仄仄平平。","平仄平平平，仄平平平平。","仄平仄仄仄，平仄仄平平。","仄仄仄平平，平仄仄仄仄。","平平平仄仄，平仄仄平平。","平平仄仄仄，平仄仄平平。","平仄仄○平，仄平平仄平。","仄平仄仄仄，仄仄仄平平。","仄平○仄仄，平仄仄仄平。","仄仄平○平，平平仄平平。"],"paragraphs":["仙境不可到，谁知仙有无。","或乘九斑虬，或驾五云车。","朝倚扶桑枝，暮游昆仑墟。","往来几万里，谁复遇诸涂。","富贵不还乡，安事富贵欤。","神仙人不见，魑魅与为徒。","人生不免死，魂魄入幽都。","仙者得长生，又云超太虚。","等为不在世，与鬼亦何殊。","得仙犹若此，何况不得乎。","寄谢山中人，辛勤一何愚。"],"title":"感事四首  其三"}
