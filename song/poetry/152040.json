{"author":"方一夔","id":152040,"strains":["仄平仄仄仄，仄仄平仄平。","平仄仄仄仄，○仄平平平。","平平仄平平，仄仄平平○。","仄仄仄仄仄，平仄仄平平。","仄平仄仄仄，平仄○仄仄。","仄平平仄仄，仄仄仄仄平。","仄平仄仄平，平平平平平。","平仄平平仄，仄仄平仄○。","仄仄仄平平，仄平仄○平。","仄平平平仄，○仄平○平。","仄平仄仄仄，仄仄仄仄○。","仄平仄平仄，○平仄仄○。","仄平仄平平，平仄平平平。"],"paragraphs":["我生苦不早，已后朱紫阳。","居近世未远，颇亦承余光。","恭惟紫阳翁，派接周程张。","实学有实用，为世作舟航。","古人不可见，来者犹有望。","紫山豪杰士，理学望北方。","帝忧浙右民，烦公持台纲。","吾道无南北，得志同济量。","我亦忝诸生，得升绣衣堂。","厥今民凋瘵，如疾居膏肓。","弃捐不自保，况复有蓄藏。","吏贪不加恤，乘时肆夺攘。","愿公活斯民，风俗还虞唐。"],"title":"上按察胡大使"}
