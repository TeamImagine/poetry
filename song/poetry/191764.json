{"author":"郭祥正","id":191764,"strains":["平平仄仄平仄平，仄平仄仄平平平。","○平平仄仄仄○，仄仄仄平平仄○。","平平仄仄仄平仄，平仄平○仄平仄。","○平仄仄平仄○，仄仄平○仄平仄。","○平○，仄平仄仄仄○平，平仄平平○仄平。","平平平仄仄平仄，平仄仄仄仄平平。","仄平仄仄平仄仄，仄仄平平仄平仄。","仄仄○平平仄平，仄仄平平平○仄。","○平○，仄仄平平仄平○，○平仄仄平平仄。","平○○平仄○仄，平仄平平仄平仄。","仄平平仄仄平平，仄平仄仄○平平。","平平仄仄仄○仄，平仄平平平○仄。","平仄仄仄仄平平仄○仄，仄仄平平仄平仄。","仄仄仄平仄平○仄仄平，平仄平平平仄平。","平平平，平仄平。","平平仄仄平○仄，平仄平平平仄○。","○○平平仄平仄，仄平平平○仄仄。","仄仄平○平仄○，仄仄平平仄平仄。","平平平，平仄平，仄仄仄。","仄仄仄平○仄平，平仄平平仄平仄。"],"paragraphs":["男儿四十无所成，可怜鬓发霜华生。","长书朝奏夕命相，此事故非言不行。","低徊却入邵陵幕，梅岭招降建城郭。","论功第一遭众谗，断木浮沈委沟壑。","噫吁嚱，数奇不独李将军，株坐桐乡三见春。","桐乡虽好大儿死，风物满眼唯悲辛。","迩来又赴肥上辟，碌碌随人亦何益。","法网深悬无纵鳞，敛翼饥禽忧弹射。","噫吁嚱，一寸丹心不堪折，扁舟却忆姑溪月。","溪如凝冰月如雪，天地清光迥交澈。","钓丝千丈入琉璃，六鳌一举三山随。","人生快意莫如此，腰束黄金多横死。","君不见日暮途穷逆行客，一饷荣华速诛殛。","又不见都市朝衣就剑人，谁道忠言能杀身。","休休休，归去来。","芝田石室云长在，瑶草琪花春不回。","收帆银涛即平陆，跨青牛兮驱白鹿。","莫向人间歧路行，岂有悲欢与荣辱。","休休休，归去来，计已决。","肯学腐儒空有言，辜负春鹃口流血。"],"title":"将归行"}
