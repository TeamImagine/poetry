{"author":"李白","id":55856,"strains":["仄仄仄仄平，平平平平平。","仄平仄仄仄，仄仄平平平。","仄平仄平仄，仄仄平平平。","平○○仄仄，平平平仄平。","○平仄平平，仄仄仄○○。","平平仄仄仄，仄仄平平○。","平仄仄平仄，平○○仄平。","平平仄平平，仄仄仄○○。","仄仄平仄仄，平平平仄平。","仄平仄仄仄，平仄○平平。"],"paragraphs":["木落识岁秋，瓶冰知天寒。","桂枝日已绿，拂雪凌云端。","弱龄接光景，矫翼攀鸿鸾。","投分三十载，荣枯同所欢。","长吁望青云，镊白坐相看。","秋颜入晓镜，壮发凋危冠。","穷与鲍生贾，饥从漂母餐。","时来极天人，道在岂吟叹。","乐毅方适赵，苏秦初说韩。","卷舒固在我，何事空摧残。"],"title":"秋日炼药院镊白发赠元六兄林宗"}
