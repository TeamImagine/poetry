{"author":"赵鼎臣","id":226840,"strains":["平平仄平仄平仄，仄仄平平○仄仄。","平平仄仄仄平平，○仄仄平平仄仄。","平平平仄仄平平，平仄平平平仄仄。","平平仄仄仄仄平，○平平仄平平仄。"],"paragraphs":["君家子云老无酒，好事时烦亲与旧。","车边大腹载鸱夷，从事督邮无不受。","诸孙今复可怜人，官冷何尝堪炙手。","家虽有酒不自持，横来浇我谈天口。"],"title":"余尝假酒于杨时可既而偿之时可不受因以诗见饷次其韵"}
