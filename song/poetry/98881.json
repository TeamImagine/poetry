{"author":"华岳","id":98881,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["满目秋容拂画图，败荷衰柳接平芜。","西风刮地雁声落，寒月满天人影孤。","木耳有才持紫橐，楮皮无计换青蚨。","不知此去功名事，还许封彝见也无。"],"title":"秋宵有感"}
