{"author":"王安石","id":180503,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["沁水名园好物华，露盘分送子云家。","新妆欲应何人面，彩笔知书几叶花。","曾和郢中歌白雪，亦陪天上饮流霞。","春风已得同心赏，更拟携诗载酒夸。"],"title":"次韵乐道送花"}
