{"author":"王安石","id":180486,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄平平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["渐老偏谙世上情，已知吾事独难行。","脱身负米将求志，勠力求田岂为名。","高论颇随衰俗废，壮怀难值故人倾。","相逢始觉宽愁病，搔首还添白发生。"],"title":"偶成二首  其一"}
