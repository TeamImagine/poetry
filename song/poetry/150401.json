{"author":"牟𪩘","id":150401,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["挥手秦稽信宿然，未行俄已两周天。","云缄尺素惟开后，雪辊双溪恐堕前。","高谊谁能似孙宰，旧题应复记苏仙。","何时布袜青鞋去，摘野芎苗古寺边。"],"title":"寄昌化孙梅泉"}
