{"author":"李弥逊","id":253188,"strains":["平仄仄平平仄平，平平仄仄平平平。","仄平仄仄平平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["蕉上雨声无尽来，龙疲应困阿香催。","竹萌出土嚢锥见，燕觜得泥风鹢回。","料峭侵衣犹带腊，廉纤昏昼已如梅。","愁邉酒盏都无力，更着浓阴拨不开。"],"title":"春雨久不止戏呈诸公"}
