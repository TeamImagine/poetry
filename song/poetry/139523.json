{"author":"陈著","id":139523,"strains":["仄仄平平仄仄平，仄平平仄仄平平。","平平平仄仄平仄，平仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["道义为乡自不同，肯随流俗唾衰翁。","高谈惊散洗红雨，清饮唤回依绿风。","直欲鸢鱼相上下，那知乌兔有西东。","得闲不乐真堪笑，金谷平泉总是空。"],"title":"四月朔日乡饮于邑董氏之依绿亭口占"}
