{"author":"刘摰","id":187265,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["百岁悲欢俯仰间，讣惊畴昔涕汍澜。","玉堂天圣传先契，兰省元丰事长官。","寂寂尘音华屋闭，萧萧云木故山寒。","深心令德今何愧，付与无穷后世看。"],"title":"挽资政殿学士吏部尚书曾公二首  其二"}
