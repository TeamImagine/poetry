{"author":"李石","id":20262,"strains":["仄仄仄平仄，仄仄平平平。","仄仄仄平仄，○仄○仄平。","仄平仄仄仄，仄仄平平平。","仄仄仄仄平，仄○平仄平。","仄平平平仄，仄仄平仄平。","仄仄仄仄仄，仄仄平仄平。","仄仄平仄仄，平○平仄平。","平仄仄仄平，仄仄仄仄平。","仄○仄仄仄，平仄平平平。","○平仄平仄，仄仄平仄平。","平仄仄仄仄，平仄○平平。","仄○平平仄，仄仄平○平。","仄平平仄○，仄仄○仄○。","平平？平平，仄仄平平平。","仄仄仄仄仄，平仄仄仄平。","平○仄平仄，仄平○仄平。","仄平○平仄，○平仄平平。","平仄平仄平，仄仄平仄平。","○仄平仄仄，平平平仄平。","平平仄平仄，仄仄平仄平。","仄仄仄仄仄，平平仄平平。","○○仄仄仄，平平仄平平。"],"paragraphs":["我昔择师友，所至多朋俦。","道义自然合，如以胶漆投。","一官既已得，势利寻戈矛。","向者市道交，日亲成日雠。","仅余山林士，共结方外游。","一语不及俗，自是无悔尤。","况乃生死事，同参无异谋。","何暇及汝曹，惴惴性命忧。","此间地步窄，椰子包山丘。","三山妙僧杰，道眼宽处求。","怜我本逐客，饥冻妻孥羞。","有如呼云鹤，拍拍青泥沟。","傥非香火缘，讵肯相恤收。","阿璋栴檀林，手挽银河流。","便欲洗俗辈，欢喜解我愁。","阿兴两随我，五湖盟白鸥。","对师思亡友，中书烂银钩。","阿鉴殊可人，出世依大侯。","禅学瑄演辈，圭峰家法优。","人人蹴龙象，一笑风马牛。","死鼠岂凤食，徒然吓鸺鹠。","行藏汝自用，吾生去来休。"],"title":"病中谢三山问讯"}
