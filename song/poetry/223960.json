{"author":"周行己","id":223960,"strains":["仄平○仄仄，○仄仄○平。","平仄平仄仄，仄平仄○平。","平仄仄平仄，仄仄○平○。","仄平仄平仄，○○○平平。","○平仄平仄，仄平仄仄平。","仄仄仄仄仄，平仄平仄平。","仄仄仄平仄，仄平平仄平。","○平仄仄平，仄平○平平。","平仄仄仄仄，平仄仄平平。"],"paragraphs":["是身如聚沫，如烛亦如风。","奔走天地内，苦为万虑攻。","陈子得先觉，水镜当胸中。","异乡各为客，相看如秋鸿。","扁舟忽归去，宛然此道东。","我亦议远适，西入华与嵩。","饮水有余乐，避烦甘百穷。","相逢不可欺，偶然如飘蓬。","于道各努力，千里自同风。"],"title":"送友人东归"}
