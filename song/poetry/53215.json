{"author":"项安世","id":53215,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["金鱼玉带相公孙，不受膏粱贵气吞。","忽唤寒儒共汤餠，翻疑晚饭过山村。","旧闻鹅鸭高飞尽，却恐神仙大药存。","一夜梦魂秋坂里，白花朱秆映柴门。"],"title":"周子问作荞麦面冷淘二首  其一"}
