{"author":"释文珦","id":134844,"strains":["仄仄平平平，仄仄平平仄。","仄仄平平仄，仄平平仄仄。","平平仄平平，仄仄仄平○。","○○平仄平，○仄○平仄。","仄仄平仄仄，仄仄○仄○。","○平平仄平，仄仄平仄仄。","仄平仄平仄，平仄平仄仄。","平仄仄平平，仄仄平平仄。"],"paragraphs":["我爱山村人，自得山村趣。","唯与渔樵狎，绝无轩冕慕。","高情寄云松，至乐在霜芋。","长吟招隠诗，更作闲居赋。","出处均一静，旷达遗万虑。","犹嫌车马喧，肯受尘土污。","白驹志虽洁，玄豹斑已露。","祗恐鹤书来，夺我良朋去。"],"title":"为仇近仁赋山村"}
