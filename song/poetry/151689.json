{"author":"何梦桂","id":151689,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平仄仄仄仄平平。","平平仄仄平平仄，仄仄平平仄仄平。"],"paragraphs":["世事兴亡转脚跟，长安处处战场尘。","种桃一去非秦世，采菊犹传有晋人。","已矣覆蕉成梦鹿，谁欤被发趁骑麟。","千年尚记辽东路，肯向城头访旧民。"],"title":"和方耜岩见寄"}
