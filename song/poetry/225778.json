{"author":"释清远","id":225778,"strains":["仄仄平平平，平仄仄平仄。","仄平仄仄仄，仄仄○平仄。","仄仄仄○○，仄仄平平仄。","仄仄平平平，仄仄仄仄仄。","○平平仄仄，仄仄仄仄仄。","仄仄平仄仄，仄仄仄○仄。","仄平仄仄仄，仄仄仄仄仄。","仄仄仄仄平，仄仄仄平仄。","○仄○仄平，仄仄平仄仄。","仄仄仄○平，仄仄平平仄。","仄仄仄仄○，平平仄平仄。","仄仄平仄仄，仄平仄○仄。"],"paragraphs":["问汝贪嗔痴，家住在何处。","我今要与汝，各各分头去。","好好细思量，免被他官府。","大者名为贪，养得二舍弟。","三郎都一处，日夜共活计。","令汝家户大，使汝善调制。","子今苦厌我，我与子发誓。","一要子自知，二要子依例。","三要当处生，四要欢喜偈。","与汝善和同，一一无凡秽。","一觉一切了，何须去烦翳。","我是诸佛母，十方及三世。"],"title":"了妄元真"}
