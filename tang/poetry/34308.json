{"author":"杨敬述","id":34308,"strains":["平○仄仄平平仄，仄仄平○仄仄平。","平平仄仄平平仄，仄仄平平仄仄平。","仄仄平平平仄仄，平平平仄仄○平。","平仄平平○仄仄，○平仄仄仄平平。"],"paragraphs":["山中别有神仙地，屈曲幽深碧涧垂。","岩前暂驻黄金辇，席上还飞白玉卮。","远近风泉俱合杂，高低云石共参差。","林壑偏能留睿赏，长天莫遽下丹曦。"],"title":"奉和圣制夏日游石淙山"}
