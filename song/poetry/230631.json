{"author":"葛胜仲","id":230631,"strains":["平平仄平○，平仄仄○仄。","仄平仄仄仄，仄仄平平仄。","仄平仄仄仄，仄仄平平仄。","仄平平仄仄，○平仄平仄。","仄平仄平平，仄平仄平仄。","平平仄仄仄，平仄仄平仄。","仄○仄○平，平仄平平仄。","平平平仄仄，仄仄平平仄。","仄平仄平仄，平平仄仄仄。","仄仄仄仄平，平平仄平仄。"],"paragraphs":["神羊厌峨冠，铜虎出分土。","一区久未卜，薄遽归无所。","寓居得爽垲，众口粗安堵。","委怀荣槁外，长歌乐韶武。","自言倦霜台，笔端有萧斧。","毋宁乞小愒，松菊问衡宇。","未看武当山，聊踏南梁鼓。","浮生皆寄耳，莫作飘流苦。","要津况虚位，掀腾在仰俯。","政恐尺一来，均人隔绥抚。"],"title":"张周韩侍御迁居北市示诗次韵"}
