{"author":"李商隐","id":22558,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄仄仄。","平平仄仄平平仄，仄仄平平仄仄平。"],"paragraphs":["月姊曾逢下彩蟾，倾城消息隔重帘。","已闻佩响知腰细，更辨弦声觉指纤。","暮雨自归山悄悄，秋河不动夜厌厌。","王昌且在墙东住，未必金堂得免嫌。"],"title":"楚宫二首 二"}
