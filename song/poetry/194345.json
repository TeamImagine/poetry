{"author":"苏轼","id":194345,"strains":["平平平仄仄，仄○仄平平。","平平仄平仄，仄仄平仄平。","平仄仄平仄，仄平平○平。","平平仄仄仄，仄仄仄○平。","仄平仄平仄，仄仄平仄平。","仄平仄平仄，仄仄平平平。","○平仄仄仄，仄仄仄仄仄。","平平仄平仄，平仄平仄平。","平平仄仄仄，仄仄平仄平。","仄平仄仄仄，平平平仄○。"],"paragraphs":["肩舆任所适，遇胜辄流连。","焚香引幽步，酌茗开浄筵。","微雨止还作，小窗幽更妍。","盆山不见日，草木自苍然。","忽登最高塔，眼界穷大千。","卞峰照城郭，震泽浮云天。","深沉既可喜，旷荡亦所便。","幽寻未云毕，墟落生晚烟。","归来记所历，耿耿清不眠。","道人亦未寝，孤灯同夜禅。"],"title":"端午遍游诸寺得禅字"}
