{"author":"郑樵","id":17457,"strains":["平平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。","平仄○平仄，平平仄仄平。","平平○仄仄，平仄仄平平。","○仄平平仄，平平平仄平。"],"paragraphs":["黄埃游辇毂，翳日冷旌旗。","龙去攀髯远，鸾孤对影微。","魂沉江缥渺，泪染竹依稀。","枯树空千载，寒松已十围。","芦花深月色，燐火剧萤飞。","横笛潇湘暮，哀猿何处归。"],"title":"湘妃怨"}
