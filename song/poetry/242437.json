{"author":"李纲","id":242437,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平平仄平。"],"paragraphs":["自别西湖日置怀，却因谪宦得重来。","云深不见孤山寺，风急难乘摇碧斋。","未放幽情穷水石，且将离恨泥樽罍。","胜游须遍山南北，何日晴天为一开。"],"title":"张南仲置酒心渊堂值雨"}
