{"author":"黄庚","id":160486,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["孤芳不与众芳同，肯媚东君事冶容。","寒苦一生苏武雪，清高千古伯夷风。","琼瑶照树偏宜晚，铁石盘根却耐冬。","几度看花立霜晓，断肠都在角声中。"],"title":"题李蓝溪梅花吟卷"}
