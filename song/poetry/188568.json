{"author":"魏野","id":188568,"strains":["平仄○平○，平○仄仄平。","仄平平仄仄，平仄仄平平。","仄仄平○仄，平平仄仄平。","平平平仄仄，仄仄仄平平。","仄仄平平仄，平○仄○平。","仄○平仄仄，仄○仄平○。","仄仄平平仄，平平仄○○。","仄平平仄仄，平仄仄○○。","仄仄平平仄，平平仄仄平。","平平○仄仄，平仄仄平平。"],"paragraphs":["闲玩正严凝，神和澹镜澄。","至清无隠物，微暖不生冰。","派想河难杂，源疑济是朋。","窥鱼光照鹤，洗钵影摇僧。","逗石声偏响，烹茶味更增。","四溟终必到，八封内先称。","气逐岩云起，纹随竹吹兴。","戏游鳞未化，呼饮鸟相应。","静乐惭非智，成章愧不能。","终朝临处处，虽浅亦兢兢。"],"title":"疑山石泉"}
