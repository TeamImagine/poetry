{"author":"曾黯","id":95231,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["学剑年来又不成，羁穷谁与共功名。","殊乡岁岁秋风客，孤垒朝朝晓角声。","富贵安能同哙伍，文章不愿以诗鸣。","鹿门幸有幽人约，饭豆羹藜过此生。"],"title":"枕上闻角声有感"}
