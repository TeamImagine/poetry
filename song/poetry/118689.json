{"author":"张侃","id":118689,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["今春醵饮咏春亭，水阔山遥眼界清。","前度来时多值雨，今番到此却逢晴。","蚕方三幼餐干叶，燕喜双飞泊短楹。","小别诸君休作恶，阳关四叠不须成。"],"title":"同乡人别朱希文察判于咏春亭"}
