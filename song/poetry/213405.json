{"author":"贺铸","id":213405,"strains":["平平平仄仄平○，○仄平仄平○平。","仄仄平平仄仄仄，平平仄仄平○平。","平平仄仄仄平仄，平仄仄仄平平○。","仄○仄○○平仄，平仄仄平平仄平。"],"paragraphs":["潮来姑熟半篙深，帆落溪口樯如林。","谢氏青山失故井，桓郎白苎无遗音。","良游蹑屐负登览，衰病伏枕方呻吟。","个中二顷了吾事，怊怅十年怀此心。"],"title":"檥舟姑熟溪"}
