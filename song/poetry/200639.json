{"author":"孔武仲","id":200639,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["镂幡翦胜喜倾朝，不问纡蓝与珥貂。","群玉参差排晚日，万花琐碎动春霄。","蕙风已转东郊绿，柳雪犹低北苑条。","从此恩波与温律，并随歌颂入咸韶。"],"title":"初赐幡胜戏和诸公二首  其一"}
