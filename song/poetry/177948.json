{"author":"崔端","id":177948,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["入寺山光峭倚天，剑池寒色锁危巅。","苍苔自老生公石，新茗谁烹陆羽泉。","楼阁下窥溟海浪，松篁遥接洞庭烟。","二难选胜真奇绝，留得芳名万古传。"],"title":"游虎丘"}
