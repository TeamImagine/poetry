{"author":"刘黻","id":142100,"strains":["仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["此是东南形胜地，子胥祠下步周遭。","不知几点英雄泪，翻作千年愤怒涛。","雷鼓远惊江怪蛰，雪车横驾海门高。","吴儿视命轻犹叶，争舞潮头意气豪。"],"title":"钱塘观潮"}
