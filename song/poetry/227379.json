{"author":"唐庚","id":227379,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄平仄仄平。"],"paragraphs":["西州消息到南州，骨肉无他岁有秋。","骥子解吟青玉案，木兰堪战黑山头。","即时旅思春冰坼，昨夜灯花黍穗抽。","从此归田应坐享，故山已为理菟裘。"],"title":"收家书"}
