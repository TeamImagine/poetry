{"author":"赵象","id":50003,"strains":["平仄平平仄仄平，仄平平仄仄平平。","仄平平仄平仄仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["珍重佳人赠好音，彩笺芳翰两情深。","薄于蝉翼难供恨，密似蝇头未写心。","疑是落花迷碧洞，只思轻雨洒幽襟。","百回消息千回梦，裁作长谣寄绿琴。"],"title":"赋诗以谢步非烟"}
