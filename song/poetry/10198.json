{"author":"欧阳澈","id":10198,"strains":["仄仄平平平仄仄，仄平平仄仄平平。","平平平仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["三尺丝桐追古意，一床文史伴闲身。","宁甘岑寂配前哲，羞逐纷华溷世人。","遵辖喜投延上客，莱衣时戏奉偏亲。","由来善恶如冰炭，寄迹于今动择邻。"],"title":"世弼再和见赠又次韵复之其词皆辟其诗中之语  其二"}
