{"author":"杨亿","id":210783,"strains":["平仄仄平平，平○仄仄平。","仄平平仄仄，平仄仄平平。","平仄平平仄，平平仄仄○。","平平平仄仄，仄仄仄平平。","仄仄平平仄，平平仄仄○。","仄平平仄仄，仄仄仄平平。","○仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平○仄仄平。","平平平仄仄，○仄仄平○。"],"paragraphs":["薪火灭双林，谁传七佛心。","译筵香篆绝，经叶蠧鱼侵。","猊座云雷歇，龙宫歳月深。","青莲流半偈，白马度千岑。","大士招提启，明君羽葆临。","对翻天竺字，助发海潮音。","空界花成雨，仁祠地布金。","九旬谈妙理，三接简宸襟。","净社延居士，生台集野禽。","琅函香拂袂，奈苑树交阴。","文字蹄求兔，机缘芥值针。","龙华他日会，应记洛生吟。"],"title":"译经光梵大师"}
