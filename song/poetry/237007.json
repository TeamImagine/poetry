{"author":"钱绅","id":237007,"strains":["仄平○平平，仄仄仄仄仄。","平平平仄○，仄仄仄仄仄。","平平○仄仄，○仄仄仄仄。","仄平○平平，仄平仄平仄。","平仄平仄平，仄仄仄○仄。","平平仄○仄，仄仄？平仄。","仄仄平平平，平仄平仄仄。","平平仄仄仄，仄仄仄平仄。","平平平仄平，仄仄仄仄仄。","○仄仄仄仄，○○平仄仄。","仄仄仄○仄，仄平平仄仄。","平平仄○仄，平仄○○仄。","仄平○平平，平仄平仄仄。","仄平仄平仄，仄仄仄仄仄。","仄仄？○仄，仄仄仄平仄。","仄○平仄平，○仄平平仄。","仄仄仄○平，仄○平仄仄。","平仄仄平平，○仄平平仄。","仄平仄平平，仄平仄○仄。","平平平仄仄，仄仄平仄仄。"],"paragraphs":["好山如佳人，变态百种好。","阴晴朝暮间，可爱不可道。","时时思一见，如垢久不澡。","我来正清秋，令人豁怀抱。","秋色佳有余，俗客迹如扫。","佳哉二三友，在席毎倾倒。","杖策穷萦回，高绝须一到。","幽寻不厌倦，遇境即穷讨。","堦前千歳松，阅尽众木槁。","庭下百尺井，空传天眼老。","陆子赏遗味，至今泉浩浩。","高僧挂衣去，谁识衣中宝。","九渊深非龙，徒见腓百草。","众泉失蹊迳，迸散不可考。","世事毎如此，所合辄颠倒。","夜深山色清，更对冰轮皓。","竹柏影参差，水中交荇藻。","回棹舣波心，如在蓬瀛岛。","举觞望青天，醉乡得深造。","兹游须再嗣，万事殊未保。"],"title":"九月十五日济川诸公同游因成长韵"}
