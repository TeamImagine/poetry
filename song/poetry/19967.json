{"author":"邓仁宪","id":19967,"strains":["平平仄仄○○平，仄仄平平仄仄平。","仄平平仄仄仄仄，平平仄仄平平平。","平平仄○平平仄，仄仄平仄平平平。","平平仄仄仄平仄，仄仄仄仄○平平。","○平平平平仄仄，仄仄平平仄平仄。","仄平平仄平仄平，仄仄平平仄平仄。","平平仄仄平平平，○仄平平仄平仄。","○仄平平仄仄平，平仄○平仄仄仄。"],"paragraphs":["鲛人对泣号且呼，洒落瀛洲万斛珠。","海神知贵不敢受，天池泻下扶焦枯。","初疑素霓随银汉，尽似明月投冰壶。","庐山瀑布几千丈，较此不可分锱铢。","胶西先生春睡足，喜见晴光漱寒玉。","武陵迷路初不知，错认松风响岩谷。","金波满泛琉璃锺，长揖云峰谢拘束。","更约青莲社里人，同向苍崖结茆屋。"],"title":"瀑布泉"}
