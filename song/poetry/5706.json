{"author":"释正觉","id":5706,"strains":["平平仄仄仄平平，仄仄平平仄仄平。","平仄仄平平仄仄，仄○仄仄仄平平。","平平平仄平平仄，平仄○平仄仄平。","仄平平仄○平仄，平仄平平仄仄平。"],"paragraphs":["双盲入暗路崎岖，日落栖芦暂得苏。","争似石人眠半夜，免教舜让守林居。","须知花绽非干木，无脚行时早触途。","昨朝风起长安道，元是昆仑进国图。"],"title":"颂古二十一首  其一三"}
