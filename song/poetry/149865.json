{"author":"方回","id":149865,"strains":["仄平平仄平平平，仄平平平平平平。","平仄○平仄仄仄，平○仄仄仄仄平。","仄平仄仄仄平仄，仄仄仄仄○○平。","仄仄仄○仄仄仄，平仄平仄平平平。","仄平○仄仄平○，仄仄平仄平仄○。","仄○平仄仄仄仄，平仄平平○平平。","平仄平平仄平仄，平平仄仄平○平。","○仄平平仄平仄，仄平仄仄仄仄平。","仄平平，○仄平，平平仄仄平仄平。","平平平仄平仄平，平仄仄平平仄平。","仄平平仄仄平仄，平仄平仄平平○。","○平平○仄仄平，仄平平仄仄仄平。","平平仄仄平仄仄，平仄○仄仄平仄仄仄仄仄平平。"],"paragraphs":["五湖之水何冥冥，五湖之山何青青。","烟雨空蒙寄绢素，吾闻善画不画形。","画山画水画烟雨，界画点缀分秤星。","寓意托兴有所主，人品高绝名芳馨。","斗牛分野古彭蠡，橘柚包贡今洞庭。","史传同异不可考，青草丹阳兼宫亭。","诸老英魂可招否，亡吴霸越携娉婷。","三致千金变名姓，橐装恐带战血腥。","陆龟蒙，张季鹰，无功可上彝鼎铭。","江湖粗有莼可羹，何必石崇虀韭萍。","满身花影醉归夜，何必涯训居朝廷。","三高之中去一高，似于人物太渭泾。","鸱夷子者非我侣，焉得张陆二高复起与我共扬舲。"],"title":"五湖空蒙图"}
