{"author":"吴潜","id":123167,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["暗云泼雨土生香，不假琮黄与璧苍。","天道从来关感应，人闲此际换炎凉。","青灯可近聊凭案，缃帙堪翻谩启箱。","窗外候虫声更急，坐看斜月照堂皇。"],"title":"五用喜雨韵三首  其一"}
