{"author":"项安世","id":53998,"strains":["平平仄仄仄仄平，仄平仄仄平仄平。","平平仄仄平仄平，平仄仄仄仄平平。","仄仄仄仄平平平，○平仄仄平平平。","平平平仄平平平，平○仄仄平平平。","平仄仄仄平？平，仄平仄仄平仄平。","仄平仄仄○○○，？平仄仄平仄平。","仄平平仄平仄平，平平仄仄○仄平。","平平仄平平仄平，平○仄仄○平平。","仄仄仄仄○平○，○平仄仄平平平。"],"paragraphs":["江陵旧识李谪仙，向来一梦今恍然。","依然斗酒诗百篇，锼剔造化供清妍。","妙意直到天皇先，长歌短曲何蝉联。","龙螭蛟鳄纷连蜷，黄冠作礼邀云𫐌。","珠幢玉节来蹁跹，玉川再拜瞻上玄。","磬声缥缈空中传，僾然欲见非眇绵。","水花冰叶来满筵，清寒彻骨思啮毡。","蓬莱玉霄云气连，人间化鹤三千年。","皎皎忽悟三生缘，当时误读青瑶笺。"],"title":"次韵孙司户黄堂观醮遇雪"}
