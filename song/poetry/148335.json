{"author":"方回","id":148335,"strains":["仄仄平仄仄，仄仄平平平。","仄仄仄平仄，仄仄○仄平。","仄仄平仄仄，平仄仄仄平。","仄仄平仄平，仄仄平仄平。","仄仄仄仄平，仄○仄仄平。","平平○平仄，○平平○平。","仄仄○仄仄，仄仄平平平。","仄平仄仄仄，仄仄平平平。"],"paragraphs":["醉眼无国色，醉耳无霆声。","醉卧亦无梦，一醉泯七情。","宿醉魂死矣，谁欤奠孔楹。","酒醒魂忽还，里巷无不惊。","决定一锸埋，绝胜五鼎烹。","诗人张公子，中年捐燕鶑。","独肯从我辈，共醉争筹觥。","果能再一醉，勿爽游金明。"],"title":"次韵范景文鶑字早字二首  其一"}
