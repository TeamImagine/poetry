{"author":"董嗣杲","id":154648,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["不是金涂丈六仙，庄严法界想西天。","自因僧浄镌空像，谁说秦皇缆海船。","全体未知何日现，半生且坐此山禅。","石头照水无尘土，饱听钟声杂管弦。"],"title":"大佛头"}
