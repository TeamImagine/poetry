{"author":"李柘","id":172594,"strains":["平平仄仄平平平，仄仄仄仄平平平。","平平平仄仄仄仄，平平仄仄平仄平。","平仄平平平平仄，仄仄平平仄○仄。","仄平仄仄仄○平，平平平平平仄仄。","平仄仄仄平平平，仄平平仄平平平。","仄仄○平仄仄仄，仄仄仄○平仄平。","平平平仄平仄仄，仄仄平平平仄仄。","仄平仄仄仄平平，仄仄仄平平仄仄。","仄平仄平○平○，平平○仄仄平平。","仄平平仄仄仄仄，平平仄仄平平平。"],"paragraphs":["周君筑室东南隅，训友仲季勤诗书。","求名于我我不语，为君邈取棠棣图。","棠棣诗成喻恩义，郑氏笺诗寓深意。","上华下萼两相扶，枝干光华能覆庇。","兄弟本是同枝生，譬诸华萼齐敷荣。","蔓草难图段不弟，尺布可缝嗟尔兄。","君家昆仲俱秀敏，愿笃萱堂眉寿庆。","勉旃覆弟有余荣，戒尔事兄须尽敬。","数椽雅谈标新题，为君更作敬荣诗。","敬荣之善不可独，余波亦诏吾痴儿。"],"title":"题敬荣堂"}
