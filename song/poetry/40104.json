{"author":"陆游","id":40104,"strains":["平仄平平仄仄平，仄平平仄仄平平。","平平仄仄仄平仄，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["山有篮舆步有舟，放翁身健得闲游。","羊牛点点日将夕，蒲柳萧萧天正秋。","细径僧归云外寺，疏灯人语酒家楼。","归途更爱湖桥月，独倚阑干为小留。"],"title":"出游五首  其三"}
