{"author":"陆游","id":34924,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["狂胆轮囷欲满躯，一麾谁悯滞江湖。","青衫曾奏三千牍，白首犹思丈二殳。","龙虎翔空瞻王气，羌戎度漠避天诛。","何时冒雪趋行殿，香案前头进阵图。"],"title":"雪夜有感"}
