{"author":"陆游","id":33426,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["身逰碧海跨鲸鱼，心似寒冰贮玉壶。","衣湿三更清露坠，眼明万里片云无。","横空孤鹤曾相识，散发飞仙定可呼。","老向人间无复意，逝将从此谒清都。"],"title":"十日夜月中马上作"}
