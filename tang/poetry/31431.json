{"author":"唐彦谦","id":31431,"strains":["仄仄平○仄，平平仄仄平。","平平平仄仄，仄仄仄○○。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，○仄仄○平。","仄仄○平仄，平平仄仄平。","○平○仄仄，仄仄仄平○。","仄仄平○仄，平平仄仄平。","仄平平仄仄，仄仄仄平平。","仄仄○平仄，平平仄仄平。","平平平仄仄，○仄仄平平。","平仄○平平，平平○仄平。","仄平○仄仄，仄仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄○。","仄平○仄仄，平仄仄平平。","○仄平平仄，○平○仄平。","平平仄平仄，平仄仄○仄。"],"paragraphs":["近者苏司业，文雄道最光。","夫君居太学，妙誉继中行。","汲郡陵初发，汾阴箧久亡。","寂寥方倚席，容易忽升堂。","去日应悬榻，来时定裂裳。","惬心频拾芥，应手屡穿杨。","辩急如无敌，飞腾固自强。","论心期舌在，问事畏头长。","驷马终题柱，诸生悉面墙。","啖螯讥尔雅，卖饼诉公羊。","未见泥函谷，俄惊火建章。","烟尘昏象魏，行在隔巴梁。","红粟填郿坞，青袍过寿阳。","翦茅行殿湿，伐柏旧陵香。","黉室青衿尽，渠门火斾扬。","云飞同去国，星散各殊方。","贱子悲穷辙，当年亦擅场。","齑辛寻幼妇，醴酒忆先生。","圣域探姬孔，皇风乐禹汤。","畏诛轻李喜，言命小臧仓。","折树休盘槊，沈钩且钓璜。","鸿都问词客，他日莫相忘。"],"title":"送樊琯司业归朝"}
