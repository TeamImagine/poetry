{"author":"唐仲友","id":64403,"strains":["仄平平，平平仄平仄。","平平仄平仄，○平○仄仄。","平仄平仄平，平平仄平平。","仄平仄平仄，平仄平仄平。","仄仄仄，仄平仄，仄平平，○仄仄。","○仄平仄平，仄仄○平平。","平平仄仄仄，仄仄平平平。","平○仄平○，仄仄平平仄。","平平仄平○，平仄仄平仄。","仄平平仄平，仄平平仄仄。","仄平仄，仄平平，平仄仄，平平平。","平平平平平平仄，平平仄平仄仄平。","平平平平，仄平平仄。","○仄仄平仄平，仄○平平仄仄。","仄○平，○平仄。","仄○平，平仄仄。","仄平平平仄仄平，仄平仄平仄平仄。","仄平平平仄○，仄平平平平仄。","平平仄仄平○，仄仄○平仄仄。","仄仄仄仄平平，平平平平仄仄。","平仄平平仄仄，仄平平平仄仄。","平平仄平平，仄仄仄○仄。","仄○仄平平，？平平仄仄。"],"paragraphs":["掞英词，英词有微意。","怀章恋双阙，吟情深六义。","秋月清可依，春风惠无私。","草桐感霜露，鸿鹤伤羽仪。","解玉佩，去朝会，驾朱旛，张皂盖。","张盖非不荣，解佩难为情。","青緺矫浊侈，锦帐怀休明。","邦衣未容褫，况值佳山水。","时来一登临，清旷豁千里。","既为兹土愁，复云兹土美。","揖林壑，俯清沦，摛锦绣，歌阳春。","天球鸣兮朱弦奏，朱弦奏兮玉律新。","灵均渊源，建安风度。","参众体于柏梁，接遗声于楚赋。","值重光，叹盈缺。","曳长裾，怀散聚。","想西园兮不复游，典南尉兮未能去。","薄淮阳之见疏，幸浮邱而来顾。","非流落以为患，谅热中而怨慕。","景入咏以增辉，诗因楼而得趣。","嗟暗投于拙目，指微瑕于宝璐。","高文一何寥，绝境亦难遇。","子期久云亡，蚍蜉祇撼树。"],"title":"续八咏 八咏掞英词"}
