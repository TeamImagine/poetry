{"author":"曹彦约","id":84622,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万木阴阴覆女萝，一川佳处宝峰多。","因晴领客催萸菊，恐雨妨农访麦禾。","付我江山须领略，可人时节易蹉跎。","心闲更了官中事，未必秋风奈老何。"],"title":"陪总卿戎帅登高因至郊外"}
