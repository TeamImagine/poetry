{"author":"方一夔","id":152071,"strains":["仄○仄平平，仄仄仄平仄。","仄○平平平，平仄仄仄仄。","○平仄平平，仄仄○平仄。","平仄平平平，平仄○平仄。","平平仄仄仄，仄仄平平仄。","仄平仄仄仄，仄仄仄○仄。","仄平平平○，平仄仄平仄。","平仄平仄平，平仄仄平仄。","仄平仄平平，平平仄平仄。"],"paragraphs":["博浪不成功，偶此脱民籍。","客从何方来，年纪约五百。","相逢昧平生，视我犹厮役。","知是羲皇人，来去了无迹。","神机不忍閟，袖有青囊册。","读之尽绿字，历历幕中画。","十年风尘中，谈笑等儿剧。","清浊同一源，凡圣本无隔。","愿言邈清风，归来抱山石。"],"title":"古意六首  其六"}
