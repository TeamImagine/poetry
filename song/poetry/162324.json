{"author":"丘葵","id":162324,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["暧入纱巾淡淡风，倚楼客思话无穷。","前山倒影摇春水，野火飞烟入暮空。","无数舟人相尔汝，一群沙鸟自西东。","江流不碍钟声度，和雨收来八句中。"],"title":"与可大水头闲望"}
