{"author":"释德洪","id":228508,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["寂音闲杀益风流，寒涕垂膺懒更收。","得失是非都放却，死生穷达信缘休。","湘中戏剧三千首，海上归来十二秋。","斋罢展单吾自课，暮年眠食更何求。"],"title":"偶书寂音堂壁三首  其二"}
