{"author":"苏颂","id":179221,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["出守尝希阮仲容，剖符仍继夏侯公。","金华旧侣三贤并，绿野先归二老同。","宴会莫如今日盛，唱酬还有古人风。","自嗟流落江湖外，不得尊前听燕鸿。"],"title":"和欧阳永叔少师会老唱和诗三首 和汝阴侍读"}
