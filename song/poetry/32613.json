{"author":"陆游","id":32613,"strains":["平平平平○，平仄仄仄仄。","平○仄平仄，仄仄仄平仄。","仄○平仄平，仄仄平仄仄。","平平仄平仄，仄○平仄仄。","平平仄仄平，仄仄仄平仄。","仄平仄○仄，仄仄仄平仄。","仄仄仄仄平，仄仄平仄仄。","仄○仄平平，平平仄仄仄。","平仄○仄仄，平仄仄平○。","仄平仄○平，平仄平仄平。"],"paragraphs":["平生交游中，陈子我所敬。","初犹似豪举，晚乃抱渊静。","独观心地初，皎若虚室镜。","人知自渠事，道行君有命。","青衫二十年，老色上须鬓。","偶然预收召，瘦马趁朝请。","退食辄杜门，不省求捷径。","似闻石渠书，雌黄久未定。","丁字犹恨曲，朋字竟须正。","愿君试思之，鱼鲁何足订。"],"title":"寄陈鲁山正字"}
