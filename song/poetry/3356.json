{"author":"陈与义","id":3356,"strains":["仄平○平平，仄仄仄仄平。","仄平平仄平，仄仄平仄平。","仄仄仄○仄，○平仄平平。","平平○平仄，仄平○○平。","仄平仄仄仄，仄仄平平平。","仄平平平仄，平仄仄平○。","仄仄仄○仄，○平平仄平。","仄仄仄仄仄，平平仄平平。","○仄平仄仄，仄○平仄○。","仄平仄仄平，○平仄平平。"],"paragraphs":["短蓬如凫鹥，载我万斛愁。","试登山上亭，却望沙际舟。","世故莽相急，长江去悠悠。","西南浸山影，晦明分中流。","荡摇宝鉴面，翠髻千螺浮。","去程虽云阻，兹地固堪留。","客路惜胜日，临风搔白头。","众色忽已晚，川光抱岩幽。","三老呼不置，我兴方未收。","下山事复多，题诗记曾游。"],"title":"题崇山"}
