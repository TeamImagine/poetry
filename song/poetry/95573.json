{"author":"赵师秀","id":95573,"strains":["平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["单独一身长不定，亦无书卷得相随。","忙过人世当闲日，老遇朝廷用少时。","冲雪自言行路苦，看松长恨买山迟。","萧萧白发寒灯下，写就诗篇欲寄谁。"],"title":"赠邓汉卿"}
