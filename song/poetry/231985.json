{"author":"李彭","id":231985,"strains":["仄仄仄○仄，平平平仄平。","仄平仄平平，仄平仄平平。","平平仄平仄，平平仄仄平。","仄○平仄仄，仄平平仄平。","仄平平仄平，平仄仄仄平。","仄平○仄仄，仄平平仄○。","○平仄平仄，平仄平平平。","○平仄平仄，仄仄平平平。"],"paragraphs":["水落晚滩涩，云生寒岭昏。","舍舟步崎峰，郁萝陟松门。","孤烟望墟落，浮林自一源。","野杓方屡渡，槿篱时扣阍。","弄孙何许翁，夷面复鸟言。","问津了不解，路穷斜谷分。","暝投古兰若，钟磬清尘根。","犹疑武陵客，误宿桃花村。"],"title":"自武宁舍舟度岭投宿南山寺"}
