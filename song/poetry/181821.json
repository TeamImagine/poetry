{"author":"郑獬","id":181821,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄仄平仄，仄仄仄平仄仄平。","仄仄平平仄平仄，仄平平仄仄平平。"],"paragraphs":["赤城横绝六鳌头，夹道栏干覆御沟。","残月画楼双阙晓，凉风绿树万家秋。","联飞群鹄愧豪彦，醉卧落花思旧游。","御史临班望天陛，紫云飞绕翠云裘。"],"title":"早朝马上口占"}
