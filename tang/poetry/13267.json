{"author":"张籍","id":13267,"strains":["平平仄仄平平仄，平平仄仄平平仄。","平○仄仄仄○○，仄仄仄平○仄仄。","平○平平仄仄仄，平平仄仄平平仄。","平平仄仄仄仄平，平仄平平仄平仄。","平平仄平平仄平，平平仄仄平平平。","平平平仄仄○仄，平平仄仄平仄平。","仄仄仄平平仄仄，平平仄仄○○仄。"],"paragraphs":["吴宫四面秋江水，江清露白芙蓉死。","吴王醉后欲更衣，座上美人娇不起。","宫中千门复万户，君恩反复谁能数。","君心与妾既不同，徒向君前作歌舞。","茱萸满宫红实垂，秋风袅袅生繁枝。","姑苏台上夕燕罢，佗人侍寝还独归。","白日在天光在地，君今那得长相弃。"],"title":"吴宫怨"}
