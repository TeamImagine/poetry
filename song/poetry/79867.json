{"author":"欧阳修","id":79867,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄仄。","平仄仄平平仄仄，仄平仄仄仄平平。"],"paragraphs":["遥知好睡紫微郎，枕簟清薰绿蕙芳。","五色诏成人不到，万年风动阁生凉。","平时下直归宜早，陋巷相过意未忘。","杨子不烦多载酒，主人犹可具黄粱。"],"title":"和原甫舍人阁下午寝归有作"}
