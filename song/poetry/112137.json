{"author":"田锡","id":112137,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。","平平仄仄平平仄，仄仄平平仄仄平。"],"paragraphs":["昔日长安际会时，客情乡思两依依。","金门次第俱升达，云路高低各奋飞。","御史班资知任重，谏官章绶愧才微。","今来共理藩宣事，自古相逢似此稀。"],"title":"赠杨临察"}
