{"author":"文同","id":168631,"strains":["平仄平平仄仄平，平平仄仄仄平平。","平平平仄仄平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["春院阴阴翠霭低，春庭寂寂晓光迷。","花间蜂去抱黄粉，苔上燕来衔绿泥。","两行高梧初荫合，一番新草恰生齐。","微禽已识幽人意，飞下栏干向里啼。"],"title":"春庭"}
