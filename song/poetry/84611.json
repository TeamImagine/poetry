{"author":"曹彦约","id":84611,"strains":["平平○平仄仄平，仄○平仄仄平平。","仄平仄仄平平仄，平仄平平仄仄平。","平仄仄○平仄仄，仄平平仄仄平平。","○○仄仄○平仄，平仄平○仄仄平。"],"paragraphs":["祇为分忧辍近臣，不应持久费经纶。","暂来制阃无多日，归去朝天及早春。","红旆绿油生羽翼，落霞秋水动精神。","行行但说长安近，辜负攀留几许人。"],"title":"送赵侍郎被召  其二"}
