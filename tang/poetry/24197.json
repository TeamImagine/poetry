{"author":"薛逢","id":24197,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["十二楼中尽晓妆，望仙楼上望君王。","锁衔金兽连环冷，水滴铜龙昼漏长。","云髻罢梳还对镜，罗衣欲换更添香。","遥窥正殿帘开处，袍袴宫人扫御床。"],"title":"宫词"}
