{"author":"周紫芝","id":240937,"strains":["平平平仄仄平平，仄仄平平仄仄平。","平仄平平仄平仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["兰皋飞佩一凄然，别酒深倾玉满船。","谁唤孤帆落天际，尽驱秋色到愁边。","燎须心在人能说，拟絮才高墨未干。","莫向南湖频着眼，断鸿疏影在云烟。"],"title":"次韵雷飞卿送其女兄南归"}
