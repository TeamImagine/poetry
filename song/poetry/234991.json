{"author":"叶梦得","id":234991,"strains":["平平仄平平，仄仄平仄仄。","○平仄仄平，仄仄○仄仄。","仄平仄平平，平仄仄仄仄。","○平仄仄平，仄仄仄平仄。","平○仄仄仄，仄仄仄平○。","平平仄○仄，仄仄○仄○。","仄平仄○平，仄仄○仄仄。","平平仄平平，仄仄平仄仄。","平平仄仄平，仄仄仄平仄。","平平仄平平，仄仄平仄仄。"],"paragraphs":["千年石头城，突兀真虎踞。","苍茫劫火余，尚复留故处。","大江转洪涛，腾踏不可御。","空城寂寞潮，日暮独东去。","登临欲吊古，俯视极千虑。","吾儿勇过我，蓐食穿沮洳。","谓言抚中原，未暇论割据。","功名亦何人，我老聊自恕。","他年报国心，或可借前箸。","无为笑颓然，已饱安用饫。"],"title":"雨夜与模论中原旦起模与徐惇济游清凉观形势嘉其有志因以勉之"}
