{"author":"赵希逢","id":130563,"strains":["仄仄平平平仄仄，仄平仄平平○仄。","平平平仄仄仄平，平仄平平仄仄仄。","仄平平仄平平平，平○平仄仄平平。","平平平仄○平仄，仄仄○平仄仄平。","平平仄仄○平仄，仄仄○平○仄仄。","平○仄仄仄平平，仄仄平平○仄仄。","平平仄仄仄平平，仄仄平平平仄平。","仄平平仄仄仄仄，平仄平仄平仄○。","平平仄仄仄仄仄，仄平仄○仄○仄。","○平仄平仄仄平，平仄平平仄平仄。"],"paragraphs":["四序循环机不息，百花独梅先占得。","纷纷红紫未动头，飞蝶游蜂圣得识。","数声啼破枝头春，来从何处绿杨阴。","黄鹂钳口燕无语，是甚娇声敢啭禽。","梨花院落如飞雪，百样间关调巧舌。","工兼众语媚韶华，一部笙簧长按节。","东君拂袖赏音稀，寂寞无言蒿下飞。","一春滕口说底事，徒尔贻笑诸羽衣。","人生可以直则直，万言万当岂如默。","三年不鸣忽一鸣，惊动东西与南北。"],"title":"和百舌"}
