{"author":"赵希迈","id":123387,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["只许吟踪向此来，迳无吟屐损苍苔。","雪明霜树清于月，人涤茶瓯瘦似梅。","古瓦旋磨成砚璞，腐桐新琢作琴材。","晓晴不管寒侵骨，儗看湘山上楚台。"],"title":"雪夜吟竹屋因约友人明日登楚台"}
