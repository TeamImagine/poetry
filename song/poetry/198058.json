{"author":"苏辙","id":198058,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["宸心恻恻念污莱，南籞西池闭不开。","长乐鸣鞘千乘出，顾成荐鬯万方来。","从臣暗泣新宫柳，父老行依辇路槐。","双阙影斜朱户启，都人留看属车回。"],"title":"再和二首  其二"}
