{"author":"苏辙","id":198673,"strains":["仄仄平平仄平仄，仄平平仄仄平平。","平平仄仄仄平仄，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["胄子相从得佳婿，掖垣同直喜良朋。","交情不意隔生死，世事休论有废兴。","宿草芊绵泪入土，故琴牢落恨填膺。","远来似觉清谈胜，试问传家今几灯。"],"title":"曾郎元矩见过逾月听其言久而不厌追感平昔为赋诗"}
