{"author":"刘克庄","id":114175,"strains":["平平仄仄仄平平，平仄平平仄仄平。","仄仄仄平仄平仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["东皇太乙漫行春，无赖封姨未霁嗔。","薄酒不红皱靴面，湿薪难直曲钩身。","埋腰健羡单传者，堕指深惭远戍人。","莫笑布衾如铁冷，也胜去傍相君茵。"],"title":"春寒二首  其一"}
