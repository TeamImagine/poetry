{"author":"李新","id":222893,"strains":["平仄平平仄，仄平平平平。","平仄平仄仄，○平仄平平。","仄平仄仄仄，仄仄平平平。","仄平仄平仄，仄仄○平○。","仄平仄仄仄，仄仄平仄平。","平仄仄○平，仄仄平平平。","仄平仄仄仄，平仄平仄平。","平平平仄仄，仄仄平仄平。"],"paragraphs":["安所求羁客，比坰徐翁庐。","清圣殊不恶，中之百忧纾。","瘿樽但满注，一饱随家蔬。","卷帘瞩平野，木影摇扶疏。","绿针麦刺土，碧幕烟染虚。","田父老且耕，我尚堪犁锄。","劝翁日饮酒，何苦多著书。","书成人亦惜，酒至懽有余。"],"title":"劝饮"}
