{"author":"赵蕃","id":76686,"strains":["仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平仄仄仄，平平平仄仄仄仄。","平平平仄平仄仄，仄仄平平仄仄平。"],"paragraphs":["老矣读书如欠缘，心非敢后足难前。","切磋有道方成器，穮蔉无功敢望年。","搔抑空怜发种种，摩挲仍愧腹便便。","吾家门户何所寄，但愿儿曹相勉旃。"],"title":"夜坐读书有感示儿侄"}
