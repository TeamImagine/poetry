{"author":"苏轼","id":193443,"strains":["仄平仄仄仄，仄仄平仄仄。","仄平平仄平，仄仄仄仄○。","平平仄平平，仄仄仄仄仄。","平平仄仄仄，平仄仄仄仄。","仄○仄仄平，仄仄仄仄仄。","平仄仄平仄，平仄平？仄。","平仄仄仄平，仄仄平仄仄。","仄平仄平仄，仄仄仄平仄。","仄平平平平，仄仄仄仄仄。","平平仄仄仄，仄仄仄○仄。"],"paragraphs":["楚人少井饮，地气常不泄。","蓄之为惠泉，坌若有所折。","泉源本无情，岂问浊与澈。","贪愚彼二水，终古耻莫雪。","只应所处然，遂使语异别。","泉傍地平衍，泉上山嵽嵲。","君子慎所居，此义安可缺。","古人贵言赠，敢用况高节。","不为冬霜干，肯畏夏日烈。","泠泠但不已，海远要当彻。"],"title":"次韵答荆门张都官维见和惠泉诗"}
