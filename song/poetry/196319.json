{"author":"张舜民","id":196319,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄平平平。","仄平平仄平平仄，平仄平平仄仄平。"],"paragraphs":["屈宋功成道不传，后来鸡犬各登仙。","留连光景随时俗，盗窃声名至暮年。","陷没李陵因北伐，漂流杜甫为南迁。","耒阳郴口今吾在，谁与诛茅屋数椽。"],"title":"和答还卷"}
