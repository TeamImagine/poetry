{"author":"刘筠","id":200076,"strains":["仄仄平○○，平平仄仄平。","仄平平仄○，平仄仄平○。","仄仄平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["麝裂初难和，乌惊每易伤。","荡舟殊不禁，奔月可能防。","洛浦多遗翠，秦楼滞采桑。","飞蛾攒扣烛，绿鸭鬭银塘。","夜合花含雾，宜男草带霜。","琅玕余旧贯，须要凤求皇。"],"title":"无题三首  其三"}
