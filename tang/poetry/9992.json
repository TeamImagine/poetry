{"author":"韩愈","id":9992,"strains":["平平仄仄仄仄○，仄平仄平平仄平。","仄平仄平仄仄仄，○仄平仄仄仄平。","仄平平仄仄仄仄，仄仄仄仄平仄平。","平平仄平仄平仄，平仄仄仄平平平。","平平○仄仄○仄，平平平仄仄仄○。","平平仄仄仄仄○，仄仄平仄平平平。","？平平平平？仄，仄仄○仄平平平。","仄○仄仄仄平仄，仄仄平仄平平平。","平仄平平仄平仄，仄仄平仄平平平。","平平○仄○○仄，仄平仄仄平平平。"],"paragraphs":["居邻北郭古寺空，杏花两株能白红。","曲江满园不可到，看此宁避雨与风。","二年流窜出岭外，所见草木多异同。","冬寒不严地恒泄，阳气发乱无全功。","浮花浪蘂镇长有，才开还落瘴雾中。","山榴踯躅少意思，照耀黄紫徒为丛。","鹧鸪钩辀猿叫歇，杳杳深谷攒青枫。","岂如此树一来玩，若在京国情何穷。","今旦胡为忽惆怅，万片飘泊随西东。","明年更发应更好，道人莫忘邻家翁。"],"title":"杏花"}
