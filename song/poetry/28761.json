{"author":"洪适","id":28761,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平平平。","仄仄平平仄平仄，平平仄仄仄平平。"],"paragraphs":["三吴政化捷如神，八桂威名逐日新。","此地只今烦督护，一方何足费经纶。","清心省事真无讼，约己丰财祇为民。","闻道潢池总安堵，新来不见弄兵人。"],"title":"寿张侍郎  其二"}
