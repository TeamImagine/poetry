{"author":"梅尧臣","id":57833,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["陶令生涯漉酒巾，门前种柳万条新。","花今吹作蓬莱雪，曲旧得于关塞人。","应与残红闲是伴，不随舞蝶去争春。","可怜轻质都无定，一落银河莫问津。"],"title":"和范景仁王景彝殿中杂题三十八首并次韵 柳絮"}
