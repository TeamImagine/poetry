{"author":"孔武仲","id":200690,"strains":["仄仄平平仄，平平仄仄○。","平平仄平仄，仄仄仄平平。","仄仄平平仄，平平仄仄平。","○平仄平平，仄仄仄平平。","仄仄平平仄，平平仄仄平。","平平○仄仄，平仄仄平平。","平仄平平仄，平平仄仄平。","平平仄仄仄，平仄仄平○。","平仄○平仄，平平○仄平。","平平平仄仄，仄仄仄平○。","平仄平平仄，平平仄仄平。","平平仄平仄，仄仄仄平仄。"],"paragraphs":["盛德千龄会，坤成四海观。","南琛走交趾，北賮引呼韩。","紫极经躔近，文昌步武寛。","横天起嵩华，照地集琅玕。","美酒来天禄，珍殽赐大官。","𬬻烟凝栋宇，冰雪袭杯槃。","瞻拜戎心服，山呼士气欢。","风清百尺庑，花压两梁冠。","雷作闻挝鼓，猱升看戏竿。","华裀舒雾霭，妙舞起波澜。","乔木秋声远，高城夕照残。","天街淡佳气，振鹭杳归翰。"],"title":"坤成节南宫赐宴"}
