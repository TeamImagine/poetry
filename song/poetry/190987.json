{"author":"韦骧","id":190987,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["城壖候馆势弘开，捧诏彤庭薄暮来。","庠序旁延优上舍，行能参考见高才。","糊名独得珠无胫，摭实更忻山有莱。","贤杰闻风争入彀，箪瓢何足乐颜回。"],"title":"又和彦常试院即事  其一"}
