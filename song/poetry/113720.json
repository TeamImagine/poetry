{"author":"丁宝臣","id":113720,"strains":["仄仄平平仄仄平，仄平平仄仄仄平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["谛看轩轩面翠微，暂来登此已忘机。","地连佛寺楼台古，泉落山田稻蟹肥。","晓径忽穿清气入，夜船多载白云归。","世人谁识红尘外，终老功名未拂衣。"],"title":"题慧山翠麓亭"}
