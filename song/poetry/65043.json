{"author":"何澹","id":65043,"strains":["仄平平仄仄平平，仄仄平平仄仄平。","仄平平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["石渠南畔小阑干，一种孤芳万玉攒。","应为癯儒嫌冷淡，故将素面污铅丹。","花前酒盏浑如梦，池上诗盟幸不寒。","美景要须公管领，转头还作隔年看。"],"title":"馆中赏红梅"}
