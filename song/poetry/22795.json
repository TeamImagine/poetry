{"author":"王十朋","id":22795,"strains":["仄仄平仄仄，平仄平仄平。","平仄仄平○，平仄仄仄平。","平平仄仄仄，仄仄平平平。","仄平仄仄仄，平平仄平平。","平平仄仄平，平仄平平平。","仄○仄平仄，？仄平仄○。","○平仄仄仄，仄仄平○平。","平平仄仄仄，仄仄平平平。","平仄仄仄仄，○仄平平平。","仄仄仄仄仄，平平平仄平。","仄仄平仄仄，平仄仄仄平。","仄平○平平，仄仄仄仄平。","仄平平平仄，平○仄仄仄。","平平仄平仄，○仄平平○。","平平仄仄仄，仄仄○平○。"],"paragraphs":["去岁秋大水，民食方苦艰。","丁壮尚流离，而况白与班。","今春又不雨，事与安危関。","使符下列郡，呼雩舞童鬟。","投文责老龙，贪睡何痴顽。","我闻救灾术，迺在人事间。","兴师古有卫，决狱唐称颜。","年因吊伐有，雨送轺车还。","嗟此旱魃虐，和气知谁干。","半岁幸一雨，人心宁不欢。","麦秀禾可植，田里庶少安。","上纾当宁忧，吏责亦稍宽。","我家箫峰下，山长路漫漫。","东皋有先业，颇亦知艰难。","归耕愿及早，免起将芜叹。"],"title":"次韵濮十太尉喜雨"}
