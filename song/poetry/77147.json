{"author":"马之纯","id":77147,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["运渎居东西冶城，西州遗迹甚分明。","多言东晋才经始，或说孙吴已创成。","池苑春风罗绮市，楼台夜月管弦声。","入门尽是嬉游地，惟有羊公不愿行。"],"title":"西州城"}
