{"author":"李廌","id":218752,"strains":["仄平仄仄仄，仄仄仄平平。","仄平仄仄仄，？仄仄平平。","平平仄仄仄，仄仄仄平平。","仄仄仄平○，平平○仄平。","平○平平仄，仄仄平平平。","仄仄仄仄○，平仄平仄平。"],"paragraphs":["种花鄙弱植，种柳恶连阴。","主人种竹意，闿爽见灵襟。","猗猗复劲节，凛凛况虚心。","晚岁示贞操，清风应好音。","扶疏高轩下，众景为萧森。","世袭万户封，奚取千亩林。"],"title":"张康节家西轩竹张福夷兄弟求诗"}
