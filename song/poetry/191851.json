{"author":"郭祥正","id":191851,"strains":["平平仄平平仄平，○平仄仄平平平。","○○仄平仄平仄，仄仄○仄平平平。","仄平平平仄平仄，仄仄平平仄平仄。","平平○仄仄平平，平仄平平仄平仄。","仄平平平平仄○，平平平仄○平平。","仄平平仄仄仄仄，仄仄平仄平平平。","仄平仄仄仄平仄，平仄平平仄平仄。","仄平仄仄平平平，仄仄平平仄○仄。","仄仄○○平仄平，仄仄仄仄平平平。","仄平仄仄仄平仄，平平仄仄平平平。","平平仄仄○仄仄，仄仄仄仄○平平。","平平仄仄仄仄仄，仄仄仄仄○平平。"],"paragraphs":["仙翁得仙朝玉皇，当时种杏盈山冈。","传闻落英堰流水，每到三月溪泉香。","白云霏霏出幽谷，独鹤沉沉唳乔木。","寒潭深处睡蟠龙，灵草芳时跃青鹿。","丈人何年居此间，诜诜孙子如芝兰。","抱才求进十五六，亦有随计乡书还。","步兵傲世逸千载，谁道风流至今在。","软炊玉粒烹黄鸡，客子虽多竟相待。","我爱长吟登好山，到此便欲辞尘寰。","可能筑室辄延我，为君炼熟黄金丹。","丹成大笑分一粒，坐令绿发回朱颜。","浮生百岁不早悟，日月扰扰空循环。"],"title":"题杏山阮氏高居"}
