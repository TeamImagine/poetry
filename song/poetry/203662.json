{"author":"孔平仲","id":203662,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["珠玉相辉愧我形，正如朽壤附云亭。","宦情已比春云薄，交义犹期老柏青。","坐久北窗号过雁，谈余荒戍咽疏铃。","知君不厌寒宵景，世上风霜已屡经。"],"title":"林夫访及书室夜话又用元韵"}
