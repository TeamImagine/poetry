{"author":"陆游","id":36393,"strains":["仄平平仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["夜窗搔首发鬅鬙，病不胜衣倚瘦藤。","堪笑颜回忍饥面，常依韩愈看书灯。","残生已与灰俱冷，旧友谁如几可凭。","月落风生忽增气，掠檐劲翮有归鹰。"],"title":"夜赋"}
