{"author":"胡寅","id":12145,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["范阳卢以仕南迁，卜宅空山不计年。","间气有锺超象类，美材无匠制方圆。","谁能判断风旛话，等是追随粥饭缘。","携客同来又同去，浮屠依旧插苍烟。"],"title":"游龙山寺六祖故居也"}
