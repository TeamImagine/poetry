{"author":"朱翌","id":11212,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["两石之间一寸栽，与君坐看𣃁莓苔。","苍官阅世犹如此，欢伯唤人归去来。","飘放又瞻新斧绣，光华重照旧池台。","他时左纽纹生后，更望西游老子回。"],"title":"顷种柏假山中黄宪相访见之后八年黄宪复持节来柏已长大"}
