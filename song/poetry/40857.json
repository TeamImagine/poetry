{"author":"陆游","id":40857,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["小山草木一窗秋，团扇江山万里愁。","不读狐书真僻学，未登鬼箓且闲游。","少随官牒嗟无策，晚脱朝衫喜自由。","半岭啸声惊阮籍，要知天下有高流。"],"title":"林间书意二首  其二"}
