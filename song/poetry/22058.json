{"author":"王十朋","id":22058,"strains":["平○仄○平，平仄仄○仄。","平平仄仄平，仄仄平平仄。","平平仄仄仄，仄仄仄平仄。","仄仄仄平仄，平平平仄仄。","平仄仄平仄，仄仄仄仄仄。","平平仄仄○，平平平仄仄。","平平平○平，仄平仄○仄。","仄平平○仄，仄○仄平仄。","平平仄平仄，平平仄平仄。"],"paragraphs":["晨兴趣行装，秋色满离席。","悲风苦送声，短晷频移刻。","兰舟薄暮发，去去转遐僻。","极目望官所，沉沉烟霭积。","清有濯缨水，白有漱齿石。","悠然水石间，官情聊自适。","朝焉游其南，暮焉戏其北。","彼微山中鸟，亦将识公德。","公无赋归去，田园付人役。"],"title":"送凌知监赴玉环次觉无象韵"}
