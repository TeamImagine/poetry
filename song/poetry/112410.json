{"author":"张咏","id":112410,"strains":["仄仄平平仄仄平，仄平平仄仄仄平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["选得烟村寄掩扉，拙谋翻似解忘机。","名场未入老将至，乡信不来春欲归。","窗背晚阴黄鸟语，簟横幽径落花飞。","何由尽会苍苍意，时复携筇上翠微。"],"title":"退居近墅"}
