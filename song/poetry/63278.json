{"author":"周孚","id":63278,"strains":["仄平平仄仄平平，仄仄平平仄仄平。","仄仄平平仄仄仄，仄平仄仄仄平平。","平平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["瘦筇盘礴越江边，笑我孤灯照夜禅。","当日期穿水牯鼻，莫年犹著野狐涎。","忙中弦望惊三易，圣处阶庭让一先。","曾约芒鞋践云雨，快来相见已新年。"],"title":"寄陈道人"}
