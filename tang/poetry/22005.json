{"author":"许浑","id":22005,"strains":["仄仄仄平仄仄平，仄平平仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三十六峰横一川，绿波无路草芊芊。","牛羊晚食铺平地，雕鹗晴飞摩远天。","洛客尽回临水寺，楚人皆逐下江船。","东西未有相逢日，更把繁华共醉眠。"],"title":"与郑二秀才同舟东下洛中亲朋送至景云寺"}
