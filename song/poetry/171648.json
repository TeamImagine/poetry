{"author":"吴洞明","id":171648,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["柴门深闭莫嫌猜，为怕春归不敢开。","几树好花风{扌弃}去，一池新水雨添来。","冥搜秀色增诗料，款挹晴光入酒杯。","试问东君来复去，何如休去且徘徊。"],"title":"留春"}
