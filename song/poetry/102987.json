{"author":"魏了翁","id":102987,"strains":["平平仄仄平平平，仄仄平仄平平平。","平平平仄仄仄仄，仄平仄仄○○平。","仄平仄平仄平平，仄仄○仄○平平。","平平仄仄平仄平，平平仄仄平仄平。","○○平仄平仄仄，仄仄仄仄平平平。","仄平平平仄仄仄，仄仄平平仄○平。","平平平平仄平仄，仄○平仄平平平。","平平仄仄仄平仄，平平仄仄平仄平。","仄仄仄平仄仄仄，平平仄仄平○平。","○○仄仄仄仄仄，仄仄仄仄平平平。","仄平平仄平仄仄，○仄仄仄平平平。"],"paragraphs":["经星不动随天旋，枉被嘲谑千余年。","无情文象岂此较，独嗟陋习轻相沿。","我尝作诗抵排之，尚有遗恨污陈编。","人于万物为至灵，聪明照彻天地先。","其如形气之所囿，则以学问开蒙颛。","不知谁为乞巧者，乃谓天孙执其权。","天孙能襄不能报，世闲之拙无加焉。","痴儿𫘤女竞针缕，高楼大第迷管弦。","汉魏以来用一律，无人出语扶其颠。","其间假拙济巧者，又欲托此文奸言。","敢因良会追往事，更发此义声余冤。"],"title":"七夕有赋"}
