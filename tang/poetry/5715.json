{"author":"顾况","id":5715,"strains":["仄平平○仄，平平仄平○。","仄平仄平平，○仄平平平。","仄仄仄平仄，仄仄仄平平。","平仄仄仄平，仄仄仄平○。","仄仄平仄仄，仄仄仄平平。","平○平仄平，仄仄仄仄○。","○平仄平仄，仄仄平平平。","仄仄仄仄平，仄仄仄平平。"],"paragraphs":["郡楼何其旷，亭亭广而深。","故人牧余杭，留我披胸衿。","满箧阅新作，璧玉诞清音。","流水入洞天，窅豁欲凌临。","辟险延北阜，薙道陟南岑。","朝从山寺还，醒醉动笑吟。","荷花十余里，月色攒湖林。","父老惜使君，却欲速华簪。"],"title":"酬房杭州"}
