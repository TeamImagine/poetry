{"author":"卢仝","id":13753,"strains":["○平仄仄仄平平，仄平平仄○○平。","平仄仄平仄仄仄，平平平仄平平平。","平平平平平平仄，○仄仄仄平仄仄。","仄平平仄平仄○，仄仄仄仄平仄仄。","平仄仄，仄平仄。","仄○仄仄平平平，仄平仄仄平平仄。","平平仄仄平仄○，仄平仄仄平平平。","平平○仄仄仄平，○平平仄平平平。","仄平平仄平，仄平平仄仄平平平平。","○○仄仄平平仄，仄仄平平平仄平。"],"paragraphs":["当时我醉美人家，美人颜色娇如花。","今日美人弃我去，青楼珠箔天之涯。","天涯娟娟姮娥月，三五二八盈又缺。","翠眉蝉鬓生别离，一望不见心断绝。","心断绝，几千里。","梦中醉卧巫山云，觉来泪滴湘江水。","湘江两岸花木深，美人不见愁人心。","含愁更奏绿绮琴，调高弦绝无知音。","美人兮美人，不知为暮雨兮为朝云。","相思一夜梅花发，忽到窗前疑是君。"],"title":"有所思"}
