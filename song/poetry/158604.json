{"author":"赵文","id":158604,"strains":["平平仄仄平，仄仄仄仄仄。","仄仄平平平，仄仄仄仄仄。","○仄平仄○，仄仄平仄仄。","仄平平平仄，仄仄仄平仄。","○平仄平平，平仄仄仄仄。","仄仄仄仄平，○仄仄平仄。","平平仄平仄，平仄仄○仄。","平平仄仄平，仄平仄平○。"],"paragraphs":["新诗日以多，古意日以往。","我欲求玄珠，未易觅象罔。","中道良独难，执玉迷俯仰。","索居无谁语，掩卷起遐想。","当求古人知，何用世俗赏。","意到亦偶然，深刻戒斯鞅。","惟堪自娱戏，非欲互标榜。","唐公谬见推，薛侯讵宜长。"],"title":"次韵欧阳良有高山仰止四首  其三"}
