{"author":"韩维","id":157984,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["青帝收寒岁令回，彩幡今胜下天来。","人声恺乐归歌缶，风气恬和拂寿杯。","髪逐时光明似雪，心谙世味冷于灰。","西堂梅蕊今年晚，应待安舆到始开。"],"title":"和三哥立春即事"}
