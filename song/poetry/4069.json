{"author":"苏籀","id":4069,"strains":["仄仄仄仄平，仄仄平仄○。","平仄仄○仄，○仄平仄平。","○仄仄○平，仄仄仄平平。","仄仄仄平平，平仄平仄平。","仄○平平仄，平仄仄平平。","平仄仄平平，平仄平仄平。","平平仄仄仄，平○仄平平。","平平平平平，平平仄仄平。","仄平仄仄仄，仄仄仄平平。","仄平平平仄，仄平仄○仄。"],"paragraphs":["肄习素未丰，摸索强剸裁。","铢黍概闻见，谆吃奚述哉。","三捷黜疏慵，湛潜散郎偕。","望道几何高，人事宁免乖。","眼中悠悠者，樵牧供谈谐。","披卷想前芬，肮脏无敌才。","功名不复朽，荣观竟烟埃。","幽幽畸人居，黄花荐醁醅。","所求一日富，不足语时侪。","寄言繁华侣，莫嗤钝如槌。"],"title":"卜居漫赋"}
