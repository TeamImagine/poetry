{"author":"吕定","id":77580,"strains":["平仄仄平仄，仄仄平仄平。","平○仄平仄，平平平仄平。","○平仄仄仄，仄平平仄平。","平平○仄平，平平仄平平。","平平仄平平，仄平仄○平。","平平仄平平，平平仄仄○。","仄仄仄平平，○仄平仄平。","平仄仄平仄，平平平仄平。"],"paragraphs":["山迥宝华阁，水遶金锁湾。","尘虑顿焉息，于兹开我颜。","疏钟日夕动，老僧林下还。","天风吹白云，悠悠满松关。","归猿有余悲，月明啸空山。","仙人自何来，翱翔八极间。","手把玉芙蓉，吟笑锵珮环。","歌罢忽飞去，千峰堆翠鬟。"],"title":"追和苏子瞻游峡山寺韵"}
