{"author":"陆游","id":33409,"strains":["平平仄仄平平平，仄平仄仄平平○。","仄平仄仄仄平仄，仄仄○仄平平平。","平○仄仄仄仄仄，平仄仄仄○○平。","仄○平仄仄○仄，○仄仄仄平平平。","平平仄仄仄平仄，仄平平仄平平平。","仄○○平仄平仄，仄仄平○仄平○。","仄平仄仄仄平仄，仄仄平仄○平平。","平○平○仄平仄，仄仄仄仄平平平。"],"paragraphs":["神逰忽到云台宫，太华彩翠明秋空。","曲廊下阚白莲沼，小阁正对青萝峰。","林间突兀见古碣，云外缥缈闻疏钟。","褐衣纱帽瘦如削，遗像恐是希夷翁。","穷搜未遍忽惊觉，半窗朝日初曈昽。","却思巉然五千仞，可使常堕战尘中。","小臣昧死露肝鬲，愿扈銮驾临崤潼。","何当真过此山下，百尺袅袅龙旗风。"],"title":"梦逰山水奇丽处有古宫观云云台观也"}
