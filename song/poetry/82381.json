{"author":"孙应时","id":82381,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["海风吹月动苍茫，欲往从君道路长。","羁羽沈鳞徒影响，秋鸿社燕各炎凉。","纷纷忍逐尘埃尽，落落犹期日月光。","想得清吟散愁独，书来金薤翦琳琅。"],"title":"寄马塘范叔刚"}
