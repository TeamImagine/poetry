{"author":"王炎","id":69358,"strains":["平平仄仄仄平仄，平仄平平平仄平。","仄仄仄平平仄仄，仄平仄平仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["年光除日又元日，心事今吾非故吾。","两板不须书郁垒，一杯亦强饮屠苏。","添丁解事寻王母，内子伤时念老姑。","欲报情深恩罔极，不终反哺愧林乌。"],"title":"元日书怀"}
