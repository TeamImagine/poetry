{"author":"俞桂","id":131345,"strains":["平平平仄仄，仄仄仄仄平。","仄平仄平仄，仄仄○平○。","仄仄平平仄，平平仄仄○。","仄平平仄仄，○仄仄平平。","平仄平平仄，仄平仄平○。","平平平仄仄，平仄仄平平。","仄仄仄仄仄，平平平平平。","仄仄平仄仄，仄仄仄○平。"],"paragraphs":["蔷薇花已谢，芍药拟下坡。","午阴有嘉树，景序犹清和。","日得诗篇咏，门无俗客过。","笋胎今岁少，荷叶小池多。","春去余旬日，夏云已嵯峩。","吾年嗟老矣，身事笑蹉跎。","但欲卧白石，幽岩扪青萝。","已与心料理，不必问如何。"],"title":"初夏"}
