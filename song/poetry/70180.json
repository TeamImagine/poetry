{"author":"崔敦诗","id":70180,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["殿头清跸起晴雷，万岁声中扇影开。","晓日青旗明绛阙，春风黄伞傍瑶台。","卿云涌瑞扶天座，仙露流甘入御杯。","要识八荒俱寿域，年年常看使星来。"],"title":"金国贺正旦使人到阙集英殿宴致语口号"}
