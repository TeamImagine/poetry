{"author":"张镃","id":81301,"strains":["平仄平平仄仄平，平平平仄仄平平。","平平仄仄仄平仄，平仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["天假南湖一段奇，宾朋胥会只论诗。","人生未老肯闲日，春色无边方盛时。","林外好山看独惯，尘中新事问宁知。","从来邂逅宜真率，花下杯传却莫迟。"],"title":"又呈坐客"}
