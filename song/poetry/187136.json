{"author":"刘挚","id":187136,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["左右青林抱邃深，径随苍藓上烟岑。","陵迁渐失三湘事，春远闲伤万里心。","我爱白云亲鸟道，谁临沧海较蹄涔。","北栏曾指鸿归处，杳邈乡山不可寻。"],"title":"次韵王弱翁题承天寺萃景亭二首  其一"}
