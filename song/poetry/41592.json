{"author":"陆游","id":41592,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["老翁睡少知遥夜，贫士衾单怯苦寒。","闷里不嫌村酒薄，瘦来偏觉旧衣宽。","篱门遇健时能出，书卷乘闲亦取看。","深愧野人怜寂莫，放锄相唤共朝餐。"],"title":"老翁"}
