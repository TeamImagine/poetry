{"author":"李群玉","id":25578,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["春山杳杳日迟迟，路入云峰白犬随。","两卷素书留贳酒，一柯樵斧坐看棋。","蓬莱道士飞霞履，清远仙人寄好诗。","自此尘寰音信断，山川风月永相思。"],"title":"送隐者归罗浮"}
