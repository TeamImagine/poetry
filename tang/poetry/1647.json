{"author":"鲍溶","id":1647,"strains":["平仄仄平平，仄○平平仄。","仄仄仄仄○，仄仄○○仄。","平○○平仄，○仄平平仄。","仄仄平仄平，仄平○仄○。","平平平平仄，仄仄平仄仄。","平平仄○平，平仄仄仄仄。","平平仄仄仄，仄仄仄平仄。","○平○仄平，仄仄平仄仄。","○○仄平仄，○仄仄平仄。"],"paragraphs":["朝出羽林宫，入参云台议。","独请万里行，不奏和亲事。","君王重年少，深纳开边利。","宝马雕玉鞍，一朝从万骑。","煌煌都门外，祖帐光七贵。","歌钟乐行军，云物惨别地。","箫笳整部曲，幢盖动郊次。","临风亲戚怀，满袖儿女泪。","行行复何赠，长剑报恩字。"],"title":"杂曲歌辞 羽林行"}
