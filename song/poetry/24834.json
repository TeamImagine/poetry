{"author":"叶清臣","id":24834,"strains":["平平平平仄，仄仄平仄平。","平仄仄仄仄，仄平平仄平。","平平仄仄仄，仄仄仄平○。","平平仄仄仄，平仄平仄平。","平平仄平仄，平仄仄平平。","平平仄仄仄，仄仄平仄○。","平平仄平仄，平仄平平平。","仄仄仄平仄，平平平仄平。","仄仄○仄仄，仄仄仄平平。","平平仄平仄，仄仄仄平平。"],"paragraphs":["仙峰多灵草，近在东北维。","僧绍昔舍宅，总持尝作碑。","高风一缅邈，废宇亦陵迟。","清泉漱白石，霏雾蒙紫芝。","松萝日萧寂，猿鸟自追随。","游人鲜或诣，隠者谁与期。","支郎笃清尚，千里孤云飞。","览古玩青简，寻幽穷翠微。","顾予荷戟守，出宿简书违。","凭师访陈迹，賸作摄山诗。"],"title":"游摄山栖霞寺"}
