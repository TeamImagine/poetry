{"author":"陈舜俞","id":146580,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["泽国生涯有钓舟，此身随分狎群鸥。","非关利禄成羁絷，为学文章作赘疣。","病眼看花空溅泪，客颜临镜复包羞。","江东父老应相忆，燕子来时语不休。"],"title":"南阳春日十首  其九"}
