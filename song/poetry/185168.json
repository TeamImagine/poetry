{"author":"沈遘","id":185168,"strains":["平仄仄平仄，仄平平平平。","仄平仄○仄，仄仄平○○。","仄仄仄仄平，仄仄平仄○。","仄平仄仄仄，仄仄仄仄平。","仄仄仄仄仄，仄平平仄平。","仄仄仄仄仄，仄平平仄平。","仄○平仄平，平仄平仄平。","平仄仄仄仄，仄仄平平平。","平仄平仄平，仄仄仄仄平。","仄仄仄仄平，仄平平仄仄。","仄仄仄仄仄，仄仄仄仄平。","仄仄仄仄仄，○仄平平平。","仄平仄仄仄，仄仄平仄平。","仄仄平平平，仄仄平仄○。","平平仄○仄，仄平仄平平。"],"paragraphs":["朝出北门道，后车何轰轰。","顾皆我亲友，送我胡中行。","置酒古寺堂，劝酌纷纵横。","饮阑视四坐，悄若意弗平。","试问坐上客，客言安敢承。","谓我自慷慨，固无儿女情。","幸当无事时，奚忽为北征。","怜我不受辱，往拜单于营。","忧我衰病余，跋涉万里程。","二者所不堪，奈何谁使令。","我笑谓坐客，我岂徇利名。","仕既不得已，王命方丁宁。","上羞傅介子，下愧苏子卿。","第结匈奴心，以保先帝盟。","惓惓谢亲友，敢辞釂余觥。"],"title":"五言城北别亲友"}
