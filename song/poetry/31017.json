{"author":"李流谦","id":31017,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["少年一口吸西江，圣处端能走季咸。","浄观清泠横一水，远怀孤秀揖千岩。","溪云卧久看频度，山日谈余讶半衔。","便欲瘦筇来问讯，上方应恐隔仙凡。"],"title":"用宇文龙图韵赠龙华印老"}
