{"author":"苏轼","id":194616,"strains":["○平仄仄平仄仄，平仄平平平仄仄。","平平仄仄仄仄○，仄仄平平仄仄仄。","平平仄平平仄仄，平平仄仄○平仄。","仄平仄仄仄仄平，仄○平仄○平仄。","仄平平仄平仄平，仄仄平平平仄平。","仄仄平平平仄仄，仄平平仄平平仄。"],"paragraphs":["空肠得酒芒角出，肝肺槎牙生竹石。","森然欲作不可回，吐向君家雪色壁。","平生好诗仍好画，书墙涴壁长遭骂。","不瞋不骂喜有余，世间谁复如君者。","一双铜剑秋水光，两首新诗争剑铓。","剑在床头诗在手，不知谁作蛟龙吼。"],"title":"郭祥正家醉画竹石壁上郭作诗为谢且遗二古铜剑"}
