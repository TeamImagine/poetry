{"author":"韩淲","id":87491,"strains":["平仄平平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["章水泉头春雨晴，寻幽都骑眼须明。","固知地胜因人重，要是村深少客行。","饮散轩窗虽寂寞，归余草树亦敷荣。","清风洗尽尘间俗，忻慕谁云只晏婴。"],"title":"昌甫谢徐倅行县因到山中次韵呈徐"}
