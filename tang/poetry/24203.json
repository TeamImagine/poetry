{"author":"薛逢","id":24203,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。仄平平仄平平仄，仄仄平平仄仄平。"],"paragraphs":["汉武清斋夜筑坛，自斟明水醮仙官。","殿前玉女移香案，云际金人捧露盘。","绛节几时还入梦，碧桃何处更骖鸾？茂陵烟雨埋弓剑，石马无声蔓草寒。"],"title":"汉武宫辞"}
