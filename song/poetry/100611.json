{"author":"郑清之","id":100611,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["戏将鹖弁博缁衣，般若丛中賸作痴。","鹅颈肯为罗隠笑，鸡林能辨乐天诗。","好从休处求安逸，莫向闲中觅住持。","觉际湖山最佳趣，藕花洲渚菊东篱。"],"title":"调云岑"}
