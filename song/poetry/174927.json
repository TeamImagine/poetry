{"author":"刘敞","id":174927,"strains":["仄平仄平○仄平，仄平仄仄仄仄平。","仄○仄平平仄仄，平平仄平平仄平。","仄平○仄仄○仄，仄平平平平仄仄。","○平仄平仄仄仄，仄平平仄平平仄。","平平仄仄仄平平，○仄仄平平仄仄。","仄平平○仄仄平，○平平平平仄平。","仄平仄仄仄平仄，仄平仄仄平○仄。"],"paragraphs":["共城稻秧如黍禾，共城木少种竹多。","熟闻迩来风土美，贫无置锥知奈何。","百门苍翠太行麓，百泉清泠淇水澳。","长安宦游跬步到，隐居鸡黍终年足。","人生早念少游言，燕领莫矜飞食肉。","即今囊空未果归，且为黎侯歌式微。","寄声好在久良苦，异时自檝来迎汝。"],"title":"共城寄仲弟"}
