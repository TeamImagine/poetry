{"author":"彭汝砺","id":201833,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["纷纷穷绪不能禁，一缕俄惊百万寻。","风月正牵相望眼，山川难系欲归心。","萧条又作新秋意，牢落谁同永夜吟。","车马鼎来吾即起，梦魂先傍竹亭阴。"],"title":"将归寄润之弟"}
