{"author":"宋太宗","id":112006,"strains":["平仄平平平仄仄，平平仄仄平平仄。","平平仄仄仄平平，仄仄平平平仄仄。","仄仄仄平平仄仄，平平仄仄平平仄。","仄平平仄仄平平，仄仄仄平平仄仄。","仄仄平平平仄仄，平○仄仄仄○仄。","仄平仄仄仄平平，仄仄○平平仄仄。","仄仄平平平仄仄，○平平仄平平仄。","平平仄仄仄平平，仄仄平平○仄仄。"],"paragraphs":["清洁恭虔禋上帝，郊仪大设康哉世。","人心肯悦化来同，礼乐咸修依古制。","景福照明何举措，千官俨雅登云路。","一阳初启煦仁风，我运唯扬均遍布。","道德功惭情不已，常如取朽九重里。","未曾一日贵为尊，抚念苍生皆赤子。","羽卫旌旛花作队，雍熙民泰俱阛阓。","承平岂足尽言之，万里山河观掌内。"],"title":"缘识  其三四"}
