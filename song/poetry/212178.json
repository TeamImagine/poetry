{"author":"华镇","id":212178,"strains":["平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["辞宦各归千里外，满城不出数家中。","得诗夜共嘲骚客，次韵时来寄子翁。","已分鹭鸾垂翠葆，尚能鱼目鬭珠丛。","人生闲里还无此，白首光阴过莫空。"],"title":"诗酒六首  其三"}
