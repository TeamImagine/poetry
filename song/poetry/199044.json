{"author":"邓忠臣","id":199044,"strains":["仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平仄仄仄仄平平。"],"paragraphs":["试场未动文书静，官舍相联步履过。","千丈苍波争倚薄，十围便腹有森罗。","登临已结骚人恨，填委终翻劳者歌。","后夜中秋佳月色，惟予不饮奈明何。"],"title":"奉酬  其二"}
