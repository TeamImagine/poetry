{"author":"向滈","id":27367,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["满目风光二月时，小桃无数柳依依。","松间野寺临清浅，花底旗亭倚翠微。","人意不随春意好，此心端与赏心违。","目斜望断高阳侣，赢得惺惺骑马归。"],"title":"二月四日约同寮劝耕万安院已而不至书于彭氏酒家壁"}
