{"author":"杜甫","id":3966,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["佳辰强饭食犹寒，隐几萧条带鹖冠。","春水船如天上坐，老年花似雾中看。","娟娟戏蝶过闲幔，片片轻鸥下急湍。","云白山清万余里，愁看直北是长安。"],"title":"小寒食舟中作"}
