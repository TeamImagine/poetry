{"author":"吴潜","id":123159,"strains":["仄仄平平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["热恼烦蒸正不禁，火轮忽向半空沈。","屯中信有云雷象，复处方知天地心。","便拟新秋先上印，何须晚岁始投簪。","江山信美非吾土，栗里时从蝶梦寻。"],"title":"再用喜雨韵三首  其二"}
