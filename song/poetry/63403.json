{"author":"周孚","id":63403,"strains":["○平平仄平，仄仄仄仄仄。","平○仄仄仄，仄仄平仄仄。","平平平仄平，仄仄平平仄。","仄○仄平平，仄仄仄仄仄。","仄平仄平仄，○仄仄平仄。","平平仄仄仄，仄仄仄平仄。","仄平仄仄仄，仄仄仄平仄。","平平仄仄仄，仄仄仄平仄。","仄平平仄仄，平○仄仄仄。","仄平仄仄平，平仄○平仄。","仄○仄平平，仄仄平仄仄。"],"paragraphs":["漕河千里流，十日可往返。","风帆昼夜至，子独音问罕。","平生锥画沙，落纸龙蛇满。","不应孟公豪，直作叔夜懒。","岂云附炎热，正恐厌衰散。","交游半鬼箓，老病仅余喘。","久为后辈玩，智与发俱短。","征书子勿怪，炙手借余暖。","向时苏季子，坚操石可转。","迩来亦效颦，烦子更推挽。","并将百篇诗，慰此昏病眼。"],"title":"寄日新并柬苏庭藻时在秀州"}
