{"author":"宋祁","id":24622,"strains":["仄仄○平仄，平平仄仄平。","平平仄仄仄，平仄仄○平。","仄仄平平仄，○平仄仄平。","平平平仄仄，平仄仄平平。","平仄○平仄，平仄仄○平。","仄平平仄仄，平仄仄平○。","平仄平平仄，平平仄仄平。","平平平仄仄，仄仄仄平平。","仄仄平平○，○平仄仄平。","仄平平仄仄，○仄仄平平。"],"paragraphs":["代邸横庚佐，商岩梦弼才。","萧公左右手，轩老上中台。","利见攀龙后，重明捧日来。","聊持枢柄族，旋运一陶坯。","师石兼为砺，形盐本和梅。","树容他语答，车问少阳回。","丕绩推时乃，宸歌续喜哉。","陈平安注意，邓禹退无猜。","焘社南邦重，轻裘太府开。","舍装宁晚计，行复坐公槐。"],"title":"金陵相公赴镇二首  其一"}
