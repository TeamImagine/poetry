{"author":"程俱","id":235333,"strains":["仄仄仄平仄，平平仄平○。","○○仄仄平，平仄仄仄平。","仄○○平仄，仄仄仄仄平。","平平仄平仄，仄仄仄仄平。","仄仄平仄平，平平仄平仄。","平平仄平仄，仄仄仄平平。","平平仄平仄，仄仄平仄○。"],"paragraphs":["二士出吴下，诸生有杨王。","相从寂寞滨，无乃计未良。","纵横三千字，坐可致玉堂。","词章乃穅秕，不直粟一囊。","我愧非子云，文书昧偏旁。","穷居似韩子，草树亦荒凉。","时能出佳句，慰我秋夜长。"],"title":"秋夜写怀呈常所往来诸公兼寄吴兴江仲嘉八首  其六"}
