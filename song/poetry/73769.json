{"author":"赵蕃","id":73769,"strains":["平平仄平平，仄仄仄仄仄。","平平仄平仄，仄仄平平仄。","仄平平平平，平仄平平仄。","仄平仄○仄，仄仄○○仄。","平仄仄平仄，仄仄平平仄。","平平仄平平，平仄仄○仄。","平平仄平平，平仄仄○仄。","仄平平平平，仄仄仄平仄。","平○仄平平，○仄○○仄。","仄仄○平平，平平仄○仄。"],"paragraphs":["言归固多欣，值险辄大怖。","方趋顺风捷，忽与犇涛遇。","得非蛟龙争，无乃雷霆怒。","我舟仅如掌，我命且如缕。","何止失人色，殆欲成狼顾。","神明力扶持，生死费调护。","平生素多艰，安坐乃其处。","便哦归来辞，勿草远游赋。","同行信同忧，相唁劳相谕。","急反浪头魂，还寻酒中趣。"],"title":"半江遇风涛其势危甚晚示同舟"}
