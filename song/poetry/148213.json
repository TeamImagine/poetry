{"author":"方回","id":148213,"strains":["仄平仄仄平仄仄，仄仄仄平平仄平。","平平○仄仄仄仄，○仄○仄平平平。","○仄平○仄，平平仄仄平平平。","仄○仄仄仄，仄仄平仄平平平。","仄平平仄○○平仄，仄平仄○仄仄平平，平平仄平仄平平平○仄仄。","平仄仄仄仄平仄，仄平平仄平平○。","平仄仄仄仄仄仄仄仄平仄，○平仄仄仄仄仄仄平平平。","仄平仄仄仄仄仄，仄仄○仄仄仄仄平，仄平仄仄○平平。","○平仄仄仄仄仄，仄仄平仄仄平○仄平。","仄仄平平仄仄仄，平平平仄仄仄○平平。","平平仄仄平仄仄，仄仄仄平仄仄仄仄平平平。","仄仄平仄仄平仄，平○仄仄仄仄仄仄仄，仄平仄仄仄平平仄仄仄仄仄仄平。","仄平仄仄仄仄仄，平仄仄仄平○平。","仄仄仄仄仄，仄仄平仄平。","仄平仄仄平仄仄仄仄仄仄，仄○平平平仄平仄仄仄○○平。","平平仄平仄平仄，仄仄○○仄平仄。"],"paragraphs":["读书夜倦灯影暗，屋外笛声何处来。","邻翁吹笛意本乐，闻笛如我心何哀。","如说生离苦，天涯海角无由回。","又如诉死别，委骨黄壤埋蒿莱。","失身羁妇过昭君冢，偾军老将上李陵台，东坡澹庵惠州新州更海外。","经义字说蛊场屋，格天之阁高崔嵬。","元祐太母地下负废立之谤，昭慈再废入道冷屋扃荒苔。","济阳一去饮霅水，不得其死二十七年，老奸擅位污公台。","分明历历道此事，使我颜色黯然如死灰。","岂止山阳向秀感，徒为嵇吕二子空徘徊。","平生不识音与律，但喜乐工奏曲作技倾金罍。","不谓今夕此何夕，江淹别恨二赋尽到眼，玉川子涕泗虾蟆食月万古不可开。","铁肠石肺百杂碎，惊魇不顾闺中孩。","壁下偶有酒，顾谓斟一杯。","一杯薄酒何足御此大愤怨，不如愚无知者酣卧鼻息长如雷。","须臾笛声寂无有，出视空庭但星斗。"],"title":"闻笛叹"}
