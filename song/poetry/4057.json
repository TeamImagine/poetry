{"author":"苏籀","id":4057,"strains":["平仄平平仄仄平，平平仄仄仄平平。","平平平仄仄平仄，平仄平平仄仄平。","仄仄仄平平仄仄，仄平仄平仄平平。","平平平仄平平仄，仄仄平平仄仄平。"],"paragraphs":["葱路桃溪浩莽春，彤甍栱桷曜芳晨。","衣如方士客闲剧，园号仪同势绝伦。","梓幄桂旗端解赋，橘藩筿坞孰为邻。","畦畦姜芋葵荽蓼，物物蕃滋辅主人。"],"title":"春日郊外"}
