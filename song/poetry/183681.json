{"author":"刘攽","id":183681,"strains":["平平仄仄仄平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["论兵自负纵横略，献赋端从迟暮年。","筐箧成书莫知数，田园生计独无钱。","郎官列宿为时贵，博士三科不待迁。","已向九原悲蔓草，尚疑吴市有神仙。"],"title":"伤梅圣俞直讲都官"}
