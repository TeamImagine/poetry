{"author":"陆游","id":34036,"strains":["平仄平平平仄仄，仄平平平仄平仄。","○平仄○仄○仄，平平平平仄仄仄。","○平仄仄○仄仄，平平平平平仄仄。","仄平○仄仄平仄，仄仄仄仄平平仄。"],"paragraphs":["墙角蚊雷喧甲夜，湿星昏昏出云罅。","临堂仰占久叹咤，悬知龙君未税驾。","行人困苦泥没胯，居人悲啼江入舍。","便晴犹可望秋稼，努力共祷城南社。"],"title":"大雨逾旬既止复作江遂大涨二首  其一"}
