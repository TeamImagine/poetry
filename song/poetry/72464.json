{"author":"曾丰","id":72464,"strains":["仄仄仄平平，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["道出武仙县，因依识尉仙。","貌相交以礼，心自许其贤。","学问追前辈，功名付晚年。","汉庭偏用老，归路在凌烟。"],"title":"嘉泰改元季夏中澣经从武仙尉仙袁君摄县事载酒相劳苦敬赋小诗呈似  其一"}
