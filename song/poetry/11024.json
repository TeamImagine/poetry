{"author":"朱翌","id":11024,"strains":["平平仄平平，平平仄平仄。","仄平仄平平，平仄平仄仄。","平平仄仄平，仄仄仄平仄。","仄仄仄仄仄，平仄仄平仄。","平平仄平平，仄仄平仄仄。","仄仄仄仄仄，平○仄仄仄。","仄仄仄仄平，仄仄仄仄仄。","平平○平仄，仄仄平仄仄。"],"paragraphs":["南来不赢粮，随身一竿竹。","四年钓曹溪，溪水香可掬。","求方驻隙驹，辟谷起黄独。","五十止欠一，何地可归宿。","今晨祖师前，一掷杯珓卜。","去以六月息，来期七日复。","往事一局棋，信手不必覆。","吾生行休矣，自此生处熟。"],"title":"岁乙丑余年四十有九矣因诵太白四十九年非一往不可复之句次其韵"}
