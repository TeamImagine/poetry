{"author":"汪藻","id":236797,"strains":["仄仄平平仄仄平，仄平仄仄仄平平。","仄平仄仄平仄仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["闻挈囊衣指故林，上堂长跪涕沾襟。","肯将断雁相望影，来慰惊波未定心。","客路山川方积雪，吾庐桃李久成阴。","归鞍底用匆匆发，更促杯盘语夜深。"],"title":"挽留二兄"}
