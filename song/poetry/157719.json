{"author":"韩维","id":157719,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["西城驰道直如弦，百顷晴波御柳边。","韶乐铿轰罗帐殿，春旗偃蹇近楼船。","曲江未赐唐家燕，灵沼空思镐邑篇。","几日金舆下阊阖，鱼龙奇戏出中渊。"],"title":"城西二首  其二"}
