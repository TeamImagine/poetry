{"author":"苏辙","id":197430,"strains":["仄仄平仄仄，仄仄平仄平。","平平仄仄仄，仄仄平仄平。","平仄平仄仄，仄仄平○平。","仄仄仄仄仄，平○仄平平。","仄○仄仄仄，仄仄平仄平。","○仄仄仄仄，仄仄平仄平。","仄平平仄平，仄仄仄平平。","平平仄平仄，仄仄平平平。","仄平仄仄仄，平平仄平平。","仄平仄仄仄，仄仄○平平。","仄仄仄仄仄，○平平仄平。","平平仄仄仄，仄仄仄仄平。","平平仄仄仄，仄仄平平○。","仄仄仄平仄，仄○仄○平。","仄○○平仄，仄仄平平平。","平平仄仄仄，仄仄仄○平。","仄○仄仄仄，仄○仄仄平。","仄平仄平仄，平仄仄平平。","仄仄仄仄仄，○平仄平平。","○仄平仄仄，○仄仄○平。"],"paragraphs":["衮衮河渭浊，皎皎江汉清。","源流既自异，美恶终未明。","嗟我顽钝质，乃与公并生。","出处每自托，讴吟辄尝赓。","譬如病足马，共此千里程。","胜负坐已决，岂待终一枰。","忆公年少时，濯濯吐新萌。","坚姿映松柏，直节凌榛荆。","学成志益厉，秋霜落春荣。","澹然养浩气，脱屣遗齐卿。","百炼竟不变，三年终未鸣。","区区两郡守，籍籍四海声。","年来效溯默，世事慵讥评。","不见室家好，恍如揖重城。","别离长尘垢，岁月何峥嵘。","彭门偶会合，白发互相惊。","受教恐不足，吐论那复争。","疾雷发聋聩，清月照昏盲。","笃爱未忍弃，浪云旧齐名。","更请同郭许，题品要当精。"],"title":"次韵子瞻见寄"}
