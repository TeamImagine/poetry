{"author":"张孝祥","id":56197,"strains":["平平仄平平，仄仄平仄仄。","平平平平？，？仄仄仄仄。","仄仄仄仄平，○仄平仄仄。","平平仄平仄，平仄仄仄仄。","仄仄平平平，仄仄仄平仄。","仄仄仄平仄，仄仄仄仄仄。","平平平仄仄，仄仄仄平仄。","仄仄仄仄仄，仄仄仄仄○。","仄仄仄平仄，平仄平仄仄。","平平仄仄仄，仄仄○○仄。","仄仄仄平平，仄仄仄平仄。"],"paragraphs":["高岩划天门，仄径通乳穴。","隈堆青螺髺，嵽嵲白玉阙。","外有虎豹蹲，中恐蛟蜃蛰。","东荣俯雷电，西出挟日月。","万壑生悲风，六月不知热。","但觉骇心目，未易纪笔舌。","平生山水趣，岭海最奇绝。","洞府二十四，未厌屐齿折。","晚乃得游此，余地皆仆妾。","同来六七士，嗜好颇相蹑。","举酒酹山神，慰汝久湮灭。"],"title":"初得爱岩"}
