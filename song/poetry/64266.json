{"author":"赵公豫","id":64266,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["云舒风布景凄凄，秋色缤纷遍浙西。","愧我厨荒情未展，蒙公谊笃酒频携。","深嘉经纬匡时俗，还羡诗歌当笑啼。","独酌亦能消永夜，倡酬殊苦少荆妻。"],"title":"夜窗独饮五叠前韵呈马先生"}
