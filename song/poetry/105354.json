{"author":"包恢","id":105354,"strains":["平平平仄仄，仄仄平仄平。","平仄平平○，○仄平平平。","仄仄仄仄○，平仄○仄○。","仄○仄平平，平○仄平平。","平平平仄平，仄平仄平○。","仄平仄仄仄，平仄平仄○。","仄仄平仄仄，仄平仄○平。","仄仄平○○，平仄平平平。","仄仄仄平仄，○仄仄仄○。","平仄平平仄，平仄平仄平。","仄仄仄仄仄，仄仄平平平。","仄平仄平平，仄仄仄仄平。","仄平仄仄仄，平仄○平平。","平仄平仄仄，平平平○○。","○平平仄仄，仄平平仄平。","仄仄仄平仄，平平平平平。","仄仄平仄仄，仄仄平平平。","仄仄仄仄仄，平平仄平平。","仄平仄平平，平仄平仄平。","平仄仄平仄，仄平仄平平。"],"paragraphs":["乾坤常简易，险阻知最精。","尧舜何艰难，难在知人明。","孔子每所患，因予犹改更。","险如彼山川，无如世人情。","明天而昧人，古人所讥评。","卓哉子陆子，高具双眼睛。","气貌才一顾，肺肝见如倾。","或但因传闻，能见人生平。","万象悉呈露，如揭日月行。","何畏乎功令，尧舜为法程。","所恶利口覆，孔子为权衡。","欲希象山翁，此目不可盲。","众欺恐寡信，多伪难皆诚。","虚受而实责，无容偏且轻。","张陈门下客，莫非天下英。","后至所居国，皆能居公卿。","济世才最急，泰道非徒亨。","下视瓮盎内，成雷聚蚊虻。","鸟须九霄鹏，鱼必东海鲸。","为己与为国，灼知在先生。"],"title":"送蒙斋赴召六首  其三"}
