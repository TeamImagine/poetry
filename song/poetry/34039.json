{"author":"陆游","id":34039,"strains":["仄仄平平仄仄平，仄平平仄仄平平。","平平平仄平平仄，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["半世狂疏践骇机，暮年持此欲安居。","曾凭香火消前业，已筑茆茨讼昨非。","薄俗惯看翻覆手，忧心空复倒颠衣。","烟蓑雪笠家风在，送老湖边一钓矶。"],"title":"书感"}
