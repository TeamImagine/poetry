{"author":"吕陶","id":186151,"strains":["平平仄平仄，仄仄平平平。","平平仄仄仄，仄仄仄仄平。","平平仄仄仄，仄仄平仄平。","仄仄仄平仄，仄平平平平。","仄平仄仄平，仄仄平○平。","仄○仄仄仄，○仄仄○○。","仄仄仄仄仄，仄仄平仄平。","平平平仄平，仄仄平仄平。","平仄平仄仄，仄平仄○平。","○平仄平平，仄○仄仄平。","平平仄仄○，平仄○仄○。","仄仄仄平仄，平平仄平平。","仄仄平仄○，仄仄仄仄平。","○仄仄平仄，平平仄平平。","平平仄仄平，○平○仄○。"],"paragraphs":["南山有嘉木，秀抜何亭亭。","盘根盖得地，直干自挺生。","朝为杲日照，暮得甘雨零。","气敌雪霜劲，势凌云霄青。","岂非涧下材，独赋轮囷形。","属当构大厦，量度审重轻。","彼尺我已丈，一柱支百楹。","夫君承显家，累世公与卿。","天质由庆禀，湛然宝纯明。","膏梁莫能迁，志操务洁清。","纷华未易胜，仁义思力行。","学殖固原本，词章露葩英。","早夜勤琢磨，日望贵器成。","间歳下明诏，时哉会光亨。","遥遥万里涂，思君如户庭。"],"title":"南山有嘉木一首赠友人"}
