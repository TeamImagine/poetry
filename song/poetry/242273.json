{"author":"李正民","id":242273,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["流落天涯强自寛，清樽相对漫追欢。","难求美玉能回暖，岂有良金解辟寒。","放旷尚惭垂贝带，招徕安敢望皮冠。","野梅官柳聊行乐，坐见峥嵘岁已阑。"],"title":"和孙邦求  其五"}
