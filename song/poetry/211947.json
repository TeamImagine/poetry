{"author":"华镇","id":211947,"strains":["平仄平平仄，仄仄平平平。","平仄○仄仄，平平仄平平。","平仄仄平仄，○仄平仄平。","仄仄平仄平，平仄平仄○。","仄平仄仄仄，仄仄○仄平。","平平仄仄平，仄○平仄平。","平平仄平仄，平平仄平平。","○平平仄仄，平平仄○平。","平仄○平平，平平仄○平。","仄平仄○仄，平平仄平平。","平仄○平平，平仄平仄平。","平平仄平平，仄仄平仄○。","平仄仄仄○，平平仄○○。","仄仄仄仄仄，平平平仄○。"],"paragraphs":["高柳何葱蒨，袅袅章台端。","眉叶荫紫极，条丝拂朱栏。","何以谢松竹，挠弱惭岁寒。","既乏贞固姿，枝叶何足观。","小人殉利欲，俛仰如转丸。","苟非社稷臣，祸患宁肯干。","蒲山已归觐，黎阳尚盘桓。","当时方寸地，明明赤如丹。","飙举冠凌烟，腾芳臭如兰。","一言失其所，功名两雕残。","高帝论平阳，刘氏终以安。","英公负文皇，武氏为世患。","无忌问赵相，侯嬴起长叹。","白首不可保，知人良独难。"],"title":"咏古十六首  其一五"}
