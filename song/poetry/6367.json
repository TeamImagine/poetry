{"author":"张九成","id":6367,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["已知节物向春荣，篱下溪边照眼明。","夜雪压枝生冷艳，晓寒入骨耿飞英。","长条直上姿尤媚，斜朵横来思更清。","疑是玉皇传诏急，群妃委佩赴仙京。"],"title":"咏梅  其二"}
