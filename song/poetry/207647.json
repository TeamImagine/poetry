{"author":"黄庭坚","id":207647,"strains":["平平平平仄，仄仄仄仄平。","○○平○平，平仄仄平平。","平仄平仄仄，平平仄平○。","平平仄仄仄，仄仄仄平平。","仄平○平平，平平仄平○。","？平○○仄，平平仄平平。","平仄平平平，平仄仄平平。","仄平平仄仄，平仄仄平平。","仄平平平平，平仄平平平。","仄平仄平平，平仄仄平平。","仄平仄平平，仄仄平仄○。","平平平平平，仄仄○平平。","仄平○○仄，仄仄仄仄平。","平平仄仄仄，仄仄仄平平。","仄平仄平仄，仄仄仄平平。","○平仄平仄，仄平仄仄○。","仄仄平○仄，仄平仄仄平。"],"paragraphs":["公家常匆务，退食用寝讹。","相思虽劳勤，书问不能多。","时雨光万物，开云见羲和。","乾坤有美意，畎浍未盈科。","凯风吹南荣，官槐绿婆娑。","鷾鸸将其匹，来巢自成家。","于物无讥嫌，人亦不谁何。","眷言生理拙，无地牧鸡鹅。","丈人春秋高，雏鷇勤摩挲。","在公每怀归，安得借明驼。","畏涂失无乡，酌海持一蠡。","平生朱丝绳，寂寞长生窠。","故人累累去，宰木上女萝。","生存半白首，会面阻山河。","赵侯秉金玉，不与世同波。","从容觉差晚，鄙心寄琢磨。","外物良难必，岁寒不改柯。"],"title":"四月丁卯对雨寄赵正夫"}
