{"author":"戴复古","id":93920,"strains":["仄仄平平仄仄平，仄平平仄仄平平。","平仄仄仄平平仄，仄仄平平仄仄平。","平仄平平仄平仄，仄平平仄仄平平。","仄平平仄平平仄，平仄平平仄仄平。"],"paragraphs":["客里门庭可设罗，使君千骑肯相过。","心忘贵贱交游重，论及兴衰感慨多。","诸老逢时起岩壑，二边何日罢干戈。","老夫何预人间事，归去沧江理钓蓑。"],"title":"抚州谢楼宗丞见访"}
