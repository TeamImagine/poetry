{"author":"李商隐","id":22369,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["上帝深宫闭九阍，巫咸不下问衔冤。","广陵别后春涛隔，湓浦书来秋雨翻。","只有安仁能作诔，何曾宋玉解招魂。","平生风义兼师友，不敢同君哭寝门。"],"title":"哭刘蕡"}
