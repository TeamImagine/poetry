{"author":"杨万里","id":50018,"strains":["○平仄○仄仄平，平仄仄○仄仄平。","仄平仄仄平仄仄，平○仄平平仄仄。","仄平仄○平平○，仄仄平仄平平平。","仄平平平仄平仄，平平仄平仄平仄。","平平仄平仄仄○，仄仄仄仄仄仄平。","平平仄仄平平仄，平平仄平平仄仄。","仄平平仄平仄仄，仄平仄平平仄平平○。"],"paragraphs":["屏山十论抉圣心，甘老十论刮古今。","古今刮得都见髓，持献玉工逢刖趾。","玉皇左相华阳封，上与阿旦双周公。","荐渠金门可登仕，金门送渠外台试。","渠侬掉头不肯行，有雪可钓月可耕。","恩山紫蕨椽来大，恩江白鱼船样个。","绿蓑青箬霞上卧，不知毕逋明视东西过。"],"title":"寄题张仲寅甘老堂"}
