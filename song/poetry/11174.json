{"author":"朱翌","id":11174,"strains":["平平仄仄仄仄平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["堂堂胜境久潜幽，经始锄荒用我谋。","日照洞门开户牖，霜飞暑路索衣裘。","鞭笞鸾凤天将近，弹压山川酒不休。","大费骚人题品力，薜萝俱挽入雕锼。"],"title":"游紫微洞"}
