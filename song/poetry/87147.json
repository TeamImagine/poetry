{"author":"韩淲","id":87147,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄平平平。","仄平平仄平平仄，仄仄仄平平仄平。"],"paragraphs":["万里江天雪意浓，舣篷觅句愧诸公。","相逢不数山阴夜，酬唱难追正始风。","一饭已形云子白，举杯更泻真珠红。","片帆西上君须记，兴在远村丹树枫。"],"title":"雪作次邱簿韵"}
