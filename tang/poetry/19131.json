{"author":"陈去疾","id":19131,"strains":["○○○仄平，平仄平○平。","平仄仄平仄，仄平平仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平○平仄○，平仄仄平平。","仄仄○平仄，平平仄仄平。"],"paragraphs":["长吟重悒然，为忆山中年。","清瑟泛遥夜，乱花随暮烟。","珠林余露气，乳窦滴香泉。","迹远尘埃外，花开绮藻前。","岩罗云貌逸，竹抱水容妍。","蕙磴飞英遶，萍潭片影悬。","林藏诸曲胜，台擅一峰偏。","会可标真寄，焚香对石筵。"],"title":"忆山中"}
