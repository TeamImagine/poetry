{"author":"赵汝绩","id":94256,"strains":["仄平仄仄平平○，平○平仄平平平。","平平仄仄仄仄仄，仄仄仄仄平平平。","平平仄平仄仄仄，仄仄平仄平平平。","平平平仄仄平仄，仄仄○仄平○○。","仄平平平平仄仄，○仄平仄平平平。","平平仄仄平仄仄，仄仄仄仄平仄平。","仄平仄仄平仄仄，平平仄仄平平平。","平平仄仄仄仄仄，仄○仄仄○○平。","仄仄○仄仄平仄，仄仄平仄仄仄平。","仄平仄仄仄平仄，仄仄平平仄仄平。","○平仄仄仄仄仄，平平仄仄平平平。","仄平仄仄仄仄仄，平平仄仄○仄平。","仄平平平仄○○，仄○○仄○仄平。","仄平仄仄仄仄仄，平平平仄平平平。"],"paragraphs":["老融弃发逃于禅，胸藏丘壑身林泉。","时拈寸草幻墨汁，惨淡咫尺生风烟。","尤工画牛古绝比，不特形似真神全。","平生知己一攻愧，惜墨如命诗犹传。","至今鄞人怀片纸，如护圭璧珠玑然。","陈生少壮曾入室，妙处已觉墙及肩。","岸痕树影仿佛地，云阴雨气冥蒙天。","寒禽立背渡浅水，野葑没足行淤田。","砺角思鬭力居尾，倚木揩痒势拥前。","或沿草径逐群去，或傍茅檐抱犊眠。","如何尽得此态度，前身想住桃林边。","世人贵耳不贵目，呜呼此画空尔妍。","我方求之不论钱，卷收更阅三十年。","欲寻此老不可得，摩挲陈迹方争怜。"],"title":"陈老画牛"}
