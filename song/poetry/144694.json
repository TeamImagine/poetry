{"author":"陈杰","id":144694,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["清薰一枕暑初炎，彩索朱符懒重拈。","天上赐衣无媚骨，山中采药有长髯。","扶衰底要三年艾，用拙何嗟六日蟾。","惟有昌阳堪引寿，一杯泛玉不妨添。"],"title":"端午命童采药"}
