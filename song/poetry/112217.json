{"author":"田锡","id":112217,"strains":["平平仄仄平仄平，平仄平平仄仄平。","平○○仄仄平仄，○平平仄平平平。","平仄仄平平仄仄，仄平仄仄○平仄。","平平仄仄○仄平，仄○○仄平平仄。","平平平平仄○平，○平仄仄平仄平。","平仄平，仄平仄仄仄平平。"],"paragraphs":["东郊驿树连理枝，西庙丛篁十丈围。","堪将轻素命人画，赍为方物归京师。","公署石楠圆似盖，画楼北面当厅桧。","桐谿怪石胜太湖，贱如泥土无人爱。","天生弥材地且卑，空山老朽人不知。","人不知，睦州右史作歌词。"],"title":"桐谿行"}
