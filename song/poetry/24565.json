{"author":"宋祁","id":24565,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["南荣坐炙野人暄，官谤心知鹤有轩。","画餠窃名真不食，衔枚邀宠更无言。","嵇斋书簏吹尘度，蒋径宾綦晕藓班。","事国爱君精未已，此生疏𫏋负邱园。"],"title":"官舍二首  其一"}
