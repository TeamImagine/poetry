{"author":"陆龟蒙","id":28367,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["薄如蝉翅背斜阳，不称春前赠{笝=罒}郎。","初觉顶寒生远吹，预忧头白透新霜。","堪窥水槛澄波影，好拂花墙亚蘂香。","知有芙蓉留自戴，欲峨烟雾访黄房。"],"title":"袭美以纱巾见惠继以雅音因次韵酬谢"}
