{"author":"高斯得","id":128432,"strains":["仄仄仄平仄，平仄仄○平。","仄仄仄平平，平仄仄仄平。","仄仄平仄仄，仄平仄平平。","仄仄仄仄仄，仄平平仄平。","仄平○仄仄，平平仄平平。","仄平平平仄，仄仄仄仄平。","平平仄仄平，仄平仄平平。","○仄仄仄仄，平平仄仄平。","平○仄平仄，仄平仄平平。","仄仄仄仄仄，平平仄平平。","仄平仄仄仄，仄平平仄平。","平平仄平平，仄仄○平平。","仄平平平仄，平仄仄仄平。","仄平平平仄，仄平○仄平。","仄○仄仄仄，仄仄仄仄平。","仄仄仄平仄，平平仄平平。","平仄平平○，仄仄平平平。","仄平○仄平，仄仄平平平。","平平仄仄仄，仄仄平平平。"],"paragraphs":["世道日沦忽，涔泪夜中滋。","客问子何伤，伤予士气痿。","不见齐鲁哄，所争在糟醨。","我吻燥已久，幸歌韩奕诗。","若遭禁酒国，曹瞒尔何为。","一鏖皋兰下，赤壁竟不支。","虽云竟不支，主翁自怜之。","骑虎不敢下，悲鸣亦可嗤。","朝廷尽君子，拄撑赖公师。","似此好局面，诸生愿扶持。","尹京用老蔡，恐翻元祐规。","斯言是耶非，识者当能知。","哑钟悬清庙，喑虎伏路垂。","此而为君子，小人当谓谁。","币轻物痛跃，赤子命一丝。","尚曰此元祐，天乎欲谁欺。","醪粲恩诚深，报复机诚危。","独哀三百年，豢此终何裨。","咸幡不复举，志士徒伤悲。"],"title":"酒阑"}
