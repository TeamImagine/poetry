{"author":"王建","id":7984,"strains":["仄平平，平平仄仄仄仄○。","○○仄平仄仄仄，平仄仄仄○平仄。","仄平平仄平仄平，仄平仄仄○仄平。","仄○○仄○○仄，仄平平仄○平平。","仄○仄仄平仄仄，仄仄平平仄仄仄。","平平仄仄仄仄平，○仄仄仄○平平。"],"paragraphs":["月初生，居人见月一月行。","行行一年十二月，强半马上看盈缺。","百年欢乐能几何，在家见少行见多。","不缘衣食相驱遣，此身谁愿长奔波。","箧中有帛仓有粟，岂向天涯走碌碌。","家人见月望我归，正是道上思家时。"],"title":"行见月"}
