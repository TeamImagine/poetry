{"author":"刘沧","id":26601,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["秋看庭树换风烟，兄弟飘零寄海边。","客计倦行分陕路，家贫休种汶阳田。","云低远塞鸣寒雁，雨歇空山噪暮蝉。","落叶虫丝满窗户，秋堂独坐思悠然。"],"title":"旅馆书怀"}
