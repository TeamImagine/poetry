{"author":"张扩","id":234102,"strains":["平仄仄仄○平○平平平，平平平仄平平平。","仄○仄仄仄平仄，平仄平平平仄平。","仄仄仄仄平平仄○○仄，平平仄仄平平仄。","仄○平平仄平平，仄平平平仄平仄。","平平仄平平仄平，平仄仄平平仄平。","平平仄仄仄平仄，仄平平平平○平。","平仄仄平平仄仄，平○仄仄平平仄。","平○仄仄仄仄平，仄仄仄平仄仄仄。","仄平仄○仄仄仄，仄仄仄仄仄平平。","仄○仄仄平平仄，仄○平仄平平平。"],"paragraphs":["君不见楚王宫中多谀臣，雌雄之说徒纷纷。","大空槖籥本平施，安有烦冤愁庶人。","又不见若耶溪上帆如驶，朝南暮北随人意。","令行由天不由人，岂为舟人采薪计。","君今面山开两扉，恬养不为居所移。","方床曲几净无暑，有声南来清且微。","清似太虚无滓秽，微如少女生妍媚。","轩中稚竹亦粲然，快与主人便昼睡。","不须骤吹六律管，不用缓鼓五弦琴。","会当月夜君家去，却扇扶座开烦襟。"],"title":"清微轩诗"}
