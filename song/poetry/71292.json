{"author":"蔡戡","id":71292,"strains":["平仄仄平平仄仄，平仄平平平仄仄。","平平仄仄仄○平，○仄平平仄平仄。","仄○平仄仄仄平，仄仄平平仄平仄。","平平仄仄平○平，仄仄平平平仄仄。","平平仄仄仄平平，平○平○仄平仄。","平平平仄仄平平，平平仄仄平平仄。","仄平仄仄仄平平，仄仄平平仄○仄。","仄仄平平仄仄平，仄○仄○平平仄。","平平仄仄仄仄平，○仄仄平仄平仄。","平○平仄平仄平，仄仄仄平平仄仄。","仄仄○平仄平仄，仄仄仄仄平仄仄。","平平仄仄仄仄平，仄仄平○平仄仄。","仄平仄仄仄仄平，平仄平平仄平仄。","仄平仄仄平平○，仄仄平平平仄仄。"],"paragraphs":["云幕四垂头上黑，微霰飞霙初摵摵。","衾裯不暖夜更寒，庭户无声晓仍积。","漫空龙凤落万家，入地螟蝗想千尺。","因风作响争敲窗，得月交光先透隙。","园林巧缀鬭新奇，楼观匀铺失金碧。","今朝知是谪仙来，门前踏作琼瑶迹。","雪车句好忆刘叉，缟带诗成走张籍。","但得同倾北海尊，不妨屡过扬雄宅。","须知里社乐有余，正恐太仓米徒索。","愁吟时作郊岛寒，饱食幸无陈蔡色。","破贼空惭李常侍，仗节未许苏属国。","祇今力穑学老农，剩喜流膏滋宿麦。","杜陵一饭不忘君，忧国丹心老弥剧。","愿言玉烛常均调，万物忻忻俱自得。"],"title":"再次前韵上呈"}
