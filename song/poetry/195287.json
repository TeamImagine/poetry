{"author":"苏轼","id":195287,"strains":["仄仄平○平，平平仄仄平。","仄仄平仄仄，平仄仄仄平。","○仄仄平平，仄仄仄仄○。","仄仄平平平，仄平仄仄平。","仄仄仄○○，平平平仄○。","平平仄平仄，仄平平仄平。","仄仄仄平仄，仄平仄平平。","平平仄平仄，仄仄○○仄。","○○○平仄，平仄仄平○。","仄平仄仄仄，仄仄仄仄平。","仄仄仄平仄，平平平仄平。"],"paragraphs":["不学刘更生，黄金铸上方。","不学房次律，身事问颍阳。","王烈亦何人，叔夜未可量。","独见神山开，遽餐石髓香。","至道尚听莹，粗才终蹶张。","先生喜而笑，幅巾登我堂。","苦誓指黄壤，要言刻青琅。","蓬莱在何许，弱水空相望。","且当从嵇阮，聊复数山王。","达人友四海，曲士守一疆。","慎勿使形谍，儿童惊夜光。"],"title":"次丹元姚先生韵二首  其二"}
