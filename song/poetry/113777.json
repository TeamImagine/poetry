{"author":"祖无择","id":113777,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄平平平。"],"paragraphs":["朔风动地雪花明，去去从知指戍城。","场藿未縻千里骥，食鱼翻嗜五侯鲭。","征途望断河冰合，旅馆吟残海月生。","且共淹留话离索，一尊浊酒为君倾。"],"title":"送刘进士游边"}
