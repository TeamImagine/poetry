{"author":"吴可","id":215605,"strains":["仄平平平平平仄，仄○平仄平仄平。","平平平仄仄平仄，仄○仄仄仄仄平。","平平仄仄仄仄仄，平仄平仄平○平。","仄平平平仄仄仄，仄仄仄仄○平平。","仄平平仄仄平仄，仄仄仄平平平平。","仄平仄仄仄仄仄，平平仄仄○仄平。"],"paragraphs":["李侯平生无他好，眼中黄卷常自娱。","明窗危坐对贤圣，鼓吹不可一日无。","欣然会意便忘食，心醉何止勤三余。","几年携家避盗寇，尚得戏彩乘潘舆。","摄官江外有何好，阔步日边真良图。","试求假直亦不恶，他年不减行秘书。"],"title":"李氏娱书斋"}
