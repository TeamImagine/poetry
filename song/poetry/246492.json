{"author":"吕本中","id":246492,"strains":["平平仄仄平仄平，仄仄仄仄平平平。","平平仄仄平仄仄，仄仄仄仄平平平。","平平仄仄仄○仄，仄平平○仄平仄。","仄平仄仄仄仄○，仄仄平平○仄仄。","平平仄仄平仄平，仄仄仄仄平平平。","平平仄仄仄平仄，仄仄平平平仄平。","平平仄仄平平仄，仄仄平仄平平仄。","○平仄仄平仄仄，仄仄平平仄平仄。","平平仄仄平仄平，仄仄仄仄平平平。","平平仄仄平仄平，平仄仄仄平平平。","○平仄仄平仄平，平○仄平○仄平。"],"paragraphs":["平沙远草春未生，万木夜起争悲鸣。","秋云欲坠都护垒，急雪暗下屯田营。","胡人却走畏深入，汉家飞将已云集。","此时一马直万钱，陇右河湟更供给。","边尘净尽今百年，万马潦倒西风前。","天生骏骨例艰阻，是处雕鞍蒙受怜。","君家九幅开新帐，欻见腰袅华堂上。","长鞭不用羁络远，雾縠云罗倚惆怅。","高旌袅袅霜露微，苜蓿得雨连山肥。","同时战士今不归，曹霸弟子能神奇。","毫端妙处君得之，驽骀往来空尔为。"],"title":"画马图"}
