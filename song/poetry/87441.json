{"author":"韩淲","id":87441,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["兴寄寥寥岂尚同，诗歌往往懒求工。","从他汉魏曹刘上，尽尔齐梁沈谢中。","百巧百穷无似我，一觞一咏有如公。","今来古往能言者，多少焦琴爨下桐。"],"title":"次韵余季伦"}
