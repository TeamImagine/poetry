{"author":"邓林","id":150898,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["古来村里起功名，当日南阳亦是耕。","几笔远山仁者静，半篙流水圣之清。","晚风蝉响胜金奏，夜露萤光即火城。","人得一间高一著，不须史论又诗评。"],"title":"村居"}
