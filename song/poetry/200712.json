{"author":"孔武仲","id":200712,"strains":["仄仄仄平仄，平平○仄平。","仄平平仄仄，仄仄仄平平。","平仄平○仄，平平仄○○。","平平平仄仄，○仄仄平平。","仄仄平平仄，平平仄仄平。","○仄仄仄仄，仄仄仄平平。","仄仄○平仄，平○仄仄平。","平仄平仄仄，平仄仄○平。","仄仄平平仄，仄平仄仄○。","平平仄仄仄，平仄○平平。"],"paragraphs":["此夜不成雪，明朝应作霖。","细声来户牖，爽气入裯衾。","窥隙疑相射，循檐觉更深。","因风成倒阵，过竹有余音。","画阁迷钗玉，旗亭付酒金。","封漫碧涧曲，点缀假山岑。","鹤氅行何丽，牛衣卧不任。","渔罨平易失，樵迳浩难寻。","却赴明光贺，潜追霡霂吟。","天街立马望，双阙正球琳。"],"title":"喜雪十韵"}
