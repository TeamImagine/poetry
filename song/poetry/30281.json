{"author":"李吕","id":30281,"strains":["平平平仄仄平平，平平仄○○平平。","仄平○仄仄平仄，仄仄仄仄平平平。","平平平平○仄仄，仄仄仄仄○平平。","平仄仄仄仄平仄，仄平平仄平平平。","平平仄仄仄仄仄，仄仄仄仄○平平。","仄平平○平仄仄，平仄仄仄平仄平。","○仄仄平仄○仄，仄平仄仄平○平。","仄平平平仄仄仄，仄平仄仄○平平。","仄○仄仄仄○仄，仄仄仄平平仄平。"],"paragraphs":["蝇头蜗角使人愁，贪先务胜如争舟。","隠心空逐市朝乐，着眼未省林泉幽。","尘埃平时正汩没，出处与世相沉浮。","由径反诮澹台子，拔葵仍笑公仪休。","怀哉古道久寂寞，凤鸟不至三千秋。","孰知名教真乐地，徒以得失为己忧。","骑马四驰失其驭，放豚一去何当求。","羡君渊源得所自，结交道义相追游。","个中有路傥深造，直与古人为辈流。"],"title":"承德功仙尉出示直翁感兴之作辄次其韵"}
