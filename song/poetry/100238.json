{"author":"洪咨夔","id":100238,"strains":["平平仄仄平，平平仄○平。","仄平仄仄仄，仄仄平平平。","平平平仄平，平平仄平平。","仄仄仄平仄，平平平仄平。","平仄仄仄仄，平仄平平平。","仄仄仄仄平，平平仄仄平。","仄仄仄仄仄，平平仄○○。"],"paragraphs":["西风卷宿祲，天高近重阳。","阁虚自沆瀣，塔静能琅珰。","幽花多素英，秾香夺春芳。","老木未黄落，繁阴生夏凉。","棋隽决楚汉，杯壮迷彭殇。","醉帽信孟嘉，归鞭忘葛强。","万事贵适意，谁能扣苍苍。"],"title":"东山即事"}
