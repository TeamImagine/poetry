{"author":"释大观","id":130718,"strains":["仄平平仄，仄仄平平。","仄○平仄，仄仄平平。","○平平仄平仄平仄仄，平仄平仄平平仄平平。","仄仄平平平○平仄仄，○仄仄仄平仄平平平。","仄平平平仄平平仄仄平平仄仄，仄仄仄平仄平平○仄仄平平○。","仄仄○○仄平仄，平○仄仄仄平平。"],"paragraphs":["母仪慈淑，阃范持循。","善行冰雪，寿骨松椿。","雍容堂上兮凤霞俨俨，罗列堂下兮兰玉诜诜。","厚德阴储兮留乎奕叶，和气辑睦兮浃乎乡邻。","媲城东之作家兮付佛身于等幻，秉月上之迅机兮应日用而常亲。","若问其中转身处，虚空揣出妙无痕。"],"title":"樊路分为母陈安人请赞"}
