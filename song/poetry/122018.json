{"author":"白玉蟾","id":122018,"strains":["平平仄仄○仄平，平平平平平仄平。","仄仄仄仄○仄平，仄仄仄仄仄平平。","仄仄平平平仄平，仄仄○仄平○平。","平平仄仄仄仄平，平平平仄仄平平。","仄平仄仄○○○，仄平仄仄仄仄平。","平平○仄仄仄平，平仄平仄仄平平。","平仄仄平平○○，仄仄平仄○仄○。","平○仄仄平平平，平平仄仄平○○。","平平仄仄○仄○，仄平仄仄平平平。","仄仄平平平仄平，平平仄仄平仄平。","仄○仄○○仄平，平○仄仄平平平。","平平仄仄平平平，平平仄仄仄平平。","平平○仄○平平，仄仄平平平仄平。"],"paragraphs":["高怀落落如可羁，芳辞葳蕤谁摘奇。","我独一览如醉痴，恨不快睹紫芝眉。","望美人兮天一涯，面不相识心相知。","青牛不跨策蒺藜，金波停饮忘醇醨。","句高耿耿横虹蜺，列星北斗不敢辉。","玄猿号木骥缩蹄，霜鹘挛翼鬼神悲。","天籁自鸣非嘘吹，肯与蛙蚓湫污泥。","何当握手谈玄机，蟠桃未熟香难期。","金牌玉字空陆离，碧云谩锁骞林枝。","谪籍尘寰辞玉墀，凡埃俗气非所宜。","世缘未了如沸糜，徒将姹女媒婴儿。","丹霄玉诏何时飞，青鸾久约宴瑶池。","他年骑鹿相追随，玉笥山前同采芝。"],"title":"忆神童歌"}
