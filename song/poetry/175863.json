{"author":"刘敞","id":175863,"strains":["仄仄平仄仄，平平○仄平。","仄平平仄仄，○仄平仄平。","平平平平仄，仄仄○平○。","○平○仄平，平仄平平○。","平平仄仄仄，平平仄仄平。","平平平仄仄，仄仄平平平。","仄平仄平平，仄仄○平○。"],"paragraphs":["禹稷躬稼穑，春秋重麦禾。","劝耕聊及暇，称力焉俟多。","霜风虽凄紧，日晏更清和。","轻裘颇自姿，扶杖勤来过。","青青已布陇，芃芃在伐柯。","农功欣嗣岁，节物嗟腾波。","怅然念归田，自顾将婆娑。"],"title":"种麦"}
