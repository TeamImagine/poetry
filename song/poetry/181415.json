{"author":"王安石","id":181415,"strains":["仄仄平平仄仄平，平平仄仄仄平平。","平平平仄平平仄，仄仄仄平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["晓马骎骎路阻修，春风漠漠上衣裘。","三年衔恤空余息，一日忘形愿少留。","末路悲欢随俯仰，此生身世信沉浮。","寄声德操家人道，炊黍吾今且暂休。"],"title":"将至丹阳寄表民"}
