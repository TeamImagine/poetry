{"author":"于石","id":163788,"strains":["仄仄仄平平仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四野杳无车马喧，竹阴篱落半开门。","牛归落叶迳边迳，犬吠斜阳村外村。","老树不摇波弄影，扁舟已去岸留痕。","悠然乐意相关处，坐对青山两不言。"],"title":"次韵吴子益"}
