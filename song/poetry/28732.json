{"author":"洪适","id":28732,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平仄仄，仄仄平平仄仄平。","平仄仄平平仄仄，仄平平仄仄平平。"],"paragraphs":["黄云仰首聚还飞，腊雪今年故作迟。","涓日朱轓方有请，因风缟带即如期。","寒梅正尔惭五出，茂麦悬知颂两歧。","千室一辞欣响答，直须书事付歌诗。"],"title":"腊雪应祈因成鄙语呈使君"}
