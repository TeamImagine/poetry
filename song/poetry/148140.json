{"author":"方回","id":148140,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["无限溪山画不如，特寻花竹到贫居。","相迎具茗凉堂上，独肯冲泥苦雨余。","伐病政思翻素问，论诗徒觉过黄初。","脱然百脉俱苏醒，药饵登时已可疏。"],"title":"次韵赵达夫过访"}
