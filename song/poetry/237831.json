{"author":"王庭珪","id":237831,"strains":["平仄平仄平，仄仄仄平仄。","平平仄○仄，仄仄○仄仄。","平平仄仄仄，平平仄平仄。","仄○平仄平，仄仄仄仄仄。","平○平仄仄，平仄○平仄。","仄仄平仄平，仄平仄平仄。","仄仄平仄平，仄仄仄仄仄。","○平仄平仄，平仄仄仄仄。","平○仄仄○，平平仄○仄。","仄平仄仄平，仄仄仄仄仄。","平平○仄平，仄仄平平仄。","仄仄仄仄仄，平平仄平仄。","仄仄仄仄平，仄仄仄仄仄。"],"paragraphs":["朝发螺浦湄，暮宿白沙口。","初为夜行计，有物应掣肘。","山云四面起，风涛半江吼。","落帆危石矶，就枕不敢久。","林深鸣鹤鹊，村远闻鸡狗。","梦觉知月明，破篷见牛斗。","起视天色清，解缆欲放溜。","浪头聒天响，掀簸入我牖。","蒲帆未及张，篙师复回首。","渡头有古祠，壁画杂怪丑。","舟人相与言，劝我酬神酒。","出处本细事，阴晴亦常有。","我固不问天，岂问土木偶。"],"title":"舟次白沙"}
