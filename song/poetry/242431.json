{"author":"李纲","id":242431,"strains":["平平仄仄仄平平，平仄平平仄仄平。","仄仄仄平平仄仄，平平仄仄平平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["孤舟渺渺两山间，终日钩帘只看山。","落日半衔霞未散，疏林远暝乌初还。","凄凉离恨谁能寄，浩荡诗愁自莫删。","赖有青山可人意，与君相对且开颜。"],"title":"初到临平见山二首  其二"}
