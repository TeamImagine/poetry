{"author":"李彭","id":233369,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["醉余澹墨写生绡，咫尺真成万里遥。","短棹船归剡溪曲，披蓑人渡浣花桥。","暑中松雪俄辉映，月里山河俱动摇。","凛凛寒生立毛髪，从今褦襶不须嘲。"],"title":"扇上画雪景戏书"}
