{"author":"刘禹锡","id":10812,"strains":["仄平平平仄，仄仄平平仄。","仄仄仄平平，○平仄平仄。","平平仄平仄，平仄平平仄。","仄平平仄○，平仄仄平○。","仄平平仄仄，○仄平平仄。","仄仄平仄平，平平仄仄仄。","仄○平仄仄，平仄平平仄。","仄仄仄○平，平○平仄仄。","仄仄平仄○，○平○平仄。","仄仄仄平平，平平仄平仄。","平平仄○仄，仄仄平○仄。","平平仄仄○，仄仄平平仄。","○平平仄仄，仄仄平平○。","仄仄○平平，平平仄平○。"],"paragraphs":["几年丹霄上，出入金华省。","暂别万年枝，看花桂阳岭。","南方足奇树，公府成佳境。","绿阴交广除，明艳透萧屏。","雨余人吏散，燕语帘栊静。","懿此含晓芳，翛然忘簿领。","紫茸垂组缕，金[缕]攒锋颕。","露溽暗传香，风轻徐就影。","苒弱多意思，从容占光景。","得地在侯家，移根近仙井。","开尊好凝睇，倚瑟仍回颈。","游蜂驻彩冠，舞鹤迷烟顶。","兴生红药后，爱与甘棠并。","不学夭桃姿，浮荣在俄顷。"],"title":"和郴州杨侍郎玩郡斋紫薇花十四韵"}
