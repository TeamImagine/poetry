{"author":"潘牥","id":132340,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平仄仄仄平。"],"paragraphs":["拟欲寻诗取次行，东风放出十分晴。","花时酒旆家家有，蚕月缫车处处鸣。","乍可腰镰从父老，何能手板事公卿。","他年若述逸民传，万一中问有姓名。"],"title":"郊行  其三"}
