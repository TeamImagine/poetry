{"author":"曾几","id":249277,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["卧闻微霰却无声，起看阶前又不能。","一夜纸窗明似月，多年布被冷于冰。","履穿过我柴门客，笠重归来竹院僧。","三白自佳晴亦好，诸山粉黛见层层。"],"title":"雪作"}
