{"author":"陆游","id":40969,"strains":["平平仄○仄，○平仄○仄。","仄仄仄○平，○仄仄平仄。","仄○仄平仄，○○仄平仄。","○○○平仄，仄仄仄平仄。","仄仄仄仄平，仄○仄平仄。","仄平平仄平，平仄○仄仄。","平平平仄仄，仄仄平○仄。","平平仄仄仄，仄仄仄平仄。"],"paragraphs":["齐民困衣食，如疲马思秣。","我欲达其情，疏远畏强聒。","有司或苛取，兼并亦豪夺。","正如横江网，一举孰能脱。","政本在养民，此论岂迂阔。","我今虽退休，尝缀廷议末。","明恩殊未报，敢自同衣褐。","吾君不可负，愿治甚饥渴。"],"title":"书叹"}
