{"author":"钱起","id":4370,"strains":["仄平平仄仄，平仄仄○平。","○仄平平仄，平平仄仄平。","平平仄仄仄，仄仄仄平平。","仄仄平平仄，平平平○○。","仄平平仄仄，仄仄仄平平。","仄仄平平仄，平平平仄平。","平平仄平仄，仄仄仄平平。"],"paragraphs":["子乔来魏阙，明主赐衣簪。","从宦辞人事，同尘即道心。","还追大隐迹，寄此凤城阴。","昨夜新烟雨，池台清且深。","伏泉通粉壁，迸笋出花林。","晚沐常多暇，春醪时独斟。","西南汉宫月，复对绿窗琴。"],"title":"题秘书王迪城北池亭"}
