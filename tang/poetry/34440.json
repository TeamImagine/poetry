{"author":"陈子昂","id":34440,"strains":["仄平平平平仄仄平○○，平仄仄仄平仄，平平平平仄平。","○仄平平仄仄，仄平仄平仄平。","○仄平仄平仄，仄平平平仄○。","仄平平平仄仄，仄仄仄平平平。","平平仄平仄仄，平平仄平平平。","平平仄仄，仄仄平仄。","平平仄平平，○仄平平仄。","仄仄平仄平仄，平仄平平平仄。","仄仄仄平，仄仄仄。","仄仄仄，仄仄仄。","仄平平，平仄仄。","仄平平平○仄，仄平平平仄仄。","仄仄仄平仄仄，仄仄平平平○。","仄平平平仄仄，仄平平仄平平。","仄○平平平仄，仄仄仄平仄平。","○仄？平平仄平平平平，仄平仄平平仄平。","仄仄平仄仄平平，平平仄平平平平，仄平平平平。"],"paragraphs":["感阳春兮生碧草之油油，怀宇宙以伤远，登高台而写忧。","迟美人兮不见，恐青岁之遂遒。","从毕公以酣饮，寄林塘而一留。","采芳荪于北渚，忆桂树于南州。","何云木之美丽，而池馆之崇幽。","星台秀士，月旦诸子。","嘉青鸟之辰，迎火龙之始。","挟宝书与瑶瑟，芳蕙华而兰靡。","乃掩白蘋，藉绿芷。","酒既醉，乐未已。","击青钟，歌渌水。","怨青春之萎绝，赠瑶台之旖旎。","愿一见而道意，结众芳之绸缪。","曷余情之荡漾，瞩青云以增愁。","怅三山之飞鹤，忆海上之白鸥。","重曰：群仙去兮青春颓，岁华歇兮黄鸟哀。","富贵荣乐几时兮，朱宫碧堂生青苔，白云兮归来。"],"title":"春台引"}
