{"author":"罗大经","id":123485,"strains":["平平仄平仄，仄仄平平平。","平仄平仄仄，平仄○平平。","仄平仄○平，平仄○○平。","平仄仄平仄，平仄平仄仄。","仄仄仄仄平，平平仄仄平。","平仄仄平仄，平平仄平平。","仄仄平仄仄，仄仄仄仄平。","○平仄平仄，仄仄仄仄平。","平平○仄仄，仄仄平○平。","平仄平平仄，平平平仄平。","仄○仄仄仄，仄仄仄平平。","仄仄平仄仄，仄仄○仄○。"],"paragraphs":["瑰奇恣搜讨，贝阙青瑶房。","方隘疑永巷，俄敞如华堂。","玉桥巧横溪，琼户正当窗。","仙佛肖仿佛，钟鼓铿击撞。","赑赑左顾龟，狺狺欲吠庬。","丹灶俨亡恙，芝田蔼生香。","搏噬千怪聚，绚烂五色光。","更无一尘涴，但觉六月凉。","玲珑穿数路，屈曲通三湘。","神鬼工剜刻，乾坤真混茫。","入如夜漆暗，出乃日珠光。","隔世疑恍惚，异境难揣量。"],"title":"陪桂林伯赵季仁游桂林暗洞列炬数百随以鼓吹市人从之者以千计巳而入申而出入自曾公岩出于栖霞洞入若深夜出乃白昼恍如隔宿异世季仁索余赋诗纪之"}
