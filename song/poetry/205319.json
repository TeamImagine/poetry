{"author":"李之仪","id":205319,"strains":["平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["何处又传金椀出，几人争看玉山颓。","幽情不是风期旧，异境难从指顾开。","猿鹤已回尘外驾，烟云休造眼中衰。","未妨一老同巾履，香火终年谢劫灰。"],"title":"和两翁轩"}
