{"author":"刘宰","id":93081,"strains":["仄仄平平平，平○仄平平。","仄仄仄平平，仄仄仄仄平。","仄仄仄仄仄，仄仄平平平。","仄平平仄平，仄平平仄平。","仄仄仄仄平，平平仄平平。","仄平仄平仄，仄仄仄○平。","仄仄仄平平，平平仄平平。","仄○○仄平，仄平仄○○。","仄仄平平平，平平仄平平。","○平仄仄平，仄仄仄仄○。","仄平平仄仄，仄仄○仄平。","仄仄平仄○，仄仄平平平。","平○仄仄平，平仄平○仄。","仄仄仄仄仄，仄仄平平○。","仄○仄平平，仄仄仄平平。","仄平平仄仄，平仄平○○。","平○仄平平，平仄仄平平。","平○仄仄仄，平仄○仄平。"],"paragraphs":["我欲游庐山，江长水茫茫。","我欲谒弘斋，老去力不遑。","羡子勇决策，去若飞鸿翔。","及登夫子门，必升夫子堂。","想见七十翁，神清气扬扬。","客来语时事，慷慨激中肠。","客去竟无言，高歌咏虞唐。","子行当寄书，欲言浩难量。","问我今何为，为言老农桑。","论交四十年，会短别苦长。","至今风雨夜，晤语思对床。","所幸天壤间，日月同辉光。","何妨一寸心，千里遥相望。","小蟹有益友，劲气摩穹苍。","及其即之温，百卉粲朝阳。","特苗天所扤，双鸟鸣相将。","闽峤几时归，猿鹤久悲凉。","凭将一语寄，毋使三径荒。"],"title":"送潘兄谒李弘斋"}
