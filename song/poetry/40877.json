{"author":"陆游","id":40877,"strains":["仄仄平平仄仄平，仄平仄仄仄平平。","仄平平仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["谢病言归一鹿车，短篱数掩护幽居。","树枝南畔有飞鹊，莲叶东边多戏鱼。","倦枕续成惊断梦，斜风吹落读残书。","兴来偶曳枯筇出，父老逢迎却未疏。"],"title":"幽居"}
