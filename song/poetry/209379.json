{"author":"刘弇","id":209379,"strains":["仄○平平平，平仄仄平仄。","平○仄平仄，平平仄平仄。","平平平平平，仄平仄平仄。","○平仄仄仄，平仄仄平仄。","平平平平仄，仄仄？○仄。","仄平仄仄平，仄仄○○仄。","平○平仄仄，平仄仄仄仄。","平平仄平仄，平仄仄仄仄。","仄仄仄平平，仄仄仄平仄。","平仄仄仄平，平仄平仄仄。","仄仄仄仄平，○仄仄平仄。"],"paragraphs":["客从西南来，明发倦流徙。","寅缘泊烦促，羁凫染寒水。","祇园开阳方，百年此经始。","陂陀一水去，腾蹴数峰峙。","轩楹仍东辟，晚秀皖如洗。","物随眄睐移，一息间三起。","僧闲神自定，童野发不理。","平生腐儒计，鞍肉蚀两髀。","眼力耗蝇头，半豁缀旒齿。","崖涧饱所经，兹乃形性侈。","疾走影不休，兼忘竟何是。"],"title":"过东流圣感寺"}
