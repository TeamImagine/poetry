{"author":"陆游","id":34243,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["喜事诸公尚见存，尺书时到爵罗门。","已邀风月成三友，聊对湖山倒百尊。","醉墨淋漓动高壁，狂歌悲壮落前村。","悠然睡起西窗黑，一点青灯又断魂。"],"title":"辛丑十月诸公馈酒偶及百榼戏题长句"}
