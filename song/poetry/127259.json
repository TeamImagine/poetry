{"author":"方岳","id":127259,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["异人曾授相牛经，奇字初传瘗鹤铭。","敲月不知僧某甲，锄烟赖有老畦丁。","山灵呵护闲居赋，象纬森罗处士星。","俯仰中间无愧怍，芋区瓜陇亦朝廷。"],"title":"感怀  其三"}
