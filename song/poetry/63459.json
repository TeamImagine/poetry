{"author":"周孚","id":63459,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["富贵移人或望尘，独于衰病却情亲。","澜翻未听渠侬语，肮脏悬知我辈人。","正续黄粱今日梦，敢寻紫陌向时春。","三年两踏蓬蒿径，此客他时不是新。"],"title":"邓才卿同年两顾敝庐病睡不克见别后次庭藻送行韵谢之"}
