{"author":"朱长文","id":196873,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄仄平仄仄平。"],"paragraphs":["儒者须看万卷书，古人精博固难如。","残编莫惜装褫费，旧迹堪怜缮写初。","轻拨蠹虫文未损，平齐缃帙架无虚。","白头更且穷经艺，谁道忘筌便得鱼。"],"title":"次韵杨彝甫见成甫装褾旧书之什"}
