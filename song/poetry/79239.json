{"author":"欧阳修","id":79239,"strains":["平平平仄平，仄平仄仄仄平平。","仄仄仄平平，仄平仄仄○平平。","○平○仄仄平仄，仄仄○仄○平平。","平平○仄仄，仄仄平平平。","○平仄仄平平○，平仄仄仄○平平。","仄平仄仄仄平仄，○仄仄仄○平○。","仄平平平仄平仄，平仄仄仄平仄○。","仄平仄仄平仄仄，平仄仄平○仄平。","仄平仄仄仄仄仄，平仄仄仄平平平。"],"paragraphs":["青牛西出关，老聃始著五千言。","白鹿去升天，尔来忽已三千年。","当时遗迹至今在，隐起苍桧犹依然。","惟能乘变化，所以为神仙。","驱鸾驾鹤须臾间，飘忽不见如云烟。","奈何此鹿起平地，更假草木相攀缘。","乃知神仙事茫昧，真伪莫究徒自传。","雪霜不改终古色，风雨有声当夏寒。","境清物老自可爱，何必诡怪穷根源。"],"title":"升天桧"}
