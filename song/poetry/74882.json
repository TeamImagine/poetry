{"author":"赵蕃","id":74882,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄仄平平仄平。"],"paragraphs":["秋旱连冬势未平，何期小雨趁元正。","休论忽忽生为乐，且对欣欣木向荣。","已分终身乐贫贱，自无岐路觅功名。","独于诗律存余习，三日不谈荆棘生。"],"title":"初二日复雨偶成"}
