{"author":"张镃","id":80944,"strains":["平平○平平，平○仄仄平。","平平仄○仄，仄仄○平○。","平平仄仄仄，仄○平○平。","平平仄平仄，仄仄平平平。","平○仄平平，仄仄平平平。","平平仄仄仄，仄仄○平平。","平平仄仄仄，平仄平平○。","平○仄平仄，仄仄仄仄平。","平仄仄平仄，平仄仄仄平。","○○仄平○，仄仄仄平○。","平平仄仄平，仄仄○平平。","平平仄仄仄，仄仄平平○。","平平仄平平，仄仄○仄平。","仄仄仄平平，平仄平○平。"],"paragraphs":["山围当车巾，佳兴坌满前。","盘松俨如画，盖叠疏萝缠。","沙平恰席许，坐荫宜铺毡。","扶筇瞰根穴，湛碧泓寒泉。","霏空雨方来，众绿争欣然。","炎销道旁地，此倍凝阴烟。","摩挲复漱涤，毛骨俱澄鲜。","轮囷复清冷，肯受代谢迁。","何必绝尘世，高洁自永年。","钱王德民深，姓氏水为传。","遥瞻窣堵坡，背立苍峦巅。","人言有废寺，欲到愁攀缘。","诸天散香华，顾我应恻怜。","被役不为饥，凡质何繇仙。"],"title":"酌道傍古松下钱王水对山绝顶微露塔尖闻有僧院名益钱"}
