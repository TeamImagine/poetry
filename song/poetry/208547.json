{"author":"吕南公","id":208547,"strains":["平仄仄平仄，平平仄○平。","仄平平○○，仄仄平仄平。","仄仄平仄仄，仄平平仄平。","平平仄○仄，仄仄仄仄○。","平平仄仄仄，仄仄平平平。","仄○平平平，仄平平仄平。","仄平平仄仄，平仄平平○。"],"paragraphs":["为子举杯酒，轩然放吟声。","岂无哀噫调，不尽幽郁情。","念此高简器，早为贫绪萦。","迷阳乞衣食，拍拍岁月更。","人生负意气，曷不怀光晶。","譬如坚贞松，岂为霜霰生。","永惭苟活迹，胸府针芒并。"],"title":"为子举杯酒"}
