{"author":"苏轼","id":193876,"strains":["仄平平平仄○仄，仄平仄仄平仄仄。","仄平仄仄仄○平，仄仄平平平仄仄。","平平仄仄仄平仄，仄仄仄平○仄仄。","平平平仄仄平○，平平平平仄平仄。","仄仄平平仄平仄，平仄仄平平仄仄。","仄平平仄仄平仄，平仄○平平仄仄。","仄仄平平○仄平，平平仄仄仄平仄。","仄平平仄平仄仄，平仄平平仄○仄。","○平仄仄仄平仄，仄仄平平仄平仄。","仄仄平平仄平仄，仄平仄平平平仄。","平仄平平仄○仄，仄仄平○○平仄。","平仄平○仄仄平，平平平仄平平仄。","平平仄仄平仄仄，○仄仄仄○仄仄。","仄平○仄仄○平，○平仄仄平平仄。"],"paragraphs":["老人登山汗如濯，倒床困卧呼不觉。","觉来五鼓日三竿，始信孤云天一握。","平生未省出艰险，两足惯曾行荦确。","含晖亭上望东溟，凌霄峰头挹南岳。","共爱丝杉翠丝乱，谁见玉芝红玉琢。","白云何事自来往，明月长圆无晦朔。","冢上鸡鸣犹忆钦，山前凤舞远征璞。","雪窗驯兔元不死，烟岭孤猿苦难捉。","从来白足傲生死，不怕黄巾把刀槊。","榻上双痕凛然在，剑头一鸡何须角。","嗟我昏顽晚闻道，与世龃龉空多学。","灵水先除眼界花，清诗为洗心源浊。","骚人未要逃竞病，禅老但喜闻剥啄。","此生更得几回来，从今有暇无辞数。"],"title":"再游径山"}
