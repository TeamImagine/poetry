{"author":"林希逸","id":119788,"strains":["仄仄平平仄，平平仄仄平。","平平○仄仄，仄仄仄平平。","○仄平平仄，平平仄仄平。","仄○平仄仄，仄仄仄平○。","平仄平平仄，平平仄仄平。","平平○仄仄，仄仄平平平。"],"paragraphs":["一叶孤舟小，生涯在钓筒。","群飞看雁阵，独立是渔翁。","浪与头俱白，颜因酒暂红。","片帆烟渚外，瘦影夕阳中。","蓬鬓千茎雪，芦花两岸风。","烹鲈吹荻火，隔岸呼儿童。"],"title":"翁踏孤舟立  其二"}
