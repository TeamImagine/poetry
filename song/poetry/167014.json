{"author":"徐瑞","id":167014,"strains":["平仄平仄仄，平平○仄平。","仄○○仄仄，平平仄平平。","○仄仄仄仄，仄仄平仄平。","平平○平平，平平仄平平。","仄平平仄平，仄仄仄仄平。","仄平仄平仄，仄仄○仄平。","平仄仄仄平，仄仄仄仄平。","平平平○仄，平仄仄仄平。","仄仄仄仄平，仄仄○○平。","仄○平平仄，仄仄仄仄平。"],"paragraphs":["憎欲毋已甚，同尘正自佳。","我如张仲蔚，蓬蒿满荒阶。","观化有妙悟，委运增旷怀。","鸿飞正冥冥，鸡鸣漫喈喈。","美人芳杜姿，玩世善打乖。","曲肱有真乐，俟命且洁斋。","身屈道则尊，不事堑与崖。","平生山中约，高致许我侪。","此语二十年，此事行当谐。","试看红尘客，踏破几铁鞋。"],"title":"芳洲寄古诗一首申山中之约次韵奉谢"}
