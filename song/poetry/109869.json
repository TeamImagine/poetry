{"author":"刘克庄","id":109869,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄平平平仄，仄仄平平仄仄平。"],"paragraphs":["客子家山亦此峰，可堪投宿听疏钟。","旋沽村酒开霜柿，欲访禅扉隔暮松。","乡信写成无便寄，寒衣着绽倩人缝。","远来只为营瓜圃，不是贪渠万户封。"],"title":"乌石山"}
