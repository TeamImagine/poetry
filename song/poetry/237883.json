{"author":"王庭珪","id":237883,"strains":["仄仄平平仄平仄，平○平平仄平仄。","平平仄仄平平平，仄平平○仄平仄。","平平仄仄○平平，仄仄平平仄平仄。","平○平平仄○○，仄仄仄仄平平平。","仄仄平仄仄仄仄，仄仄仄仄平平平。","仄○仄仄○仄仄，平仄仄仄仄仄平。","平平仄平○，平平仄平仄。","平○仄仄○平平，平平平○平平仄。"],"paragraphs":["忆对秋风与公别，风吹云开露明月。","高谈不作儒生酸，舌翻波澜吐奇绝。","今朝马首从西来，笑我穷愁不掀揭。","蟠泥蛟螭气如蜺，不肯一吐人安知。","要令光彩射月胁，五色万丈天南垂。","我闻此语中夜起，谁与插翼白日驰。","低心逐驽骀，青衫走尘土。","何当大醉骑鲸鱼，凌烟飞过蓬莱渚。"],"title":"酬刘震仲"}
