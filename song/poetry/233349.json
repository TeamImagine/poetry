{"author":"李彭","id":233349,"strains":["○仄平平○平仄，平平仄仄平平平。","仄仄仄平平仄仄，○仄仄平平仄平。","仄仄平平平仄仄，仄平仄仄仄？平。","仄平仄仄平平仄，仄仄平○仄仄平。"],"paragraphs":["闻说仙茅胜锺乳，移根远自西山阿。","岂独客来尘意少，更觉夜眠幽气多。","避谤何须求薏苡，去家不减食藦萝。","候门稚子成群后，矍铄仍看马伏波。"],"title":"种仙茅"}
