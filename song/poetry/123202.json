{"author":"吴潜","id":123202,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["窗草池莲乐意连，一帆直到太虚前。","拈来瓦砾无非道，触处鸢鱼共此天。","鹑固珍羞元是鼠，蜣虽秽物却为蝉。","神奇臭腐相更禅，妙理谁知所以然。"],"title":"出郊再用韵赋三解  其九"}
