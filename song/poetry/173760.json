{"author":"曾巩","id":173760,"strains":["仄平○○仄平仄，平○平平仄平仄。","平○仄仄平仄仄，平仄○平仄平仄。","平仄○平仄○仄，仄仄平平仄平仄。","仄仄平平仄○仄，仄平平平仄平仄。","平平○平平仄仄，仄仄○平仄平○。","平○仄仄仄○仄，平仄平○○仄○。","平平平平仄平仄，平仄○○○平仄。","○平仄仄平平平，平仄平平仄平仄。","仄仄平○平仄平，仄仄平平仄○仄。"],"paragraphs":["北风吹空雪花冷，平铺云涛冒峰顶。","江长水阔飞鸟绝，沙树参差动波影。","君子从戎碧油下，绿发青瞳笏袍整。","大马高车府中罢，一船沿流背丁丙。","鲂鱼胜银尊酒美，物色当前若图屏。","危帆健橹醉中去，千里奔过犹一顷。","明年随春到京国，红紫烧空折桃杏。","献书又谒蓬莱宫，新𣃁豪曹试锋颖。","况遇朝廷方急材，骥𫘧骙骙足当骋。"],"title":"送叔延判官"}
