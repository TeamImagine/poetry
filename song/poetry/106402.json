{"author":"程公许","id":106402,"strains":["仄平仄仄平平仄，仄仄○平仄○仄。","仄仄平平仄仄平，平平仄仄平仄仄。","仄平平平仄仄○，仄仄平○○仄仄。","平平平仄平平平，仄仄平平仄平仄。","平平仄仄仄平仄，仄仄平平仄○仄。","平平仄仄仄平仄，平平仄仄仄仄仄。","平平仄仄仄仄平，仄仄平平仄平仄。","平平平平仄平仄，仄○平仄仄仄仄。","平平仄仄○仄仄，仄平平仄仄仄仄。","仄○仄仄仄平平，平仄平平平仄仄。","平平平仄平仄平，仄仄平平仄平仄。"],"paragraphs":["豆笾列炙凌丘垤，有酒如渑旨且洌。","得似年丰世小康，渔樵结社谈蜚屑。","畏途羊肠遍宇县，二十年间行未彻。","忧时无力为支撑，问计商颜未能决。","频年水旱酿灾眚，况复刀兵值空劫。","剜疮补肉不遑恤，椎肤沥髓供一切。","诗歌硕鼠想乐郊，泽自无鱼可堪竭。","何时天狼陨芒焰，尽驱狐兔絷故穴。","危机欲济重坎陷，暴征须戢猛火烈。","所期世路静风尘，甘隠瓜畴耘露瓞。","阿咸年少知激昂，勉法前修立功业。"],"title":"和小阮沇感时韵"}
