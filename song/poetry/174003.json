{"author":"曾巩","id":174003,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["俯仰林泉绕舍清，经年闲卧济南城。","山田雨足心无事，水榭华开眼更明。","新霁烟云飞观出，晚凉歌吹画桥横。","寄声裴令樽前客，祇欠高谈一座倾。"],"title":"酬强几圣"}
