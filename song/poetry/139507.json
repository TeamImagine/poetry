{"author":"陈著","id":139507,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["说道贫闲亦自忙，谁知硕果自存阳。","堪怜冻病如无己，不复狂游似季常。","过眼世情多逐臭，闭门家话自生香。","重阳已在西风里，空有龙山入梦乡。"],"title":"次韵前人重阳"}
