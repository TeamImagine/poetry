{"author":"皇甫曙","id":19128,"strains":["平仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["朝旦微风吹晓霞，散为和气满家家。","不知容貌潜消落，且喜春光动物华。","出问池冰犹塞岸，归寻园柳未生芽。","摩娑酒瓮重封闭，待入新年共赏花。"],"title":"立春日呈宫傅侍郎"}
