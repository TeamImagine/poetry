{"author":"陈造","id":59661,"strains":["平仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平仄平仄，平平平仄仄平平。","平平仄仄仄平仄，仄仄平平仄仄平。"],"paragraphs":["诗到衰翁耐病时，辟渠三舍更何疑。","才高王俭幕中隽，气慑孙郎帐下儿。","向我论交得无意，他时怀旧更长思。","莲茎把玩不为腹，羡杀逢人饮上池。"],"title":"次韵杨宰食莲戏作  其二"}
