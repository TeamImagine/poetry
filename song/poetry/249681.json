{"author":"郭印","id":249681,"strains":["平仄仄平仄，平○仄仄平。","平仄平平平，○仄仄平平。","平仄平仄仄，○仄仄平平。","平平仄仄仄，仄仄○○平。","平平仄仄平，平仄仄仄平。","平仄仄仄平，仄平仄仄平。","○平仄○仄，仄仄平平平。","○○仄仄仄，仄仄平平平。","仄平平仄仄，平仄平○○。","平平平仄仄，平仄平○○。","仄平仄仄平，平仄○○○。","平平仄仄仄，平仄平平平。","平○仄仄平，仄仄仄仄平。","仄仄仄平仄，仄仄平平平。"],"paragraphs":["修竹不知数，云藏小渭川。","亭沼经营初，观者日骈阗。","耆旧为我语，中有一龙渊。","时时见怪象，吐气如长烟。","渔人或舣舟，樵牧不敢前。","兹实总角时，耳聆父老言。","相携示其处，止水涵青黫。","沈沈不见底，似有蛟蛇蟠。","我时心语口，龙岂居其间。","江湖非不广，而此栖蜿蜒。","有无未可知，疑信空相传。","皇天傥困汝，时至须腾骞。","沧溟可以家，一徙窟宅悭。","变化作霖雨，涤荡骄阳愆。"],"title":"龙渊"}
