{"author":"岳珂","id":105726,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["深不堪桴浅不浮，百艘鳞戢贾胡留。","如泥乘橇禹行水，以力婴天奡荡舟。","生息便疑吹野马，陂陀正恐见渊虬。","君行迟速何须问，且为斯民耻内沟。"],"title":"三塔渰圩下二首  其二"}
