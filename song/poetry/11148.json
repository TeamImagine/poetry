{"author":"朱翌","id":11148,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["一叶黄时秋气清，三山转处大江横。","禽鱼自有亲人意，草木皆能识履声。","晴望高崖寻李愿，酒行半道致渊明。","将诗与结江山好，他日来游分不生。"],"title":"题日涉园诗"}
