{"author":"曾惇","id":17400,"strains":["平平平仄仄，○仄○仄平。","仄仄仄仄平，仄仄仄仄平。","○平仄○仄，仄仄平仄平。","平平仄平仄，仄仄仄仄○。","仄平平平仄，平仄仄仄平。","仄平平平平，平仄仄仄○。","仄仄仄平仄，仄仄平仄○。","仄仄平仄平，仄○仄平平。","仄○仄平仄，仄仄仄仄平。"],"paragraphs":["丹丘山水窟，中有如斗城。","地迥鸟不喧，一叶动亦惊。","闲门有胜士，学道师广成。","翛然卧环堵，六印一缕轻。","脱非玄真子，疑即坐忘生。","姓名存丹台，宁问月旦评。","小试未轩翥，幞被辞汉廷。","肯令莲社流，坐叹草堂灵。","要当酌家酿，酒色粲碧瑛。"],"title":"次韵朱知裁少卿见贻二首  其一"}
