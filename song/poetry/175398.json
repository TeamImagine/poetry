{"author":"刘敞","id":175398,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["始上蓬邱肃羽仪，旧更台省著清规。","怀章又下芙蓉阙，候骑先瞻鸟隼旗。","楚泽潦收腾驾远，广陵涛起渡江迟。","吴中事事皆奇胜，还见风流太守诗。"],"title":"送张苏州"}
