{"author":"喻良能","id":51890,"strains":["仄仄平平仄，平平仄仄平。","仄○平○仄，平仄平平○。","平仄平平仄，平平仄仄平。","仄平平仄○，仄仄仄平平。","仄仄平平仄，平平仄仄平。","平○平仄仄，仄仄仄平○。","平仄平平仄，平平仄仄平。","仄平平仄仄，平仄仄平平。"],"paragraphs":["窈窕寻支径，萦纡度密林。","岸回溪更驶，峰转坞逾深。","僧梵云边寺，钟鱼竹里音。","解鞍生妙兴，倚槛净烦襟。","永夜凉飙动，初秋爽气侵。","岩空寒溜滴，壁静候虫吟。","香篆窥孤宿，灯花伴独斟。","不谙尘外趣，谁识此时心。"],"title":"夜宿浮石山崇福寺上方题壁"}
