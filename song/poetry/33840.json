{"author":"陆游","id":33840,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["千里关山道路赊，可怜客子费年华。","杯觞滟滟红烧酒，风露盈盈紫笑花。","孤月有情来海峤，双鱼无信到天涯。","此生那得常飘泊，归卧东溪弄钓车。"],"title":"客思二首  其一"}
