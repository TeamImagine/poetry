{"author":"陆游","id":39419,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["往者江淮未彻兵，丹阳邂逅识耆英。","叩门偶缀诸公后，倒屣曾蒙一笑迎。","敢意痴顽成后死，相从仿佛若平生。","小诗话别初何有，一段清愁伴橹声。"],"title":"送任夷仲大监"}
