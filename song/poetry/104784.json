{"author":"陈耆卿","id":104784,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["不把升沉挂舌端，排空剑气逼人寒。","竟锄卉服功良易，及试花封事转难。","病骨欲从闲里过，长身仍作梦中看。","醒庵文献知多少，一子雍容尚耐官。"],"title":"挽王吉父知县"}
