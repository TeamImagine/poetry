{"author":"晁补之","id":214429,"strains":["平平平，仄平仄，平仄平平仄平仄。","平○仄仄○仄平，仄仄仄平○仄○，○平○平仄平平。","仄平仄仄仄仄仄，仄仄仄平平仄平。","仄平平平平平仄，平平仄仄平平仄。","仄仄平平仄仄平，平平仄仄仄平平。","平平仄仄○仄仄，仄仄○平平仄仄。","仄平平仄仄○平，仄仄平平平○○。","平平平○仄仄仄，仄仄平平仄平仄。","平仄○，平仄○，平仄平平仄。","平平仄仄仄平平，○仄仄平平仄仄。"],"paragraphs":["苕溪清，霅溪绿，溪水湾环绕天目。","山间古邑三百家，日出隔溪闻打衙，长官长髯帽乌纱。","不曾执板谒大尹，醉卧紫兰花影斜。","紫兰花开为谁好，年年岁岁溪南道。","不见西陵白发人，荆江夜雪唱阳春。","阳春绝唱和者寡，客醉闻之双泪洒。","夜来魂梦海中山，缥缈云涛烟浪间。","云涛烟浪不可渡，睡觉秋风落桐树。","秦吉了，秦吉了，言语无人会。","无人会得奈君何，且向紫兰花下醉。"],"title":"苕霅行和于潜令毛国华"}
