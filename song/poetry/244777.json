{"author":"李纲","id":244777,"strains":["仄平平仄平平平，仄仄仄○平平平。","仄○仄仄仄平仄，仄仄仄仄平平平。","平平平仄仄○仄，仄仄平○平○平。","仄○平仄仄仄仄，平平仄仄平平平。","仄○仄仄仄仄仄，平仄仄仄○○平。","平平平仄平仄仄，○平平仄平平平。","○○仄仄仄平仄，仄仄平平仄仄平。","仄平仄仄仄平仄，仄仄仄仄平仄○。","仄平平仄仄平仄，平仄平仄○仄○。","平平仄仄仄平仄，仄○仄仄平仄平平平仄○。"],"paragraphs":["太阳之草名黄精，养性独冠神农经。","扫除白髪有奇效，采食既久通仙灵。","年来衰病乃如许，瘴疠忧患频相仍。","稍从方士学服饵，桑榆庶以延颓龄。","鼎中九转未遽就，聊假草木搴其英。","闽山无雪苗可识，劳君为我锄青冥。","封题寄远意良厚，不道山寒少茯苓。","蜜蒸日暴试新法，入口便觉身倍轻。","只今兵革未衰息，群盗蜂蚁犹纵横。","何须运甓习筋力，会当一举腾上烟云之翠屏。"],"title":"郑梦锡教授送黄精以诗答其意"}
