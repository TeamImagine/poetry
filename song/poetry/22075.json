{"author":"王十朋","id":22075,"strains":["仄仄平平平仄仄，仄平平仄仄平平。","仄平平仄平平仄，平仄平平仄仄仄。","仄仄平平平仄仄，平平仄仄仄仄仄。","仄平平仄平平仄，仄仄平平仄仄平。"],"paragraphs":["满眼干戈行路难，故人千里驻征鞍。","几劳终日驰魂梦，安得乘风插羽翰。","水北山南春寂寂，天涯海角路漫漫。","欲凭人寄新消息，手把梅枝仔细看。"],"title":"怀子尚"}
