{"author":"宋祁","id":13867,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["宴堂丛橑倚晨霏，客衽风清酒力微。","曲沼新荷能碍钓，霁林浓叶不通飞。","盘纷素脍鱼腴美，齿渍寒津蔗境肥。","一笑相欢无吏责，张扶应悟坐曹非。"],"title":"休日阅古堂小宴"}
