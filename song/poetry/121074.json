{"author":"白玉蟾","id":121074,"strains":["平平仄平仄仄平，仄仄仄仄平仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["千峰万峰翠入门，一树两树啼断猿。","山后山前鸠唤妇，舍南舍北竹生孙。","烟迷洞口苔三径，风吼松梢月一痕。","芍药未花春未老，客来到此倒芳樽。"],"title":"翠麓即事"}
