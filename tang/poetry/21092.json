{"author":"雍陶","id":21092,"strains":["平仄平平仄仄平，平平仄仄仄平平。","仄平平仄平平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["双鹭应怜水满池，风飘不动顶丝垂。","立当青草人先见，行傍白莲鱼未知。","一足独拳寒雨里，数声相叫早秋时。","林塘得尔须增价，况与诗家物色宜。"],"title":"咏双白鹭"}
