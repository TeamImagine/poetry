{"author":"苏辙","id":197484,"strains":["平仄平平平，仄仄仄仄仄。","仄平仄○平，平仄仄仄仄。","平平仄平仄，仄仄仄平仄。","平仄平仄平，平平仄平仄。","平平仄仄仄，平仄平平仄。","平平平平仄，仄仄仄平仄。","仄平仄平平，仄仄仄平仄。","仄仄○○平，平平仄仄仄。","仄平仄平仄，○仄仄○仄。","平仄○平平，○平仄平仄。"],"paragraphs":["持节忧邦刑，职业已自简。","下车摄留都，谈笑事亦办。","开轩揖佳客，退食事书卷。","为政曾几何，清风自无限。","官居岁月迫，归念湖湘远。","依依东轩竹，凛凛故人面。","诏书遂公私，使节许新换。","旧治行当经，家山企可见。","宦游得乡国，劳苦顾犹愿。","归旆正滂洋，行辀岂容缓。"],"title":"送提刑孙颀少卿移湖北转运"}
