{"author":"曹松","id":35451,"strains":["仄仄仄平○，平平仄仄平。","○平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。","仄平平仄仄，仄仄仄平平。"],"paragraphs":["巨塔列名题，诗心亦罕齐。","除官京下阙，乞假海门西。","别席侵残漏，归程避战鼙。","关遥秦雁断，家近瘴云低。","候马春风馆，迎船晓月溪。","帝京须早入，莫被刺桐迷。"],"title":"送陈樵校书归泉州"}
