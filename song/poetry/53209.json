{"author":"项安世","id":53209,"strains":["仄仄仄仄平○○，仄仄仄仄平平平。","平平仄仄仄平仄，仄仄平平○仄平。","平平仄仄仄仄仄，平仄仄平平仄○。","仄平仄仄仄仄仄，仄仄○平○仄○。"],"paragraphs":["欲敛未敛云溶溶，似见未见山眬眬。","人家远近半衡宇，草树高低深佛宫。","西峰定有一罅日，东岭岂无千丈虹。","俗人不识莫与道，总在空蒙苍莽中。"],"title":"题潇湘霁雨图"}
