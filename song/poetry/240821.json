{"author":"周紫芝","id":240821,"strains":["仄仄平平仄，○平仄仄○。","仄平平仄仄，仄○平平平。","仄仄平平仄，平平仄仄平。","平平平仄仄，仄仄仄平平。","仄仄平○仄，平○仄仄平。","平○○仄仄，平○仄平平。","仄仄平平仄，平平仄仄平。","仄平平仄仄，仄仄○平平。","仄仄平平仄，平平仄仄平。","？平○仄仄，平仄仄平平。","仄仄平平仄，平平仄仄平。","平○仄平仄，仄仄仄平平。"],"paragraphs":["鲁史书平尺，王春喜可占。","弄寒初照砌，逐吹旋萦帘。","水远还迷望，山高遂失尖。","欺梅时满树，妒舞或陵襜。","鹊冻痴如梦，儿娇喜欲拈。","人应横短櫂，谁且卧穷阎。","壮士知何畏，衰翁亦懒觇。","打窗时蔌蔌，拂帽更纤纤。","兽炭寒仍在，驼裘晚自添。","鹧鸪茶椀酽，鹦鹉酒杯甜。","岁事新愁破，诗章旧令严。","遥思庾楼夜，万里一寒蟾。"],"title":"次韵道卿咏雪约遵欧阳文忠公令不得用鹤玉洁白等字"}
