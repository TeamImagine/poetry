{"author":"陆游","id":42132,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["老欲躬耕力弗强，但应卖药似韩康。","陈编时见古成败，旧友不知今在亡。","已返山林遗世事，尚凭诗酒答年光。","此身自笑如稊米，加损宁能系太仓。"],"title":"冬日排闷二首  其一"}
