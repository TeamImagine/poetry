{"author":"欧阳修","id":79879,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["多病新还太守章，归来白首兴何长。","琴书自是千金产，日月闲销百刻香。","尚有俸钱酤美酒，自栽花圃趁新阳。","醉翁生计今如此，一笑何时共一觞。"],"title":"答端明王尚书见寄兼简景仁文裕二侍郎二首  其二"}
