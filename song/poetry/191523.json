{"author":"冯山","id":191523,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["随和箧笥号藏珍，物理求多渐失真。","骐骥已胜千里足，鹪鹩才寄一枝身。","自怜蹭蹬居前秕，岂意蹉跎接后尘。","穷达圣贤知有分，不同非望泽中人。"],"title":"赴辟利台吕少蒙运判以诗回赠依韵谢之"}
