{"author":"真德秀","id":102634,"strains":["仄○平仄平，平平仄平仄。","仄仄平平平，平仄仄○仄。","仄○平仄平，平仄○○仄。","平平仄平仄，仄仄仄仄仄。","○仄仄平平，○平仄平仄。","○平平仄○，平仄仄仄仄。","平平仄仄平，仄仄平仄仄。","平仄平仄平，仄平仄平仄。","平平平平平，仄仄仄平仄。","仄平平仄平，仄仄平仄仄。","仄仄平平○，仄仄仄平仄。","仄平仄平仄，仄仄仄○仄。","平平仄○平，平仄仄○仄。","仄平仄平仄，平平仄平仄。","仄仄平仄仄，仄仄仄平仄。","○○仄平仄，仄仄仄仄仄。","仄平仄平平，平仄平仄仄。","平平仄平平，仄仄仄平平。","平平仄平平，仄仄仄○仄。","仄平仄仄○，仄仄仄平仄。","仄○仄仄平，平仄仄平仄。"],"paragraphs":["我闻洙泗言，惟仁静而寿。","汝欲绵修龄，斯义盍深究。","越从开辟来，新故更禅受。","巍巍独山岳，屹立镇宇宙。","其体固而安，其形博而厚。","嘘呵云雾兴，涵煦草木茂。","皆由一静功，变化生万有。","千古无动摇，两仪等悠久。","吁嗟人心危，六凿互攻鬭。","眇焉方寸微，怵彼群物诱。","扰扰无宁期，得不易衰朽。","汝今志于学，一念贵操守。","天真浚其源，人伪窒其窦。","冶容命之斧，妖声性之寇。","腊毒由厚味，乱德本醇酎。","当如御雠敌，岂但恶恶臭。","敛然肃襟灵，神物森左右。","融融湛虚明，役役息纷揉。","还吾性之仁，万善此其首。","但存达德三，可卜与龄九。","不胜玉女心，持用荐杯酒。"],"title":"志道生日为诗勉之"}
