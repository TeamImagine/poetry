{"author":"灵澈","id":44031,"strains":["仄平仄仄仄，平平仄○平。","仄平平仄平，平仄○平平。","仄仄仄仄仄，仄平仄平平。","平仄仄仄仄，○○○平平。","仄仄平仄仄，仄平仄仄平。","平仄○平仄，平平○平平。","平○仄仄仄，○仄平平平。","仄仄平仄平，仄平平仄○。","平平仄平仄，平仄○平平。","仄平平仄仄，平仄平平平。","平仄平仄仄，平仄仄仄平。","仄仄平仄平，仄○仄平平。","仄仄仄平平，平平平仄平。","平○平平仄，平仄仄平平。"],"paragraphs":["致闲在一郡，民安已三年。","每怀贞士心，孙许犹差肩。","采异百代后，得之古人前。","扪险路坱圠，临深闻潺湲。","上有千岁树，下飞百丈泉。","清谷长雷雨，丹青凝霜烟。","遥将大壑近，暗与方壶连。","白石颜色寒，老藤花叶鲜。","轩皇自兹去，乔木空依然。","碧山东极海，明月高升天。","平野生竹柏，虽远地不偏。","永愿酬国恩，自将布金田。","穆穆早朝人，英英丹陛贤。","谁思沧洲意，方欲涉臣川。"],"title":"奉和郎中题仙岩瀑布十四韵"}
