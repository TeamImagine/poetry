{"author":"刘敞","id":174390,"strains":["平平仄仄仄，仄仄○平平。","平平仄○○，仄仄平○平。","仄仄○仄仄，平平仄平平。","○平仄平仄，平仄平平平。","仄仄平仄仄，仄仄平仄平。","仄平平○平，仄仄○仄平。","平○平平仄，仄仄平平平。","仄仄平平平，仄平仄平○。","平平仄仄仄，仄仄仄仄○。","平平平平仄，仄仄平平平。","仄平仄仄平，平平仄平平。","仄○平仄平，平仄仄○○。","○平仄平仄，仄仄○平平。"],"paragraphs":["神仙不可学，浅俗如醯鸡。","逍遥二三叟，乃独秦遗黎。","避地思远适，名山得幽栖。","深岩紫芝秀，归路桃花迷。","稍远人世隔，遂忘陵谷移。","至今山中人，往往犹见之。","吾闻秦皇帝，甚慕真人为。","驾石窥蓬莱，载车象云蜺。","沙丘往不返，四海忽若遗。","安知全真子，近在西山垂。","一千二百年，修身未尝衰。","古称山泽臞，非复万乘期。","观君此图意，有以和天倪。"],"title":"华山隐者图"}
