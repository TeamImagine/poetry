{"author":"陈著","id":139324,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["参差梅竹槿花篱，强对溪山傲百罹。","终日书声清屋气，四时蔬食寿家规。","苦儿知学何妨懒，老妇安贫未觉衰。","无处可修床下拜，门前心事碧天涯。"],"title":"闲居有感"}
