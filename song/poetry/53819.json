{"author":"项安世","id":53819,"strains":["仄平仄平平，平仄仄平仄。","仄平仄仄○，平仄平平仄。","○平仄平平，平仄平平仄。","平平仄平仄，仄仄仄平仄。","平仄○仄平，平平仄平仄。","平平仄平平，平仄仄仄仄。","平○仄平平，仄仄仄平仄。","仄○平仄平，仄仄平仄仄。","平○平仄仄，仄仄仄平仄。","平平仄平平，○仄平仄仄。"],"paragraphs":["石君匪招陶，陶子岂知石。","偶然一醉间，成此千年迹。","当时素心人，邻里今谁宅。","悠然独君在，入我晦翁室。","翁去三十年，伊余复来客。","山甿道之前，崖路久以塞。","攀缘出藤萝，指点见颅跖。","想当酣卧时，不记苔藓泐。","无论牛马后，况说有刀尺。","持杯荐寒泉，叹息书此墨。"],"title":"陶渊明醉石"}
