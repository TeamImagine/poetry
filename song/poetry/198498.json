{"author":"苏辙","id":198498,"strains":["仄仄仄仄仄，平平仄平○。","仄平仄平平，仄仄仄仄平。","仄仄仄仄仄，仄仄平仄平。","平平仄平仄，仄平仄平平。","仄○平平平，平平仄平○。","仄仄仄平○，○○平平平。","仄仄平仄平，仄平仄平平。","仄平仄平仄，平平仄○平。"],"paragraphs":["百口共一灶，终年事烹煎。","力耕饲饥馋，灶敝火亦烦。","昨日一百五，老穉俱食寒。","呼童戛枯竹，粲然吐青烟。","适从何方来，荧荧百家传。","性火出真空，应量曾无边。","老病何所求，石瓶煮寒泉。","敛为一夫用，无心固当然。"],"title":"新火"}
