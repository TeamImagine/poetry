{"author":"王安石","id":180380,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平平仄平平。"],"paragraphs":["道人传业自天台，千里翛然赴感来。","梵行毗沙为外护，法筵灵曜得重开。","已能为我迂神足，便可随方长圣胎。","肯顾北山如慧约，与公西崦𣃁莓苔。"],"title":"荣上人遽欲归以诗留之"}
