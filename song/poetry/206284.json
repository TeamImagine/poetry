{"author":"黄庭坚","id":206284,"strains":["平仄仄仄○，仄平仄平仄。","平平仄○平，平仄○○仄。","○平仄仄仄，仄仄平平仄。","平平平仄仄，仄平平仄仄。","仄○仄平平，仄仄平仄仄。","仄仄平平平，仄平仄平仄。","仄○仄仄仄，仄仄平仄仄。","平平仄○平，平仄平仄仄。","仄仄仄仄平，平仄○仄仄。","仄平平平平，仄仄平平仄。"],"paragraphs":["儒者给事中，顾公甚魁伟。","经明往行河，商略颇应史。","劳人又费乏，国计安能已。","成功渠有命，得人斯可喜。","似闻阻饥余，恶少惊邑里。","启钥探珠金，夺怀取姝美。","部中十盗发，一二书奏纸。","西连魏三河，东尽齐四履。","此岂小事哉，何但行治水。","使民皆农桑，乃是真儒耳。"],"title":"次韵子瞻送顾子敦河北都运二首  其一"}
