{"author":"韦骧","id":190812,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄平，仄平平仄仄平平。","仄平仄仄平平仄，仄仄平平仄仄平。"],"paragraphs":["古郡萧萧草木秋，牙城北出上扁舟。","乔林有隙山微见，曲岸无风水自流。","竹色雅如侵筦研，鸟声时似劝觥筹。","勿咍吏役能拘束，酒兴诗肠亦自由。"],"title":"姑熟州宅后泛舟清饮"}
