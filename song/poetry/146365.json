{"author":"何群","id":146365,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["凤顶孤峰耸绝奇，仙家云驭久栖迟。","飞胜岷岭元和日，留记山岩景祐时。","水透山阿朝北坎，山开井势拱南离。","他年殿阁鸣钟磬，广运重开帝载熙。"],"title":"降真岩"}
