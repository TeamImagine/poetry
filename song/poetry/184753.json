{"author":"范纯仁","id":184753,"strains":["仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["养生不达嵇康论，知止聊遵老氏书。","左宦行将三岁许，羸疴复卧四旬余。","手扶瘦竹形相称，鬓拟新霜色一如。","独枉故人诗意重，涅磨无改是璠玙。"],"title":"病起和李康侯屯田见寄"}
