{"author":"陆游","id":36904,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["世间醉梦过浮生，谁肯披衣坐五更。","煜煜心光回自照，绵绵踵息浩无声。","古人得意捐糟粕，痴子何知堕化城。","七十老翁须努力，邻鸡才唱又窗明。"],"title":"五更起坐"}
