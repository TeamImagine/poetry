{"author":"梅尧臣","id":46921,"strains":["仄平平平仄，仄仄平平仄。","仄仄平仄平，仄仄平仄仄。","仄平○仄平，平平平仄仄。","○仄平平平，仄仄○仄仄。","仄平平平平，仄仄平仄仄。","仄仄仄平平，仄平平仄仄。","仄仄○仄○，仄○平仄仄。","平平仄○仄，平仄平○仄。","仄平仄○○，仄仄平○仄。"],"paragraphs":["有朋无明月，秉烛光强致。","有月无乐朋，独醉颜易醉。","往年过广陵，公欣来我值。","期玩秋蟾圆，静扫庭下地。","复邀高阳公，賸作诗准备。","特特乃多违，后池风雨至。","一夜看石屏，怛吟无逸气。","今宵皓如昼，千里嗟离异。","固知理难并，把酒遥相寄。"],"title":"中秋月下怀永叔"}
