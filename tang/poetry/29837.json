{"author":"李咸用","id":29837,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["蟠桃一别几千春，谪下人间作至人。","尘外烟霞吟不尽，鼎中龙虎伏初驯。","除存紫府无他意，终向青冥举此身。","辞我麻姑山畔去，蔡经踪迹必相亲。"],"title":"送李尊师归临川"}
