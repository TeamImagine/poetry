{"author":"滕岑","id":67815,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄仄平平仄平。","仄仄平平仄平仄，平仄平仄仄平平。"],"paragraphs":["西城好在朱夫子，屈指经年隔笑谈。","忽枉尺书相劳苦，更蒙绿柿远分甘。","似闻欲访严陵濑，何惜暂辞弥勒龛。","已约桐君候舟楫，当令风月往迎参。"],"title":"绿柿寄开欲游钓台以诗谢"}
