{"author":"明皇帝","id":164,"strains":["仄仄○平仄，○平仄仄平。","平○○平仄，○仄仄平平。","仄仄仄平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄○平仄仄，平○仄平平。","仄仄平平仄，仄平仄仄平。","仄平平○仄，平仄仄平平。"],"paragraphs":["九达长安道，三阳别馆春。","还将听朝暇，回作豫游晨。","不战要荒服，无刑礼乐新。","合酺覃土宇，欢宴接群臣。","玉斝飞千日，琼筵荐八珍。","舞衣云曳影，歌扇月开轮。","伐鼓鱼龙杂，撞钟角抵陈。","曲终酣兴晚，须有醉归人。"],"title":"春中兴庆宫酺宴"}
