{"author":"汪莘","id":100756,"strains":["平平仄平平仄仄，仄平仄平平仄平。","仄仄平平仄平仄，平平平仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["苕溪霅溪风景好，浙西浙东皆弗如。","处处堤边种杨柳，家家门外有芙蕖。","使君远继东坡事，处士端宜耘老居。","闻道香名来一访，白须照水久踌躇。"],"title":"访杨湖州  其二"}
