{"author":"陆游","id":38060,"strains":["平平平仄平，仄平○仄平。","平平平仄仄，仄仄○平平。","仄平仄○仄，○仄仄○平。","○平仄仄仄，平仄平平平。","仄仄仄平仄，○仄○○平。","仄仄仄仄○，仄平平仄平。","仄仄平平平，平仄仄仄平。","仄平仄仄仄，仄仄仄平平。","仄仄平平仄，○平仄仄平。","仄○仄仄仄，仄仄仄平平。"],"paragraphs":["东吴春雨多，略无三日晴。","蒙蒙平野暗，淅淅空阶声。","百花雨中尽，三月未闻莺。","重裘坐奥室，时序真强名。","亦欲借驴出，泥淖沾衣缨。","抚事每累欷，浊醪聊独倾。","景运今方开，关辅一日平。","我家本好畤，灞浐可躬耕。","买酒新丰市，看花下杜城。","会当与汝辈，藉草作清明。"],"title":"雨闷示儿子"}
