{"author":"黄裳","id":204499,"strains":["仄仄平仄仄，平平平平平。","平平仄平仄，仄平○仄○。","平仄平平仄，平平仄仄平。","○仄平平○，仄仄○平○。","平平仄仄平，仄仄平仄○。","平平平平平，仄仄平仄平。","仄○仄仄仄，仄仄○仄平。","仄○仄仄仄，仄仄仄仄平。","平○平仄仄，平仄平仄平。","仄仄平仄仄，仄平○平平。"],"paragraphs":["灼灼芳意闹，涓涓朱弦鸣。","晴光发清浅，翠华相合并。","寒涘通游径，清杯得落英。","且慰浮生劳，勿念闲名轻。","桃溪日日流，弗止何独行。","桃花年年开，既落还复荣。","昔闻避世士，有物应混成。","不行亦不止，不死亦不生。","祇闻庄学羡，俄失何必惊。","此语谁与解，住庵如登瀛。"],"title":"东湖留题 桃溪庵"}
