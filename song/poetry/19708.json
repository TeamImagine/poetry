{"author":"史浩","id":19708,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["篮舆忽得到林间，飞鸟翩翩相与还。","俎豆欲严来日祭，轩窗聊共此时闲。","芬敷残菊添秋色，摇落苍梧见远山。","夫子肝肠真锦绣，归途新句已班班。"],"title":"次韵林寺簿立冬日斋祠精进寺"}
