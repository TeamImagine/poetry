{"author":"方回","id":149614,"strains":["仄仄仄平仄，平仄仄仄平。","仄平仄仄○，平仄仄仄平。","仄仄平平仄，平仄平平平。","仄平仄仄仄，仄平○仄平。","仄仄仄仄仄，仄平仄仄平。","平仄仄○仄，仄仄平平○。"],"paragraphs":["我既不干世，人故不我知。","我能自不轻，人亦莫我欺。","夏潦江湖溢，云雨翔蛟螭。","两涯一以涸，岂无藏蛰时。","外冻内不死，复雷潜地维。","何必慕荠菜，窃借春风吹。"],"title":"写心五首  其四"}
