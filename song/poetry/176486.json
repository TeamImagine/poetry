{"author":"司马光","id":176486,"strains":["平平仄平仄，平仄仄仄平。","仄平平仄平，平仄平仄平。","平平仄平仄，仄平平仄平。","平平仄平仄，仄仄平仄平。","平平仄仄仄，仄仄平平平。"],"paragraphs":["端居倦烦暑，园圃久不窥。","雨余秋气新，红叶生紫棃。","形骸得萧散，不知环堵卑。","何能效流俗，把酒须菊枝。","登高已可醉，四野青云垂。"],"title":"次韵和吴冲卿秋意四首 窥梨卑枝垂"}
