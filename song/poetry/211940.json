{"author":"华镇","id":211940,"strains":["仄平仄仄仄，仄仄仄平仄。","仄平仄仄仄，平仄○平仄。","平平仄平○，○仄平平仄。","平平仄仄○，仄仄仄平仄。","平平仄仄平，○仄仄○仄。","平平仄仄仄，平平平平仄。","仄平仄平仄，平仄平平仄。","○仄平○平，平平仄平仄。","平仄仄平仄，仄仄仄平仄。","仄平平○○，平仄仄仄仄。"],"paragraphs":["鲋鱼在涸辙，所志斗升水。","斗升不可得，安望长江鲤。","朝登禹门浪，回首风雷起。","高才忽细行，脱略外讥毁。","乡闾不见容，县令邈难迩。","悠然挹斗酒，西游咸阳市。","一言悟时主，倾注超园绮。","献纳无间言，经纶有余美。","平步蹑云汉，瞬息致千里。","贾生终如遗，资用岂不伟。"],"title":"咏古十六首  其八"}
