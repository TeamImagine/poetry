{"author":"赵必{王象}","id":162627,"strains":["平仄平平仄仄平，仄平平仄仄平平。","平平仄仄平平仄，平仄仄平平仄平。","平仄平平平仄仄，仄平仄仄仄平平。","平平仄仄平仄仄，平仄平平平仄平。"],"paragraphs":["牛下高眠扣角歌，辔金裾翠重相过。","江湖十载知心少，风雨一庭愁思多。","君向青云腾骥足，我甘白髪老渔蓑。","茅檐剪烛更酌酒，人世欢娱能几何。"],"title":"和尹权宰见访韵"}
