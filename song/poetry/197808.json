{"author":"苏辙","id":197808,"strains":["仄平仄仄平平平，仄仄仄平仄平○。","仄平仄仄仄平仄，平平仄平仄仄仄。","仄仄仄平○仄平，仄平仄仄平平平。","仄○仄仄○○仄，平仄仄平○仄仄。","仄○仄仄仄仄平，仄仄平仄○仄平。","平平仄平平平仄，仄平平平平仄仄。","仄平仄○仄仄平，平○仄○仄平平。","仄平平仄○平仄，仄平平仄仄仄仄。","平平仄仄平平平，○平仄仄仄仄平。"],"paragraphs":["道师近在真人峰，欲往见之路无从。","去年许我入城市，尘埃暗天待不至。","莫往莫来劳我心，道书寄我千黄金。","茧衣肉食思虑短，文字满前看不见。","口传指授要有时，脱去罗网当见之。","梅翁汉朝南昌尉，手摩龙鳞言世事。","一朝拂衣去不还，身骑白驎翳红鸾。","我今虽复堕尘土，道师何不与我语。","他年策足投名山，相逢拍手一破颜。"],"title":"寄梅仙观杨智远道士"}
