{"author":"利登","id":136081,"strains":["平仄仄仄平，平仄平仄仄。","仄平仄仄平，仄○仄平仄。","仄平○仄平，平仄平仄仄。","平仄平平平，平仄平平平。","平平仄平平，平○仄平平。","仄平平仄平，仄仄仄仄○。","平平仄仄仄，仄仄○仄平。"],"paragraphs":["松柏托茂林，高不寻丈至。","寸乔附太山，未长已千里。","置身患不高，余事安足拟。","游必蓬莱游，栖必昆仑栖。","仙游必祥云，仙茹必灵芝。","凤凰虽自饥，妄食固不回。","痴鸢吓腐鼠，可笑空自疑。"],"title":"杂兴  其六"}
