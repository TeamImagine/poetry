{"author":"刘子翚","id":15207,"strains":["平平平平平平平，平平平○○仄平。","仄平平平仄平仄，仄仄平仄○平平。","平平○仄○平○，仄仄平○仄平仄。","仄仄平○○仄○，平平仄仄平平仄。","平平仄平平平○，平平仄平平仄平。","平○平平仄○仄，仄仄平仄平平平。"],"paragraphs":["春风摇溪溪摇天，刘郎诗思如涌泉。","已怜飞花太狼藉，却爱芳草长芊绵。","痴儿了事从渠了，万古寒空没飞鸟。","北海樽中兴味长，邯郸枕里功名小。","南山北山云崔嵬，君胡不歌归去来。","山中交游苦相忆，玉柱瑶瑟生浮埃。"],"title":"次韵致明七言"}
