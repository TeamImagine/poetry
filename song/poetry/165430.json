{"author":"艾性夫","id":165430,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谁把蛩吟过草堂，烨然引玉照奚囊。","喜看彪固能联笔，愧杀曹刘有短墙。","千古风骚几绝响，一壶冰雪忽增光。","客来谩寄山中稿，莫笑梅花只淡妆。"],"title":"酬杨簿正父子和诗  其二"}
