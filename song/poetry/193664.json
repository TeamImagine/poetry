{"author":"苏轼","id":193664,"strains":["○平仄平仄，平仄○仄○。","平仄平平○，仄平仄平平。","平平仄仄仄，仄仄平仄平。","仄仄平平仄，平仄仄仄平。","平平仄平仄，仄仄平仄平。","仄仄仄平平，仄平平仄平。","仄仄仄仄仄，仄○○平平。","平平仄○仄，仄仄平平平。","仄仄仄○仄，仄平平仄平。","仄平仄仄仄，○仄平平平。"],"paragraphs":["三年客京辇，憔悴难具论。","挥汗红尘中，但随马蹄翻。","人情贵往返，不报生祸根。","坐令平生友，终岁不及门。","南来实清旷，但恨无与言。","不谓广陵城，得逢刘与孙。","异趣不两立，譬如王孙猿。","吾侪久相聚，恐见疑排拫。","我褊类中散，子通真巨源。","绝交固未敢，且复东南奔。"],"title":"广陵会三同舍各以其字为韵仍邀同赋 孙巨源"}
