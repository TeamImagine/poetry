{"author":"林景熙","id":160145,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["佛借龙宫五百年，平分城树与村烟。","丛林忽涌中流地，双塔曾擎半壁天。","石色带云笼客袖，磬声和月落渔船。","袈袍不限侵门水，十载何人坐象筵。"],"title":"江心寺"}
