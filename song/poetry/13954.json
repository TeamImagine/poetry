{"author":"宋祁","id":13954,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["省帐香残卷夕红，名郎去守日围东。","组垂丈二腰章贵，骑拥千余使幕雄。","弭节亭皋乡梓近，贯都河溜客鱼通。","期年美化流欢颂，尽入中和乐职中。"],"title":"送宿州李明允都官"}
