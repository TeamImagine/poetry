{"author":"梅尧臣","id":35507,"strains":["仄仄仄仄仄，仄平平平平。","仄平仄仄仄，仄仄仄仄平。","仄仄仄仄仄，○平平仄平。","平仄仄平○，仄平平仄平。","平平仄仄仄，仄仄○平平。","仄平平平仄，平仄仄平平。","仄仄仄仄仄，仄平平仄平。","仄○仄平仄，仄仄○仄平。","仄○平○平，○仄平平平。","仄平仄平仄，仄仄平仄○。"],"paragraphs":["向不乐郡府，遂云归田园。","结庐复种蓺，草树日已繁。","散帙理旧学，了然无俗喧。","春雨一回过，览耕登古原。","青山每自爱，霁色当衡门。","故人苟来往，名宦未尝言。","趣适已不浅，道心良亦存。","忽闻辟书至，便令驱犊辕。","岂期同瓠瓜，长系蒿莱根。","始知古君子，出处惟义敦。"],"title":"题刁经臣山居时已应辟西幕"}
