{"author":"刘克庄","id":110340,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平仄。","仄平仄仄平平仄，仄仄平平仄仄平。"],"paragraphs":["西𪩘林峦擅一城，渺然飞观入青冥。","于湖数字题华栋，阳朔千山献画屏。","境胜小诗难写尽，天寒薄酒易吹醒。","独游不恨无人语，满壑松声可细听。"],"title":"千山观"}
