{"author":"陆游","id":37988,"strains":["仄仄○仄仄，平仄仄仄平。","仄仄仄仄仄，仄仄仄○平。","仄仄平仄仄，仄仄仄仄平。","仄平○平仄，平平平仄平。","仄仄仄仄仄，仄仄仄仄平。","仄仄仄仄平，仄仄仄仄平。","仄仄仄仄平，仄平仄仄平。","平○仄仄仄，仄仄仄平○。"],"paragraphs":["寿考如富贵，初亦不自知。","邂逅偶不死，亦或至期颐。","予少多疾恙，五十已遽衰。","齿摇颔须白，萧然蒲柳姿。","俛仰忽二纪，卧病实半之。","富贵不可求，寿亦岂汝私。","万事付自然，孰为乐与悲。","惟当老益学，易箦以为期。"],"title":"寿考如富贵"}
