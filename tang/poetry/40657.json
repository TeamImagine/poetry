{"author":"贯休","id":40657,"strains":["平平平仄仄，平仄平仄仄。","仄平平仄平，仄仄平平仄。","仄○平仄仄，仄○平○仄。","仄仄仄平平，平平仄平仄。","○平仄平仄，仄○平仄仄。","仄○平仄仄，仄仄仄仄仄。","平平仄仄平，平仄平平仄。","平平仄仄仄，平○仄平仄。","○平仄平平，○平仄平仄。","仄平平仄仄，○仄平平仄。","仄仄仄仄仄，仄仄平平仄。","仄平平仄仄，仄平平仄仄。","平仄仄平平，平平仄平仄。"],"paragraphs":["为鱼须处海，为木须在岳。","一登君子堂，顿觉心寥廓。","右听青女镜，左听宣尼铎。","政术似蒲卢，诗情出冲漠。","从来苦清苦，近更加澹薄。","讼庭何所有，一只两只鹤。","烟霞色拥墙，禾黍香侵郭。","严霜与美雨，皆从二天落。","苍生苦疮痍，如何尽消削。","圣君新雨露，更作谁恩渥。","即捉五色笔，密勿金銮角。","即同房杜手，把乾坤橐籥。","休说卜圭峰，开门对林壑。"],"title":"上杜使君"}
