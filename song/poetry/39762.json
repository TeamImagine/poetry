{"author":"陆游","id":39762,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["梅出疏篱柳拂池，流年已迫早春时。","壮心卓荦犹欺酒，老业呻吟未废诗。","眼暗观书如棘沥，齿疏嘬饭似牛呞。","风炉欲试苍鹰爪，自向林间拾堕枝。"],"title":"岁晚幽兴四首  其一"}
