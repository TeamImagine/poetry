{"author":"吴芾","id":18429,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["高情爽气薄云天，洒落真如晋七贤。","笔下虫鱼元自得，胸中丘壑更依然。","风流已足追千载，寿考胡为不百年。","人物此时谁得似，祇应馀庆尚流传。"],"title":"挽翟伯寿二首  其一"}
