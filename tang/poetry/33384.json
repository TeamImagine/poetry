{"author":"韦庄","id":33384,"strains":["仄仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["激石悬流雪满湾，九龙潜处野云闲。","欲行甘雨四天下，且隐澄潭一顷间。","浪引浮槎依北岸，波分晚日见东山。","垂髯傥遇穆王驾，阆苑周流应未还。"],"title":"龙潭"}
