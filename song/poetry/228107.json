{"author":"释德洪","id":228107,"strains":["仄仄仄平仄，平平仄仄平。","平○平仄仄，仄仄仄平平。","仄仄平○仄，平平仄仄平。","仄平平仄仄，仄仄仄平○。","仄仄平○仄，○平仄仄平。","平○平仄仄，仄仄仄平平。","仄仄平平仄，平○仄仄平。","仄平平仄仄，平仄仄平○。","仄仄平平仄，○○仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄○，仄仄仄平平。"],"paragraphs":["客食石门寺，而今仅两年。","衰迟嗟我老，邂逅识君贤。","圣域人称亚，儒林秀誉先。","未揎攀桂手，已许买山钱。","垄麦秋期近，庭槐昼影圆。","方思归去日，忽得寄来篇。","意合蒙推奖，情亲出爱怜。","格幽凌雪劲，词锦照人鲜。","把玩欣无厌，行吟却怅然。","句追工部袂，气拍翰林肩。","世已惊殊异，名宜改半千。","永怀风露重，遶遍旧池莲。"],"title":"次韵曾侯见寄"}
