{"author":"彭汝砺","id":201469,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["漫漫平湖十里赊，南州今作画图夸。","波澜雨过鱼儿出，草木春归荔子花。","山近冷光摇几席，地平余润入桑麻。","使君恩德还如水，长满罗浮十万家。"],"title":"丰湖  其一"}
