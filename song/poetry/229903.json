{"author":"苏过","id":229903,"strains":["仄平平平○，平平○平平。","平○仄仄仄，仄○平平平。","仄仄仄○仄，平平仄平平。","○○仄平仄，仄仄平平平。","仄仄仄平仄，平平仄平○。","仄仄○仄仄，仄平○平○。","平平平仄平，平平仄平平。","仄平仄平平，仄仄平平平。"],"paragraphs":["谪仙来人间，风流占名城。","时将琬琰句，自和钧天声。","好语一题拂，群趋耳争倾。","溶溶此溪水，似契高人情。","未许五湖去，聊为一舟横。","我意正浩渺，酒觞且徐行。","仍呼明月来，孤光与檐平。","邈焉想尘寰，万类方营营。"],"title":"次韵曲水泛舟四首  其二"}
