{"author":"熊皎","id":43957,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["断破重轮种者谁，银蟾何事便相随。","莫言望夜无攀处，却是吟人有得时。","孤影不凋清露滴，异香常在好风吹。","几回目断云霄外，未必姮娥惜一枝。"],"title":"月中桂"}
