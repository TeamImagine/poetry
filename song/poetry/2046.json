{"author":"胡宿","id":2046,"strains":["仄仄平平仄，平平仄仄平。","平平平仄仄，平仄仄平平。","平仄平平○，平平仄仄○。","平平仄仄仄，仄仄仄平○。","仄仄平平仄，平平仄仄○。","仄○○仄仄，仄仄仄平平。","平仄平○仄，平平仄仄平。","平平○仄仄，仄仄仄○平。"],"paragraphs":["上客何为者，平生富义名。","飞钤师鬼谷，谈笑敌神兵。","然诺千金重，交游万户轻。","平台置酒召，碣馆侧身迎。","土缶邀秦击，铜盘劫楚盟。","纵横三寸舌，厌饫五侯鲭。","龙种腾长坂，霜雕刮太清。","谁能弹剑铗，北海有长鲸。"],"title":"上客"}
