{"author":"陈藻","id":78933,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄仄平仄仄平。","仄仄平平平仄仄，平平仄仄仄平平。"],"paragraphs":["林逋没后几星霜，苦要吟梅弄爝光。","两处湖光看共色，一家诗句嗅同香。","花开再约谈玄白，驽老那能逐乘黄。","又恐来冬随计吏，仙霞不管似羊肠。"],"title":"和林君作起叔梅诗韵"}
