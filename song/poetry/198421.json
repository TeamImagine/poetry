{"author":"苏辙","id":198421,"strains":["仄仄仄仄平，仄仄平仄仄。","仄仄仄仄平，平仄仄平仄。","平平○平平，仄仄平仄仄。","仄仄平平仄，○仄○平仄。","平仄仄仄平，仄○平仄仄。","○平仄仄平，仄仄仄平仄。","仄仄○仄○，仄平平仄仄。","仄平仄平仄，仄仄仄平仄。","平平仄仄平，仄仄仄平仄。","仄平平仄仄，平平平仄仄。"],"paragraphs":["我老不待言，有女年四十。","念我客汝南，无与具朝食。","翩然乘肩舆，面有风土色。","许蔡虽云近，传舍三经夕。","衰老累汝曹，愧叹心不怿。","磨刀鲙缕红，洗盏酒花白。","母老行役难，女来生理葺。","外孙跨鞍马，遇事亦闲习。","居然数口家，解我百忧集。","厄穷须父子，他人非所及。"],"title":"思归二首  其二"}
