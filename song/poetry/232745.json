{"author":"夏竦","id":232745,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄平平平。"],"paragraphs":["朝曦轻抺柳梢长，歌彻邮亭饬去装。","鹑首右瞻秦分野，虎牢西入汉关防。","温泉雨霁离宫碧，麟畤沙惊塞日黄。","如访平戎最长策，不徒鞭马为诗忙。"],"title":"送人游关右"}
