{"author":"李光","id":236105,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["晓入天台访石梁，萦纡岭路遶羊肠。","溪田溢水层层落，岩壑经秋步步凉。","花乳散瓯争供茗，瑞光腾彩竞拈香。","心知未是真消息，方丈蓬壶共渺茫。"],"title":"自天姥入石桥路虽险绝而气象殊胜殆非人境予将遥礼方广诸尊者偶成鄙句"}
