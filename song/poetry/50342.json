{"author":"周必大","id":50342,"strains":["仄仄平平平，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["旧第闲梅坞，新知泥柳桥。","情先春色动，节后岁寒凋。","久矣承三接，宜然冠百僚。","不须惊鹤发，未碍插蝉貂。"],"title":"草具屈邦衡侍郎蒙赋即事新诗次韵皆叙坐上语他时共发一笑也"}
