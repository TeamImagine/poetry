{"author":"仇远","id":163868,"strains":["平平平仄，○平仄平。","仄平平平，仄平仄平。","仄仄仄仄，○仄仄平。","仄平仄仄，仄平平平。","仄仄平平，仄平仄○。","仄仄仄仄，平○平平。","平平仄平，仄平仄平。","○平仄仄，仄○平平。"],"paragraphs":["雝雝阳鸟，其居朔方。","朅来江南，雪霜备尝。","意不耐暑，虑尔早亡。","乃安水土，羽毛无伤。","仰羡鹓雏，俯趋鹜行。","负影只立，何如还乡。","秋风日高，稻粱已黄。","且谋一饱，勿思翱翔。"],"title":"养雁"}
