{"author":"刘敞","id":174581,"strains":["平平仄平仄，仄仄平仄仄。","仄平平平平，仄仄仄仄仄。","平平仄○仄，○仄平仄仄。","平平仄平平，平仄平仄仄。","仄○平○平，仄仄平仄仄。","平平仄平平，平仄平○仄。","仄平平平○，仄仄平仄仄。","平平○仄仄，平仄平仄仄。","平平仄平仄，仄仄○平仄。"],"paragraphs":["公提史臣笔，记注天子侧。","日成唐虞风，噩噩在典策。","家声继纯粹，论著多切直。","周南未成书，流涕尝感激。","忽从东溟飞，上拱宸斗极。","清淮净无波，归马闲且奕。","帝宫青冥间，白日升晓色。","儒人相庆语，文道宜久职。","公归演纶诰，制度期能觌。"],"title":"谢学士赴阙还京师"}
