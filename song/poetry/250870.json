{"author":"刘才邵","id":250870,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平平仄平平。"],"paragraphs":["须应辞职效崔沂，岂合经时直紫微。","领郡尚叨分竹箭，羡君不肯裂荷衣。","高风久已勤山仰，妙语新从得指归。","更待春时稍暄暖，共寻烟坞与苔矶。"],"title":"过唐兴寺  其一"}
