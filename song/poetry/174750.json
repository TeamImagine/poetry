{"author":"刘敞","id":174750,"strains":["平平仄平平，仄仄○平仄。","平平仄平平，平仄○仄仄。","平平仄平仄，仄仄平仄仄。","平平平仄仄，平仄平仄○。","平平仄平仄，○仄平仄仄。","仄平平平平，仄仄仄○仄。","仄平仄平仄，平仄平仄仄。"],"paragraphs":["秋阴蔽阳光，雨潦如昏垫。","居人郁无聊，游子行可念。","方携一樽酒，欲别情不厌。","虽无车马赠，篇赋私敢占。","人生远图在，离索安足慊。","愿为东南风，刮日豁长熖。","取觞醉车轨，千里由此渐。"],"title":"雨中送张六"}
