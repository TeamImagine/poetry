{"author":"方回","id":148859,"strains":["仄仄平○平，平仄仄仄平。","仄仄仄平仄，仄仄平仄○。","平平平平仄，仄仄仄平平。","平仄仄仄仄，仄仄仄仄平。","仄平仄平仄，仄仄仄仄平。","仄仄仄○仄，平仄○仄平。","平○仄仄仄，平仄平仄○。","平仄仄仄平，平平仄平平。"],"paragraphs":["子有山中田，何不力自耕。","曰予抱奇志，犯𫐈为此行。","于兹匏瓜系，曷若凤凰鸣。","徒步未可料，一日秉国成。","老夫察时义，不待易四营。","大物苦难运，高位防易倾。","苟且忝一命，奔走疲送迎。","乡里政自佳，归来训诸生。"],"title":"次韵送胡教谕炳文如金陵二首  其一"}
