{"author":"俞德邻","id":153267,"strains":["平仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平平平仄平平。","仄平平仄平平仄，仄仄平平平仄平。"],"paragraphs":["朝暮何人肯拔尤，周民何友亦何雠。","还家久类苏耽鹤，溷世聊歌宁戚牛。","笔在不妨书甲子，诗亡谁为作春秋。","百年修短终归尽，倚杖看山任白头。"],"title":"次韵陈教授见寄二首  其二"}
