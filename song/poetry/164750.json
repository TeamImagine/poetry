{"author":"谢翱","id":164750,"strains":["平平仄仄仄平仄，平仄平平○仄仄。","仄平仄仄仄平仄，○仄仄平平仄仄。","？平仄平平仄仄，仄仄平平仄平仄。","平平平仄仄仄仄，？仄平平仄平仄。","平○仄仄○仄平，仄仄仄平○仄平。"],"paragraphs":["天云属地汗流宇，杯影龙蛇分汉楚。","楚人起舞本为楚，中有楚人为汉舞。","䴙鹈淬光雌不语，楚国孤臣泣俘虏。","他年疽背怒发此，硭砀云归作风雨。","君看楚舞如楚何，楚舞未终闻楚歌。"],"title":"鸿门斾"}
