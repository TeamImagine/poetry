{"author":"杜甫","id":3833,"strains":["仄仄仄平○仄仄，平平仄仄仄平平。","仄平○仄○平仄，平仄平○仄仄平。","仄平仄仄○平仄，仄仄平平仄仄平。","仄仄平平○仄仄，仄○平仄仄平平。"],"paragraphs":["令弟尚为苍水使，名家莫出杜陵人。","比来相国兼安蜀，归赴朝廷已入秦。","舍舟策马论兵地，拖玉腰金报主身。","莫度清秋吟蟋蟀，早闻黄阁画麒麟。"],"title":"季夏送乡弟韶陪黄门从叔朝谒"}
