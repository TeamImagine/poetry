{"author":"黄庶","id":173682,"strains":["平○平仄平，仄仄仄仄○。","仄仄仄仄平，平仄仄仄平。","仄平仄仄平，平仄平平平。","仄平仄平仄，？仄仄仄平。","平平平平仄，平仄仄仄平。","仄平仄仄仄，平○仄仄平。","仄平仄平仄，平仄平○○。","平仄平仄平，平仄仄仄平。","仄仄仄平平，仄仄平○○。","仄仄平仄仄，平○仄○平。","仄平仄仄仄，平平仄平平。","仄仄○仄平，仄平仄○平。"],"paragraphs":["生长诗与书，不信世道难。","出处愧古人，章句得一官。","舌强不肯柔，开口谁欣欢。","十年走尘土，蹭蹬苦地寒。","纡朱非良贵，宁较厚与单。","古心自突兀，胸中郁万端。","昔常玩于水，今乃知其澜。","身世心已灰，人事鼻可酸。","病卧得君诗，喜试昏膜看。","意远辞淡泊，稠重欲相宽。","以言药我病，吴鲈佐秦餐。","大句牵勉酬，韵高语难安。"],"title":"依韵和酬雷太简见贻之什"}
