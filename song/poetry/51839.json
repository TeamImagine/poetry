{"author":"喻良能","id":51839,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["洗尽红妆见玉颜，一年相别此时看。","房陵粉水休争白，姑射冰肌巧耐寒。","自爱一枝横竹外，未须千树绕江干。","东风也是相欺得，已作和羹一点酸。"],"title":"次韵宋嗣宗梅花  其二"}
