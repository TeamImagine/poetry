{"author":"徐夤","id":35047,"strains":["平仄平平仄仄平，平平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["非凿非疏出洞门，源深流崄合还分。","高成瀑布漱逋客，清入御沟朝圣君。","迸滴几山穿破石，迅飞层峤喷开云。","旧斋一带连松竹，明月窗前枕上闻。"],"title":"泉"}
