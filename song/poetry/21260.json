{"author":"晁公溯","id":21260,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["清秋独立望殊方，粉堞遥瞻埤堄长。","水满苍江平巨硖，风交翠木乱寒塘。","滞留晚岁违公府，准拟明年入帝乡。","多病早衰才不振，豫惭无赋奏长杨。"],"title":"清秋"}
