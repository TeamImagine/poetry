{"author":"李纲","id":243084,"strains":["平仄平平仄仄平，仄平仄仄仄平平。","平平仄仄平平仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["阳朔谿山冠百蛮，羡君远宦得跻攀。","声名已落寰区内，忠信自行夷貊间。","山作剑铓攒峻拔，水如罗带巧回环。","此生又作南征计，好把轻绡寄一斑。"],"title":"送李泰发吏部赴官阳朔  其二"}
