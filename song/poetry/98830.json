{"author":"华岳","id":98830,"strains":["仄仄仄平○仄仄，仄仄仄平○仄仄。","平平平仄仄○平，平仄平平仄平仄。","平平仄仄仄平平，仄平仄仄平平平。","平平仄仄平仄平，平平平仄平平平。","平平仄仄平平仄，仄平仄仄○平仄。","仄平平仄仄平平，仄仄○平仄平仄。","平平仄仄仄仄平，平平仄仄平平平。","平平○仄仄平仄，仄平仄仄平平平。","仄平仄平○平仄，仄仄平平仄平仄。","仄平仄仄仄平○，平仄仄平平仄仄。","仄○仄仄平平平，平平仄仄平平平。","平平仄仄仄平平，仄○仄○平平平。","仄平○仄平平仄，仄○仄仄平平仄。","仄仄平平○○平，仄平平仄平平仄。","平平仄平平仄平，仄仄仄仄平仄平。","仄○仄仄平○仄，仄仄仄平平仄平。"],"paragraphs":["建水合流三百里，直下富沙如撚指。","溪东披拽缆过西，千丈春风怒涛起。","香轮不解碾清江，造舟贯索成河梁。","年年麦熟梅欲黄，连城千里皆波光。","淳熙太守忧溱洧，问津日夜思无计。","老农叉手愿鸠工，叠石中流使民济。","金珠卖价不计缗，镌瑕断梓功方成。","功成燕雀贺新屋，炳然万栋辉丹青。","插天䗖蝀横江尾，下压寒潭碧无底。","市声不到画梁间，秋色尽归朱箔里。","我行一月无风波，今朝醉眼翻青罗。","金鳌背路客挥{革登}，玉虹跨浪舟飞梭。","石唇喷尽寒崖雪，雪中电掣金蛇赤。","两岸楼头将相家，八州车马神仙客。","人言辟人推政平，故此特以平政名。","我闻政事平如水，水到不平还作声。"],"title":"平政桥"}
