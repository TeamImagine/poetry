{"author":"吴芾","id":18396,"strains":["仄仄仄平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平仄。","仄平仄仄平平仄，平仄平平仄仄平。"],"paragraphs":["喜到旧家山水乡，依然山色与湖光。","此身宛在真仙窟，回首空怀太守章。","岂意新诗犹见及，尚言故郡不相忘。","自怜秕政无遗爱，安得人思蔽芾棠。"],"title":"又陈伯明知郡远寄诗篇因次韵二首  其二"}
