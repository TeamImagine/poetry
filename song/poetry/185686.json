{"author":"徐积","id":185686,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["竹为篱落水为邻，草碧花红一径新。","尽日欢声连绿野，满城和气入韶春。","歌姬汗湿眉闲翠，舞妓香生袜下尘。","酒阵诗兵皆大敌，未知元帅属何人。"],"title":"和孙元规资政游园  其三"}
