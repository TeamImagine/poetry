{"author":"王洋","id":251239,"strains":["平○仄仄平平平，○平仄仄平仄○。","仄平平仄平仄仄，○平平○平仄平。","平平仄仄仄平仄，平仄平仄平仄平。","平○仄仄仄○仄，平平平仄平○平。","仄平平仄平平仄，仄仄○○仄平仄。","仄○仄仄仄仄平，仄仄平平○仄仄。","平平平平○仄仄，仄仄平平仄平仄。","○平平仄仄平平，平仄平平仄○仄。","平平仄仄平○平，○平仄仄平平○。","○平平仄仄仄仄，仄平仄仄平平平。","仄○仄仄平仄平，平平○仄平仄○。","○平平仄仄仄仄，仄平平仄○平平。"],"paragraphs":["栖迟下国伤蹉跎，更生父子交琢磨。","雀罗门外宾客省，三鳣堂中经史多。","菑川起奉太常策，风雅先入光禄科。","人间盛事有如此，东平江夏今如何。","一廛聊寄吴山曲，白柄长镵𣃁黄独。","饮从野老自有余，饭在先生长不足。","人言功名难力取，我意功名要勤苦。","分明经训是菑畬，谁道今人不如古。","山阳隐士家传饥，长身季子今流离。","闻君酬唱得此客，牧儿贩妇哦新诗。","我将六十筋骨羸，形骸行赴沟壑期。","如君名遂尚可见，幅巾他日期追随。"],"title":"赠大猷"}
