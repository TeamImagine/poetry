{"author":"元稹","id":14549,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平平仄仄平仄，仄仄仄平仄仄平。"],"paragraphs":["莫怪逢君泪每盈，仲由多感有深情。","陆家幼女托良婿，阮氏诸房无外生。","顾我自伤为弟拙，念渠能继事姑名。","别时何处最肠断，日暮渭阳驱马行。"],"title":"赠咸阳少府萧郎"}
