{"author":"方干","id":30169,"strains":["仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["到县却应嫌水阔，离家终是见山疏。","笙歌不驻难辞酒，舟檝将行负担书。","为政必能安楚老，向公犹可钓淮鱼。","鸾凰取便多如此，掠地斜飞上太虚。"],"title":"送朱二十赴涟水"}
