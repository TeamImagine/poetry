{"author":"郭良骥","id":20177,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["南浦菰蒲遶白蘋，东吴黎庶逐黄巾。","野棠自发空流水，江燕初归不见人。","远岫依依如送客，平田渺渺独伤春。","那堪回首长洲苑，烽火年年报虏尘。"],"title":"自苏州至望亭驿有作"}
