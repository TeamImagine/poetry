{"author":"郭印","id":249621,"strains":["仄平仄平平，仄仄仄平平。","仄平仄平仄，平平○平平。","仄仄仄平平，平仄仄○平。","平平仄仄仄，仄仄平平平。","仄仄平平仄，平平仄平平。","平仄平仄仄，平平仄仄平。","平平仄仄仄，平仄仄仄平。","平仄仄平仄，仄仄平平平。","仄平○仄仄，仄仄仄仄平。","平仄平仄仄，平平仄仄○。"],"paragraphs":["日斜弄孤桐，妙趣寄无弦。","暮天四垂幕，溪山当华筵。","碧玉湛新醪，招集饮中仙。","云车夜未散，短烛蟠青烟。","合坐皆豪俊，风流踵前贤。","佳客吾岂敢，追陪幸自天。","人材未易得，终夜喜不眠。","殊特见骚雅，武库森戈鋋。","未能当笔阵，敢发一矢先。","来意何以报，惭无锦段鲜。"],"title":"当可有诗索和章次韵答之"}
