{"author":"黄庭坚","id":207003,"strains":["○○平仄平，○仄仄仄○。","平平仄平仄，平平仄平平。","仄平平仄仄，仄仄仄仄平。","平平仄平仄，仄仄平平平。","平仄○平仄，○平平仄平。","平平仄平○，○仄仄平平。","平○仄平仄，仄仄平○平。","平平平○仄，仄仄○平平。"],"paragraphs":["茶如鹰爪拳，汤作蟹眼煎。","时邀草玄客，晴明坐南轩。","笑谈非世故，独立万物先。","春风引车马，隠隠何阗阗。","高盖相摩戛，骑奴争道喧。","吾人抚荣观，燕处自超然。","城中百年木，有鹊巢其颠。","鸤鸠来相宅，日暮更谋迁。"],"title":"次韵感春五首  其五"}
