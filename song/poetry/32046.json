{"author":"姜特立","id":32046,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["每思南涧一凄然，不见风骚二十年。","子厚犹能记先友，审言且喜有家传。","蜩螗声乱无遗响，山水人亡有绝弦。","海内可能无法眼，直须参取祖师禅。"],"title":"寄韩判院南涧常伯之子"}
