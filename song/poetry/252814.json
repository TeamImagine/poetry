{"author":"黎道华","id":252814,"strains":["○平仄仄平仄平，平平平仄平○平。","仄○平平仄仄仄，仄平仄仄平平平。","○平平○平平仄，平平仄仄平平仄。","仄平仄仄仄平平，平仄平平平仄仄。","平平仄仄仄平平，仄仄○平平平平。","仄○○平仄平仄，仄平仄仄○平仄。","平○仄仄仄平仄，仄仄平平○仄仄。","仄平仄仄仄平平，仄平平平平仄仄。","○平仄平平仄平，平平平仄平平平。","仄○平仄仄平仄，平仄平平平仄平。"],"paragraphs":["三真驾鹤朝上清，金童前导双霓旌。","去如抟风不复返，至今雾雨愁青冥。","空山楼观才烟霭，山根水作青罗带。","道人绿髪映方瞳，呼吸岚光餐沆瀣。","瀛洲有路接蓬壶，欲往从之无飞车。","白浪如山海风恶，此时目断空愁予。","何如散髪一堂上，水色山容相荡漾。","赋诗把酒弄清晖，酒人奇胸诗益壮。","三真在天今几秋，瑶林琪树连琼楼。","会看云鹤下尘世，金石岩前寻旧游。"],"title":"金石台遥碧堂"}
