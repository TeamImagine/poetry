{"author":"汪元量","id":163063,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["燕玉成行把酒卮，酒卮未尽即言离。","宾鸿冒雨回峰日，旅燕冲风过海时。","棹拨蓼湾秋斫脍，剑飞梅岭夜吟诗。","明年有约重来否，一骑红尘贡荔枝。"],"title":"送张总管归广西"}
