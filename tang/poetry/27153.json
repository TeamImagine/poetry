{"author":"司马扎","id":27153,"strains":["平仄仄仄平，仄平仄○仄。","仄平平平仄，○仄仄平仄。","平平仄○仄，平仄平平仄。","仄仄平仄○，平平仄平仄。","○平仄仄仄，平仄仄平仄。","仄仄仄平平，仄平仄平仄。","仄平平平仄，平仄仄平仄。","○仄仄○平，平仄平平仄。"],"paragraphs":["常爱鲁仲连，退身得其趣。","不知鸱夷子，更入五湖去。","云霞恣摇曳，鸿鹄无低翥。","万里天地空，清飙在平楚。","藏名向宠节，辞疾去公务。","夜尽醉弦歌，日高卧烟树。","岂嗤生前乐，千载自垂裕。","论道复论功，皆可黄金铸。"],"title":"美刘太保"}
