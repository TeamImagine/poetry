{"author":"黄庭坚","id":207694,"strains":["平平平仄仄，○仄仄仄仄。","仄平仄仄仄，仄仄仄平仄。","平仄仄平平，仄仄仄仄仄。","仄仄仄平平，仄平平仄仄。","平平仄平平，○仄○平平。","仄仄○仄平，平仄○平仄。","仄平仄平平，平平○平仄。","仄平仄仄平，仄平仄仄仄。"],"paragraphs":["金声而玉振，从本用圣学。","石师所未讲，赤子有先觉。","丝直则为弦，可射可以乐。","竹笋不成芦，白珪元抱璞。","匏瓜不能匏，其裔犹为瓟。","土俗颇暖姝，西笑长安乐。","革无五声材，终然应宫角。","木人得郢工，鼻端乃可斲。"],"title":"侯元功问讲学之意"}
