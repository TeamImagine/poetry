{"author":"曾顺孙","id":163518,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["道人东鲁旧儒生，短褐翛然独自行。","禾黍离离悲故国，风沙漠漠度长城。","琴音不忍移南操，诗卷犹能续北征。","如此金台君拂袖，水天云阔去留轻。"],"title":"题汪水云诗卷"}
