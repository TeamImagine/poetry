{"author":"华岳","id":99016,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["闻说先生入建都，一年民乐吏清癯。","四厢夜月封朱户，两院春风锁翠芜。","一旦有书追驷马，万冤无计彻群乌。","焚香再拜祝公寿，问有清朝赏罚无。"],"title":"倪尚书生祠"}
