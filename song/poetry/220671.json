{"author":"邹浩","id":220671,"strains":["平○仄仄平平平，仄○仄平平○平。","仄平平仄仄仄仄，平平仄平平仄平。","平平平仄仄仄仄，○○平仄仄仄平。","仄平仄仄仄仄仄，平仄平平平仄平。","平平平平平仄仄，仄仄平仄仄平平。","仄平平仄仄仄仄，平仄○○平仄平。","平平仄仄○平仄，仄仄仄平○仄平。","仄仄平平仄仄仄，仄平仄仄平平平。","平平仄仄仄平仄，○平仄平○仄平。"],"paragraphs":["曾参爱孝通神明，乐正子春游其门。","下堂伤足不忍出，流光至今覃后昆。","阿文全似李令伯，更相为命母与孙。","母年可惧髪委雪，诸父骈头埋九原。","淮山之阳归未得，饮啜无以供晨昏。","脱身来寄岂获己，方寸摇摇旌旆翻。","飞云入望且还岫，况乃凯风吹棘薪。","白水真人挽不住，却垂故槖驰京尘。","皇天后土识君意，如君勿忧长贱贫。"],"title":"送文仲省亲"}
