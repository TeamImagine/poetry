{"author":"陆佃","id":202469,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["黄尘初出国门东，杨柳青青画隼红。","占得度关云色异，想知登望月明同。","曾传嚼蜡风情外，更悟烹鲜政事中。","闻说太平迎候远，安排骑竹有儿童。"],"title":"送虞太熙学士知太平州"}
