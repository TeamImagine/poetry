{"author":"杨时","id":215206,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["黛染烟螺拂槛低，抱城流水绿逶迤。","澄澜碎影摇青镜，斜日流峰隠半规。","坐上盈樽无俗客，壁间照夜有新诗。","登临已动忘归兴，况复清谈足解颐。"],"title":"王簿清辉亭"}
