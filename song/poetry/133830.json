{"author":"卫宗武","id":133830,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["同舟李郭喜相亲，尽日赓酬夜至分。","未信诗能穷我辈，不应天遽丧斯文。","相违虽判城西路，有约同看岭上云。","从此吟毫可停运，祇疑风月未饶君。"],"title":"舟行分途次野渡韵"}
