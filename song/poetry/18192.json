{"author":"吴芾","id":18192,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["龙山陈迹已成灰，尚忆当年戏马台。","我幸偶陪黄菊醉，君应亦向白衣来。","风高日朗三秋霁，野旷天清万象开。","好对良辰成乐事，若为不饮竟空回。"],"title":"和曾吉甫九日"}
