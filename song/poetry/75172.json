{"author":"赵蕃","id":75172,"strains":["仄仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄平平平仄仄，仄平仄仄仄平平。","平仄仄仄仄仄仄，仄仄平仄平仄平。"],"paragraphs":["顾使斯人墨绶腰，不知谁合上丹霄。","得非疲瘵要摩抚，是遣循良颁诏条。","闻道过家犹数月，尚期论荐出公朝。","过予不作一饭去，政倚相望非甚遥。"],"title":"寄孙从之"}
