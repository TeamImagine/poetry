{"author":"方干","id":30339,"strains":["仄仄平平平仄平，○平○仄仄平平。","仄平仄仄平平仄，仄仄平平仄仄平。","平平○○平仄仄，平平仄仄仄平平。","仄○平仄平平仄，○仄平平○仄平。","仄仄平平○仄仄，平平仄仄仄平平。","平平仄仄平○仄，○仄平平仄仄平。"],"paragraphs":["满目亭台嘉木繁，燕蝉吟语不为喧。","昼潮势急吞诸岛，暑雨声回露半村。","真为援毫方掩卷，常因按曲便开尊。","若将明月为俦侣，应把清风遗子孙。","绣羽惊弓离果上，红鳞见饵出蒲根。","寻君未要先敲竹，且棹渔舟入大门。"],"title":"李侍御上虞别业"}
