{"author":"徐经孙","id":118961,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄仄平平仄平。","仄仄平平平仄仄，平平仄仄仄平平。"],"paragraphs":["君恩岁序两俱新，鸾诰叨荣鹤发亲。","天上龙光疏雨露，堂前燕笑寿松椿。","孙枝子舍皆腾踏，兰省璧池交问津。","此去椒盘重献颂，斑衣中有绿衣人。"],"title":"贺汝立拜恩封"}
