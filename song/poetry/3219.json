{"author":"陈与义","id":3219,"strains":["仄平○平平○仄，仄仄平平仄平仄。","平平○仄仄平平，仄仄平平仄平仄。","平平仄仄平仄平，平仄○平平仄○。","仄平仄仄仄平仄，平仄平平平仄平。","仄平平平平仄仄，仄仄○○仄○仄。","平○平仄仄平平，平仄平平仄平仄。","平平平仄仄仄平，仄仄○○平平平。","平平平仄○○仄，仄仄平○平仄平。"],"paragraphs":["去年中秋端正月，照我霑襟万条血。","姮娥留笑待今年，净洗金觥对银阙。","高唐妒妇心不闲，招得封姨同作难。","岂惟恨满月宫里，肠断西山吴彩鸾。","却疑周生怀月去，待到三更黑如故。","人间今乏赵知微，无复清游继天柱。","南枝乌鹊不敢哗，倚杖三叹风枝斜。","明年强健更相约，会见林间金背蟆。"],"title":"中秋不见月"}
