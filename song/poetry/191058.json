{"author":"韦骧","id":191058,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["缘崖涉涧上云台，古观稀逢车马来。","翠柏迳深长蔽日，玉鱼池浅仅胜杯。","取桃人去无遗迹，锁药炉存绝旧灰。","唯仰天师凛然像，祗愁双剑起风雷。"],"title":"云台观"}
