{"author":"周紫芝","id":240415,"strains":["平平仄平平，○仄仄仄仄。","○仄仄平平，仄○仄○仄。","○平○仄仄，仄仄○仄仄。","平平仄仄平，仄仄○仄仄。","仄○仄平仄，平仄仄平仄。","仄平仄平平，仄仄○平仄。","○仄仄仄平，平平平仄仄。","仄平仄平平，○平平仄仄。","平平平仄平，仄仄仄仄仄。","平平平仄平，仄仄仄仄仄。","仄仄仄平平，平平仄平仄。","仄仄○仄平，仄平仄平仄。","仄平平仄平，平○○平仄。"],"paragraphs":["修途苦悠悠，行迈日靡靡。","间道避群凶，弛担倦行李。","重冈颇峻极，一上三十里。","荆榛塞旧蹊，设险防贼轨。","凿空破狼石，猿径仅容趾。","俯身视悬崖，骇汗如流水。","回首问仆夫，仓皇谋进止。","邓公固忠臣，王阳真孝子。","经营能几何，蹈历乃至尔。","佳晨怀故乡，绝顶步屐齿。","醉帽落清樽，浮香嚼金蕊。","岁事行晏阴，四郊复多垒。","浩歌归去来，吾行且安俟。"],"title":"九日度折岭"}
