{"author":"范祖禹","id":200785,"strains":["仄平仄平仄，○仄仄仄仄。","平平○仄○，平仄仄平仄。","平平仄平平，平平仄仄仄。","仄仄○仄平，平平仄平仄。","仄仄平仄平，○平平仄仄。","平平仄平仄，平仄平平仄。","仄仄仄平平，平平仄平仄。","平○仄平仄，平仄○平仄。","仄仄仄仄平，○○平仄○。","仄平平仄○，仄仄仄平仄。","仄○仄仄仄，平仄平平仄。","仄仄平仄平，平平仄平仄。","平○平平仄，平仄仄平仄。","仄仄○仄平，平平仄○仄。"],"paragraphs":["二年隔京洛，思见亦已久。","骊驹将戒行，姑共一杯酒。","君来买园林，山川既富有。","顾我犹旅人，安排卧林薮。","不意嵩岭云，输君先入手。","谋生已知拙，高遁惭居后。","贵富等浮云，名声似箕斗。","终当结茅屋，邻舍闻鸡狗。","杖屦作往还，过从惟野叟。","爱君修竹间，一水似崖口。","扫除石上月，寒桧揺青帚。","早赋归去来，无为事奔走。","前期知非远，同集待诸友。","寄我思洛诗，东风想回首。"],"title":"送圣徒入京兼呈纪常子进"}
