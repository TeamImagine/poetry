{"author":"陆游","id":34417,"strains":["平平○仄平平仄，仄仄仄平平仄仄。","平平平仄仄平○，仄仄○○仄○仄。","平平仄仄仄仄平，平平仄○仄平仄。","仄平仄仄平仄平，仄仄仄○平仄仄。","○平仄平仄○仄，平仄仄○平仄○。","平平仄仄○平仄，仄仄仄平平仄仄。","仄平仄平仄平仄，平仄仄○○仄仄。","仄○○平仄仄平，仄○仄仄○平平。"],"paragraphs":["秋风吹雨鸣窗纸，壮士不眠推枕起。","床头金尽酒尊空，枥马相看涙如洗。","鸿门霸上百万师，安西北庭九千里。","帐前画角声入云，陇上铁衣光照水。","横飞渡辽健如鹘，谈笑不劳投马棰。","堂堂羽檄从天下，夜半斫营孱可鄙。","拾萤读书定何益，投笔取封当努力。","百斤长刀两石弓，饱将两耳听秋风。"],"title":"秋风曲"}
