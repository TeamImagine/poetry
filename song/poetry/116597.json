{"author":"张明中","id":116597,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["雨湿桑枢夜不关，北窗谁更肯遮阑。","冷侵砚滴浑无润，冻折诗眉未系寒。","万里云容同水墨，四垂檐溜欲琅玕。","梅花枝上春应到，袖手窗前子细看。"],"title":"冷斋"}
