{"author":"司马光","id":176448,"strains":["仄平平平仄仄平，平平仄仄平仄○。","平○平仄仄仄仄，仄仄○○仄平仄。","平平仄仄平仄○，平仄仄平平仄平。","仄仄○平仄仄仄，仄平仄仄平平平。","平平仄仄仄○仄，平平仄仄平○仄。","？平平仄仄○○，仄仄仄仄平仄仄。","平平平平仄仄平，仄仄仄仄平仄平。","仄平仄仄仄仄仄，平仄仄仄平平平。"],"paragraphs":["上人工书世所稀，于今散落无复遗。","君从何处获数幅，败绢苍苍不成轴。","云流电走何纵横，昏醉视之双目明。","烈火烧林虎豹栗，疾雷裂地龙蛇惊。","须臾挂壁未收卷，阴风飒飒来吹面。","秪疑神物在暗中，宝秘不令关俗眼。","嗟余平生不识书，但爱意气豪有余。","欲求数字置座侧，安得满斗千金珠。"],"title":"和梅圣俞咏昌言五物 怀素书"}
