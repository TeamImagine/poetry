{"author":"刘子翚","id":15090,"strains":["平平平平平，平平平平平。","平平仄仄仄，仄仄平平平。","平平仄仄仄，平平仄平平。","仄平仄仄平，仄仄平平平。","平平仄仄仄，仄仄平平仄。","仄平仄仄平，仄仄平仄平。","平平仄平平，平○仄平平。","仄平平平平，仄仄平仄平。","仄仄平仄平，平仄仄平平。","平平○平仄，仄仄○○平。","○仄仄仄平，平平仄平平。","平平仄仄仄，仄仄平平平。"],"paragraphs":["哀哀孤飞禽，声鸣何悲酸。","含情若有诉，口讷无由宣。","瞻云忆旧侣，悠悠隔山川。","勿言异类微，聚散同悲懽。","零霜解叠翼，错彩销文翰。","殒身未足辞，失意诚可怜。","群飞尽投林，凌空独翩翩。","岂无栖巢枝，托迹常不安。","啄食朝竞场，流饮暮争源。","鸣弦应机发，薄命当其先。","长翮易奋飞，穷途少周旋。","风云肯借便，一举谁能攀。"],"title":"孤翼吟"}
