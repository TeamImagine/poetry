{"author":"方岳","id":127544,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["岁晚谁同涧谷槃，一牛呼犊野烟寒。","村如有雪荞花白，山未著霜桐叶丹。","是处丰登茅店酒，老夫闲散竹皮冠。","醉归更草郊居赋，传与诗人作画看。"],"title":"山行  其一"}
