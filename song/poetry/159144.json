{"author":"方凤","id":159144,"strains":["平平仄仄平平仄，仄仄○平平仄仄。","仄仄平平○仄平，仄平平仄平平仄。","○平仄仄○仄○，仄平平仄仄○○。","仄平仄仄平平仄，仄仄○平仄仄平。","平○仄仄平平仄，仄仄平平仄○仄。","仄○仄平平仄平，平平仄仄○平平。"],"paragraphs":["辽西八月边风急，塞草凝霜刁斗湿。","旅雁嗷嗷思妇哀，锦机初罢流黄织。","并州快剪裁作衣，制成千里寄相思。","巧盘诘曲同心纽，附绣回旋锦字诗。","诗长字字愁胸臆，纽比连环解难得。","解难得时君莫谖，啼红认取封时痕。"],"title":"辽西曲"}
