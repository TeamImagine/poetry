{"author":"乐雷发","id":145761,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["琼海收兵玉帐闲，又移斋舰溯涪湾。","三边形势全凭蜀，四路封疆半是山。","魏将旧闻侵剑阁，汉兵今欲卷函关。","细倾瑞露论西事，想在元戎指画间。"],"title":"送丁少卿自桂帅移镇西蜀"}
