{"author":"吕诲","id":146324,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["冥冥鸿羽在云天，邈阻风音已十年。","不谓圣朝求治理，尚容遗逸卧林泉。","羡君自有随时乐，顾我官闲饱昼眠。","应笑无成三黜后，病衰方始赋归田。"],"title":"和邵尧夫见寄"}
