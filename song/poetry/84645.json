{"author":"曹彦约","id":84645,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["秉节归来乍赐环，握兰高处自催班。","身趋地禁严凝上，名在湘清款乃间。","万灶艰难宽国步，一星咫尺近天颜。","席前若问长沙事，只有深仁渗百蛮。"],"title":"送赵安卿召除考功  其一"}
