{"author":"范成大","id":43213,"strains":["平平平仄平，○仄平平仄。","平平仄仄仄，平仄仄仄仄。","平平平仄仄，仄仄平平仄。","○仄仄平平，平平仄平仄。","○平仄仄平，平仄仄平仄。","平平仄平○，仄仄仄平仄。"],"paragraphs":["凄悲鸿雁来，泱漭鱼龙蛰。","雷霆一鼓罢，星斗万里湿。","波翻渔火碎，月落村舂急。","折苇已纷披，衰杨尚僵立。","长年畏简书，今夕念蓑笠。","江湖有佳思，逆旅百忧集。"],"title":"鄱阳湖"}
