{"author":"韩元吉","id":29545,"strains":["仄仄平平仄仄平，仄平平仄仄平平。","仄平仄仄平平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["十日风斜雨更横，一春能得几新晴。","便须蜡屐穿花去，莫惜障泥傍水行。","酒兴未妨随处发，诗狂賸判隔年程。","醉来乞得西山药，仿佛云间吹凤笙。"],"title":"次韵赵仲绩久雨夜坐有感二首  其二"}
