{"author":"陈鉴之","id":109508,"strains":["仄平平平平仄○，仄平仄○平仄平。","平平○仄仄仄仄，仄仄仄仄平平平。","平平仄仄平仄平，仄平平仄平平平。","平平平仄仄平仄，平仄平平平仄仄。","仄平仄仄仄○仄，仄仄平平仄平仄。"],"paragraphs":["六桥秋新宜醉吟，举杯共听岩鹤音。","危亭三面立老竹，宝晋数帖清人心。","凉蝉不敢喧夕曛，洞箫声绕山腰云。","摇摇归艇水纹裂，山紫天青河汉白。","想君独立对空阔，一鹭毛寒藕花月。"],"title":"同潘孔时饮总宜园孔时出宝晋数帖呼道人吹箫次日有诗予用韵答之"}
