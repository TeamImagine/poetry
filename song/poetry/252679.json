{"author":"洪皓","id":252679,"strains":["仄仄平平平仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["僻陋虽无车马喧，支頥时复抱愁眠。","我思蝶梦为园吏，君继云封作地仙。","茶碗捧来休怨后，诗坛哦罢敢争先。","形如槁木追南郭，隐几何妨效嗒然。"],"title":"次谒茶假寐之句"}
