{"author":"吴芾","id":18233,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["丐闲章上早知还，卓荦高风岂易攀。","阔步未归龙尾道，胜游先到虎丘山。","千寻古木轩窗外，一缕沉烟几席间。","况是登临有佳客，何妨终夕对孱颜。"],"title":"和蒋宣卿韵  其一"}
