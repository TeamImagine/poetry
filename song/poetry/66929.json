{"author":"楼钥","id":66929,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["不见贤甥十一年，新诗示我百余篇。","古风已喜能行意，近体尤欣细属联。","宅相真成珠在侧，冷官休叹坐无毡。","作诗勿谓今余事，更下工夫继玉川。"],"title":"又谢申之示诗卷"}
