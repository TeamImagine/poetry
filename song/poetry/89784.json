{"author":"程珌","id":89784,"strains":["仄平仄仄仄平平，平仄仄平仄仄仄。","仄平平仄仄平平，仄仄仄平○○仄。","仄平平平仄仄平，平仄平平平仄仄。","仄平仄仄平○平，仄仄仄平平仄仄。","仄仄仄仄○平仄，仄仄仄平仄仄仄。","仄平○仄仄平平，平仄平仄平平仄。","仄平平仄仄○○，仄仄平平仄仄仄。","仄平平仄平仄仄，平仄平平○○仄。","仄平平仄平○仄，仄仄平○仄平仄。","平仄○平仄仄○，仄仄平仄○平仄。","仄仄仄平平仄仄，平仄平○平仄仄。","仄仄平平平仄仄，仄平平仄仄仄仄。","平平仄仄仄○平，平仄仄平仄仄仄。","仄平仄仄平仄平，仄仄平平平平仄。","平平仄仄仄仄平，仄仄平平平仄仄。","仄平仄仄仄平○，○仄平平平仄仄。","仄仄平平平仄平，平平仄仄仄平仄。","仄仄仄仄○仄○，仄仄○仄仄仄仄。","仄仄仄仄仄平平，平平仄仄仄仄仄。","仄平仄仄仄平平，仄○仄○平仄仄。"],"paragraphs":["杜陵已醉老坡仙，生后百年恨不及。","那知开眼大江西，突兀见公正冠帻。","凛然清风不可攀，千载懦夫毛骨栗。","暇时略吐胸中云，坐使九霄成五色。","未辨执乐三千指，不计酒材七百石。","落然收宝入丹田，归省庐阜千寻碧。","那知城里住相如，但信城东有太白。","一时余子皆鹢退，家有诸郎传正脉。","世尘千劫都磨尽，独有诗缘渺亡极。","天欲留公在世间，管领风月长为客。","彩凤一鸣天地静，安得微吟容晚出。","巨止青山吞泽芥，许投顽石博拱璧。","先丘宰木已参天，幽碣未刊但惕夕。","鲁山四绝先李文，谊贯幽明光存殁。","先生匹素不可辜，傥得烟云生勃郁。","化为匹锦授丘迟，磨钝为铦希万一。","要是人贪常熟书，非关买菜复求益。","讵敢限字如昔闻，小大当唯意所适。","庶几挂在露寒堂，琅然一读意一释。","不须点白鲙松鲈，解衣卧听歌赤壁。"],"title":"代上杨诚斋"}
