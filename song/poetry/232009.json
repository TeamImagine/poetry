{"author":"李彭","id":232009,"strains":["仄仄仄仄仄，仄平平仄平。","仄平平○仄，仄仄仄平平。","仄平平仄平，仄仄仄平平。","平平平仄仄，仄仄○平平。","仄平仄平○，仄仄○平平。","平平仄平仄，平平仄平○。","平平○仄仄，仄仄平平平。","仄仄平仄仄，○仄平平平。","○○仄平仄，平平平仄平。"],"paragraphs":["艇子打两桨，石城催莫愁。","不嫌波浪阔，但惧水生洲。","大堤多女儿，草暖复桑柔。","盈盈成雅步，皎皎临清流。","翠钗挂人冠，自作横陈谋。","非无一时好，高怀讵能留。","朝歌回墨翟，馈药逃东丘。","此岂聊复尔，颇似怜包羞。","长吟望烟际，飞来双白鸥。"],"title":"再次元亮韵"}
