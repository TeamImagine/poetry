{"author":"沈与求","id":250338,"strains":["仄平○仄○平平，仄平平仄平仄平。","仄平仄平平仄平，○仄平仄○平平。","仄○仄仄仄仄平，仄仄平○○平平。","仄○平仄仄仄平，平仄仄仄平仄平。","仄平仄仄平平○，平○仄仄仄仄平。","○仄仄仄○○○，仄平仄仄仄仄平。","仄仄仄仄平平平，平平○平仄平平。","平仄仄平仄平平，○仄仄仄平仄平。","平平○仄○仄平，仄平仄仄平平平。","仄平仄平仄平○，仄平仄仄仄仄平。","仄○仄平仄仄○，○仄平仄平平平。","平平仄仄平仄平，仄平仄平仄仄平。","仄仄？仄平仄○，仄仄○仄○平平。","仄平○平仄平平，平平○仄仄仄平。","平平仄仄仄仄平，仄平平平平仄平。","仄平平平○平○，仄仄仄仄平仄平。","仄平仄仄仄仄○，平平仄仄平仄○。","仄平仄仄平○平，○平平仄平平平。"],"paragraphs":["疾风吹雨回江城，𫇛牙呕哑潮欲平。","客居喜无人事撄，相与环坐临前楹。","眼中水怪状莫名，出没沙觜如浮罂。","复如缁笠绝两缨，浑沌七窍俱未形。","块然背负群𫚥行，嗟其巧以怪自呈。","凝目愯视相将迎，老渔旁睨笑发声。","曰此水母官何惊，江流如奔绝沧瀛。","潮汐往来月为程，藏纳众污无满盈。","浮埃沈滓溷九清，结成此物宜昏盲。","使𫚥导迷作双睛，乃能接迹蚌与蛏。","亦犹巨蛩二体并，离则无目为光精。","江天八月霜叶鸣，罟师得𫚥供水征。","水母弃掷罗纵横，试令收拾输庖丁。","绛矾收涎体纡萦，飞刀镂切武火烹。","花甆饤饾粲白英，不殊冰盘堆水晶。","稻酰韲寒芼香橙，入齿已复能解酲。","遣渔止矣勿复评，嗟哉此性愚不更。","定矜故态招三彭，且摩枵腹甘藜羹。"],"title":"钱塘赋水母"}
