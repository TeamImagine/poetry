{"author":"晁说之","id":219584,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["残岁初霙慰所思，征衣坂路固无奇。","漫知谢女能联句，安得颜儿与接诗。","嵩岳梦中宜寂寂，雕山眼底尚迟迟。","明年花发应如许，坐看游蜂忆此时。"],"title":"途中对雪"}
