{"author":"韩偓","id":32068,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["日离黄道十年昏，敏手重开造化门。","火帝动炉销剑戟，风师吹雨洗乾坤。","左牵犬马诚难测，右袒簪缨最负恩。","丹笔不知谁定罪，莫留遗迹怨神孙。"],"title":"八月六日作四首 一"}
