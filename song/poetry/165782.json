{"author":"黎廷瑞","id":165782,"strains":["平仄平平平，仄仄仄仄仄。","仄平仄仄仄，仄仄○仄○。","○○仄平平，仄仄平仄仄。","平平仄平平，平仄仄仄仄。","平平仄仄仄，仄仄仄平仄。","仄平平仄平，平仄仄平○。","仄仄仄○仄，仄仄仄仄仄。","仄仄平平平，仄平○仄仄。"],"paragraphs":["高树停归云，峭壁下落照。","北风一万里，绝顶吹野烧。","行行念高堂，履险心欲掉。","茅茨者谁家，喧语杂老少。","开门止我宿，四壁乱蓬藋。","自言兵火余，零落仅余噍。","世故莽难诘，浊酒寄一笑。","月黑云冥冥，屋头闻虎啸。"],"title":"过浩山"}
