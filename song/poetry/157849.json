{"author":"韩维","id":157849,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["高秋水木变清光，荷叶干枯{禾罢}䅉黄。","习静久安融子懒，乘欢聊发次公狂。","未甘浊酒欺人老，深喜寒花入坐香。","更谢林端新月色，留连归舫尽三觞。"],"title":"湖上饮"}
