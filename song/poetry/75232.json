{"author":"赵蕃","id":75232,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["闲中未免和诗忙，忙里偷闲莫自妨。","一梦江山惊草草，半春风雨自常常。","桃花落去空流水，燕子归来非故乡。","世事多端付醇酎，我知公不愧平阳。"],"title":"远斋用常字韵见贻次韵"}
