{"author":"陈亮","id":73084,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["九重寤寐忆忠诚，故向长沙起贾生。","魏阙丝纶新借宠，秦淮草木旧知名。","已闻塞下销锋镝，正自胸中有甲兵。","万幕从兹无减灶，笑看卧鼓旧边城。"],"title":"送文子转漕江东二首  其一"}
