{"author":"苏轼","id":193700,"strains":["仄仄平平仄，平平仄仄○。","仄平平仄仄，平仄○平平。","仄仄平平○，○平仄仄平。","仄平平仄仄，仄仄仄平平。","○仄平平仄，平平仄仄平。","平平仄○仄，仄仄仄平平。","仄仄平平仄，平平仄仄平。","平平仄仄仄，仄仄仄平平。"],"paragraphs":["徙倚秋原上，凄凉晚照中。","水流天不尽，人远思何穷。","问谍知秦过，看山识禹功。","稻凉初吠蛤，柳老半书虫。","荷背风翻白，莲腮雨退红。","追游慰迟暮，觅句效儿童。","北望苕溪转，遥怜震泽通。","烹鱼得尺素，好在紫髯翁。"],"title":"宿余杭法喜寺后绿野堂望吴兴诸山怀孙莘老学士"}
