{"author":"梅尧臣","id":46754,"strains":["仄平仄○仄仄仄，平○仄平○仄仄。","平仄平仄仄仄平，仄平平平仄平仄。","仄○平平仄仄平，平平平仄平仄仄。","仄仄仄仄仄仄仄，平平仄仄平平仄。","平平仄仄仄平平，仄仄平平平仄仄。","平平○平仄平平，平仄仄仄仄平仄。","仄仄平平仄仄仄，平仄平平仄平仄。","仄仄仄仄平仄仄，平平仄平仄平仄。"],"paragraphs":["绿蒲作帆一百尺，波浪疾飞轻鸟翮。","瓜步山傍夜泊人，石头城边旧游客。","月如冰轮出海来，江波千里无物隔。","自古有恨洗不尽，于今万事何由白。","依稀可记鲍家诗，寂寞休寻江令宅。","杨花正飞𫚖鱼多，良脍举酒谢河伯。","但令甘肥日饱腹，谁用麒麟刻青石。","去舸已快风亦便，宁同步兵哭车轭。"],"title":"送胡公疏之金陵"}
