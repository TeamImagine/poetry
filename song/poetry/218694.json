{"author":"李廌","id":218694,"strains":["仄仄仄平仄，仄平平仄平。","仄仄仄仄仄，仄平仄平平。","平仄仄仄平，平仄平仄平。","仄平仄仄仄，平仄仄平平。"],"paragraphs":["楚女唱桃叶，楚巫歌竹枝。","壮士抚长铗，语阑亦兴悲。","君看拱把松，中有千岁姿。","蕣华不及夕，柯叶漫成篱。"],"title":"同德麟仲宝过谢公定酌酒赏菊以悲哉秋之为气萧瑟八字探韵各赋二诗仍复相次八韵某分得哉萧二字  其一"}
