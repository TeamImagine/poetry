{"author":"丘葵","id":162418,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["笑踏冬晴过一村，谁家松竹护柴门。","初来犹似行婆室，良久方知鹿苑园。","煮茗相邀论白业，据梧不觉到黄昏。","娟娟梅树梢头月，不待开花已断魂。"],"title":"自湖尾至欧崎村一丘松竹步入其间乃白莲堂有一老妪揖客而坐道人云此师长娘也堂前有两树梅青腴可爱徘徊久之不觉日暮"}
