{"author":"周密","id":153701,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["幽栖尘不到吟边，闲爱抄书静爱禅。","墨本双钩临曲水，素琴三叠忆斜川。","笋簪雨足初抽玉，柳茧春寒未漂绵。","病懒不生槐蚁梦，西畴种秫北窗眠。"],"title":"幽居春晚"}
