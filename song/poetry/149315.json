{"author":"方回","id":149315,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["落木萧萧泽国宽，偶舒岩啸纵川观。","六鳌海阔征帆远，万象天低步屧寒。","旅泊余生箪食菲，宦游旧味瓮虀残。","达人不堕牛山泪，何待将心与汝安。"],"title":"次韵夹谷子括吴山晚眺  其三"}
