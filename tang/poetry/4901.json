{"author":"韩翃","id":4901,"strains":["平仄平平仄，平平仄仄平。","仄平○仄○，平仄仄平平。","仄仄平平仄，平○仄仄平。","平平○仄仄，平○仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["黄阁开帷幄，丹墀侍冕旒。","位高汤左相，权总汉诸侯。","不改周南化，仍分赵北忧。","双旌过易水，千骑入幽州。","塞草连天暮，边风动地秋。","无因随远道，结束佩吴钩。"],"title":"奉送王相公缙赴幽州巡边"}
