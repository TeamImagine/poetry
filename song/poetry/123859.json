{"author":"王柏","id":123859,"strains":["仄仄仄仄平，仄仄仄平仄。","仄平平平平，仄○仄仄仄。","仄○平仄平，○仄○仄○。","仄平平仄仄，平仄平○仄。","平平平仄仄，仄平平仄仄。","平平仄○平，仄仄平平仄。","平平○平平，平仄仄平仄。","仄平平仄○，仄仄仄仄仄。","平仄平平平，平仄仄平仄。","平仄仄平平，平仄仄平仄。"],"paragraphs":["我已百念灰，只有敬贤念。","事之云乎哉，敢分席半片。","不思笙鹤随，犹望衣钵禅。","举杯邀杖履，同问春深浅。","徘徊梅月下，不嗔蘋藻荐。","公诗太过情，置我冰而炭。","年来从心游，琴瑟幸非远。","一谦生万和，一默屈大辨。","今日知公心，它日识公面。","朝夕愿趋隅，稽首侍香案。"],"title":"书隠和韵谢再答之"}
