{"author":"胡仲弓","id":136477,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["图中想像晋桃源，问著桃源不敢言。","只道乱来无境土，谁知静里有乾坤。","年深莫辨烟霞迹，洞古犹粘苔藓痕。","吟杖懒随刘阮去，漫寻春色到柴门。"],"title":"题桃源图  其二"}
