{"author":"乐备","id":31395,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["吾道如君有几人，生憎轻薄白头新。","林泉卜筑何妨静，诗酒寻盟不厌频。","小雨汀洲松浦霁，斜阳花草玉峰春。","芒鞋竹杖须乘兴，快取平生见懒真。"],"title":"次马得闲幽居客至韵"}
