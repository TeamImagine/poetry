{"author":"韩琦","id":90651,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["去年巴蜀失秋成，西顾饥流恻睿情。","尝忝乘轺宣渥命，更烦持节拯遐氓。","夜亭微雨多侵梦，春峡繁花少记名。","到日莫辞行部数，属城凋瘵望君生。"],"title":"韩渎学士领益漕"}
