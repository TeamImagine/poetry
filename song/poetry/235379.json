{"author":"程俱","id":235379,"strains":["○平仄仄平平仄，平仄平○平仄仄。","仄平仄○○平平，仄仄仄平平仄仄。","平平仄仄仄○仄，仄仄平平○仄仄。","平平仄平平仄仄，仄仄○平平仄仄。","仄平○仄仄平平，仄仄仄平○仄仄。","平平仄仄仄平仄，平仄平平平仄仄。","仄平平仄○平平，仄仄平平仄平仄。","平平仄仄仄仄仄，仄仄仄平平仄仄。","仄平平○○平仄，仄仄仄平平仄仄。","平平仄仄仄平平，仄仄平○仄平？。"],"paragraphs":["三雄未辨谁朱紫，祇有群狙聊作使。","卧龙偃蹇正躬耕，一饱但知藜藿美。","平生习气故难尽，品藻芜菁传锦里。","投醪饮河真有味，置薤留根何足比。","要知茹草可终身，肯作染羮摇食指。","公今啸诺坐堂上，方丈盈前宁少此。","戏持微草调诸伧，笔势滔滔下南纪。","云亭漫吏食不足，几欲送穷烦郁垒。","拔毛蒸瓠当家鹜，漱石枕流徒厉齿。","因公始识武侯鲭，盖地何当似芣苢。"],"title":"蔡州叶翰林寄示近诗次韵八首 诸葛莱"}
