{"author":"陆佃","id":202478,"strains":["平平平仄仄平平，仄仄平平仄仄平。","平仄仄仄平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["三阳新已换三阴，润泽才逾一寸深。","无地得施调国手，惟天知有爱民心。","霜毛一半浑如雪，玉貌诸余少似今。","且向尊前尽情醉，不须辛苦问为霖。"],"title":"依韵和查应辰朝散雪二首  其一"}
