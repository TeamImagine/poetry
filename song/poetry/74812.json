{"author":"赵蕃","id":74812,"strains":["平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["深居度日浑亡赖，小役逾旬抑又疲。","到处青山恃青眼，随行黄卷有黄诗。","少陵授受后千载，此老风流彼一时。","众作沛然虽莫御，要云万折必东之。"],"title":"读山谷文"}
