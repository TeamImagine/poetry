{"author":"田锡","id":112154,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄平平平平仄仄，平平平仄仄平平。"],"paragraphs":["菊花潦倒雨冥冥，秋菌参差上壁生。","台榭可堪闲眺望，池笼不快野心情。","猿啼山馆寒无梦，灯背风帘滴到明。","却为农家妨敛获，丛祠精舍拟祈晴。"],"title":"水霖"}
