{"author":"刘敞","id":174297,"strains":["平仄平仄○，仄平仄平仄。","仄仄仄平平，仄平仄平仄。","仄平平平仄，仄仄平仄仄。","仄仄仄仄仄，平平仄平仄。","○○平仄仄，仄仄平平仄。","平平平仄仄，平仄平平仄。","平○平平平，平○○仄仄。"],"paragraphs":["秋至天地间，百芳变枯草。","爱尔得雄名，宛然出陈宝。","未甘阶墀陋，肯与时节老。","赤玉刻缜栗，丹芝谢凋槁。","鲜鲜云叶卷，粲粲凫翁好。","由来名实副，何必荣华早。","君看先春花，浮浪难自保。"],"title":"鸡冠花"}
