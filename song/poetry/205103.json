{"author":"吴栻","id":205103,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄仄。","仄仄平平平仄仄，平平平仄仄平平。"],"paragraphs":["闻公载酒合江亭，要使邦人识使星。","宿雨乍晴聊信马，晓风初熟更扬舲。","赋成不是缘鹦鹉，诗就当和为脊令。","只欠湘灵来鼓瑟，渔歌声断数峰青。"],"title":"和周焘合江亭  其二"}
