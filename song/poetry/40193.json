{"author":"陆游","id":40193,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["纸窗百衲地炉红，围坐牛医卜肆翁。","时节杯盘来往熟，朝晡盐酪有无通。","男丁共结春耕耦，妇女相呼夜绩同。","老子颓然最无事，客归自策读书功。"],"title":"村舍书事"}
