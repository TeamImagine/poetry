{"author":"苏辙","id":197819,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["潦倒形骸山上樗，每经风雨辄凋疏。","劳君为写支离状，异日长看老病初。","落笔纵横中自喜，赋形深稳妙无余。","偶然挂壁低头笑，俱幻何妨彼亦如。"],"title":"张秀才见写陋容"}
