{"author":"董瞿老","id":171015,"strains":["平仄仄平平平，平平仄仄平平平。","仄平仄仄平仄○，平平平仄○平平。","仄仄仄平平平，平平仄仄仄平○。","仄平平仄平仄○，○平平仄平仄平。","仄平平仄平仄仄，仄仄仄仄仄仄平。","仄平仄仄仄平仄，仄仄平平仄平仄。","仄平仄仄仄平平，平平平平平仄仄。","平平平平平仄仄，仄平平仄仄平仄。","○平仄仄仄仄○，平仄○平平仄仄。","仄平仄仄仄○平，仄仄平平仄平仄。","平平仄平平仄平，仄平仄平仄仄平。","仄平仄平仄仄仄，仄平平仄平平平。","平平仄平仄仄平仄仄，仄仄平平仄平仄。"],"paragraphs":["君不见昌黎翁，南迁益觉文章工。","滑稽戏作毛颖传，陶泓之族称宏农。","又不见东坡翁，生涯寄食破研中。","诋诃龙尾尊凤咮，更夸丹石蒸赤红。","古来文士耽翰墨，十有八九坐此穷。","怪君落笔妙言语，四壁才堪蔽风雨。","几年结柳送奴星，文穷跳梁推不去。","研能穷人君不鄙，尔来谀墓得龙尾。","缇巾十袭不妄观，碑字三缣何足拟。","玉堂视草乃称之，只恐玄文似扬子。","君夸此研文似罗，奈君鹿裘带索何。","我虽忍穷亦好事，尚能搜句为君歌。","呜呼鲁公乞米家食粥，不费银钩写珠玉。"],"title":"黄彦与从无逸求妻埋铭以研谢之无逸邀予作歌"}
