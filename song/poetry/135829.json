{"author":"蔡襄","id":135829,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄○平平仄仄，平平○仄仄平平。","仄平平仄平○仄，仄仄○平仄仄平。","平仄○平平仄仄，平平仄仄仄平平。","○平仄仄平平仄，○仄平平仄仄平。"],"paragraphs":["置器功成佚退身，故园南望整车茵。","青冥直上无余事，白首归来有几人。","门外离筵晴日晓，江边行路杂花春。","橐金均散心如水，冢树重攀泪满巾。","杯酒相逢耆旧少，山川不改岁华新。","从公几杖何由去，更祝千年比大椿。"],"title":"送张太傅还乡"}
