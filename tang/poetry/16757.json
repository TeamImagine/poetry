{"author":"白居易","id":16757,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["地偏坊远巷仍斜，最近东头是白家。","宿雨长齐邻舍柳，晴光照出夹城花。","春风小榼三升酒，寒食深炉一椀茶。","能到南园同醉否，笙歌随分有些些。"],"title":"自题新昌居止因招杨郎中小饮"}
