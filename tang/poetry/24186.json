{"author":"薛逢","id":24186,"strains":["平平○平○仄仄，仄○○仄仄平仄。","平平○平○仄平，仄仄平○仄平○。","仄仄平仄○，仄○平仄平。","平平仄仄仄○仄，仄仄平○平仄平。","平平仄仄平平仄，仄仄平平仄○仄。","仄平仄仄平仄平，○平平仄○平仄。","仄平仄仄仄仄○，仄仄平仄平仄平。","平平仄仄仄平仄，平仄仄平仄○平。","平平平仄○平仄，仄仄仄平平仄仄。","仄○平仄仄仄平，仄仄平平仄○仄。","仄仄平平平仄仄，平仄平平平仄仄。","○平仄仄仄平平，仄仄平平仄平仄。","平平仄仄平平平，仄仄仄○○仄平。","平平仄仄平平仄，平仄平平平仄平。","仄平仄仄平平仄，仄仄平平仄平仄。","仄仄○平○仄平，平○仄仄平平仄。","○仄平平平仄平，仄平平仄仄平平。","平平仄仄○○仄，仄仄平平平仄平。"],"paragraphs":["朝光如飞犹尚可，暮更如箭不容卧。","犍为穿城更漏频，一一皆从枕边过。","一夕凡几更，一更凡几声。","青春枉向镜中老，白发虚从愁里生。","曾窥帝里东邻女，自比桃花镜中许。","一朝嫁得征戌儿，荷戈千里防秋去。","去时只作旦暮期，别后生死俱不知。","风惊粉色入蝉鬓，愁送镜花潜堕枝。","前年因出长安陌，见一女人头雪白。","日中扶杖憩树阴，髣髴形容认相识。","向予吁嗟还独语，曾与君家邻舍住。","当时妾嫁与征人，几向墙头诮夫主。","花开叶洛何推迁，屈指数当三十年。","眉头薤叶同枯叶，琴上朱弦成断弦。","嫁时宝镜依然在，鹊影菱花满光彩。","梦里长嗟离别多，愁中不觉颜容改。","叹息人生能几何，喜君颜貌未蹉跎。","因君下马重相顾，请奏青门肠断歌。"],"title":"追昔行"}
