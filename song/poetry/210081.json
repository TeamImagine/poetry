{"author":"秦观","id":210081,"strains":["平平○仄仄，仄仄仄平平。","平平仄平平，仄仄仄仄平。","平平仄仄仄，仄仄平仄○。","仄平平平平，仄仄仄仄平。","仄平仄仄仄，仄仄平仄平。","平平仄平平，平仄○○平。","平平仄平仄，平平仄平仄。","仄平仄平平，仄仄仄平仄。","平○仄仄○，仄仄平平仄。","平平仄○仄，○仄仄平仄。","仄仄平仄平，仄仄仄○仄。","仄平平仄平，平平仄平仄。"],"paragraphs":["方塘收雨脚，落日半遥岑。","芙蕖浄娟娟，丽服抚翠衾。","无言意自远，欲渡秋水深。","缅怀平生人，对此讵可寻。","弄芳惜晼晚，酒至谁与斟。","天涯有归云，聊寄相思心。","心开获清赏，芙蕖一何绮。","美人艳新妆，敛袂照秋水。","端如荡子妻，顾自良家子。","黄金选燕赵，摇落对江沚。","薄暮风雨来，独立泪如洗。","望君君讵知，倾宫定谁似。"],"title":"荷花"}
