{"author":"薛季宣","id":63070,"strains":["仄○仄平平，仄仄仄平仄。","平平仄仄平，平仄平仄仄。","仄仄仄平平，平仄平平平。","○平仄平仄，仄仄平○仄。","○平仄平平，仄○平平○。","仄平仄平平，平仄平仄仄。","平○仄仄仄，仄仄平平仄。","平仄仄平○，仄仄○平仄。","平平○仄仄，仄仄平平仄。","○平○仄仄，仄仄○平仄。","平平平仄○，仄仄平平仄。","○仄仄平平，仄仄平仄○。"],"paragraphs":["稔闻韵乡名，不识韵乡面。","班班隠豹文，窥管时一见。","譬彼闼婆城，寻逐沧流漩。","闻韶在齐国，九奏何当变。","王侯韵乡人，少长居乡县。","韵乡指迷涂，贻我书一卷。","森如入武库，宝璧纷交荐。","群玉屣登临，赫日吹风霰。","家鸡将野鹜，后素诗何绚。","长安行即到，岂在临渊羡。","千金端不如，变色先生馔。","从可狎江鸥，六籍居贯穿。"],"title":"谢王尉见赠龙溪集"}
