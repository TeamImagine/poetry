{"author":"陆游","id":34552,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["书生事业绝堪悲，横得虚名毁亦随。","怖惧几成床下伏，艰难何啻剑头炊。","贷监河粟元知误，乞尉迟钱更觉痴。","已卜一庵鹅鼻谷，可无芝术疗朝饥。"],"title":"有感二首  其一"}
