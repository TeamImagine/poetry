{"author":"李弥逊","id":253313,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["霜髭病起若相侵，销尽平生未了心。","一事关身俱是梦，万缘弹指已非今。","月林清影元无定，山路幽香不可寻。","唤取汤休共清夜，静听帘雨写鸣琴。"],"title":"病后戏呈谟老禅师"}
