{"author":"杜光庭","id":52123,"strains":["仄○平仄仄，仄仄仄平平。","平○平仄仄，○仄仄○平。","仄仄平仄仄，平平○仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","平仄仄平仄，平平仄仄平。","平仄仄平仄，平仄仄平平。"],"paragraphs":["太空包有象，至道杳无形。","承和通妙气，应感达中情。","倏忽周八极，依稀降万灵。","微香陈素款，委质表丹诚。","远泛翔鸾盖，遐攀绮凤旌。","烟宫高郁郁，云阁上亭亭。","琼驾出霄汉，金龙入太清。","甘露洽人世，家国悉安宁。"],"title":"解坛颂"}
