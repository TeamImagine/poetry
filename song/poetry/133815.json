{"author":"卫宗武","id":133815,"strains":["平仄平平平仄仄，平平仄仄仄平仄。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["盈尺为祥须应占，洪纤著物类形盐。","幻成列阜鼍城涌，散作千林蝶阵粘。","清友不妨添玉骨，苍官俄怪变银髯。","祇怜岁岁催人老，染尽华颠亦可嫌。"],"title":"和野渡甲申雪吟  其一"}
