{"author":"张矩","id":132438,"strains":["平平○仄平，○平仄平仄。","平平平平平，仄仄仄平仄。","平平仄平仄，仄仄平仄○。","仄仄平平平，○平仄平仄。","平平仄仄平，平○仄平仄。","仄○仄平仄，仄平仄平仄。"],"paragraphs":["寒云凝不飞，回风舞霏雪。","移多山凹平，渐释涧声咽。","饥乌噤无语，老树僵欲折。","薄暮渔舟归，行人稍稀绝。","诗翁酒力微，清兴渺天末。","夜深有奇事，玉楼耿寒月。"],"title":"赋山水雪景"}
