{"author":"邓犀如","id":27846,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["日沈露下不胜寒，绝顶江南第一山。","脚底云平疑可步，身边月近似容攀。","诸天合在虚无际，清磬应闻缥缈间。","欲拼今宵不成寐，遇风高处著仙班。"],"title":"华盖山"}
