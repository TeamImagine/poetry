{"author":"易祓","id":84323,"strains":["平平平平仄平平，仄仄仄仄○○平。","平仄平平仄平仄，平平仄平仄○仄。","仄○平仄仄仄平，平平平仄平仄○。","平平仄仄○平仄，仄仄平平平仄○。","仄仄平平仄平平，仄平平平平仄平。","仄平○仄平仄仄，仄仄○平仄平仄。","仄仄平平仄仄平，平平仄仄平平平。","仄○仄平仄仄仄，仄仄○仄平平平。","仄平平平仄○仄，平仄平平平仄仄。","仄○平平○仄平，平○仄平仄平仄。"],"paragraphs":["湘江东西直浯溪，上有十丈中兴碑。","谁凿丰碑镇山曲，溪边美人美如玉。","想当歌颂大业时，胸蟠星斗光陆离。","蚕须虿尾更清劲，凛凛襟怀冰雪莹。","水部之文鲁公书，两翁寥寥千载余。","后来更有黄太史，健笔题诗起翁死。","一派溪流彻底清，溪边镜石坚而明。","我思古人不可见，水石犹作琼瑰声。","朅来名山访遗迹，烟雨凄迷山路湿。","野叟蒙头看打碑，君其问诸水边石。"],"title":"浯溪中兴颂"}
