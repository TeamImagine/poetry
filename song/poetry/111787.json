{"author":"刘克庄","id":111787,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["乍脱重裘试薄纨，绿阴多处小凭栏。","李甘尚可分螬半，柿落何妨拾鸟残。","贷粟监侯宁忍饿，借衣友婿不如寒。","獠奴但怪沉吟久，肯信诗中字未安。"],"title":"小园即事五首  其三"}
