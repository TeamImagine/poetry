{"author":"陈造","id":59453,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["吏能儒业实惭名，晚喜论交盖代英。","千里久劳魂梦往，一欢犹阻咄嗟成。","粲花论胜违频听，击钵诗工况莫京。","别后槱溪萦望眼，此心川水漫东倾。"],"title":"次韵招饭不赴"}
