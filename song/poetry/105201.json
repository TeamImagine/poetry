{"author":"杜范","id":105201,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["故山携手惬心期，里社从游即旧规。","十雨五风深望岁，一尊重会只催诗。","多君格力开坛社，得句精神见睫眉。","匹马秋风思远道，此盟常恐忆它时。"],"title":"戊寅夏和赵十七兄招提偶作"}
