{"author":"刘克庄","id":110865,"strains":["平平平仄仄平平，平仄平仄仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["厨人无职主君闲，春日惟供菜满槃。","山下鸱肥聊共饱，堂中羊美得常餐。","遍尝忧患肱三折，已过光阴指一弹。","老去有巾宜漉酒，笑它楚客切云冠。"],"title":"三和二首  其二"}
