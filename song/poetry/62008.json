{"author":"虞俦","id":62008,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["为瑞虽多却不宜，谁怜孤坐拨灰时。","兴添竹叶蛆浮瓮，瘦损梅花雀抱枝。","闭户从教行迹断，裹裘犹怯暮寒欺。","天工似欲还三白，冷淡家风合有诗。"],"title":"和汉老弟喜雪"}
