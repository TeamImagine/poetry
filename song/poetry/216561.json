{"author":"张耒","id":216561,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十首新诗换牡丹，故邀春色入深山。","御袍黄粉天然薄，醉脸胭脂分外殷。","开晚东君留意厚，落迟晴昼伴春闲。","狂来满插乌纱帽，未拟尊前感鬓斑。"],"title":"和陈器之谢王渑池牡丹"}
