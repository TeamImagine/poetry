{"author":"黄庭坚","id":206712,"strains":["仄平仄平平，○仄仄仄仄。","仄平平平平，平仄仄平仄。","○仄仄平平，仄仄仄平仄。","仄平○仄仄，平仄平仄仄。","平平仄平平，仄○仄平仄。","平平仄平仄，平仄仄仄仄。","平○仄平平，平仄仄平仄。","仄平○仄仄，仄仄平仄仄。","仄仄平仄平，仄仄平仄仄。","平○仄平○，平仄平平仄。","平平平○仄，平仄仄○仄。","仄平○仄仄，平仄平仄仄。","仄仄平仄平，仄仄平平仄。"],"paragraphs":["曩谁筑孤亭，胜日有感遇。","永怀刘随州，因榜白云句。","遗老不能谈，岁月忽成屡。","绿阴斤斧尽，华屋风雨仆。","吴侯七闽英，宰县有真趣。","弦歌解民愠，根节去吏蠹。","材收佛宫余，工有子来助。","厦成燕雀贺，水满凫雁翥。","四海名士来，一笑佳客聚。","云兴碧山留，云散清江去。","斯须成苍狗，皆道不如故。","至人观万物，谁有安立处。","寄语吴令君，但遣糟床注。"],"title":"次韵吴可权题余干县白云亭"}
