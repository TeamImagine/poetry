{"author":"刘一止","id":237580,"strains":["平平仄仄平仄○，平平仄平○仄平。","平平平仄仄仄仄，平平仄平平仄平。","仄平平平平仄仄，平仄平平○平仄。","平平仄仄平平平，平仄平平仄平仄。","平平平平○仄平，平平仄○平平平。"],"paragraphs":["饥来命饷寒索衣，官家养兵如养儿。","时平军律久玩弛，辕门笑歌骄莫随。","往时金陵囚刺史，今者杭州漕臣死。","稽天烈焰穷朝昏，千丈红霞炫江水。","邻州之兵如此兵，呜呼此难何时平。"],"title":"闻杭州乱二首  其一"}
