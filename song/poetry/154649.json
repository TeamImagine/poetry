{"author":"董嗣杲","id":154649,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["白云几叠翠岚重，往往踈钟出梵宫。","石骨谁人镌佛像，岭头何处觅仙翁。","楼台水月丹青地，帘幕莺花锦绣丛。","游子莫支苍竹去，风雷容易起虚空。"],"title":"葛岭"}
