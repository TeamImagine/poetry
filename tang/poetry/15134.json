{"author":"白居易","id":15134,"strains":["仄仄仄仄仄，仄仄仄仄平。","仄○平仄仄，仄仄平○平。","平仄仄仄仄，平仄平○平。","平仄仄平仄，仄平平仄平。","仄平平仄仄，○仄仄平平。","仄平平仄○，仄仄平仄平。","平○仄仄仄，○仄平平平。"],"paragraphs":["我貌不自识，李放写我真。","静观神与骨，合是山中人。","蒲柳质易朽，麋鹿心难驯。","何事赤墀上，五年为侍臣。","况多刚狷性，难与世同尘。","不惟非贵相，但恐生祸因。","宜当早罢去，收取云泉身。"],"title":"自题写真"}
