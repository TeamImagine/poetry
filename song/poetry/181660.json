{"author":"郑獬","id":181660,"strains":["平仄仄平平，仄平仄○仄。","平平仄仄○，平仄平平仄。","平○仄仄平，仄○平平仄。","平○○平仄，○仄平○仄。","平仄平平平，仄仄平平仄。","○平仄仄平，○仄平平仄。"],"paragraphs":["秋影落西湖，渌波浄如眼。","摇船入芰荷，船里清香满。","花深不见人，但听歌声远。","还从过船处，折倒青荷伞。","为采秋芳多，不觉飞霞晚。","回船未到堤，更引金莲盏。"],"title":"湖上"}
