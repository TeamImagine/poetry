{"author":"王之望","id":16863,"strains":["仄平平仄平，平仄仄○仄。","仄平平仄平，平仄仄仄仄。","平平平仄平，平仄仄平仄。","平○仄仄平，仄仄平平仄。","平平仄平平，仄仄平仄仄。","○平仄○仄，仄仄仄仄仄。","仄平平平平，仄仄平仄仄。","平仄仄平仄，仄仄仄仄仄。","仄○平仄○，仄仄仄平仄。","仄○仄仄平，平仄仄平仄。","仄仄平平平，平仄仄平仄。","仄仄仄平平，仄平仄平仄。"],"paragraphs":["令威千岁归，城郭尚如故。","我今还故乡，陵谷亦易处。","荆榛荒旧蹊，溪壑改新路。","城中十万家，碧瓦生烟雾。","茅茨变闾阎，旧屋无一柱。","相逢访亲旧，十百不一遇。","岂无新人民，往往皆旅寓。","元帅念疲瘵，抚养若稚孺。","近闻田里间，稍稍复逃户。","会当一二年，功效见生聚。","但恐锋车来，追诏不容住。","努力慰斯民，望公若羊祜。"],"title":"赠襄阳帅吴彦猷"}
