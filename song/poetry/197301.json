{"author":"苏辙","id":197301,"strains":["仄仄平仄○，平仄平仄仄。","平平仄仄仄，○仄平仄仄。","平平仄平仄，仄仄仄平仄。","仄平平仄平，仄仄平平仄。","平平仄平仄，仄仄仄平仄。","仄仄仄平平，仄仄平○○。"],"paragraphs":["筑室城市间，移柏南涧底。","山林夙所尚，封植聊自寄。","崎岖脱岩石，拥塞出棼翳。","上承清露滋，下受寒泉惠。","秋来采霜叶，咀嚼有余味。","苦涩未须嫌，愈久甘如荠。"],"title":"和鲜于子骏益昌官舍八咏 柏轩"}
