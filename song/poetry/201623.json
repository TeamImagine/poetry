{"author":"彭汝砺","id":201623,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["宛转平林十里开，天晴更喜少风埃。","桃花笑摘篱边菊，竹叶惭无马上杯。","更欲看君横奋迅，不应如我久低徊。","闾阎蛰蛰忧昏垫，侧耳乘骢御史来。"],"title":"中丞温伯杂端持正约同饯夷仲不克某独出城重阳后一日"}
