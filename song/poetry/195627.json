{"author":"苏轼","id":195627,"strains":["仄仄平平仄，仄平平平平。","○仄平平平，仄平仄仄平。","平平仄○仄，仄仄仄仄平。","平平仄仄○，仄仄平仄平。","仄仄仄平仄，仄○仄仄○。","仄仄仄仄仄，平平平仄平。","平？仄仄仄，仄仄○平平。","仄仄仄○仄，○平仄平平。","仄平仄平仄，仄仄平仄平。","仄仄仄仄仄，平平仄平平。"],"paragraphs":["聚粪西垣下，凿泉东垣隈。","劳辱何时休，宴安不可怀。","天公岂相喜，雨霁与意谐。","黄菘养土膏，老楮生树鸡。","未忍便烹煮，绕观日百回。","跨海得远信，冰盘鸣玉哀。","茵𫈟点脍缕，照坐如花开。","一与蜑叟醉，苍颜两摧颓。","齿根日浮动，自与粱肉乖。","食菜岂不足，呼儿拆鸡栖。"],"title":"和陶下潠田舍获"}
