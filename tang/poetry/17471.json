{"author":"白居易","id":17471,"strains":["仄平仄仄仄平平，平仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["十年四海故交亲，零落唯残两病身。","共遣数奇从是命，同教步蹇有何因。","眼随老减嫌长夜，体待阳舒望早春。","新乐堂前旧池上，相过亦不要他人。"],"title":"岁暮病怀赠梦得"}
