{"author":"王洋","id":251255,"strains":["○仄平平仄平仄，平仄平平平仄仄。","○平仄仄仄仄平，仄仄平○仄平仄。","仄○仄仄仄仄平，仄仄平平仄平仄。","平仄平平仄仄平，仄仄仄平平仄仄。","平○仄仄仄平平，仄仄平平仄○仄。","仄平平仄平平仄，仄仄○平○仄仄。","平平仄仄仄平平，仄平仄仄平平仄。","仄平仄仄仄平平，仄仄平平仄仄仄。","平○平仄○仄平，仄仄○平仄平仄。","仄平仄仄仄平平，平仄平平仄仄仄。","仄平○仄仄仄平，仄仄平平仄平仄。","仄平仄仄仄平仄，仄仄仄平○仄仄。","○平仄仄仄○平，仄仄平平仄平仄。"],"paragraphs":["昭德文公百孙子，存者风流今尚几。","封胡羯末定可人，往往髙吟笑侯喜。","自期不解世俗书，肯学持竿钓温水。","江国萧条一郡丞，万事得君无不理。","窗间五老亦多情，点缀青天一张纸。","庾楼明月清宵起，夜夜柴桑空故里。","黄垆日日曲江头，曲声日日关山里。","使君勿厌簿书烦，解有哀猿醒俗耳。","诗中能事了几人，智有三公力任鄙。","郑翁老自爱诗情，余事纷纷不挂齿。","一篇长韵十四词，付与鹍弦作桃李。","我于此事亦何有，盛事与翁传不朽。","摇瞻小队到柴桑，采采黄花荐清酒。"],"title":"和郑侍郎赠晁倅"}
