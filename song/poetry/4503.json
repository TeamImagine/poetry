{"author":"释正觉","id":4503,"strains":["平平仄仄仄平平，仄仄平平仄仄平。","平仄仄平平仄仄，○平仄仄仄平平。","平仄平平仄仄，平平仄仄○平。","仄平平仄仄平平，平平仄仄平平仄，仄仄○○平仄平。"],"paragraphs":["云犀玩月璨含辉，木马游春骏不羁。","眉底一双寒碧眼，看经那到透牛皮。","明白心超旷劫，英雄力破重围。","妙圆枢口转灵机，寒山忘却来时路，拾得相将携手归。"],"title":"颂古一百则  其三"}
