{"author":"陆游","id":33389,"strains":["仄平仄？平仄平，仄平仄仄平平平。","平平○仄仄平仄，平平仄平仄仄平。","仄平平平仄仄仄，○仄○平○仄平。","仄平平仄平仄仄，仄仄平○仄仄平。","仄平仄仄仄仄○，○平仄仄平平平。","仄○仄平仄仄仄，仄平仄仄平平平。","仄平平仄仄平仄，仄仄仄仄仄平平。","平平仄仄仄平仄，仄仄平仄○平○。"],"paragraphs":["少时酒隐东海濵，结交尽是英豪人。","龙泉三尺动牛斗，阴符一编役鬼神。","客逰山南夜望气，颇谓王师当入秦。","欲倾天上河汉水，尽洗关中战士尘。","那知一旦事大缪，骑驴剑阁霜毛新。","却将覆毡草檄手，小诗点缀西州春。","素心虽愿老岩壑，大义未敢忘君臣。","鸡鸣酒解不成寐，起坐肝胆空轮囷。"],"title":"夏夜大醉醒后有感"}
