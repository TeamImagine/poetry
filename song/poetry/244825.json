{"author":"李纲","id":244825,"strains":["仄平平仄仄平平，平仄平平仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["昔年曾谒武夷君，先遣瑶山入梦魂。","旧事追寻如电激，此身来往任云奔。","群峰缥缈凌空翠，一水萦纡带雨浑。","愿向明时乞骸骨，诛茅深隐洞中门。"],"title":"道武夷冲祐观壁间读翁士特郎中留题追怀感怆二首  其一"}
