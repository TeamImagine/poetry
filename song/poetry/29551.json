{"author":"韩元吉","id":29551,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["痴儿了事不能闲，犹喜骚人共往还。","岁晚真成废书史，雪晴那得负江山。","多情春与梅花厚，一醉天于我辈悭。","賸作新诗催酒熟，曲池冰断水潺潺。"],"title":"新晴梅花可爱欲招明远少稷冻醪未熟"}
