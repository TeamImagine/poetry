{"author":"周紫芝","id":240639,"strains":["平平仄平，○仄○平。","平平仄仄，仄仄平平。","平平仄平，仄仄仄平。","仄平仄仄，○平平平。","平仄仄仄，仄仄仄平。","仄仄仄仄，○平仄平。","仄平平仄，仄仄仄仄。","仄仄仄平，仄平仄仄。","仄仄仄平，平平仄仄。","仄仄平平，平平仄仄。","仄仄平平，仄○仄仄。","仄平仄平，仄○仄平。","平仄○仄，仄仄平平。","○平仄仄，○平仄平。","○平平平，仄仄平平。","仄平○平，仄平○○。","平仄○平，仄平仄平。","仄仄仄仄，仄仄平平。","仄平仄平，仄仄平平。"],"paragraphs":["猗嗟老人，如水中槎。","携壶挈榼，泛宅浮家。","飘然北来，寓此一蜗。","食无畎亩，衣无桑麻。","藜苋满腹，杂以蚬虾。","以鼓我腹，妻孥笑哗。","旅人之食，岂曰不腆。","不足则求，我颜亦腼。","乃即舍隅，蒿莱是剪。","艺此春蔬，侵畦覆畹。","雨叶风枝，忽其满眼。","撷之掇之，以芼以烹。","聊以当肉，亦足彭亨。","摇喉泽吻，茹葅啜羮。","如天酥酡，饭在家僧。","彼哉膏粱，孰为重轻。","安得长江，载扬我舲。","买地五亩，抱瓮躬耕。","驾言聿归，以毕余生。"],"title":"畦蔬一首"}
