{"author":"陈昌言","id":17811,"strains":["○仄○平仄，平○仄仄平。","平平平仄仄，○仄仄平○。","仄仄○平仄，○○仄仄平。","平平○仄仄，平仄仄平平。","仄仄平平仄，平○仄仄平。","平平仄平仄，○仄仄平平。"],"paragraphs":["迟景临遥水，晴空似不高。","清明开晓镜，昭晰辨秋毫。","郁郁长堤土，离离浅渚毛。","烟销占一候，风静拥千艘。","独媚青春柳，宜看白鹭涛。","何年谢公赏，遗韵在江皋。"],"title":"白日丽江皋"}
