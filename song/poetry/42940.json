{"author":"范成大","id":42940,"strains":["仄平仄平仄，平平仄平平。","平平仄平仄，仄仄仄仄○。","仄平平平平，仄平仄平平。","仄仄平仄平，平仄平平仄。","仄平仄平平，仄仄仄仄平。","平○○仄仄，仄仄○仄○。","平平○仄仄，仄仄平仄平。"],"paragraphs":["夕阳下桑柘，余晖挂西山。","西山在何许，冉冉紫翠间。","彩云无朝昏，绿萝竟暄寒。","昔与霞上人，同跨双飞翰。","上凌紫霄峰，下弄白石湍。","风吹堕渺莽，及此行路难。","佳人应望予，我岂真忘还。"],"title":"秋日杂兴六首  其二"}
