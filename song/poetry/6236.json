{"author":"张汉彦","id":6236,"strains":["○平○仄仄，平平仄平平。","仄平仄平平，平仄○仄平。","平平仄平仄，仄仄仄○平。","仄仄平平仄，○○平仄平。","平平平仄仄，仄仄平仄平。","平平仄平仄，平仄仄平平。","仄平仄平仄，平仄仄平平。","仄平仄仄○，仄仄平仄平。","平平平仄仄，平○仄平平。","仄平仄平平，○仄仄平平。","平平仄仄仄，平仄仄平平。","仄平平仄平，仄○仄仄平。"],"paragraphs":["苍崖如壁立，神仙好岩居。","杖藜往佳招，还与胜境俱。","寻幽憩真馆，访古得遗书。","傍有千寻木，中藏蝉蜕躯。","终然跻绝顶，眼界聊一舒。","军峰散云雨，盱水带城隅。","始知众山小，端欲隘寰区。","达人等大观，笑彼形器拘。","天寒风景暮，归兴促篮舆。","幸兹及官闲，行色可徐徐。","前修傥可作，微禄亦何须。","眷言还故山，著论拟潜夫。"],"title":"石仙观"}
