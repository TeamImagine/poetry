{"author":"寇准","id":188877,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["二年岐下假诸侯，事简民安选胜游。","花寺水村时驻马，暮天秋雪独登楼。","静眠铃合闻羌笛，闲酌松醪引越瓯。","别后几回空有恨，叶飞蝉噪动离愁。"],"title":"忆岐下旧游"}
