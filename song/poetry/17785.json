{"author":"吴芾","id":17785,"strains":["平平仄平仄，平仄仄平平。","平仄仄平仄，仄仄平仄平。","仄○仄仄仄，仄仄仄仄平。","平平○仄○，仄平仄仄平。","○平○平仄，仄仄仄平平。","○○仄仄仄，仄仄平平平。","平平平仄仄，仄仄平○平。","平平仄平仄，平仄仄平平。","仄仄○平仄，平平仄仄平。","平平平仄仄，仄仄平平平。"],"paragraphs":["渊明事南亩，躬自获岩隈。","虽复竭吾力，却得舒我怀。","所收既不薄，卒岁事可谐。","邻家相慰劳，竞持酒与鸡。","留连相酬酢，入夜未能回。","回思往岁歉，举目俱堪哀。","忧心今幸释，笑口何妨开。","须倾瓦盆尽，须放玉山颓。","已是从吾好，宁忧与世乖。","任他田父哂，未足为高栖。"],"title":"和陶丙辰岁八月中于下潠田舍获"}
