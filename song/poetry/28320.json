{"author":"洪适","id":28320,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["旱灾已叹失秋成，春到谁教夏令行。","风阵骤来收雨脚，雪花未集听雷声。","阴阳改变才俄顷，冷暖乘除若晦明。","待向斜川会邻曲，占晴须问蜀君平。"],"title":"开岁三日有夜雨屡闻雷声继以大风晨起飞雪已盈积景卢作诗即事次其韵"}
