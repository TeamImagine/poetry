{"author":"袁默","id":190012,"strains":["平平平平仄仄仄，仄仄平平平仄仄。","平平仄仄平平平，○平仄仄平平仄。","平○仄仄仄仄平，仄仄○○仄仄仄。","仄平仄仄平仄平，平仄仄仄平平仄。","平仄平○平仄平，仄○○○仄平仄。","平平仄仄仄仄平，平平仄仄○仄仄。","平平○仄仄平平，仄仄○仄仄○仄。","平仄仄平仄仄平，仄仄○平平仄仄。"],"paragraphs":["巢由高风不可及，后世家邦皆子袭。","东周不竞诸侯强，中原未许干戈戢。","修盟歃血血未干，稷草离离战鬼泣。","阖庐释楚夫概奔，公子纠杀桓公入。","兄弟之间宁固多，旦正衣冠暮成执。","前规旧辙不远人，呜呼季子其肯立。","吴民犹有德吴心，庙貌相望在封邑。","怀古令人忆惨凄，日落疏林风习习。"],"title":"季子庙"}
