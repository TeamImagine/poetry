{"author":"宋祁","id":24629,"strains":["平仄平平仄，○○仄仄平。","仄平○平仄，仄仄仄平平。","仄仄平平仄，平○仄仄平。","○平仄平仄，平仄仄○○。","平仄○○仄，平平仄○平。","平平平仄仄，○仄仄○平。","仄仄○平○，平○仄仄平。","平平平仄仄，仄○仄○平。","○○平平仄，平平仄仄平。","仄平○仄仄，仄仄仄平平。","平仄平平仄，平平仄仄平。","平○仄平仄，○仄仄平平。","平仄平平仄，平平仄仄平。","平平仄仄○，平仄仄平○。","平仄○平仄，平○仄仄平。","仄平平仄仄，平仄仄平平。","平仄平平仄，平平○仄平。","平平○仄仄，平仄仄平平。","仄仄平○仄，平平仄○平。","仄平○仄仄，仄仄仄平平。","仄仄平平仄，平平仄仄平。","○平仄○仄，○仄仄平平。","仄仄平平仄，平平平仄平。","仄平平仄仄，平仄仄平平。","○仄○平仄，平平仄仄平。","仄平平仄仄，仄仄○平平。","仄仄平○仄，平平仄仄平。","平平仄平仄，仄仄仄○平。","仄仄平平仄，○平仄仄平。","平平平仄仄，仄仄仄平仄。","仄仄平平仄，平平仄仄平。","平平仄仄仄，○仄仄○平。"],"paragraphs":["西汉无双彦，中兴第一流。","二篇应商梦，七圣首轩游。","昔会光华旦，时当物色求。","从容赐官笔，都穆润缇油。","芝押兼泥熟，鳌峰驾浪浮。","扪天陪累{石感}，敲鼎识掊钩。","帝欲中阶正，公参九庙谋。","危言天下事，坐胜幄中筹。","斤斤宣嘉绩，岩岩树壮猷。","异时思大冶，此日咏崇邱。","承弼图勋盛，蕃宣席宠优。","均劳九州伯，重序富民侯。","真庙方凭几，祗宫奉委裘。","扶天八柱正，披日五云收。","尧后除凶代，周王访落秋。","尽归千里马，无复少阳牛。","熙縡官咸事，端朝茹不柔。","兜烽闲塞警，财饵抚夷酋。","再侍钦柴祭，仍赓筑瓠讴。","奉承汤恤祀，力赞禹勤沟。","国赖萧公画，言无赵孟偷。","深恩及行苇，和气蔼鸣球。","几欲辞名遂，何尝为智忧。","屡居移病苦，连赐上尊醅。","敦免深慈扆，猗违动邃旒。","坐槐聊罢府，剖竹更为州。","昼锦贪过里，晨装趣戒驺。","邳垠访祠石，稷下按行楸。","列第今容驷，横川本是舟。","娱宾罗鼎食，坐阁便巾{巾冓}。","故事南宫在，沨歌北海流。","人祈卫武岁，三入对王休。"],"title":"昭文王相公出镇青社"}
