{"author":"刘弇","id":209314,"strains":["平仄仄○平，仄平仄平平。","平平仄仄○，仄仄平平○。","○平仄仄仄，平平仄平平。","仄仄平平平，○平仄平平。","平平仄○平，仄仄平仄平。","平平仄仄仄，平平仄平平。","仄仄仄仄仄，仄仄○平平。","平平仄平仄，○平仄平○。","平平仄仄仄，仄仄平平平。","仄仄仄仄平，仄仄仄平○。","平平○平仄，仄仄平平○。","仄仄仄仄仄，仄平○仄平。","○平仄平平，○仄仄平仄。","平平仄仄仄，平仄平平平。","平平仄平平，仄仄仄平平。","仄仄仄平仄，平○平平仄。","仄平平○仄，仄仄仄仄平。","平平仄仄仄，平仄仄平平。","平仄仄平仄，仄仄平仄平。","仄仄○平仄，仄仄仄○○。"],"paragraphs":["鱼有健且修，供庖厥名鳣。","纷纷水豢中，嗜者贪肥鲜。","颔根束短喙，鲇皮突鱏肩。","十月天风高，三棂潦声干。","修蛇列长罛，猎猎排晓湍。","鱼师顿舣{舟步}，柔鬐挂钩竿。","小固不足数，大或斤盈千。","丹肤染霜锷，疏鳞脱连钱。","吴侬喜健啖，日取充羞盘。","我食幸有余，鲊法得新传。","姜芹间红糁，渍以春醅澜。","置暖恐后熟，羃尘防弗蠲。","兴来发新坩，正喜供馋咽。","琼蕤附骨脆，黄腊丰脂团。","麋臡信非工，岂复数蚳蝝。","醢马试何事，屠虹祇夸谩。","福州罂如斗，密覆恨不宽。","勤勤寄我友，持以敌琅玕。","君识茂先比，举脔知所然。","此味胜他味，勿作等闲看。"],"title":"黄鱼鲊寄狄复之因佐以诗"}
