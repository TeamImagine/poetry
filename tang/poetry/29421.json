{"author":"曹唐","id":29421,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["仙老闲眠碧草堂，帝书征入白云乡。","龟台欲署长生籍，鸾殿还论不死方。","红露想倾延命酒，素烟思𦶟降真香。","五千言外无文字，更有何词赠武皇。"],"title":"送刘尊师祗诏阙庭三首 三"}
