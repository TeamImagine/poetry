{"author":"释正觉","id":5168,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["风澜未作见灵源，六处亡功体湛存。","诸法性空方得座，一弹指响顿开门。","寒梅篱落春能早，野雪棂窗夜不昏。","万像森罗心印印，根尘超豁妙无痕。"],"title":"卫进可寺丞腊月二十九日招我以蔬饭从容胜集其居之西一堂榜曰六湛意六处休复同一湛然且求语因作偈云"}
