{"author":"王质","id":63772,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["华屋沈沈燕不哗，绿阴悄悄树含花。","旌旗照野元戎壮，礼乐充庭使者华。","解袂莫辞双玉酒，同班行待五云车。","金虬度彻阳关曲，佳月随人未肯斜。"],"title":"送王仲钤口号"}
