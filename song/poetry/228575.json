{"author":"释德洪","id":228575,"strains":["平平仄仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["淮西气宇盖三军，绝似平原旧使君。","今日孤城独坚守，疾风劲草昔传闻。","龙蛇戏下唯呼姓，翰墨场中亦策勋。","想见棠阴谈我处，笑持茗碗辩如云。"],"title":"送匀工人谒蔡州使君"}
