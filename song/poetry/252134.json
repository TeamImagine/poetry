{"author":"郑刚中","id":252134,"strains":["仄仄平平仄仄平，仄平仄仄仄平平。","仄平仄仄仄平仄，平仄仄平平仄平。","平仄平平平仄仄，平平平仄仄平仄。","平平仄平平平仄，仄仄平平仄仄平。"],"paragraphs":["蚤酒冲寒不满肠，日髙犹践马蹄霜。","鸟依密树旁边语，梅在远林幽处香。","西去流移还未复，东来书讯且都忘。","征途一任如天远，不过归时杏子黄。"],"title":"马上"}
