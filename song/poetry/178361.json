{"author":"司马光","id":178361,"strains":["仄仄平平仄仄平，仄平平仄平平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["别后相惊两鬓霜，可怜梅蘂为谁芳。","台头日暖分三色，林下风清共一香。","正烂漫时游不足，忽离披去乐难常。","殷勤手折遥相赠，不欲花前独举觞。"],"title":"和史诚之谢送张明叔梅台三种梅花"}
