{"author":"文同","id":168933,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["寥寥官舍静于僧，虽有园亭亦倦登。","桃杏花阴流似水，图书滋味冷如冰。","坐观棨戟惭无状，归扫松楸恨未能。","得报君恩便休去，虞卿前日本担簦。"],"title":"寒食书事感怀"}
