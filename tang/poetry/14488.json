{"author":"元稹","id":14488,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平平平平仄平仄，仄平平仄仄平平。"],"paragraphs":["野人性僻穷深僻，芸署官闲不似官。","万里洞中朝玉帝，九光霞外宿天坛。","洪涟浩渺东溟曙，白日低回上境寒。","因为南昌检仙籍，马君家世奉还丹。"],"title":"天坛上境"}
