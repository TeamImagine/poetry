{"author":"洪适","id":28378,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["春来剥啄少登门，涩雨悭风笑我村。","桥上垂纶装好梦，花边倚杖记前言。","长杨美竹虽当户，语燕流莺不到园。","此会明年千里隔，诗筒犹有置邮存。"],"title":"答景裴"}
