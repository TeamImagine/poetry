{"author":"程公许","id":106563,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["桑林忱祷极焦劳，奉诏宽刑辍省曹。","玉食不怡先损己，璇穹何忍尚屯膏。","运河今乃通车辙，眢井谁能举桔槹。","饱食太仓心自愧，封章不隔九天高。"],"title":"夏旱奉诏余杭疏决归上封事"}
