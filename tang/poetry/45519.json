{"author":"蔡希寂","id":45519,"strains":["平平○仄仄，仄仄○平平。","仄仄仄平仄，平平平仄平。","仄平平仄仄，仄仄平平平。","○仄仄平仄，仄平平仄平。","○平仄平仄，仄仄平平平。","○仄仄○平，仄平平仄平。","仄平仄○仄，平仄平仄平。","平仄仄平仄，仄平仄仄平。","仄平仄仄仄，○仄平○平。"],"paragraphs":["名都标佛刹，梵构临河干。","举目上方峻，森森青翠攒。","步登诸劫尽，忽造浮云端。","当暑敞扃闼，却嫌𫄨绤寒。","禅房最高顶，静者殊闲安。","疏雨向空城，数峰帘外盘。","午钟振衣坐，招我同一餐。","真味杂饴露，众香唯茝兰。","晚来恣偃俛，茶果仍留欢。"],"title":"登福先寺上方然公禅室"}
