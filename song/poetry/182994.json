{"author":"刘攽","id":182994,"strains":["仄平平平仄，仄仄平平仄。","平平仄仄○，仄仄平平仄。","平平仄○仄，仄仄仄○仄。","仄仄仄仄平，仄平○仄仄。","○平仄平仄，仄仄仄平仄。","○平仄平平，仄平仄平仄。","仄仄仄仄平，○仄仄平仄。","仄○平平平，仄仄平平仄。","仄○仄平○，仄仄○平仄。","平平仄仄平，平仄平平仄。"],"paragraphs":["抱书南窗下，日午天光亮。","阴阴夏木长，翙翙巢禽鬯。","因之省疏慢，亦喜就闲旷。","散帙寄忘怀，曲肱从所尚。","临文眩今古，抚事杂欢怅。","劳形竟何为，有心得非妄。","释卷忽自娱，收视已神放。","远从华胥游，却立钧天上。","万缘倏皆空，至乐了无状。","悲哉俗学徒，头白迷归向。"],"title":"南窗诗  其二"}
