{"author":"董嗣杲","id":154189,"strains":["仄仄平仄仄，仄平仄平平。","平仄仄平仄，仄仄平平平。","仄平仄仄○，○仄平仄○。","仄平仄仄仄，平仄仄仄平。","平○仄平平，仄仄平平平。","平○平平平，仄平仄○平。","仄平仄平平，平仄平平○。","平○○仄仄，仄仄平仄平。","平仄仄仄○，仄仄○平平。","仄○仄仄仄，仄○仄仄仄。","仄仄仄平仄，平○平平平。","仄仄仄平仄，○平仄仄平。"],"paragraphs":["日落乌雀下，笛声起谯楼。","舟泊倦欹枕，枕此秋江头。","寸心积万思，浪寄非久留。","斩新雉堞壮，环堑柳影稠。","城中酒旗飞，窈窕吴姬讴。","风传何凄然，抑扬邈难俦。","往时委黄茅，今此开青油。","香凝燕寝晓，喜见鸿集秋。","矶月照客衣，苦触听砧愁。","夜深不敢语，我吟月解不。","月落不旋踵，云过江声浮。","逗晓入城步，将诗扣郡侯。"],"title":"泊蕲州城下晚思"}
