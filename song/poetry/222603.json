{"author":"毛滂","id":222603,"strains":["○平平仄平平平，仄平○仄仄平平。","平仄平平仄仄仄，平平仄仄平平平。","仄平平○仄仄仄，仄仄平平仄平仄。","仄仄仄仄仄平平，平仄平平平仄仄。","平平平仄仄平平，平平平平平仄平。","仄○平仄仄仄仄，○仄平平仄仄○。","平仄平仄平仄仄，平仄平平○○仄。","平平仄仄仄平平，仄仄仄平○仄仄。"],"paragraphs":["钱塘门外西湖西，万松深处古招提。","孤塔昻昻据要会，湖光灔灔明岩扉。","道人安禅日卓午，寺外湖船沸箫鼓。","静者习静厌纷喧，游者趋欢穷旦暮。","非喧非寂彼何人，孤山诗朋良独清。","世间名利不到耳，长与梅花作主盟。","嗟我于此无一得，曾向峰前留行迹。","天涯暮景盍归来，坐对此图三太息。"],"title":"题雷峰塔南山小景"}
