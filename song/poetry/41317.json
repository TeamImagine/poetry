{"author":"陆游","id":41317,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄平仄平平仄仄，仄平平仄仄平平。"],"paragraphs":["雨声点滴漏声残，短褐犹如二月寒。","闭户自怜今伏老，联鞍谁记旧追欢。","欲持藤榼沽春碧，自傍朱栏翦牡丹。","不为挂冠方寂寞，宦游强半是祠官。"],"title":"翦牡丹感怀"}
