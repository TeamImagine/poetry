{"author":"魏了翁","id":102837,"strains":["平平仄平○，仄仄仄平仄。","平○平平○，仄仄平仄仄。","仄仄平仄平，仄平平仄仄。","仄仄○平平，仄仄○仄仄。","仄仄仄○仄，仄平平平仄。","仄仄仄平仄，平仄仄平仄。","平平仄仄平，仄仄仄○仄。","平仄平平平，仄仄平仄仄。","仄○○仄仄，平仄平仄仄。","平平仄仄○，仄平仄平仄。"],"paragraphs":["春风挽征衣，淑景荐笾实。","山中之奇观，变态纷襞积。","或划然以舒，或蒙然以密。","或妩如修眉，或突如巨迹。","或鸷鸟将搏，或游龙偕出。","一目百奇怪，随景发诗癖。","江山昔岂无，万古阅闲寂。","而独陈于今，涸我风月笔。","便如遗俗士，高卧天一壁。","人知匪自献，不知亦奚恤。"],"title":"和李致政花石山诗"}
