{"author":"楼钥","id":66739,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["无人为辨乐羊书，却向空山问草庐。","世上荣枯无定在，眼前毁誉竟何如。","寸心未彻九重上，百口仍行万里余。","只恐君王思旧学，便看飞诏促严徐。"],"title":"刘德修右史去国示所和从父东谿及杨子直诗走笔次韵  其一"}
