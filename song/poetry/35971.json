{"author":"梅尧臣","id":35971,"strains":["仄仄仄仄仄，仄仄平仄仄。","平仄仄平平，平平仄平仄。","仄仄仄平平，仄仄仄仄仄。","平○仄平仄，仄仄平仄仄。","仄平仄平仄，仄平○仄仄。","仄仄平○○，仄平平仄仄。","○平仄仄平，仄仄仄平仄。","仄平仄仄平，○平平○仄。","仄平仄○○，仄仄平仄仄。","仄平平仄平，平仄平平仄。"],"paragraphs":["饮酒众所嗜，未若朋会乐。","终日不为荒，于时岂多怍。","坐客十余人，七子实棣萼。","杯行发严令，孰不资善谑。","巧词剧猱捷，辨机如弩彍。","醉舌强且迟，罚觥奚屡酌。","正言讦诡谀，简礼去酬酢。","迭嘲果与蔬，相呼花间药。","是非不亲亲，笑语何落落。","夜归欢有余，孩稚扶仍噱。"],"title":"饮韩仲文家"}
