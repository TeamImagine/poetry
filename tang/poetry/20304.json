{"author":"赵存约","id":20304,"strains":["平仄平平仄，平○仄仄平。","仄平平仄仄，平仄○平平。","仄仄平平仄，平平仄仄平。","仄平平仄仄，仄仄仄平平。","○仄平平仄，平平仄仄平。","○平平仄仄，○仄仄平平。"],"paragraphs":["春晓游禽集，幽庭几树花。","坐来惊艳色，飞去堕晴霞。","翅拂繁枝落，风添舞影斜。","彩云飘玉砌，绛雪下仙家。","分散音初静，凋零蘂带葩。","空阶瞻玩久，应共惜年华。"],"title":"鸟散余花落"}
