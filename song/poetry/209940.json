{"author":"秦观","id":209940,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["落落衣冠八尺雄，鱼符新赐大河东。","穰苴兵法申司马，曹植诗原出国风。","拈笔古心生篆刻，引觞侠气上云空。","石渠病客君应笑，手校黄书两鬓蓬。"],"title":"赠刘使君景文"}
