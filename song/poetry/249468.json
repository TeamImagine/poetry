{"author":"曾几","id":249468,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平仄仄仄平。","仄仄平平平仄仄，平平仄仄仄平平。"],"paragraphs":["开奁破壳喜新黄，此物移来所未尝。","一手正宜深把酒，二螯已是饱经霜。","横行足使班寅惧，干死能令疟鬼亡。","毕竟爬沙能底事，祇应大嚼慰枯肠。"],"title":"钱仲修饷新蟹"}
