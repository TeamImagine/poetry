{"author":"史浩","id":19691,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["风急何辞上阁难，且来共住玉京班。","一蓑已得诗中画，万叠休传海外山。","未放微阳穿日脚，少留清影在窗间。","莫嗔爱入西湖社，夫子龙鳞正许攀。"],"title":"次韵周祭酒所和馆中雪诗  其三"}
