{"author":"杨公远","id":151206,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄仄平。"],"paragraphs":["年来懒问是和非，谩向沧浪理钓矶。","折取绿荷充蒻笠，收将红芰缉蓑衣。","秋风莼菜鲈堪脍，春水桃花鳜正肥。","身逐烟波逃世虑，沙鸥汀鹭共忘机。"],"title":"学渔"}
