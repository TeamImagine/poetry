{"author":"仇远","id":164196,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["因子洮湖归钓鱼，西湖我亦念吾庐。","途穷但觉知心少，性直由来料事疏。","爱把琴弹招隠操，忍拈笔写绝交书。","人间喜怒须臾事，暮四朝三任众狙。"],"title":"和子野郊居见寄  其四"}
