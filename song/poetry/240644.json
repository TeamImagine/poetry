{"author":"周紫芝","id":240644,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["台阁诸公尽要途，一麾新拜岭南除。","当时为我歌新句，别后何人哭讣书。","梦断世间青琐闼，醉倾天上碧琳腴。","平生交旧晁张辈，余子纷纷可作奴。"],"title":"抄宛邱先生集见和许贵州诗因以悼之"}
