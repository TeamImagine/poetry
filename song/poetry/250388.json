{"author":"沈与求","id":250388,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["荷锸相随死便埋，达人于世岂长乖。","囊钱拟定文章价，瓢饮聊甘祭祀斋。","儿辈那知群野鹤，我曹宁复问官蛙。","何如细瀹烹茶鼎，日向松阴𦶟乱钗。"],"title":"同官用仆秋日诗韵述怀因复和之"}
