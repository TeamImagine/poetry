{"author":"范纯仁","id":184680,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["两陪千骑叩禅关，每听高吟解客颜。","吉甫壮猷方北伐，谢公高兴在东山。","僧轩深闭芳菲静，春昼初长鸟雀闲。","游览不知归迳晚，火城看逐隼旟还。"],"title":"和韩侍中登广教院阁"}
