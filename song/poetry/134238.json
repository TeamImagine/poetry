{"author":"释文珦","id":134238,"strains":["○○平平仄仄平，平○仄仄平平○。","平平仄仄平平○，平平仄仄仄仄平。","仄平平平○仄平，平仄平平平仄仄平○平。","仄平○平○仄仄，平仄平仄仄平平平仄仄。","仄平仄平○平仄，仄平平仄仄仄仄。","仄仄○平仄仄平，平平仄仄仄平○。","仄○仄○平平○，仄仄平平仄仄平。","仄平仄仄平平仄，仄仄平平仄平仄。","仄平平仄仄仄平，平仄仄平平仄仄。","仄平仄仄平仄平，平仄平仄仄平平。","仄平仄仄仄仄仄，仄仄仄仄平仄平。"],"paragraphs":["屏间何人画四松，高标半在烟云中。","人来尽作真松看，槎枒古怪势不同。","一株连蜷如老龙，曾见于康庐窈窱之深峰。","两株横斜苍黛色，曾见于雁荡高寒之绝壁。","最西一株更奇特，老来昏耄记不得。","想得当初落笔时，名山洞府遍寻思。","细将览胜探幽兴，暗写凌霜傲雪姿。","古来画者虽无数，少有人能得真趣。","毕宏韦偃骨已寒，今日此图堪独步。","主人劝我为作歌，才薄无奈此图何。","疾书一百六十字，勿笑迫促无委佗。"],"title":"题履道兄古松图"}
