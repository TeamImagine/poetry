{"author":"韩淲","id":86533,"strains":["平平仄仄仄○仄，仄仄平平平仄平。","平平平仄平，仄○平○○。","平平仄仄仄平仄，平仄仄仄○平平。","平平○仄平，平仄平平平。","○平仄仄○仄仄，平○仄仄平平平。","仄仄仄平平，仄平平平平。","仄平仄平平仄○，仄平仄仄平○平。","○平仄仄仄仄仄，平仄仄仄平平平。","平平仄○仄，仄仄仄仄仄。","仄平仄○平，仄仄○平平。","平○○仄仄仄仄，平仄仄○平平平。","○平平仄仄仄仄，仄平仄仄○○平。","平平仄平仄平仄，平平仄仄平平平。","○仄仄仄平仄仄，平平仄仄平仄平。","平平仄仄仄仄仄，仄平平仄平平平。"],"paragraphs":["平生未踏洞庭野，亦不曾登南岳峰。","因君谈旧游，恍如常相从。","江淮历历转湘浦，裘马意气传边烽。","吾尝泛大江，祇见匡庐松。","乘风醉卧帆影底，高浪直溅岚光浓。","日暮泊船时，是时方严冬。","雪花压船船背重，缆摇舵鼓声如钟。","当年意浅语不到，无句可写波涛舂。","君诗乃如许，景物不易供。","尽归一毫端，状出三飞龙。","人间胜处贵着眼，虽有此兴无由逢。","钱唐山水亦自好，奈何薄宦难从容。","南高北高一千丈，潮头日夜鸣灵踪。","应有隠者为识赏，青鞋布袜扶杖筇。","君无诧彼我愧此，急还诗卷心徒忪。"],"title":"书姜白石昔游诗后"}
