{"author":"刘子翚","id":15168,"strains":["平○仄○平，仄仄平仄仄。","平平仄平平，平仄仄○仄。","平平仄○平，仄仄平平仄。","平○仄平平，平平仄平仄。","仄平平仄仄，仄仄平仄仄。","仄平平仄仄，平仄仄平仄。","仄平平仄平，仄仄平仄仄。","仄平仄○平，仄仄平○仄。","仄平仄仄平，仄仄○平仄。","仄平平仄仄，仄平仄平仄。","○平仄仄平，仄仄仄仄仄。"],"paragraphs":["炎熇气如焚，块坐惟兀兀。","刘侯惠甘瓜，胸次泻溟渤。","丰肤素浪浮，翠理霜刀刜。","因思少年时，窥园步清樾。","百金酬地主，熟蒂香可揭。","鄙怀须一快，聊效野人龁。","种瓜虽贱工，爱护渠敢忽。","{女蓐}芸治其烦，灌溉滋其竭。","自然子母繁，翠蔓相连结。","种瓜诚有道，养民岂无术。","噫余夙昔知，此意未及物。"],"title":"刘致中惠瓜"}
