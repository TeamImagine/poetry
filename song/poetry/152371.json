{"author":"方一夔","id":152371,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["未妨行乐少年场，倚徙东风醉一觞。","芳树染成啼血艳，落花流出涨痕香。","阴阴春色和天老，脉脉愁情共水长。","坐阅流年能几见，菱花应笑鬓边霜。"],"title":"春晚杂兴四首  其一"}
