{"author":"赵汝鐩","id":97967,"strains":["仄平仄平平仄平，仄平仄平仄仄平。","平平仄仄仄仄仄，仄仄平仄平平平。","仄平平平仄○平，平平仄仄平平平。","仄平仄平平仄仄，平平仄仄○平平。","仄仄仄平仄仄仄，仄仄仄仄仄仄○，平平平仄○○平。","仄仄仄仄仄仄仄仄平，仄平仄仄仄平仄仄平。"],"paragraphs":["赤龙驾轮飞上天，倏东倏西昼夜旋。","流光万古去不返，少壮翻手成华颠。","阆风层城羽衣仙，方瞳绿发耕芝田。","玉楼贮春春不老，蟠桃一实三千年。","我欲访仙弱水隔，住世奈此急景煎，茫然无计相留连。","打并万事不放到眼前，右杯左蟹拍浮百斛船。"],"title":"短歌行"}
