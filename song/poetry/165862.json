{"author":"黎廷瑞","id":165862,"strains":["仄平仄仄平平平，仄仄平平平仄仄。","仄仄平平仄仄平，平平仄仄平平仄。","平平仄仄仄平平，仄仄平平仄平仄。","平平仄仄仄仄仄，仄仄仄平平○仄。","平平仄仄平平仄，仄仄仄平平仄仄。","平平平仄仄平平，仄仄平平○仄仄。","仄仄平平平仄平，仄平仄仄平平仄。","平平仄仄仄平平，仄平平仄平平仄。","仄○平仄平平○，仄○仄仄平平仄。","平平仄仄仄仄仄，仄仄仄平平仄仄。","仄仄平平平仄仄，仄平仄仄平平仄。","平平仄仄平仄仄，仄仄平○仄平仄。","仄平仄仄平平仄，仄仄平平仄○仄。","平平平仄仄仄平，平仄○平平仄仄。","平平仄仄平仄平，○仄平平仄平仄。","平平仄仄仄○仄，○仄○○仄○仄。","仄仄平平仄仄○，仄平仄仄平平仄。","仄仄平平仄仄平，仄○仄仄平○仄。","仄仄仄仄平平仄，仄仄平平平仄仄。","仄平仄仄仄平平，仄仄平平平仄仄。"],"paragraphs":["少年意气凌嵩华，尚记京城逢午夜。","璧月琼枝彩凤飞，银花铁锁金鳌跨。","楼台上下沸笙韶，巷陌东西暗兰麝。","樗蒲百万不供掷，美酒十千宁论价。","狂游但恐星河曙，醉卧不知风露下。","悠悠人世半悲欢，忽忽天时更代谢。","蚁国惊心城郭非，蜃楼转眼烟云化。","微生幸尔脱干戈，暮年聊此依桑柘。","每当佳节强逢迎，忽思往事还惊咤。","新年半月雨不止，此夕一晴天所借。","草市冬冬村鼓闹，竹檐烂烂华灯挂。","颠狂社舞喧戏剧，落魄儒冠寄嘲骂。","亦知陋俗多浮薄，尚喜疲甿少闲暇。","先生清坐懒出门，诸少并游惟守舍。","虽无画烛千炬围，犹有残梅一枝亚。","孤灯隠隠耿相照，疏影离离淡如画。","划尔喧风扑短檠，炯然霁月明虚榭。","百念无营冷似灰，一闲有味甘如蔗。","已拼暮境渔樵侣，独忆平生诗酒社。","白云霭霭隔江山，可惜无人谈旧话。"],"title":"丙申上元喜晴孤坐怀旧二十韵"}
