{"author":"宋祁","id":24122,"strains":["仄仄平平仄，平平仄仄平。","仄平平仄仄，平仄仄仄平。","平仄平平仄，○平仄仄平。","○平平仄仄，仄仄仄平平。","仄仄○平仄，平平仄仄平。","仄○○仄仄，仄仄仄○平。"],"paragraphs":["夜雨平阶滴，寒灯照幔孤。","未生灵运草，先据惠施梧。","千里徒伤目，三年欲变儒。","回肠啼络纬，远恨送襜褕。","怨曲传繁瑟，悲歌缺唾壶。","此中如借问，掩鼻愿操觚。"],"title":"愁吟"}
