{"author":"俞德邻","id":153043,"strains":["仄仄仄平平，平平○仄仄。","仄仄仄平平，平平仄平仄。","平仄平仄平，仄平仄仄仄。","平仄仄平平，仄仄仄仄仄。","○平平仄仄，平仄平○○。","仄平仄仄平，○○仄仄仄。","仄仄平平平，平仄仄仄仄。","仄平仄平平，平平仄平仄。","平○平仄平，平平仄平仄。","仄平仄○平，平平仄仄仄。","平平仄平仄，平仄仄平仄。","○仄仄仄○，仄仄仄平仄。","仄平仄仄平，平平仄平仄。"],"paragraphs":["峭壁出蒙茏，澄溪深漭潒。","碧瓦映朱扉，雕甍灿金榜。","巫觋纷后先，苾芬盛肸蚃。","云此丽阳祠，桂籍夙所掌。","当时逢掖士，祈禬何穰穰。","歘然梦寐通，其应捷影响。","我学非时须，青紫绝妄想。","及兹值艰虞，乾坤倦摇荡。","山行愁虎狼，川游畏夔罔。","故乡隔三秋，烟尘极坱莽。","神兮罔时怨，诃护迄来往。","中夜若有闻，缥渺隘云仗。","及明泛逆溪，祥飚送双桨。"],"title":"丽阳祠"}
