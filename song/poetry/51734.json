{"author":"喻良能","id":51734,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["老大无堪鬓似银，虚名犹复玷簪绅。","久为碌碌趋朝士，暂作栖栖去国人。","行李冲寒归故里，江梅偷煖报新春。","万锺于我何加益，三釜新来喜及亲。"],"title":"东归见梅"}
