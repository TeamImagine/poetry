{"author":"赵抃","id":101491,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["自喜还家入郡闳，久无书简到京城。","棋观每笑机心巧，琴断还忧曲意生。","厚禄万钟身外薄，冷泉千尺耳边清。","来诗咏叹陶然乐，疑梦钧天奏九成。"],"title":"和彦涂田曹见寄"}
