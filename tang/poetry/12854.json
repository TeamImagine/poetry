{"author":"李百药","id":12854,"strains":["仄平平仄仄，平平仄平仄。","平仄仄平平，平平仄○仄。","○平平仄仄，平平仄平仄。","平平仄仄平，○仄平平仄。","○仄仄平仄，平平仄平仄。","仄○○仄平，仄仄○平仄。","仄平平仄仄，仄○平平仄。","平仄○仄平，仄平平仄仄。","仄仄平平仄，平仄平平仄。","平平仄仄仄，平平仄平仄。","仄平仄平○，平平仄○仄。","仄仄平平仄，平仄平○仄。","○仄仄平平，平平平仄仄。","平仄平平仄，平仄仄平仄。","仄仄仄平平，平平平仄仄。","仄平平仄仄，平平仄平仄。","仄仄平仄平，平平平仄仄。","平仄○平仄，平平平仄仄。"],"paragraphs":["客心悲暮序，登墉瞰平陆。","林泽窅芊绵，山川郁重复。","王公资设险，名都拒江隩。","方城次北门，溟海穷南服。","长策挫吴豕，雄图竞周鹿。","万乘重沮漳，九鼎轻伊谷。","大搜云梦掩，壮观章华筑。","人世更盛衰，吉凶良倚伏。","遽见邻交断，仍睹贤臣逐。","南风忽不竞，西师日侵蹙。","运圯属驰驱，时屯恣敲朴。","莫救夷陵火，无复秦庭哭。","鄢郢遂丘墟，风尘俄惨黩。","狐兔时游践，霜露日霑沐。","钓渚故池平，神台层宇覆。","阵云埋夏首，穷阴惨荒谷。","怅矣舟壑迁，悲哉年祀倏。","虽异三春望，终伤千里目。"],"title":"郢城怀古"}
