{"author":"韩淲","id":86419,"strains":["平○仄仄平，平平仄平平。","仄○平仄○，仄仄平○○。","平○仄平仄，仄仄平○平。","仄仄仄仄仄，平仄平平平。","仄平仄仄仄，仄平平平平。","仄平○○仄，平平平仄平。","仄仄仄平仄，平仄平仄○。","平仄平平平，平平○仄平。"],"paragraphs":["秋深夜自清，扬扬梦初成。","短衣山麓间，羽客争将迎。","同行得佳伴，意气还相倾。","或有设食者，窗几皆虚明。","恍然忽已觉，此身微官萦。","只今闲且散，心胡为未平。","尚复带孥累，徒羡高举轻。","方外多高人，箪瓢思远征。"],"title":"纪梦"}
