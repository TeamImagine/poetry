{"author":"戴震伯","id":94344,"strains":["仄平平平仄，仄仄平平平。","平平仄平仄，平平仄○○。","仄仄仄平仄，平○仄仄平。","平平仄○平，仄仄平○平。","平平平仄仄，平仄平平平。","平平仄平仄，平仄平○平。"],"paragraphs":["赵侯东南彦，远作西南征。","骊驹向前路，高秋不留行。","送以奉林鹤，仍吹子晋笙。","渊渊洞庭湖，古月今犹明。","流辉千万里，何但光连城。","悬知有佳惠，终始心和平。"],"title":"送赵侯之任"}
