{"author":"赵湘","id":178153,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["扫洒仍闻属意劳，遶池生藓不生蒿。","敲花雨过琴弦润，吹竹风来鹤语高。","窗里树光清著枕，砚中山色冷趋毫。","何人可作题诗伴，试茗应思谢法曹。"],"title":"萧山李宰君北亭即事"}
