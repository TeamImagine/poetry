{"author":"令狐峘","id":5415,"strains":["仄仄平平仄，平平仄仄平。","仄○平仄仄，平仄仄平平。","仄仄○平仄，平平仄仄平。","仄平平仄○，仄○仄平○。","仄仄○平仄，○○仄仄平。","仄平平仄仄，仄仄仄平平。"],"paragraphs":["肃肃先师庙，依依胄子群。","满庭陈旧礼，开户拜清芬。","万舞当华烛，箫韶入翠云。","颂歌清晓听，雅吹度风闻。","澹泊调元气，中和美圣君。","唯余东鲁客，蹈舞向南熏。"],"title":"释奠日国学观礼闻雅颂"}
