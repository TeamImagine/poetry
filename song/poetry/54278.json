{"author":"项安世","id":54278,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["无钵无箪晓自斋，一銎一衲晚逾乖。","战场实事膏兼血，广坐虚谈冢共骸。","虏事方然人尚尔，世途何者我犹谐。","道林自有山花鸟，收起棚前傀儡牌。"],"title":"次韵曾宣干"}
