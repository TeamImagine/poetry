{"author":"陈鉴之","id":109483,"strains":["平○仄平仄，仄仄平仄仄。","平平仄平仄，仄平○仄仄。","平平仄○平，平仄仄平仄。","仄○仄平仄，仄仄平平仄。","仄平平仄仄，仄仄仄平仄。","仄仄仄平○，○仄仄平○。","平平仄平仄，仄仄仄平仄。","平仄平○仄，平○仄平仄。"],"paragraphs":["垂虹四年别，淼淼来梦境。","今晨整芒屦，柳风吹鬓影。","春光彻重渊，蛟困绿波静。","远帆有无处，小立为徐领。","浩歌翁自得，白发乱垂颈。","一室世谁如，三万六千顷。","平生卜邻意，此际味差永。","翁肯平分欤，吾其办渔艇。"],"title":"过吴江"}
