{"author":"王建","id":7989,"strains":["仄平仄仄平仄平，仄平平仄仄平平。","平平仄平仄仄仄，平平平仄平平仄。","平○仄仄平仄平，仄仄○平仄平仄。","○平平仄平仄仄，仄仄○平平仄仄。","仄平仄仄平仄平，仄仄平○平仄仄。","平平平仄仄仄平，仄平平仄平仄平。"],"paragraphs":["可怜孔雀初得时，美人为尔别开池。","池边凤凰作伴侣，羌声鹦鹉无言语。","雕笼玉架嫌不栖，夜夜思归向南舞。","如今憔悴人见恶，万里更求新孔雀。","热眠雨水饥拾虫，翠尾盘泥金彩落。","多时人养不解飞，海山风黑何处归。"],"title":"伤韦令孔雀词"}
