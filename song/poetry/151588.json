{"author":"何梦桂","id":151588,"strains":["仄仄平平平，仄仄仄仄平。","平平仄平仄，仄仄仄仄平。","平平仄平平，平仄仄仄平。","○仄仄仄仄，仄仄仄仄平。","平仄平仄平，平平仄仄平。","○平仄平仄，仄仄平平平。"],"paragraphs":["万马萧萧来，万矢的的鸣。","蛾眉逐羁馽，泪尽眦血零。","偷生愧夫天，宁死化鬼燐。","昭质誓不污，九死志靡征。","红玉随剑光，晶荧贯列星。","遗胔葬蝼蚁，冢墓高娲陵。"],"title":"拟古五首  其三"}
