{"author":"赵蕃","id":73511,"strains":["平平仄仄平，仄仄仄仄仄。","仄平平仄平，○仄仄平仄。","平仄仄平○，仄仄仄平仄。","○平仄仄仄，仄仄仄○仄。","○平平仄○，仄仄仄平仄。","平仄仄平平，平○仄平仄。"],"paragraphs":["年年赋木犀，独未到此树。","信知官舍居，更甚此身寓。","黄叶满堦除，蔓草委霜露。","相逢每变色，此树独如故。","殷勤为扫除，不必但花务。","风月四时佳，吾其枉幽步。"],"title":"扫桂"}
