{"author":"苏辙","id":198575,"strains":["平平平仄仄平平，平仄仄平平仄平。","平仄仄平平仄仄，平平仄仄仄平平。","平平平仄仄平仄，仄仄平平仄仄平。","仄仄仄平仄仄仄，平平仄仄仄平平。"],"paragraphs":["轩前无物但长空，孤月忽来东海东。","圆满定从何处得，清明许与众人同。","怜渠生死未能免，顾我盈亏略已通。","夜久客寒要一饮，油然细酌意无穷。"],"title":"初成遗老斋待月轩藏书室三首 待月轩"}
