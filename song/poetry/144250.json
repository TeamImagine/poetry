{"author":"张埴","id":144250,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["瞿老亭存树插天，靖风扶醉坐云颠。","黔中历历何千状，晋后纷纷又几年。","扣木不知渠是圣，入桃亦认我为仙。","山林摇落秋声起，两袂清寒一冁然。"],"title":"游桃川宫"}
