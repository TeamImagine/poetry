{"author":"范浚","id":15909,"strains":["仄○仄平仄，平平平仄平。","○平仄平仄，仄仄平平平。","平○平平○，仄仄平平○。","平仄仄仄仄，仄仄平仄平。","仄平平仄○，仄仄○平平。","平平仄平仄，仄仄平平平。","平平仄平平，仄仄仄仄平。","○平仄仄仄，平仄○平○。","平○平平平，仄仄仄仄平。","平仄仄仄仄，平仄仄仄平。","仄平仄仄仄，仄仄○平平。","仄平平仄平，仄仄平○平。","仄仄仄仄仄，平○仄平平。"],"paragraphs":["忍过事堪喜，斯言良不欺。","当须去钳忌，佩服西门韦。","君看朋徒间，契阔多暌离。","胡不事久要，有酒欢乐之。","顾于毛发轻，溢恶相嗔嗤。","平生结情好，一旦成乖违。","讥呵起交攻，丑语剥面皮。","空贻两不快，呀喘如筒吹。","吾闻西山翁，弃恶怨用希。","男子固尚气，何以睚眦为。","请君谢犬尾，脱略除嫌疑。","自然邻曲交，耐久欢相持。","傥复不自慰，君当读吾诗。"],"title":"示友"}
