{"author":"林希逸","id":119691,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["圣绝微言大义乖，六经犹幸出残灰。","知行大学工夫密，理欲先贤体贴来。","岁晚筑场多识赐，早年陋巷屡空回。","同门人尽师资远，退老西河只自哀。"],"title":"退老吟"}
