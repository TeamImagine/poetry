{"author":"吴泳","id":103940,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["青袍朝士走红尘，公独纫兰结佩绅。","不事王侯嫌炙手，岂除御史更呈身。","寒花秋后看名节，乔木霜中见本真。","吾道天宽连地大，羊沟那得系麒麟。"],"title":"寿范洁斋  其二"}
