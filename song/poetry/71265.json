{"author":"蔡戡","id":71265,"strains":["○平仄仄仄，仄仄仄仄平。","仄仄仄平仄，仄仄○仄平。","仄仄仄仄仄，○平○平平。","平平仄平仄，仄仄仄平平。","平平平仄仄，仄仄仄仄平。","仄仄○平平，平○仄仄平。","仄○仄平仄，仄仄平○平。","○仄○仄仄，平平仄平平。"],"paragraphs":["中年再举子，可喜亦可怜。","半晬已知父，举手拊我肩。","欲别不忍去，离怀重凄然。","儿生苦多病，此念有拳拳。","江声鏖旅枕，展转不得眠。","恍若闻儿声，常如在目前。","我思不能已，汝病何当痊。","王事相促迫，平明又加鞭。"],"title":"忆小儿"}
