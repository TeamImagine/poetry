{"author":"王安石","id":180624,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平仄仄仄平。"],"paragraphs":["归计何时就一廛，寒城回首意茫然。","野林细错黄金日，溪岸宽围碧玉天。","飞兔已闻追騕袅，太阿犹恨失龙泉。","遥知更忆河滨友，从事能忘我独贤。"],"title":"次韵舍弟遇子固忆少述"}
