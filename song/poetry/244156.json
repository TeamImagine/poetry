{"author":"胡宿","id":244156,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["雪中愁买出关符，又著青衫事府趋。","燕市有金还贵马，邓林无树可栖乌。","鸱夷痛饮倾家酿，如意狂歌缺唾壶。","朝野多欢天子圣，目瞻东阙步踟蹰。"],"title":"暮冬离京师"}
