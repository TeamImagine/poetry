{"author":"曾几","id":249229,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平平仄仄仄仄，仄仄仄平平仄平。","仄仄平平仄平仄，平平仄仄仄平平。"],"paragraphs":["谁能竟日把书看，荡桨扶笻十里间。","未办深藏豹林谷，不妨时到虎丘山。","秋来千顷境绝丽，老矣北窗人极闲。","忽见题名在尘壁，余生那得许坚顽。"],"title":"游虎丘"}
