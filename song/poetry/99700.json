{"author":"洪咨夔","id":99700,"strains":["○平仄仄仄，仄仄仄平仄。","仄平仄仄仄，平○○○仄。","仄○仄平平，仄仄平平仄。","仄仄仄平平，仄仄仄平仄。","仄仄平平平，仄仄仄仄仄。","仄平仄平平，○仄仄仄仄。","仄平平平平，平仄○平仄。","平平仄仄仄，仄仄仄仄仄。","仄平仄仄仄，平仄平○仄。","平仄平仄平，仄仄仄仄仄。","○平仄仄平，平仄平仄仄。","仄平平○平，仄平仄平仄。"],"paragraphs":["闻之善治水，不与水争势。","顺流导汉漾，徐当过三澨。","又闻善登山，不与山争力。","缓步出朝阳，晚亦到崧极。","展也曹泸南，所学见所履。","致身以登山，应物以治水。","几年蚕丛州，归问长安道。","巴船五百料，太半外省草。","白驹在彼谷，桑扈鶑其领。","人物方眇然，惜此尺璧景。","疏梅耿绝埼，飞梦随去桨。","索蓍为占之，圣功得蒙养。"],"title":"送曹泸南赴阙"}
