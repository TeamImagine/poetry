{"author":"周紫芝","id":241813,"strains":["仄平仄平平，仄仄仄平平。","仄平仄平平，仄平○平平。","平平仄平平，○仄平仄○。","平平○仄仄，仄仄平平平。","仄仄平仄平，仄仄仄仄平。","仄平平平平，平仄平平平。","仄平平仄仄，仄仄仄仄平。","仄仄？平平，平仄仄仄平。","仄平平仄平，仄仄仄仄平。","平平仄○仄，仄仄平平平。","仄○仄仄仄，仄仄平仄平。","平平仄仄平，仄仄仄平平。","平平平仄平，平仄平仄平。","○平仄仄仄，平仄平平平。","仄平仄平平，平仄平平平。","○○平平○，仄仄仄仄平。","平仄○仄仄，仄○仄平○。","平平仄仄仄，仄仄平仄○。","仄仄平○平，仄平平仄平。","平平仄仄仄，平仄○平平。","平平仄平平，仄仄平平平。","仄平平平平，仄仄平平平。","仄仄仄仄仄，仄仄平○○。"],"paragraphs":["是身本蘧庐，误得两朱轓。","朅来卧江楼，白鸥看飞翻。","惊鸿卷西风，吹落云水间。","江山相表里，宇宙殊恢寛。","但苦千种愁，不供万叠山。","幸兹洪崖君，仙驭超人寰。","一身聊复尔，万事不可干。","富贵倘无求，藜藿亦自安。","不须金鼎炉，养此玉栋颜。","纷纷一回睇，往往俱冥顽。","有如盗跖手，可鲙朝饭肝。","居之彼不疑，念念我心寒。","公今梨枣成，心地无险艰。","横湖仅一苇，经月无寒暄。","昔为吏曹郎，今带儒生酸。","缪从周旋间，获奉澹泊欢。","公已闻大道，我犹䌸枯禅。","谁知数日恶，忽有千里叹。","古道催行辀，满山霜叶丹。","仙凡自此隔，无复相追攀。","余生几何时，白日飞惊湍。","愿公追松乔，驾鹤骖翔鸾。","我亦上五老，举首云间看。"],"title":"次韵桂嘉任郎中赠别二十四韵"}
