{"author":"刘克庄","id":110775,"strains":["平仄平平平仄平，平平仄仄仄平平。","仄平仄仄平平仄，平仄仄平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["场屋声名淳绍初，同时一辈晓星疏。","举人尚记前乡贡，天子亦呼行秘书。","出蜀诗堪编杜集，涉湘文可补骚余。","中朝典册须鸿笔，何必然藜照蠹鱼。"],"title":"题袁秘书文藁"}
