{"author":"张耒","id":217390,"strains":["○○平平仄，仄仄平仄仄。","平平平○平，平平仄仄仄。","仄平平仄仄，平平仄○仄。","平平平○平，仄仄平仄仄。","平平仄平平，平仄仄平仄。","平平○仄平，平仄○仄仄。","仄平仄平仄，仄仄仄平仄。","○○仄平仄，仄仄仄平仄。","○平仄仄仄，仄仄平仄仄。","平仄平仄平，平平仄平仄。"],"paragraphs":["浪浪檐前雨，昼夜来不极。","青苔生空廊，蜗涎被四壁。","出门无所往，端居守笼翮。","鸣呼林中鸠，聒聒方自得。","林花扫余姿，高柳沐佳色。","悠悠三月残，春物行欲息。","感之欲何奈，取醉遣朝夕。","穿泥得新笋，紫箨裹新白。","从容妇子语，草草田野食。","明日还复然，慵顽已成癖。"],"title":"春雨"}
