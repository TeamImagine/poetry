{"author":"寒山","id":39444,"strains":["仄仄平平平，平平仄仄仄。","平仄仄平平，平○○仄仄。","平平平仄仄，仄平平仄仄。","仄仄仄仄仄，平平平仄仄。","仄仄仄仄平，平仄平仄仄。"],"paragraphs":["粤自居寒山，曾经几万载。","任运遁林泉，栖迟观自在。","寒岩人不到，白云常叆叇。","细草作卧褥，青天为被盖。","快活枕石头，天地任变改。"],"title":"诗三百三首 一六三"}
