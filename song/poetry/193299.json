{"author":"吴革","id":193299,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["石磴盘空逼汉槎，凭栏睇盼渺天涯。","穹窿巧凿三千界，瀑泻狂飞百里家。","歌鸟当檐喧丽日，薰风拂座舞岩花。","不须更觅蓬莱胜，此地登临亦足夸。"],"title":"登飞泉寺"}
