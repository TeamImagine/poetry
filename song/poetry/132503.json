{"author":"程炎子","id":132503,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["鞭摇五马踏沙堤，秋晚除书下紫泥。","藓壁篆碑猿捧砚，松关吟句鹤分题。","裴休故宅今为寺，谢脁闲官昔仕齐。","太守宴归宾客从，数声山鸟日平西。"],"title":"次郡太守刘朔斋秋晚谒谢脁亭小饮三首  其一"}
