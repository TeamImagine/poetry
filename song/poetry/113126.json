{"author":"湛俞","id":113126,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["禅林潇洒倚危巅，税驾登临思豁然。","万里碧光晴望海，一堂幽响夜听泉。","寒龛能卧清凉地，古洞云归黯淡天。","好景自嗟吟不尽，拟凭图画寄诗仙。"],"title":"灵峰院"}
