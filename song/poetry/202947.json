{"author":"释道潜","id":202947,"strains":["仄平仄仄平仄平，平仄仄仄平○平。","○平仄仄仄平仄，平平仄仄平仄平。","仄平仄仄仄平仄，仄○○仄平平○。","平平仄平仄仄仄，仄仄仄仄○平平。","○平仄仄仄平仄，仄仄仄仄○平平。","平平平仄仄平仄，仄仄仄仄○平平。","平平仄仄仄平仄，仄仄○仄○平平。"],"paragraphs":["建安自古多俊髦，徐子磊落尤其豪。","论兵说剑走湖海，身勤事左无所遭。","绿林五校已屠脍，黑衣三卫羞徒劳。","归来故山便卜筑，脱弃万事轻鸿毛。","横前涧水漱哀玉，傍舍老枥藏飞猱。","山蔬何用羡粱肉，鹤氅未必输青袍。","追云弄月有真趣，慎勿轻语传儿曹。"],"title":"寄题徐德之先生闲轩"}
