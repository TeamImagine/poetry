{"author":"汪立信","id":130440,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。","仄平仄仄仄平仄，平仄平平平仄平。"],"paragraphs":["三十年前一秀才，而今面目现如来。","元知三教本无异，走入千山唤不回。","僧衲西风囊有锦，禅心明月镜无台。","我闻空谷脊梁硬，多得名流青眼开。"],"title":"赠儒僧空谷二首  其一"}
