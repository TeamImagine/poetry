{"author":"方回","id":148113,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["泮宫分席佐邦侯，免使诗人讽不求。","九转定应能点铁，一泓何可着吞舟。","稍知今是山林晚，独奈吾衰岁月流。","径欲为君赋招隠，朝簪窃恐未容抽。"],"title":"次韵谢胡子游学正二首  其二"}
