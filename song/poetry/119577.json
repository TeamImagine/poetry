{"author":"林希逸","id":119577,"strains":["仄仄平平仄仄平，仄平仄仄仄平平。","仄平平仄仄平仄，平仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["汩汩难回既倒澜，我今忘世漫游观。","雀罗生怕客惊散，鱼笱长呼儿去看。","笋蕨弥山求易足，园林到处入无阑。","渔翁樵叟相过熟，一语何曾非意干。"],"title":"四和澜字三首谢赵工部  其一"}
