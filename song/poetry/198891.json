{"author":"初惟深","id":198891,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["清香皓质世称奇，谩作轻红也自宜。","紫府与丹来换骨，春风吹酒上凝脂。","直教腊雪无藏处，只恐朝云有散时。","溪上野桃何足种，秦人应独未相知。"],"title":"红梅"}
