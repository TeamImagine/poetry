{"author":"金君卿","id":146430,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["所莅驱除弊一新，政成草木亦知仁。","已书治最称循史，好蹑家声作诤臣。","飞诏罢归漳水日，去帆催向汴堤春。","未央赐对须南问，应记尘劳负弩人。"],"title":"送虔州知州"}
