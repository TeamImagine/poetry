{"author":"董嗣杲","id":154686,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["葛翁行满赤乌年，丹灶离披已绝烟。","龙在此泓谁得见，路通别邑自相传。","树头雷两遗神火，岩腹莓苔带海涎。","有耳不须闻浪涌，只消采乳亦通仙。"],"title":"龙泓洞"}
