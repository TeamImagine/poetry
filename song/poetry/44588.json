{"author":"范成大","id":44588,"strains":["平平仄仄仄仄仄，○平平仄仄平仄。","仄仄平平平仄平，仄○平仄平平平。","平平仄仄仄平仄，平仄平平仄平仄。","平平平仄仄仄平，仄平平仄平平仄。","仄平平仄平仄平，仄○仄仄平○平。","仄平平仄仄平平，平○仄平平仄仄平平。"],"paragraphs":["乡村腊月二十五，长竿然炬照南亩。","近似云开森列星，远如风起飘流萤。","今春雨雹茧丝少，秋日雷鸣稻堆小。","侬家今夜火最明，的知新岁田蚕好。","夜阑风焰西复东，此占最吉余难同。","不惟桑贱谷芃芃，仍更苎麻无节菜无虫。"],"title":"腊月村田乐府十首 照田蚕行"}
