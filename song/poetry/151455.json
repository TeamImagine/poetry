{"author":"杨公远","id":151455,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["检点头颅发半丝，老来刬地费支持。","技缘冷淡知音寡，事每差池赋命奇。","一暴十寒良可叹，三平二满且随宜。","杜门懒出过从少，自录唐诗旋课儿。"],"title":"书怀"}
