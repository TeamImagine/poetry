{"author":"俞德邻","id":153231,"strains":["仄仄平平仄仄平，平平仄仄仄平平。","仄平平仄平平仄，仄仄仄平仄仄平。","仄仄平平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["十载时艰泪染襟，余生几拟托幽深。","匹夫无罪空怀璧，校尉有官从摸金。","老去风尘犹眯眼，春来药裹更关心。","草玄作赋吾何敢，梁父吟成祇自吟。"],"title":"次韵程道益见赠二首  其二"}
