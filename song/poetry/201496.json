{"author":"彭汝砺","id":201496,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["数竿严濑钓鱼纶，一幅渊明漉酒巾。","天上旧传公子贵，汉阴今见丈人真。","登山临水能胥宇，问舍求田待卜邻。","欲作独清无已甚，时将数字寄埃尘。"],"title":"寄正夫判官"}
