{"author":"刘攽","id":183882,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["蜀山漠漠水溶溶，高阁经营得我公。","万轴铅黄无脱简，千寻清白有遗风。","地留神苑逍遥外，天占仙壶缥缈中。","公是蓬莱真学士，故应乘此问鸿蒙。"],"title":"清门  其二"}
