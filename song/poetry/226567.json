{"author":"谢逸","id":226567,"strains":["仄仄平平仄，平平○平仄。","仄仄平平平，平平仄平仄。","平仄仄仄平，仄平仄平仄。","平仄仄仄仄，仄仄仄平仄。","仄平平○仄，仄仄仄○仄。","仄仄平仄仄，仄仄仄平仄。","平仄平平仄，平平平平仄。"],"paragraphs":["落落匡山老，晴江莹眉宇。","问道崆峒墟，枯槎泛江浒。","归欤谢远游，曲肱卧环堵。","磅礴万物表，动植见吞吐。","曜灵旋磨蚁，四气遽如许。","咄咄千载事，俯仰变今古。","安得仙人杖，颓龄为君拄。"],"title":"寄洪龟父戏效其体  其一"}
