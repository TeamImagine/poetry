{"author":"许棐","id":117020,"strains":["平平仄仄平，平仄仄平仄。","平仄仄平平，仄○平平仄。","平平平仄平，平平仄平仄。","平仄平平平，仄平平仄仄。","平仄○仄平，平仄仄○仄。","仄仄仄仄平，平仄仄平仄。"],"paragraphs":["东塍白发翁，勤朴种花户。","盆卖有根花，价重无人顾。","西塍年少郎，荒嬉度朝暮。","盆卖无根花，价廉争夺去。","年少传语翁，同业勿相妒。","卖假不卖真，何独是花树。"],"title":"马塍种花翁"}
