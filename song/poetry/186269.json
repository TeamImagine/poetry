{"author":"吕陶","id":186269,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["石穴虚深宛似房，石形方穏亦如床。","千年知是谁人隐，一郡除非此地凉。","山外雨来烟色暝，林间风过药苗香。","尘埃已断尤清寂，今日禅僧不上堂。"],"title":"和陈图南安昌岩避暑诗二首  其一"}
