{"author":"谢薖","id":231647,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["孔世已传三十八，诸孙犹自见长身。","试将后谢追前谢，岂料今人愧古人。","华子冈头千叠秀，刘郎诗律一朝新。","吾家碧涧红泉句，聊欲烦君作后尘。"],"title":"次刘世基韵"}
