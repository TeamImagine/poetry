{"author":"张九龄","id":23129,"strains":["仄仄平平仄，平平仄仄平。","○平平仄仄，平仄仄○平。","○仄平平仄，○平仄仄○。","仄平平仄仄，平仄仄平平。","仄仄○平仄，平平仄仄平。","仄平平仄仄，平仄仄平○。","仄仄平平仄，平平仄仄平。","平平仄仄仄，平仄仄平平。"],"paragraphs":["石室先鸣者，金门待制同。","操刀尝愿割，持斧竟称雄。","应敌兵初起，缘边虏欲空。","使车经陇月，征斾绕河风。","忽枉兼金讯，非徒秣马功。","气清蒲海曲，声满柏台中。","顾己尘华省，欣君震远戎。","明时独匪报，尝欲退微躬。"],"title":"酬赵二侍御使西军赠两省旧僚之作"}
