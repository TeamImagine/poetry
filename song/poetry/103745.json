{"author":"黄汝嘉","id":103745,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["一亭平倚此山巅，展尽郊原极目天。","高下楼台微带雨，参差树木远含烟。","品题物象诗联轴，管领江山酒满船。","官冗不妨登览兴，尘襟到此自翛然。"],"title":"登骑石山  其二"}
