{"author":"杨蟠","id":146967,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不问猿崖鸟道深，携筇著屐伴君寻。","山中桂子惊寒夜，雪后梅花偪岁阴。","欲住更逢青眼顾，相看须尽白头吟。","他年若续高僧传，未放汤休与道林。"],"title":"次韵和酬"}
