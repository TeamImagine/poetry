{"author":"韩驹","id":237114,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["天遣吾曹与世疏，那将穷技学黔驴。","只今年少身多病，是处愁深泪溅裾。","此去不须论塞马，向来犹有葬江鱼。","虚名只用惊儿辈，要作生涯墓志书。"],"title":"次韵留别南公"}
