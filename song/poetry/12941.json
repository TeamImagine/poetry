{"author":"曹勋","id":12941,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["闻道维摩棐几前，花随宝女下云天。","合欢带缓新妆薄，燕子楼深晚色鲜。","想得琼枝宜夜夜，只应璧月共娟娟。","何时遂预平生友，与出湘云伴锦筵。"],"title":"戏简钱处和"}
