{"author":"陆游","id":34693,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["与梅岁岁有幽期，忘却如今两鬓丝。","乘淡月时和雪看，𣃁苍苔地带花移。","先春瘦损应多恨，静夜香来更一奇。","醉倒栏边君勿笑，明朝红萼缀空枝。"],"title":"山亭观梅"}
