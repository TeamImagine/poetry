{"author":"张祜（三）","id":46761,"strains":["○仄平平仄仄平，仄平○仄仄平平。","仄平平仄平○仄，○仄○平仄仄平。","平仄平○平仄仄，仄平平仄○平平。","仄○仄仄平平仄，平仄平平○仄平。","仄仄仄○平仄仄，平平平仄仄○平。","仄平仄平平平仄，平仄平平仄仄平。"],"paragraphs":["三亩田东竹一墟，习家深处自安居。","每逢山简能骑马，长羡王弘不卖鱼。","南国烟帆低晚岸，北林霜叶堕寒蔬。","郡中旧指贤哉巷，门外多来长者车。","近日稍闻池尽墨，他时谁见壁藏书。","已知每提能携酒，同倚阊门四槛虚。"],"title":"酬房子客郊居六韵"}
