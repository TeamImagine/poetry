{"author":"陆游","id":41419,"strains":["仄平平平仄仄仄，仄平仄仄平平仄。","仄平仄仄平仄仄，仄○仄仄平平仄。","平平仄平仄仄○，仄仄仄仄平○平。","平平仄仄仄平仄，仄仄仄仄平平平。","○平仄仄平仄仄，平平仄仄平仄仄。","仄○仄仄仄平平，仄平仄仄平平仄。"],"paragraphs":["我居山阴古大泽，出门尚恨风烟迮。","欲求旷快舒眼力，梦中去作栖闲客。","栖闲主人计不疏，万卷读尽家藏书。","平时不喜入城府，况肯自屈承明庐。","听鸡束带谁不尔，明时可仕君独止。","不妨借地作园林，买山岂是巢由事。"],"title":"寄题龚立道昆山栖闲堂"}
