{"author":"张说","id":34613,"strains":["仄仄平平仄仄平，平平仄仄仄○平。","平平仄仄平平仄，平仄平平仄仄平。","平平仄仄平平仄，仄仄平平○仄平。","仄仄平平平仄仄，平平仄○仄？平。","仄平平仄平平仄，仄仄平平仄仄○。"],"paragraphs":["十五红妆侍绮楼，朝承握槊夜藏钩。","君臣一意金门宠，兄弟双飞玉殿游。","宁知宿昔恩华乐，变作潇湘离别愁。","地湿莓苔生舞袖，江声怨叹入箜篌。","自怜京兆双眉妩，会待南来五马留。"],"title":"赠崔二安平公乐世词"}
