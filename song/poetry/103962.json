{"author":"吴泳","id":103962,"strains":["仄仄平仄仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["子馆于予恰九春，临分更欲问云津。","良心易放当持敬，精义无穷要汲新。","刍狗科名应是梦，貂蝉宦业竟成尘。","世间公议难磨灭，第一还须作好人。"],"title":"送范仁叟解褐西归并简定叟"}
