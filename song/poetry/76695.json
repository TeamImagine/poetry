{"author":"赵蕃","id":76695,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["参佐已能迎刃解，弦歌更整乱丝棼。","胡为易地皆驰誉，信是高才本出群。","良木更须深雨露，善禾端自力耕耘。","仕途似子诚难遇，别语如余敢不勤。"],"title":"送叙浦吕主簿"}
