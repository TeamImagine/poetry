{"author":"苏轼","id":194719,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["归山岁月苦无多，尚有丹砂奈老何。","绣谷只应花自染，镜潭长与月相磨。","君方傍海看初日，我已横江击素波。","人不我知斯我贵，不须雷雨起龙梭。"],"title":"和仲伯达"}
