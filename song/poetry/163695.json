{"author":"于石","id":163695,"strains":["平平仄平仄，平仄仄平平。","○○仄仄平，平仄仄○平。","平平平仄平，平平仄平平。","平仄仄仄平，仄仄○平仄。","平平仄○仄，仄仄平○平。","平仄仄仄平，仄仄仄仄○。","平平仄仄仄，仄仄○仄平。","仄仄仄仄仄，○仄仄仄平。","○平仄平平，仄平仄○平。","平仄仄仄仄，平仄平仄平。","平仄平仄仄，仄仄仄平平。","仄平平仄平，仄仄○平○。","仄平○平仄，仄仄平平平。","仄平平平仄，平○平仄平。","仄平仄平平，仄仄仄仄平。","仄平仄仄○，仄仄平仄平。","平仄平平仄，仄仄仄仄○。","平仄仄○仄，仄仄○平平。","平平？仄○，仄仄平○平。","仄仄仄平平，仄仄平仄平。","平平仄仄仄，平仄○平平。"],"paragraphs":["西风扫残暑，微月澹新秋。","相传织女星，今夕嫁牵牛。","翩翩联鹊桥，亭亭拥龙辀。","多少乞巧人，笑语穿针缕。","吾尝夜观象，细与推其由。","惟有五纬星，顺逆有去留。","经星二十八，历历如缀旒。","万古俨不动，分列十二州。","其余众常星，烂然满空浮。","休咎必有证，君德修不修。","胡独牛与女，不与众星侔。","乃知尘世人，配偶相绸缪。","少陵号诗史，万象穷冥搜。","亦云年年渡，秋期何用愁。","彼哉柳河东，抱拙不自谋。","旁趋事曲折，窃效儿女求。","谁与倡邪说，诞谩不复收。","淫亵转相袭，寖使其辞浮。","仙槎倘可乘，我欲凌空游。","再拜二星灵，一洗千古羞。","天高不可问，河汉空西流。"],"title":"七月七日"}
