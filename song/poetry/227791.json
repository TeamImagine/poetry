{"author":"释德洪","id":227791,"strains":["平平仄仄平仄仄，仄仄平平○仄仄。","仄平仄仄仄仄平，仄平平平○仄仄。","仄平○仄仄平平，仄平平仄平平仄。","○平仄仄仄仄平，○平平仄平○仄。","平○仄平仄平仄，○仄仄平○仄仄。","平平平仄○仄仄，平平仄仄○平仄。"],"paragraphs":["庐山万木春已透，满目春光迎马首。","北山攫饭借榻眠，一任春山穿户牖。","道人闻是福唐来，石门曾结游山友。","相逢未说一笑懽，且忻春色浓如酒。","何当瘦藤上孤绝，深谷忽惊如锦绣。","人生超放当趁健，东风已暗藏鸦柳。"],"title":"福唐秀上人相见圆通"}
