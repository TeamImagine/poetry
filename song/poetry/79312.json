{"author":"欧阳修","id":79312,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["幕府文书日已稀，清樽岁晏喜相携。","寒山带郭穿松路，瘦马寻春踏雪泥。","翠藓苍崖森古木，绿萝盘石暗深溪。","为贪赏物来犹早，迎腊梅花吐未齐。"],"title":"冬后三日陪丁元珍游东山寺"}
