{"author":"梅尧臣","id":57770,"strains":["○仄仄平仄，平平平仄平。","平平○仄仄，仄仄仄○平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平○。","仄仄平平仄，平○仄仄平。","仄平○○仄，仄仄仄平平。","仄仄平平仄，平平○仄○。","仄平平仄○，仄仄仄平平。"],"paragraphs":["三尺没腰雪，京华频岁无。","高低相掩覆，窍隙似封糊。","帖缺都迷丑，增妍不问枯。","因时混贫富，遇物得圆觚。","眩目曾何数，流风不可图。","冥冥山雾合，浩浩海云铺。","未觉花飞叶，先看霰集珠。","落机裁扇素，猎野割肤腴。","粲尔娥奔月，皤然叟赴酺。","薄才今揣称，小巧愧非夫。"],"title":"次韵和范景仁舍人对雪"}
