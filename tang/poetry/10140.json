{"author":"韩愈","id":10140,"strains":["平平仄仄平，仄仄仄平平。","仄仄平○仄，平平仄仄平。","仄平平○仄，平仄仄○平。","仄仄仄平仄，平平仄仄平。","平平平仄仄，平仄仄○○。","仄仄平平仄，平平仄平平。"],"paragraphs":["朝莺雪里新，雪树眼前春。","带涩先迎气，侵寒已报人。","共矜初听早，谁贵后闻频。","暂啭那成曲，孤鸣岂及辰。","风霜徒自保，桃李讵相亲。","寄谢幽栖友，辛勤不为身。"],"title":"早春雪中闻莺"}
