{"author":"卫宗武","id":133790,"strains":["仄仄平平仄仄平，仄平仄仄平平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["晚景凄凉事事休，与波上下任沉浮。","花辰岁岁惟添老，榆火春春不改愁。","几曲画屏新绿暗，一川流玉落红稠。","出门有碍家无累，水北山南负胜游。"],"title":"清明前呈南塘"}
