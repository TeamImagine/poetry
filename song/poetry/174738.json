{"author":"刘敞","id":174738,"strains":["仄仄○仄仄，平平仄平平。","平平仄仄仄，○仄仄仄平。","仄平平仄平，平平仄平平。","○平平平平，仄仄平平平。","平仄平仄平，仄仄平仄平。","仄仄仄平平，平平仄平平。","仄仄仄平仄，仄仄平仄○。","平仄平仄平，仄仄平○平。"],"paragraphs":["十日三雨雪，同阴坐朝昏。","幽人感歳晚，更觉日月奔。","劲风西北来，轰哮动乾坤。","中州山昆墟，四彻皆玙璠。","鸿雁游可哀，竹柏生仅存。","念此使心悲，何时见阳春。","志士则憔悴，薄俗安足论。","乡里狐狢儿，反怪天正温。"],"title":"复雪二首  其一"}
