{"author":"林璧","id":94341,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["少年曾读石屏诗，老去江湖幸见之。","百倍寻常真足惜，十存八九实堪悲。","蛙鸣蝉噪人争羡，天巧神功彼自知。","我欲流传天下去，为求完本补亡谁。"],"title":"题式之诗卷后"}
