{"author":"白居易","id":15491,"strains":["平平仄仄平仄平，平平仄仄平平平。","仄仄平平仄平仄，仄平仄仄平平平。","○仄平平仄○仄，仄仄平平仄○仄。","仄○平仄仄平○，仄仄平○仄平仄。","仄○仄仄仄仄平，平平平仄仄平平。","平平仄仄平○仄，平仄平平仄○平。"],"paragraphs":["凉风冷露萧索天，黄蒿紫菊荒凉田。","绕冢秋花少颜色，细虫小蝶飞翻翻。","中有腾腾独行者，手拄渔竿不骑马。","晚从南涧钓鱼回，歇此墟中白杨下。","褐衣半故白发新，人逢知我是何人。","谁言渭浦栖迟客，曾作甘泉侍从臣。"],"title":"东墟晚歇"}
