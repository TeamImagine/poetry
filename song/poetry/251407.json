{"author":"王洋","id":251407,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["水接舟航陆接鞍，忙中光景静中看。","无穷宇宙规模远，出格池台制度宽。","一水斯须分静僻，四桥缭绕照波澜。","拟分风月知何日，且趁鲈鱼整钓竿。"],"title":"去秋过吴江臞翁园亭追作"}
