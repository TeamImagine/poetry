{"author":"李正民","id":242255,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["层冰积雪已经旬，霁色初欣日在人。","一岁暗添身渐老，百篇赓和笔如神。","金花柏叶聊图醉，车柳舟刍漫逐贫。","苦恨郊原芳意晚，预期联骑去寻春。"],"title":"人日和同院  其一"}
