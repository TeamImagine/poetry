{"author":"徐铉","id":323,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["谢守高斋结构新，一方风景万家情。","群贤讵减山阴会，远俗初闻正始声。","水槛片云长不去，讼庭纤草转应生。","阿连诗句偏多思，遥想池塘昼梦成。"],"title":"和王庶子寄题兄长建州廉使新亭"}
