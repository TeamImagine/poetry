{"author":"王义山","id":138492,"strains":["仄平仄仄仄平平，仄仄平平仄仄平。","平仄仄平仄平仄，平平仄仄仄平平。","平平仄平仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["厥初是理与俱生，一点灵扃透处明。","谁肯枉身徇时好，从来造物忌文名。","雌黄一任傍人说，暴白只依天理行。","输与老农无个事，夕阳黄犊带烟耕。"],"title":"和清江韩伯善  其一"}
