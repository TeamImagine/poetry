{"author":"齐己","id":41914,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平仄仄仄平。","仄仄平平仄平仄，仄平平仄仄平平。"],"paragraphs":["忽随南櫂去衡阳，谁住江边树下房。","尘梦是非都觉了，野云心地更何妨。","渐临瀑布听猿思，却背岣嵝有雁行。","想到中峰上层寺，石窗秋霁见潇湘。"],"title":"送禅者游南岳"}
