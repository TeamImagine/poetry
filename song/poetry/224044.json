{"author":"周行己","id":224044,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["闻说寻山意已清，况逢佳客作山行。","百年心事同杯酒，万里春风出帝城。","秋燕欲归栖集稳，春鸥无事往来轻。","风流定是输陶谢，应笑痴人似步兵。"],"title":"再和蔡八十约归"}
