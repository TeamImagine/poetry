{"author":"吕陶","id":186301,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["不夸雕琢略磨砻，溪叟持来赠野翁。","冰雪易侵毛髪际，尘埃难到梦魂中。","消除暑愠宜无价，安养慵闲似有功。","富贵人家应笑我，水晶新様极玲珑。"],"title":"竹枕"}
