{"author":"蔡戡","id":71372,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["幽居穷僻傍邗沟，晚岁天寒雪意稠。","高卧但知深闭户，纵观何敢共登楼。","寒惊远塞孤飞雁，重压清江独钓舟。","遥想千官驰入贺，葱葱和气满皇州。"],"title":"再用观雪韵"}
