{"author":"林歆","id":170583,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["寒食家家踏晓晴，好风吹我出重城。","几湾野水迎人白，数点家山刮眼明。","已有鸰原联乘乐，何须鹢尾并桡行。","山前父老应相笑，为我频来学送迎。"],"title":"吴中寒食"}
