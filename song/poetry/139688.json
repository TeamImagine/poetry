{"author":"陈著","id":139688,"strains":["平○平仄平平平，平平仄仄平平○。","仄仄平○平仄平，仄平仄仄平仄平平平。","平平平仄平仄平○平，平平仄平○仄平。","平仄仄○平○○，仄仄仄仄仄仄平。","仄仄仄仄○○平，平平仄仄仄仄○。","平平仄仄平平平，仄仄仄○仄平平○。","仄仄仄平仄平平平，平平平平仄仄平。","仄仄仄仄平平○，平平平平仄仄平。","仄仄平平平平平，平○仄仄仄平平，仄○平仄仄仄仄仄平。"],"paragraphs":["人间何处无春风，春风好处山林中。","我与龄叟心事通，去年雪外来共松𬬻红。","梅花窗下今日还相逢，铿然者谁敲竹筇。","吾友月峤勤相从，拍手一笑意气同。","各馔所有留从容，丛盘簇豆异味重。","倾壶倒榼新𥬠浓，瀹我以茶鼎之芳茸。","战我以诗笔之铦锋，浮生谁能百岁终。","世变翕忽云飞空，乌轮无情已下舂。","白鸟翩翩投前峰，归兴浩浩舞而东，醉中无语可谢两主翁。"],"title":"登慈云阁示龄叟月峤"}
