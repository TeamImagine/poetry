{"author":"洪适","id":28225,"strains":["平仄○仄平，平平平仄仄。","平仄仄仄平，○平平仄仄。","平平平仄平，仄仄平平仄。","平平平○○，○平仄仄仄。","平平平仄仄，平平仄平仄。","仄仄仄仄○，平平仄平仄。","平平仄仄仄，仄仄仄平仄。","○仄平平仄，平仄仄平仄。","平平仄平平，仄仄仄仄仄。","仄仄仄平平，平仄平平仄。"],"paragraphs":["毛颖传既成，陶泓名不朽。","陈楮接武来，论交篇籍囿。","千年铜雀台，瓦解沦坤厚。","何人澄其泥，颇能髣髴否。","龙公天上客，金兰幸同臭。","结束万里行，联翩五旬久。","清谈落玉麈，痛饮尽金斗。","咳唾珠玑粲，挥翰不停手。","穷边得佳研，可出老吕右。","瓦缶莫雷鸣，龙尾羞牛后。"],"title":"次韵得保州老张瓦研"}
