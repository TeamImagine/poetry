{"author":"李彭","id":232066,"strains":["仄仄平平平，仄平仄仄平。","仄平○○平，平平仄平平。","平○仄○仄，仄仄平仄平。","平平仄平平，仄仄平仄○。","平平仄平仄，仄仄○平平。","仄仄○仄平，平仄仄仄平。","仄平仄仄平，仄平平仄平。","○仄仄仄平，仄平平仄平。"],"paragraphs":["往者金华公，赐环僰道归。","笋舆过柴桑，彷徨有余悲。","荒庭尚如旧，物色人事非。","寒风起虚林，木叶无复遗。","榛丛傲霜菊，讵肯相因依。","二事堕渺茫，兹理未易推。","适堪作废朝，总芳俱不衰。","当有旷达人，槖金烦一挥。"],"title":"过渊明祠次还旧居韵"}
