{"author":"艾性夫","id":165186,"strains":["仄仄平仄平，仄平平仄仄。","平平仄平仄，平仄○平仄。","仄平仄平仄，仄仄○平仄。","仄平仄仄平平平，仄平仄仄仄仄平。","平仄仄仄○○仄平仄仄，平仄平平仄平仄。","平○平平仄仄平仄仄平仄。"],"paragraphs":["女色无丑妍，入宫皆见妒。","蛾眉等刍蛹，嬉笑藏刀锯。","未笄化为石，不愿长门去。","国风直待歌螽斯，委身事主妾不辞。","君不见赵王如意今日死，明日佳人亦投厕。","何如山头化石千岁老无子。"],"title":"丫头岩诗载墙壁间无虑数十百首形容盖有尽之者矣辄复寄兴以俟采诗者择焉  其二"}
