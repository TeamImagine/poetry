{"author":"方回","id":147806,"strains":["仄仄仄仄仄，仄仄平仄平。","仄仄仄仄仄，平仄平平平。","仄○平仄仄，平仄平仄○。","仄仄仄平仄，平仄平平平。","平平○○平，仄仄仄仄平。","仄仄仄仄仄，仄仄仄仄平。","仄○仄仄仄，平仄平仄平。"],"paragraphs":["一室局户牖，古籍勤讨删。","郁郁忽不乐，扶杖登东山。","莽苍何所极，秋色天地间。","我欲出尘世，黄鹤无由攀。","忧端从空来，嵂矹未易宣。","意阔步武窄，四顾尽险艰。","不如复我所，陶此灵府闲。"],"title":"秀亭秋怀十五首  其五"}
