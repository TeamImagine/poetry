{"author":"仇远","id":164443,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["平生三宿此招提，眼底交游更有谁。","顾恺漫留金粟影，杜陵忍赋玉华诗。","旋烹紫笋犹含箨，自摘青茶未展旗。","听彻洞箫清不寐，月明正照古松枝。"],"title":"集庆寺"}
