{"author":"陆游","id":33028,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["陌上弓刀拥寓公，水边旌斾卷秋风。","书生又试戎衣窄，山郡新添画角雄。","早事枢庭虚画策，晚游幕府愧无功。","草间鼠辈何劳磔，要挽天河洗洛嵩。"],"title":"八月二十二日嘉州大阅"}
