{"author":"晁冲之","id":220488,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["君家文物冠先朝，破甑生尘久寂寥。","借有三千两锺乳，定无八百石胡椒。","湘妃暗鼓卦边瑟，秦女高吹月下箫。","不待青春行乐了，直持玉检上宸宵。"],"title":"范元章惠然相过见问奇章公服锺乳三千两事因为长句戏之"}
