{"author":"李昴英","id":129969,"strains":["平平仄仄平平平，仄平平平仄平平。","平平平仄仄仄仄，仄仄仄仄平？平。","仄○平仄仄仄仄，仄仄平仄平平平。","仄平仄○仄平仄，仄仄平仄平平平。","仄平平平仄平仄，仄平仄仄平仄平。","仄○平仄仄仄平，平平仄仄平平平。","仄○平平仄平仄，平平平仄仄○平。","仄○仄仄仄仄仄，平仄平仄仄仄平。","平平仄平平仄平，仄仄平平平平仄平平平。"],"paragraphs":["山头钓引千钧鱼，铁桥曾逢稚川奴。","风波平地误点额，戏取墨汁翻糢糊。","纵观濠上契妙趣，浩浩胸次涵江湖。","墨云忽从砚池起，拨剌跳出形模殊。","大鱼腾骧撼风雨，小鱼琐碎游荇蒲。","技如元放几许奇，金盘一个松江鲈。","试张亭前涨波影，舂锄飞下傍睢盱。","世间画史少活笔，描写终类鲋肆枯。","文溪一湾浮钓徒，欠得龙眠为严濑羊裘图。"],"title":"罗浮何君祐夫相访惠诗又出所作水墨鱼戏题卷末"}
