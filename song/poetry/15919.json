{"author":"范浚","id":15919,"strains":["平仄仄平平仄仄仄仄平，平仄平平平仄平。","仄平仄仄仄仄仄，仄仄平仄○仄平。","平平○仄平○仄，仄仄平平仄平仄。","仄平平仄仄平平，仄仄平平仄平仄。","仄平平仄平平平，仄仄仄仄平平○。","○平仄仄仄平仄，仄仄○平○仄平。"],"paragraphs":["君不见邯郸邑令昔好奇，强指金灯花作芝。","得非美瑞世罕见，遂假凡草相漫欺。","君家闻有真三秀，近出高楹照檐霤。","不须仙客费耘锄，协气蒸成自荣茂。","信知为善来嘉祥，得此上药扶年长。","庭阶令子映兰玉，要使如芝冠众芳。"],"title":"寄题赵叔才秀芝堂"}
