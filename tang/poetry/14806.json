{"author":"元稹","id":14806,"strains":["仄仄平平仄仄平，平平仄平平平平。","仄仄仄平仄仄，仄仄平平平平。","仄平○平平仄，平仄仄平平平。","平平，平平。","仄平平仄仄平仄平平，仄仄仄平仄仄。","仄平仄平平平平，平仄。","平平，仄平。","仄平，平平。","仄仄仄平平，平仄仄平平。","平仄仄平，仄平平平。","仄仄仄平，平仄仄仄平。","仄平仄平平平仄，仄平仄平平平平。"],"paragraphs":["我马烦兮释我车，神之庙兮山之阿。","予一拜而一祝，祝予心之无涯。","涕汍澜而零落，神寂默而无哗。","神兮，神兮。","奈神之寂默而不言何，复再拜而再祝。","鼓吾腹兮歌吾歌，歌曰。","今耶，古耶。","有耶，无耶。","福不自神耶，神不福人耶。","巫尔惑耶，稔而诛耶。","谒不得耶，终不可谒耶。","返吾驾而遵吾道，庙之木兮山之花。"],"title":"庙之神"}
