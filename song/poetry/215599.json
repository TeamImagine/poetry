{"author":"吴可","id":215599,"strains":["平平仄平仄，平平仄平平。","仄○平○仄，仄仄仄仄平。","平平仄仄○，仄仄平平平。","平平仄仄平，仄仄平仄平。","仄平○○仄，仄仄○仄平。","仄平平仄平，仄仄平仄平。","仄○仄平仄，○平仄○平。"],"paragraphs":["探春逼残岁，幽香度寒原。","欲看枝横水，会待月挂村。","谁怜槁木中，妙有春风根。","孤芳自一丘，不受烟雾昏。","饱霜分疏瘦，下笑浪蕊繁。","喜无蜂蝶知，那与桃李言。","要当碧云暮，殷勤赋离魂。"],"title":"探梅"}
