{"author":"张籍","id":13309,"strains":["仄平仄平仄平仄，○仄平平仄平仄。","平平仄仄○仄平，平平仄平平仄仄。","仄平仄仄仄平仄，仄仄平平平仄仄。","仄平仄仄平仄平，仄○平平仄平仄。","仄平仄仄平仄仄，仄仄○平仄仄仄。","平平仄仄平仄○，仄仄？平○○平。","仄平仄，仄仄平仄仄。","平仄平平仄○平，仄平仄仄平平仄。"],"paragraphs":["上山采樵选枯树，深处樵多出辛苦。","秋来野火烧栎林，枝柯已枯堪采取。","斧声坎坎在幽谷，采得齐梢青葛束。","日西待伴同下山，竹担弯弯向身曲。","共知路傍多虎窟，未出深林不敢歇。","村西地暗狐兔行，稚子叫时相应声。","采樵客，莫采松与柏。","松柏生枝直且坚，与君作屋成家宅。"],"title":"樵客吟"}
