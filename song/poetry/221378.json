{"author":"释智圆","id":221378,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["门静孤云去复还，讲余他虑绝相关。","遗名懒住城中寺，招隐曾居海畔山。","卧疾雪房苔色老，行禅秋径树阴闲。","玄机共了心无事，相见宁愁鬓渐斑。"],"title":"次韵酬子文师"}
