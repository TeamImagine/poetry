{"author":"宋庠","id":2644,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["春物昌昌曲沼门，已宜留客置芳樽。","柳丝到地烟无力，花脸迎阳露有痕。","歌待瑶箱惊幕燕，舞留纨袖付庭鹍。","清明元巳俱堪会，莫遣香槽玉液浑。"],"title":"池上春物已烂漫寄东甫"}
