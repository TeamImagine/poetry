{"author":"阳枋","id":109605,"strains":["平仄仄平平，平仄平○仄。","仄仄仄仄平，平平仄平仄。","仄仄平平平，平仄平仄仄。","仄仄仄○平，○仄仄平仄。","仄仄仄○仄，平平○仄仄。","仄平平仄仄，平仄仄平仄。","平平仄平平，平仄仄仄仄。","仄○仄平平，仄平○仄仄。","平仄仄平○，○仄仄平仄。","仄○平仄平，平仄平仄仄。","仄○仄仄仄，仄平○仄仄。","仄平仄仄平，○平平仄○。","平仄仄平平，仄仄平仄仄。","平仄仄平平，仄仄仄平仄。","仄仄平平平，仄仄平仄仄。","仄仄仄○○，仄○仄平仄。","平平仄平仄，平平仄仄仄。","仄仄平仄○，平平平仄仄。","仄仄○平平，平平仄平仄。","仄仄○仄平，仄平仄平仄。","仄平平仄平，平平仄平仄。","○仄平平平，仄○仄平仄。","仄平平仄平，仄仄平仄仄。","仄平平仄平，仄仄仄平仄。","仄仄仄平平，平仄平仄仄。","仄仄○平平，○仄仄平仄。","仄平平仄仄，仄平仄平仄。","仄○仄平平，仄仄仄平仄。","平平平○平，○仄○仄仄。","仄仄平平平，仄仄平仄平。"],"paragraphs":["耕稼问黔巑，禾黍悭培𪣻。","秀实仅有之，嘉祥藐乌睹。","府主金华仙，农事躬缅缕。","暖律笑吹邹，长府肯为鲁。","节用寓封殖，宽征从字抚。","去年民病获，公把漏天补。","今年趁春耕，公有月额雨。","至和委来牟，两岐分艺圃。","双秀可奇观，三颖骇珍吐。","一如荀氏龙，头角森踽踽。","一如贾氏虎，伟彪称最怒。","友于好弟兄，长岐支伛偻。","芒颖乍峥嵘，襁褓辞妪姆。","苗脉共根株，万物本乎祖。","见说西家牛，二犊同一乳。","琐碎众难并，异闻杳前古。","归功二千石，为言物有主。","忆昔辛丑间，红尘飞白羽。","陆海沈炊烟，原田没榛楛。","殿角深顾忧，宅西命山甫。","太平登九年，鱼凫蔼生聚。","长啸孤云端，汉中我疆宇。","片心天地通，助顺知已许。","畜繁田不芜，麦瑞富高庾。","万灶饱貔貅，余勇洵可贾。","坐缚长桥蛟，行却九关虎。","挈还天子地，醉言执童羖。","衮衣逐归禾，上瑞此焉取。","癯儒嘉闻言，中夜长起舞。","欲补嘉禾篇，俚咏惊瓦甒。"],"title":"绍庆府教厅瑞麦"}
