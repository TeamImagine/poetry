{"author":"梅尧臣","id":35677,"strains":["仄平平仄○，平平平仄仄。","仄仄平平平，○平平仄仄。","平仄平仄平，仄仄仄仄仄。","仄仄仄平平，仄平平仄仄。","仄平仄仄平，○仄平仄仄。","平仄仄平仄，仄平平仄仄。","仄仄仄仄仄，仄仄仄平仄。","平平仄仄平，仄仄仄仄仄。","仄平仄仄仄，仄仄平仄仄。","仄○平仄平，平仄仄平仄。","仄仄仄平仄，平仄仄仄仄。","仄平平仄仄，仄仄平仄仄。","平平仄平仄，仄平平仄仄。","平仄仄仄平，平平○仄仄。","仄仄平平平，仄仄○仄仄。","平○○仄平，仄○仄○仄。"],"paragraphs":["勇为江海行，风波曾不惧。","但欲寻名山，扁舟无定处。","南有鹏若鸮，崄有石若锯。","毒草见人摇，短狐逢影怒。","不遐尚苦乖，更远饶瘴雾。","东土乃滨海，蜃鼍仍可怖。","壳物怪琐屑，蠃蚬固无数。","咸腥损齿牙，日月复易饫。","二方既若此，往矣无久驻。","竟当西北来，醇酎炙肥羜。","夏不厌浆酪，冬不厌雉兔。","勿言专口腹，口腹人所务。","天台信奇伟，石桥非坦步。","庐岳趣最幽，饥肠看瀑布。","此致虽为高，实亦难久慕。","君行听我言，不听到应悟。"],"title":"送苏子美"}
