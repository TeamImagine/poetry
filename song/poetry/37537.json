{"author":"陆游","id":37537,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["麹尘柳色正遮门，石黛江流曲抱村。","小院春光方盎盎，远山雨气又昏昏。","傍檐林鸟惊幽梦，极目烟芜卷烧痕。","只道余寒尚如许，不知生意满乾坤。"],"title":"春阴"}
