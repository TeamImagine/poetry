{"author":"李白","id":55924,"strains":["平平仄仄仄，仄○平平平。","○平仄仄仄，仄仄仄平○。","平平仄○平，仄仄平○平。","平平仄仄仄，仄仄仄平平。","仄平仄平平，仄仄仄平○。","平平平平平，仄仄平平仄。","○平仄仄仄，平○仄平仄。","仄仄○○平，平平仄○仄。","○平仄仄仄，仄仄仄平○。","平平仄仄仄，仄仄○平平。","平平仄平平，仄仄○平平。","仄平仄仄仄，仄仄平仄平。","平平仄平仄，仄仄平平平。","仄仄○仄平，仄平○○平。","平平仄仄仄，仄仄平平平。","平平仄仄○，平仄平仄○。","仄平平○平，○仄仄仄仄。","平平○平○，仄仄仄仄仄。","平平仄○仄，仄仄仄○仄。","仄○仄平平，仄仄仄平仄。","○平平仄仄，仄仄仄○仄。","仄仄平仄平，平平仄平仄。"],"paragraphs":["延陵有宝剑，价重千黄金。","观风历上国，暗许故人深。","归来挂坟松，万古知其心。","懦夫感达节，壮士激青衿。","鲍生荐夷吾，一举置齐相。","斯人无良朋，岂有青云望。","临财不茍取，推分固词让。","后世称其贤，英风邈难尚。","论交但若此，友道孰云丧。","多君骋逸藻，掩映当时人。","舒文振颓波，秉德冠彝伦。","卜居乃此地，共井为比邻。","清琴弄云月，美酒娱冬春。","薄德中见捐，忽之如遗尘。","英豪未豹变，自古多艰辛。","他人纵以疏，君意宜独亲。","奈何成离居，相去复几许。","飘风吹云霓，蔽目不得语。","投珠冀相报，按剑恐相距。","所思采芳兰，欲赠隔荆渚。","沈忧心若醉，积恨泪如雨。","愿假东壁辉，余光照贫女。"],"title":"陈情赠友人"}
