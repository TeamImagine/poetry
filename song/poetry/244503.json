{"author":"李纲","id":244503,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["海上传呼夜报更，舟师欢喜得新晴。","风帆擘浪去时急，海月笼云分外清。","天影合中观妙色，潮波回处悟圆声。","从来渤海为全体，试问一沤何处生。"],"title":"次东坡韵二首  其二"}
