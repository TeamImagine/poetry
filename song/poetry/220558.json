{"author":"王山","id":220558,"strains":["平仄平平仄平平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["弦绝秦筝镜任尘，细腰休舞凤凰茵。","一枝浓艳埋香土，万颗珍珠湿袖巾。","行雨不归魂梦断，落花难伴绮罗春。","汉皇甲帐当年意，纵有芳魂不似真。"],"title":"吊盈盈三首  其二"}
