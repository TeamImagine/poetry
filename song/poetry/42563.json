{"author":"陆游","id":42563,"strains":["仄仄○仄仄，仄仄仄○平。","仄仄仄平平，平平平仄平。","仄仄平平平，平平仄平平。","仄平仄平仄，仄仄仄○○。","○○平仄平，仄仄仄仄○。","平平仄平平，○仄仄仄平。","仄仄平仄仄，仄仄平○平。","平仄仄○仄，平○仄平平。","仄平？仄仄，仄仄平平平。","仄仄仄仄仄，仄仄仄平平。"],"paragraphs":["治疾如治盗，要使复其常。","藉曰用戈矛，全之宁欲伤。","彼盗皆吾民，初非若胡羌。","奈何一朝忿，直欲事欧攘。","欧攘虽快心，少忍理则长。","华佗古神医，煎浣到肺肠。","取效虽卓荦，去死真毫芒。","君审欲除盗，惟当法龚黄。","抚摩倘有道，四境皆耕桑。","我亦以治疾，不减玉函方。"],"title":"疾小愈纵笔作短章"}
