{"author":"孟浩然","id":55467,"strains":["仄仄○平仄，平平○仄平。","平○仄平仄，仄仄仄平平。","仄仄平平仄，平平仄仄○。","仄平○仄仄，平仄仄平平。","仄仄平平仄，平平仄仄○。","平平平仄仄，平仄仄平平。","仄仄平平仄，○平○仄○。","○平平仄仄，平仄仄平平。"],"paragraphs":["别业闻新制，同声和者多。","还看碧溪答，不羡绿珠歌。","自有阳台女，朝朝拾翠过。","绮筵铺锦绣，妆牖闭藤萝。","秩满休闲日，春余景气和。","仙凫能作伴，罗袜共凌波。","曲岛寻花药，回潭折芰荷。","更怜斜日照，红粉艳青娥。"],"title":"同张明府碧溪赠答"}
