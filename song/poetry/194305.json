{"author":"苏轼","id":194305,"strains":["平平仄平平，仄仄平平仄。","平平仄平仄，平仄平仄仄。","平○仄○仄，仄仄仄平仄。","仄平平平仄，○仄仄○仄。","○平仄仄○，平仄平仄仄。","仄仄平仄平，仄仄仄平仄。","仄仄平○仄，平仄平平仄。","仄○仄仄平，仄仄平仄仄。","仄仄平○平，仄平仄仄仄。","○平○仄平，仄仄仄平仄。","仄平平仄仄，○仄仄仄仄。","仄仄平平平，仄平仄平仄。"],"paragraphs":["东郊欲寻春，未见鶑花迹。","春风在流水，凫雁先拍拍。","孤帆信溶漾，弄此半篙碧。","舣舟桓山下，长啸理轻策。","弹琴石室中，幽响清磔磔。","吊彼泉下人，野火失枯腊。","悟此人间世，何者为真宅。","暮回百步洪，散坐洪上石。","愧我非王襄，子渊肯见客。","临流吹洞箫，水月照连璧。","此欢真不朽，回首岁月隔。","想像斜川游，作诗寄彭泽。"],"title":"游桓山会者十人以春水满四泽夏云多奇峰为韵得泽字"}
