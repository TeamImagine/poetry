{"author":"宋无","id":167296,"strains":["平平仄仄仄平仄，平平仄仄仄平仄。","？平仄仄平仄平，平仄仄平仄仄仄。","仄平○○仄○仄，仄平○平仄平仄。","仄平仄仄平平平，平平平○仄平仄。","平平仄仄平仄平，平平仄仄仄仄平。","仄仄仄仄平平平，平仄仄仄平仄平。","仄○仄仄仄仄平，仄平仄仄平平平。","仄平平平仄平仄，仄仄仄仄○平平。"],"paragraphs":["吴刚夜入广寒阙，生擒老兔出秋月。","嫦娥泣雨蟾影孤，灵药不舂玉杵歇。","桂花凝毫拔苍绿，蜀丝缠金缕湘竹。","紫兰蕊笑春风愁，莲花仙冠坠簪玉。","松腴点漆光照眸，藤肪捣雪滑欲流。","乐毅小帖排银钩，天马历块无九州。","梦中忘笔那有花，古锥画地飞龙蛇。","觉来寻锥亦无处，但见鸟迹留平沙。"],"title":"梁隆吉遗冯笔并诗答以长句"}
