{"author":"苏轼","id":193854,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["娟娟云月稍侵轩，潋潋星河半隠山。","鱼钥未收清夜永，凤箫犹在翠微间。","凄风瑟缩经弦柱，香雾凄迷著髻鬟。","共喜使君能鼓乐，万人争看火城还。"],"title":"与述古自有美堂乘月夜归"}
