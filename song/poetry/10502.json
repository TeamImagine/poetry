{"author":"朱松","id":10502,"strains":["仄仄仄平仄，平仄平平平。","平平仄平仄，仄仄○平平。","平平仄仄平，仄仄平仄平。","平仄仄○仄，仄仄平○平。","平平○平仄，平平仄平平。","平平仄仄仄，平仄平平平。"],"paragraphs":["我梦故山月，萝影垂秋光。","谁言九衢晓，莽莽吹尘黄。","群公直道山，晤语清夜央。","飞辙转空阔，积暑苏苍凉。","哦诗中天律，流光惜堂堂。","鸡肥社酒熟，吾亦怀吾乡。"],"title":"奉同胡德辉八月十四日夜玩月次韵  其一"}
