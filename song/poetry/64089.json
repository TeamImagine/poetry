{"author":"程洵","id":64089,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["武林仓卒指归程，千里修途偶并行。","云散风流当日事，山长水远此时情。","栖迟顾我犹藏拙，邂逅烦君尚寄声。","尺素聊凭西去雁，梦魂今夜遶江城。"],"title":"寄朱德芳"}
