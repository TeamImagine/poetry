{"author":"宋祁","id":13714,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾见芳英上舞裙，缘何此地寄轮囷。","烟滋黛叶千条困，露裂星房百子匀。","未羡扶南收作酿，曾经骑省赋为珍。","须知博望来时晚，莫促幽芳趁暮春。"],"title":"学舍石榴"}
