{"author":"周必大","id":50446,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["蟠木离奇愧豫章，几年封植荷恩光。","石渠久缀英髦后，金锁深惭学识长。","御墨奎文瞻列圣，雷尊篆鼎备三王。","愿言作德酬荣遇，宁复矜才似智囊。"],"title":"恭和御制幸秘书省诗二首  其二"}
