{"author":"白居易","id":15043,"strains":["平平平，平平平，平平仄仄平平平。","仄○平平平仄仄，平○平仄平平平。","仄平平仄平平仄，平仄仄平平仄仄。","仄平仄仄仄平平，平仄仄平平仄仄。","平平仄仄仄仄平，平平仄仄平平平。","平平仄仄平平仄，平仄平平○仄平。","仄仄平○平仄仄，平仄○平平仄仄。","平仄平平仄仄平，平平仄仄平平仄。","仄仄平平仄仄平，平平仄仄○○平。","平平平平平平仄，仄仄平平仄平仄。","仄平仄，仄平平。","平○仄仄平○平，仄平平○仄平○。","仄平仄仄仄平仄，平仄平仄平平平。","平○平○仄仄仄，平平平仄平○平。","平平仄仄平○仄，平平平仄平平平。"],"paragraphs":["昆明春，昆明春，春池岸古春流新。","影浸南山青滉瀁，波沈西日红奫沦。","往年因旱池枯竭，龟尾曳涂鱼喣沫。","诏开八水注恩波，千介万鳞同日活。","今来净绿水照天，游鱼鱍鱍莲田田。","洲香杜若抽心短，沙暖鸳鸯铺翅眠。","动植飞沈皆遂性，皇泽如春无不被。","渔者仍丰网罟资，贫人久获菰蒲利。","诏以昆明近帝城，官家不得收其征。","菰蒲无租鱼无税，近水之人感君惠。","感君惠，独何人。","吾闻率土皆王民，远民何疏近何亲。","愿推此惠及天下，无远无近同欣欣。","吴兴山中罢榷茗，鄱阳坑里休封银。","天涯地角无禁利，熙熙同似昆明春。"],"title":"新乐府 昆明春\t思王泽之广被也"}
