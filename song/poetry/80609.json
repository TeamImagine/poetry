{"author":"黄干","id":80609,"strains":["平平仄仄平，仄仄平平平。","平平平仄平，仄仄平仄○。","仄平仄仄仄，仄仄平平平。","仄平仄仄仄，平仄仄仄平。","○平仄平仄，仄仄○平平。","仄平仄○仄，仄仄平仄平。"],"paragraphs":["祥麟踣鲁郊，孔袂何涟涟。","伤哉经济心，付与文字传。","马公述孔志，托意为编年。","是非一以判，纤悉不复捐。","闻君卧丘壑，茧手磨丹铅。","愿言得其解，努力希圣贤。"],"title":"答曾伯玉借长编二首  其二"}
