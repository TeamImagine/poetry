{"author":"林季仲","id":6091,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["佳章一见一开颜，读向寒窗到日斑。","笔阵知公来似雨，诗肩笑我耸如山。","皂雕气欲凌千里，老骥身犹绊六闲。","闻说汉庭思祭酒，诏书相继促河间。"],"title":"再次前韵酬赵宝学"}
