{"author":"马戴","id":24841,"strains":["平平平仄仄，仄仄仄平平。","仄仄平○仄，平平仄仄平。","仄平平仄仄，平仄仄平○。","仄仄平平仄，平平仄仄平。","仄平平仄仄，仄仄仄平平。","仄仄平平仄，○○仄仄平。"],"paragraphs":["南池寒色动，北陆岁阴生。","薄薄流澌聚，漓漓翠潋平。","暗霑霜稍厚，回照日还轻。","乳窦悬残滴，湘流减恨声。","即堪金井贮，会映玉壶清。","洁白心虽识，空期饮此明。"],"title":"府试水始冰"}
