{"author":"张九龄","id":23161,"strains":["仄仄平平仄，○平仄○平。","平平平仄仄，仄仄仄○平。","平仄平平仄，平平仄仄平。","平平仄仄仄，平仄仄？平。","仄仄平平仄，平平仄仄平。","仄平平仄仄，仄仄仄○平。","仄仄平平仄，平平仄○平。","仄○平仄仄，平仄○○平。","平仄平○仄，平平仄仄平。","仄○平○仄，平仄仄平平。","平仄平平仄，平平仄仄平。","仄平○仄仄，平仄平○○。","仄仄平平仄，平平仄仄○。","平平○仄仄，平仄○○平。","平仄○平平，平平平仄平。","仄○仄仄仄，○仄○平○。","仄仄○平仄，平平仄仄○。","仄平平仄仄，○仄仄平仄。"],"paragraphs":["昔岁尝陈力，中年退屏居。","承颜方弄鸟，放性或观鱼。","曾是安疵拙，诚非议卷舒。","林园事益简，烟月赏恒余。","不意栖愚谷，无阶奉诏书。","湛恩均大造，弱植愧空虚。","肃命趋仙阙，侨装抚传车。","念行开祖帐，怜别降题舆。","谁谓风期许，叨延礼数殊。","义沾投分末，情及解携初。","追饯扶江介，光辉烛里闾。","子云应寂寞，公叔为吹嘘。","景物春来异，音容日向疏。","川原行稍稳，钟鼓听犹徐。","林隔王公轝，云迷班氏庐。","恋亲唯委咽，思德更踌躇。","徇义当由此，怀安乃阙如。","愿酬明主惠，行矣岂徒欤。"],"title":"初发道中赠王司马兼寄诸公"}
