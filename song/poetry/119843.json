{"author":"林希逸","id":119843,"strains":["仄仄平平仄，平平仄仄平。","仄平平仄仄，仄仄仄平平。","平仄平○○，平○仄仄平。","仄平○仄仄，平仄仄平○。","仄仄平平仄，平○仄仄平。","仄○平仄仄，平仄仄平平。"],"paragraphs":["苦热虽求息，炎凉愧易心。","既云名恶木，那复有佳阴。","烦溽方三叹，婆娑有百寻。","匠皆行弗顾，吾肯据而吟。","冷忆瓜浮玉，清思竹碎金。","鸟犹知所择，人岂马牛襟。"],"title":"热不息恶木阴"}
