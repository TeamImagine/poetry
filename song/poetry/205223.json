{"author":"李之仪","id":205223,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["谢庭兰玉旧闻名，早岁风流接二兄。","白璧无瑕尊士望，青云有路蔼乡评。","箪瓢弗改真天乐，簪绂相高半学生。","授馆不为经宿去，知心黄宪异袁闳。"],"title":"告别子通"}
