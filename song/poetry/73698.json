{"author":"赵蕃","id":73698,"strains":["仄仄仄仄仄，平平平仄平。","平仄仄平仄，仄仄平平平。","仄平○平平，仄仄平平平。","仄仄仄平仄，平平仄平平。","平平仄平平，平仄仄仄○。","平平仄仄仄，仄仄平平平。","仄平○仄仄，平仄平平平。","仄仄平平仄，平平○仄平。"],"paragraphs":["宿雨晓未止，纷纷云气交。","秋令迫凄厉，草木无多凋。","去年当兹晨，采菊逾山高。","晚上宝公塔，徘徊意干霄。","今年此幽居，粗免出入劳。","茅檐纵偪仄，亦类蜗庐焦。","旧醅更可漉，幽愤斯能陶。","莫问无穷事，人生如露朝。"],"title":"九日用靖节己酉岁韵"}
