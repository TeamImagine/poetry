{"author":"韦嗣立","id":34865,"strains":["平平仄平仄，仄仄仄平平。","仄仄平○仄，平○仄○平。","平平仄仄仄，仄仄仄○平。","仄仄平仄仄，平平平仄平。","○○仄平仄，仄仄仄平平。","仄仄平仄仄，平平平○○。","平○仄平仄，仄仄仄平平。","平仄仄平仄，○平平仄平。","○○仄仄仄，平仄仄平平。","平仄平平仄，○平仄仄平。"],"paragraphs":["栖闲有愚谷，好事枉朝轩。","树接前驱拥，岩传后骑喧。","褰帘出野院，植杖候柴门。","既拂林下席，仍携池上樽。","深期契幽赏，实谓展欢言。","末眷诚未易，佳游时更敦。","俄看啸俦侣，各已共飞鶱。","延睇尽朝日，长怀通夜魂。","空闻岸竹动，徒见浦花繁。","多愧春莺曲，相求意独存。"],"title":"自汤还都经龙门北溪赠张左丞崔礼部崔光禄"}
