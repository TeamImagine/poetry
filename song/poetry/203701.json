{"author":"孔平仲","id":203701,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["高才喻蜀策巂羌，凛凛威名动四方。","裁正稷宫新法度，发挥词掖好文章。","暂还紫府烟霞冷，却上青霄道路长。","寄语吏民休浪喜，使君宁久在滁阳。"],"title":"送提举太平观熊舍人  其三"}
