{"author":"张守","id":245996,"strains":["仄平平仄仄，仄仄平仄仄。","仄平仄仄仄，平仄仄平仄。","仄平仄仄仄，仄仄仄平仄。","○平仄仄平，仄仄仄仄仄。","仄平仄平仄，仄仄平仄○。","仄平平仄仄，平仄仄平仄。","仄仄仄仄○，仄仄仄仄仄。","仄平仄○仄，○平仄平仄。","平○仄○○，○仄仄平仄。","平平仄仄仄，平○仄平仄。","平○仄仄仄，仄仄仄仄仄。","仄仄平○平，○平仄平仄。"],"paragraphs":["我来春未动，兀坐秋忽老。","客怀饱世味，尘土不容澡。","尚余笔砚癖，俯仰半华皓。","中年得异书，夜讽或至卯。","尔来口生棘，妙语时耳剽。","故人吾臭味，囊帙富缃缥。","什袭秘不传，凛若璧在赵。","念兹访遗逸，从人掇残藁。","何当发其藏，囷廪一倾倒。","穷途百态恶，归思疾飞鸟。","终当馈所有，共此绝代宝。","岁晚同吟哦，乘风上蓬岛。"],"title":"姚志道有书辄不借戏呈"}
