{"author":"储光羲","id":54203,"strains":["仄仄平平仄，平平平仄平。","○○平仄仄，仄仄平平平。","○仄平平仄，平平仄仄平。","平平仄仄仄，○仄平平平。","平平平仄仄，平平仄平仄。","平○仄仄平，仄仄平平仄。","平平仄平○，平仄○平仄。","仄仄平仄平，平平仄平仄。","平平平仄仄，仄仄仄○○。","仄仄仄平仄，仄○平○○。","仄平仄○仄，仄仄○平平。","仄仄平平仄，平○平仄平。","仄平○仄仄，仄仄平仄仄。","○平仄平平，平仄○平仄。","平仄平平仄，平平仄平仄。","平平仄仄平，平仄平平仄。","平平仄平仄，平仄仄○平。","平平仄仄仄，仄仄平平平。","仄仄仄○仄，○○平仄平。","平平仄仄仄，平仄仄平平。"],"paragraphs":["赫赫明天子，翘翘群秀才。","昭昭皇宇广，隐隐云门开。","摇曳君初起，联翩予复来。","兹年不得意，相命游灵台。","骅骝多逸气，琳琅有清响。","联行击水飞，独影凌虚上。","关河施芳听，江海徼新赏。","敛衽归故山，敷言播天壤。","云峰虽有异，楚越幸相亲。","既别复游处，道深情更殷。","下愚忝闻见，上德犹邅迍。","偃仰东城曲，栖迟依水滨。","脱巾从会府，结绶归海裔。","亲知送河门，邦族迎江澨。","夫子安恬淡，他人怅迢递。","飞艎既眇然，洲渚徒亏蔽。","人谋固无准，天德谅难知。","高名处下位，逸翮栖卑枝。","去去水中沚，摇摇天一涯。","蓬壶不可见，来泛跃龙池。"],"title":"贻丁主簿仙芝别"}
