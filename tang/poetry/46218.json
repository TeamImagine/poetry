{"author":"刘延坚","id":46218,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["伯阳宫馆好烟霞，知换浮生几岁华。","虽访灵芝身不远，未逢真诀道还赊。","玉清难测无穷景，金露能摧有限花。","南待总抛荣辱了，始应亲近得仙家。"],"title":"寓止观中因抒感怀"}
