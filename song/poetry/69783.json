{"author":"王炎","id":69783,"strains":["平平仄平仄，仄仄仄仄平。","平仄平仄仄，仄仄平仄平。","仄平仄平仄，仄仄平仄平。","平平○仄平，仄仄○平○。","平平仄平仄，平仄平平平。","○仄○平仄，仄○平平平。","仄仄平○仄，平仄平平平。","仄平仄○仄，仄平平平平。","仄平仄平平，仄仄平仄平。"],"paragraphs":["黄堂暂虚位，劝驾属守丞。","金石方遏密，不敢歌鹿鸣。","吉蠲置觞豆，少洽宾主情。","西风吹桂枝，马首将东行。","春官奏高第，天子开延英。","亲策降清问，健论摅丹诚。","解褐跻膴仕，何止为身荣。","二刘与三孔，至今流芳馨。","愿言踵前修，勉矣垂令名。"],"title":"清江劝驾送举人二首  其二"}
