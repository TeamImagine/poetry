{"author":"葛胜仲","id":230882,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["嗣宗旷达早相逢，更喜林间识仲容。","林萼集中陪唱和，幽栖谷畔许过从。","云飞陇首高情远，枫落吴江好句重。","梁栋他年知有用，斋前楚楚一株松。"],"title":"呈去非"}
