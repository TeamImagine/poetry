{"author":"李昭玘","id":225548,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["玉鲙金虀昔未尝，几回飞梦到沧浪。","乡关望处归期晚，风水声中去路长。","梅使南来问行驿，雁声北度下斜阳。","囊钱未尽江湖近，拟买渔舟学漫郎。"],"title":"南游道中"}
