{"author":"陈傅良","id":65903,"strains":["仄仄平仄仄，仄平仄平仄。","仄平仄平平，平仄仄仄仄。","仄平仄平仄，仄仄平仄仄。","仄平仄平仄，平仄仄平仄。","平平仄平平，○仄平○仄。","平平仄平平，平仄仄仄仄。","仄平仄平平，○○平仄仄。","仄仄平仄平，仄平仄平仄。","仄仄平仄○，仄仄仄○仄。","平仄仄平仄，平仄仄平仄。","仄仄平平仄，平平仄平仄。","平仄平仄平，仄○仄平仄。","仄仄仄仄平，仄仄仄平仄。","平平○仄仄，仄仄平平仄。","仄平仄○仄，仄仄仄平仄。","平仄平平平，平平仄平仄。","仄平○仄平，仄仄仄仄○。","仄仄仄平仄，平平仄平○。","仄仄仄○平，○平仄平仄。","○平仄仄仄，仄仄仄平仄。","仄平平仄仄，平平仄平仄。","平仄仄平仄，平仄仄平仄。","仄仄仄平平，平平仄○平。","平○○仄平，仄仄平平仄。"],"paragraphs":["我意何不乐，我颜复何{忄典}。","止斋有新畬，耕犊角已茧。","止斋有溪水，钓席随所展。","两山夹精舍，佳处迫庐岘。","朋来尽名流，燕坐皆胜践。","颓然止斋翁，心故不可转。","厌书或窥园，乘兴时陟𪩘。","日月之蔽亏，木阴自幽显。","雨露之密疏，草色自深浅。","翁子一觞咏，初不着姝娈。","易老探醇驳，风骚较宽褊。","眠食虽甚佳，病患盍加勉。","谤箧况所招，讼缿那能辨。","于焉更悟入，岂但苟排遣。","寄言子沈子，所欲果何件。","葭豕来春田，冥鸿脱秋狝。","谷兰犹见纫，月桂不可搴。","慕远失之近，求多得常鲜。","请以壮县才，从兹益怀卷。","深居勿近市，隘巷莫容辇。","有花门拥篲，无花地生藓。","尝试玩喧寂，何者是真舛。","旧学枉初心，新功费重研。","何如过止斋，我亦精文选。"],"title":"次沈俭夫求花木韵"}
