{"author":"罗隐","id":30634,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["暖触衣襟漠漠香，闲梅遮柳不胜芳。","数枝艳拂文君酒，半里红欹宋玉墙。","尽日无人疑怅望，有时经雨乍凄凉。","旧山山下还如此，回首东风一断肠。"],"title":"桃花"}
