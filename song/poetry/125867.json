{"author":"宋伯仁","id":125867,"strains":["平平仄仄仄平平，仄仄平平仄仄平。","平仄仄平仄仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["功名会底不为难，莫把登科作等闲。","豪杰岂容忘矢石，行藏只要识机关。","天连芳草千家雨，月照长芦四面山。","但是辟书休自懒，偏亲绿鬓已成斑。"],"title":"送杨提干过淮求辟"}
