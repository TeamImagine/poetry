{"author":"邓肃","id":4376,"strains":["平平平仄平，平平○仄仄。","平平仄仄平，平仄仄○仄。","仄仄仄○平，仄平仄仄仄。","仄平○仄仄，仄仄仄平仄。","○仄平仄仄平平，仄平仄仄仄○平。","平平仄仄平平仄，仄平平仄仄平平。","仄平平仄仄平仄，仄仄仄仄○平○。","仄仄仄平平仄仄，仄仄平平平仄平。","平仄仄平○平仄，仄仄平平仄平仄。","平○平仄仄平平，平平仄平平仄仄。","仄仄平平仄仄平，仄仄平平平仄平。","○仄平平仄平仄，仄○仄仄仄平平。","仄仄平平仄平仄，仄仄○平平仄仄。","○平仄仄○仄平，仄仄平平仄平仄。"],"paragraphs":["煤炱飞上天，沉沉三日雾。","银河一压摧，狂雨恣横骛。","我恐铁骑来，疾驰不纳屦。","气豪如项羽，势猛似黥布。","弥漫江海接高穹，石牛未洗血泥红。","天吴八首真奇怪，咄嗟平地作银宫。","我贫家火不星灶，赤脚灭没泥涂中。","目断晓风生少女，又复茅檐飞白龙。","惭愧北来王夫子，籍籍声名满都鄙。","朝吟千赋暮千诗，松腴亦须枯海水。","莫倚文章似孟坚，未用风流追乐天。","且以光芒破阴晦，挽回日色到桑田。","乐岁天公有严约，斥落旄头沉贯索。","从公日醉三百杯，不怕西风动旗脚。"],"title":"次韵王信州"}
