{"author":"强至","id":182793,"strains":["平平仄仄仄，平仄仄○平。","仄仄仄○仄，平平○仄平。","仄平平仄仄，仄仄仄平平。","仄仄平仄仄，仄平平仄平。","平平平仄仄，仄仄仄平平。","仄仄仄仄仄，○平平仄平。","○○仄平仄，平仄仄平平。","仄仄仄仄仄，平平○仄○。"],"paragraphs":["田原土尽辟，禾黍积如鳞。","圣主弗横赋，农民犹苦贫。","末游滋不业，素敝寝谁因。","富室豪夺利，里胥蚕食人。","为生常汲汲，乃粒罕陈陈。","况在水旱地，更遭科敛频。","其将委沟壑，何以给昏晨。","去弊与务本，无非县令亲。"],"title":"郊外感事"}
