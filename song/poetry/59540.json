{"author":"陈造","id":59540,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["节物匆匆可挽追，直须乐事趁芳时。","行春倏喜花围屋，借景何殊月在池。","对酒不无桃叶女，扣舷却笑木肠儿。","山家有约须重到，定放游人张水嬉。"],"title":"复次韵寄程帅二首  其一"}
