{"author":"孙觌","id":239061,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平仄仄平。","平仄仄平平仄仄，仄平平仄仄平平。"],"paragraphs":["柴扉忽枉故人车，躧履欢迎一笑初。","梦里覆蕉疑有鹿，食前弹铗叹无鱼。","匆匆注瓦浇村醸，草草供盘折野蔬。","他日死生君一访，上林鸿雁有书无。"],"title":"兴化朱公大卿没于庚申岁既除丧矣其子彦寔过余于晋陵留十日而别赋二小诗以饯之  其二"}
