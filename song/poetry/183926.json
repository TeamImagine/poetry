{"author":"刘攽","id":183926,"strains":["仄平平仄○，仄仄仄平○。","平仄平平仄，平○仄仄平。","平平平仄仄，平仄仄平平。","仄仄○平仄，平平○仄平。","仄平平仄仄，仄仄仄平平。","仄仄○平仄，平○仄仄平。","平平平仄仄，仄仄仄○平。","○仄○○仄，平平仄仄仄。","平平仄○仄，仄仄仄○平。","仄仄平平仄，平平仄仄平。"],"paragraphs":["治民非己长，那得士心降。","为问来鸣凤，何如止吠厖。","壶餐惭鼎食，铅割谢矛𫓩。","辩士更持节，佳兵正上泷。","薄田桑十亩，小市酿千缸。","自喜庭无讼，宁论智少双。","陪京开左辅，振铎服中邦。","禁脔分留印，天枝莅建幢。","孤生老将至，壹意信犹矼。","赖倚弦歌化，余风勉政庞。"],"title":"酬临濮刘推官"}
