{"author":"喻良能","id":51850,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["长途畏日欲流金，聊向招提觅快襟。","翠合苔痕人寂寂，凉生柏影院深深。","苦无俗物败佳思，况有寒泉醒客心。","一饷清风寄蕲竹，又飞征盖指城阴。"],"title":"由之流溪回亭午苦热小憩牧马寺"}
