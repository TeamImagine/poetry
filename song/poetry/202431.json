{"author":"陆佃","id":202431,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["浄室兼容海众临，维摩憔悴病仍侵。","且将灯续光明藏，时见珠随咳唾音。","素壁短碑深掐玉，画檐新榜大书金。","故溪曾指桃花记，乘月何时更一寻。"],"title":"依韵和程给事留题法云寺方丈"}
