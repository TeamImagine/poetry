{"author":"许景衡","id":230392,"strains":["仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["忆曾共饮扬雄宅，屈指而今又几年。","还喜名藩陪燕俎，剩看醉墨洒吟笺。","风烟羃羃留行旆，鸥鹭翩翩近画船。","回首向来行乐处，断云疏雨湿江天。"],"title":"送韩存中学士二首  其二"}
