{"author":"文彦博","id":68624,"strains":["仄平仄平平，平平仄○平。","○平平仄仄，仄仄仄平平。","仄仄平平仄，○平仄仄平。","平平平仄仄，仄仄仄平平。","仄仄○平仄，平○仄仄平。","平平平仄仄，平仄仄平平。","仄○○平仄，平平仄仄平。","仄平平仄仄，平○仄平平。"],"paragraphs":["一崦抱溪斜，前朝辅相家。","遗基皆瓦砾，古木尚烟霞。","夙昔东山墅，留连上殿车。","虽云营退隐，未免逐豪夸。","事往如飞鸟，林空噪暮鸦。","池平无旧凤，堤坏有残沙。","野叟犹能说，樵夫亦共嗟。","至今岩石下，多长紫薇花。"],"title":"游平泉作"}
