{"author":"李贺","id":13829,"strains":["仄仄仄仄仄平平，平平仄平平仄平。","平○平仄平○平，○○平○仄平平。","平仄仄平平仄平，平平平仄平仄平。","仄仄仄仄平平平，平平仄仄仄平仄，仄仄仄平平平仄。"],"paragraphs":["二月饮酒采桑津，宜男草生兰笑人。","蒲如交剑风如薰，劳劳胡燕怨酣春。","薇帐逗烟生绿尘，金翘峨髻愁暮云。","沓飒起舞真珠裙，津头送别唱流水，酒客背寒南山死。"],"title":"河南府试十二月乐词 二月"}
