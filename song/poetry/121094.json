{"author":"白玉蟾","id":121094,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["一簇楼台水上居，琅风韵竹动笙竽。","鱼龙飞舞半帆雨，鸥鹭眠呼两岸芦。","雪覆高低春玉树，月明表里夜冰壶。","渔郎倚櫂桃花落，认得扶桑宫殿无。"],"title":"张子衍为至德知观鄢冲真求诗"}
