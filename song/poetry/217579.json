{"author":"张耒","id":217579,"strains":["平平平平仄仄仄，平仄仄仄仄仄仄。","仄平平仄平仄平，仄仄○○仄平仄。","平平仄仄○○仄，仄仄仄仄○平仄。","仄平平仄仄仄平，仄○仄平平仄仄。"],"paragraphs":["今春齐安大疾疫，闾里老弱死籍籍。","篾绳芦席肩两夫，绕郭累累瘗千百。","玄冥一日行正令，疠气入地应千尺。","异乡身健百不忧，有钱但知沽酒吃。"],"title":"雪中狂言五首  其二"}
