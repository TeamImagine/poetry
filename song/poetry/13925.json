{"author":"宋祁","id":13925,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一雨东郊卷夕云，山中坐对寂寥春。","高低桃锦红相倚，轻重榆钱绿不匀。","杯冷罗门抛午案，簺残犀槊晦流尘。","汉鳊渐美开鱼禁，已约溪公下钓缗。"],"title":"山中清明"}
