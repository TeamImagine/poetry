{"author":"李纲","id":244326,"strains":["平仄平平仄仄平，平平仄仄仄平平。","平平仄仄仄平仄，仄平平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["双鲤从来丙穴东，霜刀缕切脍花红。","银丝藿叶自争巧，玉筋金盘未觉空。","德饱姜侯情已重，诗成杜老志应同。","秋风笠泽鲈尤美，何日扁舟入手中。"],"title":"偶得双鲤付厨作鲙以荐一觞"}
