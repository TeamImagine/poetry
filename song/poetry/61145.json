{"author":"许及之","id":61145,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["掀髯握手话心期，录录俦中独见知。","官职有惭公过许，行藏无据我何为。","直书实行人能读，厚德深功世莫窥。","有子传家吾不恨，西风吹袂涕垂颐。"],"title":"侯机宜挽词三首  其三"}
