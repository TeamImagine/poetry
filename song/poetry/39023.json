{"author":"陆游","id":39023,"strains":["平仄平平仄仄平，仄平仄仄平平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁采桄榔寄一枝，北来万里为扶衰。","风光最爱初寒候，怀抱殊胜未老时。","闲引微泉成曲涧，尽除枯蔓补疏篱。","花前自笑童心在，更伴群儿竹马嬉。"],"title":"园中作二首  其一"}
