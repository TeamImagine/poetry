{"author":"薛能","id":25034,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["胡为遭遇孰为官，朝野君亲各自欢。","敢向官途争虎首，尚嫌身累爱猪肝。","冰霜谷口晨樵远，星火炉边夜坐寒。","唯有报恩心未剖，退居犹欲佩芄兰。"],"title":"洛下寓怀"}
