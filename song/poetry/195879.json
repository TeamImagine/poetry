{"author":"苏轼","id":195879,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["故里依然一梦前，相携重上钓鱼船。","尝陪大幕全陈迹，谬忝承明愧昔年。","报国无成空白首，退耕何处有名田。","黄鸡白酒云山约，此计当时已浩然。"],"title":"秋兴三首  其二"}
