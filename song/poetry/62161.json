{"author":"虞俦","id":62161,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["纷纷蜂子竞生涯，每到花时辄放衙。","悬室尽将花作蜡，何人翻以蜡为花。","姑从凡卉论先后，若比江梅有等差。","弄假像真真像假，小儿造物未须夸。"],"title":"夜读邵尧夫诗戏效其体再赋蜡梅"}
