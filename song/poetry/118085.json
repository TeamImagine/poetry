{"author":"吴渊","id":118085,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平仄。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["百年王事谩劳形，客里逢时迹类萍。","无酒可添元亮兴，任人浪笑阮宣醒。","荆湖城壁连钲鼓，河朔黎元陷虏庭。","久拥旌旄愧无补，敢将衰朽叹飘零。"],"title":"九日"}
