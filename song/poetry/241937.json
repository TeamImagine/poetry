{"author":"周紫芝","id":241937,"strains":["平平仄平平，仄仄仄平仄。","平平平仄○，仄仄平仄仄。","仄平平仄仄，仄仄仄平仄。","平平仄平平，仄仄平仄仄。","仄仄平平平，平平平仄仄。","仄平平平仄，平仄仄仄仄。","平○平平仄，平仄仄平仄。","仄○仄仄平，○仄平平仄。","仄平仄仄○，仄平平平仄。","仄仄仄平○，仄仄平平仄。","平仄仄仄仄，平仄仄仄仄。","仄仄平平○，○平仄平仄。","仄仄○○平，仄仄仄仄仄。","仄○平○平，仄仄仄平仄。","平仄平仄平，仄仄仄仄仄。","仄仄仄平平，平仄仄平仄。","平平○仄仄，仄仄平仄仄。","仄仄仄仄平，平平仄平仄。","仄平仄○○，平平仄平仄。"],"paragraphs":["舒侯九秋鹰，未奋老拳翼。","平生流辈中，肯数程不识。","庾公开幕府，少作九江客。","风檐挂虚楼，夜月浮大白。","饮气吞江流，高谈倾坐席。","一朝胡尘暗，孤垒困剧贼。","艨艟浮江下，云雾蔽天赤。","坐中嘬炙儿，相视无人色。","手持白羽扇，奋身追危壁。","坐解两家难，稍稍无勍敌。","身几落虎口，名不挂赏籍。","鸟去良弓藏，论功止投石。","岁晚犹折腰，得邑亦甚僻。","似闻山中人，尽饱太邱德。","官谤殊未眀，此责讵可塞。","乃复令斯人，含恨入窀穸。","风亭分客袂，仅作秋夏隔。","夺我玉面郎，江湖坐愁寂。","抚棺欲三号，何由反乡国。"],"title":"悼舒永丰"}
