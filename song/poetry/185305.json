{"author":"孙觉","id":185305,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["文章异域有知音，鸭绿差池一醉吟。","颖士声名动倭国，乐天辞笔过鸡林。","节髦零落毡吞雪，辩舌纵横印佩金。","奉使风流家世事，几随浪拍海东岑。"],"title":"客有传朝议欲以子瞻使高丽大臣有惜其去者白罢之作诗以纪其事"}
