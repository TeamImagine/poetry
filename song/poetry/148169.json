{"author":"方回","id":148169,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平仄仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["战鼙惊倒白头翁，慨想青衿旧日风。","或厌三场争小技，孰知一目网群雄。","虀盐此地涵濡久，藻鉴他时赏拔公。","松老槐颠异畴昔，定应穷极道还通。"],"title":"次韵感学事二首  其二"}
