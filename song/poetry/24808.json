{"author":"陈洎","id":24808,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万里扶灵宅寿阡，谢公纯孝是家传。","庐开四尺成寒士，榱列三围陋昔贤。","先域定生连理树，门人多废蓼莪篇。","我心罔极君应念，露白霜清泣昊天。"],"title":"寄宝臣寺丞"}
