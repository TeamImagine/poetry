{"author":"周南","id":85139,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["老去无成久索居，尚能林下听除书。","百年门地推鸿绪，三月春江照隼旟。","云路修程惊折轴，昔游风谊记囘车。","绿阴春草佳城暮，无计亲陈野客蔬。"],"title":"太平州陈大监挽章  其一"}
