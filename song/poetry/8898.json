{"author":"张嵲","id":8898,"strains":["仄平平仄仄仄仄，仄○仄仄○○仄。","仄平○仄平仄平，平平仄仄平平仄。","仄平平平仄○仄，平仄仄平平仄仄。","平平平仄仄平平，仄○仄仄○平仄。","○平仄仄仄○○，平仄仄平平仄仄。","仄仄○平仄仄平，平仄平平仄平仄。"],"paragraphs":["涉旬秋暑不可触，髪疏被汗如膏沐。","忽然三日风撼山，冬裘未具肤生粟。","去年登高作重九，黄菊未开新酒熟。","今年无酒不登高，独行漫绕庭边菊。","中原季月欲折胶，江界陨霜无脱木。","拥鼻从今四序移，遮眼残书岂真读。"],"title":"秋暑"}
