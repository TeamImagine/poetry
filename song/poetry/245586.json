{"author":"刘庠","id":245586,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。","○○平平仄，○平仄仄平。","平平平○仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平○仄仄平。","平平仄平仄，仄仄仄平平。","仄仄平平仄，平平仄仄○。","平平仄○仄，仄仄仄平平。"],"paragraphs":["万叠群山里，招提独屹然。","远依花岭构，高与上方连。","钟磬云霄外，檐楹杳霭边。","佛宫皆古像，诗版尽唐贤。","乘兴公余日，间来首夏天。","池清初过雨，沼碧乍生莲。","薜荔垂青幄，芭蕉展翠笺。","谿声寒漱玉，岚气冷堆烟。","信步宜松径，烹茶喜石泉。","虚堂不知暑，净境合通仙。","自得幽栖趣，翻嗟俗事牵。","红尘懒回首，落日尚迁延。"],"title":"碧沼寺"}
