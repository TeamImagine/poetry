{"author":"白玉蟾","id":122011,"strains":["仄平仄仄仄仄平，平仄仄平○仄平。","仄仄仄平平仄仄，平○仄仄仄○平。","仄平平仄平平仄，平仄仄平平仄○。","平仄平平平仄仄，平平仄仄仄平平。","平平平仄仄仄仄，仄仄仄平平仄平。"],"paragraphs":["懒翁老白结忘年，秋入淡烟疏雨天。","醉把黑甜圆个梦，时将草圣放些颠。","杖藜还尽溪山债，杯酌结交风月缘。","梭督青童驰讷椠，鳞烦紫吏馈雄篇。","金华都似一楪大，却贮两枚诗酒仙。"],"title":"赋诗二首呈懒翁  其二"}
