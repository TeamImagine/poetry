{"author":"诸葛赓","id":243713,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["三疏陈情始放归，萧萧白髪解朝衣。","未营别业王官谷，先驾扁舟严子矶。","视草龙螭犹眷恋，还家鸥鹭自光辉。","老臣恩遇知何极，梦到天门觐紫薇。"],"title":"乞休得旨谢恩"}
