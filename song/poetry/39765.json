{"author":"陆游","id":39765,"strains":["仄仄平平仄仄平，仄平仄仄仄平平。","平平仄仄仄仄仄，仄仄平平仄仄平。","平仄平平平平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["短鬓元知不久青，况开九帙数余龄。","全家共保一忍字，累世相传三住铭。","时泛孤舟过梅市，却穿双𪨗上兰亭。","拥炉莫恨无僧在，满院松风要细听。"],"title":"岁晚幽兴四首  其四"}
