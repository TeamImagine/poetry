{"author":"李弥逊","id":253189,"strains":["仄仄平平仄仄平，仄平仄仄仄平平。","仄平平仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昨夜浓阴泼墨来，比邻折简小奚催。","印窗寒月晓前白，寻壑春舆天际回。","盏面绿浮新展叶，杖头黄碍半肥梅。","知君自扫松间径，古锦何妨此地开。"],"title":"游石门用前韵促陈丞"}
