{"author":"袁说友","id":70683,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["倏见江头万鼓催，更闻脚底一声雷。","怒涛直欲浮天去，急浪犹能带雨来。","岂但皇都夸伟观，要令区宇绝纤埃。","灵胥勇志嗟何在，共吊江山付此杯。"],"title":"观潮"}
