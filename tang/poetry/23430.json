{"author":"崔湜","id":23430,"strains":["仄仄仄平平，○平仄仄平。","平平平仄仄，平仄仄平平。","仄仄平○仄，平平仄仄平。","平平○仄○，平仄仄平○。","仄仄平平仄，平平仄仄平。","平平平○仄，平仄仄平○。"],"paragraphs":["大漠羽书飞，长城未解围。","山川凌玉嶂，旌节下金微。","路向南庭远，书因北雁稀。","乡关摇别思，风雪散戎衣。","岁尽仍为客，春还尚未归。","明年征骑返，歌舞及芳菲。"],"title":"早春边城怀归"}
