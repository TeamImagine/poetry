{"author":"贯休","id":40567,"strains":["仄仄仄仄，平○○仄。","仄○仄○，仄平仄仄。","平○仄仄，平仄仄仄。","○平○平，仄平仄仄。","平平仄仄仄，仄平仄平仄。","平平仄仄仄，仄仄○仄仄。","平平仄仄仄仄？，平仄平平仄平仄。","仄平仄，仄仄○平，平○仄，仄仄平平仄平，○仄仄仄。","平平仄仄，平平平仄。"],"paragraphs":["霰雨灂灂，风号如𣃁。","有叟有叟，暮投我宿。","吁叹自语，云太守酷。","如何如何，掠脂斡肉。","吴姬唱一曲，等闲破红束。","韩娥唱一曲，锦段鲜照屋。","宁知一曲两曲歌，曾使千人万人哭。","不惟哭，亦白其头，饥其族，所以祥风不来，和气不复。","蝗乎蠈忽，东西南北。"],"title":"酷吏词"}
