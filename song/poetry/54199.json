{"author":"项安世","id":54199,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["踏车如市水如金，守闸如城不放人。","共倚河渠通北使，可怜膏泽养边臣。","平生自计更蓑笠，此日何颜玷搢绅。","欲换小舟跳堰去，沙边渔子得相亲。"],"title":"五日常州借闸"}
