{"author":"陈造","id":60527,"strains":["仄平平平仄仄，仄仄仄仄平仄。","仄平平平仄仄，仄？仄平平仄。","仄平平仄平仄平，仄平平平仄仄。","仄平仄平仄仄平，仄○○平仄仄。","平平仄平仄平平，仄仄○平仄仄。","仄平平平仄仄平，仄仄仄平仄仄。","平仄平平平仄平，仄平平平仄仄。","仄平仄平仄仄平，仄平平平仄仄。","仄○仄平仄仄平，仄仄○平○仄。","平平○仄平平平，○平平平仄平仄仄。"],"paragraphs":["懑官曹兮缚虎，拥簿领以昏愦。","窃逍遥于数刻，傥淟汩于终岁。","倚僧垣睨鸿影兮，涤胸尘而一快。","饭云子而泛乳兮，引吟兴之未沬。","吾西道之主人兮，有老禅之晤对。","愈双𪾦之月浄兮，馆授予而已再。","顽予姿之麏鹿兮，合岩栖而钓濑。","恍泉石之入眼兮，浩归怀之自倍。","计三径之可具兮，顾二顷之犹在。","明年其饯西归兮，将家渔舟老牛背也。"],"title":"行春辞三首  其三"}
