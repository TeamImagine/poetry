{"author":"仇远","id":164109,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["湘魄能传楚泽芳，何如倒载醉襄阳。","夕阴空照栽葵圃，宿雨难干打麦场。","龙去涎留丹井湿，燕归泥落墨池香。","枉将黍粽沉蛟窟，移与江村饷水荒。"],"title":"五日"}
