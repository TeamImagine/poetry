{"author":"唐庚","id":227500,"strains":["平平仄仄平平平，仄仄仄仄平平平。","仄平○仄平平平，平平平仄平平平。","平平仄仄○平○，仄平仄仄平平平。","仄仄平仄仄平○，平平仄仄平平平。","仄平仄仄平仄仄平仄，仄平平仄仄仄仄仄平仄平。","仄平○仄平仄仄仄仄仄平仄仄，仄平○仄仄仄○仄平仄仄仄平平平。"],"paragraphs":["仙姑八十春秋高，两鬓墨黑无斑毛。","鹿胎冠子青纱袍，神风清峻真仙曹。","人生瞥忽如销膏，是非海里翻波涛。","五斗官米令人劳，安能俛首争锥刀。","愿仙乞我瓢里一丸药，武陵谿上抖擞世俗腥与臊。","不然教我蝉蜕羽化秘诀之一二，海山深处摘取王母千岁不熟之蟠桃。"],"title":"走笔赠仙姑"}
