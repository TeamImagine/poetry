{"author":"强至","id":182096,"strains":["仄仄平仄仄，仄平平平平。","仄仄○仄仄，平平仄○平。","平仄○平平，平○仄平平。","仄平仄平平，仄仄仄○○。","仄平仄仄仄，仄平仄平○。","平仄仄平平，仄仄平仄平。","平仄仄平仄，平仄仄平平。","平仄仄仄仄，平仄○仄○。","仄平○仄仄，平仄○仄平。","平仄平仄平，仄仄仄平○。","平平仄仄平，仄仄平平平。"],"paragraphs":["昔纣为不道，毒心无生灵。","四海如在鼎，谁能救将烹。","周武从天人，戎衣举仁兵。","伯夷独何为，乃谏不听行。","纣徒久厌主，一朝倒戈迎。","天下既宗周，大册书武成。","夷义愈为耻，宁死弗苟生。","周粟恶不食，双目且饿瞑。","纣无王者实，徒有王者名。","虽曰臣伐君，纣德匹夫轻。","吁夷岂不知，意在销奸萌。"],"title":"伯夷诗"}
