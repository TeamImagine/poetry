{"author":"秦观","id":210077,"strains":["仄平仄平平，平平仄平平。","仄仄仄平平，仄○平仄平。","平平仄平仄，仄仄平仄平。","平平○平平，仄仄平仄平。","平平仄○仄，仄仄○平平。","平平○平仄，平仄○平平。","平仄仄平平，平平仄平平。","仄○○仄仄，仄仄仄平平。"],"paragraphs":["佛宫琢琳琅，悬鱼警群聪。","缓扣集方袍，急拊趋百工。","虽无笋虚器，自协征与宫。","犂然当人心，邈有炎氏风。","山泉自疏数，珮玉相玲珑。","朝昏间锺鼓，清响传无穷。","惟有宝陀山，于音获圆通。","一闻如得解，石巩亦投弓。"],"title":"石鱼"}
