{"author":"赵汝鐩","id":98222,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["诏增贡籍自端平，大比贤书拔众英。","学备六经俱里选，赋推五色以文鸣。","虽由黄卷能勤苦，皆藉朱轓与作成。","来岁锦标先夺得，天街听喝状元声。"],"title":"次韵袁州郑守鹿鸣宴"}
