{"author":"李复","id":212531,"strains":["平平平○平，仄仄仄○仄。","仄仄平仄平，平平平○仄。","平仄○仄平，仄仄仄仄仄。","仄仄仄仄平，平平仄仄仄。","仄○仄平仄，平仄仄○仄。","仄平仄平仄，仄仄仄仄仄。","仄平仄平仄，平仄仄平仄。","平仄平平平，仄仄仄平仄。","平平仄仄仄，平仄平仄仄。","平○仄仄仄，仄仄平仄仄。","平平仄仄仄，平仄○仄仄。","平○平仄平，平仄仄仄。","平仄仄平仄，○平平仄仄。","平平○平平，平仄仄平仄。","平平平仄仄，仄仄平平仄。","仄仄仄仄平，仄仄○仄○。","平仄平仄平，仄仄仄仄仄。","平平仄平仄，平仄○仄仄。"],"paragraphs":["前年阳亢骄，旱日赤如血。","万里随羽书，挥鞭无留辙。","炎毒乘我虚，两岁苦病暍。","遇夏火气高，烦蒸不可活。","饱闻食罂粟，能涤胃中热。","问邻乞嘉种，欲往愧屑屑。","适蒙故人惠，筠箧裹山叶。","堂下开新畦，布艺自区别。","经春甲未坼，边冷伤晚雪。","清和气忽动，地面龟兆裂。","含滋竞出土，新绿如短发。","常虑蒿莠生，锄不敢阙。","时雨近霑足，乘凌争秀发。","开花如芙蕖，红白两妍洁。","纷纷金蘂落，稍稍青莲结。","玉粒渐满房，露下期采折。","攻疾虽未知，适愿已自悦。","呼童问山鼎，芳乳将可设。"],"title":"种罂粟"}
