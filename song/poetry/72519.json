{"author":"曾丰","id":72519,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["只被饥寒两字催，辄轻汹涌易崔嵬。","篙师方借北风去，驿使忽将南信来。","锺鼎孰非相邂逅，江山何惜且徘徊。","松风萝月良收拾，犹胜垂囊将手回。"],"title":"买舟赴广至太和逢迓吏"}
