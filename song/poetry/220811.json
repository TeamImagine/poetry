{"author":"邹浩","id":220811,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["流年忽忽又残春，策杖郊原肯厌频。","往古来今何足校，闲花幽草自争新。","旋开酒蚁成高会，共解名缰作逸民。","随处怡然真有味，不须千里忆吴莼。"],"title":"和通判王定国承议游竹西  其一"}
