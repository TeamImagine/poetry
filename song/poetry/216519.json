{"author":"张耒","id":216519,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["驱车继日未知劳，翠霭岚光下褐袍。","日暖峰峦开少室，雪余松柏近嵩高。","山行岁晚风霜苦，地势西来气象豪。","胜事欲歌纷满目，烟霞深处欲诛茅。"],"title":"过少室"}
