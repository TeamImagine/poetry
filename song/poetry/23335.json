{"author":"王十朋","id":23335,"strains":["平仄仄仄平○平，平○仄○平平○。","平平平仄平仄仄，仄仄仄平平仄平。","平仄平○仄平仄，平仄平○仄平仄。","仄○平仄仄平平，平仄仄平○仄仄。","平平平仄仄○○，仄仄平○仄平仄。","平平仄仄仄平平，仄仄平平仄○仄。","仄平仄仄仄平○，仄○○仄平平仄。","平仄仄仄○平仄仄仄仄，平仄仄○平仄仄。","仄仄仄仄平仄仄平仄平，平平平仄平平平。","仄平平平仄仄仄，平仄平平仄平仄。","平平仄○仄仄○，仄仄仄平平仄仄。","仄平仄仄仄平平，仄仄平仄○平平。","仄仄仄平○仄平，仄仄平仄○平平。","仄○平仄平平仄，仄仄仄○○仄仄。","仄仄平平平仄仄，平平仄仄平平仄。"],"paragraphs":["风伯一怒声如雷，排空浊浪山崔嵬。","江湖千里人影绝，一叶小舟何处来。","芦荻花中有渔者，蓑笠为衣楫为马。","止将烟水作生涯，红麹盐鱼荷裹鲊。","舟人争买不论钱，我亦聊将荐杯斝。","烹庖入坐气微腥，饤饾登盘色如赭。","但能得趣酒杯中，也胜弹铗人门下。","君不见仲尼鱼馁则不食，陈蔡面犹含菜色。","又不见退之欲饱东海鲸，焉知家有啼饥声。","我居江乡厌海味，今日鱼虾八珍贵。","朱门日兴费万钱，未必一生常适意。","尔曹异日宦西东，一饭安得如今同。","寄鲊不须劳孟宗，但愿清白传家风。","我将归结鸡豚社，不用击鲜如陆贾。","但愿年丰鱼米贱，欣然醉饱同天下。"],"title":"买鱼行"}
