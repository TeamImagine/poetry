{"author":"戴表元","id":161231,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["诗力如弓不易张，烦襟且觉对花凉。","玲珑南雪晴秋树，淅窣西风夜月香。","消得玉人歌古淡，许谁金屋鬬清狂。","风流更忆同袍老，一坞闲云傍水乡。"],"title":"次韵如晦木犀因寄其从父性之老同舍"}
