{"author":"周紫芝","id":240129,"strains":["平平仄仄仄，仄仄平平平。","平平平○仄，仄○仄平平。","仄仄仄仄仄，仄平仄平平。","平平仄仄仄，平仄○平平。","仄仄仄平○，仄仄平仄平。","平仄仄仄仄，仄仄○仄平。","平平仄平仄，平平仄○平。","平平仄仄仄，仄仄平平平。"],"paragraphs":["祠宫昔所筑，古屋栖真灵。","谁知员峤徙，亦叹曲池平。","我即废址北，结茅寄幽情。","高秋肃万籁，仿佛闻箫笙。","夜梦着琼冠，结佩朝玉京。","谈笑悟至理，俯仰了八纮。","安能事香火，餐霞学长生。","明朝日复出，抱耒还躬耕。"],"title":"壬午秋日观桥刈获五首  其五"}
