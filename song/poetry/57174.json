{"author":"梅尧臣","id":57174,"strains":["平平仄○仄平仄，平平平仄平平仄。","仄平平仄仄○平，仄平平平平仄仄。","仄○平仄仄○平，仄○平仄平仄仄。","平平仄平平仄平，平仄仄平平仄仄。","○平○仄仄平平，仄○○仄仄仄仄。","仄平仄平平仄平，平仄平平仄平仄。","平平仄仄仄○平，仄仄仄平平仄仄。"],"paragraphs":["嵇康昔弹广陵散，商声高与宫声缓。","托名山鬼未传人，古桐纫丝丝不断。","一闻僵卧窃其音，世间虽得能亦罕。","贤明以之知盛衰，愚昧以之为妄诞。","顷年过我在芜城，忽听长拍去欲懒。","凤皇养雏飞未高，鸡鹜成群翅终短。","龙章秀骨苦轻时，继作五弦须款款。"],"title":"读黄莘秘校卷"}
