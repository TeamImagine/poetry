{"author":"许及之","id":60843,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["静处聊将物理推，鸟啼花发苦因谁。","留连春事惟红药，管当行人是子规。","莫道柳绵无住相，也为萍絮媚清漪。","如何饱食闲终日，不课离骚不赋诗。"],"title":"感春呈同社"}
