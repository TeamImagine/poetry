{"author":"陈翥","id":173530,"strains":["平平仄平仄，平平平平仄。","仄仄仄平仄，平平仄平仄。","仄仄平平平，平平仄平仄。","仄平平○仄，仄仄平平仄。","平仄平平仄，平平仄仄仄。","仄仄平平仄，平仄平平仄。","仄仄平仄平，仄平仄平仄。","○平仄仄平，仄仄平平仄。"],"paragraphs":["高梧已繁盛，萧萧西山陇。","毳叶竟开展，孙枝自森耸。","擅美推东南，滋荣藉萋菶。","不能容燕雀，只许栖鸾凤。","宁入吴人爨，堪随伯禹贡。","雨露时加润，霜雪胡为冻。","况有奇特材，足任雅琴用。","中含太古音，可美清风颂。"],"title":"西山桐十咏 桐孤"}
