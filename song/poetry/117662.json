{"author":"戴昺","id":117662,"strains":["仄仄平仄平，仄仄仄平仄。","平仄仄平平，平○仄○仄。","仄仄平平平，仄仄平仄仄。","○平仄○平，平平仄平仄。","平平仄仄平，平平仄平仄。","平平仄平仄，平仄平平仄。","仄仄平仄仄，仄平仄○仄。","仄仄平平平，仄平平仄仄。"],"paragraphs":["既雨晴亦佳，适与赏心会。","初日照高林，幽泥化轻壒。","步屧随春风，始觉天宇大。","牵怀到空山，逍遥白云外。","青松夹路生，童童状车盖。","清川带华薄，阴壑生虚籁。","性达形迹忘，傲然脱冠带。","薄暮方来归，月光摇浅濑。"],"title":"春日偕兄弟侍屏翁游晋原分得外字因集句而成"}
