{"author":"曾丰","id":72171,"strains":["仄平仄平仄○仄，平仄仄平仄平仄。","平平平仄仄仄平，仄仄平平仄平仄。","仄平平仄○○仄，平仄仄仄平平○。","仄仄平平仄○仄，仄仄仄仄平平平。","○仄平平平仄仄，平平仄仄平○仄。","○○平仄仄平○，仄○平平仄仄仄。","仄平平仄仄平平，平平仄仄○平平。","仄○平平仄仄仄，平仄仄平平仄平。","平平平仄平仄仄，平仄仄平○仄仄。","仄平仄仄仄仄平，仄仄平平平○仄。"],"paragraphs":["集英殿前始相识，公已策名上通籍。","银章朱绂烂映身，铄我青衫黯无色。","上饶城里重相望，公已厌直辞周行。","皂盖朱幡炯当眼，铄我墨绶昏无光。","浪说同年兄若弟，升沉不翅云泥异。","分疏胡越敢寻盟，义重丘山肯忘势。","一麾初守虎头州，差池不及从之游。","仅收刘公一尺纸，堪比汉家千户侯。","鸦青今袭陈腐语，持以扫门应勿阻。","远图要觅进德方，近效仍求为县谱。"],"title":"改秩注县西归过上饶见太守同年莫郎中"}
