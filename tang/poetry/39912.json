{"author":"皎然","id":39912,"strains":["○○仄仄仄，仄仄○平仄。","仄仄仄○○，平○仄平仄。","仄平平平仄，○仄平平仄。","平平仄平平，仄○平平平。","○平仄仄仄，仄仄仄平平。","仄仄平仄仄，平平仄仄平。","仄仄平仄仄，仄仄仄仄平。","平平○○平，平○平○仄。","平仄仄平仄，平平仄平仄。","○平仄仄仄，仄仄平仄仄。","平平仄平仄，仄平仄仄平。","仄仄○仄平，仄仄平平平。","仄仄平仄仄，平○仄仄平。","平平仄仄仄，平仄平平○。","平仄仄仄平，仄仄平平仄。","仄○○○仄，平平仄平仄。","平平仄仄平，仄平仄平仄。","平○仄平平，仄平平仄平。","仄仄仄平仄，仄○○仄平。","仄仄仄平仄，平平仄仄仄。","仄仄仄仄平，仄仄仄平仄。","仄仄平平平，仄平○平仄。","仄平平平仄，平平仄平仄。"],"paragraphs":["深沈阃外略，奕世当荣寄。","地裂大将封，家传介珪瑞。","至今漳河俗，犹受仁人赐。","公初镇惟邢，决胜无精兵。","重围逼大敌，六月守孤城。","政用仁恕立，恩由赏罚明。","遂令麾下士，感德不顾生。","于时闻王师，诸将兵颇黩。","天子狩南汉，烟尘满函谷。","纯臣独耿介，下士多反复。","明公仗忠节，一言感万夫。","物性如蒺蔾，化作春兰敷。","见说金被烁，终期玉有瑜。","移官万里道，君子情何如。","伊昔避事心，乃是方袍客。","顿了空王旨，仍高致君策。","安知七十年，一朝值宗伯。","言如及清风，醒然开我怀。","宴息与游乐，不将衣褐乖。","海底取明月，鲸波不可度。","上有巨蟒吞，下有毒龙护。","一与吾师言，乃于中心悟。","咄哉冥冥子，胡为自尘污。"],"title":"赠李中丞洪一首"}
