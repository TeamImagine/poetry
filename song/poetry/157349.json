{"author":"韩维","id":157349,"strains":["平仄仄平仄，仄仄○仄仄。","○○仄仄○，平仄○仄仄。","仄仄仄平仄，仄平仄平仄。","○平仄仄仄，仄平仄仄仄。","仄仄仄仄平，○平仄平仄。","平平平仄仄，平平仄平仄。","仄○平平仄，平平仄平仄。","仄仄○仄仄，仄仄○仄仄。","平仄仄仄仄，仄仄平仄仄。","仄仄平仄仄，仄仄仄平仄。"],"paragraphs":["君子蹈仁义，近自亲爱始。","当行岂顾留，千里犹举趾。","伯氏有东役，驾言适淮涘。","离樽未及展，浊醪未及洒。","起视白日移，驱车一何驶。","遵涂骊唱发，春风落端绮。","义参成周作，辞追建安轨。","感此留滞迹，一诵三四起。","安得假羽翮，远慰心所企。","此志良未遂，洒泣讵能已。"],"title":"和三兄之山阳省孀姊书怀"}
