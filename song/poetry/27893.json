{"author":"庞谦孺","id":27893,"strains":["平平仄平平，仄仄平仄仄。","平仄仄平平，仄仄仄平仄。","平平仄仄仄，平平仄平仄。","仄○仄仄仄，仄仄仄平仄。","仄仄○平平，○平仄○仄。","仄仄平仄平，仄平仄平仄。","平仄平○仄，仄仄仄仄仄。","仄○仄○仄，平平平仄仄。"],"paragraphs":["凡人种园花，但取红紫丽。","今我种园花，所乐在生意。","侵晨草露湿，园林有清气。","寝兴不裹首，散策遶花次。","次第除繁枝，分明去浪蕊。","客至旋结襟，舍柯惜余味。","新稍才过屋，弱干渐拂地。","是中有深趣，欣然心自慰。"],"title":"古诗  其五"}
