{"author":"周紫芝","id":240835,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["月明惊鹊未安巢，生事如僧止一包。","但得有门容看竹，不知何地可分茅。","愁来漫载盈鸱酒，老去难穿中鹄髇。","独有诗缘难洗尽，强随春鸟作啁嘲。"],"title":"次韵常元明见寄三首  其一"}
