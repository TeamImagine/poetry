{"author":"岑文本","id":12500,"strains":["仄仄平平仄，平平仄仄平。","平平平仄仄，平平仄仄平。","平平仄仄仄，平仄仄平平。","平平仄平仄，仄仄仄平平。","仄仄平平仄，平仄仄平平。","仄仄○○仄，平○平仄平。"],"paragraphs":["甲第多清赏，芳辰命羽卮。","书帷通竹径，琴台枕槿篱。","池疑夜壑徙，山似郁洲移。","雕楹网萝薜，激濑合埙篪。","鸟戏翻新叶，鱼跃动清漪。","自得淹留趣，宁劳攀桂枝。"],"title":"安德山池宴集"}
