{"author":"韩琦","id":90926,"strains":["仄仄○○仄，平平仄仄○。","平平○仄仄，仄仄仄○○。","仄仄平平○，平平仄仄平。","平平平仄仄，平仄仄平○。","平仄平平仄，平平仄仄平。","仄平平仄仄，仄仄仄平平。","仄○平平仄，平平仄仄平。","平○平仄仄，仄仄仄平平。"],"paragraphs":["凛气回轻燠，凉飚绝怒号。","飞霙难自拆，细雨反如缫。","惠泽非常降，祥编想共褒。","民阎清岁疠，农亩得春膏。","天意虽滂洽，人心尚郁陶。","未逢银瓮出，不见玉楼高。","酒兴来差浅，诗情病少豪。","曾看纷似絮，举白待风骚。"],"title":"甲辰冬雨"}
