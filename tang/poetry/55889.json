{"author":"李白","id":55889,"strains":["仄平仄○仄，平仄仄○○。","平仄仄平仄，平平仄仄平。","平平平仄仄，仄仄仄平平。","仄仄平平仄，平○仄仄平。","○平平仄仄，仄仄仄平平。","仄仄平平仄，○平仄仄平。"],"paragraphs":["少年解长剑，投赠即分离。","何不断犀象，精光暗往时。","蹉跎君自惜，窜逐我因谁。","地远虞翻老，秋深宋玉悲。","空摧芳桂色，不屈古松姿。","感激平生意，劳歌寄此辞。"],"title":"赠易秀才"}
