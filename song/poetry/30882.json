{"author":"李流谦","id":30882,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["竹生稚子鹤生雏，重到君家旧隠居。","病后苦无多酌酒，别来唯有自钞书。","身方逐食从飘荡，学久师心恐阔疏。","惭愧故人相念意，欲行为我少踌躇。"],"title":"抵简池呈元质进孺二首  其二"}
