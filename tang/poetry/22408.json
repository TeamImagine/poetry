{"author":"李商隐","id":22408,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["飒飒东风细雨来，芙蓉塘外有轻雷。","金蟾啮鏁烧香入，玉虎牵丝汲井回。","贾氏窥帘韩掾少，宓妃留枕魏王才。","春心莫共花争发，一寸相思一寸灰。"],"title":"无题四首 二"}
