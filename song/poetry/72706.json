{"author":"曾丰","id":72706,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["江左风流迹已陈，故家余韵更何人。","云霄浩荡开雏凤，岁月峥嵘逼老椿。","三釜未终身大暮，九泉无憾意长春。","北邙山下重回首，片玉空怀万古尘。"],"title":"挽王抚干"}
