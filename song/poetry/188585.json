{"author":"魏野","id":188585,"strains":["仄平平仄仄，平仄仄平○。","仄仄平○仄，平平仄仄平。","平平平仄仄，仄仄平平平。","仄仄平平仄，平平仄仄平。","○平平仄仄，○仄仄平平。","仄仄平○仄，平平仄仄平。"],"paragraphs":["少年来作簿，英俊复谁如。","好事虽闻旧，能官不觉初。","耽忧因稼穑，废寝为诗书。","客恋门前住，民欣部内居。","亲科公舍竹，教种职田蔬。","异日厅应锁，清才本有余。"],"title":"赠陕县薛偕主簿"}
