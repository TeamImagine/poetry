{"author":"陈公辅","id":234890,"strains":["仄○仄仄平，平○仄平平。","平平仄平仄，仄仄仄仄平。","平平仄仄仄，仄平平仄○。","仄仄仄平仄，平仄平仄平。","平平仄仄平，仄仄平仄平。","平○平平仄，平仄仄仄平。","平平仄仄平，仄仄平仄平。","仄平仄仄仄，仄仄平平平。"],"paragraphs":["我闻永庆梅，孤标寄岩阴。","衰年苦多病，咫尺未暇寻。","公心亦似铁，惜花情却深。","爱此独株好，何必须满林。","兹游恨莫陪，有酒谁与斟。","因思东郊上，琼蕊满髻簪。","黄昏月下归，翠袖寒易侵。","想公见戏语，一笑开胸襟。"],"title":"戏和德升赏梅因记十三日梅园之游发诸兄一笑"}
