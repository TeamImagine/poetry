{"author":"齐己","id":41850,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["垂白堪思大乱前，薄游曾驻洞庭边。","寻僧古寺沿沙岸，倚杖残阳落水天。","兰蘂蔫烟骚客庙，烟波晴阔钓师船。","此时欲买君山住，懒就商人乞个钱。"],"title":"怀巴陵"}
