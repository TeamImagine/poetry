{"author":"赵处澹","id":173165,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["拟欲占晴待暮鸦，不禁愁思满蒹葭。","片云飞渡风和雨，斜日低穿水浸沙。","薏苡石边收钓笠，芙蓉篱外响芦笳。","最怜冉冉秋将半，未得先乘问月槎。"],"title":"厌雨"}
