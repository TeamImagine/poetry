{"author":"孔武仲","id":200755,"strains":["仄仄平平平，平平仄平○。","平平仄平仄，仄仄仄仄仄。","仄平平平平，仄仄平平仄。","仄仄平○仄，平仄仄平仄。","仄平仄仄○平○，○仄仄○平仄仄。","平仄仄○平平仄，仄仄平平仄平仄。","仄仄○平平仄仄平，平○仄仄仄平平。","仄平仄仄平仄仄，平平仄仄平平平。","平○仄仄仄仄仄，仄平仄仄平平平。"],"paragraphs":["大暑投官亭，堂皇已颓折。","盘桓倚门户，坐以一筦席。","昊天多清风，至此何悭惜。","及我无分寸，挥汗已盈尺。","较之渴仆长途间，犹赖此中容少息。","嗟我不如亭前马，稳嚼青刍柳阴下。","又不如东家养画眉，雕笼彩画近帘帷。","一身扰扰南复北，凌寒涉暑常奔驰。","寒犹幸可沃以酒，暑真可畏非良时。"],"title":"大热息于官亭"}
