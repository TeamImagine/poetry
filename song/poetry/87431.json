{"author":"韩淲","id":87431,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["仅得从容亦素期，意消心惬恨来迟。","相将里舍欢言酒，珍重家庭听说诗。","落珮倒冠非所籍，毁车杀马尚何思。","从来鹏鷃夔蚿耳，不怨人之有佚遗。"],"title":"次韵昌甫  其一三"}
