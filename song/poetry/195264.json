{"author":"苏轼","id":195264,"strains":["仄平仄平平，仄仄平○平。","仄仄平仄仄，仄仄仄仄○。","仄仄仄○平，仄仄仄仄平平○。","平平仄平仄，仄仄平仄仄仄平。","仄平仄仄仄平仄，仄仄平仄平仄○。","仄仄○仄○平平，平仄仄仄仄仄平。","仄○○仄仄仄仄，仄仄平仄平平平。","仄仄仄○平，仄仄仄仄仄平平。","仄仄○仄平，仄仄平平○平平。","平平仄仄仄，仄仄平平○。","仄仄仄仄平，仄仄平平平。","仄○仄平仄仄仄，平仄仄仄平平平。"],"paragraphs":["紫潭出玄云，翳我潭中星。","独有潭上月，倒挂紫翠屏。","我老不看书，默坐养此昏花睛。","时时一开眼，见此云月眼自明。","久知世界一泡影，大小真伪何足评。","笑彼三子欧梅苏，无事自作雪羽争。","故将屏砚送两范，要使珠璧栖窗棂。","大范忽长谣，语出月胁令人惊。","小范当继之，说破星心如鸡鸣。","床头复一月，下有风林横。","急送小范家，护此涵星泓。","愿从少陵博一句，山木尽与洪涛倾。"],"title":"轼近以月石砚屏献子功中书公复以涵星砚献纯父侍讲子功有诗纯父未也复以月石风林屏赠之谨和子功诗并求纯父数句"}
