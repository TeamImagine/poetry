{"author":"郭印","id":250040,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["平生不喜入州闾，林下江边谩卜居。","解榻延宾同笑语，杜门教子读诗书。","最怜舍后蔬盈圃，只欠庭前水绕除。","官路崄巇端可畏，茅茨固就早悬车。"],"title":"次韵杨信仲见贻郊居二首  其一"}
