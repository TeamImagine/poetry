{"author":"徐瑞","id":167046,"strains":["平○仄仄仄仄仄，仄仄仄平平仄仄。","平平仄仄仄平平，平仄平平平仄仄。","平平仄平平仄仄，仄仄○平○仄仄。","平平仄仄仄平○，○仄平平仄○仄。"],"paragraphs":["谁将剡素尺有咫，万里屈盘归笔底。","江天漠漠水云宽，楼堞微茫烟树里。","岷山滥觞东入海，自古兴亡难尽纪。","诗人莫作画图看，中有英雄泪如洗。"],"title":"题刘东仲所藏长江图"}
