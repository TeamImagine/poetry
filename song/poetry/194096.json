{"author":"苏轼","id":194096,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["胶西高处望西川，应在孤云落照边。","瓦屋寒堆春后雪，峨眉翠扫雨余天。","治经方笑春秋学，好士今无六一贤。","且待渊明赋归去，共将诗酒趁流年。"],"title":"寄黎眉州"}
