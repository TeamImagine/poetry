{"author":"刘挚","id":186950,"strains":["平平平仄仄，平仄仄平平。","仄平仄仄仄，平平仄平平。","平平仄○仄，仄仄仄平○。","仄仄仄○仄，平仄仄仄平。","仄仄仄平仄，平仄平仄平。","平平仄仄平，平仄○平平。","平仄平平平，仄仄平仄平。","仄仄平仄仄，仄平平仄仄。"],"paragraphs":["清泉黳石饼，南海宝洲香。","下帘隐几坐，烟霏散央央。","春云乍凝聚，玉穗忽纤长。","瑞鸭戏歕吐，双卧不肯翔。","佛国宝芬郁，仙圃花气芳。","真灵格杳冥，邪厉驱幽荒。","安得逍遥人，肯顾来此堂。","说我无上道，德音斯不忘。"],"title":"焚香"}
