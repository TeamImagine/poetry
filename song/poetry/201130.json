{"author":"郑侠","id":201130,"strains":["平平仄平仄○平，平仄平平平仄平。","平仄仄○平仄平，平仄仄仄平平平。","仄平仄仄仄仄平，平平仄仄平平平。","仄仄平平仄仄平，平平仄平平仄平。","平仄平仄仄平平，平仄平仄平○平。","○平仄平平仄平，平平仄仄平平平。","○平仄仄平仄○，仄平平仄仄○平。","仄平平平仄仄平，仄仄○仄平仄平。","仄平平平仄平平，平仄仄仄平仄平。","仄平仄仄平平平，平平平仄仄○○。","仄平仄仄平平平，仄仄平仄平仄○。","仄仄○平平仄平，仄平仄仄○平○。","平平平仄平仄平，平仄仄仄○平平。","仄仄仄仄平平仄，平平仄仄平仄平。","仄○平平平○○，仄平平平平仄平。","仄平平平○仄○，○○平○仄○○。","仄平仄仄平仄○，仄○仄仄平平平。"],"paragraphs":["西塘老人唤回翁，愚蠢无他生所钟。","簧鼓不闻非耳聋，形器不涉非无踪。","尽伤万类物所蒙，圭璋贝璧矜昻颙。","琐屑之私背大公，尘埃蔀明荆塞胸。","宜厚而薄歉为丰，奚以经济跻和冲。","王功曰勲民曰庸，勲谁烈烈庸谁同。","掊夷劓夺祈爵封，若人无所用其忠。","扣天惟兹冀祖宗，愿一更改由大通。","雪霜岩岩有高松，罗网密密皆去鸿。","此身万死非灾凶，生随蝼蚁气蜺虹。","共追太古还醇醲，不忍生置炉鼎中。","圣德如天非世逢，迨兹白髪犹颛侗。","圭刀为活群贾佣，何乃紫木临身宫。","地不爱宝人来共，威仪党党君子风。","袖中球琳来相从，手搜明珠心益恭。","伟哉斯人空不空，其中宏深外雍雍。","淡交庶几宁鄙衷，个中自古无蛇龙。"],"title":"和李天与秀才"}
