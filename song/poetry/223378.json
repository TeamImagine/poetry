{"author":"李新","id":223378,"strains":["仄仄平平仄仄平，仄平仄仄仄平平。","仄平平仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["独自行藏莫倚栏，市廛野色不相干。","是中门户也罗雀，何处身心更梦棺。","锦水背人朝暮去，雪山随我久长寒。","一生著作惊磨灭，欲借君家铁砚看。"],"title":"登西楼呈桑彦周"}
