{"author":"文天祥","id":156245,"strains":["平平平仄？平仄，平平仄仄平平仄。","平平仄仄平平仄，仄仄仄平仄仄○。","平○平仄仄仄平，平平仄仄平平平。","仄平仄仄○平平，平仄○仄平平平。","仄仄仄仄仄平平，平平平平平仄平。","平平仄仄平平平，仄平平○平仄平。","？平仄仄平○平，平平仄仄仄仄平。","平平平仄平平仄，仄○平仄仄平○。","平平平仄○平仄，平平仄仄平平仄。"],"paragraphs":["珊瑚香点胭脂雪，芙蓉帐压春云热。","明朝早弄灯前月，潋滟九霞碧藕折。","璇杓高耸婺女明，金波漾晓辉郎星。","赤琼曲里长眉青，头上更有瑶池君。","六九五十四东风，西蟠桃花花未红。","鸣鸾鼓玉声玲珑，绿毛蒙茸莲水龟。","媥斓五色人间稀，春多瑞叶不敢飞。","冰壶光满鱼龙转，笑中低舞玉钗燕。","明年今日长秋殿，安舆入侍金桃宴。"],"title":"古乐府"}
