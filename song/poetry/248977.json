{"author":"曾几","id":248977,"strains":["○平仄仄平仄平，仄仄仄仄平平平。","平平平平仄平仄，○仄仄仄平平平。","仄平平仄仄平仄，仄仄平仄○平仄。","平平仄仄仄仄平，平仄平仄平平平。"],"paragraphs":["茶山石燥泉亦枯，草树叠叠成樵苏。","天公风雷起挥袂，咳唾急雨纷跳珠。","我诗曾未管窥豹，况有文采如於菟。","勤公见索扫地无，公自瑶碧玱华琚。"],"title":"次郑侍郎卧闻秋风韵"}
