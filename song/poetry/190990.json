{"author":"韦骧","id":190990,"strains":["○仄○平仄仄平，平平仄仄仄○平。","○平仄仄平平仄，仄仄○平仄仄平。","仄仄平平仄平仄，仄平仄仄仄平平。","仄平仄○平○仄，○仄平平仄仄仄。"],"paragraphs":["峤北分携一纪逾，浮梁唯奉数行书。","如何邂逅同萦绊，遂得从容接绪余。","道旧良多动嚬笑，忘形不觉度居诸。","出门幸且时相顾，更望新篇数起予。"],"title":"呈郭奉议明叔"}
