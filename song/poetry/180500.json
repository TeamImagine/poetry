{"author":"王安石","id":180500,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["梁公壮节就夔魖，陶令清身托酒徒。","政在房陵成底事，年称甲子亦何须。","江山彭泽空遗像，岁月柴桑失故区。","末俗此风犹不竞，诗翁叹息未应无。"],"title":"狄梁公陶渊明俱为彭泽令至今有庙在焉刁景纯作诗见示继以一篇"}
