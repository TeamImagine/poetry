{"author":"王灼","id":27424,"strains":["仄平平仄仄，仄仄仄平平。","平仄○仄○，仄仄仄仄平。","仄平仄平仄，仄平仄仄平。","平平仄仄○，仄仄平仄平。","平平仄平仄，仄仄仄仄○。","○平平平仄，仄仄仄平平。"],"paragraphs":["使君来作牧，众若倚南山。","时节当授衣，已念赤子寒。","驾言出登眺，岂为景趣繁。","民风指顾中，惠术良欲殚。","纾怀有佳句，伏诵一再叹。","从今安田里，不度百牢关。"],"title":"次何子应登赋楼韵"}
