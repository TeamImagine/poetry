{"author":"王纶","id":15764,"strains":["仄仄平平仄仄平，仄平平仄仄平平。","平平仄仄仄平仄，平仄平平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["水宿风餐第几程，落帆刚趁晚霞明。","村醪小饮不成醉，明月推篷初欲生。","自愧菲才膺闲命，谁能高卧闭柴荆。","茫茫家国偏多感，静听渔榔断续声。"],"title":"秦邮晚泊"}
