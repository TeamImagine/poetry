{"author":"杨德辉","id":47728,"strains":["平仄平平仄仄平，仄仄仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["堪笑青州学坐禅，不供父母不耕田。","口中虽道无诸相，心里元来有外缘。","行者趁教门里卧，尼师留在脚头眠。","高标不使观音救，徒说三千与大千。"],"title":"征青州长老嘲僧门 一"}
