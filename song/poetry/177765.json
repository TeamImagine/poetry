{"author":"王禹偁","id":177765,"strains":["仄○平平仄，○平仄仄平。","平平平仄仄，仄仄仄平平。","平仄平平仄，平平仄仄平。","○平○仄仄，平仄仄○平。","仄仄平平仄，平○仄仄平。","平平仄平仄，平仄仄平平。"],"paragraphs":["雨过川原上，凝眸送晚春。","韶光销欲尽，野色望来新。","天末迷蓝嶂，江湄乱麹尘。","重杨难认影，幽鹭莫藏身。","远接天开幕，晴和草展茵。","明时四郊静，凌乱踏青人。"],"title":"春晚绿野秀诗"}
