{"author":"邓肃","id":4300,"strains":["仄○平平○仄仄，仄平仄平仄仄仄。","平平平平仄仄平，仄仄平平仄平仄。","平平仄平平仄平，仄仄○仄平平平。","平平仄仄平平仄，仄平仄仄平平平。"],"paragraphs":["老干千年如削铁，蛰龙酿春未肯泄。","阿香推车动地来，振起虬髭上天阙。","砰轰一声惊倒人，雨势更挽银河倾。","炎洲六月尘生海，一朝化作无边春。"],"title":"霹雳松"}
