{"author":"叶茵","id":126301,"strains":["仄仄平平仄仄平，平平仄仄仄平平。","平平仄仄平平仄，平仄平○仄仄○。","平仄平平平仄仄，仄平平仄仄平平。","平平○仄平○仄，平仄平平仄仄仄。"],"paragraphs":["静向南塘验物情，东风又绿柳边汀。","梅花密点残棋局，蜗篆斜题小砚屏。","浮世虚无春后雪，故人零落晓来星。","逢时且进杯中醁，休学怀沙赋独醒。"],"title":"南塘偶成"}
