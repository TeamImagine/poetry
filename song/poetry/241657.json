{"author":"周紫芝","id":241657,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["黄郎满袖出新诗，别后篇章欲造微。","老骥但含千里意，翔鸾还带九雏归。","如君好事真前辈，笑我为生尽昨非。","小别不堪频作恶，灞桥杨柳亦依依。"],"title":"文若自华亭携家来游西湖袖出新诗其归乃和前篇聊以当别"}
