{"author":"苏轼","id":195219,"strains":["仄○仄仄仄，仄仄仄仄平。","平仄平平平，仄○仄平平。","平平仄平平，平仄仄仄平。","平○仄平仄，仄仄仄仄平。","仄仄仄仄仄，仄仄平仄平。"],"paragraphs":["道丧士失己，出语辄不情。","江左风流人，醉中亦求名。","渊明独清真，谈笑得此生。","身如受风竹，掩冉众叶惊。","俯仰各有态，得酒诗自成。"],"title":"和陶饮酒二十首  其三"}
