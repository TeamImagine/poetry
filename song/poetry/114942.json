{"author":"刘克庄","id":114942,"strains":["平平仄仄仄平平，仄仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，平仄平平仄仄平。","平仄仄平仄平仄，平平仄仄仄平平。"],"paragraphs":["长公宿草几番春，犹幸天留一颍滨。","士欲捧盘定盟主，上看折槛记忠臣。","翟门昔有张罗叹，徐墓今无挂剑人。","夫子雅言武公谑，寻思一一可书绅。"],"title":"挽意一徐枢二首  其二"}
