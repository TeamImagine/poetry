{"author":"梅尧臣","id":46311,"strains":["平平仄仄仄，平仄仄仄○。","仄仄○仄仄，平平仄仄平。","平平平平平，平仄仄仄平。","平平仄仄平，平仄平平○。","○仄仄平仄，平仄仄仄平。","仄平平仄平，仄仄仄平平。","仄平平仄仄，仄平仄平平。"],"paragraphs":["春花莫厌早，秋草莫厌迟。","各不相羡慕，荣枯乃系时。","芙蓉东篱英，虽晚亦自宜。","霜前给给开，霜后差差萎。","深处有孤萼，寒月尚见披。","野蜂徒爱香，冻翼不能支。","抱枝无力去，悯然见恩私。"],"title":"和晚花"}
