{"author":"刘一止","id":237630,"strains":["平平仄仄仄平平，仄仄平平仄仄平。","平仄仄平仄仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["虽无万竹等封侯，半亩清阴趣自幽。","菘韭尚能供早晚，菊兰聊欲记春秋。","归来久已同彭泽，休去宁须问石头。","短褐飘零嗟我老，他年未往亦风流。"],"title":"留题吕宣义知命小园一首"}
