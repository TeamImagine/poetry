{"author":"陈造","id":58640,"strains":["仄平仄平平，平仄仄平仄。","仄○仄仄○，平仄平仄○。","平平仄仄仄，仄仄仄仄仄。","○平平仄仄，平仄平仄仄。","仄仄仄平仄，仄仄仄平仄。","仄仄仄平○，仄仄仄平○。","平仄仄仄平，仄仄仄平仄。","仄平○仄仄，○仄仄○仄。","平平仄仄平，平仄○平○。","平平平仄平，仄仄平仄○。","仄仄平仄平，仄仄平仄仄。","平平仄平仄，仄仄仄○仄。","仄仄仄平○，仄仄仄仄仄。","平仄仄仄平，仄仄仄平仄。","平平仄平仄，仄平仄○仄。","○○平仄平，仄○仄平仄。","平平仄仄仄，仄仄仄平仄。","平平仄平平，仄仄仄仄仄。","平仄仄平平，平○仄平仄。","○平仄仄仄，仄仄仄○仄。"],"paragraphs":["笔端吐阳春，胸次著云梦。","袖中匠石斤，规矩随意中。","君侯道艺乐，不许俗子共。","深堂埃{土盍}外，平日文字供。","默对八窗静，不但十年种。","妙语落人间，一一万金重。","平反与进修，并作旨甘奉。","只今衣五彩，颇亦笛三弄。","何人侍板舆，觞豆燕群从。","鸰原春事繁，雁影天宇空。","傍睨枭雉呼，或作邹鲁哄。","纷纷手翻覆，纳纳腹空洞。","汲直合居中，器博滞近用。","初计拔薤来，竟息憩棠讼。","翛然拥书坐，竹风助吟讽。","更听雏凤鸣，未妨蜚鸿送。","今皇志复古，俗有后宾贡。","斯文属耆儒，夏屋况巨栋。","江汉继崧高，谁当第嘉诵。","县知尹吉甫，缩手辟张仲。"],"title":"题张仲思孝友堂"}
