{"author":"欧阳修","id":79045,"strains":["平平平仄仄仄平，仄仄平平平仄平。","平平仄仄仄仄○，仄仄平仄○平平。","平平仄仄平平仄，仄仄仄平平仄仄。","平平仄仄仄平○，仄仄平平仄平仄。","仄平仄仄平仄仄，平平仄仄平平仄。","平平○仄仄○平，平仄平平仄平仄。","平平仄仄仄平平，平仄平平仄仄平。","平○仄仄平平仄，仄仄平平仄仄○。","○平平仄仄平平，平仄平平仄仄平。","○○○平平仄仄，平平平仄仄平平。"],"paragraphs":["红梨千叶爱者谁，白发郎官心好奇。","徘徊绕树不忍折，一日千匝看无时。","夷陵寂寞千山里，地远气偏时节异。","愁烟苦雾少芳菲，野卉蛮花鬭红紫。","可怜此树生此处，高枝绝艳无人顾。","春风吹落复吹开，山鸟飞来自飞去。","根盘树老几经春，真赏今才遇使君。","风轻绛雪樽前舞，日暖繁香露下闻。","从来奇物产天涯，安得移根植帝家。","犹胜张骞为汉使，辛勤西域徙榴花。"],"title":"千叶红梨花"}
