{"author":"姚鹄","id":24637,"strains":["平平平仄仄，仄仄仄平平。","仄仄○平仄，○平仄仄平。","仄平平仄仄，仄仄仄平平。","平仄平平仄，○平仄仄平。","平平平仄仄，○仄仄平平。","○仄平○仄，○平仄仄平。"],"paragraphs":["洪河何处望，一境在孤烟。","极野如蓝日，长波似镜年。","卷帘花影里，倚槛鹤巢边。","霞焰侵旌斾，滩声杂管弦。","锺微来叠岫，帆远落遥天。","过客多相指，应疑会水仙。"],"title":"奉和秘监从翁夏日陕州河亭晚望"}
