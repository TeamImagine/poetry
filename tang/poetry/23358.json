{"author":"宋之问","id":23358,"strains":["平仄仄○平，平平仄仄○。","平○平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平仄仄仄，仄仄○○平。"],"paragraphs":["江上粤王台，登高望几回。","南溟天外合，北户日边开。","地湿烟尝起，山晴雨半来。","冬花采卢橘，夏果摘杨梅。","迹类虞翻枉，人非贾谊才。","归心不可见，白发重相催。"],"title":"登粤王台"}
