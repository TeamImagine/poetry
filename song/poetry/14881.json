{"author":"王铚","id":14881,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["蓬蒿频岁掩乡关，再喜相逢一破颜。","游子年华红叶老，幽人风味白云闲。","那知箧里书成后，犹作溪边兴尽还。","流落天涯俱避地，念君更入万重山。"],"title":"送孙肖之还缙云"}
