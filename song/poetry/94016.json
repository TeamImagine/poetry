{"author":"戴复古","id":94016,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["步到风烟上上头，恍如造物与同游。","千山表里重围过，一水中间自在流。","近郭楼台隔云见，邻峰锺磬出林幽。","风流太守诗无敌，有暇登临共唱酬。"],"title":"题邵武熙春台呈王子文使君"}
