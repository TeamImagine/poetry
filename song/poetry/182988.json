{"author":"刘攽","id":182988,"strains":["仄仄仄○○，平仄平平仄。","仄平仄平平，平仄仄仄仄。","仄仄平仄平，仄仄仄平仄。","仄平平仄平，仄仄仄平○。","平平平仄平，平仄仄平仄。","平平仄平平，仄仄平仄仄。","平平仄平平，平仄平仄平。","仄平仄仄仄，仄仄平○仄。","仄平仄仄平，○仄仄仄仄。","平仄仄平平，仄仄仄○仄。","平平仄平仄，平平仄○仄。","仄仄仄仄平，仄仄平○仄。"],"paragraphs":["叔度万顷陂，清浊谁能料。","割鸡用牛刀，吾亦寄一笑。","示我林下诗，笔力勇奔峭。","故知才者心，玩好必同调。","岑岑青玉竿，千百壮非少。","清风扫埃尘，日影金色照。","环墀发寒泉，霜剑初脱鞘。","枕流不枕石，俯仰穷听眺。","上堂梵呗声，空寂总众妙。","兹亦忘言徒，领理会其要。","翔禽竟来集，狐猿远相啸。","不作问𫛳翁，刻意湘累吊。"],"title":"题常宁黄令洒然堂"}
