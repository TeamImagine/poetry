{"author":"吕南公","id":208802,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["道人八十转康宁，却效浮屠起竁亭。","日月无穷终系数，乾坤有坏亦因形。","未张云鹤萧萧影，先养松楸郁郁青。","究竟会应逢逸少，为师重勒雁门铭。"],"title":"道卿上人新作塔亭准拟寿终乞余题诗"}
