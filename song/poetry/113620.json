{"author":"程师孟","id":113620,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百尺谯门戍万兵，黄昏初动画龙声。","铜钲犹是闽王点，银秤才悬汉守更。","四面僧夸金作界，半年人看玉为城。","官程稍近千余里，不到侬家向此行。"],"title":"晓登威武军鼓角楼"}
