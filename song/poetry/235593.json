{"author":"程俱","id":235593,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，平平平仄仄平平。"],"paragraphs":["霜林一望极空寒，晓鼓催人觉梦残。","黄雾带晴江渺渺，劲风翻影露漙漙。","香飘引篆新添火，髪密胜簪慢整冠。","藏拙懒便惟少事，兴来闲借远山看。"],"title":"晓起"}
