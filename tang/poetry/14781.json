{"author":"元稹","id":14781,"strains":["仄仄仄仄平仄平，平平仄仄平仄○。","仄仄仄平平仄仄，仄平平仄仄平平。","平○平仄平仄仄，平仄仄平○仄平。","平仄仄平平仄仄，仄仄○○平仄平。"],"paragraphs":["有鸟有鸟群纸鸢，因风假势童子牵。","去地渐高人眼乱，世人为尔羽毛全。","风吹绳断童子走，余势尚存犹在天。","愁尔一朝还到地，落在深泥谁复怜。"],"title":"有鸟二十章 七"}
