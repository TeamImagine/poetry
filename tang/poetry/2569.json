{"author":"杜甫","id":2569,"strains":["平平仄仄仄，○仄平○平。","仄平仄仄○，平仄平平平。","平平仄仄仄，仄仄平平平。","平平仄平仄，仄仄平○平。","仄平仄仄○，仄仄仄仄平。","仄仄平平平，仄仄仄仄平。","仄平仄平仄，仄仄仄仄平。","平仄仄仄平，○平仄○平。","仄平仄仄仄，仄仄平平平。","仄○仄仄仄，仄仄仄仄○。","平平平平仄，仄仄仄仄平。","平仄仄平仄，仄仄平仄平。","仄○○仄平，仄仄○平平。","平平○平仄，仄仄○平平。","平平仄平仄，仄仄平○平。","平平仄平仄，仄仄○平平。"],"paragraphs":["崆峒小麦熟，且愿休王师。","请公问主将，焉用穷荒为。","饥鹰未饱肉，侧翅随人飞。","高生跨鞍马，有似幽幷儿。","脱身簿尉中，始与捶楚辞。","借问今何官，触热向武威。","答云一书记，所愧国士知。","人实不易知，更须慎其仪。","十年出幕府，自可持旌麾。","此行既特达，足以慰所思。","男儿功名遂，亦在老大时。","常恨结驩浅，各在天一涯。","又如参与商，惨惨中肠悲。","惊风吹鸿鹄，不得相追随。","黄尘翳沙漠，念子何当归。","边城有余力，早寄从军诗。"],"title":"送高三十五书记"}
