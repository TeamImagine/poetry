{"author":"汪元量","id":162963,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["重门犹钉旧桃牌，惆怅行人去不回。","万种好花环曲径，一泓流水遶香阶。","高台已见胡羊走，乔木惟闻蜀鸟哀。","檐外竹梅森似束，邻翁时剪作烧柴。"],"title":"贾魏公府  其二"}
