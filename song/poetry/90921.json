{"author":"韩琦","id":90921,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平仄。","平平仄仄平平仄，仄仄平平仄仄平。"],"paragraphs":["欲护亲茔荐福殊，僧蓝营葺几年余。","名因先帝鸿恩锡，牌得君谟大字书。","佛宇增辉良自尔，乡庐传美孰加予。","须知体法多奇处，深造锺王奥妙墟。"],"title":"次韵和崔公孺国博观君谟所书孝亲崇福院牌"}
