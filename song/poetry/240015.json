{"author":"宋徽宗","id":240015,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["羽卫森严锦绣成，夜寒璧月有余清。","皇坛奠玉横参近，柴燎升烟宿雾晴。","晏粲九天风露迥，雍容群辟珮环声。","执绥更喜多仪肃，盛事应传伯仲荣。"],"title":"宣和己巳冬祀大礼卿以执绥侍玉辂回銮礼毕以诗来上俯同元韵赐伸仍宣示俅杰"}
