{"author":"李嘉祐","id":2202,"strains":["平平仄仄仄平平，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["移家避寇逐行舟，厌见南徐江水流。","吴越征徭非旧日，秣陵凋弊不宜秋。","千家闭户无砧杵，七夕何人望斗牛。","祗有同时骢马客，偏宜尺牍问穷愁。"],"title":"早秋京口旅泊章侍御寄书相问因以赠之时七夕"}
