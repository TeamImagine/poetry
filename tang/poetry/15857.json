{"author":"白居易","id":15857,"strains":["平平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄平仄平平。"],"paragraphs":["行行觅路缘松峤，步步寻花到杏坛。","白石先生小有洞，黄芽姹女大还丹。","常悲东郭千家冢，欲乞西山五色丸。","但恐长生须有籍，仙台试为检名看。"],"title":"寻王道士药堂因有题赠"}
