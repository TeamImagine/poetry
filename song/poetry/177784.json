{"author":"王禹偁","id":177784,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["赁舍喧卑谪宦情，同年邀我住公庭。","不离炼药煎茶屋，便坐吟诗看雪厅。","苔迳乍行侵屐绿，竹窗初卧满床青。","使君公署虽宏敞，未见南山翠似屏。"],"title":"移入官舍偶题四韵呈仲咸"}
