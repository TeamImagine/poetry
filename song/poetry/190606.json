{"author":"韦骧","id":190606,"strains":["仄仄仄仄仄仄平，平平仄仄仄平平。","平平仄仄平平仄，平仄平平仄仄平。","平仄平平平平仄，平平平仄仄平平。","平平仄仄平平仄，仄仄平平平仄平。"],"paragraphs":["二月已破三月来，吟诗空忆少陵才。","檐前有意残花堕，云里无情旅雁回。","何处轮蹄蹂芳草，谁家丝管上高台。","吾侪局外添婴绕，此段襟怀强自开。"],"title":"惜春  其二"}
