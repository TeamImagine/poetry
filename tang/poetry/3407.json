{"author":"杜甫","id":3407,"strains":["仄仄平○仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄仄，平仄仄平○。","○仄平平仄，平平仄○平。","平平仄平仄，○仄仄平平。"],"paragraphs":["日月还相鬬，星辰屡合围。","不成诛执法，焉得变危机。","大角缠兵气，钩陈出帝畿。","烟尘昏御道，耆旧把天衣。","行在诸军阙，来朝大将稀。","贤多隐屠钓，王肯载同归。"],"title":"伤春五首 三"}
