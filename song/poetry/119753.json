{"author":"林希逸","id":119753,"strains":["平仄平平仄，平平仄仄仄。","仄平平仄仄，平仄仄平平。","仄仄平平仄，○平仄仄平。","平平平仄仄，仄仄仄平○。","仄仄平平仄，平平仄仄平。","平平平仄仄，仄仄○平平。"],"paragraphs":["谁吊千年冢，芳魂唤不醒。","雪连沙外白，春带塞南青。","一酹嗟何及，重泉恨莫扃。","花曾辞汉苑，草不似胡庭。","妾死匈奴在，风悲壮士经。","遥怜斑竹泪，鼓瑟和湘灵。"],"title":"吊青冢"}
