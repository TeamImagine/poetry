{"author":"韩元吉","id":29253,"strains":["仄仄平仄仄，平平仄○平。","平平仄平平，平○平仄平。","平平仄仄仄，平仄平仄平。","平平仄平仄，仄仄仄平平。","○平仄平平，仄仄○平平。","平平仄仄仄，仄仄平仄平。","平平仄平仄，平平○平○。","仄仄平平○，仄平平仄平。","平平仄平仄，仄平平仄平。","平平仄平仄，仄仄○平○。"],"paragraphs":["吏事纷俗语，新诗固难成。","朝来见梅花，诗兴还自生。","江头十日雨，云色开小晴。","高山带微雪，北客眼为明。","应怜此花开，与雪犹争衡。","天公翦六出，未敌枝上英。","萧然北窗下，冰壶看斜横。","坐想南山中，晚风千树清。","平生一尊酒，肯为桃李倾。","幽香莫零落，送我扁舟行。"],"title":"对梅"}
