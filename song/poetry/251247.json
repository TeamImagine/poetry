{"author":"王洋","id":251247,"strains":["平平平平○仄仄，平平平平仄平仄。","仄平仄仄仄平平，仄仄仄平平仄仄。","仄平仄仄仄仄平，平平仄仄平仄平。","平平平仄仄仄仄，仄仄○仄平仄平。","平平仄平仄平仄，平仄平仄平平平。","平平仄仄仄平仄，平仄平平仄仄仄。","○平仄仄仄平平，仄仄平平仄平仄。","仄平仄仄平仄仄，仄平仄仄○平仄。","○平仄仄仄平平，仄仄○平○仄仄。","仄○仄仄仄仄平，仄仄仄仄平○○。","○○平平仄仄平，仄平仄仄仄仄平。"],"paragraphs":["东村丛祠闻伐鼓，西村巫家女儿舞。","满城半笑半悲啼，唯有使君心独苦。","使君日日拜土龙，尊彝浄洁笾豆丰。","公厨弥月不御肉，七十行老筋力充。","明明上天采民誉，先使千嶂云朣胧。","知公不肯爱珠玉，非玉非珠只雨粟。","如今万室动歌弦，稳保千箱满穜稑。","不须衮衮谈政理，但持此事献天子。","从来上瑞是丰年，会有徴书封玉玺。","有如不掩造物功，尽付妙手归长空。","长空冥冥不可名，请公便作喜雨亭。"],"title":"喜雨寄上饶守"}
