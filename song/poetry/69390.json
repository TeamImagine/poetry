{"author":"王炎","id":69390,"strains":["仄○仄仄平，仄平仄仄平。","仄平仄平平，平仄平仄○。","仄仄○仄平，仄仄平仄平。","平平仄仄仄，仄平仄○平。","平仄○仄平，仄仄仄仄平。","平平仄平平，仄仄平仄平。"],"paragraphs":["竹间有数椽，读书乐未央。","稻粱自为谋，风散鸿雁行。","叔氏从我来，季子天一方。","人生手足爱，念之搅中肠。","谁不思息肩，我岂乐异乡。","何时一青灯，夜雨同对床。"],"title":"又五首  其五"}
