{"author":"释道潜","id":203104,"strains":["平仄平平平，仄○仄仄仄。","仄平仄平平，仄仄平平仄。","仄仄仄平平，平平○平仄。","平○仄○平，平平仄○仄。","仄平仄平○，仄仄仄平仄。","平平仄仄○，仄仄○仄仄。","平仄仄○平，平平平仄仄。"],"paragraphs":["刘子江南英，韵胜不友俗。","闭门诵诗书，户外无来躅。","昔我寄匡山，岩扉屏幽独。","君闻跨蹇馿，迢迢访深谷。","忘怀去畦畛，结好比松竹。","浮云事忽空，逝水难再复。","徒有箧中文，千秋成鬼录。"],"title":"刘咸临秀才挽词  其一"}
