{"author":"李咸用","id":29839,"strains":["仄仄平平仄仄平，仄仄平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄仄平仄，仄仄平平仄仄平。"],"paragraphs":["谢寄精专一捻香，劝予朝礼仕虚皇。","须知十极皆臣妾，岂止遗生奉混茫。","空挂黄衣宁续寿，曾闻玄教在知常。","但居平易俟天命，便是长生不死乡。"],"title":"吴处士寄香兼劝入道"}
