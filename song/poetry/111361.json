{"author":"刘克庄","id":111361,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["摩挲妙墨忆微言，故箧才余二帖存。","往昔翁为紫岩客，后来子及浦城门。","晚生多说参诸老，它日谁堪见九原。","自叹西河索居者，暮年归梦遶田园。"],"title":"题弋阳方友民所藏紫岩西山二帖"}
