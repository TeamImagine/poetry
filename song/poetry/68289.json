{"author":"石介","id":68289,"strains":["仄仄○平仄，平平○仄平。","平平平仄仄，仄仄仄平平。","仄○平平仄，平平仄仄平。","仄平○仄仄，仄仄仄平平。","平仄平平仄，平平平仄平。","平平仄平仄，仄仄仄平平。","仄仄平平仄，平平○仄平。","平平仄平仄，平仄仄○平。","仄仄○平仄，平平仄仄平。","平平平仄仄，仄仄仄平平。","仄仄平平仄，平○仄仄平。","平○仄平仄，仄仄平平平。","仄仄仄平仄，平平仄仄仄。","平○○平仄，仄仄仄平平。","仄仄平平仄，平平仄仄平。","平平仄○仄，平仄仄平平。","仄仄平平仄，○平仄仄平。","平平平仄仄，仄仄仄平○。"],"paragraphs":["寺远离朝市，同游并结𫐉。","堦垠盘石磴，殿影落青冥。","地胜松筠众，山名草药灵。","洞门深数里，桧树寿千龄。","疑有神仙聚，宁容魑魅停。","年多养龙虎，早已蛰雷霆。","石上生苔藓，岩阿长茯苓。","晴云出幽窦，阴雾滑疏棂。","露滴茶芽润，烟蒸竹汗青。","餐霞充道味，采术验丹经。","直拟升高处，何妨陟绝陉。","遐观际寥廓，下视何膻腥。","自被利名染，无因肺腑醒。","晨兴看桉牍，夜坐守窗萤。","龊龊遵前训，兢兢视此铭。","沉冥若笼鸟，囚絷似拘囹。","有愿栖云壑，相随步翠坰。","平生山野性，暂喜据梧瞑。"],"title":"游灵泉山寺"}
