{"author":"严羽","id":119075,"strains":["平○仄仄仄，平仄平平平。","仄仄平仄仄，平平平仄○。","仄仄仄○仄，平平平仄平。","平○仄平仄，○○平平平。","平平仄平仄，仄仄仄平平。","平仄平仄仄，平平平仄平。","平仄仄平仄，平平平仄平。","仄平仄仄仄，仄仄平平○。","平仄仄平仄，仄平仄仄平。","平平仄仄仄，平仄仄平平。"],"paragraphs":["舟中望古刹，川上移琴樽。","隠隠林阁见，迢迢锺梵闻。","列岫不离席，惊涛常在门。","风帆与沙鸟，泛泛随朝昏。","天高一幡挂，静室众香焚。","烟起多近郭，鸦归无远村。","松际上微雪，经声来暮猿。","赏惟静者契，法对高僧论。","安得息尘驾，永怀赡独园。","明朝别此去，惆怅满松云。"],"title":"游临江慧力寺"}
