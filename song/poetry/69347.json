{"author":"王炎","id":69347,"strains":["仄平平仄仄平平，仄仄平平仄仄平。","仄仄仄仄平仄仄，仄平仄仄仄平平。","平平仄仄仄平仄，平仄平平平仄平。","平仄平平仄平仄，仄平平仄仄平平。"],"paragraphs":["自怜童穉色凄凉，偃伏田庐岁月长。","用拙漫令文有冢，避愁不惯醉为乡。","春来雨禁鸟乌乐，天末风回鸿雁行。","轩冕山林两无得，讳穷徒觉意苍茫。"],"title":"春日书怀"}
