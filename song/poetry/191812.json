{"author":"郭祥正","id":191812,"strains":["平平仄平平仄平，○平仄仄平平平。","○平仄○平仄仄，仄仄○仄平○平。","平平平仄○平平，仄仄仄仄平平平。","仄平○仄平○平，仄平平平仄仄○。","仄仄仄仄平平平，仄仄仄仄平平平。","平仄仄仄平○平，仄平仄仄仄平平。","平平○平仄仄平，仄○平平○仄平。","仄仄仄仄平平仄，仄平平仄○平平，平平仄仄○平平。","仄仄平仄平仄平，仄仄平仄平仄平。","平平仄仄平仄平，仄仄仄仄○仄平。","○仄仄仄平仄平，平平仄仄平平平。","平平平仄平平平，平平仄仄平平平。","平平仄仄平平平，平平仄仄○平平。","○○平仄仄平平，平仄仄仄平平平。","平平仄仄○仄平，仄○仄仄平平仄。","平平仄，仄○仄，仄仄平平仄平仄。"],"paragraphs":["君家有亭何壮哉，参差碧瓦鸳鸯排。","重窗静深门不闯，地布莹甓光如揩。","斑斑帘竹轻风簁，日影射午疑琼阶。","叠山堕势危相挨，木人围棋或负柴。","虎卧洞壑猿攀崖，好鸟上下鸣声喈。","真假造物微毫差，玉葩照水绝纤埃。","丝篁调音众伎俳，水沈焚烟凝昼霾。","夜晦烂蜡非燃{艹黠}，唱酬交错并诙谐，逢逢晓鼓传官街。","两入场屋随计偕，未得蓝绶持简槐。","吾宁汲汲同井蛙，弃去不顾如敝鞋。","沈潜自适江与淮，滔滔动静终无涯。","圆天方地安形骸，虽然此乐非吾怀。","严慈鬓发霜华皆，嗟今仕禄犹暌乖。","行闻投印早归来，亭上致宴罗吴娃。","吴娃醉唱敲玉钗，彩衣自舞心宁{忄彖}。","心宁{忄彖}，奉亲酒，寿乐之荣世希有。"],"title":"留题方伋秀才寿乐亭"}
