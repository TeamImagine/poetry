{"author":"孔武仲","id":199217,"strains":["平仄仄平仄，仄平平仄平。","仄○平平仄，仄仄○平○。","平平平平平，平仄仄仄平。","平平平仄仄，○仄○平平。","仄仄平仄仄，平平仄平平。","平平平仄仄，仄仄仄○○。","仄仄仄仄平，平平仄平平。","仄○仄仄仄，仄仄平平平。","仄仄仄平仄，平平○平平。","仄仄仄平仄，平○仄○平。","平平仄仄仄，仄仄○仄平。","仄仄仄○仄，○平平仄平。","平平平平平，平仄仄平平。","仄○平平仄，○仄平平平。","平仄仄平仄，仄仄平○○。","平平平平仄，仄仄仄仄平。","仄仄仄仄仄，平○平仄平。","仄○平仄仄，仄仄平平平。","仄仄仄仄平，平仄平平平。","仄仄仄○仄，平平平仄平。","平仄○平仄，仄平仄平平。","仄仄平平平，平平○仄平。","仄平仄平平，平平仄平仄。","○平仄平仄，○仄仄仄平。","仄仄平仄仄，平平○仄平。","平仄平仄仄，平平平仄平。","仄仄平平仄，平仄平仄平。","○平仄平仄，平仄平○平。","平○○仄仄，仄平仄平平。","平仄仄○仄，○平○仄平。","仄○仄仄仄，平平仄平○。","○○仄仄仄，仄仄平平平。","仄仄仄平仄，○仄仄平平。"],"paragraphs":["溪上一杯酒，送君今几时。","譬如霜林箨，浩荡从风吹。","初飘清湘濵，今落浊汴湄。","蹉跎虽渐老，相见更容怡。","尚赖城市俗，篮舆远追随。","鸣驺惊雁鹜，笑语在空陂。","会食古道场，僧房静帘帷。","败荷覆一水，落叶鸣轩墀。","偶坐亦无事，幽来更何之。","旁有宋襄墓，高坟映深祠。","炉烟已寂寞，拱木相蔽亏。","意象宛如在，兴亡真可悲。","寥寥千余年，华采几纷披。","有如蛙争水，顷刻成枯池。","池尽复为陆，陆黍秋离离。","追惟泓之战，语阔气甚夷。","狗颈不急搦，干将仍倒持。","欲将乌合众，慕彼鹰扬师。","首领几不完，身复为囚羁。","好大不量力，荒哉徒尔为。","曾不如勾践，潜军卷旌麾。","夜上姑苏台，吴人犹不知。","用兵贵权谋，高言竟何施。","从兹以名邑，留作永世规。","隧道仿佛在，披榛犹可窥。","陈迹何足究，吾侪宁好奇。","又上金山殿，平瞰天一涯。","横𩙪响群铎，惊鸟投深枝。","清兴乘未尽，夕阳已纷驰。","流水复相促，扁舟从此移。","怒号入旅枕，先声戒寒期。","相过不可得，况复穷游嬉。","后会果安在，张本以今诗。"],"title":"寄襄邑宰丁阳叔"}
