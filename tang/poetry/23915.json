{"author":"阎朝隐","id":23915,"strains":["仄平平仄仄仄平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["句芒人面乘两龙，道是春神卫九重。","彩胜年年逢七日，酴醿岁岁满千锺。","宫梅间雪祥光遍，城柳含烟淑气浓。","醉倒君前情未尽，愿因歌舞自为容。"],"title":"奉和圣制春日幸望春宫应制"}
