{"author":"陈元光","id":48512,"strains":["平○平仄平，仄仄○平仄。","平平○仄平，○仄平平仄。","仄仄仄仄平，平平平仄仄。","仄仄平○平，平仄○平仄。","平仄仄○平，仄仄平仄仄。","仄仄平仄○，仄仄○仄仄。","仄平平仄平，仄平平平仄。","仄仄仄平平，仄平仄平仄。"],"paragraphs":["羲和停火轮，霡霂深民福。","年康收篚文，庭寔陈秋获。","土产若未腴，勤绥功则博。","九五垂衣裳，千万监忠朴。","铜虎谨深悬，木铎今始作。","诰敕常佩吟，酒色难湎惑。","愿皇钦福多，锡民无灾瘼。","载答圣皇恩，转轮赴河洛。"],"title":"其二"}
