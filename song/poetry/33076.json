{"author":"陆游","id":33076,"strains":["平仄平平仄仄平，平平仄仄仄仄平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["低枕孤衾夜气存，披衣起坐黙忘言。","缾花力尽无风堕，炉火灰深到晓温。","空槖时时闻鼠啮，小窗一一送鸦翻。","悠然忽记幽居日，下榻先开水际门。"],"title":"晓坐"}
