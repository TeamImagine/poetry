{"author":"孙应时","id":82096,"strains":["仄平平平平仄仄，仄平仄仄？平仄。","平平仄○平仄平，平仄平平仄平仄。","仄仄平○平仄○，仄仄仄仄平平仄。","仄平平平仄仄○，仄仄平平○○仄。","平平○仄仄平仄，仄平仄仄仄○仄。","仄平仄仄平仄平，平仄平平仄平仄。","仄仄平平仄仄平，仄仄仄仄○仄仄。","仄仄平平○仄平，仄平平平仄平仄。","平平仄仄○平仄，平仄平平仄平仄。","仄平仄仄仄平平，平仄仄仄平平仄。","平平仄仄仄○仄，平平仄仄平平仄。","仄仄平平仄○平，仄仄仄平○○仄。"],"paragraphs":["武昌西南云梦泽，水平不动玻璃碧。","葭芦莽苍生暮烟，杨柳萧条带秋色。","北接沧浪南洞庭，八九百里荒荒白。","一渠纡萦十日行，巧避江涛如过席。","平生闻说沌鱼美，满篮不受百钱直。","我来涨潦渔者稀，罾网高悬钓竿掷。","苇屋人家绝可怜，欲没未没三四尺。","倚树为巢葑作床，剥菱炊菰自朝夕。","青裙皂髻长儿女，城市繁华岂曾识。","屋头一艇是生涯，丁算未必逃官籍。","迢迢客路几叹息，茫茫宇宙何终极。","有酒无鱼莫浪愁，独醉月明听吹笛。"],"title":"沌中即事"}
