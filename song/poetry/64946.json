{"author":"章甫","id":64946,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["诏书淮上遂休兵，玉帛相随下帝京。","且喜王师还禁卫，独烦使节在边城。","转输积雪河冰合，离别春风塞草生。","细札催归应不晚，到家犹及趁清明。"],"title":"寄韩漕子云"}
