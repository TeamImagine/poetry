{"author":"郑清之","id":100499,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平平仄平。","平仄仄平平仄仄，平平仄仄仄平平。"],"paragraphs":["朅来林下破天悭，要使明诗见一闲。","齿屐印苔春纵步，颈壶蒸粟晚加餐。","梦魂飞到味书阁，世路牢封函谷关。","翻笑醉翁犹未醉，黄金白鬓诧腰环。"],"title":"谢徐德夫右司和御制赐诗  其二"}
