{"author":"章甫","id":64762,"strains":["平仄○仄仄平，仄仄仄仄平。","仄平仄仄仄平仄，平平仄仄○平平。","仄仄○平平平，○仄仄平仄。","平平仄仄仄平○，○仄平平仄仄仄。","平平仄仄平平平，仄仄平平仄仄平。","平平仄仄仄仄仄，平平仄仄○平平。","仄平○仄平平仄，仄仄平○仄平仄。","仄○平平仄仄○，仄仄平平平仄仄。"],"paragraphs":["君不闻蓟孝廉，日饭二十家。","一朝拂袖去京国，追之不可空咨嗟。","又不闻宾头卢，应供四天下。","神通妙用固非难，中有巍然不动者。","今年有客来荆州，半世生涯一敝裘。","仙风道骨愧二士，诸公亦许相追游。","迩来传食初无问，醉饱无劳主人劝。","绝胜诗人杜拾遗，所历诸家才一饭。"],"title":"种基祖蔡仲逸孙祖显一时宦游荆州官闲无事五日一宴集使仆持钵其间念既饱食不可无语"}
