{"author":"强至","id":182789,"strains":["平平○仄仄，仄○仄平平。","平仄平平仄，平○仄仄平。","平平仄仄仄，仄仄○平平。","○仄仄平仄，仄平平仄平。","仄平平仄仄，仄仄○○平。","仄仄○平仄，平○仄仄平。","平平仄平仄，仄仄○平平。","仄仄平平仄，平平仄仄平。"],"paragraphs":["繁云凝不散，朔吹动无涯。","林秃霜摧叶，河胶冻裂沙。","饥禽啄石发，彊鼠堕檐牙。","应有四方客，倍怀千里家。","老松坚自若，病竹折相叉。","喜拥重衾麝，愁闻绝塞笳。","谋温藉狐腋，辟冷泥榴花。","岂待穷冬雪，方为气象夸。"],"title":"次韵元恕苦寒之什"}
