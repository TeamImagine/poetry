{"author":"周必大","id":50292,"strains":["○○仄平平，平仄仄仄平。","仄仄仄仄仄，仄○仄仄平。","平仄？仄仄，仄仄仄仄平。","仄平平仄仄，仄仄仄仄平。","仄平○平仄，仄仄仄仄○。","仄平仄平仄，平平仄平平。","平平仄仄仄，仄仄平平平。","仄平平仄平，仄仄仄仄平。","平○平平仄，○仄平平○。","仄仄○平平，○平平仄平。","仄平平仄平，仄仄仄仄○。","仄仄仄平○，仄平仄平平。"],"paragraphs":["行藏本同涂，明哲遇辄安。","畎亩道可乐，肯思负鼎干。","膰肉倘爱礼，岂遽涉汶川。","大哉天地准，笑汝士女耽。","丈人三吴秀，此理久已参。","缅怀洛京老，知音赏英咸。","佳名表栋宇，妙语来江山。","至今编简香，不谓室有兰。","君看为邦问，正在箪瓢间。","阅世从川流，如愚安石磐。","圣门惟若人，始可语易占。","不见系辞中，岿然特书颜。"],"title":"曾季钦少卿安序堂次朱希真韵"}
