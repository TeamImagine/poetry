{"author":"袁朗","id":12413,"strains":["仄平平仄仄，仄仄仄平平。","仄平○仄仄，○仄仄平平。","平平仄仄仄，仄仄平平平。","平平平仄仄，仄仄仄○○。","仄仄平平仄，平平仄平仄。","平平仄仄平，仄仄平平仄。","平平仄平仄，仄仄○平仄。","仄仄仄○平，平平○仄仄。","平平仄平仄，平仄仄平○。","仄平平仄仄，平仄仄平平。","平仄平仄○，平○仄平平。","仄仄平平仄，平平平仄平。","仄仄平平仄，平平仄平仄。","平仄平仄平，平平仄平仄。","仄平仄平仄，平平平仄仄。","平仄仄平平，○平○平仄。","平平仄仄仄，仄仄平平仄。","平平仄仄平，仄平○仄仄。","仄仄平平平，平平平仄仄。","仄仄○平○，平平仄○仄。","仄仄平平仄，平平仄仄平。","平平仄仄仄，平仄平仄平。","平仄平平仄，平○仄仄平。","仄平平○仄，平仄○平平。"],"paragraphs":["二华连陌塞，九陇统金方。","奧区称富贵，重险擅雄强。","龙飞灞水上，凤集岐山阳。","神皋多瑞迹，列代有兴王。","我后膺灵命，爰求宅兹土。","宸居法太微，建国资天府。","玄风叶黎庶，德泽浸区宇。","醒醉各相扶，讴歌从圣主。","南登少陵岸，还望帝城中。","帝城何郁郁，佳气乃葱葱。","金凤凌绮观，璇题敞兰宫。","复道东西合，交衢南北通。","万国朝前殿，群公议宣室。","鸣珮含早风，华蝉曜朝日。","柏梁宴初罢，千锺欢未毕。","端拱肃岩廊，思贤听琴瑟。","逶迤万雉列，隐轸千闾布。","飞甍夹御沟，曲台临上路。","处处歌钟鸣，喧阗车马度。","日落长楸间，含情两相顾。","是月冬之季，阴寒昼不开。","惊风四面集，飞雪千里回。","狐白登廊庙，牛衣出草莱。","讵知韩长孺，无复重然灰。"],"title":"和洗掾登城南坂望京邑"}
