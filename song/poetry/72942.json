{"author":"曾丰","id":72942,"strains":["仄仄平平仄，平平平仄平。","平平○仄仄，平仄仄平平。","平平平平仄，平平平仄○。","平平○仄仄，平仄仄平平。","平○平平仄，平平仄仄平。","平平平○○，平仄仄平平。","平仄○平仄，平平仄仄平。","平平平仄仄，○仄仄平平。","平仄平○仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，仄仄仄○平。","平仄平平仄，平平？仄平。","仄平○仄○，仄仄仄平平。","平仄平平仄，平平仄仄平。","仄平平仄仄，○仄仄平平。"],"paragraphs":["里社鸣连日，黄河清九湾。","乾坤和气满，朝野太平还。","星斓荆州界，光流兰殿间。","阶蓂犹美少，篱菊具花悭。","祥吹哗铜律，欢声塞卫环。","天资岐更嶷，渊德雅而娴。","银榜题新出，桑弧挂未弯。","双龙牢国本，三善系人寰。","墙石涂深碧，车轮刷浅斑。","诞弥今月是，宴馔两宫颁。","鱼藻清游急，铜龙白昼闲。","承华门可款，博望客难攀。","曾玷瀛洲选，仍联甪里班。","梦虽疏角观，足未遽商山。","江右新持节，吴头旧逼蛮。","五云依远庇，三祝护童颜。"],"title":"代贺皇太子生日"}
