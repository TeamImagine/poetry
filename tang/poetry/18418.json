{"author":"李德裕","id":18418,"strains":["仄仄仄平平，○平仄○仄。","仄仄仄平平，平平仄平仄。","平○平平仄，仄仄平平仄。","平仄仄平平，平○仄平仄。","平○仄平仄，○仄○平仄。","仄仄仄平平，仄○仄仄仄。","仄○平平仄，仄仄平平仄。","仄仄仄仄○，平平仄○仄。","仄仄平仄仄，平平仄平仄。","平平仄○仄，仄仄平仄仄。","仄仄仄平平，平○仄平仄。","平平仄平仄，仄仄平平仄。","仄仄平平平，○平仄平仄。","平○仄平仄，仄仄仄平仄。","仄仄仄○平，仄平平仄仄。","○平仄平仄，仄仄平平仄。"],"paragraphs":["我有爱山心，如饥复如渴。","出谷一年余，常疑十年别。","春思岩花烂，夏忆寒泉冽。","秋忆泛兰卮，冬思玩松雪。","晨思小山桂，暝忆深潭月。","醉忆剖红梨，饭思食紫蕨。","坐思藤萝密，步忆莓苔滑。","昼夜百刻中，愁肠几回绝。","每念羊叔子，言之岂常辍。","人生不如意，十乃居七八。","我未及悬舆，今犹佩朝绂。","焉能逐麋鹿，便得游林樾。","范恣沧波舟，张怀赤松列。","惟应讵身恤，岂敢忘臣节。","器满自当欹，物盈终有缺。","从兹返樵径，庶可希前哲。"],"title":"怀山居邀松阳子同作"}
