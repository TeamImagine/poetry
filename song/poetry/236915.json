{"author":"汪藻","id":236915,"strains":["仄平仄平仄仄平，仄仄平平○仄○。","仄平平仄仄平仄，平仄仄仄平仄平。","平平平平仄平仄，仄平仄平仄仄平。","平平平○仄○仄，仄仄仄平平仄平。"],"paragraphs":["一春略无十日晴，处处溪云将雨行。","野田春水碧于镜，人影渡傍鸥不惊。","桃花嫣然出篱笑，似开未开最有情。","茅茨烟暝客衣湿，破梦午鸡啼一声。"],"title":"旅次"}
