{"author":"陆游","id":38781,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["乱山深处小桃源，往岁求浆忆叩门。","高柳簇桥初转马，数家临水自成村。","茂林风送幽禽语，坏壁苔侵醉墨痕。","一首清诗记今夕，细云新月耿黄昏。"],"title":"西村"}
