{"author":"宋祁","id":13866,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["百花洲外六花寒，使幕凌晨把酒看。","舞袂回风人鬭丽，醉山颓玉客留欢。","斜霏北渚离鸿下，密洒东风宝骑攒。","犹念平台旧朋侣，远将清句代幽兰。"],"title":"答燕龙图对雪宴百花见寄"}
