{"author":"朱松","id":10777,"strains":["仄仄仄平平，○平仄仄平。","仄平平仄仄，仄仄仄平平。","仄？平○仄，平○仄仄平。","平平○仄仄，仄仄仄平○。","仄平平仄仄，平仄仄平平。","仄仄○○仄，平平○仄平。","仄仄平平仄，平平仄仄○。","平平平仄仄，仄仄仄平○。"],"paragraphs":["尔去事斋居，操持好在初。","故乡无厚业，旧箧有残书。","夜寝灯迟灭，晨兴发蚤梳。","诗囊应令满，酒盏固宜疏。","貘羁宁似犬，龙化本由鱼。","鼎荐缘中实，钟鸣应体虚。","洞洞春天发，悠悠白日除。","成家全赖汝，逝此莫踌躇。"],"title":"送五二郎读书"}
