{"author":"陈子昂","id":34426,"strains":["仄平仄○仄，平仄仄平○。","○仄平平仄，平仄仄平平。","仄平仄平仄，仄仄仄平平。","仄平仄平仄，○仄仄平平。","仄仄仄平仄，平平仄仄平。","平平平仄仄，平仄仄平平。","平平平仄仄，仄仄仄○平。","仄○平○仄，平仄仄平平。","仄仄平平仄，仄○平仄平。","○平仄平仄，仄仄仄平平。","仄平仄平○，仄仄仄平平。","○仄平平仄，平平仄仄平。"],"paragraphs":["汉家失中策，胡马屡南驱。","闻诏安边使，曾是故人谟。","废书怅怀古，负剑许良图。","出关岁方晏，乘障日多虞。","虏入白登道，烽交紫塞途。","连兵屯北地，清野备东胡。","边城方晏闭，斥堠始昭苏。","复闻韩长孺，辛苦事匈奴。","雨雪颜容改，纵横才位孤。","空怀老臣策，未获赵军租。","但蒙魏侯重，不受谤书诬。","当取金人祭，还歌凯入都。"],"title":"答韩使同在边"}
