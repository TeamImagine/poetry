{"author":"王阮","id":77906,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。","平仄平平仄仄仄，平平仄仄仄平平。"],"paragraphs":["一从婚宦别家乡，又见西风雁作行。","卧念昔言乘款段，梦寻新句得池塘。","猿惊鹤怨草三尺，楚尾吴头天一方。","归去儿童定相笑，秋容已上鬓边霜。"],"title":"秋日寄舍弟一首"}
