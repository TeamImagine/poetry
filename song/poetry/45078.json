{"author":"杨万里","id":45078,"strains":["仄仄平平仄仄平，仄平仄仄仄平平。","仄平平仄仄平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["颇怯冥搜恼藏神，却思瘗砚学元宾。","墨家何以得公重，诗债又来欺我贫。","镜面松身纷楚楚，金华笏样本陈陈。","懒边此宝端无用，送似草玄扬子云。"],"title":"和昌英主簿叔求潘墨"}
