{"author":"释道潜","id":202800,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["怜君泣血依坟墓，虽设衡门不妄开。","盈几贝多翻百遍，同龛弥勒礼千回。","夜寒幽鸟窥香火，岁暮邻僧数往来。","何日为余重扫榻，卧听松韵落清哀。"],"title":"次韵永仁见赠"}
