{"author":"黄滔","id":33722,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["塞门关外日光微，角怨单于雁驻飞。","冲水路从冰解断，逾城人到月明归。","燕山腊雪销金甲，秦苑秋风脆锦衣。","欲吊昭君倍惆怅，汉家甥舅竟相违。"],"title":"塞上"}
