{"author":"王质","id":63798,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["使星卿月共光辉，行转杓衡入紫微。","白粲万樯军总饱，红稠千干马能飞。","后身叔子今安得，万代夷吾古亦希。","风动一江吹晚雪，岁云暮矣送将归。"],"title":"和张君玉"}
