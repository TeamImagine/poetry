{"author":"喻汝砺","id":245243,"strains":["仄仄仄平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["远屿曲洲纵复横，沙边繁鸟弄箫笙。","一轩檐冷松阴合，十里林香药草生。","路转断楂逢石坐，风移深竹见僧行。","晚来冲抱更清旷，时有幽人带月耕。"],"title":"草堂诗  其四"}
