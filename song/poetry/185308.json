{"author":"孙觉","id":185308,"strains":["平平仄仄仄，平仄仄仄平。","平平平仄平，仄仄仄仄○。","仄仄仄平仄，平仄平平○。","○平○平平，仄仄仄平平。","平平仄平仄，平仄平仄平。","平平仄平仄，仄仄仄仄平。","仄平仄○平，平平仄○仄。","仄平平平仄，平仄平平平。","仄平仄平仄，仄仄○平仄。","平平仄平仄，仄平平平平。","仄平仄平平，仄平仄平○。","仄平平平仄，仄仄平仄平。"],"paragraphs":["真人昔未起，奔鹿骇四方。","连延天目山，两乳百里长。","有地跨江海，无种生侯王。","中宵燎穹旻，列石表坛场。","朱旗大梁野，英气吞八荒。","寥寥百年后，故物亦已亡。","所余彼巉岩，峰巅屹相望。","主人承明老，星斗工文章。","筑亭紫霄上，坐客苍株旁。","攀云弄明月，晓星生扶桑。","禹山隔波涛，简书永埋藏。","愿逢希夷使，水土还故常。"],"title":"介亭"}
