{"author":"陆游","id":37016,"strains":["仄仄仄仄，○平平平。","仄平平仄仄仄平，平平仄平仄仄平。","平？仄平仄仄○，仄平仄仄仄平平。","仄平平仄平，仄平仄仄平。","仄平平仄平平平，仄仄平仄○平平。","平平仄平仄平平，平仄仄仄平仄平。","仄仄仄仄，平平平平。","平平仄仄，平仄○平。","仄仄仄平仄平平，仄仄平仄平平平。","平平仄平平平平，平仄仄仄仄○平。","平平平仄仄○平，仄○平仄平仄平。"],"paragraphs":["击鼓坎坎，吹笙呜呜。","绿袍槐简立老巫，红衫绣裙舞小姑。","乌桕烛明蜡不如，鲤鱼糁美出神厨。","老巫前致词，小姑抱酒壶。","愿神来享常欢娱，使我嘉谷收连车。","牛羊暮归塞门闾，鸡鹜一母生百雏。","岁岁赐粟，年年蠲租。","蒲鞭不施，圜土空虚。","束草作官但形模，刻木为吏无文书。","淳风复还羲皇初，绳亦不结况其余。","神归人散醉相扶，夜深歌舞官道隅。"],"title":"赛神曲"}
