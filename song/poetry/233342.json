{"author":"李彭","id":233342,"strains":["平平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄仄平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["花边犹舞旧时蝶，屋角还鸣他日禽。","但讶镜中颜色改，讵知门外岁华侵。","一杯相属步兵酒，三叠共听中散琴。","有慨余怀聊复写，雨余汀草自青深。"],"title":"听王散人琴"}
