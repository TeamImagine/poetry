{"author":"李洪","id":52743,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["月到中秋已壮观，更看飞出海边滩。","光连贝阙鲸鲵骇，冷射蓬壶屃赑寒。","万顷银涛俱皎洁，一轮金魄尚团栾。","当年太白曾观此，宁肯呼为白玉盘。"],"title":"十六夜待月海上"}
