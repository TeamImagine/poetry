{"author":"张镃","id":81340,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["路转溪山果大奇，茂林门径古苔滋。","坐余沿石闲听水，茶罢巡檐遍读碑。","飞白洒然前辈字，养鱼浴却向来池。","菖蒲葺葺仙人发，随我归来与静宜。"],"title":"宿西菩山明智寺诗"}
