{"author":"陈宓","id":96637,"strains":["仄仄平平平，仄平仄平仄。","仄○平仄仄，仄仄仄○仄。","○○仄平平，平平仄平仄。","平平仄仄仄，仄仄○平仄。","仄仄仄平平，平平平仄仄。","平仄仄平平，仄○仄平仄。","仄仄仄仄平，仄○平平仄。","平平仄仄平，仄仄平○仄。"],"paragraphs":["我作城东湖，筑堤百余丈。","水深才四尺，岸曲八回往。","中号小沧洲，拏舟径莲荡。","回环即数里，渌作三江涨。","集鹭绝惊猜，跳鱼时跌宕。","栏外一峰奇，意重友人饷。","月夕命客游，不更蓬莱访。","秋凉但曝书，未许歌吹上。"],"title":"东湖四咏  其一"}
