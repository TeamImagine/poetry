{"author":"苏轼","id":194518,"strains":["仄平平，仄平平，仄平平仄仄○平。","仄仄仄仄平平平，平○○仄平仄仄。","平平仄仄平平仄。","仄平仄仄仄平平，平平仄仄仄平平。","平平仄仄平仄仄，仄仄仄平平仄平。","仄平平仄平○仄，仄○平仄平平○。","仄○仄仄平仄平，平仄平平仄仄平。","仄平仄平平仄仄，仄仄○平○仄仄。","○平仄仄仄仄平，仄平○仄○平仄。"],"paragraphs":["脯青苔，炙青蒲，烂蒸鹅鸭乃瓠壶。","煮豆作乳脂为酥，高烧油烛斟蜜酒。","贫家百物初何有。","古来百巧出穷人，搜罗假合乱天真。","诗书与我为麹糵，酝酿老夫成搢绅。","质非文是终难久，脱冠还作扶犁叟。","不如蜜酒无燠寒，冬不加甜夏不酸。","老夫作诗殊少味，爱此三篇如酒美。","封胡羯末已可怜，不知更有王郎子。"],"title":"又一首答二犹子与王郎见和"}
