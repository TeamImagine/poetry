{"author":"苏轼","id":194208,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["清明初过酒阑珊，折得奇葩晚更妍。","春色岂关吾辈事，老狂聊作坐中先。","醉吟不耐敧纱帽，起舞从教落酒船。","结习渐消留不住，却须还与散花天。"],"title":"坐上赋戴花得天字"}
