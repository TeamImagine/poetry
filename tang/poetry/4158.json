{"author":"钱起","id":4158,"strains":["仄仄平仄仄，仄○仄平平。","平平仄平仄，平仄仄平○。","仄仄仄平仄，仄平平仄平。","平平仄平仄，仄仄仄平平。","仄仄仄○仄，○平平仄平。","仄平仄平仄，平仄○仄○。","仄仄仄平仄，仄平○仄平。","仄平平仄仄，平仄仄平平。"],"paragraphs":["乐道随去处，养和解朝簪。","茅堂近丹阙，佳致亦何深。","退食不趋府，忘机还在林。","清风乱流上，永日小山阴。","解箨雨中竹，将雏花际禽。","物华对幽寂，弦酌兼咏吟。","自昔仰高步，及兹劳所钦。","郢歌叨继组，知己复知音。"],"title":"谢张法曹万顷小山暇景见忆"}
