{"author":"孙昌龄","id":206091,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["突兀轩楹气象豪，使君携客共游遨。","坐来面揖湖山胜，行处深腾日月高。","隠约壶中露蓬岛，分明海上涌金鳌。","宜酬绝景频吟醉，况是东南暂拥旄。"],"title":"和孔司封题蓬莱阁"}
