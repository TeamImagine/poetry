{"author":"陆游","id":41749,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["世事纷纷不足论，流年去似海涛翻。","莫因齿发悲残景，且喜柴荆是故园。","千里桑麻无旷土，数家鸡犬自成村。","邻翁过我夸秧信，雨后春泥一尺浑。"],"title":"晚春二首  其一"}
