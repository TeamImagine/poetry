{"author":"孟郊","id":11999,"strains":["平仄仄仄仄，○仄仄仄平。","仄仄仄仄仄，平平仄平○。","仄仄仄○仄，○仄仄平平。","仄○仄平仄，平平仄○平。","○仄仄○仄，平平仄○平。","平平仄平仄，仄仄平平平。","仄仄仄仄仄，仄平平平平。","平仄仄仄仄，平平○仄平。","○平仄仄仄，仄仄○平○。"],"paragraphs":["鸦路不可越，三十六渡溪。","有物饮碧水，高林挂青蜺。","历览道更险，驱使迹频暌。","视听易常主，心魂互相迷。","浪石忽摇动，沙堤信难跻。","危峰紫霄外，古木浮云齐。","出阻望汝郡，大贤多招携。","疲马恋旧秣，羁禽思故栖。","应怜泣楚玉，弃置如尘泥。"],"title":"鸦路溪行呈陆中丞"}
