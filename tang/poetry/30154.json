{"author":"方干","id":30154,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["海内芳声谁可并，承家三代相门深。","剖符已副东人望，援笔曾传圣主心。","此地清廉惟饮水，四方焦热待为霖。","他年莫学鸱夷子，远泛扁舟用铸金。"],"title":"上张舍人"}
