{"author":"刘兼","id":1172,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["分飞屈指十三年，菡萏峰前别社莲。","薄宦偶然来左蜀，孤云何事在南燕。","一封瑶检音初达，两处金沙色共圆。","珍重汤休惠佳句，郡斋吟久不成眠。"],"title":"寄酬滑州文秀大师"}
