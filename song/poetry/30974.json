{"author":"李流谦","id":30974,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["放浪山颠与水涯，藜羹有味荐珍嘉。","根尘要识元非我，言语悬知未到家。","霜渚澄波空涨潦，风林脱木浄浮华。","公明领取休论价，处事何须更作牙。"],"title":"王正卿何道夫和嘉字韵诗至数十道夫赠予数篇晋卿亦赠一篇因次其韵凡六首  其二"}
