{"author":"吴芾","id":18182,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["危楼百尺俯层城，烟敛云收眼更明。","四面月华千顷白，一天秋气十分清。","昨宵欲见浑无计，今夕相看似有情。","又值病夫慵对酒，赏心乐事信难并。"],"title":"中秋后一夕烟雨楼玩月"}
