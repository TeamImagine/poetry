{"author":"李彭","id":233360,"strains":["平平仄仄仄平平，仄仄平平仄仄平。","仄仄平平平仄平，平平仄仄仄平平。","平平平仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["湘江翠竹斩云根，偃月初无刻削痕。","尚想繁柯俱笨尊，宁经彩鳯屡飞翻。","佳眠时有池塘梦，避暑不劳河朔樽。","殷殷晴雷喧白昼，儿童走报雨翻盆。"],"title":"竹枕"}
