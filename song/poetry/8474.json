{"author":"李处权","id":8474,"strains":["仄仄平平平仄平，仄平仄平仄○○。","○平平仄仄仄仄，仄平仄仄仄仄平。","平仄仄仄仄平○，仄平仄仄平仄平。","仄平○仄仄平仄，○平平○仄仄平。","仄平仄○仄○仄，仄平平仄仄仄平。","仄平平平仄平仄，仄仄平仄平○平。","平平仄平平仄仄，平平仄仄平仄○。","平平仄仄仄仄仄，仄仄仄仄平？？。","○平仄仄仄平仄，平平？仄○仄○。","仄平仄平仄仄仄，仄平平平仄平平。","平○平平仄○仄，仄仄平仄仄仄平。","平平平○仄平仄，平仄仄仄平平平。"],"paragraphs":["我世君家居里同，异时德邻饱过从。","论文高摘屈宋艶，结交远蹑管鲍踪。","嗟我不识丈人行，喜君雅有前辈风。","靖康三月虎狼去，长安城中一再逢。","笑谈未了已吹断，五年千里一转蓬。","只知兵戈事奔窜，岂料樽酒陪从容。","清溪照人山入座，莺声已老春事空。","人生一世太草草，客舍百事尤匆匆。","和文已远典型在，芝兰玊树庭砌中。","况君屡持使者节，至今能声满河东。","丞相方须幕中画，国士之顾必所蒙。","开元贞观望公等，天子不在咸阳宫。"],"title":"送李巨源"}
