{"author":"韦庄","id":33312,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["辛勤曾寄玉峰前，一别云溪二十年。","三径荒凉迷竹树，四邻凋谢变桑田。","渼陂可是当时事，紫阁空余旧日烟。","多少乱离无处问，夕阳吟罢涕潸然。"],"title":"过渼陂怀旧"}
