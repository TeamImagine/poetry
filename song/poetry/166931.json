{"author":"徐瑞","id":166931,"strains":["仄仄平平仄仄平，仄平仄仄仄平平。","平平仄仄平仄仄，仄仄平平平仄平。","仄仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["半岁无书界我胸，短蓬念汝过残冬。","官情但可京口酒，客梦应随浮玉钟。","弃纵向来缘底事，妍妆今日为谁容。","书来賸喜归期近，伴我清吟倚老松。"],"title":"二月廿九日收宗玉弟京口书还家有日喜而赋诗"}
