{"author":"王洋","id":251269,"strains":["仄○仄仄平仄○，仄仄平平平仄仄。","平平○仄○○平，仄仄仄平平仄仄。","平平平仄仄○○，平仄仄平仄仄○。","仄平仄仄平仄平，仄仄仄○平仄平。","仄平仄仄平仄仄，仄平仄仄平平平。","○平仄仄仄平仄，仄○仄仄平平平。"],"paragraphs":["世间百味俱有正，偶失酸醎俱一病。","须知论酒如论才，软美悦人严太劲。","韩青居士贵调和，田窦醉时籍福胜。","寂然二物俱有光，物外洞庭容借香。","共谈已造名理窟，一鞭亟入亡何乡。","了知此处有真趣，再听牖下鸣糟床。"],"title":"子楚以二酒合而为一且效洞庭春色以诗叙其事因奉酬"}
