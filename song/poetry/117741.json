{"author":"戴昺","id":117741,"strains":["仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["剥尽皮毛真实在，几年孤立小溪浔。","人来人去谁青眼，花落花开自苦心。","不是野夫同臭味，难教君子出山林。","巡檐日日窥生意，一朵先春直万金。"],"title":"移古梅植于贮清之侧已有生意喜而赋之"}
