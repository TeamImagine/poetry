{"author":"张耒","id":216537,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["衙鼓冬冬送夕阳，经时无客上高堂。","渊明柳老秋多雨，子敬毡寒夜有霜。","山树叶稀晴摘果，斋炉灰煖晓焚香。","经纶自有英雄在，闲散须教属漫郎。"],"title":"官舍岁暮感怀书事五首  其一"}
