{"author":"周紫芝","id":240561,"strains":["仄仄仄仄仄，平○平仄平。","仄仄仄仄仄，仄仄○平平。","仄仄仄仄仄，仄仄平平平。","平○平仄平，平仄平平平。","仄平仄仄平，仄仄平仄平。","○平仄平仄，平平仄○平。","平仄仄平仄，仄仄平仄平。","平平仄平仄，平仄仄仄平。","平平仄平仄，○仄平仄平。","平平○仄仄，仄仄平仄平。","平○仄平平，仄仄平平平。","仄仄○平平，仄仄平平○。","平平仄仄仄，仄仄平仄平。","仄平仄仄仄，仄仄平平平。"],"paragraphs":["老火倏巳尽，金行殊未刚。","弱枣渐可剥，七月犹骄阳。","赤日不可向，白汗惊流浆。","谁将穷谷冰，为我濡枯肠。","况兹老病躯，息偃真在床。","敲秋赖风玉，微飚袭衣裳。","言念北征士，万里方拓疆。","秋云静边日，光耀剑戟场。","君今饱韬略，论事时抗章。","诸公颇动色，有策云甚良。","何当给锋车，结佩朝明光。","一鼓收关河，再鼓擒戎王。","兵戈既静洗，不复腥犬羊。","万夫各解甲，四海均清凉。"],"title":"秋暑卧病示庄簿"}
