{"author":"朱诜","id":171522,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["环遶皆山远胜滁，地无炎瘴气清虚。","十亭留咏夸前辈，八景搜奇出故墟。","拍岸惊涛通海道，插天峭壁壮侯居。","烟云变态无穷极，百幅生绡画不如。"],"title":"画不如亭"}
