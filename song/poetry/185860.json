{"author":"徐积","id":185860,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日暖郊前雪尽时，东风吹起绿初齐。","人来花下禽偷避，客到山前路已迷。","洛邑少年金作弹，杜陵骄马玉为蹄。","歌楼酒市无寻处，踏遍青青日已西。"],"title":"春草"}
