{"author":"虞俦","id":62225,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["听履星辰最上头，一麾得请暂南州。","高风凛凛推前辈，政路骎骎却倦游。","地近枌榆同衣锦，天低雨露密承流。","只今廊庙须公等，燕寝凝香莫久留。"],"title":"送颜尚书知泉州"}
