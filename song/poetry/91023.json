{"author":"释居简","id":91023,"strains":["○仄平平仄，平平仄仄平。","仄平平仄仄，平仄仄平平。","仄仄平平○，平平仄仄○。","仄平平仄仄，仄仄仄平平。","仄仄平平○，○○仄仄平。","平平平仄仄，仄仄仄平平。","平仄平○仄，平○仄仄平。","平平平仄仄，平仄仄○平。","平仄平平仄，平平仄仄平。","仄平平仄仄，仄仄仄平平。"],"paragraphs":["帆挂之清远，潮来驾浊流。","火云方振虐，仙舄自生秋。","拔宅虽浮泛，逢山得款留。","一夔携骥子，几度访羊裘。","景尽孤台胜，题分庾岭幽。","风餐愁款乃，水宿贯钩辀。","文采休藏豹，诗盟莫冷鸥。","神明毋自鄙，蛮瘴不胜瘳。","单父鸣弦外，巴东野水头。","鼎锺余事业，一德配灵修。"],"title":"钱竹岩之官清远"}
