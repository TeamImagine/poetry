{"author":"刘隲","id":177955,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["秋风清紧雁初飞，半醉摇鞭出帝畿。","名郡又分红旆去，故乡重见锦衣归。","剖符虽暂宣皇泽，视草终须直紫微。","从此南轩多倚望，好诗芳信莫教稀。"],"title":"送新知永州陈秘丞瞻赴任"}
