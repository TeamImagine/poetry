{"author":"范成大","id":43177,"strains":["仄仄仄○平，平平○仄○。","平平仄平仄，平仄仄平仄。","仄平仄仄○，平平仄平仄。","仄平仄仄平，仄仄仄平仄。","平○平仄○，○仄仄平仄。","仄平仄仄平，仄仄平仄仄。","平平仄仄○，仄仄平平仄。","平仄仄平仄，平○仄平仄。","仄平仄仄仄，平平仄○仄。","平平○平仄，平仄平仄仄。"],"paragraphs":["瘦马兀瞢腾，荒鸡号莽苍。","丝窠罥朝露，篱落万珠网。","宿云拂树过，飞泉擘山响。","老桑跼潜虬，怪蔓挂腾蟒。","山行何许深，空翠滴羁鞅。","酿愁积雨寒，破闷朝日放。","曈曈赤帜张，昱昱金钲上。","浮动草花馥，清和野禽唱。","仆夫有好语，沙平路如掌。","惟忧三溪阻，桥断山水涨。"],"title":"新岭"}
