{"author":"方回","id":148824,"strains":["平平仄○平平仄，仄○平平仄仄仄。","仄仄平平平仄平，平平○仄平仄仄。","平平仄仄？平平，仄仄平平仄平仄。","仄○仄仄仄平平，仄仄仄仄仄○仄。","仄仄○平平仄○仄。","平仄仄平平仄仄平仄○，仄仄仄○平仄平。"],"paragraphs":["平生所闻芙蓉岭，上如攀天下入井。","老乃来游殊不然，褰裳顷刻升绝顶。","南逾大庾鹧鸪啼，北度居庸朔风紧。","客行到彼例凄酸，我已恍惚梦中景。","视险如夷兮要深省。","君不见芙蓉一岭今已过，我但慢行君奈何。"],"title":"过芙蓉岭对镜岭羊鬬岭新岭塔岭赋短歌五首  其一"}
