{"author":"释居简","id":91551,"strains":["仄平仄平仄，平平仄平平。","仄仄○仄○，仄仄仄仄平。","仄平仄平平，仄仄仄仄平。","平平仄○平，平平仄平平。","仄仄仄平仄，仄仄平○○。","仄平仄仄仄，仄仄仄仄平。","仄仄仄平仄，仄仄仄仄平。","平仄仄仄仄，仄○仄仄平。","平平仄平平，仄仄仄仄平。","平平平仄○，仄仄○平○。","仄平○平仄，仄仄平平平。","平平仄仄仄，平仄仄仄平。","仄平平仄平，仄仄仄仄平。","平平仄仄仄，○仄平仄平。","仄仄平仄平，仄仄平仄平。","仄平仄平仄，仄仄平仄○。","仄平仄平仄，仄仄平平平。","仄仄平仄平，仄仄仄仄○。","平平仄仄平，仄仄仄仄平。","平平仄平仄，仄○○仄平。","平平仄仄平，仄仄平平○。","仄仄平仄平，平仄仄仄仄。","仄平平仄平，○平平仄平。"],"paragraphs":["透云两鸿鹄，何年忽卑飞。","指爪泥上留，弗与岁月移。","大声疾璆琳，万窍不敢嘶。","琅然答空山，玲然震清溪。","俯仰半千载，日日春菲菲。","绪余及草木，草木竟莫知。","坐令万金产，不直五字奇。","江左数六谢，选中辄见推。","清新辈阿连，亦岂愧客儿。","开元天宝间，有客偿心期。","玉颓沈香北，健笔挥珠玑。","天威不可夺，人爵不可縻。","此邦非故乡，每至辄倦归。","楼居寄逸想，更较先后为。","有美池上仙，凛凛岩壑姿。","辙飞两公后，惄若饥渴思。","作堂肖公像，叠嶂双溪西。","幻出天上人，对峙玉羽衣。","乾坤浩荡春，盎盎在两眉。","清冰照人冷，恍如吟啸时。","泠泠气欲仙，拟馽游龙骑。","世隘乌足容，才大不得施。","至今骚雅流，临风挥涕洏。"],"title":"陪陈中书游两仙堂"}
