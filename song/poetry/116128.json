{"author":"刘克庄","id":116128,"strains":["仄○仄仄仄，仄仄仄○仄。","平平平仄平，仄仄仄平仄。","平仄仄平○，仄仄平平仄。","仄平平仄平，仄平仄○仄。","平平○仄仄，平仄平仄仄。","仄仄仄平仄，平仄仄平仄。","仄平○○仄，仄仄仄仄仄。","平平仄平○，仄平仄平仄。","仄仄仄仄平，仄○平仄仄。","平平○平平，平平仄平仄。","平仄仄平仄，仄平仄仄仄。","平平仄平仄，仄仄平平仄。","仄平仄平仄，仄仄仄平仄。","仄平平仄平，仄○平平仄。","平平仄平平，仄仄平平仄。","仄平○平仄，仄仄○仄仄。","平平仄平仄，平○仄仄仄。","仄仄平平仄，○仄仄仄仄。","仄仄平仄平，平平仄仄仄。","仄○仄平平，平仄仄平仄。"],"paragraphs":["自从混沌死，万象困穿凿。","淳风谁挽还，古意日漓薄。","余幼胆轮囷，泛滥通流略。","短篇堪掣鲸，片文可驱鳄。","吾尝观窍妙，渠敢讥杂驳。","北未陟崧岱，南仅览衡霍。","菊坡评三隽，竹隠表一鹗。","虽为世流传，未经圣删削。","晚岁历九州，导从惟一鹤。","飘然乘刚风，腾而上寥廓。","金色大千界，水涡几万落。","荒哉汉陵阙，蕞尔辽城郭。","遂窥子宗庙，尽见佛楼阁。","叫开阊阖云，耳闻钧天乐。","吾持此安归，喜极还惊愕。","恍疑缘崖坠，又恐行路错。","诗魔暂辞去，来如隔日疟。","易展垂天翼，难踏实地脚。","万病皆有方，惟狂不可药。","拙吟示儿曹，聊记武公谑。"],"title":"古意二十韵"}
