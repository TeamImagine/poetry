{"author":"张镃","id":81263,"strains":["平平平仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["同寅心契每难忘，林野投闲话最长。","自是文华兼政术，非徒神秀出天潢。","临岐暂送鱼符客，指日归来画省郎。","诗社不应常寂寞，赖君搜奖出江乡。"],"title":"送赵季言知抚州"}
