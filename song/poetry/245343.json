{"author":"张纲","id":245343,"strains":["仄仄平平仄仄平，平平平仄仄平平。","仄平仄仄仄仄仄，仄仄平平仄仄平。","仄仄仄平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["三顾当年尚草庐，南阳谁识卧龙居。","舍人自是出世佛，学子犹呼行秘书。","视草似闻虚翰苑，追锋看即近郊墟。","论思好为苍生计，莫学辛毗谩引裾。"],"title":"与韩子苍别久忽邂逅于临川遭时乱离道旧感叹子苍有诗见赠次韵奉呈二首  其一"}
