{"author":"徐积","id":185684,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄平平平。"],"paragraphs":["禁烟娱乐且须频，二月风光特地新。","料得壶中无俗客，更闻歌者尽阳春。","酒来花下斟琼液，茶向松闲碾玉尘。","应笑谢安空寂寞，东山终日为何人。"],"title":"和孙元规资政游园  其一"}
