{"author":"赵庚夫","id":98394,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["茶山八十二癯仙，千首新诗手自编。","吟到瘴烟因避寇，贵登从橐只栖禅。","新于月出初三夜，澹比汤煎第一泉。","咄咄逼人门弟子，剑南已见祖灯传。"],"title":"读曾茶山诗集"}
