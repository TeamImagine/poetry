{"author":"陆游","id":36270,"strains":["平平仄仄仄仄仄，平仄仄平平仄平。","平平仄仄平仄仄，○仄仄仄平平平。","○仄平平仄平仄，仄平平仄平平平。","仄平平○仄仄仄，仄仄仄仄平平平。"],"paragraphs":["他人烂醉锦瑟傍，君独醉心编简香。","沉酣骨髓春盎盎，如枕麹蘖罗杯觞。","三万牙籖插高架，五千黄卷撑枯肠。","信哉名教有乐地，白首不入无功乡。"],"title":"题梅汉卿醉经堂"}
