{"author":"吴泳","id":103846,"strains":["平○仄○平仄平，仄仄平○仄平仄。","平平仄仄仄○仄，仄仄平平仄平仄。","平平平仄平平平，平仄平仄平平平。","仄平仄○仄平仄，仄仄仄仄平平平。","仄平仄仄仄仄仄，平仄平平仄平仄。","平仄仄仄○仄仄，仄仄仄○仄平仄。","○平仄平仄仄○，平仄平仄平平平。","平平仄仄仄仄仄，平仄仄仄平平平。","平平仄仄平平仄，仄仄平平仄平仄。","平○仄仄○平平，仄仄仄平平平仄仄平仄○平○。"],"paragraphs":["明王不兴威凤衰，直笔无传老麟死。","春秋大谊炳如日，读者昏昏视为史。","濂溪之后伊川程，文字虽少源流真。","抉开宝藏得胡子，一洗纸上千秋尘。","伯兮有勇弗可遏，高阁诸儒祖河洛。","群玉洞见标月指，众醉醒闻候风铎。","当年进书一布衣，能取天上清名归。","秋澄讲幄玉色动，春拂秘馆芸香霏。","红尘不踏东华路，绿绮还携阆风去。","舟行若上离堆山，莫把鲁公雄文劲笔埋没苍苔间。"],"title":"送李伯勇分教阆州"}
