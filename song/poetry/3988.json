{"author":"苏籀","id":3988,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["紫微鸡省待论思，少作英辞寤柬奇。","高浪驾天输朗汉，紫霄即日奋长离。","然明东里今同道，德裕封敖适此时。","应笑迂慵畸已甚，呜呼鹤𪩘缀蝉枝。"],"title":"送中书潘舍人省上二首  其一"}
