{"author":"曹勋","id":12591,"strains":["仄平○○仄，仄仄仄仄仄。","仄仄仄仄仄，平仄平平仄。","仄平○仄仄，仄平仄平仄。","仄仄仄平仄，仄仄仄仄仄。","仄平仄平仄，仄仄仄仄仄。","仄平仄平仄，仄仄平平仄。","平仄仄平平，仄平仄平仄。","平平仄仄仄，平平仄平仄。","仄仄仄平平，平○○仄仄。","平平仄仄仄，仄仄仄仄仄。","平平仄平仄，仄平仄○仄。","平仄平平仄，平仄仄平仄。","平平仄仄仄，○○仄仄仄。"],"paragraphs":["与公相从久，未始蹈琐细。","我既困索米，公已安吴地。","一廛了百指，与闲殆天意。","陛下圣而武，庶物进以汇。","择材访耆宿，粲若数一二。","考槃出幽隠，鼓箧趋朝市。","公尚有遐心，讵宜忽初志。","腰镰与手斧，甘穷几经岁。","我愿以公名，充庭如孔翠。","风云际盛旦，用激志士气。","胡为倏来往，老怀惜掺袂。","惟冀加餐饭，贤者不终弃。","功名会有日，当看咏既醉。"],"title":"别郑康道"}
