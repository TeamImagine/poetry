{"author":"李绅","id":18817,"strains":["平仄平平平仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["灵汜桥边多感伤，分明湖派绕回塘。","岸花前后闻幽鸟，湖月高低怨绿杨。","能促岁阴惟白发，巧乘风马是春光。","何须化鹤归华表，却数凋零念越乡。"],"title":"新楼诗二十首 灵汜桥"}
