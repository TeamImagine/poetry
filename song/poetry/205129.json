{"author":"叶棣","id":205129,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["乱山深处款禅扃，十里松阴步障行。","翠竹黄花几开发，南星北斗自高明。","楼台日转天边影，钟磬风回地底声。","为问闽江船钓客，谢家谁更未知名。"],"title":"飞来山"}
