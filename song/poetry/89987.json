{"author":"释居简","id":89987,"strains":["仄仄平平仄，平平仄仄○。","平平平仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","平仄平○仄，平平仄仄○。","仄平平仄仄，○仄仄平平。","仄仄平平○，平平仄仄○。","平平平仄仄，仄仄仄平平。","仄仄○○仄，平平仄仄平。","仄○平仄仄，仄仄仄平平。"],"paragraphs":["日者鹓鸿序，年来月旦评。","芳腾新令问，绝似老先生。","特立风尘表，全消鄙吝萌。","步何妨展骥，乐岂俟专城。","书卷终长策，云窗尚短檠。","不知身富贵，犹遣笔耘耕。","大雅连城重，籝金一羽轻。","无弦皆古意，比竹谩新声。","玉骨难教俗，金茎只得清。","试论簪履旧，细细勺高情。"],"title":"谢楼别驾"}
