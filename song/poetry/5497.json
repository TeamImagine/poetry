{"author":"释正觉","id":5497,"strains":["仄平仄平，仄平仄平。","仄平仄平，仄平平平。","仄仄○平平平，仄平仄仄平平。","仄仄平平仄仄仄平平仄，平平平仄仄平平平仄平。","仄平仄仄，○仄平平。","仄仄仄平平仄，平仄仄平平平。"],"paragraphs":["静之不昏，湛而若存。","动之不浑，用而亡痕。","入见离微之根，出游幻化之门。","赤水之求故罔象而珠得，庖丁之伎乃亡牛而刃奔。","百川碧涨，三月红繁。","海不失于潮信，华自得于春恩。"],"title":"禅人并化主写真求赞  其二三九"}
