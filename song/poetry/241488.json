{"author":"周紫芝","id":241488,"strains":["仄仄平平仄平仄，平仄平平平仄仄。","○平仄仄仄平平，仄仄平平仄平仄。","平平仄仄平平平，仄平平仄平平平。","平○平平平平仄，仄○○仄平平平。","○平平平仄平仄，平平○仄仄平仄。","平○仄仄仄仄平，平仄平平仄平仄。","平平仄仄平仄平，平仄仄平平仄○。","仄平平平仄仄仄，仄仄平平平○平。","仄平仄仄仄仄仄，仄平仄平平仄仄。","平平平仄？仄平，平仄平平仄平仄。"],"paragraphs":["雨后斜阳乱森木，湖上山青河水绿。","将军一色种桃花，锦帐红丝裹山谷。","人生莫爱归田园，结庐人境无人喧。","何如功成销金甲，雨中看浴银塘鸳。","长安黄尘没乌帻，归来横改一窝窄。","何如载酒作醉眠，田父时来与争席。","春风欲起春日西，花下跨鞍花满衣。","恨无龙眠老画手，写作诸郎联骑归。","竹坡有酒亦不恶，客无可人时自酌。","君怜羁客倘见呼，来岁西归有新约。"],"title":"再和庭藻韩园之作"}
