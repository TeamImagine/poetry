{"author":"白居易","id":16690,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["落花如雪鬓如霜，醉把花看益自伤。","少日为名多检束，长年无兴可颠狂。","四时轮转春常少，百刻支分夜苦长。","何事同生壬子岁，老于崔相及刘郎。"],"title":"花前有感兼呈崔相公刘郎中"}
