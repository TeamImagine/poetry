{"author":"许月卿","id":141025,"strains":["平平仄仄平平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["平生不作明河篇，一笑童心尚隠然。","后日视今哀后日，同年而语不同年。","莹清川泽玻璃地，浓淡烟云水墨天。","尽向痴人前说梦，何妨句里有婵娟。"],"title":"香潭八首  其一"}
