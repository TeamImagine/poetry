{"author":"李沛","id":38255,"strains":["平平平仄仄，平仄仄平平。","仄仄平平仄，平平仄仄○。","平平平仄仄，仄仄仄平○。","仄○平平仄，平○仄仄平。","仄平平仄仄，平○仄平平。","仄仄平平仄，平○仄仄平。"],"paragraphs":["明朝崇大道，寰海免波扬。","既合千年圣，能安百谷王。","天心随泽广，水德共灵长。","不挠鱼弥乐，无澜苇可航。","化流霑率土，恩浸及殊方。","岂只朝宗国，惟闻有越裳。"],"title":"海水不扬波"}
