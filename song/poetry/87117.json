{"author":"韩淲","id":87117,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["晓烟初净雨晴时，腻日偎风不自持。","温厚便饶多著蘂，轻肥全藉略开枝。","其间小院桃遮户，此外孤村柳隔篱。","香扑酒旗吟莫尽，艳明歌管醉方知。"],"title":"晴景"}
