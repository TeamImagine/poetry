{"author":"廖行之","id":65483,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["寂寞东篱几夕霜，不堪憔悴逐炎凉。","谁知璞玉浑金态，尽作红尘紫陌妆。","流液尚能甘水味，返魂应付与梅香。","来年莫落秋深后，好趁登高入酒觞。"],"title":"重九后菊"}
