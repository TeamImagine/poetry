{"author":"李至","id":112497,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["搢绅公论比何如，万物熙熙燮理余。","罢相暂游端揆地，退朝闲读圣人书。","荀公道在馨香远，谢传情高世俗疏。","闻说吹尘还入梦，东山争得久安居。"],"title":"再献一章聊歌盛美亦次前韵庶达下情盖采群情非独谀说"}
