{"author":"李洞","id":35708,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["高门寒沼水连云，鹭识朱衣傍主人。","地肺半边晴带雪，天街一面静无尘。","朝回座客酬琴价，衙退留僧写鹤真。","从此几迁为计相，蓬莱三刻奏东巡。"],"title":"赠长安毕郎中"}
