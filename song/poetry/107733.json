{"author":"王迈","id":107733,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万首七言千绝句，九州四海一诚斋。","肝肠定不餐烟火，翰墨何曾着点埃。","锦瑟月中弹不彻，云涛天上泻将来。","巴西社里陈黄远，直下推渠作社魁。"],"title":"山中读诚斋诗"}
