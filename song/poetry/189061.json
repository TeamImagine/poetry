{"author":"钱惟演","id":189061,"strains":["仄○平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","仄平平仄仄，平仄仄平平。","平仄平平仄，平平仄○平。","仄平平仄仄，仄仄○平平。","仄仄平平仄，平○仄仄平。","仄平○仄仄，仄仄仄平平。"],"paragraphs":["贺燕翻飞地，灵芳茂遂时。","阴连桃李径，润接凤凰池。","夕照挥金葆，轻风拂翠蕤。","露珠清自沍，烟素引还披。","西颢霜虽劲，南荣暖更滋。","撷芳多楚泽，得地胜陶篱。","味可登兰籍，香应夺桂旗。","愿公长却老，宴寝奉琼卮。"],"title":"枢密王左丞宅新菊"}
