{"author":"王洋","id":251557,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["报道春风莫便回，少陵凖拟作诗材。","公然背我堂堂去，略不随人得得来。","花占三春官已满，河专一壑幕初开。","已知风物长流转，得举朱弦且拂埃。"],"title":"再酬杜倅两诗用前韵  其一"}
