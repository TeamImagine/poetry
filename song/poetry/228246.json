{"author":"释德洪","id":228246,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["日暮荒城倚瘦藤，江南春思倍添增。","那知淮水黄尘路，忽见庐山绿髪僧。","乞食久辞烟际寺，连床今对夜深灯。","明年我亦寻君去，同陟天池最上层。"],"title":"访友人二首  其二"}
