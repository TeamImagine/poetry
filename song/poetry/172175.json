{"author":"史宗恺","id":172175,"strains":["平平平平平仄平，○仄仄仄仄仄平。","平平仄仄仄○仄，仄○仄仄平○平。","平平仄仄仄仄仄，平仄仄○平仄○。","仄平仄仄仄平仄，○仄仄仄平平平。","平平仄仄仄平仄，平仄仄仄平平平。","平平仄仄仄平仄，平仄平仄○平仄。","○○仄仄仄仄仄，仄平仄仄平平平。","平平平仄？平仄，仄仄仄仄平平○。","仄平仄仄仄平仄，仄仄仄仄平平○。","？平平平仄平仄，仄仄仄仄○平平。","平○？仄仄平仄，仄平仄仄平平平。"],"paragraphs":["苕溪之源流洞天，中有福地寿可延。","山盘九锁到空谷，石间隠迹知其仙。","悬崖险阻不易到，来者悚观须有缘。","道边兽石卧狮虎，庭下镜沼流潺湲。","东游大涤阻天柱，西至石室飞寒泉。","云房石磴络苔藓，疑是霞玉留花钿。","嵌空上下不可数，晓猿夜鹤惊人眠。","西林诗伯□仙裔，落笔妙句今青钱。","历穷𪩘崄事幽讨，不畏蔓草矜蛇蜒。","皈来诗篇壮青谷，好句屹崛参天全。","何当□约素秋晚，与公共醉洪崖巅。"],"title":"和周丞丈游洞霄韵"}
