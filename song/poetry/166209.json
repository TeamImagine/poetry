{"author":"陆文圭","id":166209,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["日长不废读书功，我与宗人老颇同。","病起自羞黄面老，兴来人笑白头翁。","剖瓜未信能祈巧，结柳终须学送穷。","樽酒论文定何日，碧云暮合忆江东。"],"title":"和陆振之见寄韵"}
