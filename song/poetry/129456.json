{"author":"李曾伯","id":129456,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄仄平仄，平仄仄平仄仄平。","仄仄仄平平仄仄，平仄平仄仄平平。"],"paragraphs":["从渠旧隠擅清修，我爱吾庐溪上幽。","一幅霜林长短树，几湾烟苇去来舟。","买鱼酿秫作新节，招鹤访梅迟小留。","却忆故山怀故老，宁忘嫠纬念宗周。"],"title":"八窗叔用前韵相寄时留村舍和以谢之  其一"}
