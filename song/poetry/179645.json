{"author":"潘兴嗣","id":179645,"strains":["平仄仄仄仄，仄平平仄平。","仄平平平仄，仄仄仄平平。","仄仄仄仄仄，仄平平仄平。","仄仄○仄仄，仄仄平仄平。","仄平仄仄平，仄仄○平平。","平仄平仄仄，平仄仄平平。","仄平仄平○，平仄○仄平。","仄仄平仄平，平仄仄仄平。","仄仄仄仄仄，仄平平仄平。","平仄仄仄平，仄仄仄平平。","仄仄仄仄仄，仄仄平仄平。","仄仄仄平平，仄平仄仄平。"],"paragraphs":["师道久不振，小儒咸自私。","破崖求圭角，务出己新奇。","恻恻去圣远，六经秦火隳。","不有传授学，涉猎安所为。","汉儒守一经，学者如云随。","承习虽未尽，模法有根基。","荐绅立朝廷，开口应万机。","附对皆据经，金石确不移。","熟烂见本末，较然非可欺。","吾愿下学官，各立一经师。","务尽道德业，不取章句辞。","庶几昔人风，炳然复在兹。"],"title":"师道"}
