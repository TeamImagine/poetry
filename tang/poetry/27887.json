{"author":"皮日休","id":27887,"strains":["仄仄平平仄，平平仄仄平。","仄平平仄仄，平仄仄平平。","仄仄平仄仄，平平仄仄平。","仄平平仄仄，○仄仄○○。","仄仄平平仄，平平仄仄平。","○○平仄仄，仄仄仄平平。"],"paragraphs":["欲下持衡诏，先容解印归。","露浓春后泽，霜薄霁来威。","旧化堪治疾，余恩可疗饥。","隔花攀去櫂，穿柳挽行衣。","佐理能无取，酬知力甚微。","空将千感泪，异日拜黄扉。"],"title":"谏议以罢郡将归以六韵赐示因伫酬献"}
