{"author":"白居易","id":16395,"strains":["仄仄平平平，仄平仄○仄。","平平仄平平，仄平平仄仄。","平平仄平仄，仄仄平仄仄。","平平○仄平，平仄仄仄仄。","平平平仄平，仄仄仄平仄。","平仄平仄平，仄仄仄平仄。","平平仄○仄，仄仄○平仄。","平仄仄仄○，仄平平仄仄。","平平仄仄仄，仄仄平平仄。","仄仄平仄平，仄平平仄仄。","平○仄○仄，○仄○平仄。","平○仄平平，平平仄平仄。","平平仄平仄，仄仄仄平仄。","仄仄平仄○，仄○平仄仄。"],"paragraphs":["扰扰贪生人，几何不夭阏。","遑遑爱名人，几何能贵达。","伊余信多幸，拖紫垂白发。","身为三品官，年已五十八。","筋骸虽早衰，尚未苦羸惙。","资产虽不丰，亦不甚贫竭。","登山力犹在，遇酒兴时发。","无事日月长，不羁天地阔。","安身有处所，适意无时节。","解带松下风，抱琴池上月。","人间所重者，相印将军钺。","谋虑系安危，威权主生杀。","焦心一身苦，炙手旁人热。","未必方寸间，得如吾快活。"],"title":"偶作二首 一"}
