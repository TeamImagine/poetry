{"author":"林光朝","id":25752,"strains":["平平仄平，○平○仄。","仄仄仄平仄，○○仄○仄。","仄○平仄仄，平仄仄○仄。","仄○仄平仄，平仄仄平仄。","仄○○平平，仄仄仄仄仄。","平平仄仄平仄仄，仄仄平平仄仄仄。","仄平平，仄○平，仄仄平平平。","仄仄平平，○平平仄仄平平仄仄平。","仄○平仄仄仄仄平平，仄○仄平○仄仄平平平○仄平。","仄○仄平仄，仄仄仄平○。","平平仄平仄仄仄，仄○平平平平○○仄。","仄平仄平仄仄仄，仄平平平仄仄仄，仄仄平平仄仄仄仄仄平仄。","仄○平，仄仄仄，仄仄仄平仄○仄。"],"paragraphs":["平生读书，如风过耳。","岁月共流转，如磨复如蚁。","一如人嚼蜡，而不见其味。","又如弄孤杵，连夜不成米。","又如过羊肠，十步复一止。","年头月尾无一是，咄咄痴顽不识字。","见君诗，舌如黐，愧我为人师。","怪怪奇奇，如悬崖万仞龙盘古树枝。","又如生马不施鞚而驰，又如锦苔封漫岘山千年堕泪碑。","又如玉关客，血上老犀衣。","卢仝孟郊骨已朽，眼睛头颅何人相传授。","与君往还岁月久，比来春风入我牖，便觉岩前草木件件有生意。","跨蹇驴，出古寺，欲访子云问难字。"],"title":"痴顽不识字歌许叔节来诗有此句因以名篇"}
