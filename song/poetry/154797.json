{"author":"董嗣杲","id":154797,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["知是何峰秀所钟，曾因手种得仙翁。","暑须怯袅粘金穗，凉瓣嗔封迸柿红。","扑卖有声传寂昼，幽妍无力借薰风。","窑瓶插满清香烈，欹枕探吟鄙鹿葱。"],"title":"山丹花"}
