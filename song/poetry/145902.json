{"author":"释行海","id":145902,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["秋风何事趣归期，人物凄凉渡欲垂。","学道须从年少日，苦心直到岁寒时。","近来乡国无消息，老去情怀怕别离。","愧我徒增怀橘念，弊裘犹自客京师。"],"title":"送同里昂上人"}
