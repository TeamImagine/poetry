{"author":"刘叉","id":14051,"strains":["仄平平仄平平○，仄仄平仄平平○。","仄平仄平仄仄平，平○平仄平平平。","平仄仄○平平平，平平仄仄仄仄平。","仄平平仄仄平仄，仄○平仄仄○仄。","仄平仄仄仄仄仄，仄仄仄仄仄仄仄。","仄平平平仄仄平，仄仄仄平平仄平。","平平仄仄仄仄平，仄仄仄平平仄平。","平平仄仄平仄平，仄平仄仄仄仄○，平平仄仄平平平。"],"paragraphs":["损神终日谈虚空，不必归命于胎中。","我神不西亦不东，烟收云散何蒙蒙。","尝令体如微微风，绵绵不断道自冲。","世人逢一不逢一，一回存想一回出。","只知一切望一切，不觉一日损一日。","劝君修真复识真，世上道人多忤人。","披图醮录益乱神，此法那能坚此身。","心田自有灵地珍，惜哉自有不自亲，明真汩没随埃尘。"],"title":"修养"}
