{"author":"李商隐","id":22332,"strains":["平仄平平仄仄平，仄平平仄仄平平。","仄平仄仄仄平仄，平仄仄平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["年少因何有旅愁，欲为东下更西游。","一条雪浪吼巫峡，千里火云烧益州。","卜肆至今多寂寞，酒垆从古擅风流。","浣花笺纸桃花色，好好题诗咏玉钩。"],"title":"送崔珏往西川"}
