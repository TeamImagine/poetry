{"author":"彭汝砺","id":201769,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["诗句飞华照彩笺，酒花浮绿动金船。","眼看世态嗟无益，心到天真喜自然。","盛德优容闻邵父，清才脱洒爱梅仙。","却嗟风雨催行色，不得相从醉洞天。"],"title":"新建宰徐中文尉宁文渊出城见饯"}
