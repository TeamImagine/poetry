{"author":"谢薖","id":231500,"strains":["平仄仄平平平，平仄仄仄平平平。","平平○平仄仄仄，平平平仄仄仄平。","仄仄仄仄仄平，平○平仄平平平。","平平仄仄仄仄仄，平平仄仄平平平。","平平平平平仄仄，仄○平○平仄仄。","仄平平仄仄平平，仄仄仄平平仄仄。","仄○仄仄○仄平，仄仄平平仄平仄。","仄平○平平○仄，仄仄平○仄平仄。","平仄平平仄○平，仄平平仄仄平平。","平仄仄平○仄仄，平○仄仄仄○平。"],"paragraphs":["君不见韩潮州，银作饮盏夸工倕。","镌花镂松太琐碎，何言豪士亦尔为。","又不见六一翁，尝吟鹦鹉红螺诗。","华堂一釂岂不乐，清歌劝酒须蛾眉。","吾侪山人宁有此，竞折圆荷为饮器。","细倾初作露珠圆，满引忽惊云液碎。","鼻中寂寂闻妙香，舌本徐徐识真味。","采莲当殽花当妓，岂有登临百金费。","安得城西十顷塘，水光容裔暑风凉。","时引碧筒如象鼻，仍看翠盖立霓裳。"],"title":"碧筒"}
