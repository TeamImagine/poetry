{"author":"黄大受","id":109574,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["一汀红糁蓼花天，滴滴清寒晓露圆。","回首洞庭山半点，伤心桂岭路三千。","诗魂夜寄青林月，渔唱声回绿树烟。","却笑陶朱不如我，我无西子与同船。"],"title":"由洞庭入五田"}
