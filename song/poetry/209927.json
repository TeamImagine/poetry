{"author":"秦观","id":209927,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["病躯寒食百无悰，偶到平阳旧第中。","池籞信为三辅冠，杯盘真有五陵风。","美人赋韵分春色，上客挥毫夺化工。","白发渐于花柳薄，但怜流水碧相通。"],"title":"清明前一日李观察席上得风字"}
