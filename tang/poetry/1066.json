{"author":"孟云卿","id":1066,"strains":["仄仄平仄平，平平仄平仄。","平仄平仄平，仄仄平平仄。","仄平仄平仄，仄仄平平仄。","○仄平仄平，仄平仄平仄。","仄平仄平仄，仄仄○平仄。","仄仄仄仄○，平平仄平仄。","平平仄平○，○仄平平仄。","仄仄平仄平，平平仄○仄。"],"paragraphs":["草草门巷喧，涂车俨成位。","冥寞何所须，尽我生人意。","北邙路非远，此别终天地。","临穴频抚棺，至哀反无泪。","尔形未衰老，尔息犹童穉。","骨肉不可离，皇天若容易。","房帷即虚张，庭宇为哀次。","薤露歌若斯，人生尽如寄。"],"title":"相和歌辞 挽歌"}
