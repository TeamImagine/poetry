{"author":"苏轼","id":194578,"strains":["仄仄平平仄仄平，仄平平仄仄平平。","仄平平仄仄仄仄，仄仄平平平仄平。"],"paragraphs":["野饮花间百物无，杖头惟挂一葫芦。","已倾潘子错著水，更觅君家为甚酥。"],"title":"刘监仓家煎米粉作餠子余云为甚酥潘邠老家造逡巡酒余饮之云莫作醋错著水来否后数日携家饮郊外因作小诗戏刘公求之"}
