{"author":"陆游","id":33897,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["忆昔西游变姓名，猎围屠肆狎豪英。","淋漓纵酒沧溟窄，慷慨狂歌华岳倾。","壮士有心悲老大，穷人无路共功名。","生涯自笑惟诗在，旋种芭蕉听雨声。"],"title":"忆昔"}
