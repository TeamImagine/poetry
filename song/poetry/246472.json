{"author":"吕本中","id":246472,"strains":["仄仄仄平平仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["醉别白沙江上亭，晚蝉高树各秋声。","风乘小艇凫鹥进，雨历疏檐环珮鸣。","家事不随王事了，新愁常接旧愁生。","只今疲病嫌鞍马，十日同居眼暂明。"],"title":"自曹南至阳翟追怀江上旧游呈叔弟"}
