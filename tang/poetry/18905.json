{"author":"鲍溶","id":18905,"strains":["平○仄仄仄仄平，仄平仄仄平平平。","仄仄平平仄平仄，平平仄平仄平仄。","平仄平平平仄○，仄○平仄平○仄。","平平平平平仄平，仄平仄仄平平平。","仄平平仄仄平仄，平仄平平平仄平。","仄平仄仄平仄仄，仄平仄仄仄平仄。"],"paragraphs":["霜绡数幅八月天，彩龙引凤堂堂然。","小载萧仙穆公女，随仙上归玉京去。","仙路迢遥烟几重，女衣清净云三素。","胡髯毵珊云髻光，翠蕤皎洁琼华凉。","露痕烟迹渍红貌，疑别秦宫初断肠。","此天每在西北上，紫霄洞客晓烟望。"],"title":"萧史图歌"}
