{"author":"胡寅","id":11789,"strains":["仄仄平平平仄平，仄平仄仄仄平平。","仄平平仄仄仄仄，仄仄平平平仄平。","仄仄平平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["晓色空明衡岳南，一尘那复隔仙凡。","贯时松竹色自好，破腊雷霆声未咸。","万里鲛绡开步障，千金火浣试春衫。","渔舟不与人供画，独驾云涛月满帆。"],"title":"腊雷春雪示吉甫"}
