{"author":"葛胜仲","id":231028,"strains":["平平平仄仄平平，仄仄仄平仄仄平。","平仄平平平仄仄，平平仄仄仄平平。","仄平平仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["萧衣无柰客愁多，日饮那知酒有戈。","松径崎危羊石卧，筠筒屈曲虎泉过。","懒寻丹灶山名葛，且供禅龛人姓何。","共看今年龙集酉，穰穰蕃熟庆时和。"],"title":"次韵维心二首  其一"}
