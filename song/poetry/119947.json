{"author":"林希逸","id":119947,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平平仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["我有宗传未付衣，喜渠岁晚共吾伊。","云胡丹旐鸣笳去，不见青衿问易时。","生灵运前何太速，为文介后重堪悲。","犀斜宰木今谁主，饮泪看君乳下儿。"],"title":"林甲父挽诗"}
