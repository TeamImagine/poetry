{"author":"尤袤","id":51099,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["射策当年首汉儒，去登云路只斯须。","饱闻治最夸闽部，已有先声到益都。","壮略定羌元自许，宗英帅蜀旧来无。","前驱叱驭休辞远，看取东归上政涂。"],"title":"送赵子直帅蜀得须字二首  其一"}
