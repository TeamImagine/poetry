{"author":"杨时","id":215125,"strains":["平仄仄仄仄平，仄平仄仄平平平。","仄仄仄平平平仄平仄平，○○仄仄平平平。","平平仄仄平仄平，仄平仄仄平仄平。","仄平平平○仄仄，平仄○平仄平仄。","平平仄仄平○平，平仄平平○平仄。","○平仄仄平仄平，平平仄仄平仄平。","仄○仄○平仄○，仄平仄仄平平平。","平○仄仄仄仄平，仄平仄仄平平平。","仄○仄仄平平平，平平仄仄平平○，仄平○仄仄仄平。","仄○平○仄仄仄，仄仄仄仄平平○。"],"paragraphs":["君不见马伏波，后车薏苡珠玑多。","又不见章台秦璧非有疵，相如谬使秦人疑。","匡章不孝通国非，世无孟子知者谁。","惜君高材兼众美，完德从来速招毁。","含沙怒欲阴中之，刚引泾流污清泚。","轻云卷尽天日明，容光窍穴无潜形。","刮磨玉莹冰雪凝，楚人谩费涂丹青。","齐庭有鸟久不鸣，会须一举天衢亨。","北溟欻起风雷惊，修鳞巨鬣随波轻，不须回首顾潜鲸。","好乘扶摇九万里，奋迅六翮飞南溟。"],"title":"赠别蔡武子被诬得释赴泉州录参"}
