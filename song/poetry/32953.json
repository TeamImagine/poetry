{"author":"陆游","id":32953,"strains":["平平仄仄平仄仄，仄平仄平平仄仄。","仄平仄平仄仄○，仄仄仄○○仄仄。","仄平仄仄○仄仄，平仄平平仄平仄。","○平平仄仄平平，平仄平平仄？仄。","仄仄仄○平仄平，仄仄仄仄○平仄。","仄平仄平平仄仄，○○仄仄平平仄。","仄平仄仄平平平，仄平仄仄平仄平。","○仄平平平仄○，仄平平仄仄平平。"],"paragraphs":["房公一跌樷众毁，八年汉州为刺史。","遶城凿湖一百顷，岛屿曲折三四里。","小庵静院穿竹入，危榭飞楼压城起。","空蒙烟雨媚松楠，颠倒风霜老葮苇。","日月苦长身苦闲，万事不理看湖水。","向来爱琴虽一癖，观过自足知夫子。","画船载酒凌湖光，想公乐饮千万场。","叹息风流今未泯，两川名酝避鹅黄。"],"title":"游汉州西湖"}
