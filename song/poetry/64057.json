{"author":"程洵","id":64057,"strains":["仄仄平平平仄仄，平○平仄平○仄。","仄仄平平仄○平，仄仄平平平仄仄。","平平平仄仄仄平，仄平仄平平仄平。","仄平仄仄仄仄仄，○仄仄仄○平平。","平平仄仄仄平仄，仄仄仄仄平○仄。","平平仄仄平平平，仄仄平平仄平仄。","平平仄仄仄仄平，平平仄仄平平平。","平？○仄仄平仄，○平仄仄平平平。","○平○仄平平仄，○仄平○仄平仄。","仄平仄仄平○平，○○仄平仄○仄。"],"paragraphs":["六合尘昏谁汛扫，秦王功业成横草。","后裔居安不虑危，欲向温柔乡里老。","渔阳金鼓动地来，羯胡本非刘石才。","若为二十四郡守，如振槁叶弹浮埃。","皇天悔祸见星纪，太白入月胡当死。","英英李郭为时生，济世何须识丁字。","祅灾已去瑞庆来，何人大笔书丹崖。","南□犹自颂声作，中天想见氛祲开。","遗文三复堪悲慨，兴废浑如目前在。","咄哉误国高将军，犹叹两京作斤卖。"],"title":"游浯溪用张宛邱韵"}
