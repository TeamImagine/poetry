{"author":"张扩","id":234167,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄仄平仄，仄仄仄平平仄平。","平仄仄平平仄仄，仄平仄仄仄平平。"],"paragraphs":["流光急急卷春归，宽我都无十日期。","短楫轻舟余客梦，斜风横雨半花时。","坐怀同社二三子，賸有一番酬唱诗。","谁向海棠花下去，不妨重看挽残枝。"],"title":"暮春舟中怀顾景蕃诸友会心堂折花几至纷纭因以问之"}
