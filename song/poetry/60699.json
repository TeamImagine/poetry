{"author":"许及之","id":60699,"strains":["平平仄仄仄仄仄，仄○平仄平平仄。","仄平平平平仄平，平仄平平仄平仄。","仄仄仄○平○平，仄仄仄○仄平仄。","仄○仄仄平仄平，仄仄平○○仄仄。","平平平仄平仄平，仄○仄仄○平平。","仄仄仄仄仄仄仄，仄仄平仄平○平。","仄平平平仄平仄，平仄平平平○仄。"],"paragraphs":["牢牛得肉那忍吃，匪论阳报谈阴德。","忆牛初生成犊时，随母耕田眼先识。","茧栗渐长初胜犁，脱轭项间染能赤。","一行错误随后鞭，习得犁行如界直。","耕来耕去禾稻成，得闲放食行田塍。","稻秫掠嘴不敢食，自啮枯草甘如饧。","马终蒙帷犬蒙盖，牛岂无功遭横害。"],"title":"悯牛行"}
