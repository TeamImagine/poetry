{"author":"程俱","id":235388,"strains":["仄仄平仄仄，○平仄平平。","平平仄平仄，仄○平平平。","平平平仄平，平平仄平○。","平平仄○仄，平平仄平平。","○○仄平仄，○仄平平平。","平平仄平仄，平仄仄仄○。","平平仄仄平，平仄仄仄○。","仄○平仄○，平仄仄仄平。","平平仄平仄，仄○仄平平。","仄仄平仄仄，仄平○仄○。"],"paragraphs":["短日良易暗，凝阴有时晴。","何人劝之照，烛燎皆争明。","今年春苦寒，寒威剧幽并。","连绵积三白，云埋阖庐城。","深泥浃新雨，行路无人声。","藜灯不来下，箕卜岂复迎。","朝来日照梁，天气忽已更。","稍闻桥市间，箫鼓远近鸣。","吴人尚游乐，急如赴春耕。","唯有穷巷士，守穷如守盟。"],"title":"元夕块坐因用叶翰林去年见寄元夕诗韵写怀  其二"}
