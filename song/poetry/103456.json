{"author":"魏了翁","id":103456,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄仄平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["纷纷操罟入山林，我自终朝不获禽。","远物只知肥遁利，穷幽不问浚恒深。","毕逋啼日满荒戍，款段行云供醉吟。","宇宙穷空岁迟暮，平沙独立数寒金。"],"title":"过虎头狼尾滩避险出陆至谭晋仲故居有谢公昌国刘公德修薛公仲章诗用谢韵有赋  其二"}
