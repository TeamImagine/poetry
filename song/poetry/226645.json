{"author":"谢逸","id":226645,"strains":["平平仄仄平仄平，仄仄仄平平仄平。","平平○仄平平仄，仄仄仄仄平平○。","仄仄仄仄仄仄仄，平○仄平平仄平。","平平○仄仄仄仄，仄仄平平○仄平。"],"paragraphs":["平生四海秦少仪，造化小儿何苦之。","端能浸假求鸮炙，定不泣涕眠牛衣。","问梦是想理既剖，杯中有蛇心不疑。","何时过我举玉趾，不用门生并二儿。"],"title":"闻秦少仪病愈"}
