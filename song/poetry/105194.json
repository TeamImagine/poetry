{"author":"杜范","id":105194,"strains":["仄仄平仄仄平○，仄仄平平平仄平。","仄仄平平○仄仄，仄平○仄仄平平。","平平平○平平仄，平仄仄平仄仄平。","仄仄平平平仄仄，仄平平仄仄平平。"],"paragraphs":["莫令胸次著崔嵬，万事于人何有哉。","欲向悬崖看积雨，几经空谷撼奔雷。","山花无思开还落，溪鸟忘机去复来。","此地逍遥吾足矣，解愁春瓮不须开。"],"title":"偶属成嵬字韵录呈六十叔二首  其二"}
