{"author":"李纲","id":244632,"strains":["仄平仄平平，仄仄仄平仄。","平平仄仄○，仄仄仄仄仄。","平平仄平仄，仄仄仄仄仄。","仄平仄仄仄，仄仄仄平仄。","？平○仄平，仄仄仄○仄。","仄平仄仄仄，仄仄仄仄仄。","仄○仄平仄，仄仄平仄仄。","平平仄平平，○仄平仄○。","仄平仄平仄，○仄仄仄仄。","平○仄平○，平仄平仄仄。","仄平仄○平，平仄仄平仄。","平平仄仄仄，○平仄平仄。"],"paragraphs":["榜舟溯回溪，夏潦适川涨。","惊湍激怒澜，怪石立异状。","篙师巧为计，巨细施石上。","噪呼集众力，进寸退寻丈。","峥嵘三数峰，竟日不离望。","乃知势不便，智力未足仗。","我行极江海，幸免鱼腹葬。","书生妙言辞，过谓神所相。","及兹困沟渎，更觉水石壮。","翻思泛沧溟，千里才一饷。","岂惟小中州，端欲簉昆阆。","斯游不可忘，临风默惆怅。"],"title":"自鹅城乘舟至河源风雨日作江流湍激以寸步进感叹有作"}
