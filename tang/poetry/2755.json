{"author":"杜甫","id":2755,"strains":["平平平平平，平仄平仄仄。","仄平仄仄仄，仄仄平平仄。","仄平平平平，仄平平仄仄。","仄平平平仄，仄仄平仄仄。","仄仄仄平○，平平仄平仄。","仄仄仄仄平，平平平平○。","○平仄平仄，平仄平仄仄。","平平仄仄仄，仄仄仄仄仄。","仄平仄○平，平○平平仄。","仄平平仄平，仄仄仄仄仄。"],"paragraphs":["楩柟枯峥嵘，乡党皆莫记。","不知几百岁，惨惨无生意。","上枝摩皇天，下根蟠厚地。","巨围雷霆坼，万孔虫蚁萃。","冻雨落流胶，冲风夺佳气。","白鹄遂不来，天鸡为愁思。","犹含栋梁具，无复霄汉志。","良工古昔少，识者出涕泪。","种榆水中央，成长何容易。","截承金露盘，袅袅不自畏。"],"title":"枯柟"}
