{"author":"吴惟信","id":118245,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["鹭鸶立处无秋暑，舴艋行时正晚凉。","诗兴似山来衮衮，归心如水去洋洋。","经风杨柳高偏折，隔浦芙蓉远更香。","俯仰之间易陈迹，不知醉了几千场。"],"title":"晚过西湖"}
