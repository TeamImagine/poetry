{"author":"贾玭","id":203,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["篆写千文迈古今，感陶承旨撰碑阴。","两朝雨露书中得，满箧诗章物外寻。","衡岳水云长挂梦，帝城烟月不关心。","西游去后无消息，想共陈抟一处吟。"],"title":"寄赠宣义大师"}
