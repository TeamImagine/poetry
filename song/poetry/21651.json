{"author":"黄公度","id":21651,"strains":["仄仄平平平仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不入东风桃李群，结根远在瘴江𣸣。","眼看南国添春色，天遣余波及宝薰。","淡泊直疑梅失素，清幽欲与蕙争芬。","上林托足虽无地，犹有香名万里闻。"],"title":"洪景卢赋素馨有遐陬不遇赏拔之叹戏作反之"}
