{"author":"汪梦斗","id":152941,"strains":["仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平平仄平。"],"paragraphs":["倦客秋帆归较迟，亦闻采藻鲁侯池。","不烦下榻眠高士，宁复登楼卧小儿。","病菊耐霜癯似我，寒风吹面鬓如丝。","君非能出不能处，心事相同因得知。"],"title":"维扬见陈孝先制机辱授馆因呈小诗见意"}
