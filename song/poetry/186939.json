{"author":"刘挚","id":186939,"strains":["仄平平平仄，仄仄仄平平。","平平仄仄仄，平仄平仄平。","仄○仄平仄，平平仄平平。","平平仄平仄，仄仄平仄平。","仄平平○平，平仄平仄平。","仄平仄平仄，平仄○平○。","仄平仄平仄，平平仄平平。","平平仄平仄，平仄仄平平。","仄○平平仄，平仄平仄○。","平仄○仄仄，仄仄平仄平。","仄○仄仄仄，仄仄仄仄平。","平平仄仄平，○○仄平○。"],"paragraphs":["使君西州客，惯见海棠红。","彯缨出故里，扬马来汉宫。","醉当坐乖隔，年年梦春风。","荆州蜀门户，脉脉风气通。","此花何从来，根本移化工。","使君有新第，幽寓如山中。","小轩面城麓，交柯植双丛。","年光锦官远，颜色故园同。","想当春苞丽，无日樽酒空。","繁艳烧醉眼，顾眄增冶容。","地胜不在大，意适物易充。","双轮粲两朱，行将指炎封。"],"title":"题句龙纬职方海棠轩"}
