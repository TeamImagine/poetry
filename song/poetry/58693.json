{"author":"陈造","id":58693,"strains":["仄仄仄平平，○○仄○○。","平平仄仄仄，平仄仄仄平。","○平仄平仄，仄仄仄仄平。","○仄平○平，仄仄仄平○。","仄平仄平仄，仄平平仄仄。","仄平平仄仄，平平仄平平。","仄仄○平平，○○平仄平。","平平仄平仄，平仄平仄平。","仄平仄○仄，仄平仄平平。","平平仄仄仄，仄仄平平平。","仄仄○平○，平仄仄仄仄。","平仄仄仄平，仄○○平○。"],"paragraphs":["我访福溪岩，行行黍稌中。","人家打麦罢，邻里笑语同。","迎官问来意，不信有蕴隆。","淙激田间泉，诘曲走青虹。","此泉有余用，此岩无阙供。","福岩真福地，为民保年丰。","缥缈三花仙，蜿蜒千尺龙。","翛然乞灵地，陪此超世翁。","是岩既磨灭，是泉乃终穷。","洪慈小决择，妙化符鸿蒙。","彼此犹屯膏，无乃坐怨恫。","稽首贡此言，庶其鉴丹衷。"],"title":"祷雨福溪岩"}
