{"author":"王令","id":188106,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["浩渺烟波不可名，我来闲自濯尘缨。","久思沧海收身去，安得长舟破浪行。","天阔水云连黯淡，日间鸥鹭自飞鸣。","屈平死后渔人尽，后世凭谁论浊清。"],"title":"江上"}
