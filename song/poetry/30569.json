{"author":"李流谦","id":30569,"strains":["仄平平平仄，平仄平仄仄。","平仄仄仄仄，平仄仄仄仄。","仄平仄仄平，平仄仄仄仄。","○仄仄平仄，仄仄平○仄。","仄仄仄平平，平仄仄平仄。","仄平仄平仄，平平仄平仄。","平仄平仄平，仄平仄平仄。","仄平平仄平，○仄平仄仄。","仄平仄平平，○仄平仄仄。","仄仄仄平仄，仄仄仄平仄。"],"paragraphs":["向来高楼月，人境居第一。","天福不得再，天意亦叵测。","浊河幸一澄，威凤乃屡出。","过日惜清玩，草具成胜集。","共咏昔年诗，仍是昔年客。","酒阑感存没，悲欢异今昔。","怀我盘谷翁，蘂宫此何夕。","仰瞻云汉章，正恐翁手缉。","蹑云侍琅舆，颇恨无此骨。","拭泪罢清酌，览镜有华发。"],"title":"中秋玩月分韵得一字"}
