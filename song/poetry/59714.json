{"author":"陈造","id":59714,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄仄仄仄平平仄，仄仄平平仄仄平。"],"paragraphs":["客路何人起病怀，论交今得谪仙才。","每当玉麈玄谭胜，不问铜壶漏箭催。","鲁泮旧常烹瓠叶，广平聊复赋江梅。","揆予傥可陪英轨，莫向诗筒靳往回。"],"title":"次韵寄汪教授二首  其二"}
