{"author":"韩淲","id":87539,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["绿树啼鶑春已阑，杜鹃声里最绵蛮。","繁阴有路归幽处，长日无人到俗间。","茶信为僧时过水，诗魔因客又登山。","薄衣轻体风吹面，神观初明气自还。"],"title":"偶兴"}
