{"author":"陆游","id":34959,"strains":["仄平平平仄仄平，平平平仄平平平。","仄平平仄仄平仄，○仄仄仄平平平。","平平○○平仄仄，仄仄○仄平平平。","平平仄仄仄平仄，仄平仄○平平平。","仄平平仄仄平仄，○○仄仄平平平。","平平仄○仄平仄，仄仄平平○仄平。"],"paragraphs":["少逢春归未解悲，千篇曾赋伤春诗。","可堪霜点鬓须后，更值绿暗园林时。","杨花轻堕檐外影，杏子重压阑边枝。","球场立马漏声静，绮窗语燕檐阴移。","向来春事渺何许，长空鸟迹何由追。","秋千未折已寥寞，日暮东风吹彩旗。"],"title":"晚春园中作"}
