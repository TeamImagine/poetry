{"author":"梅尧臣","id":35086,"strains":["仄仄平仄仄，平平仄平平。","平平仄平仄，平仄仄仄平。","仄仄仄仄仄，平○仄○平。","平平仄○仄，平仄仄平平。","仄仄仄平仄，仄平○平平。","平平仄平仄，平仄平仄平。","仄仄仄仄平，平平平仄平。","平平仄仄仄，仄仄仄平平。","平仄仄平仄，仄平平仄平。","仄仄仄平○，平仄平仄平。","仄平平平平，○仄平仄平。","平仄平平仄，○○仄仄平。","仄平平仄仄，仄○平平平。","仄仄平平仄，平平平仄平。"],"paragraphs":["落日川上好，徘徊弄孤舟。","鸣桹进山口，清唱发渡头。","浅濑不可溯，停桡信中流。","山樽对苍翠，溪鸟自沉浮。","濯足破岚影，采菱临芳洲。","千龛晚烟寂，双壁红树秋。","细细石涧泉，摇摇波际楼。","澄潭若泻鉴，万象已盈眸。","康乐足清尚，惠连仍此游。","摘景固无遗，挥笔曾未休。","醉来同渊明，兴尽殊子猷。","归傍渔梁静，行看夜火幽。","露华初滴滴，夜吹何飕飕。","不犯严城漏，谁言怜近丘。"],"title":"秋日同希深昆仲游龙门香山晚泛伊川觞咏久之席上各赋古诗以极一时之娱"}
