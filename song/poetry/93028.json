{"author":"刘宰","id":93028,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["几年黉宇傍城隈，礼乐文章蔽草莱。","逵道一朝随地辟，宫墙数仞倚天开。","举头日月清光近，入眼湖山秀气来。","寄语乡邦头角士，龙门此去会风雷。"],"title":"学门肇开为诸兄贺"}
