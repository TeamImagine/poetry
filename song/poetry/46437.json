{"author":"梅尧臣","id":46437,"strains":["仄○仄仄仄平仄，平仄平平平仄仄。","仄仄仄平平仄平，仄平仄仄平平仄。","平仄平平仄仄平，○平仄仄平平仄。","平平仄平仄平仄，平仄仄仄○仄仄。","仄平仄仄仄仄平，仄平仄仄○平仄。","仄○仄仄仄仄平，平仄平平仄平仄。"],"paragraphs":["坏衣削发远尘垢，蛇祖龙孙生屋后。","不等渭川千户侯，尺椽片瓦何尝有。","方丈东头一亩余，中轩四面无窗牖。","青琼作枝钿为叶，丹凤未食苍鼠走。","细藤织榻白昼眠，寝浓鼻息如雷吼。","世间百事不历心，门外寒流彻溪口。"],"title":"乾明院碧鲜亭"}
