{"author":"钱起","id":4362,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，仄○仄仄○。","仄平平仄仄，仄仄仄○平。","平仄平○仄，平平仄仄平。","仄平平仄仄，仄仄仄平平。"],"paragraphs":["美政惟兄弟，时人数俊贤。","皇枝双玉树，吏道二梅仙。","自理尧唐俗，唯将礼让传。","采兰花萼聚，就日雁行联。","黄绶俄三载，青云未九迁。","庙堂为宰制，几日试龙泉。"],"title":"李四劝为尉氏尉李七勉为开封尉"}
