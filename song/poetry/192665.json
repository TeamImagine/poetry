{"author":"郭祥正","id":192665,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平平仄平。"],"paragraphs":["掺别城东秋未深，相思白发已盈簪。","远分酒味须颓玉，正是秋香欲散金。","润泽生民公有志，浮沈末路我无心。","扁舟明发穿南斗，聊学沧浪渔父吟。"],"title":"公素送酒见及复次前韵和答"}
