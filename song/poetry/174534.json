{"author":"刘敞","id":174534,"strains":["平仄仄平平，仄平平仄仄。","平平仄○仄，平仄平○仄。","○仄○平平，仄平仄平仄。","平平仄平仄，仄仄平平仄。","仄平仄仄仄，仄仄仄仄仄。","平平仄仄仄，仄仄仄平仄。","仄平平平仄，仄仄仄平仄。","○仄平仄○，平平仄仄仄。"],"paragraphs":["沧海有蓬莱，去人初不远。","舟车有难到，方士曾空返。","闻子骑鲸鱼，姓名已金简。","谁云路幽险，但怪波清浅。","俯窥紫贝阙，洞视白玉版。","神仙岂学致，变化绝微显。","乃知淮南药，力可及鸡犬。","相望云雾深，冥冥白日晚。"],"title":"闻王十八除检讨"}
