{"author":"孟郊","id":13009,"strains":["仄仄仄仄仄，○平仄○平。","仄平平仄平，仄仄仄仄平。","平平平平平，平仄平平平。","仄仄平仄仄，仄仄○平平。","○仄仄仄仄，仄仄平仄平。","平平平平平，仄仄平平平。","平平仄平仄，仄仄仄平平。","仄平仄平仄，仄仄平仄平。"],"paragraphs":["羽翼不自有，相追力难任。","唯凭方寸灵，独夜万里寻。","方寻魂飘飖，南梦山岖嵚。","髣髴惊魍魉，悉窣闻枫林。","正直被放者，鬼魅无所侵。","贤人多安排，俗士多虚钦。","孤怀吐明月，众毁铄黄金。","愿君保玄曜，壮志无自沉。"],"title":"连州吟 二"}
