{"author":"葛胜仲","id":230729,"strains":["仄仄平仄平仄平，仄仄仄仄○○平。","仄平仄仄仄平仄，仄平○仄平平平。","平仄平平平仄仄，仄仄平平○平○。","仄平仄仄平仄仄，仄仄○平仄平仄。","○平平仄○平平，仄仄仄仄平平○。","仄平仄平仄平仄，平○平平平仄平。","平平仄仄平平仄，平仄仄平平仄仄。","仄平○仄仄仄平，仄○仄平平仄仄。"],"paragraphs":["我祖还笏归乐天，不羡戴冕兼乘轩。","扫门笑傲寄元趣，一龛相对惟金仙。","辞藻翩翩能析理，字字清奇中商徴。","响泉韵磬初不施，见色闻声自真意。","从来家学传青箱，禄侈万石今方将。","此篇不愁暂飞去，天相斯文终不亡。","孙曾秀杰今层出，馀庆仰承君子泽。","莫言临绝似获麟，请看笔头扛鼎力。"],"title":"诸人各见和复和一首"}
