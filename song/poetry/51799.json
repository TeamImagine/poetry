{"author":"喻良能","id":51799,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["久以嘉谋赞迩英，暂分东浙慰苍生。","闲携僚吏挥金盏，更遣娉婷吹玉笙。","霖雨千岩垂欲作，孤舟野水未妨横。","匪因衮绣归黄合，还念知章在四明。"],"title":"帅参宴客于蓬莱阁林参议有诗次韵呈府公"}
