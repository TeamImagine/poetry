{"author":"苏辙","id":198809,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄仄平仄仄平。","仄仄仄平平仄仄，平平仄仄仄平平。"],"paragraphs":["夜郎秋涨水连空，上有虚亭缥缈中。","山满长天宜落日，江吹旷野作惊风。","爨烟惨淡浮前浦，渔艇纵横逐钓筒。","未省岳阳何似此，应须子细问南公。"],"title":"绝胜亭"}
