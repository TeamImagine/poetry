{"author":"张舜民","id":196310,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["岐山四合与台平，半露园林叶未成。","是处芳菲皆可惜，晚来风雨太无情。","山川不改秦云色，宫室长悬陇水声。","惟有故园终不见，仓庚黄鸟向人鸣。"],"title":"凌虚台"}
