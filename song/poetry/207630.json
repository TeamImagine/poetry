{"author":"黄庭坚","id":207630,"strains":["○平平，仄平平。","仄平仄平仄平仄，平仄仄平平仄平。","仄平平平平仄仄，平仄仄仄仄平平。","仄平仄仄仄○仄，○平仄仄平○仄。","平平平仄仄平平，仄仄平平仄平仄。","平平仄平仄平，○平仄仄，仄仄仄平平仄。","仄○仄平平平○仄平，仄仄平平平仄仄。","仄仄平仄平平平，平仄仄平仄仄平。","仄平仄仄平平仄，仄平仄仄仄仄平。","平平平平仄○仄，仄仄平仄平平平。","平平平仄平仄仄，平仄仄仄仄仄○。","仄仄平平仄平仄仄仄，平仄平平仄仄仄，○仄仄仄平。","平平仄仄平仄平，仄仄平平平仄平。","平平仄仄？仄仄仄仄，○平仄仄○仄仄平平。"],"paragraphs":["临西风，动商歌。","故人别来少书信，为问故人今若何。","白云蒙蒙迷少室，明月耿耿照秋河。","可怜此月几回缺，空城每见伤离别。","邮筒朝解得君诗，读罢凉飚夺炎热。","嗟乎晦之遣词，长于猛健，故意淡而孤绝。","有如怒流云山三峡泉，乱下龙山千里雪。","大宛天马嘶青刍，神俊照人绝世无。","自言欲解羁衔去，不能帖耳驾盐车。","朝登商山采三秀，暮上缑岭追双凫。","纷纷黄口争粟粒，君用此策固未疏。","但恐高才必为一世用，虽有潺湲不得钓，空旷不得锄。","西风酌酒遥劝君，好去齐飞鸾凤群。","穷山远水迺是我辈事，荷锄把钓听子入青云。"],"title":"答王晦之见寄"}
