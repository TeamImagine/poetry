{"author":"俞德邻","id":153020,"strains":["○○平仄平平○，仄平仄仄平平平。","平平平平仄平仄，平仄仄仄平平平。","平平仄仄仄仄仄，仄平仄仄平平平。","平平仄仄平仄仄，仄仄仄仄○○平。","仄平平平仄仄仄，仄平平仄仄平仄。","平平仄平仄仄平，○○平○仄平仄。"],"paragraphs":["衙衙双石撑青空，涧鸣瀑吼惊鱼龙。","维舟支筇步山径，山黑鬼啸猿啼风。","云巢雪屋数羽士，玉函宝笈翻晨钟。","天寒木落山露骨，日月隠隠行空蒙。","九衢黄埃没马腹，一家歌笑百家哭。","虽然是山猛虎多，犹胜人间赋蛇毒。"],"title":"石门洞"}
