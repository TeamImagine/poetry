{"author":"释道潜","id":202904,"strains":["平平仄平平？仄，平仄平平○仄仄。","平仄平平仄仄平，仄仄仄平平仄仄。","仄平仄平仄仄仄，仄仄平平○仄仄。","平平仄○平仄仄，仄仄平平平仄仄。","仄平仄仄○平平，平仄平平仄平仄。","仄平○○仄仄仄，仄仄仄仄平平仄。","平平仄仄仄平○，仄仄平仄○平平。","仄平平平仄仄仄，○仄仄○平仄平。","○平仄平仄仄仄，仄仄平仄平平平。","仄平平平○仄仄，仄仄仄仄平平平。","平平平仄仄平仄，仄仄仄仄平平平。","仄○仄仄仄○仄，○○平平平仄平。"],"paragraphs":["吾乡少年多龌龊，投老家山犹恋着。","何异醯鸡舞瓮天，肯信十方无壁落。","羡君壮怀慕远举，万里云山行荦确。","荆江洞庭虚浩渺，敛裓浮杯心自若。","去年腊月过湓城，聆我幽修卧云壑。","朅来相从慰契阔，笑语逸发惊猿鹤。","春风又复卷征衣，问子东去将何为。","广陵城西古佛刹，中有老禅吾所师。","当年与君共伏役，妙道仿佛窥藩篱。","别来星霜叹已久，夜梦往往神魂驰。","真金虽已出顽矿，锻炼岂厌增钳锤。","纵横法缚断除尽，了了方为狮子儿。"],"title":"送楚上人还广陵庆禅师法席"}
