{"author":"张孝祥","id":56161,"strains":["○平平平仄仄平，平平仄仄平平平。","平平平平平仄仄，仄仄仄仄平仄平。","平平仄○仄○仄，仄仄平仄仄平仄。","仄平仄仄仄○平，仄平平仄仄平平。","仄○平○仄仄仄，○平仄平○平仄。","○平仄仄平仄仄，仄○平平仄平仄。","平平仄仄平○平，仄平仄仄平平○。","平平平平平仄仄，平仄仄平平仄平。"],"paragraphs":["张家承平四姓侯，门前列戟金成丘。","南来清贫家立壁，但有万卷书满楼。","云山极观半空写，下有花竹秀而野。","闭门读易已三年，乐天知命忘华颠。","我行湘中识此老，难兄莫年更枯槁。","从来戚畹须表劝，会听鸣珂趁朝早。","衡阳小隠虽深幽，去天尺五君无留。","貂蝉兜鍪何足道，君必不为猿鹤羞。"],"title":"赠张钦州"}
