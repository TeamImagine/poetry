{"author":"郑刚中","id":252257,"strains":["仄平仄平平，仄仄平仄平。","○平平仄仄，仄仄仄仄平。","○平仄平平，○○平仄平。","仄仄仄仄仄，仄平平仄平。","平平平仄仄，仄仄仄平○。","平平○仄仄，仄仄平○平。","仄仄仄仄平，仄仄仄仄平。","仄平仄仄仄，平平仄平平。","仄仄仄平仄，平○仄○○。","平仄仄平仄，仄平仄仄○。"],"paragraphs":["退之序郴阳，水驶山不平。","中州清淑气，至此郁以停。","封州在炎方，更过郴几程。","不瘴已甚幸，谓凉兹岂情。","山穷人尽瘦，草茂虎公行。","浓云从地起，地气还相蒸。","霔雨洞洗之，十日不得清。","闭门坐小室，欹尊视余倾。","见酒暂懽喜，孤吟步中庭。","炎燠亦何有，感恩涙纵横。"],"title":"知识相问多以封州气候宽凉为言大暑中因念退之云郴之为州在岭之上中州清淑之气于是焉穷矣封州去郴又几里气候不问而知因赋此篇"}
