{"author":"舒亶","id":200984,"strains":["仄仄仄平平仄仄，平平仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["绕塔想曾随白马，蟠泥故复傍金沙。","旱天霹雳长平地，乐岁污邪每满车。","受赐由来千里境，论封消得万人家。","朱门便是金涂榜，未负风云在一涯。"],"title":"题灵鳗庙三首  其一"}
