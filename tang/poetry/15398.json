{"author":"白居易","id":15398,"strains":["仄仄平平仄，平平平仄平。","平○平平仄，平仄仄平平。","仄平平仄仄，仄仄仄○平。","平仄平平仄，平平平仄平。","仄平平平仄，平仄仄平平。","仄仄平平仄，平平仄仄平。"],"paragraphs":["昔到襄阳日，髯髯初有髭。","今过襄阳日，髭鬓半成丝。","旧游都是梦，乍到忽如归。","东郭蓬蒿宅，荒凉今属谁。","故知多零落，闾井亦迁移。","独有秋江水，烟波似旧时。"],"title":"再到襄阳访问旧居"}
