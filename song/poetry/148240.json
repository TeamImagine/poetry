{"author":"方回","id":148240,"strains":["平平仄仄仄，平平仄平平。","仄仄仄仄仄，仄仄平○平。","仄仄○○○，仄仄平仄平。","平仄仄平仄，仄仄仄平平。","仄仄仄仄仄，仄仄仄仄平。","平平仄仄仄，平仄平仄平。","平平仄平仄，仄仄平平平。","平仄仄仄仄，平○仄平平。","仄仄仄仄○，仄仄仄平平。"],"paragraphs":["穷山岂有节，疲氓不聊生。","比户迫冻馁，九日存空名。","旦视觜参中，斗极南北明。","知我乏机杼，促织亦销声。","昔健酒易得，痛饮倚妙龄。","焉知齿髪暮，壶尽无可倾。","寒英粲荒圃，槁叶铿前荣。","坚忍验学力，乖离怅时情。","死也谅不磨，可惜百无成。"],"title":"九日用渊明韵二首  其一"}
