{"author":"华镇","id":212006,"strains":["仄平平仄仄平仄，○仄平平仄平仄。","仄仄平平仄仄平，仄仄平平仄○仄。","仄平○平仄平仄，仄仄○平平仄仄。","仄仄○平仄仄平，仄仄平平仄平仄。","平○平○仄仄平，平平平仄○平仄。","仄平平仄平仄仄，仄平○仄平仄仄。","仄平平平平仄○，平仄平○平仄仄。","平平仄仄平仄仄，平仄平仄仄○仄。","平平仄仄仄平平，仄仄平○平仄仄。","仄平仄仄平平仄，平仄仄平仄平仄。","平平平仄仄平平，仄仄仄平仄平仄。","平平平仄平○仄，○平仄仄平平仄。","平仄平平仄仄○，○○平仄平平仄。","○平仄仄仄仄仄，平平○仄平平仄。","平仄○平仄仄平，仄平平仄平平仄。","平○平○仄仄平，仄仄平平平仄仄。","平仄平平仄仄平，平○仄仄平平仄。","仄平仄仄○平仄，仄仄○平平仄仄。"],"paragraphs":["下邳逋客赤松侣，兴薄云天寄廛市。","五世鸣钟不自矜，肯向人前进遗履。","素灵将倾赤精奋，羽翼当资天下士。","夜半殷勤授素书，历历商郊阪泉旨。","西过陈留得沛公，云蒸龙跃相因倚。","剪嬴倾项成帝业，庙谋胜算皆予起。","汉家明堂穷壮观，楹栋能收真杞梓。","清尘独步千载上，名实谁可继其美。","君家绪系出南阳，世服戎衣登禄仕。","凤毛益使家声振，新以七书见天子。","君居无事若山居，退食小斋日经始。","茨茅涂土完且洁，栽花接果盈阶戺。","风月江山散不收，标题黄石宁虚尔。","应怀祖武日自砺，功名将使旗常纪。","今日中原久太平，颂声交作干戈止。","南过铜标束带方，玉帛梯航余万里。","惟有祁连及贺兰，朝廷未欲知疆理。","傥推汉幄从衡术，定远将军何可拟。"],"title":"永嘉巡检张侍禁廨舍辟洞名黄石"}
