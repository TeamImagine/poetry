{"author":"王迈","id":107573,"strains":["平仄仄○仄，仄平平仄平。","平平平仄仄，仄仄仄○平。","平仄平平仄，平平○○平。","平平○仄仄，仄仄仄平平。","仄仄平平仄，平平仄仄○。","○平仄仄仄，平○仄平平。","仄仄平○仄，平平仄仄平。","仄平○仄仄，平仄仄平平。","平仄平平仄，平平平仄平。","平○平仄仄，平仄仄○平。","平仄平平仄，平平平仄平。","○平平仄仄，平○仄○平。","仄仄平平仄，平平仄仄平。","仄○平仄仄，仄仄○平平。"],"paragraphs":["边耗遽如许，庙谟先定无。","书生良不武，夜半亦长吁。","关表成余几，山阳援正孤。","黄尘号鬼魅，落日走猩鼯。","甲士疲鏖战，丁夫困转输。","临淮一带水，诸将万金躯。","宛地谁收马，延秋忌有乌。","毕魂空惨淡，曦鬼定揶揄。","公外英雄少，生来忠孝俱。","全将身作胆，曾以口降胡。","方喜规模伟，翻为文法拘。","正涂多植枳，公论冷如菰。","啮雪全初节，凌烟勉后图。","未应歌舞地，冷眼看侏儒。"],"title":"春月阅报成诗寄呈方漕信儒孚若"}
