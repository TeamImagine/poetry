{"author":"方一夔","id":152341,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["矫首春风独后时，冰霜自厉占东篱。","悲如屈子凄凉意，清似陶翁平澹诗。","寂寞秋香怜向晚，徘徊寒蝶笑生迟。","蹇予气味差相似，采采金英尽一卮。"],"title":"菊"}
