{"author":"沈遘","id":185072,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["群玉嵯峨压石渠，我初通籍预雠书。","三年未压承明直，一日更从俗吏居。","对案不堪文墨弊，离群长恨笑言疏。","紫宸蚤退春朝永，时得期君过旧庐。"],"title":"七言和陈和叔秘阁会话"}
