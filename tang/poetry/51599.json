{"author":"延寿","id":51599,"strains":["平仄平平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["言行相应宜此地，空谈大隐也无端。","升沈歧路非他得，生熟根机且自看。","瞋火微烟还渐息，贪泉余润亦消干。","平生正直须甘取，虚幻门中莫自瞒。"],"title":"永明山居诗（六十九首） 十二"}
