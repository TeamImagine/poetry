{"author":"胡仲弓","id":136433,"strains":["仄仄平平仄仄平，仄平平仄仄平平。","平平平仄仄平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄仄平仄仄平。"],"paragraphs":["懒踏门前没马尘，适安亭上坐吟身。","殷勤风月一樽酒，斟酌湖山十里春。","柳叶未舒先妩媚，梅花虽老更精神。","白鸥似会冥搜意，来往忘机欲傍人。"],"title":"寄李适安"}
