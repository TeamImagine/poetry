{"author":"陆佃","id":202603,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["门户同归太史评，传芳消息在瑶琼。","凤衔诰诏从夫贵，龙负图书识父清。","金鸭火销香自远，玉奁珠在月空明。","也知欲向华胥问，炊尽黄粱梦不成。"],"title":"魏国太夫人陈氏挽歌词"}
