{"author":"岑参","id":57150,"strains":["仄○仄平○，平仄仄仄平。","平仄仄平平，仄平仄平平。","仄仄平仄平，平仄仄平平。","仄仄仄仄平，仄仄仄仄平。","平平仄平仄，仄平仄平平。","○仄仄平平，平平仄平平。","平仄仄平仄，平仄仄平平。","平仄仄仄平，平平仄平平。","平平仄平仄，仄仄平平平。","平仄○仄平，平平平仄平。","仄平仄仄仄，仄仄平平平。","仄仄仄仄平，平平仄平平。","平平○仄仄，仄仄○平平。","仄仄平仄○，○平仄平平。","平平仄平○，仄仄平仄平。","平仄○仄平，平仄仄仄平。","平仄平平仄，仄平仄○平。","仄仄平仄○，○平平仄平。","仄仄仄平仄，○平仄平平。","仄仄仄仄平，仄平平仄平。","平仄仄平仄，平平仄○平。","仄仄平仄平，仄平仄平平。","平○仄平仄，仄仄仄○平。","平平仄平平，仄仄仄仄仄。","平仄平仄仄，平平仄○○。","仄仄○○仄，平平平仄○。"],"paragraphs":["汉中二良将，今昔各一时。","韩信此登坛，尚书复来斯。","手把铜虎符，身总丈人师。","错落北斗星，照耀黑水湄。","英雄若神授，大材济时危。","顷岁遇雷云，精神感灵祇。","勋业振青史，恩德继鸿私。","羌虏昔未平，华阳积僵尸。","人烟绝墟落，鬼火依城池。","巴汉空水流，褒斜惟鸟飞。","自公布德政，此地生光辉。","百堵创里闾，千家恤惸嫠。","层城重鼓角，甲士如熊罴。","坐啸风自调，行春雨仍随。","芃芃麦苗长，蔼蔼桑叶肥。","浮客相与来，群盗不敢窥。","何幸承嘉惠，小年即相知。","富贵情易疏，相逢心不移。","置酒宴高馆，娇歌杂青丝。","锦席绣拂庐，玉盘金屈卮。","春景透高戟，江云篲长麾。","枥马嘶柳阴，美人映花枝。","门传大夫印，世拥上将旗。","承家令名扬，许国苦节施。","戎幕宁久驻，台阶不应迟。","别有弹冠士，希君无见遗。"],"title":"过梁州奉赠张尚书大夫公"}
