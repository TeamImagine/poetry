{"author":"曾巩","id":174146,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["击牲酾酒荐明蠲，饤果装香婢仆专。","拣米作糜分糁椀，折篿为箸插芳筵。","儿惊庖下添熏肉，神笑人间用纸钱。","巫祝谓知来岁事，珓杯犹有暂时权。"],"title":"饯神"}
