{"author":"陈襄","id":157253,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["修尾峨冠蜀锦裁，飘流应自玉关来。","闲窥水鉴精神出，静刷金华羽翼开。","野思未饶鹇洒落，羁栖聊与雁低回。","不因久在司空馆，平日谁怜五客才。"],"title":"和公序库部观孔雀因呈东玉少卿"}
