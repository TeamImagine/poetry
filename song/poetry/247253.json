{"author":"吕本中","id":247253,"strains":["仄仄平仄平，○仄仄平仄。","平平仄平平，仄平仄平仄。","仄平仄仄平，○仄仄仄仄。","平平仄仄仄，仄仄平仄仄。","○仄仄平平，仄仄仄仄仄。","仄○仄平仄，？仄○仄仄。","平仄仄仄平，仄平平平仄。","平仄平平平，○仄仄○仄。"],"paragraphs":["扫地樗树阴，扇火炼金液。","饥乌下朝阳，啄枝坠红实。","秃翁未着巾，偻背散破绤。","提钤顾四海，老手闲可惜。","相勉各衰年，省事慎药石。","急当固根本，廼可传损益。","元气日惫亏，药邪资资贼。","谁解医乾坤，相视泪横臆。"],"title":"庐陵相遇同炼金液赠师厚直阁"}
