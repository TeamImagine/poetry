{"author":"彭汝砺","id":201742,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["远岫低连野水苍，田溪急似雨淋浪。","灵坛冉冉云烟净，小径深深花草香。","落日客帆千点细，秋风渔笛一声长。","诗成未解酬真赏，追逐须将夙愿偿。"],"title":"急雨"}
