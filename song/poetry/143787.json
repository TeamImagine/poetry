{"author":"舒岳祥","id":143787,"strains":["平平仄仄仄平平，平仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["年来避世羡渔郎，全载妻儿云水乡。","隔苇鸣榔分细火，带苔收网晒斜阳。","一丝寒雨鲈腮紫，半箔归潮蟹斗黄。","欲逐鸱夷江海去，西风无奈稻花香。"],"title":"七月十五日竞传有铁骑八百来屠宁海人惧罹仙居祸僦船入海从鸱夷子游余在龙舒精舍事定而后闻之幸免奔窜深有羡于渔家之乐也作渔父一首"}
