{"author":"王十朋","id":25140,"strains":["平仄○平仄平仄，仄仄○平平仄仄。","平平仄○仄平平，平仄平○仄平仄。","仄平仄仄平仄平，仄○仄○平仄○。","○平○○仄平○，平仄平平平仄平。"],"paragraphs":["风伯吹云不成雨，稼穑如焚谁守土。","铃斋夜闻水车声，遥想田间老农苦。","汗流气喘饥眼花，厌闻窟中鼍打衙。","妻儿相劳勿愁叹，多少高田无水车。"],"title":"郡斋夜坐闻水车声  其一"}
