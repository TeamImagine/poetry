{"author":"曾丰","id":72533,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["我来已作一年痴，敢问诸公几许时。","客里酒杯初到口，风前花片半辞枝。","尚余魏紫姚黄在，安用桃红李白为。","公事相寻无了日，得闲莫更负春期。"],"title":"游春集未成再赋呈赵司法"}
