{"author":"戴昺","id":117765,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["茶歌才了又田歌，节物真成一鸟过。","苍竹招风凉意足，碧梧留雨夜声多。","瓜缘茅屋抽长蔓，藕过蔬畦出矮荷。","最喜白鸥相狎久，对人自在浴清波。"],"title":"四月节景"}
