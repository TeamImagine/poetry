{"author":"王禹偁","id":177635,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["月宫同岁取丹枝，次第飞翔侍玉墀。","出职未吟红药树，转官新入白云司。","使权繁重虽无暇，曹局清闲合赋诗。","不似谪官淮水上，鬓毛衰飒咏江蓠。"],"title":"送都官梁员外同年之江南转运"}
