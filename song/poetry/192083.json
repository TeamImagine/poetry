{"author":"郭祥正","id":192083,"strains":["平平仄平仄，仄平平平平。","仄平仄平仄，仄仄平仄平。","平平仄仄仄，仄仄平平平。","平仄仄仄平，仄仄平仄平。","仄平平仄仄，仄仄平平平。","仄仄仄仄仄，平平平仄平。","仄仄平仄平，平平仄平平。","平平平仄平，仄仄平仄平。","仄仄仄平仄，仄仄平平平。","○平仄仄仄，仄仄平○平。","仄平平仄仄，仄仄平平平。","仄○仄○仄，仄仄平平平。","○平仄平仄，平仄平平仄。"],"paragraphs":["平生厌羁束，乐为名山游。","五峰数千仞，拔地凌斗牛。","山光落涧影，倒挂天河流。","灵草雾露香，老木阴翳稠。","鸟鸣春盎盎，虎啸风飗飗。","耳目两以醒，虚襟清气浮。","况有希世交，居焉治林丘。","玄谈倾醍醐，荡涤方寸愁。","出没死生际，日用诚吾由。","应嗟世俗士，俯首窥王侯。","百年聊汩汩，外物终何求。","我将脱冠带，筑室东岩陬。","长年丐香饭，师也能容不。"],"title":"赠隐静禅师"}
