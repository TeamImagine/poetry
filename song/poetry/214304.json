{"author":"晁补之","id":214304,"strains":["仄仄仄平仄，仄仄平平平。","仄仄仄仄仄，仄仄平○平。","平仄仄平仄，平平平平平。","平平仄平仄，仄仄平仄平。","平平仄○仄，仄平平平平。"],"paragraphs":["一眼异青白，口语来啾喧。","酌一不酌一，用意何其偏。","谁似子孙子，高栖苏门山。","时随岭云出，又与林鸟还。","平生但长啸，独为嵇生言。"],"title":"饮酒二十首同苏翰林先生次韵追和陶渊明  其五"}
