{"author":"释德洪","id":228361,"strains":["平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄仄平。","平平平仄平平仄，平仄平平仄仄平。"],"paragraphs":["人世百年蝴蝶梦，纷纷栩栩逐春繁。","观根戏扫旃檀座，随意为开薝卜园。","君每据梧深有味，我来欲问自忘言。","丛林何必犹迷照，香在枝头不在轩。"],"title":"法轮齐禅师开轩于薝卜丛名曰薝卜二首  其一"}
