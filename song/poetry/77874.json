{"author":"王阮","id":77874,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["摇摇旌旆出洪都，弥望田畴总废墟。","羸马不前身突兀，耕夫相视笑轩渠。","倚松茅屋斜开径，近水人家半卖鱼。","蒲叶向冬犹未割，临风遥忆路温舒。"],"title":"出丰城一首"}
