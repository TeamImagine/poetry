{"author":"吴儆","id":31469,"strains":["仄仄平平仄仄平，仄平仄仄仄平平。","平平平仄平仄仄，仄仄平平平仄平。","仄仄平平平仄仄，平平仄仄仄平平。","仄平平仄平平仄，仄仄仄平平仄平。"],"paragraphs":["久合鸣珂上九关，一麾犹许饱看山。","丰年诸县公事少，燕寝清香兵卫闲。","鸟度屏风明水镜，云生画栋拥螺鬟。","向来蛛网蜗涎污，胜处岂非天地悭。"],"title":"和吕守环秀堂三首  其一"}
