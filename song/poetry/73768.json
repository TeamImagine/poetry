{"author":"赵蕃","id":73768,"strains":["仄平平○平，平仄仄仄仄。","仄平仄平平，仄○仄仄仄。","平平平平平，平仄仄仄仄。","仄○仄仄平，仄仄平仄仄。","仄仄仄○仄，仄平仄仄仄。","平平平仄平，仄仄仄仄仄。","○仄仄平仄，仄仄平仄仄。","平平仄仄平，仄仄仄平仄。"],"paragraphs":["仲舒区中贤，谈治苦吃吃。","但知羡川鱼，不虑网罟密。","仁哉东坡公，游戏亦此术。","究其广大心，意钓真玩物。","我欲窃其语，作庐以自逸。","东西南北人，有志特未必。","相会有溪竹，竹下亭可立。","亭成乞以名，四海一明月。"],"title":"意钓"}
