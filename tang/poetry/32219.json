{"author":"韩偓","id":32219,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["再整鱼犀拢翠簪，解衣先觉冷森森。","教移兰烛频羞影，自试香汤更怕深。","初似洗花难抑按，终忧沃雪不胜任。","岂知侍女帘帷外，賸取君王几饼金。"],"title":"咏浴"}
