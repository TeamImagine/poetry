{"author":"刘克庄","id":109939,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["除夕阴寒怕卷帘，雨声断续下疏檐。","壁穿自和干泥补，窗损教寻废纸粘。","祇有青灯相守定，纵无白发亦生添。","更残自算明年事，不就君平卦肆占。"],"title":"除夕"}
