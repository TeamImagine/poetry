{"author":"杜范","id":105341,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["宦途元自险于山，我辈孤寒分外难。","萧寺羡君成胜概，新诗为我解愁端。","自叹落落无三语，底事区区为一官。","初夏北窗新枕簟，碧梧昼影正清团。"],"title":"和林簿二诗  其二"}
