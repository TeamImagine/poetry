{"author":"赵蕃","id":73908,"strains":["平平仄仄平仄仄，仄仄仄平平仄仄。","平平○仄平仄平，平仄仄平平仄仄。","平平仄仄平仄平，仄仄平平仄仄平。","○○○仄仄○仄，仄平仄仄仄○平。","仄○○平仄仄仄，平○○平○平仄。","平平○仄仄仄平，平仄平平○平仄。","平平仄仄○仄仄，平仄平平仄平仄。","仄○仄仄仄仄平，仄仄仄平○仄仄。","仄仄仄仄仄仄平，仄仄仄平○仄平。","仄平平仄○平仄，仄平仄仄平平○。","仄平仄仄平仄○，平仄仄平平仄仄。","○仄平仄仄仄平，○平○平仄○仄。","仄平仄平平仄平，平平仄仄平仄○。","仄平平平仄平仄，仄仄仄仄平平平。"],"paragraphs":["溪流渴雨今几日，夜夜月明翻我室。","江西回首安在哉，南北故怜无定食。","君居未尽乔木西，旧识邻墙解作诗。","如闻过语必更仆，饭寒麈秃忘其饥。","我思从之不可得，书疏空云间何阔。","秋风吹我逐转蓬，何自翩然堕君侧。","君诗比昔更大好，谁谓文章技非道。","暗中摸索未易窥，众里卒逢分眊了。","我昔少小嗜读书，老类贾胡空识珠。","潜珍怀宝衣蓝缕，见之每辄惊成呿。","郑君况是余所长，君得结交真迈往。","如我何取亦与游，听呼殷兄唤张丈。","两君抱才终有为，丰年未厌甘雨迟。","我无良田莳嘉谷，取譬但可同蹲鸱。"],"title":"呈审知并简伯元"}
