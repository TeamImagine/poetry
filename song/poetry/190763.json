{"author":"韦骧","id":190763,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["竹里行厨洗玉盘，旋寻新笋捃檀栾。","柔鞭乍断泥犹湿，嫩箨初苞藓未干。","象箸偶存遗様短，琼林才拆冷光寒。","如何且缓雕觞荐，留作青林虎豹看。"],"title":"赋新笋"}
