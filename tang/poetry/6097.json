{"author":"戎昱","id":6097,"strains":["○仄仄仄平，○平仄平平。","○平平仄仄，仄仄平平平。","仄平平仄仄平仄，仄仄平平仄○仄。","平平平仄仄平平，平平仄仄平○仄。","仄仄仄平平仄○，平平仄仄仄仄平。","平仄平仄仄○仄，仄仄平平平仄○。","平仄平平○，仄平仄平平。","平仄平平平，仄仄平平平。","仄平仄仄仄○仄，仄？仄平平仄平。","仄平仄仄仄仄仄，仄平平仄平平仄。","平平平仄○仄○，平○平仄平平平。","平平仄仄仄平仄，仄仄○○平仄平。","仄平○仄仄，仄平仄平平。","平平仄仄仄仄仄，仄仄○平平仄平。"],"paragraphs":["且莫奏短歌，听余苦辛词。","如今刀笔士，不及屠沽儿。","少年无事学诗赋，岂意文章复相悮。","东西南北少知音，终年竟岁悲行路。","仰面诉天天不闻，低头告地地不言。","天地生我尚如此，陌上他人何足论。","谁谓西江深，涉之固无忧。","谁谓南山高，可以登之游。","险巇唯有世间路，一晌令人堪白头。","贵人立意不可测，等闲桃李成荆棘。","风尘之士深可亲，心如鸡犬能依人。","悲来却忆汉天子，不弃相如家旧贫。","劝君且饮酒，酒能散羇愁。","谁家有酒判一醉，万事从他江水流。"],"title":"苦辛行"}
