{"author":"方岳","id":127408,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["诗傥穷人莫送穷，但穷诗亦不须工。","银幡雪柳人何似，翠缕琼丝菜则同。","百事到头惟早白，一年弹指又春红。","渔溪亦喜溪冰冸，新绿生肥撼钓筒。"],"title":"立春  其二"}
