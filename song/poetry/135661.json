{"author":"张伯玉","id":135661,"strains":["仄仄平平平，仄仄仄平仄。","仄仄仄平○，平平仄平仄。","平平仄平○，仄仄平仄仄。","仄仄仄仄平，平平仄平仄。","仄仄平仄仄，仄仄平平仄。","仄仄平仄平，仄仄平平仄。","平平平仄仄，仄仄平平仄。","仄仄平○平，仄仄平平仄。","平平平仄仄，○仄仄仄仄。","○○仄平仄，平仄仄○仄。"],"paragraphs":["永日跻云峰，向晚下秋谳。","却望碧城中，楼台翠烟满。","前旌拥归骑，缓辔徐驭隠。","旷望写予心，平波海天远。","顾予畴昔志，本以锄犁挽。","敢望麋鹿资，遘此云龙旦。","金门容窃步，玉殿叨灵眷。","复此千骑来，日逐纷华战。","平生知退意，长畏岁月晚。","行当引初服，还把芰荷翦。"],"title":"游大禹寺回马上口占"}
