{"author":"张耒","id":215775,"strains":["平平仄平平，仄仄仄平仄。","○平仄○平，平仄平仄仄。","仄平平仄仄，平仄平仄仄。","仄平平○仄，仄仄○平仄。","○○平平仄，平仄仄平仄。","仄平仄平平，平仄仄○仄。"],"paragraphs":["浓霜失暄妍，短日淡无色。","回风振中园，摇落声策策。","草根饥鸟啄，飞舞时啧啧。","野荒无遗粒，卒岁将何食。","鲜鲜西墙下，幽草弄寒碧。","四时不吾欺，聊假汝顷刻。"],"title":"霜后步西园"}
