{"author":"释文珦","id":134003,"strains":["平仄平仄仄，平平○平平。","仄仄仄平平，平仄平平平。","平仄○仄平，平仄仄仄平。","仄仄仄平仄，仄○○平平。","仄仄仄平○，仄仄平仄平。","仄平仄○仄，仄仄○平平。","仄平平仄仄，平仄平平平。","平平仄○仄，仄○仄平平。"],"paragraphs":["霜月何皎皎，寒风更凄凄。","气候感微虫，终夜常悲啼。","游子当此时，能不念故栖。","念久结为梦，远过横塘西。","此梦亦良劳，屡涉山谷溪。","宛然见亲友，笑语相招携。","觉来仍在旅，乡远人乖暌。","浮生等如梦，短长不须稽。"],"title":"梦觉辞"}
