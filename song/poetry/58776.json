{"author":"陈造","id":58776,"strains":["平仄仄仄仄，仄平仄仄平。","仄仄仄平○，平仄仄仄平。","平仄仄平仄，仄仄仄仄平。","○仄仄平平，平平仄平平。","仄平仄仄仄，○仄仄○平。","仄仄仄仄○，平仄平仄平。","仄仄仄○仄，平仄仄○平。","平平仄仄仄，仄仄仄○平。"],"paragraphs":["章甫不价越，澼洸或彊吴。","事以适时重，投暗恐类愚。","毛子抱高学，眇睨大小儒。","过阅几公卿，携文及吾庐。","我穷劣识字，三读起长吁。","妙处未遽了，君意无乃孤。","劝子俛从俗，青紫摘颔须。","他时不朽托，一一世楷模。"],"title":"答毛叔子"}
