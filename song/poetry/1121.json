{"author":"刘兼","id":1121,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["岁稔民康绝讼论，政成公暇自由身。","朝看五马闲如社，夜拥双姬暖似春。","家记不忧凭冢子，官资无愧是朝臣。","岂同龌龊祁员外，至死悲凉一妇人。"],"title":"旭川祁宰思家而卒因述意呈秦川知己"}
