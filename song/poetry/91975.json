{"author":"释居简","id":91975,"strains":["○平仄○仄，仄仄平平平。","仄仄平仄平，平仄平仄平。","仄仄仄○仄，仄仄仄○平。","平平仄仄仄，○仄○仄平。","仄仄平仄平，仄平平仄○。","仄仄平平平，仄平平仄平。","仄平平○平，仄仄平仄平。","仄仄仄仄仄，仄仄仄仄平。","仄仄平平平，仄仄平仄平。","○仄○仄平，仄平平仄平。","平仄仄○仄，○○○仄平。","平○仄平仄，仄平○平平。","仄平仄仄平，平仄平平平。","平平仄○○，平仄平平平。","平平仄平仄，仄平○仄平。","平平仄平○，仄仄仄仄平。","仄平仄平仄，仄仄仄仄平。","平○仄平平，仄仄平仄○。","仄○平仄平，仄仄平平平。","仄仄仄平仄，仄仄平平平。"],"paragraphs":["三吴富且庶，亦复多名流。","比屋充栋书，千斛衔尾舟。","季子有遗烈，列国古鲜俦。","人生五马贵，弹压如此州。","欲雨天作云，欲晴云翳收。","幕府非无贤，大田今有秋。","不知夫如何，夙夜常轸忧。","税亩济楮币，济鲜恐不周。","刮剔锥刀余，岂若仁义优。","藏富当在民，富民安用侯。","迤逦及间架，分毫相校雠。","陵迟必哀痛，噬脐将谁尤。","剥床既及肤，民瘼何时瘳。","公乎小留听，毋敛双眉修。","唐虞有神算，禹皋相协谋。","芝兰撷无遗，杞梓毕见搜。","四郊固多垒，岂在一己羞。","何如勉加餐，缓带姑小留。","道听怀好音，后苑摛词头。","未解颍川组，已覆黄金瓯。"],"title":"谢太守张都承"}
