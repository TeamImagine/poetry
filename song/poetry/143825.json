{"author":"舒岳祥","id":143825,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天地元从雪后新，开帘闲坐看回春。","谢公梦觉池生草，杜老羹成涧有芹。","正是泰和嘉气象，好调寒煖养精神。","花前不着多忧客，百舌何妨报事频。"],"title":"正月十四日小园偶坐"}
