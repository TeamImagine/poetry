{"author":"徐夤","id":33848,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["飞书一幅锦文回，恨写深情寄雁来。","机上月残香阁掩，树梢烟澹绿窗开。","霏霏雨罢歌终曲，漠漠云深酒满杯。","归日几人行问卜，徽音想望倚高台。"],"title":"回文诗二首 一"}
