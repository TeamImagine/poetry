{"author":"苏辙","id":198119,"strains":["仄仄平仄仄，仄仄仄仄平。","仄平仄平仄，平仄平仄○。","平平仄仄平，仄仄平平○。","平仄仄仄平，仄仄平仄平。","仄平仄仄仄，仄仄○平平。","平仄平仄仄，平平仄○仄。","平○仄平仄，仄仄○平平。","平仄仄仄平，仄○仄平平。","仄○仄平仄，○仄平平平。","仄仄仄仄仄，平平仄平平。"],"paragraphs":["马有千里足，所愿百里程。","马心自为计，安用终日行。","何人志四方，欲买千金轻。","吾弟有俊才，见事心眼明。","二年坐北部，万口传佳声。","谈笑顽狡伏，何曾用敲榜。","艰难得铜虎，洗眼长淮清。","民事不足为，但当食鱼烹。","负重贵余力，过饱多伤生。","不见大路马，垂头畏繁缨。"],"title":"表弟程之邵奉议知泗州"}
