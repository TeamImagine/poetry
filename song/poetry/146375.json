{"author":"金君卿","id":146375,"strains":["平平平仄平，○仄○仄仄。","平仄仄平平，仄仄仄平仄。","平平仄仄仄，平仄○平仄。","平平仄仄○，仄仄平平仄。","平平仄平仄，仄○平○仄。","○仄仄仄平，○仄平○仄。","仄仄平平平，仄平仄平仄。","平仄○仄平，仄仄○平仄。","平平仄平仄，平仄平平仄。","仄平平平仄，仄仄平平仄。","○仄仄仄平，平平仄平仄。","仄平仄仄仄，仄仄平仄仄。","平○仄平仄，仄仄平仄仄。","仄○平平平，仄仄平仄仄。","仄仄平平平，仄仄仄平仄。","平平仄仄仄，仄仄平仄仄。","○○仄仄平，平仄平○仄。","平平仄平仄，○仄平仄仄。","平○仄仄○，仄仄○仄○。","仄仄○仄平，仄仄平仄仄。","仄平平平平，仄仄仄仄仄。","仄平平平平，仄仄平仄仄。","平○○仄○，仄仄平仄仄。","仄仄○仄平，仄仄平仄仄。"],"paragraphs":["元精生俊臣，其器疏以博。","浑玉谢雕镌，古乐镇浮薄。","文章发粹蕴，云汉相纷搏。","轩昂仕路间，独立群鸡鹤。","朝端耸风采，众听嘉蹇谔。","缘饰吏事余，中有名教乐。","按狱袪烦苛，馈粮得丰约。","邛蜀号险艰，静制犹扃钥。","归来奏成绩，高议凌霄鹗。","往厘东南计，讵足烦精略。","中道发诏书，飞荣上天阁。","抗旌出五岭，广府开巨幕。","提封犬牙制，被海珠贝错。","况当蛮獠冲，尚苦蜂虿蠚。","日望公之来，坐见起民瘼。","先声百粤外，猾寇千里却。","行当静海隅，天步清且廓。","栖栖外台吏，正困缰鏁缚。","忻闻大旆过，一见如刮膜。","下坐听语言，渴引醇酎酌。","退嗟蝇虫痴，敢议骥尾托。","愿公南辕还，四海霖雨作。","嘻嘘和气行，瞬息群动跃。","及此分寸苗，庶几秋有获。"],"title":"代人送广州刘待制"}
