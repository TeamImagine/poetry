{"author":"岳珂","id":105551,"strains":["仄平仄仄仄平仄，仄仄仄平平仄平。","仄仄平平平仄仄，仄平仄仄仄仄平。","平平仄仄平平仄，仄仄仄平平仄平。","仄仄仄平平仄平，仄平仄仄仄平平。"],"paragraphs":["昔人甫彻弃刍狗，此日已归谈木牛。","报国无阶空马革，托身有地早菟裘。","乘车载苡才经谤，三宿恋桑真可羞。","掩卷勿惊臣议戆，舜瞳应顾殿西头。"],"title":"新刊予西陲奏藁成"}
