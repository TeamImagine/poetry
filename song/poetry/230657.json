{"author":"葛胜仲","id":230657,"strains":["平平仄仄仄，平仄平仄仄。","平○仄仄○，平平平仄仄。","平平仄仄平，平仄仄平仄。","○○仄平仄，仄仄○仄仄。","平平仄平平，仄仄平○仄。","平平仄仄平，平仄平平仄。","平平平仄仄，平仄仄仄仄。","仄平平仄仄，仄仄平平仄。","平平仄仄仄，平仄仄平仄。","○仄仄平平，仄仄平仄仄。"],"paragraphs":["山随宇宙结，千古真苒苒。","登临足揽胜，兹来余复忝。","山椒耸太华，夷路谢跻险。","溶溶鸭头水，绿净衣可染。","渔师网槎头，尽以红鲜掩。","金刀鲙缕飞，来佐华觞灔。","前修俱鬼录，勲阀谩琬琰。","谷虚禽响答，月皎烟华敛。","同登幸旷士，形迹孰拘检。","长啸揖清流，一洗邹湛谄。"],"title":"游岘山"}
