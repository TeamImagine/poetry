{"author":"王灼","id":27439,"strains":["仄平仄仄仄平仄，仄仄仄平平仄仄。","仄仄○○仄○○，仄仄仄仄仄○仄。","仄○仄平仄平仄，平平仄仄仄仄仄。","仄平平仄平仄仄，平仄平平仄平仄。","仄○平仄仄平仄，平平仄仄仄○仄。","平平平平仄平仄，仄仄仄平仄○仄。","平平仄仄仄平仄，平仄平平○仄仄。","平平平○仄仄仄，仄仄平仄○平仄。"],"paragraphs":["宝坊郁郁满松桧，独有小轩花数辈。","榜以观空作正观，要识转物大三昧。","世间眩人万红紫，心君已落色界内。","那知心境无异法，真见元非色尘外。","色空双忘未奇特，非非想处亦横溃。","谁因拈花发微笑，嚼蕊嗅香不相碍。","吾侪跛鳖望千里，安得还都如历块。","诗成怀藏拟不出，彼上人者难酬对。"],"title":"怀安光孝寺观空轩遗圆长老"}
