{"author":"刘一止","id":237565,"strains":["平平平○平，平平仄平平。","平○○平平，仄平仄仄○。","仄仄平平平，仄仄平仄平。","仄仄仄仄仄，平平仄平平。","仄平平仄仄，○平仄平平。","仄平仄○平，平仄仄平平。","○平仄○平，平仄○仄平。","仄仄仄平平，平仄平○平。","平平仄仄平，平平仄平仄。"],"paragraphs":["东风催行舻，旍旗转修扛。","千骑如登仙，我心岂得降。","嗣学初元年，德意孚万邦。","不战屈丑虏，威声疾奔泷。","眷言帷幄旧，分符隔涛江。","尚书古司戎，名实尚谁双。","折冲要从容，谈笑空酒缸。","帝曰汝遄归，谋国资敦庞。","无庸斗大州，洪钟受微撞。"],"title":"送吴兴太守卢给事赴兵部侍郎召四首以邦家之光为韵  其一"}
