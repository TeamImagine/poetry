{"author":"赵汝腾","id":130181,"strains":["平平仄仄仄平平，仄仄平平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["东风吹折凤山芽，驿献花箱仗使家。","遥想仙芳供御碗，应怜味谏落天涯。","厥包锡贡何年始，其苦如饴信地嘉。","斋祭无繇陪褥位，膏余分匄咀菁华。"],"title":"谢高茶使遣饷头纲贡余"}
