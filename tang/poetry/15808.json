{"author":"白居易","id":15808,"strains":["平平平仄平仄仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["行摇云髻花钿节，应似霓裳趁管弦。","艳动舞裙浑是火，愁凝歌黛欲生烟。","有风纵道能回雪，无水何由忽吐莲。","疑是两般心未决，雨中神女月中仙。"],"title":"醉后题李马二妓"}
