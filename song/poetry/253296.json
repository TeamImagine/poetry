{"author":"李弥逊","id":253296,"strains":["仄仄平平仄仄平，仄平平仄仄平平。","平平仄仄平平平，仄仄平平仄仄平。","仄仄仄平仄仄仄，仄仄平仄仄平平。","仄平仄仄平平仄，平仄平平仄仄平。"],"paragraphs":["世路人心比太行，此君真可共徜徉。","霜凝劲节明朝坞，月落寒梢散夜堂。","可但七人供笑咏，要令千亩作阴凉。","只愁卷地西风里，幽梦圆时与子妨。"],"title":"次韵林褎然知县留题筠荘因寄之  其二"}
