{"author":"刘攽","id":183020,"strains":["平仄仄仄平，平仄仄仄○。","平平平平○，仄仄平仄平。","仄仄仄仄平，仄平○○平。","平平仄平平，平仄○○平。","仄仄仄平仄，仄仄平平○。","平仄仄仄平，仄仄平仄○。","仄仄仄○仄，仄平仄平平。","仄仄平平平，仄平○○平。","仄平仄平仄，仄平仄平平。","仄仄○仄平，仄平平仄平。","仄○仄平仄，仄仄平平平。","平仄平仄平，平仄○平仄。","仄仄○仄平，○仄仄仄平。","平平平平平，平仄平仄平。","仄○平平仄，平仄平平平。","仄平○仄平，仄仄○仄平。"],"paragraphs":["龙虎不受羁，鸾凤不啄泥。","仙人云涛观，俗子闾巷迷。","念昔喜读书，五车号轻赍。","东瞻识津涯，西顾分町畦。","博物辨鼮鼠，诵赋嗤雌蜺。","轩冕不克求，舌在徒问妻。","世事莫相告，慕虚但攀稽。","赖有逍遥篇，尔来颇思齐。","道真本微眇，至言乃筌蹄。","壹气中夜存，大方刓角圭。","勉从赤松子，定有青云梯。","非若朝市门，强力相排挤。","晚友王子乔，如得照水犀。","因之喻苏耽，衰暮毋噬脐。","缅思灊天柱，云白风凄凄。","筑居留四邻，与子参杖藜。"],"title":"次韵和苏子瞻赠王仲素寺丞"}
