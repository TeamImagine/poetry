{"author":"孙觌","id":238927,"strains":["平平平仄仄仄平，仄平仄仄平○平。","仄平平仄平仄仄，仄仄仄仄平平○。","平平平仄仄仄平，仄仄平仄仄仄○。","平仄仄仄仄平仄，平仄仄仄平平平。","○平平仄仄平仄，仄仄仄平平仄仄。","平平仄仄平平仄，仄仄平平仄平仄。","仄仄平仄平仄平，仄平仄仄仄平平。","○平○仄仄平仄，仄平○○平○平。"],"paragraphs":["巴江新捣万谷皮，禇生粉面肤凝脂。","故人千里持寄我，落笔宛宛天投霓。","绨囊丹果十袭包，爆栗飞烬石火敲。","红盐著树落青子，香雾噀手披黄苞。","苍鹅无罪见葅醢，苦酒濯之光五采。","虾跧久已成枯腊，咫尺波涛渺江海。","客舍争席纷满前，馈羮不复五浆先。","殷勤重饷有吾子，两夫担荷赪其肩。"],"title":"志新遣介致书馈以巴源纸黄甘珠榄大栗鹅鲊枯虾为饷戏作长句为谢"}
