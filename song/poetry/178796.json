{"author":"张公庠","id":178796,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["初眠宫柳未成阴，马上聊为拥鼻吟。","远宦情怀消壮志，好花时节负归心。","别离长恨人南北，会合休辞酒浅深。","欲把春愁闲抖擞，乱山高处一登临。"],"title":"游白鹤山"}
