{"author":"何梦桂","id":151765,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["一曲樽前浩浩歌，流年容易隙驹过。","眼前白发故人少，郭外青枫古冢多。","流水不弹嗟老矣，雍门欲听奈愁何。","回头城阙应非昔，还记千年老鹤么。"],"title":"和何宁谷韵"}
