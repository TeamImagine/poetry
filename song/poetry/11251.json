{"author":"朱翌","id":11251,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["日角曈曈上蔡阳，有星飞去避余光。","东西怵迫谢新进，南北逍遥乐故乡。","载刻庙碑求琰琬，一新祠宇照沧浪。","使君着意敦风俗，更作高堂榜卒章。"],"title":"钓台观新刻范文正碑"}
