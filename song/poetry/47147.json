{"author":"杨万里","id":47147,"strains":["仄平仄仄仄平仄，仄仄平仄仄仄平。","仄仄平平平仄仄，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["老来只愿酒难醒，酒力才醒梦便惊。","露滴新寒欺病骨，宦游如梦记平生。","深山五鼓鸡吹角，落月一窗鹅打更。","等待晓光雕好句，晓光未白句先成。"],"title":"不寐四首  其一"}
