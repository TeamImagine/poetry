{"author":"李龏","id":120332,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["角断钟残月尚明，谁家霜鹤唳蘋汀。","空檐竹上滴寒露，野水城边沉晓星。","清带离情穿碧户，远将秋思入苍冥。","往年礼谒茅司命，曾记升元顶上听。"],"title":"秋晓闻鹤唳"}
