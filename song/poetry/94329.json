{"author":"张弋","id":94329,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平仄仄仄平。"],"paragraphs":["寺置萧梁曾识少，今朝藓磴始经过。","天低落日江湖远，烟冷风清竹树多。","虫引翠禽行坏屋，马惊白犬吠悬萝。","一僧九十形容古，岩下逢予忽浩歌。"],"title":"游禅林寺"}
