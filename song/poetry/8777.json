{"author":"张嵲","id":8777,"strains":["平平仄仄平，仄仄平仄平。","平平平○仄，仄仄仄○○。","平平仄○○，仄仄仄仄平。","平平仄仄仄，仄仄平平平。","平仄平仄平，仄仄平仄平。","平仄平仄仄，平平平仄平。","仄仄仄仄○，仄仄平仄平。","平仄平仄仄，平平仄○平。"],"paragraphs":["浮云作晓阴，未放寒日光。","平冈连县郭，草树郁苍苍。","清溪贯其中，可以一苇航。","西流合汉沔，水外山微茫。","红叶明碧林，下有寒菊芳。","蜂蝶纷已去，无风徒自香。","我欲寄所思，远在天一方。","安得千里足，寛余九回肠。"],"title":"出顺阳"}
