{"author":"苏辙","id":197792,"strains":["仄仄平平平仄仄，仄仄平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["病卧江干须带雪，老捻书卷眼生烟。","贫如陶令仍耽酒，穷似湘累不问天。","令弟近应怜废学，大兄昔许叩延年。","比闻蔬茹随僧供，相见能容醉后颠。"],"title":"次烟字韵答黄庭坚"}
