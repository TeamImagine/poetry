{"author":"文同","id":173390,"strains":["平○仄平仄，？？平平仄。","平平仄仄仄，平仄仄平仄。","平平仄平仄，仄仄平仄仄。","○平平仄仄，仄仄仄○仄。","仄○仄平仄，仄仄平仄仄。","仄仄仄平仄，仄仄仄仄○。","平平仄仄仄，仄仄仄○仄。","平平仄平仄，平仄仄平○。"],"paragraphs":["秦中物专美，榅桲为嘉果。","南枝种府署，高树立婀娜。","秋来放新实，照日垂万颗。","中滋甘醴酿，外饰素茸裹。","彦思摘晨露，满合持赠我。","复侑以佳句，再拜极所荷。","珍之不敢尽，玩已即深锁。","兹焉遂名产，沙苑忽幺麽。"],"title":"彦思惠榅桲因谢"}
