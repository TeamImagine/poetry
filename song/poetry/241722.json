{"author":"周紫芝","id":241722,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["旧识君家小仲容，步兵今复此相同。","谁教楚楚青云器，来照𩭹𩭹白雪翁。","庐阜故山休入望，武昌官柳正摇风。","只应黄霸归朝日，已在天边尺一中。"],"title":"送陈鄂州"}
