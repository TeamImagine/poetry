{"author":"周密","id":154014,"strains":["仄平○平仄○仄，仄仄平平仄平仄。","仄平仄平平仄仄，平仄平平仄平仄。","仄仄平平平仄仄，平仄仄仄平仄仄。","平仄平○仄仄仄，平仄仄平平仄仄。","仄仄仄平平仄仄，平仄平平仄平○。","仄仄○平仄○仄，仄仄○平平仄仄。","平仄仄仄平仄仄，仄仄平平仄○仄。","仄平仄平仄仄仄，平仄平平平仄仄。","仄平平○仄平仄，仄仄仄平平仄仄。","仄仄○平仄平仄，仄平仄仄平平仄。","仄仄○平仄平仄，平平仄平平平仄。","仄仄○平仄平仄，仄平○平仄平仄。","仄仄仄仄仄平仄，仄平仄平平仄仄。","仄平仄仄平平仄，仄仄平平○仄仄。"],"paragraphs":["冷风如冰月如水，夜久霜寒倚秋桂。","酒樽已眠人未睡，闲与孤蛩各言志。","宇宙宽闲容我辈，千古万古同一致。","天上人间好恶异，君子小人常倒置。","不愿建侯游万里，金印红旗拥千骑。","不愿闻鸡五更起，衮绣传呼趋九陛。","惟愿擘画千百岁，坐见无怀大庭氏。","不须结绳与画地，何者为愚何者智。","不蚕而衣不耕刈，不暑不寒春泄泄。","有酒如江碧浮蚁，一瓢日日江头醉。","醉后长歌语流丽，歌声透天天为喜。","赐我三元九霞珮，佩之乘风御清气。","虎豹遁迹鬼神避，意之所之身即至。","竦身蜚出扶摇外，直到天宫三十二。"],"title":"醉后放歌"}
