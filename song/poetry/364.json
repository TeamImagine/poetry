{"author":"徐铉","id":364,"strains":["仄仄○平仄，平仄仄仄平。","○平平仄仄，仄仄仄○○。","仄仄○平仄，平○仄仄平。","仄平平仄仄，平仄仄平平。","仄仄○平仄，平平仄仄平。","平平仄○仄，平仄仄平平。","仄仄平平仄，○平仄仄○。","平平仄平仄，平仄仄平平。"],"paragraphs":["彼美巉岩石，谁施黼藻功。","回岩明照地，绝壁烂临空。","锦段鲜须濯，罗屏展易穷。","不因秋藓绿，非假晚霞红。","羽客藏书洞，樵人取箭风。","灵踪理难问，仙路去何通。","返驾归尘里，留情向此中。","回瞻画图畔，遥羡面山翁。"],"title":"题画石山"}
