{"author":"李之仪","id":205507,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["一回拈起一回新，觌面相逢那处亲。","口似含珠声似虎，情如止水意如春。","一心为法无余事，四海如公有几人。","祇恐丹青传未尽，更须圆相助精神。"],"title":"保宁机道者传神赞  其一"}
