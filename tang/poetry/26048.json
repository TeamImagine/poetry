{"author":"贾岛","id":26048,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["箭头破帖浑无敌，杖底敲球远有声。","马走千蹄朝万乘，地分三郡拥双旌。","春风欲尽山花发，晓角初吹客梦惊。","不是邢公来镇此，长安西北未能行。"],"title":"上邠宁邢司徒"}
