{"author":"陆游","id":33366,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["随牒人间鬓欲疏，归耕且复补东隅。","甑炊地碓新舂米，衣拆天吴旧绣图。","有圃免烦官送菜，叩门翻喜吏徴租。","不愁问字无来客，惟欠扬雄宅一区。"],"title":"归耕"}
