{"author":"朱翌","id":11196,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["江干燕客酒如淮，归路飞辀破绿苔。","灯影入帘窥酩酊，雨声宜梦引咍台。","岂无文送穷行别，似有人呼隠去来。","一念不生无可道，此怀今欲向谁开。"],"title":"江上送客夜归"}
