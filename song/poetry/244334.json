{"author":"李纲","id":244334,"strains":["仄仄仄仄平，仄仄○仄平。","○平仄平仄，仄仄仄仄平。","仄平仄平仄，仄仄平平平。","仄平仄仄仄，○○仄平平。","仄平仄○仄，仄仄平仄平。","平平仄仄仄，仄仄平仄平。"],"paragraphs":["结髪慕古人，绝俗期远游。","如登太山顶，志气小九州。","古今会迁变，万壑无停流。","向来富贵者，累累但荒丘。","汉唐已磨灭，况复秦与周。","惟余节义士，可向编简求。"],"title":"和渊眀拟古九首  其八"}
