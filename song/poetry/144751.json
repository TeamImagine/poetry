{"author":"陈杰","id":144751,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["来参军事久无功，宜黜而升愧在中。","揽辔登车宁有是，过家祭灶略相同。","送人万里鸥波白，回首千山骑火红。","待得故园高卧日，诸君剑佩一时东。"],"title":"与节东归和同幕送行之作"}
