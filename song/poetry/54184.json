{"author":"项安世","id":54184,"strains":["平平仄仄仄平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["江头水落雁初下，江上鱼肥酒可中。","秋浦到时应正好，昔贤题后恐难工。","三年禁直消长日，六月修廊饫午风。","天上素餐吾已愧，更来闲处理渔筒。"],"title":"又次韵沈告院送行二首  其二"}
