{"author":"孔平仲","id":204193,"strains":["平仄平平仄仄平，平平平仄仄平平。","仄平仄平平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["曾筑长城制百蛮，归来青琐照朝班。","一言不为戎人屈，万里能全汉节还。","已有直声留朔漠，更将吟兴入稽山。","陛辞天语尤稠密，知得蓬莱几日闲。"],"title":"送程给事知越州"}
