{"author":"何文季","id":130928,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄仄平仄仄平。"],"paragraphs":["白发萧萧壮气衰，垂头兀兀董生帷。","饥难煮字将焚砚，语不惊人懒作诗。","昔日卞和常泣玉，今时墨子更悲丝。","自从梦笔风流后，枯朽那能出菌芝。"],"title":"寄怀"}
