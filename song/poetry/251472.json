{"author":"王洋","id":251472,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾揽轺轩一整冠，江西吏胆至今寒。","疲民仰德方为贵，野老言公不似官。","身必静休犹是病，心无拣择始知安。","髙情未得真消息，试仗诗筒一问看。"],"title":"寄徐稚山"}
