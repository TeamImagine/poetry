{"author":"晁说之","id":219851,"strains":["仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["我昔柴门宜乐只，田园远近亦康哉。","花摇笠顶唱歌去，草塞瓶头沽酒来。","白叟披衣论甲子，青禽哺乳占莓苔。","岂期一日风尘起，南北东山俱可哀。"],"title":"我昔题南庄壁"}
