{"author":"杜荀鹤","id":32838,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄平平。"],"paragraphs":["家隔重湖归未期，更堪南去别深知。","前程笑到山多处，上马愁逢岁尽时。","四海内无容足地，一生中有苦心诗。","朱门秪见朱门事，独把孤寒问阿谁。"],"title":"冬末自长沙游桂岭留献所知"}
