{"author":"陆游","id":33830,"strains":["平平仄平仄仄平，○仄○平平仄平。","平平平仄仄仄仄，○仄平仄平平平。","仄平仄平平仄仄，仄仄平仄平平平。","仄平仄平仄平仄，仄仄平仄平平平。","○平○仄平仄仄，仄平仄平平仄仄。","○○仄仄仄仄平，仄平仄仄平平仄。","平平仄仄平，平仄仄平仄。","平仄仄仄平，平仄仄平仄。","○平仄平仄仄○，仄平平仄平仄仄。","仄平仄仄○仄仄，平仄仄仄平平平。"],"paragraphs":["千金不须买画图，听我长歌歌镜湖。","湖山奇丽说不尽，且复为子陈吾庐。","柳姑庙前鱼作市，道士庄畔菱为租。","一弯画桥出林薄，两岸红蓼连菰蒲。","陂南陂北鸦阵黑，舍西舍东枫叶赤。","正当九月十月时，放翁艇子无时出。","船头一束书，船后一壶酒。","新钓紫鳜鱼，旋洗白莲藕。","从渠贵人食万钱，放翁痴腹常便便。","暮归稚子迎我笑，遥指一抹西村烟。"],"title":"思故山"}
