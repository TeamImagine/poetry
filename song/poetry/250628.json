{"author":"沈与求","id":250628,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["一麾相望继芳尘，召杜风流主与宾。","芸阁去方思就日，竹符来及趁班春。","清谈款密看论旧，善政从容许告新。","早晚银台双诏下，共期持橐侍严宸。"],"title":"秀州馆交代乐语口号"}
