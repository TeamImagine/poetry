{"author":"方回","id":149274,"strains":["平仄仄平，平平平平。","仄仄平仄仄，仄仄平平平。","仄仄○仄，仄仄仄仄。","仄仄平仄平，仄仄仄○仄。","仄平仄仄平仄仄，仄仄仄仄平平平。","平平仄平平平仄，平仄平平仄仄平。","仄平仄仄仄仄仄，仄仄仄○○平平。","仄○平仄仄仄仄，仄仄仄仄仄仄平。","仄平仄平，仄仄仄仄。","仄平平平仄平平仄平，仄仄仄仄○平仄仄仄。","平仄仄平仄仄仄平平仄平，仄仄仄平仄平仄仄○仄平。"],"paragraphs":["荀氏八龙，慈明无双。","岂有头与角，可以模形容。","贾氏三虎，伟节最怒。","岂有毛与皮，可以析毫缕。","古人画马非画马，借此绘写英雄姿。","东方角龙西奎虎，天有之人亦有之。","善书画意不画像，妙在托兴如声诗。","点睛飞去果有许，烈裔顾凯亦未奇。","卧龙未飞，睡虎不吼。","一飞鳞虫附之皆上升，一吼百兽闻之悉窜走。","人见此图指点爪牙然不然，我得此图屈伸语默观圣贤。"],"title":"赠善画龙虎吴伯原杂言"}
