{"author":"林逋","id":199873,"strains":["仄平平仄仄仄仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平仄平仄，平平仄仄仄平平。"],"paragraphs":["莫因公荐偶失意，便拟飘蓬作旅人。","志壮任存题柱事，病多争向倚门亲。","危堤柳色休伤别，上苑杏花长自春。","况有西湖好山水，归来且濯锦衣尘。"],"title":"诗招南阳秀才"}
