{"author":"王炎","id":69715,"strains":["平仄平平平仄平，仄仄仄仄平平○。","平平○仄仄平仄，仄仄○仄平平平。","仄仄仄平仄○仄，仄仄平平平仄仄。","平○仄仄仄平○，仄仄平平平仄仄。","平平平仄平○平，平仄平平平仄平。"],"paragraphs":["山色微茫疑有无，木叶半脱殊萧疏。","云根更着数椽屋，此屋当有幽人居。","墨妙逼真乃如此，毕竟非真惟近似。","何如屐齿饱经行，是处溪山皆画笥。","还君图画吾且归，家在江南依翠微。"],"title":"题远山平林图"}
