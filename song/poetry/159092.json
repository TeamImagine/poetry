{"author":"刘埙","id":159092,"strains":["平仄仄平仄，仄仄平平平。","平○平仄平，仄仄平仄平。","仄仄仄平仄，仄仄平平平。","仄仄仄○仄，平○仄○平。","仄平平仄平，仄仄平仄平。","仄○仄平仄，仄○仄平平。","平仄仄仄仄，仄平平仄平。","仄仄仄仄仄，仄仄平○平。","仄平平仄仄，仄仄平仄平。","平平仄○仄，仄仄仄○平。"],"paragraphs":["臣有置身义，岂计官崇卑。","偏将知死忠，不曰天下奇。","汉节既披靡，失位趋江西。","阃帐驻临汝，招徕乐其归。","雪寒南浦愁，羽檄蕲济师。","一将奋风虎，鼓行亟飚驰。","逾岭疾战苦，裹疮呼健儿。","坐缚膝不屈，伏锧甘如饴。","小臣禆校耳，职也宜死绥。","庐州大将在，白首竖降旗。"],"title":"补史十忠诗 江西制置司都统密公侑"}
