{"author":"司马扎","id":27154,"strains":["仄平平仄平，平仄平仄平。","平平平○仄，平仄平仄平。","仄平平平平，平仄仄○平。","平平仄仄仄，○仄仄仄平。","仄平平仄平，仄仄仄仄○。","平平仄平仄，仄仄仄平平。"],"paragraphs":["养蚕先养桑，蚕老人亦衰。","苟无园中叶，安得机上丝。","妾家非豪门，官赋日相追。","鸣梭夜达晓，犹恐不及时。","但忧蚕与桑，敢问结发期。","东邻女新嫁，照镜弄蛾眉。"],"title":"蚕女"}
