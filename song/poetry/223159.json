{"author":"李新","id":223159,"strains":["平仄平平平仄仄，平平平仄仄平平。","平平仄仄仄仄仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["村落萧萧烟雨收，鹑衣寒竖挽归牛。","平生脚力未到处，当路贵人安肯游。","蹶失马蹄无限恐，荒凉僧墅不胜愁。","北窗季弟还知否，一夜秋声已白头。"],"title":"宿青城板桥寺"}
