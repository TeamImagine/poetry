{"author":"李纲","id":244904,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平平平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["周遭叠嶂俯清流，卜筑园林事事幽。","春日莺花随衮绣，秋来松菊照林丘。","谢公终为苍生起，裴相聊成绿野谋。","圣主思贤方仄席，未应长伴赤松游。"],"title":"吕元直得书天台郭外治园林作退老堂求诗为赋两章  其二"}
