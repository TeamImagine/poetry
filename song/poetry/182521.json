{"author":"强至","id":182521,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三月将交雨细时，余花扑扑柳飞飞。","已于树底闻鶑恨，更向花前送客归。","暗绿几行迎去马，乱红无数落征衣。","伤春惜别锺吾辈，此际宁容瘦骨肥。"],"title":"送镇叔"}
