{"author":"赵嘏","id":24354,"strains":["平仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["烟煖池塘柳覆台，百花园里看花来。","烧衣焰席三千树，破鼻醒愁一万杯。","不肯为歌随拍落，却因令舞带香回。","山公仰尔延宾客，好傍春风次第开。"],"title":"花园即事呈常中丞"}
