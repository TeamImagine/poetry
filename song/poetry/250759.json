{"author":"刘才邵","id":250759,"strains":["平○仄仄○，平仄仄仄平。","平平平仄仄，平仄平平平。","平仄仄平仄，仄仄平平平。","仄平平仄仄，仄仄仄仄○。","平平仄平仄，仄仄○平平。","平仄仄仄平，仄仄仄仄平。","平平仄平仄，仄仄仄平平。","平仄○仄仄，平平仄平○。","仄○仄仄仄，平仄仄仄仄。","仄○仄仄平，平平平平平。","仄平仄平○，仄仄仄仄平。"],"paragraphs":["前浪与后浪，推引不自休。","谁知桥下水，终古何曾流。","喧寂两俱遣，已自非良谋。","避喧趋寂者，岂免一处收。","吾人识真际，不向中邉求。","聊复起小亭，对此竹桧幽。","云烟互明灭，草木自春秋。","诸法如露电，乾坤一浮沤。","试看究竟处，还有起灭不。","想当隐几时，萧然任天游。","不同习枯禅，兀兀守一丘。"],"title":"题欧阳炳文真止亭"}
