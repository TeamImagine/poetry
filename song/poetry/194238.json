{"author":"苏轼","id":194238,"strains":["仄仄仄平仄，仄平平平仄。","仄仄仄平平，平平仄平仄。","仄○平仄仄，仄仄○平仄。","仄平○仄仄，仄○仄仄仄。","○○○平平，仄仄平仄仄。","仄平○仄仄，仄仄仄平仄。","仄平平仄仄，仄仄仄平仄。","仄平○仄仄，仄仄平○仄。"],"paragraphs":["彼美玉山果，粲为金盘实。","瘴雾脱蛮溪，清樽奉佳客。","客行何以赠，一语当加璧。","祝君如此果，德膏以自泽。","驱攘三彭仇，已我心腹疾。","愿君如此木，凛凛傲霜雪。","斲为君倚几，滑浄不容削。","物微兴不浅，此赠毋轻掷。"],"title":"送郑户曹赋席上果得榧子"}
