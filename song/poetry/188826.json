{"author":"寇准","id":188826,"strains":["平平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄平平平。"],"paragraphs":["江天物候潜衰变，气爽初疑夏景余。","雨渍乱苔侵古壁，风飘红叶满荒渠。","晚云连岳幽藏寺，秋水澄江静见鱼。","昔岁一鸣无所恨，绿槐金蕊任萧疏。"],"title":"秋日"}
