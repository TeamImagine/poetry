{"author":"韩淲","id":87254,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["春雨梅花湿小园，断桥流影动黄昏。","人家节近多留话，故旧闲中或置樽。","落落雁飞知隔浦，荒荒犬吠是前村。","市廛只在烟林外，但恐溪添野水浑。"],"title":"雨中看梅一二家小酌"}
