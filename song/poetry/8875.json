{"author":"张嵲","id":8875,"strains":["仄平平平仄，仄仄仄平平。","○平仄平平，仄仄平平○。","仄平平仄仄，○仄平平平。","○平平平仄，仄仄平仄平。","仄平仄○平，仄仄○平平。","仄仄仄平仄，平平仄平平。","平平仄仄仄，平仄平仄平。","仄仄平仄仄，仄平平仄平。","平平平仄仄，平仄仄仄○。","○仄仄仄平，平仄平平平。"],"paragraphs":["昔游安康道，野竹晓森森。","疏篱隐茅茨，置屋何幽深。","卜邻嗟未办，长梦秋风林。","如何嘉公子，得此萧寺阴。","作轩面苍根，坐卧当幽寻。","夜雨老苔色，微风助哀音。","轩前置绿蚁，轩后陈素琴。","我料之子意，必无朝市心。","宜邀能赋客，为拟效古吟。","折简索我诗，高咏惭南金。"],"title":"题景温筠居"}
