{"author":"陆游","id":42527,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["世事何曾挂齿牙，只将放浪作生涯。","有时掬米引驯鹿，到处入林求野花。","邻父筑场收早稼，溪姑负笼卖秋茶。","等闲一日还过却，又倚柴扉数暮鸦。"],"title":"秋兴四首  其四"}
