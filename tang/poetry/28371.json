{"author":"陆龟蒙","id":28371,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["连延花蔓映风廊，岸帻披襟到竹房。","居士祗今开梵处，先生曾是草玄堂。","清尊林下看香印，远岫窗中挂钵囊。","今日有情消未得，欲将名理问思光。"],"title":"同袭美游北禅院"}
