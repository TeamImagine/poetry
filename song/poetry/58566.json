{"author":"陈造","id":58566,"strains":["平平仄仄平，仄仄仄仄仄。","平平平仄仄，仄仄仄平仄。","○平仄仄仄，平○仄平仄。","仄仄仄平平，平仄平平仄。","仄平○仄仄，仄○平仄仄。","平平○平○，仄仄仄平仄。","仄仄平仄仄，仄仄仄仄仄。","平平○平平，平平平仄仄。","平平平平仄，仄仄仄○仄。","仄仄仄○○，仄仄○平仄。","平平仄仄仄，仄仄仄仄仄。","仄○平平平，仄仄仄平仄。","仄仄平平仄，○仄仄平仄。","仄平平仄平，平仄仄○仄。","仄仄平仄○，仄平仄仄仄。","仄仄仄○仄，○仄仄仄仄。","平平○平仄，仄仄平仄仄。","仄平平仄平，仄仄仄平仄。","仄平仄平仄，仄○平仄仄。","平○仄平平，仄○平仄仄。"],"paragraphs":["刓方利禄媒，抱道俗不省。","诗书工发冢，孰起世儒病。","钱侯挺直节，蛮徼复兰省。","剑气夜星明，雕翮秋霜耿。","上前论世务，万乘为首肯。","平生中原虑，壮岁左符请。","不作黄阁想，拟试白羽秉。","孤忠当宁知，宏图时宰领。","群儿须圆曲，谓可力胜命。","彼此计乘除，得甓丧崇鼎。","平生信所得，一鉴照万境。","幕中辞脂韦，客右进严冷。","主簿聱牙伯，评俗怒生瘿。","令君强项翁，争事不藏颕。","但有周舍思，可无卫武警。","我亦意行者，泥古志未逞。","朝来听名理，剪烛延落景。","寸田殊易荒，有赖剔榛梗。","效奇乏良策，汲深惭短绠。","惟期佩公言，不堕颓俗阱。"],"title":"赠钱郎中"}
