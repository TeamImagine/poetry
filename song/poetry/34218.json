{"author":"陆游","id":34218,"strains":["平○○○平，仄仄仄仄平。","平仄仄仄平，仄○仄仄平。","仄平仄平平，仄仄仄仄平。","仄仄平平平，仄仄平仄平。","○仄仄仄仄，平平仄平平。","仄仄仄平平，平平仄平平。","平平平平仄，仄仄平○仄。","仄○仄平仄，平平仄平平。"],"paragraphs":["医从和扁来，未著却老方。","吾晚乃得之，莫如麹糵良。","一杯脸生春，况复累十觞。","坐令桃花红，换尽霜叶黄。","看镜喜欲舞，追还少年狂。","但恨宝钗楼，胡沙隔咸阳。","芳华虽无恙，万里遥相望。","感叹径投枕，悲欢两茫茫。"],"title":"对酒"}
