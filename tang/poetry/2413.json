{"author":"高适","id":2413,"strains":["平仄平仄仄，仄平平仄平。","平○仄仄平，仄仄平平○。","仄○仄平平，平仄仄○平。","仄平仄仄仄，平仄平○仄。","平○仄仄○，仄仄平平平。","仄仄仄仄仄，平平平仄平。","仄○仄平仄，仄平○仄平。","平平仄仄仄，仄仄平○○。"],"paragraphs":["谁谓嵩颍客，遂经邹鲁乡。","前临少昊墟，始觉东蒙长。","独行岂吾心，怀古激中肠。","圣人久已矣，游夏遥相望。","裴回野泽间，左右多悲伤。","日出见阙里，川平知汶阳。","弱冠负高节，十年思自强。","终然不得意，去去任行藏。"],"title":"鲁郡途中遇徐十八录事"}
