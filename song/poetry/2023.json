{"author":"胡宿","id":2023,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["碧盖缃葩映素秋，此中兰櫂好销忧。","相将共挈青丝笼，一笑同回翠羽舟。","日暮鸣榔随下濑，夜深归櫂怯中流。","东方自有罗敷婿，不顾江边越鄂州。"],"title":"采莲女"}
