{"author":"李𫘦","id":212330,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["入门修竹耸琅玕，坐久香风拂画栏。","春色正秾双桧静，朝光初上一峰寒。","翠萦虚室尘襟阔，冷逼疏窗夜梦残。","物外闲心殊未惬，殷勤重上白云端。"],"title":"游终南山杂咏 草堂"}
