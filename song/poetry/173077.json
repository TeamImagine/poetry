{"author":"赵永言","id":173077,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["千仞奇峰薄上清，葛洪于此尚留名。","紫麟瑞霭春风煖，白虎丹成夜月明。","点点苍苔空有迹，菲菲芳草软无声。","高踪回首今何在，山水犹含万古情。"],"title":"紫麟峰"}
