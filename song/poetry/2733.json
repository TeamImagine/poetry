{"author":"宋庠","id":2733,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["岁阴休沐坐空斋，集霰飘霙次第来。","仙粉有痕缘幌入，乱花无数觅丛开。","故裘御湿便羔袖，冻醴扶衰藉药杯。","向暮纷纷何所拟，谢家儿侄有清才。"],"title":"西斋见雪寄呈靖彦惠"}
