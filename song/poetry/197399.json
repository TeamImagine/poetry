{"author":"苏辙","id":197399,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["忆游太学十年初，犹见胡公岂弟余。","遍阅诸生非有道，最怜能赋似相如。","青衫共笑方持板，白发相看各满梳。","暂免百忧趋长吏，勉调三寸事新书。"],"title":"送蒋夔赴代州教授"}
