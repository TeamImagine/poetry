{"author":"项安世","id":53914,"strains":["仄仄仄仄平，平平仄○仄。","平○平仄仄，仄仄平平○。","仄平仄平仄，仄仄平仄仄。","平平仄平仄，仄仄平仄仄。","平平仄平仄，仄仄仄平仄。","仄平○仄仄，仄仄仄仄仄。","仄仄○平○，平平仄仄仄。","平平平仄仄，平仄仄仄仄。","仄平平仄仄，平仄平仄仄。","仄○平平平，仄仄仄平仄。","仄平仄仄仄，仄仄仄平仄。","平平仄平仄，仄仄仄平○。","○○仄○仄，仄仄平仄仄。","仄仄仄平平，平平仄○仄。","仄平仄平仄，仄仄平平仄。","平仄仄仄平，平平仄平仄。"],"paragraphs":["晓渡汉水阳，平川去如掌。","春深风日老，雨后桑麻长。","麦田渺无际，竹墅清可赏。","家家傍林落，往往成族党。","溪头浣纱女，十五自来往。","我来三月暮，甚作二浙想。","爱此重踌躇，凄然复怅惘。","边头兵未动，农事日以广。","只今烽火地，开辟无旷壤。","缅思生人情，本自乐安养。","每遭我辈误，遂使汝曹枉。","承平未灾变，北地极丰穰。","中间一丧乱，杀戮同草莽。","赤子亦何知，沦胥受漂荡。","搢绅欲辞罪，世道终安放。","歌罢叫葛公，英灵歘来享。"],"title":"涉汉至隆中有感"}
