{"author":"薛能","id":25150,"strains":["仄平平仄仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","仄仄○○仄，平平仄仄平。","平平平仄仄，仄仄仄平平。","仄仄平平仄，平○仄○平。","平平○仄仄，仄仄仄平平。","仄仄平○仄，仄平仄仄平。"],"paragraphs":["昔年依峡寺，每日见申湖。","下泪重来此，知心一已无。","雨霖舟色暗，岸拔木形枯。","旧境深相恼，新春宛不殊。","方来寻熟侣，起去恨惊凫。","忍事花何笑，喧吟瀑正麤。","堪忧从宦到，倍遣曩怀孤。","上马终回首，傍人怪感吁。"],"title":"申湖"}
