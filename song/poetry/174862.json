{"author":"刘敞","id":174862,"strains":["仄仄平仄仄仄，仄仄仄平平平。","仄平仄仄仄，仄平仄平平。","平仄○平平，仄仄○仄○。","仄平仄平平，仄仄仄仄平。","平平○仄仄，仄仄○平平。","平仄仄仄平，仄仄仄○平。","平仄○平平，仄平仄仄平。","仄平仄仄仄，平平仄平平。","平平平平仄，仄仄平仄平。","平仄○仄平，仄平仄仄平。","仄平仄平○，仄仄平仄平。","平仄仄仄仄仄平平，？平仄平平。","平○○平仄仄平平平，○仄仄仄○仄平。"],"paragraphs":["陆不辞虎豹怒，水不避蛟龙争。","众人亦有命，大贤岂虚生。","千岁犹须臾，四野如户庭。","解弓挂扶桑，脱剑倚太清。","腾身骑日月，万事如蚊{虫民}。","贫贱有固穷，慷慨激中情。","炎火燎昆邱，乃知白璧精。","雪霜没众草，高松独青青。","宁生歌车下，戚促儿女声。","时至乘化迁，运颓与物冥。","震雷不经听，芥蒂何足婴。","君不见贾竖竞锥刀，蚍蜉利膻腥。","何如乘云御气游咸池，长啸濯我冠与缨。"],"title":"猛虎行"}
