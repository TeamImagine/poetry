{"author":"吕本中","id":246466,"strains":["平仄仄仄仄，○平仄平平。","平平平平仄，平○平仄平。","仄平○仄仄，仄仄○平○。","仄仄仄仄仄，平仄仄仄○。","平平仄仄仄，仄仄平平平。","仄平仄仄仄，仄仄平○平。","平平仄○平，平仄仄平○。","仄仄○平仄，平平平仄平。","仄平仄○仄，仄仄仄平平。","仄○平仄仄，平仄仄仄平。","平仄仄○仄，平平平仄平。","平平仄仄仄，仄仄平平平。"],"paragraphs":["残月晓未落，疏星点寒林。","严车城南路，先闻钟磬音。","道人迎我入，共步重廊深。","瀹盏施净供，冰味杂海沈。","蒲团近宿火，不受尘埃侵。","欲求半日息，簿领勤相寻。","东堂老禅师，枯木尚龙吟。","一转庭前柏，诸方疑至今。","我生晚闻道，所向足崎嵚。","谬传无字印，尝恐力不任。","淮海罢行役，吾人多滞淫。","于焉一枕梦，可见平生心。"],"title":"早至天宁寺即赵州受业院也"}
