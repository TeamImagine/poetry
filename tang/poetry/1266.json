{"author":"骆宾王","id":1266,"strains":["仄仄平平仄，平平仄仄平。","仄平○仄仄，○仄仄○平。","仄仄平○仄，平○仄仄○。","仄平平仄仄，平仄仄○平。","平仄平平仄，平平仄仄平。","○○平仄仄，○仄仄平○。"],"paragraphs":["写月图黄罢，凌波拾翠通。","镜花摇芰日，衣麝入荷风。","叶密舟难荡，莲疏浦易空。","凤媒羞自托，鸳翼恨难穷。","秋帐灯花翠，倡楼粉色红。","相思无别曲，幷在櫂歌中。"],"title":"相和歌辞 櫂歌行"}
