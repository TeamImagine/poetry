{"author":"许及之","id":60676,"strains":["仄平平仄平平仄，仄仄平平仄平仄。","平平仄仄仄平平，仄仄平平○仄仄。","○平仄平仄平平，仄○仄仄平平平。","平仄平平仄仄仄，平平平仄○平平。","平仄○○○仄仄，仄仄平平平仄仄。","仄仄仄仄仄仄平，平平仄平平仄仄。","平平仄仄○平平，平平仄仄仄○平。","平平仄仄平平仄，仄仄仄仄○平○。","平仄平平平仄仄，仄平平仄○平仄。","仄仄○平仄仄○，仄仄平平仄仄仄。"],"paragraphs":["帝心端与天心合，务本先农斥浮末。","冬温祷雪响交孚，急霰先声如撒泼。","献花女儿弄璿玑，剪裁楚水烦湘妃。","东郭先生不敢出，南枝乌鹊空惊飞。","高卧从教深没屋，此是天工真雨粟。","但愿四海大有年，无田可耕宁己独。","诗翁爱日亲年高，时时梦里见三刀。","男儿盍洎千锺养，蹴踏起舞听鸡号。","勋业欺人头易雪，化工于汝难私燮。","满酌长歌白雪吟，下里阳春讵有别。"],"title":"次韵程判院喜雪"}
