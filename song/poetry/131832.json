{"author":"施枢","id":131832,"strains":["仄仄仄平平，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["裂石未尝关，毋将俗眼观。","虚中元有受，造蕴亦何难。","羽客能谈道，云房识候丹。","只应仙有分，风响步虚坛。"],"title":"一春屡有阳明之约雨辄尼之将旋幕侍外舅来游解后二羽衣一能参上道一能知大丹竟日留话喜赋二解时清明日也  其二"}
