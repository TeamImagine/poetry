{"author":"陆游","id":34275,"strains":["平平仄仄平平仄，平仄仄平平仄仄。","平平仄仄仄○平，平仄平平仄平仄。","仄平仄仄仄平平，○仄平平平仄仄。","平平仄仄仄仄仄，仄仄平平仄○仄。","仄平仄仄○仄平，仄仄平平平仄平。","仄○○平○仄仄，仄平仄仄仄平平。"],"paragraphs":["今年岁暮无风雪，尘土肺肝生客热。","经旬止酒卧空斋，吴蟹秦酥不容设。","日忧疾疫被齐民，更畏螟蝗残宿麦。","浓霜薄霰不可得，太息何时见三白。","老夫壮气横九州，坐想提兵西海头。","万骑吹笳行雪野，玉花乱点黑貂裘。"],"title":"冬暖"}
