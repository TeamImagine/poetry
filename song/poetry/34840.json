{"author":"陆游","id":34840,"strains":["平平仄平仄○平，平仄仄平平仄平。","仄平仄平仄仄仄，仄○仄仄仄仄平。","仄平仄仄仄○仄，仄仄平仄平仄仄。","○平仄仄仄仄仄，○平仄平仄平仄。","仄平平仄仄仄平，仄仄平仄平仄平。","仄○仄平平仄仄，仄平仄仄仄平○。"],"paragraphs":["平生不持面看人，宁作五湖云水身。","忍穷闭门岂自苦，是中有味敌八珍。","酒杯潋滟鼓吹作，我自悲咤人自乐。","更阑坐睡不得去，如鹰在鞲虎遭缚。","丈夫欢乐自有时，遇酒先怯非予衰。","万骑击胡青海岸，此时意气令君看。"],"title":"衰病不复能剧饮而多不见察戏作此诗"}
