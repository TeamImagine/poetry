{"author":"胡仲弓","id":136234,"strains":["平平平平平仄仄，平平仄平○仄仄。","平仄○仄平平○，平仄平平仄平仄。","平平仄仄仄平平，仄仄平平仄平仄。","仄平○平仄仄平，平○仄平平仄仄。","仄平仄仄平平平，仄仄？平平○仄。","平平仄仄平仄○，仄仄仄平○仄仄。","平仄仄平平仄仄，平○仄○平仄仄。","○仄仄平平仄仄，仄平仄仄平平仄。","平平仄仄平平仄，仄仄仄平平平仄。","仄○平平平○仄，平仄平平平仄仄。","仄平仄仄仄仄平，仄仄平平平仄仄。"],"paragraphs":["金波西流云路洁，千星万星犹点缬。","身世如在冰壶中，高卧风棂赏清绝。","谁家拨动郁轮袍，自抱心声细推说。","猝然闻之耳亦清，徐听令人心欲裂。","八音独有丝声哀，似此琵琶声更切。","龙香动处弦欲折，自拨一声三击节。","湓浦有人曾话别，舟中夜闻金缕掣。","司马酒肠刚似铁，泪珠亦就青衫结。","清音巧作声呜咽，此器特为愁人设。","韵如寒泉清且冽，安得曹纲同一拨。","曲终忽作裂帛声，万籁沉沉天地阔。"],"title":"夜闻琵琶"}
