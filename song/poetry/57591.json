{"author":"梅尧臣","id":57591,"strains":["仄仄仄○平，仄仄○平仄。","仄平仄仄平，平仄仄平仄。","仄仄仄平仄，仄仄仄仄仄。","仄平平仄平，平仄平平仄。","平平平仄仄，平仄仄仄仄。","仄仄仄平仄，平平仄平仄。","平平仄仄仄，仄仄仄平仄。","仄？仄平仄，仄仄仄平○。","○仄仄平平，平平仄平仄。","平○仄平平，仄仄仄仄仄。","仄平仄平仄，仄仄仄仄仄。","○○平仄仄，仄仄仄仄仄。","仄平仄仄仄，仄平○仄仄。","平平仄仄平，仄仄平仄仄。","仄平仄仄平，仄平仄仄仄。"],"paragraphs":["陆羽旧茶经，一意重蒙顶。","比来唯建谿，团片敌金餠。","顾渚及阳羡，又复下越茗。","近来江国人，鹰爪夸双井。","凡今天下品，非此不览省。","蜀荈久无味，声名谩驰骋。","因雷与改造，带露摘牙颖。","自煮至揉焙，入碾只俄顷。","汤嫩乳花浮，香新舌甘永。","初分翰林公，岂数博士冷。","醉来不知惜，悔许已向醒。","重思朋友义，果决在勇猛。","倏然乃以赠，蜡囊收细梗。","吁嗟茗与鞭，二物诚不幸。","我贫事事无，得之似赘瘿。"],"title":"得雷太简自制蒙顶茶"}
