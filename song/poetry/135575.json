{"author":"杜醇","id":135575,"strains":["平平仄仄平平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["湖环阚麓任清涟，古庙尘埋自汉传。","剑吐寒芒愤已雪，碑刊轶事墨犹鲜。","芳名百世留青史，至行千年启后贤。","爵禄可辞甘海曲，富春耕钓与骈肩。"],"title":"过董孝君祠"}
