{"author":"曾丰","id":72212,"strains":["仄平仄平仄仄平，仄○平仄仄仄平。","仄平仄仄仄平仄，仄仄○平仄仄平。","仄仄仄仄仄○仄，平平平平平○平。","仄○平平仄平仄，仄仄平仄平平平。","平平仄平仄仄仄，仄平仄仄平仄平。","平仄平仄平仄仄，平平仄平仄○平。","仄仄平平仄仄仄，仄平平平平仄平。","仄仄平仄平平仄，平平仄仄平平平。","平平平仄平仄仄，仄仄平平平仄○。","平平仄仄仄○仄，仄平仄仄平平平。","○○平仄○仄仄，仄仄○平平仄○。"],"paragraphs":["坐曹在西退食东，一间然尔万不同。","彼无乃俗饱吾聒，此不胜幽醒我聪。","不律不吕自中节，非夔非襄谁传宗。","意其金沙澒磅礴，否则银汉鍧穹窿。","开窗即之辨所以，老松不受风所攻。","松莫之御非自虣，风无所争不相容。","二者无心一有感，自然成声关大通。","混沌之窍君之耳，松风触处天机融。","声之真者非固有，况复流归形似中。","潺潺{氵虢}{氵虢}盖其似，得真忘似君新功。","更收吾耳听以气，一扫从前真似空。"],"title":"南康刘尉于厅事之东开轩曰清濑盖取其前松声然也"}
