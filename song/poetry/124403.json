{"author":"邵雍","id":124403,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["仙掌峰峦峭不收，希夷去后遂无俦。","能斟时事高抬手，善酌人情略拨头。","画虎不成心尚在，悲麟无应泪横流。","悟来不必多言语，赢得清闲第一筹。"],"title":"谢宁寺丞惠希夷樽"}
