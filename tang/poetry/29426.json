{"author":"曹唐","id":29426,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["太和琴暖发南薰，水阔风高得细闻。","沧海举歌夔是相，历山回禅舜为君。","翠微呼处生丹障，清静封中起白云。","今日病身惭小隐，欲将泉石勒移文。"],"title":"三年冬大礼五首 五"}
