{"author":"于石","id":163671,"strains":["平○仄仄仄，仄仄平平仄。","仄平○仄平，○平仄平仄。","仄○仄平平，平仄平平仄。","仄仄仄仄平，仄仄仄○仄。","仄平仄仄平，仄仄仄平仄。","平平仄仄平，平平仄平仄。","平平平○仄，平平平仄○。","平仄仄仄平，仄平○平仄。"],"paragraphs":["吾闻句践国，昔有鸱夷子。","沼吴收隽功，扁舟五湖里。","又闻越东山，安石真奇士。","一局别墅棋，失笑屐折齿。","缅怀百世风，可以肃顽鄙。","峨峨禹穴山，滔滔浙江水。","山川今犹昔，宁无安与蠡。","为我谢二公，幸为苍生起。"],"title":"送赵宰之上虞  其二"}
