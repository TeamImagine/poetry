{"author":"黄庚","id":160389,"strains":["○平仄平仄，平○平平平。","平平仄仄平，仄仄平仄平。","仄平仄仄仄，○仄平平平。","平平仄平仄，平平仄平平。","平平仄仄平，仄仄○平平。","平平仄平仄，仄仄平平平。"],"paragraphs":["庭前有高树，风挠无停枝。","寒鸦噤不鸣，夜半环树飞。","托身未得所，三匝情依依。","高飞犯霜露，低飞触茅茨。","乾坤岂不容，振羽将安之。","徘徊恋明月，顾影徒伤悲。"],"title":"古意"}
