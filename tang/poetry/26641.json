{"author":"刘沧","id":26641,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["古寺萧条偶宿期，更深霜压竹枝低。","长天月影高窗过，疏树寒鸦半夜啼。","池水竭来龙已去，老松枯处鹤犹栖。","伤心可惜从前事，寥落朱廊堕粉泥。"],"title":"题古寺"}
