{"author":"苏轼","id":193641,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","平仄平平仄仄仄，仄平仄仄仄平平。"],"paragraphs":["挺然直节庇峨岷，谋道从来不计身。","属纩家无十金产，过车巷哭六州民。","尘埃辇寺三年别，樽俎岐阳一梦新。","他日思贤见遗像，不论宿草更沾巾。"],"title":"陆龙图诜挽词"}
