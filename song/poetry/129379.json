{"author":"李曾伯","id":129379,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["试从沙渚入荆城，十里金堤掌样平。","晓露香留红芰湿，午风清逐白蘋生。","柳边系马频酤酒，沙际呼鱼旋作羹。","所欠直惟佳客耳，明朝能辍暇偕行。"],"title":"简项仲宗游亭皋"}
