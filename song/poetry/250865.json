{"author":"刘才邵","id":250865,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["沟塍流水已源源，还有余波及众川。","焦稼顿苏苗薿薿，涸池重见叶田田。","休疑两种分干湿，且喜修罗罢铠鋋。","平籴莫将同上熟，恐教闾井却骚然。"],"title":"次韵黄元授喜雨诗"}
