{"author":"郑刚中","id":252351,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["积水翻深畎，轻舠遍远湾。","鸣榔时拨刺，挈网乱斓斒。","贩妇贪趋市，渔翁喜动颜。","输他鸥鹭饱，烟际不胜闲。"],"title":"民入钱抱儥公库东塘决水取鱼甚盛渔翁谓抱儥者贩妇则旁午于塘上者皆妇人也"}
