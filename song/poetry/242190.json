{"author":"李正民","id":242190,"strains":["仄平平仄平平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["谢公今起为苍生，樽酒相看只细倾。","戏彩鲤庭窥丽藻，披云鲸海属新晴。","感时华髪萧萧改，致主丹心皎皎明。","从此灵台应偃伯，共知堂上有奇兵。"],"title":"徐大谏道漳南与舍弟倡和次韵  其二"}
