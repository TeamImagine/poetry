{"author":"刘克庄","id":115137,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["松风地籁瀑天绅，下有苔矶著老身。","僵卧从教茅屋破，放歌不犯玉台新。","陶元亮可羲皇上，管幼安非汉魏人。","酒禁近来开一线，霜天便觉满怀春。"],"title":"徐洪二公再和二诗余亦随喜  其三"}
