{"author":"王洋","id":251482,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["近无邻曲杂尘氛，远有声名海内闻。","白雪两眉谁顾我，青铜三百拟邀君。","波涛入笔潮千尺，义勇横胸士六军。","早办林间茅一把，与君分坐看晴云。"],"title":"赠郑季洪季洪屡以诗文见示"}
