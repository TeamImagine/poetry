{"author":"李弥逊","id":253146,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平平仄平。"],"paragraphs":["雨足郊原长稻孙，竹舆去路踏秋芬。","近村篱落低临水，直面峰峦半出云。","晚径无人重着履，夜堂有酒更论文。","兹游清绝羲皇上，少借风烟为沐薰。"],"title":"次韵国村送游黄山之作  其一"}
