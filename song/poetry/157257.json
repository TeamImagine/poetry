{"author":"陈襄","id":157257,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄仄平。","仄平平仄平平仄，仄仄平平仄仄平。"],"paragraphs":["闻说庐山对县楼，蒲鱼聊足奉晨羞。","宽心便是无声乐，省事还同不系舟。","服药养真须少病，看经遮眼自忘忧。","所嗟无计随亲膝，日与儿孙衣彩游。"],"title":"送太君之建昌"}
