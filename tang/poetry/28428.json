{"author":"陆龟蒙","id":28428,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄平平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["各将寒调触诗情，旋见微澌入砚生。","霜月满庭人暂起，汀洲半夜雁初惊。","三秋每为仙题想，一日多因累句倾。","千里建康衰草外，含毫谁是忆昭明。"],"title":"寒夜文宴得惊字"}
