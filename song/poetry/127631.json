{"author":"方岳","id":127631,"strains":["平平仄仄仄平平，仄仄平平仄仄平。","平仄仄仄平仄仄，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["皇天老眼定何居，祸酷如公古亦稀。","鸩毒不令猜叔子，药家谁实死颜畿。","人心纵崄难清白，世变不磨真是非。","毕竟若为书史册，暮江倚徙泪沾衣。"],"title":"悼祭酒徐仁伯  其一"}
