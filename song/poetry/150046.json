{"author":"方回","id":150046,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["卷轴年深碎破时，我能补苴以完之。","惊逢大桁重华典，喜见由庚束皙诗。","王会周篇汲郡冢，儒生秦颂泰山碑。","装潢作手今无敌，消得朝天驲骑驰。"],"title":"赠存古杨茂盛卿"}
