{"author":"田况","id":68387,"strains":["仄仄仄平平，平仄○平仄。","平平平仄○，平平平仄仄。","仄仄仄仄平，平仄仄仄仄。","平仄仄平平，平仄仄平仄。","仄○平仄仄，仄仄平平仄。","○平仄平仄，平仄○仄仄。","仄仄仄平平，平仄仄平仄。","仄仄仄○仄，○平平仄仄。","平平仄平仄，仄仄仄平仄。","平平平仄平，平平仄平仄。"],"paragraphs":["丽日照芳春，良会重元巳。","阳滨修祓除，华林程射技。","所尚或不同，兹俗亦足喜。","门外盛车徒，山半列鄽市。","彩堋飞镝远，醉席歌声起。","回头望城郭，烟霭相表里。","秀色满郊原，遥景落川涘。","目倦意犹远，思余情未已。","登高贵能赋，感物畅幽旨。","宜哉贤大夫，由斯见材美。"],"title":"成都遨乐诗二十一首 三月三日登学射山"}
