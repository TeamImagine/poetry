{"author":"陈棣","id":19011,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["武定文明过十秋，光芒无复见旄头。","身更万变心方壮，位极千官宠更优。","贺厦阻趋丞相合，分符假守子陵州。","长生不老何须祝，元是丹台第一流。"],"title":"代上时相生辰  其四"}
