{"author":"仇远","id":164127,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["想君不欠买山钱，要学骑馿孟浩然。","拂袖径行轻万里，著书直待后千年。","林泉短褐凄将老，斋馆孤灯耿不眠。","明旦履霜何所向，大茅峰顶看芝田。"],"title":"用韵答萧济翁"}
