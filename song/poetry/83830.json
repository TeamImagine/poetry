{"author":"姜夔","id":83830,"strains":["仄平平平平○○，平平平仄仄仄平。","仄平仄○仄仄仄，○仄平平仄平仄。","仄平仄○平○平，仄平仄仄平平平。","平平仄平仄仄仄，平平仄仄平平平。","平○仄平○平仄，平平仄仄平平仄。","平仄平平仄仄平，平○仄仄平平仄。","平平平仄仄平平，○仄平平平仄平。","仄平仄仄平仄仄，平○○○仄平仄。"],"paragraphs":["老乌栖栖飞且号，晨来枝上啄楮桃。","楮桃已空楮叶死，犹啄枯枝觅虫蚁。","老乌赋分何其贫，未啼已被邻公嗔。","吁嗟老乌不自省，墙头屋上纷成群。","吴中贵游重鹦鹉，千金远致能言语。","花底红绦郑袖擎，盘中碧果秦宫取。","天生灵物得人怜，过者须来鹦鹉边。","老乌事事无足录，人间犹传夜啼曲。"],"title":"乌夜啼"}
