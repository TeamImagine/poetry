{"author":"张耒","id":216607,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["衰疲久厌五更朝，每愧冥鸿在泬寥。","顾我尘冠雕旧鬓，爱君山桂长新条。","文词画虎工逾拙，世味春冰老益消。","只欲归依香火社，高堂时听法音潮。"],"title":"次韵秦七寄道潜"}
