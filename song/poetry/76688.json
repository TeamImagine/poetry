{"author":"赵蕃","id":76688,"strains":["仄仄平仄仄平○，平仄平平仄仄平。","仄仄平平平仄仄，○○平○仄○平。","平平仄仄仄平仄，仄仄平平平仄平。","平仄仄平○仄仄，仄平平仄仄平平。"],"paragraphs":["要令多病也身轻，安得晨风永昼清。","瑟瑟泉流沿涧响，疏疏松吹转空鸣。","生平旧隠藓踪合，老至危途蓬鬓生。","松柏后雕闻古语，若何秋菊敢齐名。"],"title":"书怀二首  其一"}
