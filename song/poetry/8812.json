{"author":"张嵲","id":8812,"strains":["仄仄平仄仄，仄仄平仄平。","仄仄仄平平，仄仄平仄平。","平平仄平仄，仄仄平仄平。","平平仄平平，仄仄○？平。","平平仄平仄，仄仄○仄○。","仄○仄仄仄，平平仄平平。","平平仄平平，仄仄仄仄○。","仄仄仄平仄，仄仄平仄平。","仄仄仄平仄，仄平○仄平。","仄仄仄仄仄，平○仄平平。","平平仄平平，平平仄仄平。","仄平平仄仄，仄仄平仄平。","平平平仄○，○平仄○平。","仄仄仄仄平，仄平仄○平。","仄○平平仄，仄仄○平平。","○○仄○平，平仄仄仄平。","○平○仄平，仄仄仄仄平。","仄仄仄仄仄，仄仄○平平。","仄仄仄○平，仄平平仄平。","平平仄仄？，仄仄平仄平。","平○仄○仄，平仄○仄平。","仄平仄平仄，仄平仄仄平。","？仄仄平仄，平平○仄平。","仄仄仄仄仄，平平仄？平。","平○仄仄仄，仄仄仄仄平。","平平仄○平，○仄仄仄平。","仄仄仄平仄，仄仄平仄○。","平平仄平平，平平仄平平。","平仄○○仄，仄仄平○○。","仄仄平仄仄，平仄平平平。","平平仄○仄，○平仄仄○。","平平平仄仄，仄仄平平平。","平平○仄仄，平平仄平平。","○仄平仄仄，仄平仄平平。","平平仄仄仄，平仄○平平。"],"paragraphs":["积雨连日夜，敢谓今旦晴。","绿彩泛林端，爱此朝景明。","晨炊肃徒驭，结束方上征。","千岩屹穹隆，万壑临峥嵘。","谁知有微迳，在此苍翠屏。","昔闻五尺道，驰心已伶俜。","今朝复何朝，冒此绝险行。","侧路不容足，下瞰千仞坑。","步武一蹉跌，陨身如建瓴。","避地本爱死，兹行岂偷生。","篮舆仗伧人，崎岖信所经。","下为崖石碍，上苦萝蔓撄。","阴岩多沮洳，泥苔汏相仍。","薄暮雨欲来，白云起如蒸。","稍观前山暗，已复如悬绳。","行行入中林，心悸万鼓鸣。","三泉如雪翻，竞泻石上声。","值此绝世景，避贼难为情。","路转复临川，浊流方满盈。","波神恣桀𪉑，势欲丘壑平。","雄张拥行潦，河渎将抗衡。","我方媚斯水，敢夸海若名。","叫度雨逾急，山烟深杳冥。","舍棹即绝壁，扶持陟碐层。","经行细石坠，十步九战兢。","羊肠与三涂，其险莫与京。","叱驭匪前哲，但觉微命轻。","须臾至田家，茅茨耿清灯。","篝火燎衣湿，坐使愁虑并。","夜雨喧客耳，羁梦何由成。","平明起长望，重阴竟四瞑。","嘉禾垂垅病，恶木连山荣。","兵荒兼岁恶，吁嗟此黎氓。","泥水方自蔽，出门谅何能。","穷居未觉苦，篱外长峰青。"],"title":"上二溪山"}
