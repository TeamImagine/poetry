{"author":"释克勤","id":224253,"strains":["○平仄仄，仄仄仄平。","仄仄○平，仄○仄仄。","仄仄仄平○仄，平仄平仄仄平。","仄仄仄仄平○，仄仄仄平○仄。","仄平仄○仄仄，仄仄平平，○仄仄仄仄仄仄仄仄。","仄仄平仄仄，仄仄平平仄。","仄仄仄○○，仄平○仄仄。"],"paragraphs":["当阳有路，祖佛共知。","觌面相呈，见闻不隔。","万象不能藏覆，千圣无以等阶。","活鱍鱍绝承当，浄裸裸无回互。","直饶棒如雨点，喝似雷奔，犹未动着向上阙棙在。","瞎却诸圣眼，哑却山僧口。","日午打三更，面南看北斗。"],"title":"偈五十三首  其二三"}
