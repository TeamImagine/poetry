{"author":"陆文圭","id":166230,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。","平仄平平仄平仄，平平仄仄仄平平。"],"paragraphs":["故人天上调金鼎，应念先生苜蓿盘。","博士不烦重讲席，拾遗无复叹儒冠。","蓬莱海阔还须险，太华峰高不道寒。","茅屋三间老书客，逢人懒问日长安。"],"title":"送朱鹤皋入京"}
