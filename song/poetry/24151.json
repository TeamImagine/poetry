{"author":"宋祁","id":24151,"strains":["平平仄○仄，仄仄仄平平。","仄仄平平仄，平平仄仄平。","○平仄平仄，仄仄仄平平。","平仄平平仄，平平仄仄平。","平○平仄仄，平仄仄平平。","仄仄○平仄，平○仄仄平。"],"paragraphs":["穷阎久藏疾，有客独回轮。","密契瞻松茂，羁怀慰蓼辛。","犹龙八才子，嗅雉一畸人。","藜藋仍开迳，樵苏赖庶贫。","吾僚青眼旧，今世白头新。","尚倚王阳仕，终弹屋帻尘。"],"title":"喜刁从事见过"}
