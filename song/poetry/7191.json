{"author":"王之道","id":7191,"strains":["仄仄平平仄平仄，平仄仄平平仄仄。","仄平仄仄仄平仄，平仄○平仄○仄。","仄平平仄平仄平，仄仄仄仄平仄仄。","平平仄仄仄仄仄，仄平仄仄仄平仄。","仄平仄仄仄仄仄，仄仄平平仄平仄。","平平平仄仄○平，仄仄平平仄平仄。","○平仄仄平平平，○仄平平仄平仄。","仄○仄仄仄仄仄，仄仄平平仄○仄。","仄平仄仄平平仄，仄仄平平仄平仄。","平平平仄仄仄○，仄仄平平平仄仄。","平平平仄仄仄仄，平仄○○平仄仄。","平○仄仄平仄仄，平仄平平仄仄仄。","仄○仄仄仄仄仄，仄○平平仄平仄。","平平仄仄仄平仄，仄仄○平仄平仄。","仄○仄平○仄仄，平平仄仄仄仄仄。","平平仄仄平平平，平仄平平仄仄仄。"],"paragraphs":["小隠山林大朝市，夫子命轩良有意。","仕途捷径固无取，泉石膏肓亦犹次。","不知朝隠谁得之，我恐曼倩为近似。","公卿百执各有职，岂容妄隠但充位。","古人禄仕所不免，意在全身近于智。","庄周梅福此其流，吏隠之名可无愧。","沈君有弟今休文，咳唾成章数千字。","耻从举子事进取，逸韵高情寓吟醉。","乃兄宦达方强仕，翠竹停鸾想风致。","君侯才业伯仲间，退以求名名亦遂。","方今尧舜理四海，岩穴弹冠求自试。","朝廷既治群吏肃，何处堪为隠者地。","不如市隠最得策，大胜山林自憔悴。","花源缭绕转红绿，竹洞深沉入幽邃。","我闻此风颇健羡，图成未可日月冀。","他时傥作江西游，兄曰能来访予季。"],"title":"沈汤辅隠轩诗"}
