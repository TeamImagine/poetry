{"author":"陈与义","id":3223,"strains":["平仄平平平，仄平仄平平。","仄平平平仄，平仄仄仄平。","平平仄平平，仄仄平平平。","仄平平平仄，仄仄平仄平。","○平仄平仄，仄仄平○平。","平平仄仄仄，仄仄平平○。","仄平平仄○，仄仄仄仄○。","平平仄仄仄，平○○○平。","平平仄○仄，仄仄仄仄平。","平仄仄仄仄，仄仄仄平平。"],"paragraphs":["云叶垂鸡竿，雪花眩鸾旗。","一天丰年意，飘入万寿卮。","茫茫玉妃班，影乱千官仪。","也知楼头喜，舞态方自持。","教坊可怜女，面赤婆娑时。","天公一笑罢，未觉风来迟。","小儒惊伟观，到笏不敢吹。","归家得细说，平分遗妻儿。","茅檐玉三尺，坐玩可乐饥。","生活太冷淡，侑以一篇诗。"],"title":"端门听赦咏雪"}
