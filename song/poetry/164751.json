{"author":"谢翱","id":164751,"strains":["平○仄仄平仄仄，仄仄仄平○仄仄。","平平平仄平平平，仄仄仄仄仄仄平。","仄平平仄平平仄，平平仄平平仄仄。","平平○仄平○平，○仄平○仄仄平。","○平仄仄平平仄，平平○○仄仄平。","仄平仄仄仄平仄，平仄平平仄平仄。","平平仄仄平平平，平仄○仄平平平。","仄平仄仄仄仄仄，仄仄○仄平仄仄。","平平仄仄仄○仄，○仄仄平平仄仄。","仄仄仄仄平仄○，仄仄○仄平○○。"],"paragraphs":["吴中众史今代画，不独画人兼画马。","唐生家住金华云，对予独肯画古人。","夕阳西下东流水，纷纷古人呼不起。","东都留守吴中豪，王府勋僚旧俊髦。","当时气薄阴山日，勾陈苍苍太白高。","百年水竭海尘土，谁见凌烟拂蛛罔。","霜髯磔磔开清新，仿佛犹带黄河冰。","忽疑稍会怒色止，或可从傍窥谏纸。","唐生见我泪如洗，颇忆古人今不死。","俟我气定神始闲，命笔更起唐衣冠。"],"title":"赠写照唐子良"}
