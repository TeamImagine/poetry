{"author":"李石","id":20336,"strains":["平仄仄仄仄平平，仄平平仄仄仄平。","平平仄平仄仄仄，平平仄仄平○平。","仄仄仄仄平仄仄，平○仄平仄平仄。","平平仄平仄仄平，平仄仄仄平平仄。","仄平平平平仄平，仄平仄仄平仄平。","仄平仄仄平仄○，仄仄○仄平平平。","平平仄仄仄仄仄，仄○平平仄○仄。","仄平仄仄○○平，仄仄仄仄平平平。"],"paragraphs":["天上妥雨水鸣渠，一龙任责固有余。","今年水来雨不集，彭民不及江中鱼。","以堰致水高百尺，灵湫在渊烁红日。","彭民怨龙不怨人，龙则有职谁之失。","九峰仙官梅子真，豢龙有术龙不嗔。","去年作堰今请湫，二者兼得苏彭民。","东湖别驾但捧腹，卧听萧萧响疏竹。","往来莫便轻泥涂，软脚有酒为君沽。"],"title":"赠杨尉送湫水"}
