{"author":"张纲","id":245295,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["万籁沉沉夜色幽，倚楼长啸杂吴讴。","干时不利羞鱼沫，廪食无功类鼠偷。","已欲忘言聊卒岁，尚余豪气独悲秋。","麹生胗味真吾友，谁解招呼与解愁。"],"title":"次韵彦章秋夜有感"}
