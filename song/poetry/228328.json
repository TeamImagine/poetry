{"author":"释德洪","id":228328,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["湖水行歌鸭绿新，吴音清软十分真。","但知客子幽情快，不管游人醉眼瞋。","戈昔曾闻能倒日，笔今犹喜解收春。","剩将诗句藏深箧，归去须知展玩频。"],"title":"廓然再和复答之六首  其三"}
