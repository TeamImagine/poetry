{"author":"白居易","id":17771,"strains":["平，仄仄，平平。","平仄仄，仄平平。","平仄平仄，仄平仄○。","○平平仄仄，○仄仄平平。","平仄仄○仄仄，仄○仄仄平平。","仄○平仄仄平仄，仄仄○○仄仄平。"],"paragraphs":["诗，绮美，瓌奇。","明月夜，落花时。","能助欢笑，亦伤别离。","调清金石怨，吟苦鬼神悲。","天下只应我爱，世间唯有君知。","自从都尉别苏句，便到司空送白辞。"],"title":"一字至七字诗"}
