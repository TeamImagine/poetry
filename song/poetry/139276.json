{"author":"陈著","id":139276,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["结约登临百里深，流连风雨一窗阴。","新寒镫火照清梦，绝静山林生古音。","此日与君相别处，有天知我不言心。","归途步步须回首，苍壁擎云几万寻。"],"title":"杖锡山别前人"}
