{"author":"田锡","id":112089,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["风骚夐古少知音，本色诗人百种心。","顺熟合依元白体，清新堪拟郑韩吟。","搜来健比孤生竹，得处精于百炼金。","唯我与君相唱和，天机自见不劳寻。"],"title":"览韩渥郑谷诗因呈太素"}
