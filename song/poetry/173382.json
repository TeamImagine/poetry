{"author":"文同","id":173382,"strains":["仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["学术深沉久未施，晚登台省世方知。","诗章好奏周文庙，字法宜磨魏武碑。","禁掖便当提大笔，名藩犹自拥高麾。","应怜共试金坡者，答飒浑如郑鲜之。"],"title":"送张宗益工部知相州"}
