{"author":"郭印","id":250095,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。"],"paragraphs":["半秋云物扫遥天，对月凭栏一怃然。","明夜半规应尽满，此时清赏更无前。","琼楼颇觉三山近，玉斧谁将七宝连。","我欲乘风霄汉上，坐令凡骨变真仙。"],"title":"和史守八月十四日月二首  其二"}
