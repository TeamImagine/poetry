{"author":"曾几","id":249214,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["公家伯仲世名流，画省归来共乐忧。","稍喜对床听夜雨，永怀扇枕作凉秋。","谁言小草能蠲忿，未信闲花可疗愁。","惟有埙箎发清吹，渠侬无厌亦无求。"],"title":"次忧字韵"}
