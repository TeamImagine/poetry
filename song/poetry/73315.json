{"author":"赵蕃","id":73315,"strains":["仄仄平平仄，平平平仄平。","平平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["望望龟峰寺，行行番国船。","林深寒日薄，沙迥晚风颠。","能赋思孙楚，同行有惠连。","好诗相拨触，才尽不能宣。"],"title":"闰月二十日离玉山八月到余干易舟又二日抵鄱阳城追集途中所作得诗十有二首  其九"}
