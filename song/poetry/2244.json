{"author":"宋庠","id":2244,"strains":["仄仄仄平仄，仄仄平仄平。","仄平仄平仄，平仄平平平。","平仄○平仄，平平平仄平。","平平仄平仄，仄仄平仄平。","仄仄仄平仄，○平○平平。","仄仄平仄平，平平仄○○。","仄仄平仄仄，平平平仄平。","○平仄仄仄，仄仄平仄平。","仄仄平仄平，平仄○○平。","平仄仄平仄，仄仄平平平。","○平仄仄仄，仄仄○仄平。","仄仄平仄仄，仄仄平仄平。","仄平仄平仄，○仄平平平。","仄仄仄平仄，平○平仄平。","平平仄仄仄，平仄○平平。"],"paragraphs":["履至谨冬祀，摄职叨上公。","洗心奉明诫，祗宿城南宫。","芳岁正遒莫，熙阳殊未融。","西郊淡颓景，北牖来朔风。","骛野骋归兽，缘云号征鸿。","夕坐无晤言，情条结深衷。","自抚韦布陋，奚堪廊庙崇。","观瞻动众目，跼蹐愁我躬。","自古经纬才，因势犹污隆。","夔禹值虞奋，孔墨遭周穷。","如何一介士，蔑著横草功。","仰被天宇施，遂济人爵丰。","较能劣涓{土盍}，荷宠逾华嵩。","物理自非是，神鉴安可蒙。","区区谢病志，终冀回天聪。"],"title":"冬至摄事南郊斋宫感怀作"}
