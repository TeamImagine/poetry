{"author":"赵鸣铎","id":78627,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["匹马飘然似转蓬，一年两度过湘东。","襟间润带黄梅雨，枕上凉生苦楝风。","亟亟穷途将底用，区区苟禄有何功。","输他燕坐长厅老，默对浓香丈室中。"],"title":"寄萍乡密老"}
