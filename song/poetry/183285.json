{"author":"刘攽","id":183285,"strains":["平平仄平仄，○仄仄○仄。","仄平仄平平，仄仄○仄仄。","仄平○仄○仄平，仄平仄仄平平平。","仄○○仄仄仄仄，仄○仄仄○平平。","平平仄仄平仄平，仄仄仄仄平平平。","仄○平仄仄仄仄，仄平仄平○仄平。","仄平○平仄仄仄，平平平仄平仄仄。","○平平平○仄平，仄平平仄平平仄。"],"paragraphs":["晨霜落川水，行子自相趣。","帝城桂为薪，斗米胜白玉。","丈人乘老犹爱书，十年厌直承明庐。","汉廷三最得予告，此行亦是思鲈鱼。","沙头打鼓朝发船，捩柂已见江湖天。","落帆京口望北固，此溪此山如宛然。","壮年封侯岂不好，金朱祇令夸者道。","闻公东冈长万杉，采芝何似商山老。"],"title":"刁景纯得假还丹阳"}
