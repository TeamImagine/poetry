{"author":"胡寅","id":12117,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["累旬不见孙夫子，闻学神农阖户眠。","药物谅能收近效，精神应复类癯仙。","欲趋丈室求高论，恐费华池溉下田。","指日春风动花柳，也须乘兴慕斜川。"],"title":"简奇父"}
