{"author":"陈造","id":59343,"strains":["仄仄平平平仄平，平平平仄仄平平。","平平仄仄平仄仄，仄仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["鹊语晨檐灯夜花，双鱼随客到寒家。","交情从昔金可断，别梦即今天一涯。","风雨对床他日意，雪霜欺鬓与时加。","阅人半世花开谢，更觉松筠耐岁华。"],"title":"寄陈居仁二首  其一"}
