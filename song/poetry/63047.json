{"author":"薛季宣","id":63047,"strains":["仄仄仄平仄，仄平○仄平。","平平仄平平，仄平仄平平。","仄仄仄平平，仄仄平平平。","仄仄仄平仄，平仄平仄平。","仄仄平仄平，○○仄平○。","仄仄仄平仄，仄仄平平平。"],"paragraphs":["溽暑欲成雨，密云犹在郊。","开窗挹凉飙，远山见林梢。","木叶已成阴，野鸟鸣啁啁。","镜静碧池湛，清冷无混淆。","会意纷万途，钱荷贯丛茭。","寂坐一堂上，默默神明交。"],"title":"开窗"}
