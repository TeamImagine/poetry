{"author":"沈与求","id":250494,"strains":["仄仄平平仄仄平，平平仄仄仄平仄。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["岁月如驰鬬隙驹，星星著鬓故欺予。","身宜丘壑长经梦，语到轩裳辄废书。","扃步共嗟妨远趾，清沟自觉映污渠。","黄麻白简公心事，此去声名定不虚。"],"title":"行简用前韵见贻复和酬之"}
