{"author":"司空曙","id":7739,"strains":["平平平仄平，○仄仄仄○。","平平平仄仄，仄仄平平仄。","仄仄仄平平，平平仄平仄。","仄仄仄平平，仄平○仄○。","平平仄平仄，仄仄平平仄。","平仄仄○平，仄平平仄仄。"],"paragraphs":["悠悠多路岐，相见又别离。","东风催节换，焰焰春阳散。","楚草渐烟绵，江云亦芜漫。","送子恨何穷，故关如梦中。","游人尽还北，旅雁辞南国。","枫树几回青，逐臣归不得。"],"title":"送程秀才"}
