{"author":"虞俦","id":62163,"strains":["平仄平平仄仄平，仄平平仄仄平平。","仄平平仄平平仄，仄仄仄平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["谁与天公沃亢阳，洒尘微雨仅毫芒。","只忧南亩频年旱，敢爱北窗通夕凉。","何物兴云须蜴蜥，几时舞野定商羊。","会当直入雷霆室，戏掉狂车下大荒。"],"title":"十六日云气薄阴晚有雨微甚夜间颇凉恐明日未必有雨也"}
