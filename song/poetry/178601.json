{"author":"鲜于侁","id":178601,"strains":["平平仄仄平平仄，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["羹藜寂寞天随子，换酒风流贺季真。","淡水论交自忘味，道腴充实不知贫。","万钱纵侈轻豪贵，三寿优游萃燕宾。","奔走每怜饶俗状，谪官犹作会中人。"],"title":"和司马君实安之以诗二绝见招作真率会光以无从者不及赴依韵和呈"}
