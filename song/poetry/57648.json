{"author":"梅尧臣","id":57648,"strains":["仄仄仄平平，仄平仄平仄。","仄仄仄○○，平仄平仄仄。","平仄仄平仄，平仄平平仄。","仄○仄平平，平仄平仄仄。","平仄平平平，仄仄○仄仄。","○平平平仄，平平仄平仄。","平平仄仄仄，平仄平仄仄。","平仄仄平平，平平○仄仄。"],"paragraphs":["蔼蔼尚书郎，出为二千石。","伯父历将相，兄弟皆烜赫。","前罢永嘉守，民俗遮阡陌。","独将海松归，夸与都下客。","今去乌江边，寂寞空旧迹。","当求虞姬草，无风舞随拍。","城头可旷望，千里波月白。","俱助使君欢，平时遗吏责。"],"title":"送陈郎中知和州"}
