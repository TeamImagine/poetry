{"author":"王之道","id":7449,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["醉中行草绾秋蛇，十载风棂忆旧家。","朋旧乱多从鬼录，诗书闲益富生涯。","稻塍绿合迷秧马，沙嘴潮回下钓车。","归去西畴新雨足，饭秔应不羡胡麻。"],"title":"和张公仪"}
