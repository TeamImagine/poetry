{"author":"刘沧","id":26599,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["十二岚峰挂夕晖，庙门深闭雾烟微。","天高木落楚人思，山迥月残神女归。","触石晴云凝翠鬓，度江寒雨湿罗衣。","婵娟似恨襄王梦，猿叫断岩秋藓稀。"],"title":"题巫山庙"}
