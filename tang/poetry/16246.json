{"author":"白居易","id":16246,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["西州彼此意何如，官职蹉跎岁欲除。","浮石潭边停五马，望涛楼上得双鱼。","万言旧手才难敌，五字新题思有余。","贫薄诗家无好物，反投桃李报琼琚。"],"title":"岁暮枉衢州张使君书并诗因以长句报之"}
