{"author":"仲并","id":16143,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不记江城分袂初，几年东北望门闾。","寒温一纸无非便，忧病千端自作疏。","莫忘折梅寻胜事，悬知视草报初除。","及兹郡舍多闲日，早著山中未了书。"],"title":"送郑公老少卿赴吉州三首  其三"}
