{"author":"陆游","id":34843,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["苍寒千疉拥官居，吏退凭高乐有余。","尽日烟云穷变化，入秋草木渐凋疏。","朱弦静按新传谱，黄卷闲披累译书。","聊与邦人共无事，吾僚不用笑迂疏。"],"title":"千峰榭宴坐"}
