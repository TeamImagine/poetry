{"author":"曾巩","id":173983,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["每觉西斋景最幽，不知官是古诸侯。","一尊风月身无事，千里耕桑岁有秋。","云水醒心鸣好鸟，玉沙清耳漱寒流。","沉烟细细临黄卷，疑在香炉最上头。"],"title":"凝香斋"}
