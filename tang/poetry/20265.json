{"author":"章孝标","id":20265,"strains":["○仄仄平平，平○仄仄平。","平平平仄仄，平仄仄平平。","仄仄○平仄，平平仄仄○。","仄平○仄仄，仄仄仄平平。","仄仄平平○，平平仄仄平。","仄平平仄仄，仄仄仄平○。","平仄平○仄，平平仄仄平。","仄平平仄仄，平仄仄平平。","平仄平平仄，平平仄仄平。","平平仄平仄，平仄仄平平。"],"paragraphs":["驱使鬼神功，攒栽万树红。","熏香丹凤阙，妆点紫琼宫。","宝帐重遮日，妖金遍累空。","色然烧药火，影舞步虚风。","粉扑青牛过，枝惊白鹤冲。","拜星春锦上，服食晚霞中。","棋局阴长合，箫声秘不通。","艳阳迷俗客，幽邃失壶公。","根柢终盘石，桑麻自转蓬。","求师饱灵药，他日访辽东。"],"title":"玄都观栽桃十韵"}
