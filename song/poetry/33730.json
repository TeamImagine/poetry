{"author":"陆游","id":33730,"strains":["平○仄仄仄仄平，仄仄平仄○平平。","平平仄○仄仄仄，平仄平仄仄仄○。","平平○仄平仄仄，仄仄仄平平仄平。","平平仄仄仄平仄，仄平仄仄平平平。","○平平仄仄仄仄，平仄仄仄平平平。","平平仄仄平仄○，○平平仄平平平。","平平平平仄平仄，仄仄仄仄平平平。","仄平仄仄仄平仄，平仄仄平平仄仄。"],"paragraphs":["身如病鹤短翅翎，雨雪飘洒号沙汀。","天风忽吹不得住，东下巴峡泛洞庭。","轩皇张乐虽已矣，此地至今朝百灵。","雄楼岌嶪镇吴楚，我来举手扪天星。","帆樯才放已隐隐，云气乱入何冥冥。","鼋鼍出没蛟鳄横，浪花遮尽君山青。","黄衫仙翁喜无恙，袖剑近到城南亭。","眼前俗子败人意，安得与翁同醉醒。"],"title":"岳阳楼"}
