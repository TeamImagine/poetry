{"author":"寇准","id":188971,"strains":["平平仄仄仄平平，仄仄仄平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["寥寥长日掩松关，白首忘机古寺间。","香烬石房终晓讲，叶堆莎径忆秋山。","澄泉心地清无染，野鹤精神老更闲。","孤坐有谁同此意，白云空见渚禽还。"],"title":"赠惠政上人"}
