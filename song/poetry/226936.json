{"author":"赵鼎臣","id":226936,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平仄仄，仄仄平平仄仄平。"],"paragraphs":["喜报征车已罢休，解鞍聊足放眉头。","异时安石难高卧，此日相如固倦游。","花恨春迟方半吐，云欺风弱未全收。","正须麹糵相料理，万斛舟中试拍浮。"],"title":"美之得免西行喜甚以韵见报因贺之美之尝许候得报即置酒故见于卒章"}
