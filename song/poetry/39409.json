{"author":"陆游","id":39409,"strains":["仄仄仄仄平，仄仄平仄平。","平仄○仄○，仄仄平仄平。","平平仄仄平，仄平仄平平。","平○○平平，仄仄仄仄平。","平平平仄仄，仄仄仄仄平。","平○仄仄仄，平仄○平○。"],"paragraphs":["仕宦遍四方，每出归愈贫。","寒暑更质衣，笑倒邻里人。","今年作史官，坐糜太仓陈。","无如思归何，日夜望绝麟。","区区牛马走，龊龊虮虱臣。","恩深老不报，肝胆空轮囷。"],"title":"杂兴十首以贫坚志士节病长高人情为韵  其一"}
