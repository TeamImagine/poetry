{"author":"洪刍","id":224613,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["闻说岩隈閟宝坊，后车无客自徜徉。","人如冬日熏肌暖，句与官梅触鼻香。","随蝶未容寻枕上，观鱼且喜得濠梁。","梦魂飞过水东去，落日寒山一带长。"],"title":"游东禅寺  其一"}
