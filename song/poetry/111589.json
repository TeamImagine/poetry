{"author":"刘克庄","id":111589,"strains":["仄○仄平平，平仄仄仄仄。","平○仄平仄，仄平仄平仄。","平平平平平，仄仄平平仄。","仄平仄仄平，平平平平仄。","仄仄○仄仄，仄仄○仄仄。","平平平仄仄，仄仄仄平仄。","平○仄仄仄，仄仄仄平仄。","仄仄仄平平，仄仄仄平仄。","仄平○仄○，平仄仄○仄。","仄平仄平平，仄仄平仄仄。"],"paragraphs":["水患被东南，陵谷倏变易。","朝犹万家聚，夕为一沙碛。","非惟齐民灾，亦是诗人厄。","鹳鸣鲁望田，蛙跳周颙宅。","稚子衣露骭，处士泥没膝。","厨人需米盐，匠氏索材甓。","先当缮井灶，次议补篱壁。","自古托天公，讵肯怨河伯。","后村空劝缘，诗不一钱直。","莫愁草堂赀，必得檀越力。"],"title":"周天益由福侨剑水灾毁室辄奉小诗劝缘"}
