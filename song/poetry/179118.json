{"author":"苏颂","id":179118,"strains":["仄仄平平仄仄平，平仄仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["出拥朱轓就镇雄，须句封国济亭东。","干旄光动奎躔外，阃节权并鲁分中。","两绶雕鹰纹异绣，半符鱼虎佩兼铜。","朝廷慎重惟良选，定有能声惬帝衷。"],"title":"送李留后赴镇天平"}
