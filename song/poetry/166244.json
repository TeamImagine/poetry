{"author":"陆文圭","id":166244,"strains":["平仄平平仄仄平，仄平仄仄仄平平。","仄平平仄○平仄，平仄平平仄仄平。","平仄仄平平仄仄，○平平仄仄平平。","仄○平仄平○仄，仄仄平平仄仄仄。"],"paragraphs":["燐草原头十七霜，宛丘改卜日辰良。","可怜先轸如生面，疑住灵均不死乡。","抔土岂能埋宿愤，遗民聊与发幽光。","护丧诸子皆称孝，万室他年置墓傍。"],"title":"挽晋千户"}
