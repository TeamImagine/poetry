{"author":"曹勋","id":12608,"strains":["仄○仄仄平平○，平○平仄平平平。","平平平平仄仄仄，仄仄仄仄平平平。","仄平平平○仄仄，平平仄仄仄平平。","平平仄平仄仄仄，平平仄仄平平平。","仄平平仄仄仄平，仄仄仄仄平仄平。","平平仄仄平仄○，仄仄仄仄仄仄平。","平平仄仄仄平平，平○仄仄平平平。","平平仄平仄仄仄，○平仄仄平○平。"],"paragraphs":["客中乍喜暄风回，徐行东郭嘉惟梅。","萧萧千竿缭秀色，粲粲万玉明芳蕤。","海山飞仙堕萼绿，珠珰缟袂令人疑。","须臾四山下倒景，华姿照眼无纤疵。","主人才气世所知，意谓澹坐徒尔为。","杯槃错落光陆离，与客揖此玉一围。","锵然韵语压邹枚，清思彻骨歌无归。","它时尚容嗣此赏，冠巾乱插无迎随。"],"title":"和李提举山宫梅"}
