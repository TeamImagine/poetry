{"author":"黄庚","id":160506,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["徙倚吟阑傍野塘，古谯莲漏滴更长。","月阶夜静蛩声切，竹院秋深鹤梦凉。","坐挹水风侵袂冷，眠分花露满身香。","浩歌欲溯明河去，醉唤天孙织锦囊。"],"title":"月夜次修竹韵"}
