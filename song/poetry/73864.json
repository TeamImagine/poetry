{"author":"赵蕃","id":73864,"strains":["平平仄仄平仄平，仄平仄仄平仄平。","仄平仄仄平仄仄，仄仄平仄○平平。","平平平仄平仄平，仄仄仄仄仄仄平。","仄○平仄平仄仄，仄仄？仄仄仄平。","平○仄仄仄仄仄，仄仄仄仄平平平。","仄○仄仄仄仄仄，○○仄仄○平平。","平平仄仄平○仄，仄仄平平○仄平。","平平仄仄仄仄仄，仄仄○仄平平平。"],"paragraphs":["梅花照耀山下村，旧居不返伤我魂。","破苔履迹谁复扫，定要风雨参成昏。","祇今环堵聊自存，亦有独树背竹园。","骤看疑是云母薄，细睇迺识玉体温。","裴回竟使不忍去，步遶直欲穷晡暾。","是中有句郁莫吐，如禅未悟参多门。","须臾月上花且落，四顾无人相与言。","经年取酒藉地饮，饮醉更觉山林尊。"],"title":"有怀故居梅花"}
