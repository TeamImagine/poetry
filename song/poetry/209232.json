{"author":"柳安道","id":209232,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["平波数顷万峰前，一片丹青画不全。","幽榭小桥横翠水，茂林修竹锁轻烟。","绮罗弦管追欢地，雪月风花烂醉天。","争奈及瓜归觐去，湖山无复苦留连。"],"title":"题共乐堂"}
