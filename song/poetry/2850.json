{"author":"宋庠","id":2850,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["汉枌遗产接东陂，舒啸行吟失旧期。","岭上孤猿惊别久，山中芳草怨归迟。","鲋波希润宁堪待，龙断求丰忍自欺。","负郭已荒金未佩，天涯浩叹满隆墀。"],"title":"久客怀故里"}
