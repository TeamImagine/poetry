{"author":"杨亿","id":210397,"strains":["仄○平仄仄，平仄仄平平。","仄平平平仄，平平仄仄平。","平平平仄仄，平仄仄○平。","平仄平○仄，平平○仄平。","平平平仄仄，仄仄仄平平。","平仄○平仄，平○仄仄平。"],"paragraphs":["土膏初脉起，东作向农时。","隐辚雷车转，霏微雨足垂。","龙蛇争奋跃，桃李渐离披。","流润先从叶，余波更及私。","讴谣耕父喜，渗漉稻畦滋。","连夜空阶滴，愁吟水部诗。"],"title":"中春喜雨"}
