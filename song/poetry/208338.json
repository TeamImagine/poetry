{"author":"黄叔达","id":208338,"strains":["仄仄平平仄仄平，仄平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["日转溪山几百遭，厌闻虎啸与猿号。","笙歌忽把二天酒，风雨犹惊三峡涛。","已作齐民寻要术，安能痛饮读离骚。","看君自是青田质，清唳犹堪彻九皋。"],"title":"次韵答清江主簿赵彦成"}
