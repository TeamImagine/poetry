{"author":"杨时","id":215132,"strains":["仄平平仄○平平，仄平仄仄平仄平。","○平仄仄仄平仄，仄仄仄仄平平平。","平平平平仄仄仄，仄仄仄仄平平平。","平仄仄仄仄仄仄，平仄仄仄平平平。","平平仄仄仄平仄，平仄仄仄平平平。","平平仄仄仄仄仄，仄仄○仄平平平。","平平仄仄仄平仄，○仄仄仄○平○。","平平仄仄平平仄，仄仄平仄平○平。"],"paragraphs":["杜陵头白长昏昏，海图旧绣冬不温。","更遭恶卧布衾裂，尽室受冻忧黎元。","诗人穷愁自古尔，岂若种艺依青门。","嗟予老懒世不用，穷巷久雨无高轩。","虫鸣鸟噪感时节，嫠不恤纬羞前言。","残章断简弃不录，自愧潢潦无根源。","君胡衮字富褒饰，三复妙语将谁论。","知君独负青云器，欲使饥者名长存。"],"title":"向和卿览余诗见赠次韵奉酬"}
