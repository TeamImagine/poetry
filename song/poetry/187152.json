{"author":"刘挚","id":187152,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一夜风声海沸腾，束衣寒屋赴晨兴。","云吹惨澹天西月，马踏玲珑雪底冰。","吏事不堪年老大，归怀那复病侵凌。","遥知宴息庵中梦，正在仙门第八层。"],"title":"行虞城县早起寄公秉"}
