{"author":"陆游","id":41760,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四座无哗听我歌，百年生计一烟蓑。","清尊潋潋犹狂在，白发萧萧奈老何。","远适安能缩地脉，高眠聊足养天和。","吾徒看尽人间事，莫爱车前印几窠。"],"title":"醉中示客"}
