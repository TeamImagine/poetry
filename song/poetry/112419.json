{"author":"张咏","id":112419,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["蓼丛疏淡老相宜，移傍清流曲岸西。","红穗已霑巫峡雨，绿痕犹带锦江泥。","吟狂不觉惊幽鹭，立困翻疑在旧谿。","官满便应离此去，可怜心绪更难齐。"],"title":"新移蓼花"}
