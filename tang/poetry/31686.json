{"author":"郑谷","id":31686,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["暖戏烟芜锦翼齐，品流应得近山鸡。","雨昏青草湖边过，花落黄陵庙里啼。","游子乍闻征袖湿，佳人才唱翠眉低。","相呼相应湘江阔，苦竹丛深春日西。"],"title":"鹧鸪"}
