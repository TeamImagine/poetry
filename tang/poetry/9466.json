{"author":"权德舆","id":9466,"strains":["仄仄平平平仄仄，仄仄○平仄平仄。","平平仄平仄仄平，仄平仄仄平仄仄。","平平仄仄仄仄平，仄平平仄平仄○。","仄仄平○平仄仄，仄平平仄平平平。","仄仄平平平仄○，平平平仄平平仄。","仄平平仄仄平平，平仄平平仄平仄。","平平仄仄○仄○，○平仄仄○仄平。","平平○仄○平仄，平仄平○平仄平。","平平仄仄平平○，仄平仄仄平平仄。","平仄○平仄仄平，平平仄仄平平仄。","平仄平平仄仄平，○平平仄仄平○。","平平仄仄平平仄，仄仄○平仄仄平。","○仄仄平○仄仄，仄平平仄平平仄。","平○平○仄平平，仄仄○平平仄仄。","仄仄平平仄仄○，仄平平○仄平平。","平仄平○仄仄仄，平平仄仄仄平平。"],"paragraphs":["昔住邯郸年尚少，只是娇羞弄花鸟。","青楼碧纱大道边，绿杨日暮风袅袅。","婵娟玉貌二八余，自怜颜色花不如。","丽质全胜秦氏女，藁砧宁用专城居。","岁去年来年渐长，青春红粉全堪赏。","玉楼珠箔但闲居，南陌东城讵来往。","韶光日日看渐迟，[摽]梅既落行有时。","宁知燕赵娉婷子，翻嫁幽幷游侠儿。","年年结束青丝骑，出门一去何时至。","秋月空悬翡翠帘，春帏懒卧鸳鸯被。","沙塞经时不寄书，深闺愁独意何如。","花前拭泪情无限，月下调琴恨有余。","离别苦多相见少，洞房愁梦何由晓。","闲看双燕泪霏霏，静对空床魂悄悄。","镜里红颜不自禁，陌头香骑动春心。","为问佳期早晚是，人人总解有黄金。"],"title":"薄命篇"}
