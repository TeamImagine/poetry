{"author":"释居简","id":91497,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["眇如丝粟便悠然，漥玉深中浅注泉。","再晕不知前夜月，才生便乐此中天。","群分自笑如儿戏，聚育谁偏得母怜。","罔罟不来斯可乐，洋洋何必泳长川。"],"title":"杯中鱼子"}
