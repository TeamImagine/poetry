{"author":"郭祥正","id":192319,"strains":["仄仄仄仄平，仄平平平平。","平平仄平平，仄仄○○平。","仄仄○仄平，仄平平仄平。","仄仄平平仄，平仄平平平。","平仄仄○平，平平仄平平。","平平平仄平，○仄仄仄○。","仄仄○仄平，平仄仄仄平。","仄仄○仄平，仄平仄仄平。","仄仄仄平仄，仄平仄平平。","平平○平平，仄平平仄平。","平平平仄仄，平仄平平平。","平平仄平平，仄仄平仄平。"],"paragraphs":["五岁养育恩，一朝随埃尘。","琅琅读书声，在耳犹如新。","哽哽临绝言，唤爷眉屡颦。","永痛卑栖邑，医脉非良真。","微疾遽夭殇，吾家失麒麟。","嗥天天莫知，拊地地不闻。","泪迸睛欲枯，肠断鼻愈辛。","汝卧长夜台，我孤大梦身。","后嗣复谁望，有车已摧轮。","佳雏堕危巢，异芳零短春。","黄泉无白日，青冢多愁云。","哀弦写悲歌，吊汝冥漠魂。"],"title":"哭子点"}
