{"author":"释行海","id":145935,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["几度怀归浙水东，无端又下白云中。","当窗石色寒留雨，出洞猿声静带风。","崖底碧烟生暮景，树头红子落晴空。","酷怜后夜芗林月，照我思君处不同。"],"title":"和馨果二友见寄韵"}
