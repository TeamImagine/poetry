{"author":"张耒","id":215701,"strains":["平平仄仄平平仄，平仄平○平仄仄。","平○仄仄平仄平，仄仄平平仄仄平。","平平仄仄○○仄，仄仄平平仄平仄。","平○仄仄平仄平，仄仄？平仄○仄。","仄平仄平平仄○，平平仄仄平平平。","仄平平仄仄平仄，平仄平平平仄平。","○仄仄平○仄仄，○仄仄平○仄仄。","平平仄仄仄平平，平仄平平仄○仄。","平平○○平平仄，仄仄平平平仄仄。","平平仄仄平仄○，仄平仄仄平平仄。"],"paragraphs":["瑶池一片孤飞雪，风急身轻飞不歇。","谁将翠袖遮得归，十斛明珠换与谁。","金龟贵客迎将去，玉作辎𫐌载尘雾。","人间不解桃李心，独与琵琶自相语。","主人白头情不亲，朱楼夜锁梨花春。","愿同花落寄流水，飘出朱门随路尘。","长恐此生空已矣，从此失身轻薄子。","人生但乐两知心，谁是琼瑶孰泥滓。","莺惊中弹花辞树，蝶散蜂惊春日暮。","风光不断流水长，不知片雪今何处。"],"title":"片雪歌"}
