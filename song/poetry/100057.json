{"author":"洪咨夔","id":100057,"strains":["平平仄仄平，平仄仄平仄。","平平仄仄平，○○平○仄。","仄仄仄仄仄，仄平仄平仄。","仄○仄平平，○仄仄仄仄。","平平仄平仄，仄平仄○仄。","平平仄平平，仄仄平仄仄。","仄平仄平仄，仄仄仄平仄。","平平平仄仄，○仄○仄仄。"],"paragraphs":["江西老澹庵，高节湛秋水。","君庵亦澹名，闻其风兴起。","一径窈柏竹，八窗秀荃芷。","意行袭幽芳，燕坐鉴碧泚。","铜炉古锺磬，瓦研素屏几。","玄根息芸芸，泰宇安止止。","大羹及玄酒，不入世人齿。","床头周易在，更与参妙理。"],"title":"阮亨甫寿乐堂澹庵各一首 澹庵"}
