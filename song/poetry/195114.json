{"author":"苏轼","id":195114,"strains":["仄仄平平仄仄平，平仄仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。","仄平平仄仄仄仄，平仄平平仄仄平。"],"paragraphs":["二老长身屹两峰，常撞大吕应黄钟。","将辞邺下刘公干，却见云间陆士龙。","白发怜君略相似，青山许我定相从。","我今官已六百石，惭愧当年邴曼容。"],"title":"次韵刘景文西湖席上"}
