{"author":"王柏","id":123857,"strains":["仄平仄仄平，仄仄平仄仄。","仄平仄平○，仄仄仄平仄。","仄仄仄仄仄，仄仄仄平○。","仄○仄平仄，平平仄平仄。","平仄仄平仄，仄○平仄仄。","平平○平仄，○仄仄仄仄。","○仄仄平仄，平仄仄○仄。","○平仄平○，平仄仄平仄。","平仄平仄平，仄仄平平仄。","仄仄仄平平，仄仄仄平仄。"],"paragraphs":["化工忘惨舒，但起姑息念。","一冬漏阳和，未识六花片。","屈指不十日，冉冉岁华禅。","我闻敬岩下，梅英照清浅。","尊酒酌嘉友，薄批明月荐。","披图论人物，行子戏角战。","回首九君咏，清赏恨疏远。","从今莅新盟，谈笑恣雄辨。","多藉冰雪章，细澡尘埃面。","岁岁腊残时，检举旧公案。"],"title":"小酌敬岩梅下和立斋韵  其一"}
