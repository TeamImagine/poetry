{"author":"项安世","id":53323,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄仄平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["当时一念继元昆，谁附飞章告九阍。","天听直无多远近，地灵顿有许便蕃。","拟笺此事呈诸老，盍引斯人侍至尊。","弭旱功夫消几许，草茅犹足动乾坤。"],"title":"陈氏四芝图"}
