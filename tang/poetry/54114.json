{"author":"储光羲","id":54114,"strains":["仄平仄平仄，仄平平仄平。","仄平平仄仄，平仄平平○。","仄仄仄平仄，平平○仄平。","仄平仄平仄，仄仄平平平。","仄仄仄平仄，仄平平仄平。","平平仄仄仄，仄仄仄平平。"],"paragraphs":["一山尽天苑，一峰开道宫。","道花飞羽卫，天鸟游云空。","玉殿俯玄水，春旗摇素风。","夹门小松柏，覆井新梧桐。","自昔大仙下，乃知元化功。","神皇作桂馆，此意与天通。"],"title":"述降圣观"}
