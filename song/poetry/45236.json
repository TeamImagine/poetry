{"author":"杨万里","id":45236,"strains":["仄仄平平仄仄平，平仄仄仄仄平平。","仄平平仄仄平仄，仄仄平平平平平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["政坐诗无半点尘，天令著句锦江春。","远民蒙惠即真学，漫仕缘亲非为身。","许日相从今恨少，先生此别我谁邻。","不应更作徒劳叹，廊庙方寻密县人。"],"title":"送昌英叔知县之官麻阳"}
