{"author":"徐铉","id":314,"strains":["仄仄平平仄，平平仄仄平。","平仄平平仄，平仄仄平平。","仄仄平平平，平平仄仄平。","平平平仄仄，仄仄仄平平。"],"paragraphs":["白首栖禅者，尝谈灞浐游。","能令过江客，偏起失乡愁。","室倚桃花崦，门临杜若洲。","城中无此景，将子剩淹留。"],"title":"爱敬寺有老僧尝游长安言秦雍间事历历可听因赠此诗兼示同行客"}
