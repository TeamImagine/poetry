{"author":"文同","id":168406,"strains":["○平平仄平，○○仄平仄。","平平仄仄仄，仄仄○○仄。","平平仄仄仄，仄仄仄仄仄。","仄仄平平平，仄仄○仄仄。","平平仄仄仄，仄仄仄平仄。","平平○平仄，仄仄○仄仄。","平平仄仄仄，平仄○仄仄。","仄仄仄平平，○平平仄仄。"],"paragraphs":["峤南之武溪，其深不能测。","潭潭滀瘴疠，水色重如墨。","昏然潦雾作，上下毒气塞。","仰视高飞鸢，跕跕堕两翼。","交州恶女子，制驭费衔勒。","伊余缪兵寄，得总浪泊役。","常甘马革死，持此期报国。","卧念少游言，从之何可得。"],"title":"武溪深"}
