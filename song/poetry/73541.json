{"author":"赵蕃","id":73541,"strains":["仄平平平平，仄仄平仄仄。","仄平仄平○，仄○仄仄仄。","仄平仄平平，平仄仄平仄。","仄○仄平仄，平仄仄仄仄。","仄平仄平平，仄○仄平仄。","仄仄仄平平，平仄○仄仄。","平仄平仄平，仄仄仄仄仄。","平平平仄平，平仄仄○仄。","○平仄平仄，平仄平仄仄。","仄平○仄平，平仄仄仄仄。","平仄仄仄平，仄仄平○仄。","平○仄平平，仄仄仄仄仄。","仄○平平平，平仄仄平仄。","仄仄仄平平，仄○○平仄。"],"paragraphs":["盛时无穷民，汉诏优廪粥。","迩来诏书行，亦赍帛与肉。","荐才职诸侯，因异驾征卜。","共思急贤治，惟日有不足。","士生幸斯时，讵应隠岩谷。","盍出致吾君，尧舜其尔俗。","余孽何足云，况说故地复。","堂堂胡澹庵，夫子乃其族。","看君妙人物，门户真不辱。","必须长养成，明显待拭目。","而我本散材，谬赋支离粟。","宜从力田科，邂逅赋取菽。","敢如陶渊明，归欤托松菊。","亦有父时书，续将教人读。"],"title":"仲威复枉粥字韵诗见属甚厚不可不答"}
