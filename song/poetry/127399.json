{"author":"方岳","id":127399,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["摩挲老砚欲生衣，煞欠梅花别后诗。","明月夜怜无客共，故人心岂不吾知。","相看白眼了无忤，除却青山更有谁。","但得秫田供醉梦，世情付与烂柯棋。"],"title":"次韵王尉赠别  其二"}
