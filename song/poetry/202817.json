{"author":"释道潜","id":202817,"strains":["仄仄仄仄仄，平平仄平仄。","仄平仄平平，仄仄仄仄仄。","仄仄平平平，平平仄平仄。","仄平平平仄，平平平仄仄。","平平仄平仄，仄○平平仄。","平仄仄平平，平平仄平○。","○仄平仄平，平平仄平仄。"],"paragraphs":["积雨久不破，曾阴蔽城阙。","晓来得春风，扫荡净六合。","绰约墙头花，依微带残月。","少年谁家子，骅骝飞蹀躞。","扬鞭出郊去，逸兴生林樾。","黄鸟弄柔音，青梅已堪折。","行乐须及辰，芳时易消歇。"],"title":"春晴  其一"}
