{"author":"沈辽","id":189724,"strains":["平仄平仄平，○平仄平仄。","平平仄仄○，平平仄平仄。","平平平仄仄，仄仄平○仄。","仄仄仄平平，○平平仄仄。","○平平仄仄，仄仄○平仄。","仄平仄○仄，仄仄平平仄。","平平仄平仄，仄○平○仄。","仄仄平仄平，平○仄平仄。","仄○仄仄仄，○○○平仄。","平仄仄平平，仄仄平○仄。","仄仄仄平仄，仄平仄平仄。","平仄仄仄○，仄仄平平仄。","平平仄仄仄，平平仄平仄。","平平仄仄仄，平平平仄仄。","平平仄○仄，仄仄平平仄。","○○○仄平，仄仄平平仄。"],"paragraphs":["秋浦千万山，苍烟媚髙木。","流髟落浦中，泓澄一川渌。","江南佳丽地，六代多遗躅。","不见石城人，空余琼树曲。","长围山势壮，不驻如车毂。","道人敞重阁，却倚山阳麓。","西江泻轩外，雪浪髙如屋。","未若秋浦佳，平铺绀文縠。","水中白石烂，泛泛如孤鹜。","天外九蕖蓉，突兀揺苍玉。","太白一杯酒，杜郎满头菊。","千载忽已空，白骨埋荒谷。","齐山皓髪客，逍遥老松竹。","拏舟试一眺，时方秋气肃。","飘萧得胜意，远迩穷幽瞩。","行当乘月来，置榻山头宿。"],"title":"西禅新阁"}
