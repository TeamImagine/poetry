{"author":"韩淲","id":86172,"strains":["平○平仄平，平平仄平○。","仄平○平平，平平仄平平。","平平平○仄，仄仄平仄平。","仄平平仄平，仄仄○平平。","仄平平平平，平平仄平○。","平平仄仄仄，仄仄平平平。","○仄平仄仄，仄平○仄○。","仄平平仄○，仄仄平仄○。"],"paragraphs":["南屏金鲫鱼，苏仙昔尝观。","后来临池人，谁能散余餐。","西湖多胜处，见此心独宽。","乃知贤达游，百世留清欢。","我来秋初晴，凉风动澄澜。","洋洋复泼泼，两两时单单。","相彼纤介尔，赏音犹独难。","士生天地间，寂寞何足叹。"],"title":"南屏山看金鲫鱼思东坡"}
