{"author":"李白","id":55541,"strains":["平平○仄平，平平平仄仄。","平平仄平平，仄仄平平仄。","平仄仄仄仄，仄平○仄平。","平平平仄平，平平平仄平。","平平仄仄仄，仄仄平平平。","仄仄平仄平，平平仄平平。","○○仄平仄，平仄仄平平。","平仄○平平，平平仄仄平。","○平平仄仄，仄仄○平平。","仄平仄平平，仄仄仄平平。","平平仄仄仄，平仄平平平。","仄仄仄平平，平平仄○平。","○仄平仄仄，仄平仄平平。","平平平仄仄，仄仄平平平。","平仄○○仄，仄平平仄平。","平○平平仄，仄仄仄○平。"],"paragraphs":["天津三月时，千门桃与李。","朝为断肠花，暮逐东流水。","前水复后水，古今相续流。","新人非旧人，年年桥上游。","鸡鸣海色动，谒帝罗公侯。","月落西上阳，余辉半城楼。","衣冠照云日，朝下散皇州。","鞍马如飞龙，黄金络马头。","行人皆辟易，志气横嵩丘。","入门上高堂，列鼎错珍羞。","香风引赵舞，清管随齐讴。","七十紫鸳鸯，双双戏庭幽。","行乐争昼夜，自言度千秋。","功成身不退，自古多愆尤。","黄犬空叹息，绿珠成衅雠。","何如鸱夷子，散发櫂扁舟。"],"title":"古风 十八"}
