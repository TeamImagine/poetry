{"author":"陈宓","id":97215,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["雨后杨花扑藕芽，东君雅兴正雄夸。","酴醾叠叠能香玉，蛱蝶纷纷解舞花。","夜暖蟾光初可玩，昼长乌景未应斜。","东湖水满清明近，来看三分欲拆葩。"],"title":"横玉台"}
