{"author":"韩维","id":157352,"strains":["平平仄平平，平仄仄平仄。","○仄仄仄平，○仄○○仄。","平平仄○仄，○平仄平仄。","仄仄平○平，○平仄平仄。","平平仄仄仄，仄仄仄平仄。","平平平平平，仄仄○平仄。","平平○平仄，○仄仄平仄。","平平仄仄仄，仄仄平平仄。","○平仄仄平，仄仄？？？。","仄平仄平仄，仄○平仄仄。","仄平平仄平，仄仄仄平仄。","○平仄平平，平平仄平仄。","仄仄仄平仄，仄仄平平仄。","仄平仄仄○，平仄平平仄。","仄仄？仄仄，平仄仄平仄。","平仄平平平，平平仄平仄。"],"paragraphs":["高城面修涂，呀豁若箕口。","其右释子庐，苍柏荫庭牖。","翘翘幕中彦，疏怀脱喧垢。","结辔游禅扃，弹弦乐嘉友。","华榱翳广坐，仰视眩丹黝。","朱光羞晨樱，绀玉折春藕。","初筵颇清简，中醉稍喧糅。","歌休众管作，令发洪钟叩。","横浮或见违，义蕴□□□。","酒酣隘常见，大观资远取。","上跻危磴盘，却立土崖斗。","长川自西来，逶迤带坰薮。","绿树下成列，猎猎清风走。","侧身宇宙间，群动何纷纠。","自顾龌龊极，天地一罂缶。","安得修灵根，超然出诸有。"],"title":"与张仲巽游善护院"}
