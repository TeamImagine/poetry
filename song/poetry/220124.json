{"author":"郏侨","id":220124,"strains":["仄平平平平○平，仄平平仄平仄平。","平平仄仄仄仄平，平平仄仄平仄○。","平○仄平仄仄仄，仄平平平平○仄。","仄平仄平仄平仄，平仄平平平仄仄。","平平仄仄仄仄仄仄○，平平○仄平○平。","仄仄平仄○仄平，仄平平仄仄仄○。","仄平仄平○仄仄，平平仄仄平平仄。","平平仄仄平仄仄，平平仄平平仄仄。"],"paragraphs":["素琴之堂虚且清，素琴之韵沦杳冥。","神闲意定默自鸣，宫商不动谁与听。","堂中道人骨不俗，貌庞形端颜莹玉。","我尝见之醒心目，宁必丝桐弦断续。","呜乎靖节已死不复闻，成亏相半疑昭文。","阮手锺耳相吐吞，素琴之道讵可论。","道人道人听我语，纷纷世俗谁师古。","金徽玉轸方步武，虚堂榜名无自苦。"],"title":"为简公约赋素琴堂"}
