{"author":"孙逖","id":45673,"strains":["平仄平平仄，平○仄仄平。","平平平仄仄，仄仄仄平平。","仄仄平平○，平平仄仄平。","仄平平仄仄，平仄○平平。","仄仄平平仄，平平仄仄平。","仄平平仄仄，平仄仄平平。","仄仄仄平仄，○平仄仄平。","平平平仄仄，仄仄仄○○。","仄仄平平○，平平仄仄平。","仄○平仄仄，○仄仄平平。"],"paragraphs":["林父同官意，宣尼久敬交。","文场刊玉篆，武事掌金铙。","道合宜连茹，时清岂系匏。","克勤居簿领，多暇屏讙𫍢。","美酒怀公䜩，玄谈俟客嘲。","薄云生北阙，飞雨自西郊。","院暑便清旷，庭芜觉渐苞。","高门关讵闭，逸韵柱难胶。","枳棘鸾无叹，椅梧凤必巢。","忽闻征并作，观海愧堂坳。"],"title":"和左卫武仓曹卫中对雨创韵赠右卫李骑曹"}
