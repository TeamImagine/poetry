{"author":"潘玙","id":137330,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["曾同山友过江湄，何处清游晚未归。","沽酒□羊来好语，开笼放鹤在何时。","云方卷叶收春雨，柳未吹花点客衣。","京洛相逢宜少驻，东风杖屦好追随。"],"title":"酬朱适园访见诗"}
