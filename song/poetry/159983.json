{"author":"林景熙","id":159983,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["高名不与魄俱沈，鱼腹孤忠耿至今。","翠碣已书身后谥，寒泉犹照死时心。","神游旧月山河改，梦断疏槐风雨深。","埋骨誓终从武穆，栖霞岭树隔秋阴。"],"title":"太学同舍徐应穮誓义沈井后十年众为营墓立碑私谥正节先生"}
