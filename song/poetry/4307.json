{"author":"邓肃","id":4307,"strains":["仄○仄仄仄平仄，平平仄仄平平平。","仄仄仄平仄平仄，平○平仄○仄○。","平平平仄平仄仄，仄仄平平仄○仄。","仄平平平仄仄平，仄仄平平平仄仄。","仄平仄仄平仄○，仄仄○平平仄平。","平仄平平仄仄仄，平仄仄仄仄平平。"],"paragraphs":["世间杰栋俯飞翰，帘旌不动天风寒。","但得一身自安逸，谁思寒士三万间。","东林天下推第一，净几明窗万禅客。","主人幽栖仅一枝，便觉宽容无迫窄。","一身六尺何足患，蠢动当知俱欲安。","谁识曹溪一滴许，能令法雨遍尘寰。"],"title":"东林一枝庵"}
