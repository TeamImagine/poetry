{"author":"韩淲","id":86202,"strains":["○仄平仄仄，平平仄平平。","平仄平仄平，仄仄平平平。","仄平仄仄仄，平平平仄平。","平仄平仄○，仄平仄仄平。","仄仄仄平仄，平平仄○平。","平平平○平，平仄平仄平。","平仄仄仄仄，平仄仄仄平。","平○平仄仄，平仄仄仄平。","仄仄仄仄仄，平○仄平平。","平平仄平仄，平仄仄仄平。","平平仄○平，仄仄平仄平。","仄仄仄○仄，平仄仄平平。","平平仄平仄，仄仄平平平。","仄仄仄仄仄，仄仄平平○。","仄平仄○仄，仄平仄平平。","○平仄平仄，○○○仄平。","仄仄仄○平，平平仄平平。","平平仄平仄，○仄仄仄平。","仄仄仄平仄，平仄平仄平。","仄仄仄平平，平○○平平。"],"paragraphs":["三代之学废，专门竞成家。","经隔千百年，孔庙徒奢夸。","我朝跨两汉，斯文惟有涯。","天下书院中，赐书几五车。","石鼓亦佳处，湘流带长沙。","衡山为其冲，南国无以加。","猗与庆历盛，风化浃迩遐。","州县俱养士，开设始足嘉。","或困举子习，沉思实堪嗟。","公卿比涂出，歆艳孰敢哗。","淳熙二三贤，使节连帅牙。","葺彼旧遗事，丘记镇淫哇。","青春复来守，讲道方萌芽。","古意忽不嗣，政治由隆污。","只今数间屋，定知未倾斜。","如君肯交我，分教且及瓜。","杳渺上重湖，霜风动梅花。","它乡莫回首，空使望眼赊。","岁月信逾速，人事纷攫拏。","勉勉俪前修，无缪毫厘差。"],"title":"送郑元老教授衡州"}
