{"author":"梅尧臣","id":57222,"strains":["仄仄仄平平仄平，仄平平仄仄平平。","仄平平仄○平仄，平仄仄平平仄平。","○仄仄平○仄仄，仄平仄仄仄仄平。","平○仄仄平平仄，平仄平○仄仄平。","仄仄平平○仄仄，仄○平○仄○平。","仄平仄仄○平仄，平仄平平○仄平。"],"paragraphs":["在昔有言无不雠，故于嘉咏岂宜休。","出奇吴国将能战，探隠汉宫人戏阄。","吹笛梦来犹记曲，爱歌老去未忘讴。","车中变服为秦客，头上南冠学楚囚。","日永欢呼遗博齿，夜深谈论废更筹。","海陵已有从游约，今欲西归且榜舟。"],"title":"依韵和偶书相留"}
