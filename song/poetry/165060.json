{"author":"罗升","id":165060,"strains":["仄平平仄仄，平仄仄平仄。","平平仄平仄，仄仄仄仄仄。","仄仄平仄平，○仄仄仄仄。","平平仄平仄，仄仄○平仄。","平仄平平平，平仄平平仄。","仄○平平平，仄仄仄仄仄。","仄仄仄仄平，仄仄仄仄仄。","仄仄仄仄平，仄仄仄○仄。","平仄平仄平，平仄平仄仄。","仄仄平仄仄，平仄平仄仄。","？平平仄平，平仄仄平仄。"],"paragraphs":["野人何所赠，金粟眩双目。","吾庐幸徒壁，恐受贾祸速。","熟视心始平，中有稻一斛。","开囊带风露，入釜间黄绿。","云碓明珠跳，甆椀幽兰馥。","已分先农余，不假惠伯卜。","侑以手种松，领此一岁熟。","大笑老杜陵，橡栗款空腹。","天不怜万民，何以生百谷。","所惧风雨疾，翻使风雨覆。","倘无飘泊忧，田舍有余福。"],"title":"食新稻"}
