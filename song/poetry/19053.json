{"author":"陈棣","id":19053,"strains":["仄仄平平仄仄平，仄平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["堕地何劳顾甑盆，事同电往不堪论。","归休我愿白驹谷，登用君宜金马门。","气习肯随流俗变，笑谈如见古人存。","词源清彻如甘井，愈汲方知愈不浑。"],"title":"再用前韵三首  其二"}
