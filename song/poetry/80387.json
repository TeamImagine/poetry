{"author":"翁卷","id":80387,"strains":["仄仄平平平仄仄，平平仄仄仄平平。","平平仄平平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一轴黄庭看不厌，诗囊茶器每随身。","三年在任同仙隠，一日还家只旧贫。","种得溪蒲生似发，教成野鹤舞如人。","出门便是登山路，更要遥山翠色匀。"],"title":"次徐灵渊韵赠赵灵秀"}
