{"author":"李彭","id":231983,"strains":["平平平仄仄，平平仄平平。","平平仄仄仄，仄仄仄仄平。","仄○仄仄平，仄仄平仄平。","平平仄平仄，○仄○平平。","仄平仄平仄，仄仄平仄平。","平平仄仄仄，仄仄平平○。","平○仄仄仄，仄仄仄仄平。"],"paragraphs":["江州持月旦，严于亚夫营。","君为倒屣客，濩落四坐惊。","我从鄂沔来，会面邾子城。","新诗照窗几，颇复深而清。","作人有佳处，喜客家酿倾。","幽花不遣赏，未免遭讥评。","何当小拂掠，拼饮罄玉缾。"],"title":"吕信道以诗见遗作五字句报之"}
