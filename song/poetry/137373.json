{"author":"潘玙","id":137373,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["浮云富贵不关心，只向闲中寄此生。","山色四时仁者静，梅花万古圣之清。","惯临风月搜吟趣，无复江湖梦客程。","独爱邻僧常过我，一瓯茶罢事棋枰。"],"title":"山处"}
