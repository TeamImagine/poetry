{"author":"陈深","id":167442,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["众峰戴雪玉崔嵬，风定湖光镜面开。","山色可堪西子笑，溪声曾送越兵来。","天寒野水摇孤艇，日落浮图对古台。","回首风尘翳城阙，愁来谁伴倒清罍。"],"title":"雪后游石湖"}
