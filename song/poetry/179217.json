{"author":"苏颂","id":179217,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["楼台高下满仙风，疑是蓬莱象帝宫。","湖面涵虚云漾漾，山腰藏景石珑珑。","松筠影出红尘外，锺梵声来碧落中。","薄暮将归起余思，落霞飞鹜正横空。"],"title":"次韵蒋颖叔游西湖入南屏山"}
