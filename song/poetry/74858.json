{"author":"赵蕃","id":74858,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄仄平。","平平仄仄平平仄，仄仄平平平仄平。"],"paragraphs":["賸欲题诗诗不成，遣人空复附书行。","言边讵止寒温事，纸上胡能底里倾。","以我向公深有托，知公于我未忘情。","扶持未可言门户，老大相看祇弟兄。"],"title":"寄李舒州  其二"}
