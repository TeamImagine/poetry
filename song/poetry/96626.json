{"author":"陈宓","id":96626,"strains":["平平平仄仄，平平仄○平。","仄平仄仄仄，平仄○仄平。","平○平仄仄，仄仄仄仄平。","平仄仄仄仄，平平仄○○。","仄仄平平平，仄仄仄平平。","平仄仄平仄，平平仄平平。","平仄仄平仄，仄仄○仄平。","仄平仄○平，平仄平仄平。","平平○平仄，仄仄平仄平。","仄仄仄平仄，仄平平仄平。","平平仄平仄，仄仄仄仄平。","平平平○仄，仄仄仄平平。","平平仄仄仄，仄仄平仄平。","仄平平仄仄，仄仄平平平。"],"paragraphs":["延平山水窟，平生涉其粗。","距城五十里，岩壑难具模。","崔嵬通上界，突兀动地枢。","泉石自撞击，钧天恐难如。","或若轰雷霆，或若唾珠玑。","飞瀑自天下，循涯作清渠。","云是鬼神力，巧凿三丈余。","羽觞激如飞，聊助文字娱。","崇山回环合，有洞容入居。","觌面卓文笔，仰天真可书。","幽花与修竹，揜映释氏庐。","同游皆胜士，适值暮春初。","山阴未足数，直想风舞雩。","岂无休沐日，复洗红尘裾。"],"title":"上巳日游延平修禊洞"}
