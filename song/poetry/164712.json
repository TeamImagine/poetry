{"author":"谢翱","id":164712,"strains":["平平仄平平仄仄，○平平仄平平仄。","仄平仄仄仄仄平，仄仄平平平仄仄。","平平○平仄仄平，仄平仄仄平仄平。","仄平仄平○仄仄，仄仄平平仄平仄。","仄平仄仄平仄仄，仄仄平平仄平仄。"],"paragraphs":["朝阴扣舷清剡曲，暝投天姥峰前宿。","桂虫食叶露湿身，影落莓苔云矗矗。","天风吹枝断末殊，梦寻杳霭来绛车。","下车者谁藏姓氏，夜向琼台读诸子。","觉来隠隠声在耳，月白西南望为水。"],"title":"夜宿南明县斋"}
