{"author":"欧阳修","id":79332,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["由来边将用儒臣，坐以威名抚汉军。","万马不嘶听号令，诸蕃无事著耕耘。","梦回夜帐闻羌笛，诗就高楼对陇云。","莫忘镇阳遗爱在，北潭桃李正氛氲。"],"title":"寄秦州田元均"}
