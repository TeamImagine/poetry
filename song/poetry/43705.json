{"author":"范成大","id":43705,"strains":["仄平仄○平仄平，仄平仄○平仄平。","仄平平平平仄仄，平仄平平○仄平。","平平平平仄仄仄，仄仄平平仄平仄。","仄仄平平仄仄平，仄仄平平○仄仄。","仄平平仄平平平，仄仄仄平平仄平。","平平平仄仄平仄，平仄○平平仄平。","仄仄平平平仄仄，平平平仄○平仄。","仄仄平平仄仄平，平○仄仄平平仄。"],"paragraphs":["湿云不收烟雨霏，峡船作滩梢庙矶。","杜鹃无声猿叫断，惟有饥鸦迎客飞。","西真功高佐禹迹，斧凿鳞皴倚天壁。","上有瑶簪十二尖，下有黄湍三百尺。","蔓花虬木风烟昏，藓珮翠帷香火寒。","灵斿飘忽定何许，时有行人开庙门。","楚客词章元是讽，纷纷余子空嘲弄。","玉色頩颜不可干，人间错说高唐梦。"],"title":"巫山高"}
