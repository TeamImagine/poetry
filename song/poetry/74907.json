{"author":"赵蕃","id":74907,"strains":["平仄平平仄仄平，平平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["生气千年蔺与颇，生前杯酒事如何。","谁令误舍清江钓，政尔甘持绝徼戈。","有句忽成能见忆，感君知我未加诃。","晚风苦杂蝉鸣树，不谓林鶑尚有歌。"],"title":"汤莘夫用孙温叟韵见寄次韵答之"}
