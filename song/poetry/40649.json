{"author":"陆游","id":40649,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["兀兀空斋静掩扉，篝炉香细著秋衣。","檐头残雨晴犹滴，栏角羁云晚未归。","支枕口和心共语，挑灯形与影相依。","卷书未觉唐虞远，知我何妨举世稀。"],"title":"自宽"}
