{"author":"白居易","id":16125,"strains":["○平平仄仄，平仄仄平平。","仄仄平平仄，平平仄仄平。","平平仄平仄，平仄○平平。","仄仄○○仄，平平仄仄平。","○平○仄仄，仄仄仄平平。","仄仄平平仄，平平仄仄平。","平平平○仄，仄仄仄平平。","仄仄平平仄，平平仄仄○。","平平平仄仄，仄仄仄平○。","仄仄平平仄，平平仄仄平。"],"paragraphs":["衙排宣政仗，门启紫宸关。","彩笔停书命，花砖趁立班。","稀星点银砾，残月堕金环。","暗漏犹传水，明河渐下山。","从东分地色，向北仰天颜。","碧缕炉烟直，红垂佩尾闲。","纶闱惭并入，翰苑忝先攀。","笑我青袍故，饶君茜绶殷。","诗仙归洞里，酒病滞人间。","好去鸳鸾侣，冲天便不还。"],"title":"待漏入阁书事奉赠元九学士阁老"}
