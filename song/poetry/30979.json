{"author":"李流谦","id":30979,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["等闲驱雪作晴天，夹道从公立万弮。","白甚自矜梅淡𥩟，青回稍觉麦芊绵。","不知今夕真何夕，共说明年是好年。","舐鼎恐无鸡犬分，一江还我捕鱼船。"],"title":"枢相游吴园再用前韵"}
