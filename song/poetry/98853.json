{"author":"华岳","id":98853,"strains":["平仄仄平平，平平仄平仄。","仄仄仄○平，仄仄仄平仄。","平平仄仄仄，仄仄仄平仄。","仄○仄平平，仄平○仄仄。","平平仄平平，仄仄平仄仄。","平仄平仄平，仄仄平○仄。","○平平仄仄，仄仄仄平仄。","仄仄平平平，仄仄平平仄。","仄仄仄平平，○仄平平仄。","仄仄平仄平，仄仄平平仄。"],"paragraphs":["红日转檐花，飞鸣一声鹊。","鹊翅未离檐，有客拽铃索。","呼童急启户，问客意何若。","客闻笑而言，法曹参计钥。","因知鹊之鸣，报我良不恶。","知我门下人，一楗聊相托。","如公材器大，末掾岂能缚。","咫尺蓬莱宫，左右芙蓉幕。","直入凤凰池，更上麒麟阁。","贱子无所需，愿作扬州鹤。"],"title":"贺赵法曹"}
