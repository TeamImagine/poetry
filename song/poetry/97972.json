{"author":"赵汝鐩","id":97972,"strains":["平平仄仄仄平仄，仄平仄仄平平仄。","仄平平仄仄仄○，平平仄平仄仄仄。","平平○平仄仄平，仄仄仄仄平仄平。","仄平仄仄仄平仄，仄仄平平仄平平。","平平平仄仄○仄，平仄仄平仄平仄。","仄平仄仄平仄○，○仄仄平平仄仄。","仄平仄仄平仄○，仄仄仄仄平仄平。","平平仄仄仄仄仄，平○仄仄平○平。","仄平仄平仄○仄，仄仄仄○平仄仄。","仄○仄仄○平仄，仄○平仄仄仄仄。"],"paragraphs":["平生几两谢公屐，爱山爱水真成癖。","集云峰在指顾间，年来抗尘乃绝迹。","西风从臾作意登，佛境未入心境清。","九秋颢气接岚气，五里松声答泉声。","招提金碧压深窈，钟鼓四时递昏晓。","梵音独许山鸟听，禅梦不惊胡蝶遶。","土腴露饱蔬笋鲜，一粥一饭天上僧。","伊蒲供罢日卓午，浮空半是烹茶烟。","四藤欲知阁中味，万字欲参堂上意。","请将此事且姑置，坐看山雨濯晚翠。"],"title":"仰山行"}
