{"author":"杨亿","id":210455,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["北斗城南太乙祠，羽人多著九霞衣。","竹宫肃穆珠旒拜，华表飘飖鹤驭归。","遶殿步虚幢影密，登坛酌献珮声微。","质明礼毕还台去，厩马翩翩速似飞。"],"title":"次韵和承旨侍郎宿斋太乙宫之什"}
