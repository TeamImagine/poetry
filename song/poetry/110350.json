{"author":"刘克庄","id":110350,"strains":["平平仄平平，仄仄平平平。","仄平仄仄○，平仄平仄○。","平平仄仄仄，仄仄仄仄○。","仄仄○仄平，仄○平仄平。","仄仄平仄仄，仄仄平仄○。","仄仄平平平，平○仄仄平。","平○仄仄仄，仄仄平仄平。","仄仄仄仄○，仄平仄仄○。","平○仄平平，仄仄平平平。","仄平平平仄，仄仄仄仄平。","平平仄平仄，仄仄○平○。","平平平仄仄，仄仄平○○。"],"paragraphs":["兹岩视诸峰，厥状尤峥嵘。","旧为碧藓封，新有朱栈横。","縻腰尚恐坠，束炬劣可行。","外狭中乃宽，始暗俄忽明。","仰视神魄悸，俯顾形壳轻。","遂览丹炉基，微闻玉鼓声。","源深足力尽，路黑云气生。","不辨昼夜分，恍疑世代更。","尝闻学神仙，所得由专精。","岂吾诸名士，羡彼一老兵。","欣然约同志，嗣此将寻盟。","安知无白鹿，绝顶来相迎。"],"title":"戴秀岩"}
