{"author":"林俛","id":178832,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["沧海扬尘已几回，麻姑缓步此峰来。","彩云缥缈闻仙乐，绿篆淋漓锁翠苔。","仙境长留闲日月，飞仙宜号小蓬莱。","凤箫鹤驭还相待，名籍今应在玉台。"],"title":"彩云轩"}
