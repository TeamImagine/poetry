{"author":"苏舜钦","id":90341,"strains":["仄仄仄仄平平平，仄平仄仄平平○。","仄平平仄仄仄仄，平平仄仄平平平。","仄平平仄仄仄仄，仄仄仄仄仄平平。","平平仄仄平，仄仄仄仄平。","平平平○仄平仄，仄仄仄仄平仄平平平。","仄仄平仄仄仄仄，仄仄平仄仄仄平。","平平仄平仄仄仄，仄仄平仄仄仄平。","仄仄仄仄平仄仄，仄仄平仄平平平。","仄平仄仄仄仄仄，平仄仄仄○平平。","平平仄仄仄仄仄，仄仄仄仄○平○。","仄仄平平○平仄仄仄仄，平平平仄平平平。","仄平仄仄仄仄仄，平仄仄仄平平平。","○平○仄仄仄仄，仄仄仄仄平平平。"],"paragraphs":["一夜大雪风喧豗，未明跨马城南回。","四方迷惑共一色，挥鞭欲进还徘徊。","旧时崖谷不复见，纵有直道令人猜。","低头抢朔风，两眼不敢开。","时时偷看问南北，但见白羽之箭纷纷来。","既以脂粉傅我面，又以珠玉缀我腮。","天公似怜我貌古，巧意装点使莫偕。","欲令学此儿女态，免使埋没随灰埃。","据鞍照水失旧恶，容质洁白如婴孩。","虽然外饰得暂好，自觉面目如刀裁。","又不知胸中肝胆挂铁石，安能柔软随良媒。","世人饰诈我尚笑，今乃复见天公乖。","应时降雪故大好，慎勿改易吾形骸。"],"title":"城南归值大风雪"}
