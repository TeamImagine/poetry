{"author":"萧立之","id":131907,"strains":["仄平平平平仄○，○平仄仄仄仄仄。","○平平仄仄平平，仄仄○平○仄仄。","仄平仄平平○○，仄平平仄仄仄平。","平平仄仄仄仄仄，仄仄仄仄平平平。","仄平仄平平仄○，平平仄仄？平仄。","○平仄仄仄仄平，仄○平平仄平仄。","平平平仄○平平，平平仄仄平平平。","平平○仄仄○仄，平○平平仄平仄。"],"paragraphs":["半生身名今甑堕，吟肠寸斲字一个。","三年风雨楚山寒，落日行窝看草座。","藕塘著亭花中间，酒边消此半日闲。","诗成索醉坐不起，立马嚼损黄金环。","薤花簟凉残唾重，诗来破我□时梦。","长风万里一笔追，字如韝鹰欲飞动。","人生高下如风花，奎蹄未必真堪家。","村沽如水贱如土，何当携来说今雨。"],"title":"次韵答周宰"}
