{"author":"王安石","id":181420,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["画船箫鼓出都时，万里惊鸥去不追。","却望尘沙应驻节，会逢山水即吟诗。","长鱼俎上通三印，新茗斋中试一旗。","只恐远方难久滞，莫愁风物不相宜。"],"title":"送福建张比部"}
