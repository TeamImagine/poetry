{"author":"陆游","id":36117,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄仄平。","仄平平仄平仄仄，平仄平平仄仄平。","仄平仄平平仄仄，仄平平仄仄平平。"],"paragraphs":["一饥可忍万缘轻，况复幽窗疾渐平。","更事天公终赏识，欺人鬼子漫纵横。","道边尘起频障扇，门外波清剩濯缨。","不为褊心憎薄俗，客星祠下是归程。"],"title":"北窗病起"}
