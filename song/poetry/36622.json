{"author":"陆游","id":36622,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["老夫任运本腾腾，一念轩裳实未曾。","闲似苔矶垂钓叟，淡如村院罢参僧。","砚屏突兀蓬婆雪，书几青荧莲勺灯。","稚子可怜贪夜课，语渠循旧未须增。"],"title":"新凉夜坐有作"}
