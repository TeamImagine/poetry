{"author":"王禹偁","id":177299,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄仄平。"],"paragraphs":["寺墙围着碧孱颜，曾是当年海涌山。","尽抱好峰藏院里，不教幽景落人间。","剑池草色经冬在，石座苔花自古斑。","珍重晋朝吾祖宅，一回来此便忘还。"],"title":"游虎丘寺"}
