{"author":"叶梦得","id":235004,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["解作江山一月留，仲文儒雅更风流。","欲知爵跃心能喜，正爱蝉连语不休。","筑室君方论并舍，归山我已办扁舟。","交亲四海今余几，万事伤心付白头。"],"title":"蔡子因相过留逾月"}
