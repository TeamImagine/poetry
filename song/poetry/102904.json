{"author":"魏了翁","id":102904,"strains":["平平○仄平仄平，仄平仄仄平平○。","仄平仄平仄仄仄，平平仄仄平仄平。","仄平○仄仄仄○，仄平仄仄平仄平。","仄平平平仄仄仄，仄仄平仄平仄平。","仄○仄仄仄仄仄，平仄平平仄仄平。","仄平仄○○仄仄，仄仄仄仄平仄平。","仄平平○仄平仄，仄仄仄仄平平平。","仄平仄平仄仄平，平平仄仄平平○。","仄平平平仄平仄，仄平仄仄平平平。","仄○平平仄平仄，仄仄仄仄平平○。","仄○仄仄○仄仄，平仄平仄平平平。","○○○仄仄平仄，仄仄平仄平平平。","平平仄○仄平仄，仄仄仄仄平○平。","平平仄平平平仄，仄仄仄仄平○○。","平平○仄平平平，○平○仄平仄平。","○平平平仄平仄，仄平仄仄平平平。","仄平仄仄平仄平，仄仄平平仄○○。","仄平仄平仄平仄，仄仄仄仄○平平。","平平平仄仄仄仄，仄仄仄仄仄仄平。","仄平仄平仄仄仄，仄平平仄平仄○。","仄平仄平仄平平，平仄仄仄平平平。","平平仄○仄平仄，仄仄○仄○仄○。","仄平仄平仄仄仄，平仄○平平仄平。","平平仄仄仄仄仄，仄仄平仄平平平。","平平仄仄仄平仄，平平仄仄○平平。","仄平平仄仄平仄，平仄仄仄平平平。","仄平仄平平平仄，○仄仄仄平平平。"],"paragraphs":["春风吹我游锦官，客眸饱作沧江观。","鹤飞自由白日静，山来不断平野宽。","主人闻客倒屣迎，案头点易朱未干。","速呼朋俦俾接席，又遣儿女来拜前。","馆中列鼎食客众，堂后鸣钟聚指千。","客来辄留张坐饮，客醉复与开榻眠。","主人投闲六年久，禄廪不继胡能然。","问之主人笑不言，神情散朗心常闲。","向来曾于我乎贷，至今尚质黄金盘。","又闻吾兄市桥尉，假五十万青铜钱。","橐中似尔空亦屡，门外车马纷阗阗。","其间犹有不知者，误谓公子非儒酸。","谁知出分本无几，况复奉赐随分班。","知之不知吾何恤，日用饮食于其闲。","西京相裔平通侯，轻财重义无敢先。","三年田家未云久，便怀富贵讥南山。","节侯有子韦少翁，亦以明经世其传。","爵之附庸有何薄，径欲忍愧从夷蛮。","人于居约视所守，又以久近察所安。","近而不渝傥可勉，久而无怨良独难。","不须远求汉诸公，姑复近考今时贤。","虽云暂闲未尝约，一念长作膏火煎。","戚然不能以一日，宁复如君之六年。","泉无昼夜盖有本，潦有朝夕繄无源。","归来试与友朋道，言之孔易行维艰。","厥今人物眇然甚，天道岂不于君还。","友朋请书为君寿，更祝养素勤加餐。"],"title":"虞万州生日"}
