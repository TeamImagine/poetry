{"author":"方回","id":148298,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["虚翁眼暗鲁翁聋，聚散匆匆老病踪。","近已有人传我死，何期此地与君逢。","两穷未必时流识，一笑犹为造物容。","自觉平生豪故在，能挥万字饮千锺。"],"title":"别后寄赵宾旸并杨华父二首  其一"}
