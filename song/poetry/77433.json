{"author":"杨炎正","id":77433,"strains":["仄仄仄平仄仄平，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["万象供吟景不悭，文穷催入鬓毛斑。","谭犀岂止退三舍，识豹仅能窥一虨。","水落旧痕溪石出，风收新雨岭云闲。","湖山千里无逃景，都入骚人卷轴间。"],"title":"送诗卷还周益公"}
