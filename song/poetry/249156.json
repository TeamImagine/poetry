{"author":"曾几","id":249156,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["别来不寄一行书，贝叶琅函想自娱。","喜得直庐新内阁，梦成同舍旧东都。","绝知笔底鶱腾在，未省体中安隐无。","见说闽山小儿子，夤缘即罢数趋隅。"],"title":"寄何晋之直阁"}
