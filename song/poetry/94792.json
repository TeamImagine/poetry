{"author":"周文璞","id":94792,"strains":["平平仄平仄平平，平平仄仄仄仄○。","仄仄平仄仄平仄，仄平仄仄仄平平。","仄平平仄仄仄○，仄仄平仄平平平。","仄○仄○仄平仄，○仄仄平平仄平。","仄平平仄仄仄仄，平平仄平仄平仄。","仄平仄仄○○仄，仄平仄仄平平仄。","仄仄平平平仄平，平平平仄○平仄。","平平平仄○仄平，仄平平平仄仄○。","平○仄仄仄仄仄，仄仄仄平○仄平。","○平仄○仄仄○，平仄仄平平仄平。"],"paragraphs":["山人袖携古琴来，形模拙丑腹破穿。","上两金字亦残漫，自云得自十年前。","十年前宿野店间，野店岑寂无炊烟。","只将百钱乞翁媪，回买湿薪煨涧泉。","老翁持出一木段，刀痕凿痕斧痕满。","秀才望见三叹羡，学琴以后何曾见。","此是成都雷氏为，揩摩雷字分明现。","持归修治调曲成，曲成他人不肯闻。","初弹羑里可释憾，再鼓广陵如雪冤。","将归古操次第传，龙入我舟何可怜。"],"title":"古琴歌"}
