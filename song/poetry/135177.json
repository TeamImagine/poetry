{"author":"邵雍","id":135177,"strains":["平平仄仄仄，仄仄仄平平。","仄仄平仄仄，仄仄平平平。","平平仄平仄，平平○平平。","平平仄平仄，平仄平平平。","仄平平仄平，仄平平仄平。","仄平平仄平，仄平平仄○。"],"paragraphs":["尧夫喜饮酒，饮酒喜全真。","不喜成酩酊，只喜成微醺。","微醺景何似，襟怀如初春。","初春景何似，天地才絪纭。","不知身是人，不知人是身。","只知身与人，与天都未分。"],"title":"喜饮吟"}
