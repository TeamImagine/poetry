{"author":"谢薖","id":231472,"strains":["仄平仄平平，平平○平仄。","仄平○仄平，仄仄平仄仄。","仄仄仄○平，仄平○仄仄。","平平仄仄平，○仄○仄仄。","平平仄仄仄，平仄○仄仄。"],"paragraphs":["鸟能贯珠歌，花能折腰舞。","老人如帝江，识此真律吕。","撃节复长谣，急觞犹插羽。","春风已趣装，行乐更几许。","吾人但取醉，何必浪自苦。"],"title":"同董彦光陈妙音游安乐寺分韵  其二"}
