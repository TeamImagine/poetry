{"author":"洪咨夔","id":100274,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["汉廷与目策英豪，投钓知谁首掣鳌。","百日红连纶阁迥，万年枝拂禁城高。","内廊坐永风生席，辇路归迟月映袍。","西抹东涂浑忘却，一絇短雪不堪搔。"],"title":"六月五日集英殿策士从官待宣于内军器库廊"}
