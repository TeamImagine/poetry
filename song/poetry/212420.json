{"author":"王向","id":212420,"strains":["仄平平仄仄仄平，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["薜萝萦拂道𪩘斜，高入层霄残紫霞。","地长杉篁环羽盖，风兼箫鼓落仙家。","危峰自照当岩月，绝壁堪通上汉槎。","人世不知真迹好，只寻流水访残花。"],"title":"题紫霄观"}
