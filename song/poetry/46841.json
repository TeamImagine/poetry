{"author":"梅尧臣","id":46841,"strains":["平平仄仄仄，平仄仄仄平。","平平仄平平，仄平○仄平。","○○仄平仄，仄仄平平平。","○仄平平平，仄仄仄仄平。","仄仄仄仄平，平仄平平平。","仄平○○平，平仄○仄平。","平仄仄平仄，平仄仄○平。","仄仄仄仄仄，仄仄平仄平。","仄仄平仄平，○仄○平○。"],"paragraphs":["君家世典史，君复续祖为。","兰台未成书，汶阳从已知。","将行我何赠，一诵溪堂诗。","闻彼多蒲鱼，可助鼎与卮。","在昔阮嗣宗，初赴东平时。","醉扶乘蹇馿，图画犹可披。","今见国门外，徒驭不驱驰。","十里马一歇，五里车一脂。","不得同雁群，相送过寒陂。"],"title":"送司马学士君实通判郓州"}
