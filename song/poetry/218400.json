{"author":"张继先","id":218400,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["累年林下意何长，岩谷风霜亦备尝。","俗客不曾交得到，达人应未以为狂。","江亭昔造怀宁海，石屋今居似濑乡。","谁拟上饶新太守，却因朝谒到山阳。"],"title":"答太守虞察院游仙岩诗"}
