{"author":"彭次云","id":184476,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["目击烟霞昼卷舒，披榛敲石得蓬壶。","洞天日月千年久，人世尘埃一点无。","灵药难寻云缥缈，落花不见水萦纡。","使君凤阁翱翔近，谩与东山作画图。"],"title":"曾公岩和曾子宣安抚"}
