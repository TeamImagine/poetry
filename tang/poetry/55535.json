{"author":"李白","id":55535,"strains":["平仄仄平仄，○平平仄平。","○○平仄平，平仄平平○。","平○仄平仄，平仄平平平。","○仄仄○平，平平仄平平。","平平仄仄仄，仄平仄仄平。","仄仄○○仄，平平平仄○。"],"paragraphs":["松柏本孤直，难为桃李颜。","昭昭严子陵，垂钓沧波间。","身将客星隐，心与浮云闲。","长揖万乘君，还归富春山。","清风洒六合，邈然不可攀。","使我长叹息，冥栖岩石间。"],"title":"古风 十二"}
