{"author":"敖陶孙","id":83104,"strains":["仄仄仄平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["早岁纵横论九流，中年往往爱清幽。","细观梦境皆争鹿，静遣机心欲狎鸥。","池上贪闲临晋帖，灯前抱病看吴钩。","山林锺鼎从天赋，言志俱惭点与求。"],"title":"病中用杜工部江村韵"}
