{"author":"刘黻","id":141926,"strains":["平平仄平仄，仄仄平平平。","平仄仄仄平，仄○平平平。","仄仄平○仄，平○仄仄平。","仄仄仄仄○，仄仄平仄平。","平仄平仄○，仄仄仄仄平。","仄平平平平，仄仄平仄平。"],"paragraphs":["高山与流水，妙趣归之琴。","吾愧学未成，匪叹无知音。","但向胸中会，毋劳指下寻。","种菊或可茹，得酒聊复斟。","穷达非所期，动静一以钦。","发为琴之声，邈矣天地心。"],"title":"追和渊明贫士诗七首  其三"}
