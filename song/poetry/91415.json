{"author":"释居简","id":91415,"strains":["仄仄平平仄仄平，平平仄仄仄平平。","平平仄仄仄平仄，平仄仄仄平仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["镜里津津喜上眉，人情瘦瘠遁心肥。","环中小复事虚应，方外敢忘求实归。","客好洁羞南涧藻，家常草具北山薇。","难消闲里舒长日，修绠何须绊落晖。"],"title":"谢叶文昌二首  其二"}
