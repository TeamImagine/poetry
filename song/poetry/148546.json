{"author":"方回","id":148546,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["客心何日渡桑干，琐琐良难雨更难。","途潦家家逾户限，檐声夜夜过更阑。","归舟屡阻千滩涨，暑簟频惊五月寒。","会许灯花报晴信，书帷新照玉虫丹。"],"title":"次韵仇仁近梅雨"}
