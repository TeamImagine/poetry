{"author":"白居易","id":15423,"strains":["平平仄平仄，平仄仄平仄。","仄仄仄平○，平平仄仄仄。","仄平平仄仄，平仄仄仄仄。","仄平平仄○，平仄○○○。","仄平仄平仄，平平平仄○。","仄仄仄平平，平平仄○仄。","平○仄仄仄，仄仄○平仄。","仄仄平仄平，仄平平仄仄。"],"paragraphs":["经时苦炎暑，心体但烦倦。","白日一何长，清秋不可见。","岁功成者去，天数极则变。","潜知寒燠间，迁次如乘传。","火云忽朝敛，金风俄夕扇。","枕簟遂清凉，筋骸稍轻健。","因思望月侣，好卜迎秋宴。","竟夜无客来，引杯还自劝。"],"title":"苦热喜凉"}
