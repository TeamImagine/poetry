{"author":"连文凤","id":159284,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["忆昔论文向酒边，忽来二十二三年。","别离老泪深春水，今古闲愁积暮烟。","吟作南音怀越土，望穷东浦隔秦天。","梦魂不识曹娥渡，一纸相思寄客船。"],"title":"寄上虞周伯起县尉"}
