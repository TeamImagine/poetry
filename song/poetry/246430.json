{"author":"吕本中","id":246430,"strains":["仄○○仄仄仄平，仄平仄仄平平平。","平○仄仄平仄仄，平仄仄仄平平平。","平平仄仄平仄仄，○仄仄仄○○平。","平平○仄仄仄仄，仄平仄仄平平○。","平平仄仄仄仄仄，平平平仄仄仄仄。","仄平平仄仄○平，○仄平平平仄○。","平平平平仄平仄，仄○仄仄平平仄。","平平平仄仄平平，仄仄平平仄平仄。","仄平仄仄平仄仄，○仄平平平仄仄。","仄平平仄？平平，平平仄仄平平○。"],"paragraphs":["卧闻更鼓湿不鸣，晓窗但有摧檐声。","云横不放山入坐，风怒欲倒江冲城。","东家酒熟花烂漫，折简唤客留娉婷。","街头泥潦一尺许，意虽欲往无由行。","儒生活计亦不恶，蒲团坚坐到日落。","映窗香穗触凝尘，过眼文书开病膜。","明朝新晴有佳处，穏看小槛翻红药。","无双亭下一枝春，玉洁霜清未寥廓。","闭门懒出君莫笑，看汝多愁吾独乐。","故人无事倘能来，为君试举舒州杓。"],"title":"久雨路绝宾客稀少闻后土祠琼花盛开亦未果一往也"}
