{"author":"吕本中","id":246367,"strains":["仄平平仄平仄仄，仄仄仄平平仄平。","平仄平平仄仄仄，仄平平仄仄平平。","仄平仄仄平平仄，仄仄仄平仄仄平。","平仄平平平仄仄，平平平仄仄平平。"],"paragraphs":["赵郎风味春月柳，可到阮公青眼边。","秋水黏天剧空阔，晓霜扶月作婵娟。","北来好句传新雁，一夜客愁如少年。","安得琼枝更当眼，沙头同理钓鱼船。"],"title":"戏呈外弟赵才仲"}
