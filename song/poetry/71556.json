{"author":"杨简","id":71556,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄仄仄仄仄平平。","仄平平仄仄平仄，仄仄平平仄仄平。"],"paragraphs":["叶叶枝枝都教女，红红白白尽呈人。","如何自古知音少，方到而今得句新。","既遣鸟啼频嘱咐，又令鹤舞出精神。","便将天作一张纸，难画慈湖二月春。"],"title":"丁丑咏春偶成  其一"}
