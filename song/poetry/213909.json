{"author":"陈师道","id":213909,"strains":["平平仄平平，仄仄仄仄平。","仄仄仄仄平，仄○仄平平。","仄仄○仄○，仄仄平仄○。","平平平仄仄，仄仄仄平平。","仄仄○仄仄，仄○仄平平。","仄仄平平平，仄仄平○平。","仄平平仄平，○仄仄仄平。","平仄平平仄，仄仄○仄仄。","平○仄仄仄，仄仄平平○。","仄平平仄仄，仄仄○平平。"],"paragraphs":["仙人弃余粮，玉色已可欺。","小试换骨方，价重十冰磁。","灌以长白虹，渺若江海弥。","浮之端不恶，举者亦何辞。","但愧闻道晚，早从雁门师。","律部无明文，可复时中之。","汝阳佳少年，三斗出六奇。","家有持杯手，两好当一施。","风吹酒面仄，月度杯心迟。","百年容有命，一笑更须时。"],"title":"次韵苏公独酌试药玉滑盏"}
