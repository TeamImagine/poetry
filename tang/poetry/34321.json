{"author":"乔知之","id":34321,"strains":["平○仄仄仄，仄平仄平仄。","仄平平仄平，平平平○仄。","仄平仄平仄，平平仄平仄。","平仄○仄平，平平仄○仄。","仄仄仄○平，仄仄仄平平。","平平仄平仄，平仄仄平平。","平仄仄平平，仄仄平平平。","仄平仄平仄，平○仄平○。","仄平仄仄仄，平仄○平仄。","仄仄仄平平，仄平平仄仄。","平平○平仄，仄平平平仄。","仄仄仄平平，平平平仄仄。"],"paragraphs":["南庭结白露，北风扫黄叶。","此时鸿雁来，惊鸣催思妾。","曲房理针线，平砧𢭏文练。","鸳绮裁易成，龙乡信难见。","窈窕九重闺，寂寞十年啼。","纱窗白云宿，罗幌月光栖。","云月隐微微，夜上流黄机。","玉霜冻珠履，金吹薄罗衣。","汉家已得地，君去将何事。","宛转结蚕书，寂寥无雁使。","生平荷恩信，本为荣华进。","况复落红颜，蝉声催绿鬓。"],"title":"从军行"}
