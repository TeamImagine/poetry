{"author":"释元肇","id":117440,"strains":["仄○平平平仄○，仄平平平○仄○。","平平仄仄仄仄仄，仄○仄仄平平平。","平平○仄平平仄，平平仄仄平平仄。","仄仄平○仄仄平，平○○仄平○仄。","平○平平平仄仄，仄平仄仄○平仄。","仄平平仄仄平平，○平仄仄平平仄。","平仄仄仄平仄平，平平仄仄平平平。","平平仄仄仄平仄，○仄仄仄平平○。","平仄平○仄平仄，仄平仄仄平○仄。","仄仄平平仄仄平，平仄○○仄平仄。","平仄仄仄仄仄平，仄仄平仄平○平。","平仄平仄平仄仄，仄仄仄仄仄仄平。","仄平仄平平仄平，仄仄平仄平平平。","○平仄平平仄仄，仄平仄仄平○平。"],"paragraphs":["我观人生天地间，古今吁嗟行路难。","跻攀尺寸不可上，太行蜀道凋朱颜。","天台胜绝神仙录，遐方企仰倾心读。","跬步之间未暇登，多缘重耳而轻目。","胸量汪汪沧海窄，笔端旧有回天力。","莫年闲伴赤松游，兴来不负东山屐。","华顶万八千丈高，衡南泰北齐堪招。","凌风矫首欲飞举，收拾万象穷秋毫。","方广云中忽披觌，半千圣者皆相识。","妙法轰轰两涧宣，危磴蜒蜒一潭碧。","安得妙手李伯时，貌取牛背刘凝之。","猗欤樗散岩壑底，与世聿兀略不羁。","爱山只愁山可移，独许明月清风知。","兴公按图曾作赋，拂庵未到先题诗。"],"title":"和宁川王大卿寄游天台韵"}
