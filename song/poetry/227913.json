{"author":"释德洪","id":227913,"strains":["平平仄平平，仄仄仄仄平。","仄仄平仄平，○仄仄仄平。","仄仄仄仄仄，○仄仄仄平。","平○平仄平，仄仄仄仄平。","平平○平○，平仄○平平。","仄平平仄仄，平平平仄平。","仄平平平平，仄仄平仄平。","平平平仄仄，平仄仄仄平。","平平仄平仄，平仄仄仄平。","平平仄仄仄，仄仄仄仄平。","平仄仄平平，仄仄仄仄平。","仄平○仄仄，平仄仄仄平。","平平平仄仄，仄仄○仄○。"],"paragraphs":["贤为万人英，笔力挽万牛。","宝带腰万丁，封及万户侯。","彼富一二数，其实富未周。","君看清曲江，杰立万富楼。","山川占形胜，佳处横高秋。","丈人披白帢，凭栏清两眸。","凛然无求姿，一洗骄气浮。","郿坞痴肉脔，金谷酒色囚。","名均谓之富，泾渭实异流。","余穷蓄一喙，得饱事事休。","贫富若天渊，饱岂有劣优。","此诗如橄榄，初嚼欲弃投。","终然成可口，味永当见收。"],"title":"题万富楼"}
