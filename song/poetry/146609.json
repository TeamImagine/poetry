{"author":"陈舜俞","id":146609,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["玉兔光中系小桅，长虹影里倒樽罍。","一年此夜清秋半，万里无云霁色开。","月女婵娟如有旧，波神安稳亦怜才。","合须豪饮酬佳赏，不共乌台御史来。"],"title":"中秋佳月独游垂虹亭有怀胡完夫苏子瞻钱安道  其三"}
