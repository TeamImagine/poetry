{"author":"仇远","id":163876,"strains":["平平仄仄仄，仄仄○仄仄。","平平仄平仄，仄仄仄平仄。","○仄平仄平，仄仄平仄仄。","仄仄仄平平，仄仄平平仄。","平○仄仄仄，仄仄平平仄。","平仄仄仄平，平平仄平仄。"],"paragraphs":["怀人耿不寐，一夕三四起。","江东暮云合，渺渺隔秋水。","遗我诗两章，意古音粹美。","敢谓义熙余，及见黄初体。","君闲耻食粟，我出惭为米。","流品敻不同，黄河贯清济。"],"title":"答陈宗道见寄  其二"}
