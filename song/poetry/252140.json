{"author":"郑刚中","id":252140,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["人生聚散只寻常，特地关情是异乡。","夜话不知边月落，离愁还似峡江长。","抟风有力须腾上，守塞无能合退藏。","黄阁有人如见问，为言衰病忆东阳。"],"title":"送吴信叟"}
