{"author":"李贺","id":13945,"strains":["○平仄平平，仄仄平仄仄。","平平平仄平，仄平仄仄仄。","平平仄平仄，仄仄平仄仄。","？平仄仄仄，平仄平仄仄。","平平平仄仄，平仄平仄仄。","仄平平仄平，平平仄平仄。","○平平仄仄，仄仄平仄仄。","平平仄仄平，仄仄平平仄。","仄平仄平仄，仄仄平平仄。","仄仄平仄平，仄仄仄平仄。","平平仄仄平，平平仄平仄。","仄平平仄平，仄仄○仄仄。","平平仄仄仄，仄仄平平仄。","仄仄仄○仄，？仄○平仄。","平仄仄平平，仄仄仄平仄。","平仄仄仄○，仄仄平平仄。","平仄平平平，仄仄平仄仄。"],"paragraphs":["长安有男儿，二十心已朽。","楞伽堆案前，楚辞系肘后。","人生有穷拙，日暮聊饮酒。","秪今道已塞，何必须白首。","凄凄陈述圣，披褐鉏俎豆。","学为尧舜文，时人责衰偶。","柴门车辙冻，日下榆影瘦。","黄昏访我来，苦节青阳皱。","太华五千仞，劈地抽森秀。","旁古无寸寻，一上戛牛斗。","公卿纵不怜，宁能锁吾口。","李生师太华，大坐看白昼。","逢霜作朴{木敕}，得气为春柳。","礼节乃相去，憔悴如刍狗。","风雪直斋坛，墨组贯铜绶。","臣妾气态间，唯欲承箕帚。","天眼何时开，古剑庸一吼。"],"title":"赠陈商"}
