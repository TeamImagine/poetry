{"author":"陈舜俞","id":146512,"strains":["仄仄○仄仄，仄仄仄仄平。","○仄仄平平，平○仄平平。","平○仄平平，平平平平平。","仄仄平仄仄，平平仄平平。","仄仄○仄仄，平仄平仄平。","仄平平平平，仄仄平仄平。","○○仄平平，仄平仄仄平。","平仄仄仄仄，仄仄仄仄○。","仄仄仄仄平，仄仄仄仄平。","平仄仄仄仄，○仄平仄平。","仄仄仄仄仄，仄仄平仄平。"],"paragraphs":["老屋荫大井，置绠百尺修。","疏凿不知年，人其古诸侯。","源从卞山来，涓涓无时休。","旱地千里赤，渊泉独清浮。","六月如焰火，寒冽冰雪侔。","万家滨双溪，卓此名一州。","累累挈瓶人，踵门日见投。","宾至遽欲起，命酌辄复留。","岂不敌醍醐，渴疾饮以瘳。","庠序阙讲问，暗浅谁予求。","自反对井德，饮水良可羞。"],"title":"公署井诗"}
