{"author":"苏颂","id":179463,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["拥传经过白霫东，依稀村落有华风。","食饴宛类吹箫市，逆旅时逢炀灶翁。","渐使犬羊归畎亩，方知雨露遍华戎。","朝廷涵养恩多少，岁岁轺车万里通。"],"title":"奚山道中"}
