{"author":"方一夔","id":152197,"strains":["平平平平平平平，仄仄平仄平平平。","平○仄仄平仄仄，仄仄仄仄平平平。","仄平仄仄仄仄仄，平仄仄仄仄仄平。","平平仄仄仄仄仄，平平仄仄平仄○。","仄○仄仄仄○仄，平仄仄仄平仄平。","平平○平○仄仄，平平○○平平平。","平？仄仄仄平仄，平仄仄仄平平平。","平平仄仄仄仄仄，仄○平仄平仄平。","○仄平平仄仄仄，仄平仄仄○○平。","平平仄仄仄平仄，平仄平仄平平平。","仄平平平仄平仄，平仄仄仄平平平。","仄平仄仄仄平仄，平平仄仄平平平。","平平平○仄○仄，仄仄仄仄平平平。","平○仄仄仄仄仄，平平平仄平平○。","仄平仄仄仄平仄，仄仄仄仄仄平平。","仄平平仄仄平仄，仄仄平仄○平平。","平平仄仄仄仄仄，平仄○平仄仄○。"],"paragraphs":["岩峰孤尖来何雄，此地金紫山为宗。","西行百里无去处，突起峭壁高衡嵩。","一支侧走截水口，鳞甲闪闪卧玉龙。","龙来苦渴噀涧水，光芒错出千丈虹。","试缘石嶝步巉绝，圭笏琬琰来会同。","天风回声过绝顶，波涛汹汹生寒松。","银塆玉涧斲冰雪，飞雪六月声琤琮。","孤撑碧落望北极，世间无此奇绝峰。","其下仙人昔蜕骨，玉棺往往留遗踪。","昂头欲语忽飞去，时有归鹤来辽东。","住持山人子洪子，枝叶远出崖仙翁。","妙年历落出尘想，幽幽桂树生芳丛。","溪山佳胜属弹压，绮语异境争天工。","心期不与俗子偶，移文招我来山中。","剧谈抵掌振林谷，妙趣吻合比钟镛。","丈夫舒卷自常事，要令邱壑藏心胸。","他年蓄久极必泄，肤寸油云雨太空。"],"title":"岩峰寄洪复翁"}
