{"author":"宋祁","id":13791,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["博妖齐许取侯封，褒贬都归竹帛中。","三虎有无空逞辩，一狐埋伏妄贪功。","轮囷自许先枯木，首鼠何曾忌秃翁。","堪笑云罗弥薮泽，不知天外有冥鸿。"],"title":"古意"}
