{"author":"林景熙","id":159964,"strains":["平平仄仄平平仄，仄仄平平平仄仄。","仄平仄仄○平仄，仄仄仄仄平平仄。","平平仄仄○○仄，平仄平○平仄仄。","平平仄仄平平仄，○仄平平仄平仄。","平平平仄○平仄，平仄○平仄仄仄。","仄仄仄平平仄仄，仄仄平平平仄仄。","平平仄仄平平仄，仄平平平仄仄仄。","仄平平平仄仄仄，平仄平平平仄仄。","平平仄仄○仄仄，平平仄平平仄仄。"],"paragraphs":["灵丹九转无仙授，槁色千林何可救。","冻蛟出壑苍髯秀，劲气独与玄冥鬭。","秦官五辈空遗臭，陶径单传无别胄。","天寒落日啼猿狖，如见襄阳古耆旧。","花开花谢当春昼，蒲柳迎秋唯恐后。","此地不知黄落候，一盖高风撑宇宙。","贞心耿耿神明佑，六阴虽朋不敢寇。","朔风扬威雪贸贸，君子之伤君子守。","明堂一柱难独构，青牛伏龟千岁寿。"],"title":"赋冬岭孤松得秀字"}
