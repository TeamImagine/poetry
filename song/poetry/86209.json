{"author":"韩淲","id":86209,"strains":["平平仄平平，仄仄仄平仄。","○仄仄平平，仄仄仄仄仄。","仄平仄平平，平仄仄仄仄。","○○仄仄平，仄仄仄平仄。","仄平平仄平，平平仄平仄。","仄仄○○平，仄仄仄平仄。","平平平平平，仄仄仄仄仄。","平平○平○，仄仄仄平○。","○平仄平平，仄仄平仄仄。","仄仄平仄平，仄仄仄平仄。","仄平平仄平，平平仄平仄。"],"paragraphs":["金飚肃商声，皓魄丽清景。","思子泪成河，触目意莫骋。","故人有嘉招，庸敢惮造请。","行行涉大川，往往度崇岭。","一登君子堂，弥旬获规儆。","小饮兴颇浓，共学议尤炳。","章泉来诗翁，此话亦隽永。","人生长暌疏，聚集每俄顷。","兴言故山归，旱暵忧复耿。","此处虽未同，可昧寸心冏。","世涂纷爱憎，吾儒挈裘领。"],"title":"留永丰数日告归偶成五字别文叔"}
