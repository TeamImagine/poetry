{"author":"黄彦平","id":252694,"strains":["○仄仄仄平，平平○仄仄。","平平○仄○，仄仄平平仄。","仄仄平○平，仄仄平平仄。","平平仄仄仄，仄仄平平仄。","平平平仄仄，仄仄○平仄。","平平○仄平，仄仄平平仄。"],"paragraphs":["遗堞感至今，平生行乐处。","英雄除霸王，俯仰成今古。","昔日城中居，此日城边墓。","鱼龙与爵马，共尽谁能数。","悲风天末起，陌上行人去。","凄凉王仲宣，独咏登楼赋。"],"title":"乐府杂拟  其一○"}
