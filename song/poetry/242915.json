{"author":"李纲","id":242915,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["送远劳为黯淡行，西风斜日袅双旌。","舟如一叶波涛舞，滩作半天风雨声。","修竹拂云青蓊郁，圆峰对阁翠峥嵘。","如公髙义今人少，行客空余恋德情。"],"title":"谢守送别至黯淡寺"}
