{"author":"陈著","id":139435,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["早岁雄心撼不周，晚年归契老禅游。","肯除酒戒容元亮，欲答梅诗愧子由。","隠几云山长在眼，出门风雪又回头。","元宵有约慈云阁，镫火能无感旧愁。"],"title":"用前韵似龄叟"}
