{"author":"曾几","id":249137,"strains":["平平平仄仄，仄仄仄平平。","仄仄仄平仄，平平平仄平。","仄平○仄仄，仄仄仄平平。","仄仄平○仄，平平仄仄平。","仄平平仄仄，仄仄仄平平。","仄仄平平仄，平平○仄平。","○平平仄仄，平仄仄平平。","仄仄平平仄，平平仄仄平。"],"paragraphs":["蜂儿虽小物，各自有君臣。","夺食已非义，焚巢兹不仁。","杀身缘底罪，作俑定何人。","不惮高论直，宁辞远送珍。","解包颜有喜，入坐齿生津。","海错休前列，山肴且不陈。","其谁心恻怛，为汝鼻酸辛。","愿下孩虫令，恩倾雨露春。"],"title":"食蜂儿有感"}
