{"author":"韩琦","id":90952,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["几酌西禅对牡丹，秾芳还似北禅看。","千球紫绣擎熏炷，万叶红云砌宝冠。","直把醉容欺玉斝，满将春色上金盘。","魏花一本须称后，十朵齐开面曲栏。"],"title":"赏西禅牡丹"}
