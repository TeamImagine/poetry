{"author":"蒯希逸","id":24576,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一振声华入紫薇，三开秦镜照春闱。","龙门旧列金章贵，莺谷新迁碧落飞。","恩感风雷宜变化，诗裁锦绣借光辉。","谁知散质多荣忝，鸳鹭清尘接布衣。"],"title":"和主司王起"}
