{"author":"张方平","id":90054,"strains":["平仄仄平仄仄仄，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平平平仄平平。","仄平仄仄平平仄，仄仄平平仄仄平。"],"paragraphs":["西伯已招二大老，东邻更弃三仁人。","元龟遂讫商家命，白马永为周室宾。","抱器幸存天凤祀，丧邦都为牝鸡晨。","可怜长发源流远，旧国犹存庙树春。"],"title":"微子庙"}
