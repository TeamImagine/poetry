{"author":"徐积","id":185676,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["出乎志者莫如诗，商也能言得自谁。","雅颂汉时犹未远，风骚齐后若何衰。","翰林飞去秋鹰健，工部行来老骥迟。","亦有孟韩联句好，姓张员外合肩随。"],"title":"和蹇受之 诗"}
