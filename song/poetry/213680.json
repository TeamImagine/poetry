{"author":"陈师道","id":213680,"strains":["平平平仄仄，仄仄平平平。","仄○仄○平，平仄○仄平。","平平平仄仄，仄仄仄平平。","仄仄仄平仄，平仄仄平平。","平仄仄仄平，平平仄仄平。","平○仄仄仄，仄平平平○。","平平仄平仄，仄仄平平平。","仄仄仄仄仄，仄仄仄仄平。"],"paragraphs":["公诗周鲁后，曳曳垂天云。","府中顾长康，风味如麹君。","非公无此客，请寿两山樽。","叔季大儒后，偏醒亦同醺。","心与柏石坚，章成绮绣纹。","多难独不补，少戆今无闻。","时无古今异，智有功名昏。","可使百尺底，不作数斗浑。"],"title":"再次韵苏公示两欧阳"}
