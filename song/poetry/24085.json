{"author":"宋祁","id":24085,"strains":["平仄平○○，○平仄仄平。","仄○平仄仄，平仄仄平平。","仄仄平平仄，平平仄仄平。","仄平○仄仄，○仄仄○平。","仄仄平○仄，平平仄仄平。","平平平仄仄，仄仄仄平平。","仄仄○平仄，平平仄仄平。","○○仄平仄，仄仄仄平平。","仄仄平平仄，平平仄仄平。","○平仄仄仄，仄○仄平平。","平仄平平仄，平平仄仄平。","平○仄○仄，仄仄仄平○。"],"paragraphs":["圆海崇遗教，中陵育茂材。","雾从仙市合，风向舞雩来。","宝篆侔东壁，儒篇访曲台。","泮芹参上俎，燕篲拥轻埃。","鼓箧华冠聚，丘山缥帙开。","虫形浮墨沼，鼠耳绽经槐。","有客缘承乏，无庸愧滥陪。","难重汉家席，易眩鲁门杯。","学困青箱广，书愁皓首催。","空尘博士议，不称洛阳才。","高阁连云景，层城枕斗魁。","惟应仲尼冶，未惜铸颜回。"],"title":"初除直讲献内阁冯学士孙侍郎"}
