{"author":"陆游","id":39926,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["不嗔人作腐儒看，断简堆中兴未阑。","更事愈怀忧国切，苦心始觉著书难。","流泉激激人声远，修竹萧萧暑令寒。","四海诸公常共处，北窗何地著身宽。"],"title":"题北窗二首  其二"}
