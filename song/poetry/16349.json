{"author":"胡铨","id":16349,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["六代风流最永嘉，郁葱胜气隠晴霞。","折冲樽俎神俱旺，表里山河险莫夸。","几缕碧烟迷杏眼，半篙清涨减蒲芽。","歌声已得檀郎怨，四海而今再一家。"],"title":"金陵书事"}
