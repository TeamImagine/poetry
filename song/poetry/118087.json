{"author":"吴渊","id":118087,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["碧嶂千层镇一州，十年前记作斯游。","因看红杏行停辔，为濯清泉坐解裘。","怪石巉岩蹲虎豹，老松偃蹇卧龙虬。","转看转有无穷景，杖履何妨绝顶头。"],"title":"游青山  其一"}
