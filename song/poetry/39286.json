{"author":"陆游","id":39286,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["水际风生爽拂裾，比邻自集不劳呼。","昏鸦杳杳飞初定，远树离离望欲无。","新竹出林时解箨，小荷翻露已成珠。","桥东一径苍苔滑，归舍还须稚子扶。"],"title":"溪上露坐"}
