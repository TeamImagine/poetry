{"author":"张安修","id":98278,"strains":["平平仄平○仄仄，○平平仄○平仄。","平平仄仄仄平平，平仄平平○仄仄。","仄平仄○○仄仄，仄平平平○○仄。","仄平平仄○平平，仄仄平仄○○仄。","仄平仄仄平○平，仄仄仄仄平平平。","仄○仄仄仄平仄，平仄平平○平平。","仄平仄仄○平仄，仄仄平平平仄仄。","仄○仄仄仄平平，平平仄仄平平仄。","仄平平仄平平○，平仄平平○仄○。","仄○○仄平平平，平仄仄平平仄平。"],"paragraphs":["何年六丁驱霹雳，苍龙惊起穿崖石。","拏雷掣电卷波涛，来与真仙分窟宅。","上崖窅深如侧瓮，下崖谽谺如空洞。","不知泉脉从何来，百面鼙鼓长汹涌。","大灵闯首浮中流，背隠八卦开双眸。","似闻夏潦不能没，疑有神仙司诸幽。","我曾雁荡观龙鼻，半日才通涓滴水。","岂如六月散甘霖，灵泉滚滚无穷已。","惜哉埋没荒烟中，车马来稀三叠重。","若教遗向飞来峰，龙井冷泉皆下风。"],"title":"题灵龟洞"}
