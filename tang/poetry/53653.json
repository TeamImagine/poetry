{"author":"王维","id":53653,"strains":["仄仄仄平平，○○仄仄平。","仄○○仄仄，平仄仄平平。","仄仄平○仄，平平仄仄平。","平平平仄仄，平仄○平平。","平仄平平仄，平○仄仄平。","平平仄平仄，平仄仄○平。"],"paragraphs":["万国仰宗周，衣冠拜冕旒。","玉乘迎大客，金节送诸侯。","祖席倾三省，褰帷向九州。","杨花飞上路，槐色荫通沟。","来预钧天乐，归分汉主忧。","宸章类河汉，垂象满中州。"],"title":"奉和圣制暮春送朝集使归郡应制"}
