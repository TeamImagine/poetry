{"author":"邹浩","id":222300,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["甑中如见欲生尘，不待人言廪自倾。","虽阻负归同子路，且知书帖异贞卿。","邻僧市井应无迹，野雀阶除亦有情。","却想万锺安享者，孰云天地极均平。"],"title":"送米  其一"}
