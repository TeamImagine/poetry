{"author":"陆游","id":37746,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["湖上无人月自明，梦中仿佛得闲行。","庭空满地楸梧影，风壮侵云鼓角声。","世异客怀增惨怆，秋高岁事已峥嵘。","长歌忽遇骑鲸客，唤取同朝白玉京。"],"title":"梦中游禹祠"}
