{"author":"汪应辰","id":29043,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["至人阅世若云浮，来本无心去莫留。","应诏子微聊一出，如龙柱史复西游。","扁舟绿水霜天晓，夹岸丹枫泽国秋。","遥想御香清醮罢，仙鸾飞绕玉华楼。"],"title":"题清虚庵皇甫真人坦之隠居"}
