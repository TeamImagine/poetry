{"author":"席夔","id":11596,"strains":["仄仄平平仄，平平○仄平。","平平仄仄仄，仄仄仄平平。","平仄○平仄，平平仄仄平。","平平○仄仄，仄仄仄○平。","○仄○平仄，平平仄○平。","仄平平仄仄，仄仄○平平。"],"paragraphs":["共爱东南美，青青叹有筠。","贞姿众木异，秀色四时均。","枝叶当无改，风霜岂惮频。","虚心如待物，劲节自留春。","鲜润期栖凤，婵娟可并人。","可怜初箨卷，粉泽更宜新。"],"title":"赋得竹箭有筠"}
