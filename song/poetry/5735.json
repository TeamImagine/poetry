{"author":"张元干","id":5735,"strains":["○仄仄仄仄，仄平平仄○。","仄平○仄仄，平平○仄平。","仄仄○仄平，仄仄平平平。","仄仄平仄仄，仄仄平平平。","仄平○平○，仄仄平○平。","仄平○平平，仄仄仄仄平。","仄平仄仄仄，平仄平平平。","平仄仄平仄，平○平○平。","平平平仄仄，仄仄仄仄平。","平仄仄仄仄，仄仄仄仄平。"],"paragraphs":["暝色复已夕，雨声全未疏。","掩关颇嗜卧，篝灯空照书。","点滴闻瓦沟，决溜鸣阶渠。","试作华屋想，未减严城居。","大江汹波浪，旷野风号呼。","那知三家村，有此一腐儒。","是身在宇宙，何适非蘧庐。","陵谷傥迁变，楼观皆空虚。","安心无秘法，绝念忘畏途。","生死尚可处，此境固有余。"],"title":"七月三日雨不止后一日作"}
