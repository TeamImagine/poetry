{"author":"刘才邵","id":250815,"strains":["平平平仄平○平，仄平平仄平仄平。","平平平仄仄平仄，仄仄仄仄平○○。","仄平？仄仄平仄，平○平仄平平仄。","仄平仄仄平平平，仄仄平平仄平仄。","仄仄平平平○仄，仄仄仄○平仄仄。","仄平仄仄仄平平，仄○平平平仄仄。","平仄仄平平平平，仄平平平仄平平。","○平仄仄仄○平，仄平仄仄平平平。","仄平平仄平平仄，仄仄平平仄仄平。","平平仄仄平○仄，○仄仄平仄○仄。","仄仄○仄平○平，仄仄平平平仄仄。","平仄仄仄平平仄仄仄平，○平仄仄平平平。","○平仄仄仄○仄，平仄仄仄○平平。","○平仄仄平平仄，仄仄仄平仄○仄。","仄平○仄仄平平，仄仄平平平仄仄。"],"paragraphs":["寒云韬日风摇山，鹘鸼鸣噪飞复还。","黄茅枯木转萧瑟，有虎引子来其间。","一儿尽有食牛气，跑空人立肩侵耳。","一儿就乳方低身，只欲搀前不知跪。","大虎垂头蹲更促，吐舌宛如牛舐犊。","岂知爱子物皆然，但教生狞贪兽肉。","原注退之城南联，句云心贪敌无勍。","从来倚伏理难齐，一朝力尽还悲啼。","攫头衔尾遭熊豹，有眼谁云百步威。","君家画轴虽填委，难似此图有深旨。","欲令观者知观身，不在丹青畦径里。","君不见汉家豪夺聚敛臣，乘时击断屠齐民。","磨牙利吻事膏血，千载想见犹酸辛。","深文厚敛虽同苦，以酷视贪不犹愈。","可怜当路尽豺狼，独使宁成名乳虎。"],"title":"题仲兄和仲画虎图"}
