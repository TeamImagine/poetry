{"author":"陶梦桂","id":104861,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["鼓楼冈上旧坟头，又有山灵献寝邱。","万里归来生处乐，一心甘向死前休。","尽捐世事兼家事，但把嬉游当宦游。","粝饭藜羹而办得，吾衰此外更何求。"],"title":"先茔之左得生圹喜而示儿"}
