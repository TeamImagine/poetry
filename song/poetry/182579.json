{"author":"强至","id":182579,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平仄平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["功名富贵旧元台，诞日新归故里来。","绮席重张孙相阁，锦衣三照邺王台。","相望全魏荣封国，不尽清漳伴寿杯。","最是衔恩门下客，秀眉前祝落邹枚。"],"title":"韩魏公生日二首  其二"}
