{"author":"刘敞","id":174257,"strains":["仄平仄平仄，仄仄仄仄平。","仄仄仄平仄，仄平仄仄平。","仄仄平仄平，平仄○平平。","仄平仄仄平，仄仄平仄平。","仄仄仄仄○，仄平仄仄平。","仄平仄仄仄，仄仄平平平。","仄仄平平平，○○平仄平。","平仄平仄仄，仄平仄仄平。","平仄仄仄仄，平平○仄平。","平平仄○仄，仄仄平仄平。","平仄平仄平，仄仄仄仄平。","仄仄○平平，仄平仄○平。","仄仄仄平平，仄仄○仄平。","仄平平平仄，仄仄平平平。","仄平仄仄仄，○仄仄仄平。","仄○平仄平，○仄平平平。","仄仄仄仄平，○平仄○○。","仄仄平仄平，○○仄平平。","仄仄平平平，○仄平平平。","仄仄仄平仄，仄仄仄平平。","平仄仄仄平，仄平仄平平。","仄仄平平仄，仄仄平仄平。","仄仄平仄○，仄平平平○。"],"paragraphs":["鲁人贵韶濩，海鸟眩以忧。","岂不盛钟鼓，性违理自愁。","忆在田野时，终歳颇优游。","食鱼出有车，夏葛冬亦裘。","弄翰不自量，著书望孔周。","处身笑汲汲，视世良悠悠。","误及时君门，过缘名字求。","轩冕非已好，簿书反自羞。","因欲饰所短，强为妻子谋。","精神敝蹇浅，学殖谁劝修。","归卧常喟然，歳月屡以流。","愧尔从军诗，气完语更遒。","岂独古人风，远与王粲俦。","实为平生赏，若慰锺仪囚。","我年向四十，苍髪已满头。","箧中无寸书，磨灭悲蜉蝣。","念此可以惊，如何复淹留。","昔买吴下田，颇闻利锄耰。","汝宦何时归，相与寻沧洲。","处使有茅屋，出使有渔舟。","知命赞易篇，没身记春秋。","但令文章显，不愧时俗偷。","世事非所了，咄哉无夷犹。"],"title":"得汝州舍弟新诗"}
