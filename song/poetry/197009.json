{"author":"苏辙","id":197009,"strains":["平平仄平仄，平仄○平仄。","仄仄仄仄○，○平仄平仄。","平○平平平，仄仄仄仄仄。","仄○仄仄平，仄仄仄平仄。","平平仄仄仄，平仄仄仄仄。","平平○平仄，仄仄○仄○。","平仄仄仄仄，平仄○仄○。","○○仄平平，平仄仄平○。"],"paragraphs":["周公制乡礼，无有相通佐。","鼎肉送子思，烝豚出阳货。","交亲随高低，岂问小与大。","自从此礼衰，伏腊有饥卧。","乡人慕古俗，酬酢等四坐。","东邻遗西舍，迭出如蚁磨。","宁我不饮食，无尔相咎过。","相从庆新春，颜色买愉和。"],"title":"次韵子瞻记岁莫乡俗三首 馈岁"}
