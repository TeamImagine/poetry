{"author":"杜荀鹤","id":32890,"strains":["仄平仄平平仄平，仄○平仄仄平平。","仄平仄仄仄仄仄，平仄仄平平仄平。","仄仄平平仄○仄，仄平平仄仄○平。","平平○仄仄平仄，平仄仄○○仄平。"],"paragraphs":["一茎两茎初似丝，不妨惊度少年时。","几人乱世得及此，今我满头何足悲。","九转灵丹那胜酒，五音清乐未如诗。","家山苍翠万余尺，藜杖楮冠输老儿。"],"title":"白发吟"}
