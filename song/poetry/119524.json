{"author":"林希逸","id":119524,"strains":["仄仄平仄仄○平，仄仄○平○仄○。","○仄平○平仄仄，平平平仄仄平平。","仄平仄仄平平仄，平仄平平仄仄○。","○仄平○平仄仄，仄○仄仄○平平。"],"paragraphs":["诎信时也古犹今，耐事闲居且醉吟。","看破人间须具眼，驰求身外枉萦心。","乐常在我穷何有，名欲为宾见未深。","闻说君如濠上老，会当握手论升沉。"],"title":"寄题陈非潜达观堂"}
