{"author":"王汶","id":88606,"strains":["平平仄平○，仄仄仄平仄。","平平仄平平，仄仄○平○。","○平平仄仄，仄仄仄平仄。","仄仄仄仄○，仄仄平仄仄。","平平仄○○，仄仄平仄仄。","仄仄仄○平，平平仄平平。","仄仄仄仄平，平平仄平仄。","平平仄平仄，平仄平仄仄。","仄平仄仄平，平仄仄○仄。","平平仄仄平，仄仄仄平仄。","仄仄仄平平，仄○○平仄。","仄仄平仄平，仄仄仄○仄。","平平仄平平，仄仄仄平仄。","平平仄平平，○仄仄平仄。"],"paragraphs":["排云上殊庭，备物俨神道。","含酸步逶迤，积疹思遐漂。","乘风来帝旁，驾说落穷岛。","百圣集会期，万化资斧藻。","瞻前凤漂漂，顾后龙矫矫。","宝璐列中华，韶音被夷獠。","肃肃阙里墙，萋萋墓林草。","谁尸两楹梦，而复悲一老。","曩余稚养蒙，今日幸茹蓼。","超然欲径陈，窅尔竟虚抱。","育德德何成，果行行何造。","沔彼江海流，不纳此行潦。","青松露珠团，怪石紫烟遶。","千年万年垂，封树等穹昊。"],"title":"水心先生墓下作"}
