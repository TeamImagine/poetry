{"author":"虞俦","id":61933,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["骚人先自不禁秋，风雨相将作许愁。","尚有壮怀因酒到，苦无佳思慕诗休。","故乡音信新来雁，尽日笙歌谁氏楼。","满目黄花笑憔悴，未应回首没江鸥。"],"title":"旅怀上石似之郎中  其二"}
