{"author":"韦骧","id":190630,"strains":["仄平平仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["马头今日向西行，不比来时道路生。","与子联镳下长阪，无人回首望高城。","疏林积叶牛闲卧，衰草牵风兔自惊。","诗思过于归思好，征鸿斜衬落霞明。"],"title":"和孙正甫二首  其一"}
