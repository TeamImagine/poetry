{"author":"苏泂","id":95954,"strains":["仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["十年但有书题问，今日亲逢幕府开。","薤本自迎公始到，桃花应笑我重来。","何妨邂逅评诗句，不用殷勤治酒杯。","办取篮舆共吟赏，石头秋晚乱云堆。"],"title":"五和堆字韵呈孟漕"}
