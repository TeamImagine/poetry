{"author":"诸葛兴","id":103751,"strains":["仄○仄平○仄○，仄平仄平○平平。","平平仄平仄仄，○平平平仄平。","仄仄平平平？仄，平平仄平○仄仄。","平仄平仄平，平平平仄仄。","仄平仄平仄仄，仄仄仄平仄仄。","仄仄○平仄仄仄，平仄○平平仄仄。","○平仄平仄仄，平仄平平仄仄。","仄仄仄平平仄仄，仄仄○平平仄仄。","仄平平○○，仄仄平平平。","仄平平平仄仄，仄仄仄平平平。","平仄平平平，仄平平平平。","仄平○平仄仄，仄平仄平平平。"],"paragraphs":["肇三圣兮传一中，建人极兮参洪蒙。","元圭锡兮汝绩，昭华归兮汝躬。","大道公兮均嬗继，家天下兮繇姒氏。","嵩石兮发祥，讴歌兮与子。","誓甘野兮服叛，养国老兮贵齿。","席不重兮味不贰，琴瑟屏兮钟鼓置。","思皇训兮克俭，心敬承兮敢坠。","祀四百兮绵景祚，兆大横兮垂异世。","越山兮蜿蜒，镜水兮漪涟。","焕祠宫兮屹峙，肃庑祀兮愉然。","端冕兮龙章，执圭兮琳琅。","想规重兮矩叠，恍韶奏兮铿锵。"],"title":"会稽颂  其二"}
