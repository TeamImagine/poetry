{"author":"邹浩","id":221193,"strains":["平仄平平仄仄平，平平平仄仄平平。","平平仄仄平平仄，仄仄平仄仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["皇帝如天极至公，恩光来自大明宫。","归田实遂平生志，与汝难忘造化功。","料得安康无限喜，信知理数莫能穷。","吾今只候文书到，便挈囊衣迎北风。"],"title":"寄蓬菜并示柄"}
