{"author":"徐夤","id":33901,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["休向尊前愬羽觥，百壶清酌与君倾。","身同绿树年年老，事比红尘日日生。","六国英雄徒反复，九原松柏甚分明。","醉乡路与乾坤隔，岂信人间有利名。"],"title":"劝酒"}
