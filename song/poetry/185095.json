{"author":"沈遘","id":185095,"strains":["仄仄仄平平，仄仄平平平。","平平仄平仄，仄仄平仄平。","平○平○平，仄仄平仄○。","仄平仄平仄，仄仄仄仄平。","仄平仄仄仄，平仄平仄平。","仄○仄平仄，平仄○仄平。","平仄仄仄仄，仄仄平仄平。","仄仄平仄○，仄仄平○平。","仄仄平仄平，仄仄仄仄平。","仄平○平平，仄平仄仄平。","平平仄○平，仄仄仄仄平。","平平仄仄平，仄仄仄仄平。","○平仄平仄，平仄平平平。","平仄仄仄仄，平仄平仄平。","仄○仄平仄，平仄平平平。","仄平仄仄仄，○仄平平平。","仄平仄○平，仄仄仄仄平。","平仄○仄平，仄仄仄仄平。","仄平平仄仄，○仄仄仄平。","平仄仄仄仄，○○仄平平。"],"paragraphs":["我本鲁连徒，放迹江湖滨。","强兹就朝列，俯仰羞众人。","初从东观游，尚得文字亲。","晚为大农属，始与俗吏伦。","簿书异我学，勾校违我贞。","有如锻戈剑，而乃驱匠轮。","颠倒失所措，左右迷厥津。","恍不知适从，但欲逃深榛。","独幸良友朋，志尚略一均。","继今三君来，益欣得有邻。","谁云典司殊，舍次密若鳞。","谁云晤语希，牖户日屡巡。","论文必高妙，谈道皆渊淳。","挥弄麈白玉，倾倒巾紫纶。","谓应餍饥渴，宁复辞昏晨。","愿言勿有倦，行即徂秋春。","宦游固难常，出处各有循。","公等其谓何，我意益欲踆。","一朝成契阔，相望楚与秦。","高会不得再，空将寄音尘。"],"title":"五言次韵和邻几喜司马君实钱君倚章伯镇入省之作"}
