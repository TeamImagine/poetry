{"author":"韩维","id":157807,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["高轩怒马一憧憧，夫子端居寂寞中。","绿酒细斟消暇日，朱弦缓拨对春风。","官闲势利无从入，道胜纷华岂易攻。","即此便堪遗万虑，可怜夸者自穷通。"],"title":"和之美春日对酒"}
