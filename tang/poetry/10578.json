{"author":"柳宗元","id":10578,"strains":["仄仄仄平○，平平平仄平。","仄平平仄仄，仄仄仄平平。","仄仄平平仄，○平仄仄平。","仄○平仄仄，平仄仄平平。","仄仄平平○，○平仄仄平。","仄平平仄仄，平仄仄○平。"],"paragraphs":["客有故园思，潇湘生夜愁。","病依居士室，梦绕羽人丘。","味道怜知止，遗名得自求。","壁空残月曙，门掩候虫秋。","谬委双金重，难征杂佩酬。","碧霄无枉路，徒此助离忧。"],"title":"酬娄秀才寓居开元寺早秋月夜病中见寄"}
