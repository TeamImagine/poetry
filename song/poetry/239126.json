{"author":"孙觌","id":239126,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["苍云十亩护禅扃，中有金仙不死庭。","邂逅种桃规作伴，萧条对鹤两忘形。","空华闪闪风中絮，浪蕊悠悠水上萍。","珍重此君真石友，岁寒不改自青青。"],"title":"题因阇黎静节轩二首  其二"}
