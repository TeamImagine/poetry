{"author":"姚勉","id":140829,"strains":["平平仄仄仄仄○，仄仄平仄平平平。","仄平仄仄仄仄仄，仄仄仄仄平平○。","仄平仄平仄平仄，仄仄仄平平仄仄。","平平仄仄平仄平，仄平○平仄平仄。","仄平仄平仄平平，平平平仄仄仄平。","仄平平仄仄仄仄，仄仄仄仄平仄平。","平平平仄○○仄，平仄○平平仄仄。","平平仄仄平○平，？平仄○平仄仄。","仄平仄仄仄仄○，平平平仄平仄平。","仄平平仄仄平仄，○仄仄○平仄平。","仄平平仄仄○仄，仄仄仄○平仄仄。","○平平仄仄○平，仄仄平平平仄仄。","平平仄仄平平平，仄仄平仄平平平。","平平平仄平平仄，平仄仄平平仄平。"],"paragraphs":["家山已作一月疏，嘱雁为取秋风书。","雁飞竟去已几日，乃尔寂寂知何如。","晓霜雁声又东去，急起出门呼雁住。","前时嘱尔为寄书，汝今将书落何处。","雁言丈夫志非常，桑弧蓬矢示四方。","顾家安足就大事，底用屑屑悲故乡。","吁嗟来汝空中雁，黄耳犹能书往返。","飞奴解递丞相笺，鷾鸸亦传商妇简。","帛书自古倩汝传，诗人流咏知几年。","汝今何事倦来往，应我不如苏武贤。","雁言君拟乃如此，信史不如无此史。","当年常侍枉教欺，我亦安能书万里。","湖田漠漠多菰蒲，就食聊寄江南居。","书邮安得为人作，君欲觅书寻鲤鱼。"],"title":"问雁"}
