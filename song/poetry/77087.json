{"author":"马之纯","id":77087,"strains":["仄仄○平平仄平，平平仄仄仄平平。","仄平平仄仄○仄，仄仄平○仄仄平。","平仄仄平平仄仄，平○仄仄仄平平。","仄平仄仄平平仄，平仄○平仄仄仄。"],"paragraphs":["要识当时朱雀航，秦淮岸口驾浮梁。","既为铜雀施重屋，又作璇题揭上方。","波底浄涵楼阁影，桥间望断水云乡。","不知此处今何在，须有遗基在两傍。"],"title":"四航"}
