{"author":"李弥逊","id":253229,"strains":["平仄平平仄仄平，仄平平仄仄平平。","仄平平仄平仄仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["家在闽山最上头，大书髙屋榜休休。","按行松竹曾施屐，应接江山不运眸。","漫道鹤书朝赴陇，真成蚁穴梦封侯。","紫薇落笔非吾事，抚字犹堪老一州。"],"title":"行父和篇颇有过情之语次韵自叙以谢"}
