{"author":"王庭珪","id":238134,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["花逢暮境已侵寻，庭值狂风不可禁。","已卷残红随日脚，更吹嫩柳到眉心。","明朝藉地犹堪醉，小雨笼晴未作阴。","骑马访君春好在，不劳钟鼓报新音。"],"title":"和端礼惜花苦风雨之句"}
