{"author":"刘攽","id":183852,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["落帆江浦念睽携，远迹勾吴不自知。","鼠穴祇缘衔窭薮，属车空羡载鸱夷。","黄云海色迷仙境，丹叶秋风感鬓丝。","为诵延年五君咏，敢论平子四愁诗。"],"title":"寄馆中僚旧"}
