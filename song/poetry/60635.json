{"author":"许及之","id":60635,"strains":["仄仄平仄仄，平仄平平平。","平○仄平○，仄仄平平○。","平平仄○平，仄仄仄平平。","平仄仄平平，平平仄仄平。","仄仄仄平仄，○仄仄仄平。","仄仄平平仄，平平仄仄平。","仄平平○仄，仄平仄○平。","仄仄平仄仄，仄仄平仄平。"],"paragraphs":["昔者云夙驾，杨柳方依依。","今其望来思，两见秋风吹。","前乎已劳还，后此亦云归。","丹笔映螭坳，祥风动紫微。","岂不念归美，正尔畏简书。","不见居官乐，惟忧士卒饥。","昔人无遗孔，后来补深痍。","炯炯心独苦，所贵知者希。"],"title":"送盖总领上计三首  其二"}
