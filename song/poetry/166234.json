{"author":"陆文圭","id":166234,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["青山出郭两相迎，潮去潮回客子程。","门外送车今几辆，筵中祝酒已三行。","对床有弟酬佳约，拥髻何人诉别情。","桂树结花当洒扫，重来曾指白鸥盟。"],"title":"送魏叔华归杭州得行字  其一"}
