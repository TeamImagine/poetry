{"author":"白居易","id":15086,"strains":["仄仄仄仄平，平平○仄平。","仄仄仄仄仄，仄仄平仄○。","○仄平平仄，平仄○平平。","仄平仄平仄，○○仄仄平。","仄仄平平平，平仄仄平平。","平平仄平平，平平仄仄平。","平仄平仄仄，平仄○平平。","平○平仄仄，仄仄平平平。"],"paragraphs":["夙驾送举人，东方犹未明。","自谓出太早，已有车马行。","骑火高低影，街鼓参差声。","可怜早朝者，相看意气生。","日出尘埃飞，群动互营营。","营营各何求，无非利与名。","而我常晏起，虚住长安城。","春深官又满，日有归山情。"],"title":"早送举人入试"}
