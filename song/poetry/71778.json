{"author":"游九言","id":71778,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["已过清明谷雨天，燕忙鶑懒蝶蜂翾。","风和日暖才三月，花落春归又一年。","得意自应谈事业，有怀谁肯卧林泉。","荷鉏带月行歌处，付与孤踪百世传。"],"title":"暮春"}
