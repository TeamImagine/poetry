{"author":"息夫牧","id":5459,"strains":["仄平平平，平仄平○。","平仄仄仄，○平仄平。","仄仄仄平，仄仄仄平。","平平仄仄，平仄平仄。","仄平平平，○平仄○。","○平○仄，○平仄仄。","平平○平，平仄平平。","仄仄仄平，平仄平平。","仄仄仄仄，平平○平。","平仄平仄，平仄平仄。","平平仄仄，仄仄平仄。","仄仄仄○，平○仄仄。"],"paragraphs":["有琴斯鸣，于宰之庭。","君子莅止，其心孔平。","政既告成，德以永贞。","鸣琴有衎，于颍之畔。","彼之才髦，其年未冠。","闻诗闻礼，斐兮璨璨。","鸣琴其怡，于颍之湄。","二子翰飞，言戾京师。","有郁者桂，爰攀其枝。","琴既鸣矣，宵既清矣。","烘煁有炜，酒醴惟旨。","喟我寤叹，吁其别矣。"],"title":"冬夜宴萧十丈因饯殷郭二子西上"}
