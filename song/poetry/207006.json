{"author":"黄庭坚","id":207006,"strains":["平平平仄仄，平仄仄仄○。","平平仄仄平，平平平仄平。","仄仄平平仄，平平仄仄平。","平○仄仄仄，平仄仄平平。","平平仄仄平，平仄仄仄平。","○平仄○仄，仄仄仄仄平。"],"paragraphs":["春风鸣布谷，天道似劝分。","持饥望路人，谁能颜色温。","笑忆枯鱼说，诙谐老漆园。","湘累不得禄，哀怨写荃荪。","千年涧谷松，惭愧雨露恩。","思为万乘器，顾掩斧凿痕。"],"title":"圣柬将寓于卫行乞食于齐有可怜之色再次韵感春五首赠之  其三"}
