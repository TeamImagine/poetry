{"author":"李纲","id":242877,"strains":["平平仄仄平，仄仄平平仄。","仄平仄○仄，仄仄平仄○。","平平仄仄仄，仄仄仄平仄。","平平平仄○，平仄平平仄。","平平平仄仄，平仄平仄仄。","平平仄○平，仄仄平平仄。","○平○平○，仄仄平仄仄。","仄平仄平仄，○仄仄仄仄。","平平仄平仄，○仄仄平仄。","仄平仄○仄，仄仄平仄平。"],"paragraphs":["秋髙气倍清，夜静舟初泛。","露华浩如洗，月色寒可鉴。","林峦与邑屋，左右入轩槛。","晶荧星影摇，崷崒山光蘸。","风微烟羃羃，溪远波湛湛。","端疑客乘槎，坐使云河犯。","观梁且停桡，恋月愁系缆。","景幽费摹写，思妙造古淡。","吾方久于此，胜赏岂云暂。","愿同二三子，险韵时得探。"],"title":"是夜复乘泛碧斋至北溪口观新桥与兴宗志宏分题予得泛字"}
