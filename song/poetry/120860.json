{"author":"白玉蟾","id":120860,"strains":["平平○○平，平平○○平。","平○仄平平，平仄平平○。","○仄平仄○，仄仄平仄平。","仄仄仄仄仄，仄仄仄仄平。","仄仄平平○，○平平仄○。","○○仄仄仄，仄仄平平平。"],"paragraphs":["芝田长相依，瑶池长相随。","云泥共悲欢，生死同襟期。","行啄林莽间，断翅谁与医。","往者不可复，病者不得飞。","极目青云中，临风翘以思。","思深不复啄，一唳天容悲。"],"title":"孤鹤辞"}
