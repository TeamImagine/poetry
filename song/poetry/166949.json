{"author":"徐瑞","id":166949,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["鹅塘阻趁登山屐，庐阜端随下水船。","况是故人当送远，不乘清兴待何年。","英雄埋没龙长卧，道学榛芜鹿自眠。","访古归来春意动，倚峰要了看山缘。"],"title":"月湾约游鹅塘不果再约送南翁北上共了庐阜之债以诗订盟"}
