{"author":"徐延寿","id":45550,"strains":["○仄仄平仄，仄平平仄平。","○平平平仄，仄仄仄平平。","平仄仄平仄，平○平仄平。","仄平平仄仄，仄仄○平平。","仄仄○平仄，○平仄仄平。","平平仄○仄，平仄仄平平。"],"paragraphs":["摇艇至南国，国门连大江。","中洲西边岸，数步一垂杨。","金钏越溪女，罗衣胡粉香。","织缣春卷幔，采蕨暝提筐。","弄瑟娇垂幌，迎人笑下堂。","河头浣衣处，无数紫鸳鸯。"],"title":"南州行"}
