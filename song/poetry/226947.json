{"author":"赵鼎臣","id":226947,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["织女机头五色纹，裁成锦段远相存。","篇篇境界如甘蔗，一一词章是外孙。","载酒有人曾问字，谈诗无客敢登门。","可怜衰病南阳守，强驾疲牛逐后辕。"],"title":"次韵夏倪均父见和辕字韵诗六首  其三"}
