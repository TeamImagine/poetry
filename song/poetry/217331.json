{"author":"张耒","id":217331,"strains":["平平平仄仄仄平，平平仄仄○仄仄。","仄仄平仄仄仄平，平仄○仄平平平。","平平仄仄平仄○，仄平平仄仄平○。","仄仄平仄平平平，平平仄仄平平平。","仄平仄仄平平平，平仄○仄平平平。","仄平平仄仄○平，仄平仄平仄仄平。","仄○○平仄平平，平平仄平仄仄平。","仄仄仄仄平平仄，平仄平平平仄平。","仄○仄仄平平平，平平仄仄平平平。","○仄仄○平平平，仄仄仄平仄仄平。","仄○仄仄○仄○，仄仄仄仄平平平。","平仄仄仄仄平平，仄平仄仄平仄○。","○仄平平仄仄平，仄仄○平○仄平。","仄仄仄平○仄平，平平仄仄仄平○。","平仄平平仄仄平，仄平仄仄平平平。","仄平仄仄仄平平，○仄○仄平平平。","平平○仄平仄平，平仄仄仄○平平。","平平○平仄仄平，仄平仄仄仄仄平。","仄平平仄仄仄平，仄仄○○仄仄平。","平平仄平平仄平，仄仄仄仄平仄平。","○平仄○仄平平，平○仄仄平平平。","仄仄○平仄仄○。"],"paragraphs":["桑弧蓬矢射四方，婴孩立志长可忘。","莫学儿女漫弄芳，豪气当视交河郎。","边城入望千里长，臂韝时架角鹰苍。","搏捷仍放韩卢狂，麕鹑日暮随登堂。","往来绝艺精飞枪，余勇犹足吞顽羌。","读书谁谓谷胜臧，盛时万锺远馈粮。","水输长川陆登冈，垂弓在櫜弩在床。","蔽捍入阵牌居旁，天马驯工披甲骧。","受降濬筑修城隍，刀头不惜千金装。","三十六将皆鹰扬，故境可容尺地亡。","子颇自负当夙偿，况复武库逾书囊。","惟我与子旧同乡，友生固自腾雁行。","更欲扬鞭向骕骦，岂但传经如卜商。","不见汉时张子房，身才六尺佐时王。","功业能依日月光，素书一卷初逢黄。","异时破贼玉书香，当使相继来西凉。","时臣称贺持寿觞，鸿鹄一举横飞翔。","光阴应须及未央，不侯可忍点鬓霜。","少年天子坐建章，宠待穰苴不顾庄。","严兵待时虽未忙，黠虏授首先有祥。","王师会看傅城墙，郊迎父老携壶浆。","去病当时凯乐张。"],"title":"赠天启友弟"}
