{"author":"蔡襄","id":135799,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["里闬高高祖德新，鲁庭诗礼孟家邻。","连登桂籍青袍客，共拜萱堂白首亲。","倚国精诚明火玉，照人清节对霜筠。","童襟开慧盈书馆，渐喜芝兰在处春。"],"title":"喜弟及第"}
