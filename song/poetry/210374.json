{"author":"杨亿","id":210374,"strains":["仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["数日不逢黄叔度，胸中鄙吝一时生。","如何民瘼偏能疗，却是诗魔未得平。","夏景清和妨命驾，玄台寂寞阻飞觥。","欲亲高论无由得，须作文殊问疾行。"],"title":"丽水甄殿丞移疾请告"}
