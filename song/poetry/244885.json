{"author":"李纲","id":244885,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["僧坊暂寓白云边，古木荒溪湿暝烟。","试葺池台学愚谷，不妨风物似斜川。","邀宾深愧裴公野，瀹茗空怀陆子泉。","尘世悠悠尽虚幻，且将身健鬬尊前。"],"title":"小圃初成秦楚材直阁有诗因次其韵二首  其一"}
