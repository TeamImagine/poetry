{"author":"范仲淹","id":243285,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["天涯彼此勿冲冲，内乐何须位更崇。","白发监州身各健，青山遶郭景多同。","日高窗外眠方起，月到樽前宴未终。","况在江南佳丽地，重阳犹见牡丹红。"],"title":"依韵酬池州钱绮翁"}
