{"author":"宋庠","id":2698,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["岁阴谁不感摧颓，更值亨衢出处催。","根柢只堪陪栎社，功名何足玷云台。","览穷文史篇章倦，过尽荣华老病来。","宫衮裁诗褒意厚，昏瞳刮膜喜重开。"],"title":"次韵和宫保庞丞相见贶之作"}
