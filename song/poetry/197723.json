{"author":"苏辙","id":197723,"strains":["○○平平仄仄仄，平平平平仄平仄。","仄平平仄仄平平，平平仄仄○○仄。","平○仄平仄仄平，仄平仄仄平平平。","仄平平平○平仄，仄仄仄仄平平○。","仄平仄仄○平仄，平仄○平仄○仄。","平平○仄仄平平，仄平仄仄平平○。"],"paragraphs":["行过庐山不得上，湓江城边一惆怅。","羡君山下有夷亭，千岩万壑长相向。","山中李生好读书，出山作郡山前居。","手开平湖浸山脚，未肯即与庐山疏。","道州一去应嫌远，千里思山梦中见。","青山长见恐君嫌，要须罢郡归来看。"],"title":"江州周寺丞泳夷亭"}
