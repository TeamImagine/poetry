{"author":"曾丰","id":72719,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄仄平仄，平仄仄平平仄平。","平仄平平仄平仄，仄平平仄仄平平。"],"paragraphs":["客来非与景相期，万象殷勤自四围。","山以出云为显设，江于朝海得依归。","沙岚昏垫雨湔祓，烟水汩陈风发挥。","公退云胡不私省，潜鱼幽鸟也知机。"],"title":"公余出晋康亭小憩"}
