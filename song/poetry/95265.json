{"author":"罗相","id":95265,"strains":["平平仄仄仄平仄，仄仄仄平仄仄平。","平仄仄平平仄仄，平平平仄仄平平。","平平仄仄平平仄，仄仄仄平平仄平。","平仄平平平仄仄，平平平仄仄平平。"],"paragraphs":["坡仙已跨老鲸去，夭矫一蛟留翠岑。","头角要归沧海阔，鬐鳞聊舞小亭阴。","停杯欲共冯夷语，倚杖不知岚气深。","休用旌阳持剑起，怜渠终夜抱珠吟。"],"title":"题翠蛟"}
