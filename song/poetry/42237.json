{"author":"陆游","id":42237,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["造物无情岂我私，从来不使堕危机。","青云路近常排去，白浪堆高亦脱归。","残稿尚存空自许，故人略尽欲谁依。","新春雪暗山村路，且复焚香独掩扉。"],"title":"雨雪久无来客亦不能出作长句排闷"}
