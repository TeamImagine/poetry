{"author":"黄裳","id":204414,"strains":["平仄仄○平，仄仄○仄仄。","仄仄平○仄，平平平仄仄。","仄仄仄平仄，仄仄仄平仄。","平平仄平平，平仄平仄仄。","仄平仄平仄，平平仄平仄。","平仄平仄○，平平仄平仄。","平仄仄仄仄，仄仄平仄仄。","仄仄平仄平，平○仄平仄。","仄平平○平，平平仄平仄。","仄平仄平○，仄平仄平仄。","仄仄○仄平，平平○平仄。","○○平平平，仄仄仄平仄。"],"paragraphs":["台省两称公，郡国三换节。","海角承重寄，螭头怀远别。","俯仰七迁迅，觉梦一炊热。","先生自怡怡，浮世谁惙惙。","暴霖驾西洛，华舻指东浙。","香径摧芰荷，丰厨拾鱼鳖。","窥影入贺鉴，访古探禹穴。","未暇登四明，方思白华洁。","使车贻亲荣，闽山迓来辙。","岂须老莱衣，始能事耆耋。","往往回首时，千岩看堆雪。","行观真卿书，德政满青碣。"],"title":"送满龙图守奉化"}
