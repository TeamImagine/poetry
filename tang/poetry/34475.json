{"author":"陈子昂","id":34475,"strains":["仄平仄仄仄，○仄平仄平。","仄仄○平仄，平平○仄平。","平平仄平仄，平仄仄平平。","平仄平仄仄，平平仄仄平。","平仄平平仄，平○仄仄平。","平仄○仄○，平仄仄○平。","平平仄平仄，○仄仄平平。","仄仄平平仄，平○平仄平。","平平○仄仄，平仄仄平○。","平平仄仄仄，平仄仄平平。"],"paragraphs":["大君忘自我，应运居紫宸。","揖让期明辟，讴歌且顺人。","轩宫帝图盛，皇极礼容申。","南面朝万国，东堂会百神。","云陛旗常满，天庭玉帛陈。","钟石和睿思，雷雨被深仁。","承平信娱乐，王业本艰辛。","愿罢瑶池宴，来观农扈春。","卑宫昭夏德，尊老睦尧亲。","微臣敢拜手，歌舞颂维新。"],"title":"奉和皇帝上礼抚事述怀应制"}
