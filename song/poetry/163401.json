{"author":"汪元量","id":163401,"strains":["仄平仄仄仄平平，仄平仄仄平○平。","○○仄仄平平仄，仄仄平平仄仄平。","仄仄○仄平仄仄，仄平○仄仄平平。","○平仄仄平平仄，仄仄○平仄仄平。"],"paragraphs":["蜀山突兀接青天，郑公故宅城相连。","深深古木哀黄鸟，漠漠荒烟哭杜鹃。","舞罢遗钿流水外，战余折戟落花前。","将军好武通文墨，割据操心未必然。"],"title":"严郑公故宅"}
