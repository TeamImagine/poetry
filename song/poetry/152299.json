{"author":"方一夔","id":152299,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["夜随凉气坐秋岩，醉墨淋漓乱点衫。","花里固知仙种别，诗中肯道使君凡。","乘风径欲眠香窟，修月曾经发宝函。","收拾万金归贾橐，不须麟阁大书衔。"],"title":"耜岩连和六首予与汪子新亦各再和二首  其一"}
