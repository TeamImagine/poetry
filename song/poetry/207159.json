{"author":"黄庭坚","id":207159,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["公移猥甚丛生笋，讼牒纷如蜜分窠。","少得曲肱成梦蝶，不堪衙吏报鸣鼍。","已荒里社田园了，可奈春风桃李何。","想见宜春贤太守，无书来问病维摩。"],"title":"寄袁守廖献卿"}
