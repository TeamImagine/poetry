{"author":"方回","id":148610,"strains":["仄○平平平，仄仄仄○仄。","仄仄仄平仄，仄仄平仄仄。","仄平仄仄平，平仄仄仄仄。","平仄仄平平，仄仄○仄仄。","仄平仄仄平，仄仄平平仄。","仄平仄仄○，仄仄○平仄。","仄仄仄仄平，仄？仄仄仄。"],"paragraphs":["窃评先民诗，尚复有长短。","后进与兹事，我意终不满。","语言岂不工，良欠旨意远。","音节混淫哇，气习泥季晚。","顾于五柳公，独左为刘袒。","异哉晋宋间，有此昭华管。","日以酒酹之，一□或百返。"],"title":"醉吟五首  其四"}
