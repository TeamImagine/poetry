{"author":"吕温","id":11675,"strains":["平仄平平仄，平平仄仄平。","平平○仄仄，仄仄仄○平。","仄仄平平仄，平平仄仄○。","平平平仄仄，仄仄仄○○。","平仄平平仄，平平仄仄平。","平平平仄仄，仄仄仄○平。","仄仄○平仄，平平仄仄平。","平平平仄仄，平仄仄平平。","仄仄平平仄，○平仄仄平。","仄平平仄仄，仄仄仄平平。","○仄平平仄，仄平仄仄平。","仄平○仄仄，平仄仄平平。"],"paragraphs":["零桂佳山水，[荥]阳旧自同。","经途看不暇，遇境说难穷。","叠嶂青时合，澄湘漫处空。","舟移明镜里，路入画屏中。","岩壑千家接，松萝一径通。","渔烟生缥缈，犬吠隔笼葱。","戏鸟留余翠，幽花吝晚红。","光翻沙濑日，香散橘园风。","信美非吾土，分忧属贱躬。","守愚资地僻，恤隐望年丰。","且保心能静，那求政必工。","课终如免戾，归养洛城东。"],"title":"道州途中即事"}
