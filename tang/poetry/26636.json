{"author":"刘沧","id":26636,"strains":["平仄平平平仄仄，仄平仄仄仄平平。","平平平仄平平仄，平仄仄平平仄平。","平仄仄平平仄仄，平平仄仄仄平平。","仄平仄仄仄平仄，仄仄平平平仄平。"],"paragraphs":["南浦蒹葭疏雨后，寂寥横笛怨江楼。","思飘明月浪花白，声入碧云枫叶秋。","河汉夜阑孤雁度，潇湘水阔二妃愁。","髪寒衣湿曲初罢，露色河光生钓舟。"],"title":"江楼月夜闻笛"}
