{"author":"曾丰","id":72155,"strains":["平○平仄平，仄仄○仄仄。","仄平○仄平，平仄平平仄。","平平仄○平，仄仄平仄仄。","平平平平平，仄仄仄仄仄。","仄平平○平，○仄平仄仄。","平平仄平平，仄仄仄平仄。","平平仄平○，平仄○仄平。","仄平仄平平，平仄平仄仄。","仄平仄平平，仄仄仄○仄。","平平仄平平，仄仄○仄仄。","仄平平平○，仄仄仄平仄。","仄平平仄○，仄仄○仄仄。","仄仄仄平平，仄仄平仄仄。","○○仄仄○，○仄仄平仄。","仄仄仄仄平，仄仄仄平仄。","○平仄仄平，仄仄平仄仄。","平平仄仄平，仄仄仄平仄。","仄仄仄平平，仄仄平平仄。","仄平平仄平，仄仄仄仄仄。","仄仄平仄○，仄仄仄平仄。","仄仄仄仄○，仄仄仄平仄。","仄平仄○仄，仄仄平仄仄。","仄○仄仄平，仄平平平仄。","仄平仄仄平，仄仄仄平仄。","平平仄平平，仄仄仄平仄。"],"paragraphs":["南中今士风，似不如古厚。","我来长杜门，无日无人扣。","蝇头利相关，茧足争屑就。","夫君何为哉，所见乃独否。","曳裾投长笺，过眼惊大手。","晴窗一𬬻薰，细与勘关钮。","锋芒已经磨，筋骨犹欠揉。","舜峰久裒精，韶石俄茁秀。","蔚为曲江公，未有继其后。","君姑事文章，亦可传不朽。","小徒为秦张，大止到韩柳。","缅焉洙泗间，道统相授受。","点破舌头机，塞断天下口。","三传至孟轲，轲死寂寥久。","我少有志焉，老未脱刍狗。","回头万物初，著脚诸子右。","乾坤化气形，火者水之妇。","语孟发乾坤，钥者关之牡。","钥通关自开，火彻水自透。","要令方寸间，可与太虚偶。","事业出个中，始得免于陋。","圣门二三子，十仅能八九。","傥更出一尘，是为吾儒首。","古人责善心，敢以谢吾友。","归求有余师，莫拥扫门帚。"],"title":"赠别曲江贡士李安之五羊相访"}
