{"author":"陈文蔚","id":83211,"strains":["平平仄仄平平仄，仄○平仄平平仄。","仄仄平平仄仄○，平平平仄平平仄。","平仄平○仄平仄，平○仄仄平平仄。","仄平仄仄仄仄仄，平平仄仄平○仄。","仄平仄仄平仄仄，平平平仄仄仄仄。","平平仄平仄平仄，平平仄平平仄仄。","平○？仄平平仄，平○仄仄平平仄。","仄仄仄仄平仄平，仄仄仄平平仄仄。"],"paragraphs":["来时积雪归途熟，暗中流换惊时节。","所幸康宁九十亲，依然堂上垂华发。","随意何当足甘旨，斑衣日戏慈颜悦。","丈夫事业有用舍，穷通不必生分别。","直须用力随处处，无徒潇洒送日月。","嗟嗟世人泣岐路，东乡久哉吾计决。","终当𫄬马扶桑树，车行万里谁能遏。","慷慨自奋歌此章，老去不知情激烈。"],"title":"自铅山归上饶途中感兴"}
