{"author":"刘子实","id":133486,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["樵水孤军血战时，英雄失援最堪悲。","那知惯把鲸鲵戮，到底翻为鸟鼠欺。","堆垒誓当阴灭贼，崤陵休恨不全师。","生封死庙男儿事，今有祠前堕泪碑。"],"title":"挽忠烈刘侯"}
