{"author":"宋祁","id":13728,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["五马新回金络头，方春稀讼释南囚。","荆岑汉浒联形胜，渚月台风递宴游。","自许良辰偏有感，不知清唱遂无俦。","比来酒所闻相忆，对倚层城近此楼。"],"title":"答安陆王工部早春郡园见寄次韵"}
