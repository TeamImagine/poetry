{"author":"张方平","id":90191,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["高从云际落崔嵬，疑决银潢一派来。","散漫难收珠网绽，琤𪻐不断玉山摧。","寻源谁到烟霞路，税驾聊倾沆瀣杯。","向暮危亭上灯火，水精帘下烛房开。"],"title":"散水岩漱玉亭"}
