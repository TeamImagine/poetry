{"author":"方干","id":30290,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["遥夜看来疑月照，平明失去被云迷。","挂岩远势穿松岛，击石残声注稻畦。","素色喷成三伏雪，余波流作万年溪。","不缘真宰能开决，应向前山杂淤泥。"],"title":"东山瀑布"}
