{"author":"陆佃","id":202476,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平仄仄仄平。"],"paragraphs":["场屋论才昔议魁，教庠官冷尚低徊。","灵龟缩甲专藏六，老雉斜冠怯应媒。","半醉珠玑随咳唾，一方桃李待栽培。","塞垣错莫风沙晚，南北相望首重回。"],"title":"送王柄教授"}
