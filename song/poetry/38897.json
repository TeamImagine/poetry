{"author":"陆游","id":38897,"strains":["仄仄平平平，仄平仄平平。","仄平○仄平，仄仄平平平。","○○仄平平，仄平仄平平。","仄○仄仄仄，平仄仄仄平。","仄仄平平平，仄仄仄仄平。","平平仄仄仄，仄仄仄○平。"],"paragraphs":["陆子居山阴，杜门辄经年。","有时思出游，两屦凌风烟。","长镵𣃁灵苗，大瓢挹飞泉。","眼长不及寸，能著万里天。","不饮颜常丹，不食腹果然。","金丹亦弃置，我是地行仙。"],"title":"闲适二首  其二"}
