{"author":"彭汝砺","id":201518,"strains":["仄仄平平平仄平，平平平仄仄平平。","仄平仄仄仄平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["贷粟监河公自贫，蔬菹投我觉情亲。","不须乞饭去香积，谁会献芹如野人。","维笋及蒲全似古，式歌且舞恰当春。","投闲即拟同公醉，莫道无鱼可及宾。"],"title":"执中学士以蔬菜见贶戏寄小诗"}
