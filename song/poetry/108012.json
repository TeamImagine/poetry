{"author":"邢凯","id":108012,"strains":["平平平仄平仄平，○仄平仄平平平。","○仄平平仄○仄，仄仄仄仄平○○。","仄仄平平仄仄仄，平仄仄仄平仄平。","仄平平○○仄仄，仄平仄仄○仄平。","平仄仄仄平仄仄，仄仄平○平仄○。","仄平平仄平仄仄，仄仄平仄平平○。","仄平仄仄平平仄，仄○○仄仄仄平。","平平平平平平仄，○○仄仄平○平。","平平仄仄仄平仄，平平平○平平平。","仄仄仄平○仄仄，平平仄仄平平○。","仄平○○平仄仄，平平仄仄○平平。","平平平平仄仄仄，平○仄仄仄平平。","仄仄平平平平平，平仄仄平平平平。","平平仄仄仄○平，○平平仄仄仄平。","仄平仄仄仄平平，仄仄平○平仄○。"],"paragraphs":["陈公筹策今子房，衣绣持斧征南方。","亲督貔貅效深入，悉孛狗鼠无留藏。","二帅宣威既电击，群校贾勇争奋扬。","束身来降三百寨，所余一二犹陆梁。","平固恃险连百丈，僭拟官号熊与张。","一朝骈首俱就缚，是谓擒贼先擒王。","捷书夜至连清昼，不闻传箭赤白囊。","骎骎良民皆安堵，憧憧道路多行商。","妖氛顿扫卖刀剑，祥风初扇催耕桑。","绍定四年调玉烛，薰蒸六合为金穰。","第功行封先指授，凌青溯紫将翱翔。","元戎煌煌赐紫轴，裨将一一露龙光。","振旅归来神螺冈，笳鼓竞飞声洋洋。","櫜弓载戢绿沈枪，旄头星灭汉道昌。","雅宜饮至满浮觞，细柳烟笼春昼长。"],"title":"辛卯上提刑平寇歌"}
