{"author":"王存","id":184236,"strains":["○仄平仄平，仄平仄○平。","仄仄平平平，仄平平仄平。","仄仄○仄仄，仄仄仄仄○。","仄仄仄仄平，仄仄平仄平。","仄平仄平仄，仄仄平仄平。","仄平仄仄仄，○仄仄平平。","平仄仄仄平，仄○仄仄平。","仄仄仄平仄，仄平○平平。","仄平仄仄平，仄○仄仄平。"],"paragraphs":["漂泊经故园，系舟款柴扉。","破屋他人居，昔邻今或非。","父老迎我饮，祝我昼锦衣。","我谢父老言，朴拙非所祈。","一官走尘土，实迫寒与饥。","去乡未几载，颇觉侣俦稀。","人事已可嗟，况当白首归。","泚泚练塘水，绿杨荫渔矶。","有田尚可耕，誓将父老依。"],"title":"过丹阳旧居"}
