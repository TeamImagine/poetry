{"author":"方一夔","id":152215,"strains":["仄仄平平仄仄平，平仄平平仄仄平。","仄平仄平仄平仄，平仄仄仄平平平。","仄○仄仄仄平仄，仄仄○仄平平平。","仄平平仄仄仄仄，仄平仄仄平平平。","仄平仄仄平仄仄，仄平平平平仄平。","仄平仄仄仄平仄，○仄仄平平仄平。","仄○○仄仄仄仄，仄平○仄平仄平。","仄平仄仄仄○仄，平仄仄仄平平平。"],"paragraphs":["白鹤峰头荔子村，谁唤东坡半死魂。","作诗恼花太愁绝，云月黯黯天昏昏。","欲教绮语洗蛮瘴，不使冠服栖邱园。","海山淮水隔万里，十年契阔陈寒温。","老仙不食烟火味，晓随鸦餐旸谷暾。","此花亦解慰流落，如在玉堂西掖门。","自从三叠振绝响，澹然相对俱忘言。","我来戏谱不调曲，时有问字争芳樽。"],"title":"和东坡惠州梅花三叠  其三"}
