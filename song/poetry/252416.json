{"author":"郑刚中","id":252416,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["瘴浓复岭烟如墨，照以澄江一洗开。","芳草望中春去远，落花寒处鸟声回。","风飘空翠入修竹，润滴幽蹊生绿苔。","不是从前赋清苦，未应得向此中来。"],"title":"自宽"}
