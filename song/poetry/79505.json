{"author":"欧阳修","id":79505,"strains":["仄仄平仄仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["颍毫相望乐未央，吾州仍得治仙乡。","梦回枕上黄粱熟，身在壶中白日长。","每恨老年才已尽，怕逢诗敌力难当。","知君欲别西湖去，乞我桥南菡萏香。"],"title":"答子履学士见寄"}
