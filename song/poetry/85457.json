{"author":"李壁","id":85457,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["梦回檐溜响潺潺，断送群芳一夕间。","静见蜂须拈笔架，细看蛛网度窗环。","数行古篆留科斗，一穗沉烟起博山。","终岁掩关非避俗，自缘多病爱清闲。"],"title":"再和雁湖十首  其四"}
