{"author":"范成大","id":43241,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["镇南旌旆照江皋，入幕如今客最高。","月暗秋城稀击柝，云飞朝栋賸挥毫。","长亭酒尽歌三叠，半夜溪深雨一篙。","莫恋阳关更西路，九关归路踏金鳌。"],"title":"送施元光赴江西幕府"}
