{"author":"吕本中","id":246517,"strains":["平平平平○，仄仄仄仄仄。","仄平○仄仄，仄仄平仄仄。","平平○平平，平仄仄仄仄。","平平仄仄仄，仄仄仄仄仄。","仄仄仄平仄，平仄仄○○。","仄○平仄○，仄仄仄平仄。","平平仄仄仄，仄仄平仄○。","平平仄○仄，仄仄仄平仄。","平平仄仄平，仄仄平平○。","平平仄仄平，仄仄○仄仄。","平仄仄○仄，平仄仄仄○。","平平仄平平，平仄○仄仄。","○○仄仄仄，平平仄平仄。"],"paragraphs":["公方他山行，我此一室病。","拥炉听夜雪，若与风势竞。","萧条中疑休，狼藉久未定。","平明望屋瓦，入我眼界净。","所恨子猷远，无复肯乘兴。","想当岩壑间，玉立与辉映。","时来有杰句，遂入风雅正。","寒威固深避，草木自温凊。","公家鹤氅翁，韵与羲皇并。","流风及远孙，笔力如此劲。","雕缋或过眼，惟我乃弗称。","新春上河堤，梅柳当历聘。","过从不厌数，荒畴取微径。"],"title":"病中夜闻雪作时尧明有广陵之行未归思为数语奉寄久之未就他日尧明归携诗相过飘然有御风凌云之气因以前诗答之"}
