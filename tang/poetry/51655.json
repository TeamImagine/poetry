{"author":"延寿","id":51655,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["幽栖带郭半山峰，密意虚怀莫可同。","事到定中消息静，景于吟处炼磨空。","玲珑色淡松根月，敲磕声清竹罅风。","独坐独行谁会我，群星朝北水朝东。"],"title":"永明山居诗（六十九首） 六十八"}
