{"author":"赵嘏","id":24322,"strains":["仄平平仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["故园溪上雪中别，野馆门前云外逢。","白发渐多何事苦，清阴长在好相容。","迎风几拂朝天骑，带月犹含度岭钟。","更忆葛洪丹井畔，数株临水欲成龙。"],"title":"题横水驿双峰院松"}
