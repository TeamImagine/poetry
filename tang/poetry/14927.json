{"author":"白居易","id":14927,"strains":["仄仄仄平平，仄平仄仄仄。","平仄仄仄平，仄仄平平仄。","仄○平仄仄，平平○平仄。","平仄仄仄平，○仄○平仄。","平平仄平仄，仄仄平平仄。","仄仄仄○平，平平仄平仄。","仄仄仄○仄，仄○仄平平。","仄仄仄平平，平仄平平仄。","仄仄平平平，仄仄平平仄。","仄仄平平仄，平仄仄平仄。"],"paragraphs":["越国政初荒，越天旱不已。","风日燥水田，水涸尘飞起。","国中新下令，官渠禁流水。","流水不入田，壅入王宫里。","余波养鱼鸟，倒影浮楼雉。","澹滟九折池，萦回十余里。","四月芰荷发，越王日游嬉。","左右好风来，香动芙蓉蘂。","但爱芙蓉香，又种芙蓉子。","不念阊门外，千里稻苗死。"],"title":"杂兴三首 二"}
