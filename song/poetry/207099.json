{"author":"黄庭坚","id":207099,"strains":["仄○仄○仄，平平仄平平。","仄平平仄平，仄仄平仄○。","仄平平○仄，仄仄仄平平。","平平平平仄，平仄仄平平。"],"paragraphs":["解衣卧相语，涛波夜掀床。","十年身百忧，险阻心已降。","涉旬风更雨，宿昔烛生光。","衾帱无端冷，明月一船霜。"],"title":"庭坚得邑太和六舅按节出同安邂逅于皖公溪口风雨阻留十日对榻夜语因咏谁知风雨夜复此对床眠别后觉斯言可念列置十字字为八句寄呈十首  其九"}
