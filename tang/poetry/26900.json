{"author":"李郢","id":26900,"strains":["仄仄平平仄，平平仄仄平。","平平平仄仄，仄仄仄平平。","○仄平○仄，平平仄仄○。","仄○○仄仄，平仄仄平平。","仄仄平平仄，平平仄仄平。","平平仄平仄，○仄仄○平。"],"paragraphs":["偶与樵人熟，春残日日来。","依岗寻紫蕨，挽树得青梅。","燕静衔泥起，蜂喧抱蘂回。","嫩茶重搅绿，新酒略炊醅。","漠漠蚕生纸，涓涓水弄苔。","丁香政堪结，留步小庭隈。"],"title":"春日题山家"}
