{"author":"曾几","id":249068,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄仄仄，平仄仄平平。"],"paragraphs":["种竹无他事，林间与客游。","自应携手入，安用闭门留。","静可过僧夏，清宜对奕秋。","衰翁九节杖，来往亦风流。"],"title":"逮子作亭于官舍明清堂后种竹殆千竿余名其亭以留客取老杜竹深留客处之句因题二小诗云  其二"}
