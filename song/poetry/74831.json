{"author":"赵蕃","id":74831,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["携诗十载旧登门，一见长思阙细论。","岂忆犹蒙记名姓，故情仍许奉罍尊。","临分更俾传家集，请事于今行嫡孙。","傥有新闻幸无弃，素书无只报寒温。"],"title":"寄曾运使"}
