{"author":"杜荀鹤","id":32955,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["酒瓮琴书伴病身，熟谙时事乐于贫。","宁为宇宙闲吟客，怕作乾坤窃禄人。","诗旨未能忘救物，世情奈值不容真。","平生肺腑无言处，白发吾唐一逸人。"],"title":"自叙"}
