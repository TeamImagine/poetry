{"author":"元稹","id":14312,"strains":["平平仄○仄，仄仄仄○平。","仄仄平平仄，仄平平仄平。","平平仄平仄，平仄仄平○。","平仄仄平仄，仄平○仄平。","平平仄平仄，仄仄仄平平。","仄仄○平仄，仄平○仄○。","○○仄平仄，仄仄仄○平。","仄仄仄○仄，仄平平仄平。","仄平仄仄仄，仄○仄平平。","仄仄○○仄，仄○平仄平。","平仄仄？仄，仄平○仄○。","仄仄平仄仄，平平○仄平。","平平平○仄，仄仄平仄平。","平仄仄仄仄，仄平○仄平。","平仄仄平仄，仄仄仄平平。","平平仄平仄，仄仄仄平平。","仄仄仄平仄，平平平仄平。","平平平仄仄，仄仄仄仄平。","仄仄○仄仄，仄仄○平○。","仄平仄仄仄，仄仄平仄平。","平平仄○仄，仄仄仄仄平。","○平仄平仄，平平平○平。","仄仄平仄仄，仄平平仄平。","平平仄平仄，仄平平仄平。","仄平仄平仄，仄仄○平○。","仄仄仄仄仄，平平仄平平。","仄平平平仄，仄仄平平平。","仄仄平仄仄，平平○仄平。"],"paragraphs":["平生每相梦，不省两相知。","况乃幽明隔，梦魂徒尔为。","情知梦无益，非梦见何期。","今夕亦何夕，梦君相见时。","依稀旧妆服，晻淡昔容仪。","不道间生死，但言将别离。","分张碎针线，𫌇叠故幈帏。","抚稚再三嘱，泪珠千万垂。","嘱云唯此女，自叹总无儿。","尚念娇且𫘤，未禁寒与饥。","君复不憘事，奉身犹脱遗。","况有官缚束，安能长顾私。","他人生间别，婢仆多谩欺。","君在或有托，出门当付谁。","言罢泣幽噎，我亦涕淋漓。","惊悲忽然寤，坐卧若狂痴。","月影半床黑，虫声幽草移。","心魂生次第，觉梦久自疑。","寂默深想像，泪下如流澌。","百年永已诀，一梦何太悲。","悲君所娇女，弃置不我随。","长安远于日，山川云间之。","纵我生羽翼，网罗生絷维。","今宵泪零落，半为生别滋。","感君下泉魄，动我临川思。","一水不可越，黄泉况无涯。","此怀何由极，此梦何由追。","坐见天欲曙，江风吟树枝。"],"title":"江陵三梦 一"}
