{"author":"洪皓","id":252593,"strains":["○仄仄平仄仄○，仄仄平○仄仄平。","平平平仄仄平○，仄平仄仄仄平平。","仄○平平仄○仄，○平仄仄平平平。","仄○平平平仄仄，仄仄平平仄仄平。","○平仄○仄平仄，平平仄仄平○平。","平仄仄仄仄仄仄，仄平仄仄平仄○。","仄平平平仄仄仄，仄仄仄平仄仄平。","仄○仄仄平仄仄，仄仄仄仄平平平。","仄仄○仄平○仄，○仄○仄平平平。","仄平仄平平仄仄，仄平仄仄平仄平。","仄平仄仄平仄仄，平平平仄仄平平。","仄仄平仄○仄仄，仄仄平平仄仄平。","仄平仄平仄仄仄，平平仄仄仄平平。","平仄仄平仄平仄，仄仄仄仄仄○平。","○平平仄平仄仄，仄平仄仄平平平。"],"paragraphs":["三伏击球暴气和，汗马良劳戛玉珂。","残形伤目未尝虑，裸颠垢面服皮𫖇。","列骑骎骎有中下，王孙上驷金盘陀。","矫如跳丸升碧汉，坠若流星落素波。","分明较胜各驰逐，雷奔电掣肩相摩。","天下固自有至乐，但知此乐无以过。","有时雌雄久不决，载渇载饥日忽蹉。","或胜或败何所竞，屈膝进酒方骈罗。","击鼓横笛歌且舞，观者如堵环青娥。","抑尊礼卑浑不顾，一时快意遑恤它。","景云贵戚尤好此，贞元方镇亦同科。","柳泽韩愈犹进谏，况乃名髙欲戢戈。","莫言得之自马上，连朝肄习恐伤多。","韩柳二书戒驰骋，愿寘左右日吟哦。","留心经史修远业，黑头侍宴朱颜酡。"],"title":"彦清打球"}
