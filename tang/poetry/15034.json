{"author":"白居易","id":15034,"strains":["仄仄仄，仄仄平仄仄平平。","平平平○仄○仄，平○○仄○平平。","平仄平平仄仄仄，仄平仄仄平平平。","平平仄仄仄仄仄，平仄平平仄仄仄。","平平平仄仄○平，平仄平平平仄仄。","仄仄仄，平仄仄，仄○仄仄平平仄。","仄仄平平仄仄平，平平仄仄平○仄。","平仄平平平仄仄，仄平仄仄平平仄。","平○平平仄仄仄平平，仄仄平平○仄仄。","平仄平平仄仄仄平平，仄平仄，仄平平，仄平仄仄平平平。"],"paragraphs":["海漫漫，直下无底傍无边。","云涛烟浪最深处，人传中有三神山。","山上多生不死药，服之羽化为天仙。","秦皇汉武信此语，方士年年采药去。","蓬莱今古但闻名，烟水茫茫无觅处。","海漫漫，风浩浩，眼穿不见蓬莱岛。","不见蓬莱不敢归，童男丱女舟中老。","徐福文成多诳诞，上元太一虚祈祷。","君看骊山顶上茂陵头，毕竟悲风吹蔓草。","何况玄元圣祖五千言，不言药，不言仙，不言白日升青天。"],"title":"新乐府 海漫漫\t戒求仙也"}
