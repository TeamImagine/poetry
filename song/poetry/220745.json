{"author":"邹浩","id":220745,"strains":["仄平仄仄平，仄仄平平平。","○平平仄仄，平仄○平平。","平平仄仄仄，平仄平仄平。","平平仄○仄，平仄平平○。","仄仄平仄○，平平仄平平。","平平仄仄仄，仄仄仄仄平。","平平仄仄平，仄仄平仄○。","仄平仄仄仄，平平平仄平。"],"paragraphs":["此心久已灰，入鸟无惊猜。","轻鸥翔集处，邀我相徘徊。","方圆十丈许，疑是天所开。","锵金两滩瀬，簪玉千崔嵬。","耳目肝肺中，何由着纤埃。","鸥虽不解饮，屡舞劝我杯。","清狂与酒狂，似此知几回。","我归有日矣，鸥飞安在哉。"],"title":"下鸥台"}
