{"author":"尚宫宋氏若昭","id":310,"strains":["平○○仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","○○平仄仄，仄仄仄平平。","仄仄○平仄，平平仄仄平。"],"paragraphs":["垂衣临八极，肃穆四门通。","自是无为化，非关辅弼功。","修文招隐伏，尚武殄妖凶。","德炳韶光炽，恩霑雨露浓。","衣冠陪御宴，礼乐盛朝宗。","万寿称觞举，千年信一同。"],"title":"奉和御制麟德殿宴百僚应制"}
