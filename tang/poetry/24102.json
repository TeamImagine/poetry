{"author":"刘得仁","id":24102,"strains":["○仄平平仄，平平仄仄平。","仄平平仄仄，仄仄仄平平。","仄仄平○仄，仄平仄仄平。","仄平平仄仄，平仄仄平平。","仄仄平平仄，平平仄仄平。","平○平仄仄，平仄仄平平。"],"paragraphs":["献赋多年客，低眉恨不前。","此心常郁矣，纵目忽超然。","送骥登长路，有鸿入远天。","古墟烟幂幂，穷野草绵绵。","树与金城接，山疑桂水连。","何当开霁日，无物翳平川。"],"title":"京兆府试目极千里"}
