{"author":"陆游","id":33018,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["作吏难堪簿领迷，深居聊复学幽栖。","病来酒户何妨小，老去诗名不厌低。","零落野云寒傍水，霏微山雨晚成泥。","自怜甫里家风在，小摘残蔬遶废畦。"],"title":"深居"}
