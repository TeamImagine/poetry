{"author":"饶节","id":225033,"strains":["仄平○平仄，平○仄平仄。","平平仄仄仄，平仄仄仄仄。","仄平仄仄仄，仄仄仄仄仄。","○平仄平仄，平仄平仄仄。","仄平仄仄平，仄仄仄平仄。","平平平仄仄，○仄○平仄。","仄平仄仄仄，仄平仄仄仄。","仄平○仄平，○平平仄仄。","仄平仄平仄，仄仄仄平仄。","平○平仄仄，仄仄平平仄。"],"paragraphs":["百年过雷雹，谁丧复谁得。","邯郸一枕梦，蜗角两战国。","道人脱世网，便卷百丈席。","分明老胡裔，仿佛眸子碧。","向来数道场，众挽不容释。","金言无自晦，如反衣狐白。","道人笑不答，我心固匪石。","迩来燕雀豪，颇须鹰隼击。","达人有舒卷，大士等喧寂。","何当为众起，孰谓今非昔。"],"title":"杲道人屡聘不起用庭立韵作诗开之"}
