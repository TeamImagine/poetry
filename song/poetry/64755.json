{"author":"章甫","id":64755,"strains":["仄平○平平仄仄，平仄平平平仄仄。","平平仄仄仄○平，仄仄仄平平仄仄。","仄仄平○平仄仄，平平平○仄平仄。","仄平仄仄仄平平，仄仄平平仄平仄。","仄仄仄平平仄○，平○仄平○仄平。","平平仄仄仄仄仄，仄仄平平仄平仄。"],"paragraphs":["素琴横床巾漉酒，千载斯人吾尚友。","祇今与世已相违，再见喜君真耐久。","笑我生缘良易足，畬田新烧屋新筑。","饭牛政自不须歌，失马焉知未为福。","百里未容君疾驱，朝廷用才当不拘。","他年得意辇毂下，莫忘诗篇寄田舍。"],"title":"次韩中父送行韵"}
