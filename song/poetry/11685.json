{"author":"胡寅","id":11685,"strains":["平仄平平平仄平，仄平仄平仄○○。","平平仄平仄仄仄，仄仄仄仄○平平。","仄平仄仄平平仄，仄○仄仄平平仄。","仄平仄仄平仄平，仄平仄仄○平仄。","平平仄仄平仄平，平平仄仄平○平。","仄○平平仄平仄，仄仄仄仄平平○。"],"paragraphs":["零露漙漙风满塘，美人不来俨分行。","天葩艳然出翠被，倚槛袅袅传秋香。","对之索酒飞觞快，浩如一海朝千派。","主人绝倒任忘形，接篱便向三花挂。","狂夫未是诗酒豪，先生卓尔能禅逃。","忽听雷声起渊默，坐使万窍皆呼号。"],"title":"又和早饮"}
