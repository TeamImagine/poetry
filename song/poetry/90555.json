{"author":"韩琦","id":90555,"strains":["仄平仄仄平平平，平仄仄平○仄平。","仄平平平仄仄平，仄仄平平仄平仄。","仄平仄仄仄平平，○仄仄平平仄仄。","仄○平平仄仄平，仄仄仄仄平平仄。","仄平平平仄仄平，仄仄仄平平仄仄。","仄平平仄仄平平，仄仄○○平仄仄。","平平仄仄平平仄，平平仄仄○平仄。","仄仄平平仄仄平，仄仄平平仄仄仄。","仄仄平仄仄平平，仄仄平平仄平仄。","仄仄平平仄仄平，仄仄平平平仄仄。","○○仄仄仄平平，平平仄仄平平仄。","平平○仄○平平，平仄平仄平仄仄。","平平仄仄仄○平，仄仄平平○○仄。","平仄平平仄仄平，平仄仄平平仄仄。","平平仄仄仄平平，仄仄○平平仄平。","平仄平平仄平仄，仄仄仄仄平平仄。","仄仄平平仄仄平，仄仄仄平○仄仄。","平平仄仄仄仄仄，仄平仄仄平平仄。","平仄平○仄○仄，仄仄平平平仄仄。","仄平平仄仄○平，○仄平○仄平仄。","仄仄平○仄仄平，仄仄○平仄仄仄。","仄平○仄平仄平，仄仄平平平仄仄。","仄平○仄仄平平，平仄仄平○仄仄。","仄平仄仄平仄平，仄仄平平○仄仄。","平平平仄仄仄平，平平平仄平平仄。","平仄仄仄仄平平，仄仄平平仄平仄。"],"paragraphs":["广陵芍药真奇差，名与洛花相上天。","洛花年来品格卑，所在随人趁高价。","接头着处骋新妍，轻去本根无顾藉。","不论姚花与魏花，只供俗目陪妖姹。","广陵之花性绝高，得地不移归造化。","大豪人力或强迁，费尽雍培无艳冶。","东君固是花之主，千苞万萼从荣谢。","似矫东君泛爱心，枉杀春风不肯嫁。","遂令天下走香名，髣髴丹青竞夸诧。","以此扬花较洛花，自合扬花推定霸。","其间绝色可粗陈，天工着意诚堪讶。","仙家冠子镂红云，金线妆治无匹亚。","旋心体弱不胜枝，宝髻欹斜犹堕马。","冰雪肌肤一缬斑，新试守宫明似赭。","双头两两最多情，象物更呈鞍面窊。","楼子亭亭欠姿媚，特有怪状堪图写。","见者方知画不真，未见直疑传者诈。","前贤大欲巧赋咏，片言未出心先怕。","天上人间少其比，不似余芳资假借。","我来淮海涉三春，三访龙兴旧僧舍。","问得龙兴好事僧，每岁看承不敢暇。","后园栽植虽甚蕃，及见花成由取舍。","出群标致必惊人，方徙矮坛临大厦。","客来只见轩槛前，国艳天姿相照射。","因知灵种本自然，须凭精识能陶冶。","君子果有育材心，请视维扬种花者。"],"title":"和袁陟节推龙兴寺芍药"}
