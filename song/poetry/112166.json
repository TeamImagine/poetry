{"author":"田锡","id":112166,"strains":["仄仄仄平平，仄仄？平平。","○平仄平仄，平仄平平平。","平平仄平○，仄○平仄平。","仄仄仄仄仄，仄仄平平平。","仄仄平平平，平平平仄平。","仄仄平平○，平平平仄平。","仄平仄○仄，○仄平平平。","平仄仄平仄，平平平仄平。"],"paragraphs":["太白谪仙人，换酒鹔鹴裘。","扁舟弄云海，声动南诸侯。","诸侯尽郊迎，葆吹罗道周。","哆目若饿虎，逸翰飞灵虬。","落日青山亭，浮云黄鹤楼。","浩浩歌谣兴，滔滔江汉流。","下交魏王屋，长揖韩荆州。","千载有英气，兰君安可俦。"],"title":"读翰林集"}
