{"author":"释宝昙","id":52403,"strains":["平平○仄平，仄仄平○平。","平平仄平仄，○仄○平○。","平仄仄平仄，仄平仄平平。","○平平仄仄，平仄平平平。","平平仄○仄，仄仄平平平。","仄仄仄平仄，平平平仄平。","平平仄○仄，仄仄仄仄平。","平平仄仄仄，○仄○平平。"],"paragraphs":["春风如少年，白首仍当归。","无端故园雨，更不留芳菲。","啼鸟倦晴昼，绿阴却余晖。","行寻修竹寺，僧老青山围。","儿童惯看客，汛手来开扉。","白日转双毂，吾心无所依。","同来二三友，目亦掣电飞。","凭高下不测，从我其无违。"],"title":"和孙季和游东湖韵"}
