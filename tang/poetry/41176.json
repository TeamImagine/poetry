{"author":"贯休","id":41176,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["翠窦烟岩画不成，桂华瀑沫杂芳馨。","拨霞扫雪和云母，掘石移松得茯苓。","好鸟傍花窥玉磬，嫩苔和水没金缾。","从他人说从他笑，地覆天翻也只宁。"],"title":"山居诗二十四首 十二"}
