{"author":"史浩","id":19744,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["闻说先生效一官，清风已自迫人寒。","功名未究黄粱梦，云汉先成白玉棺。","润屋何妨藏万卷，过庭咸喜得双鸾。","武陵仙窟君归去，落莫桃花泪不干。"],"title":"姑夫王知录挽辞"}
