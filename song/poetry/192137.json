{"author":"郭祥正","id":192137,"strains":["平平仄平○，仄仄平平平。","仄平仄平仄，平平仄仄平。","仄平仄平平，仄仄平平平。","仄仄平仄仄，仄○平仄平。","仄平○仄平，○仄平仄○。","仄仄平平平，○○仄平平。","仄平仄平仄，仄平仄○平。","平○仄平仄，平仄平平平。","仄平仄平平，仄仄仄仄○。","仄平仄平仄，仄仄仄○平。","仄仄仄仄仄，○仄仄仄平。","仄仄仄仄仄，仄平平仄平。"],"paragraphs":["名山寺多占，此寺山尤名。","妙云镇弥覆，层层结缦缨。","日光昼微开，灿射黄金城。","木老枝叶简，水长音韵清。","五峰如绀莲，中有楼殿横。","是必龙华宫，禅禅悟无生。","一灯破群暗，众灯迭相明。","纷空素葩坠，悲晚孤猿惊。","予方困邅途，寓宿骨已轻。","愿言永栖此，读尽宝藏经。","顾盼适所适，了绝物外营。","马秣仆亦饭，奈何催北征。"],"title":"游云盖寺"}
