{"author":"方回","id":148378,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["瘦骨如山老病骢，圉邕治药竟无功。","岂徒倜傥权奇惜，曾与艰难险阻同。","万里风沙来往外，十年宾旅送迎中。","□□一失真难得，宁少人间女颊红。"],"title":"九月五日所乘小骢不起"}
