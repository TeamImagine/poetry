{"author":"汪斗建","id":166689,"strains":["平仄平平平仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["江上城低烟树红，江潮西去几时东。","吴王花草随春暮，禹会楼台入梦空。","万里孤云留夕照，千年遗恨诉秋风。","凤凰飞去无消息，漠漠遥岑烟雨中。"],"title":"钱唐怀古"}
