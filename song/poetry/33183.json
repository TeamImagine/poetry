{"author":"陆游","id":33183,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["无处逢秋不黯然，驿前斜日渡头烟。","吟肩雅与寒驴称，归梦频争社燕先。","百岁犹穿几两屐，千诗不及一囊钱。","故应身世如团扇，已向人间耐弃捐。"],"title":"秋兴"}
