{"author":"白珽","id":164583,"strains":["仄仄平平平仄仄，平平仄仄仄平平。","平平平仄仄平仄，仄仄仄平仄仄平。","仄仄平平仄仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["占断人间潇洒地，全身水墨画筼筜。","非烟非雾一林碧，似雨似晴三径凉。","翠袖佳人黯空谷，白髭道士隠南塘。","数竿醉日君须记，移向西窗补夕阳。"],"title":"竹阴"}
