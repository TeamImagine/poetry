{"author":"韦渠牟","id":8832,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["卫玠清谈性最强，明时独拜正员郎。","关心珠玉曾无价，满手琼瑶更有光。","谋略久参花府盛，才名常带粉闱香。","终期内殿聊诗句，共汝朝天会柏梁。"],"title":"览外生卢纶诗因以示此"}
