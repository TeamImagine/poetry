{"author":"郑獬","id":181734,"strains":["仄仄平平仄○仄，仄平仄仄○平仄。","仄仄平平仄○仄，平○平平仄平仄。","仄平平仄仄仄平，仄仄仄平平仄仄。","仄平仄平○仄仄，仄平仄仄○○仄。","平平仄仄仄平平，仄仄平仄仄仄仄，平仄仄仄仄仄仄。","平平平仄仄平仄，仄仄仄仄平平仄。","仄仄仄平仄平仄，仄仄仄仄仄仄仄。"],"paragraphs":["老匠隳山斩苍石，偃然巨璞长于席。","锐凿飞椎日镵击，金錞嘲轰满虚室。","白沙礲就大禹圭，绀滑自同青玉色。","两螭攫拏相斗立，欲求大篆冠其额。","先生绝妙不须言，引墨为我一落笔，蟠屈玉箸入石壁。","吾曹名氏遂辉赫，异物不复容侵蚀。","赤尾鲤鱼问消息，丐我数字得不得。"],"title":"题名碑石琢之已成求章伯益先生篆额"}
