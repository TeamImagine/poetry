{"author":"张元干","id":5864,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寒木高萝几曲溪，断碑零落卧荒祠。","澄潭想像云头涌，悬瀑依稀雨脚垂。","地轴漫烦龙虎战，天符那得鬼神私。","茫茫造物殊难晓，要是为霖自有时。"],"title":"游东山二咏次李丞相韵 鳣溪"}
