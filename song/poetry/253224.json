{"author":"李弥逊","id":253224,"strains":["仄仄仄平仄仄平，平平平仄仄平平。","仄平仄仄仄平仄，仄仄仄仄平仄平。","仄仄平平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["话别几年一月留，离歌还起楚江楼。","往来笑子蚁旋磨，得失頋予鱼中钩。","雍齿且侯真戏事，冯唐已老盍归休。","凭君为扫筠庄榻，要着南来新白头。"],"title":"送似表弟还乡"}
