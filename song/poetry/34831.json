{"author":"陆游","id":34831,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["稽山千载翠依然，着我山前一钓船。","瓜蔓水平芳草岸，鱼鳞云衬夕阳天。","出从父老观秧马，归伴儿童放纸鸢。","君看此翁闲适处，不应便谓世无仙。"],"title":"题斋壁四首  其四"}
