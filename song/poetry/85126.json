{"author":"周南","id":85126,"strains":["仄平仄仄平仄平，仄仄平仄平仄平。","平○仄平仄仄仄，仄仄仄平平平平。","平平○平仄平○，仄仄○○平平○。","平平○仄仄平仄，仄仄仄平仄仄平。","平仄平平仄仄仄，仄仄平平平仄平。","○平仄仄平平仄，仄平仄仄仄平平。","平平仄仄平平平，平平仄仄平平○。","○平○平仄平仄，仄仄平仄平○平。","平平○平仄平平，仄仄平仄仄仄平。","○○平平仄仄仄，平平仄仄平○平。","仄平仄仄仄平平，仄平平仄平仄平。","仄平平平平平平，平仄仄仄○平平。","仄平仄平仄平○，仄仄○仄平平平。","仄平○仄仄仄平，仄仄平仄仄平平。","仄平仄仄平平仄，仄○仄仄平平平。","平仄仄仄仄平平仄仄平，仄仄仄仄平平平。","○平仄仄○平仄，平平平仄仄平平。","仄平仄仄仄仄平，平○平仄仄平平。","仄平仄仄平○○，平平仄仄仄平平。"],"paragraphs":["使君四十铜虎符，一矢曾识金仆姑。","唐三百年进士举，不再鼓之终非夫。","西风笼槐桂扶疏，笔势汹如涛江驱。","知君三昧等游戏，我欲一言口嗫嚅。","元凯登庸用谱系，稷契虽贤名第无。","当时未有明光赋，致君大略到唐虞。","君家六戟联椒涂，身无一点熏香污。","颇疑膏粱逼寒畯，顾欲场屋争分铢。","高山深林百年余，大夏生殖雨露濡。","其间吾疑有栝柏，根蟠拟作轮囷株。","尚能尔雅注虫鱼，下同年少争得途。","极知文章君之余，何爱漏刻收桑榆。","但疑入山见成鐻，可惜弹雀烦明珠。","大夫当据要地居，仕宦须作执金吾。","治经博士苟无命，不妨饿死同侏儒。","君不见德裕生无不读书，死不肯与诸生俱。","期君事业如韩吕，何嫌门地用崔卢。","我尝一掷色得卢，盘中双陆万人呼。","只今欲学支离疏，徒嗟七十战匈奴。"],"title":"呈南安孟使君"}
