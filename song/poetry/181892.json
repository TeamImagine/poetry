{"author":"郑獬","id":181892,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["花前留客解金鞍，拣遍繁梢尽折残。","翠帽插来无处著，玉盘收取与人看。","无言有意空相对，欲去重来更绕栏。","把酒殷勤须会取，风头只待作春寒。"],"title":"同贾运使章职方王推官赏梅"}
