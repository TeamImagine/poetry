{"author":"董嗣杲","id":154569,"strains":["平平平仄平，○○平仄仄。","平平平平仄，仄仄仄仄仄。","平平仄平平，仄仄○平。仄仄仄仄○，平仄仄仄仄。","平平平仄仄，仄仄平仄仄。","平平仄平仄，仄仄平仄仄。","○平仄仄平，平仄仄平仄。","仄仄仄平平，仄仄仄平仄。","仄平○仄仄，仄仄平仄仄。","仄平仄仄平，平平仄平仄。","仄仄○仄平，仄仄○仄仄。"],"paragraphs":["桐溪恩上人，留遗盈束纸。","初疑龙蛇奋，不敢傲睨视。","呜呼汶阳翁，父子传心？手泽落世间，枯尽几砚水。","言言闗世运，字字穷物理。","悲风飒双鬓，涕泪挥不止。","思超汉魏髙，人可晋唐似。","逸态出天然，凛若对英峙。","此时吟啸者，跌荡何可比。","卷舒手不停，光芒射桯几。","下取防六丁，急寘空谷里。"],"title":"装伯弜周先生手泽"}
