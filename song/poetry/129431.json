{"author":"李曾伯","id":129431,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["中流岌岌此舟同，对越皇天只寸衷。","今夜千艘趋险进，明朝万马举群空。","将军争上平戎捷，老子惭无守塞功。","局面莫贪边用利，共思稳著待西风。"],"title":"寿城围解制参向君玉贶以凯歌和韵  其二"}
