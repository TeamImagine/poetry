{"author":"洪适","id":28274,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["郑庄好客底虚声，药裹关心兴未清。","应恐被围因鲁酒，也防完璧弃秦城。","双螯弗讲连宵会，千橘谁教满路荣。","见说高台新断手，何如自索玉杯行。"],"title":"景孙以妇病稽赏甘尝蟹之约景卢以诗诘之"}
