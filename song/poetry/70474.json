{"author":"袁说友","id":70474,"strains":["仄平平仄平平平，平平平仄平平平。","仄平仄仄仄仄仄，仄仄仄仄平○平。","平平仄仄仄平仄，仄仄仄仄平平平。","平平仄仄仄仄仄，仄仄仄仄○平平。","平平仄仄平平仄，平仄平平平仄仄。","平平平仄仄平平，平仄○○仄○仄。","仄平平○平仄○，仄平平仄平平平。","仄仄平平○○仄，仄仄平平仄平仄。"],"paragraphs":["夜来风絮鸣觚棱，纷纷消息何频仍。","不堪十月已四白，岂暇一岁夸三登。","祁寒未必小民怨，哭雪政恐樵夫憎。","穷阎冷市籴贵谷，破灶湿苇烧层冰。","寒窗又冻诗翁笔，清夜谁怜贫妇织。","人言宜瑞不宜多，官放论钱不论日。","请君高吟祈碧苍，愿天今夕开扶桑。","寄语龙公且相恤，忍待明年莫仓卒。"],"title":"十月雪四白"}
