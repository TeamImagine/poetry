{"author":"陆龟蒙","id":28360,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["新春旒扆御翚轩，海内初传涣汗恩。","秦狱已收为厉气，瘴江初返未招魂。","英材尽作龙蛇蛰，战地多成虎豹村。","除却数般伤痛外，不知何事及王孙。"],"title":"徐方平后闻赦因寄袭美"}
