{"author":"冯时行","id":16582,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["诗债迟迟不见还，只缘草赋动天颜。","一挥可但难加点，三复何消更索斑。","余力自知过我辈，新篇不合是君悭。","风流来往无多日，肯与吾曹作两班。"],"title":"索友人赓和"}
