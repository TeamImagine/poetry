{"author":"王安石","id":180658,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["诏取名郎入宪台，此时方急济时才。","圣聪应已虚心待，奸党宁无侧目猜。","白笔岂知权可畏，皂囊还请上亲开。","伫闻谠论能医国，飞报频随驿骑来。"],"title":"送叔康侍御"}
