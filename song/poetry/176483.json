{"author":"司马光","id":176483,"strains":["平平仄平仄，仄仄平平仄。","平平○平平，平○仄平仄。","平平平仄○，仄仄仄平仄。","仄平平仄平，○仄仄仄仄。","仄仄仄平平，○○仄○仄。","平平仄○仄，平仄平仄○。","平仄仄平平，平平○仄仄。","平平仄平仄，平平仄平仄。","平平仄平平，○平平仄仄。","仄平仄仄仄，仄仄仄平仄。","平平仄平仄，仄○○平仄。","平○平仄平，平仄仄平仄。","仄平仄平仄，仄仄平？仄。","平平仄平平，仄仄平仄仄。","平平仄仄平，仄仄平平仄。","仄平○○仄，○仄仄平仄。","仄平平仄平，平○仄仄仄。","平平仄平仄，平仄○平仄。","平仄仄平仄，平仄仄平仄。","平仄仄平平，○平仄仄仄。","平平仄平仄，平仄平仄仄。","仄平○平平，平仄仄仄仄。","平平仄平○，仄仄仄仄仄。","平平仄○○，仄仄仄平○。"],"paragraphs":["吾家陕之北，陕事吾能说。","孤亭占城隅，形胜最殊绝。","云消天宇空，极目鸟飞灭。","大河西北来，汹涌地脉裂。","万里卷流沙，长驱走溟碣。","群山势离合，披靡随曲折。","林薄带村墟，郊原如绣缬。","祠宫望神禹，闲田指虞芮。","高丘想巫咸，空岩怀傅说。","圣贤迹已远，缥渺见风烈。","吴公昔为守，治行莹冰雪。","君从丰镐来，华馆息尘辙。","主人喜佳客，置酒升嵽嵲。","清欢浩无涯，烛至樽未撤。","谁知捧手辞，遽有幽明诀。","至今犹堕泪，遗爱满耆耋。","择之新下车，条教悉施设。","依然典刑在，先后如符节。","嗟予仕京邑，苟禄自羁绁。","丘垄翳荒松，三年洒扫缺。","求归未能得，朝莫肠百结。","得君临虚诗，仿佛见里阙。","何时往登临，旷若目去{目蔑}。","忧来复长吟，益使寸心折。"],"title":"和张仲通追赋陪资政侍郎吴公临虚亭燕集寄呈陕府祖择之学士"}
