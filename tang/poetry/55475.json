{"author":"孟浩然","id":55475,"strains":["仄仄平○仄，平○平○平。","平○仄平仄，平仄仄平○。","仄仄平平仄，平平仄仄平。","仄平平仄仄，平仄仄平平。","仄仄○平仄，平○仄仄平。","平平平仄仄，仄仄仄平平。"],"paragraphs":["甲第金张馆，门庭车骑多。","家封汉阳郡，文会楚材过。","曲岛浮觞酌，前山入咏歌。","妓堂花映发，书阁柳逶迤。","玉指调筝柱，金泥饰舞罗。","宁知书剑者，岁月独蹉跎。"],"title":"宴张记室宅"}
