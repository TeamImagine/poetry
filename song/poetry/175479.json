{"author":"刘敞","id":175479,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["未曾相见已相知，自许闻弦可识微。","毎信白头于义得，岂将青眼向君违。","坳堂仍滞三年蛰，寥廓方看万里飞。","谁谓夜光投道路，莫因长铗起思归。"],"title":"次韵酬张直温"}
