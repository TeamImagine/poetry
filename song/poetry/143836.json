{"author":"舒岳祥","id":143836,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平平仄平平。"],"paragraphs":["抄书满架笔无尘，自是餐霞洞里人。","性癖贪吟如好色，话终更仆尚留宾。","爱花更缩栽蔬地，开径还通指竹邻。","不是不贫贫得雅，如今金坞总输贫。"],"title":"赠敏求"}
