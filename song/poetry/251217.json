{"author":"王洋","id":251217,"strains":["仄仄平平平仄○，○平仄仄平平仄。","○平仄仄仄平平，仄仄平平仄○仄。","平○平仄平仄平，仄平平仄平平平。","仄○平平平仄仄，仄仄○○平○平。","平平仄仄仄平仄，平仄○○仄仄平。","平平仄仄平平仄，仄仄平平仄仄平。","平平仄平平仄仄，仄仄平平仄平仄。","仄平仄仄仄仄平，○仄仄平平仄仄。"],"paragraphs":["破帽麻鞋肩伛偻，回头意若呼宗武。","行歌又似出关时，饭颗山前日当午。","公如冰玉天赋成，玉为温润冰为清。","庙中朱弦堂上曲，一唱三叹知遗声。","平生但饱主人饭，身后空传世上名。","萧条冷炙残杯气，寂寞千秋万古情。","吴僧笔端龙幻化，幻出前贤世无价。","可怜见画未见诗，更合爱诗方爱画。"],"title":"宝觉师画少陵像用笔甚简伯氏称赏之因戏为长言写之"}
