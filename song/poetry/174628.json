{"author":"刘敞","id":174628,"strains":["平仄仄仄仄，平仄仄仄仄。","平平仄平仄，平仄平平仄。","平平仄平○，平仄仄仄仄。","仄仄平平平，○平仄○仄。","仄平仄平仄，仄仄仄仄仄。","仄仄平仄平，平平仄平仄。","仄平仄仄仄，○仄仄○仄。"],"paragraphs":["秋至久独醒，今旦始一醉。","非公爱宾客，何以强兹意。","清风与人期，萧瑟万里至。","落日高城西，参差数间地。","顾兹景方夕，悟彼岁亦逝。","造适常若希，开怀欲谁忌。","畅然就酩酊，更尽酒中味。"],"title":"步登南门呈府公"}
