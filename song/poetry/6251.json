{"author":"张九成","id":6251,"strains":["平平平仄仄，仄仄仄平平。","仄仄平平仄，仄仄○平平。","仄平平仄平，○平仄○平。","平平仄平仄，仄仄仄平平。","○平○仄平，平仄平仄平。","仄仄○○仄，仄仄仄平仄。","仄仄平平平，仄仄仄○平。","仄仄仄○平，平平仄仄平。","仄仄仄仄仄，仄仄仄平平。","平仄平○仄，仄仄平平平。","平仄仄仄仄，平平○○平。","仄仄仄平平，仄仄仄平平。","仄仄○仄仄，平○仄平平。"],"paragraphs":["吾生前辈后，不及识诸公。","每读诸公集，想见其音容。","圣俞仁庙时，欧公最相知。","春风一杯酒，夜坐数章诗。","雍容长者风，忠厚君子辞。","格律从正始，句法自炉锤。","衮衮鸣山泉，款款语亲闱。","试一涉其流，超然忘百忧。","后辈亦有作，岂曰不冥搜。","雕琢伤正气，磔裂无全牛。","堙郁暗大理，矜夸堕轻浮。","所以圣俞诗，把玩不能休。","死者如可作，吾其与之游。"],"title":"读梅圣俞诗"}
