{"author":"岳珂","id":106154,"strains":["○平仄平平平，仄平仄仄平仄平○，仄平平仄平平。","○○仄平平○，平仄仄仄仄仄仄仄平，○平平平○。","○○仄平，平仄仄平。","平平仄平平仄仄平平，仄○平仄平。","仄仄仄平仄，仄仄仄仄仄平平平平平仄。"],"paragraphs":["当边境之多虞，士君子出而备驰驱，见于盈咫之书。","观其六銮之行，虽择日亦不可以少须，其时为何如。","燀燀出车，投袂以趋。","毋宁以家而忘此匈奴，岂其私是图。","此敌忾之士，必即是以察忠臣之区区也。"],"title":"梁仲谋去月帖赞"}
