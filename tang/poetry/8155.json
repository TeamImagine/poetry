{"author":"王建","id":8155,"strains":["仄○平仄仄平○，○仄平平仄仄平。","仄仄平平平仄仄，仄○○仄仄平○。","平平仄仄平○仄，仄仄平平仄仄平。","平仄仄平○仄仄，○平平仄仄平平。","仄平平仄○平仄，平仄平平仄仄平。","仄仄平平平仄仄，平平仄仄仄平平。","平平平○平平仄，平仄平平仄仄○。","仄仄仄○平仄仄，仄平平仄仄平平。","仄○仄仄○平仄，平仄○○仄○平。","平仄仄平平仄仄，平平平仄仄平平。"],"paragraphs":["使回高品满城传，亲见沂公在阵前。","百里旗幡冲即断，两重衣甲射皆穿。","探知点检兵应怯，算得新移栅未坚。","营被数惊乘势破，将经频败遂生全。","密招残寇防人觉，遥斩元凶恐自专。","首让诸军无敢近，功归部曲不争先。","开通州县斜连海，交割山河直到燕。","战马散驱还逐草，肉牛齐散却耕田。","府中独拜将军贵，门下兼分宰相权。","唐史上头功第一，春风双节好朝天。"],"title":"寄贺田侍中东平功成"}
