{"author":"郭印","id":249698,"strains":["平仄平仄平，平平仄仄仄。","仄仄仄平平，平平仄仄仄。","平仄仄平仄，平平仄平仄。","○仄仄平平，平仄平○仄。","仄平平○仄，平仄平仄仄。","平○仄平平，平仄平平仄。"],"paragraphs":["冬仲阴气骄，微阳尚潜伏。","草木惨无容，霜威日夜酷。","君子览时运，悠然守幽独。","吹律者何人，微暖还燕谷。","玉衡无淹次，天道旋反复。","低回伫春风，求友升乔木。"],"title":"感怀"}
