{"author":"李之仪","id":205301,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["十年朝马望前程，晚作琳宫物外人。","彻骨清风真有韵，醉心常德本来淳。","新栽松菊开三径，旧检方书备六陈。","不是诗翁形美颂，丹青难写自由身。"],"title":"和郭功甫赠陈待制致仕二首  其一"}
