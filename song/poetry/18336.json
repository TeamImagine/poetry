{"author":"吴芾","id":18336,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["老去深悲宠辱惊，归来胸次渺寰瀛。","登山临水随宜坐，问柳寻花信意行。","境胜已勾诗兴动，身闲还引道心生。","亲知满眼如君少，何不时来共一觥。"],"title":"和李光祖  其二"}
