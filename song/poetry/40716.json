{"author":"陆游","id":40716,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["入春雨雪无休日，雨止犹阴未快晴。","万窍怒号风不定，半轮斜照月微明。","百年辛苦农桑业，五处睽离父子情。","但得平安已为幸，孤灯残火过三更。"],"title":"村夜"}
