{"author":"吴龙翰","id":155717,"strains":["平仄平平平仄平，仄平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["吾祖曾师云谷仙，读书直下悟蹄筌。","道参太极本无极，易论先天与后天。","绿遍春风窗外草，香浮夜月沼中莲。","派分一勺濓溪水，道统绵绵万古传。"],"title":"淳熙丙申二月晦翁归婺源先曾大父因随杖屦遂挂名于弟子之列乃以所著书说以求正晦翁可之又尝投书论易甚详龙翰不学缁玷家声因读遗文有作数语亦所以自勉云"}
