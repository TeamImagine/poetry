{"author":"孙觌","id":238954,"strains":["平仄平平平仄仄，平仄平平仄○仄。","仄仄平平仄仄平，仄仄○平平仄仄。","平平仄仄○仄仄，○○仄○平平仄。","平○仄仄仄平○，仄平平平仄平仄。","平平仄仄○平仄，仄仄○平仄平仄。","平仄平○仄仄平，仄平仄仄平平仄。"],"paragraphs":["云梦青邱蟠楚薮，萍实江边大如斗。","故垒摧颓百战余，旧事传流千载后。","青崖半裂苍兕吼，空陂突过黄狐走。","山深日落少人行，寂寥鸣蜩嘒高柳。","江湖一梦三年久，慰我漂零一杯酒。","群盗须降汉赤眉，故侯办作秦黔首。"],"title":"萍乡县"}
