{"author":"郭稹","id":243907,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平仄仄，平仄平平平仄平。","仄平平平仄平仄，仄平平仄仄平平。"],"paragraphs":["朱栏明媚照横塘，芳树交加枕短墙。","传得东君深意态，染成西蜀好风光。","破红枝上仍施粉，繁翠阴中旋扑香。","应为无诗怨工部，至今含露作啼妆。"],"title":"和枢密侍郎因看海棠忆禁苑此花最盛"}
