{"author":"陆游","id":37703,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["镜里流年两鬓残，寸心自许尚如丹。","衰迟罢试戎衣窄，悲愤犹争宝剑寒。","远戍十年临的博，壮图万里战皋兰。","关河自古无穷事，谁料如今袖手看。"],"title":"书愤二首  其二"}
