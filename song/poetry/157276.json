{"author":"陈襄","id":157276,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平仄仄平。","平仄平平平仄仄，仄平平仄仄平平。"],"paragraphs":["风毛雨絮小园东，天幕低垂惨淡空。","蘋浦万家云覆瓦，花蹊千树玉雕笼。","穿林已夺春梅早，夹陇潜滋夏麦丰。","湘酎狐衣虽可赋，岂无捐瘠在沟中。"],"title":"东园观雪"}
