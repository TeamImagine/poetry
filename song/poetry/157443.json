{"author":"韩维","id":157443,"strains":["平平仄平平，平仄仄平仄。","平仄仄○○，平平仄平仄。","○平仄仄仄，平仄仄○仄。","平○仄仄仄，仄仄平仄仄。","仄平平仄仄，仄仄仄平仄。","平平平仄仄，仄仄仄仄仄。","仄平○仄平，仄仄平仄仄。","平平仄平仄，平○平仄仄。","仄平仄仄仄，仄仄仄平仄。","仄○平仄平，仄仄仄平仄。"],"paragraphs":["群鱼戏清川，容貌甚融易。","投饵落其间，纷争忽无次。","其来若有召，贪吻动如沸。","波间互出没，似亦夸巧智。","警跳鳞迸雪，饱泳尾摇翠。","安知沧海外，五犗不可致。","幸逢观者仁，不与钩网值。","庄生昔濠上，尝叹天理遂。","利心一以发，所向固多累。","我观虽有殊，我得岂云异。"],"title":"观饲鱼"}
