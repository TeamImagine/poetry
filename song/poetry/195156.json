{"author":"苏轼","id":195156,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["君家文律冠西京，旋筑诗坛按酒兵。","袖手莫轻真将种，致师须得老门生。","明朝郑伯降谁受，昨夜条侯壁已惊。","从此醉翁天下乐，还应一举百觞倾。"],"title":"景贶履常屡有诗督叔弼季默倡和已许诺矣复以此句挑之"}
