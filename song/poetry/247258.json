{"author":"吕本中","id":247258,"strains":["仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄平平。","仄仄仄平平仄仄，平平仄仄仄平平。"],"paragraphs":["雨添东涧连西涧，云断前山起后山。","野水到门人去尽，昏烟迷树鸟飞还。","江天日月浑无色，客路风埃只强颜。","舞石至今随燕乳，裁诗不复哭龙悭。"],"title":"苦雨"}
