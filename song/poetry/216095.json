{"author":"张耒","id":216095,"strains":["仄平平平仄仄○，仄平仄仄平仄平。","平平平平平仄仄，平仄仄仄平平平。","平平平仄仄平仄，平仄仄平平仄平。","仄仄平平仄平仄，平平仄仄仄平平。"],"paragraphs":["亦知春归不可留，有情未忘宁免愁。","平田茫茫芳草合，清洛不断波悠悠。","伤心千里寄双泪，催老此身初白头。","问舍求田未成计，青衫手板对人羞。"],"title":"又三首  其一"}
