{"author":"项安世","id":53910,"strains":["仄仄仄仄平，平平仄平平。","仄平仄仄仄，仄仄○平平。","仄平仄仄仄，平仄平○○。","仄平平仄仄，仄仄平平平。","平平仄平仄，仄仄平平平。","仄仄仄平仄，平平仄平平。","仄仄仄仄仄，平平仄平平。","平平仄仄仄，平仄仄仄平。","平平仄平仄，仄仄平仄平。","仄仄仄平仄，平仄平平平。","仄平仄仄仄，平仄平仄平。","仄仄平仄平，仄平仄平平。"],"paragraphs":["自有宇宙来，迢迢澹家山。","不知几万古，郁郁藏神奸。","祖龙御宇宙，周子巢其间。","事同商岭遁，迹类桃源跧。","湮沦向千载，太史来荆蛮。","指点发天秘，提携出人寰。","一日遍海内，流声响潺潺。","镌劖满石壁，新瞀不可删。","山灵反惆怅，俗驾纷往还。","造物有奇宝，无怪阴工悭。","不遭固可恨，遭世良亦艰。","所以求志人，抱珍守蓬菅。"],"title":"题澹山岩二首  其一"}
