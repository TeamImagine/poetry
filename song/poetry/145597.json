{"author":"龚开","id":145597,"strains":["平平仄平仄○平，平仄平○仄仄平。","平平仄仄平仄仄，平平仄仄平仄平。","仄仄平平平仄○，平平仄平平仄仄。","仄平仄仄平仄平，仄平○仄平仄○。","平平仄仄仄平平，仄仄○平平仄平。","仄仄仄平平仄仄，？平平仄仄○平。","仄仄平平平仄仄，平平仄仄○仄仄。","○仄仄平○仄仄，平仄○平仄平仄。","仄平仄平平仄○，仄仄仄仄○仄平。","平平○平平仄仄，平平○仄平○平。","平仄○平仄○仄，仄平仄平○仄仄。"],"paragraphs":["华骢料肥九分膘，童子身长五尺饶。","青丝鞚短金勒紧，春风去去人马骁。","莫作寻常厮养看，沙陀义儿皆好汉。","此儿此马俱可怜，马方三齿儿未冠。","天真烂漫好容仪，楚楚衣装无不宜。","岂比五陵年少辈，胭脂坡下鬭轻肥。","四海风尘虽已息，人才自少当爱惜。","如此小儿如此马，它日应须万人敌。","老夫出无馿可骑，乃有此马骑此儿。","呼儿回头为小驻，停鞭听我新吟诗。","儿不回头马行疾，老夫对之空啧啧。"],"title":"高马小儿图"}
