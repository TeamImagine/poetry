{"author":"李乂","id":598,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["星分邑里四人居，水洊源流万顷余。","魏国君王称象处，晋家藩邸化龙初。","青蒲暂似游梁马，绿藻还疑宴镐鱼。","自有神灵滋液地，年年云物史官书。"],"title":"郊庙歌辞 享龙池乐章 第八章"}
