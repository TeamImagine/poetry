{"author":"郭祥正","id":192027,"strains":["○平○平平，平仄仄仄仄。","平平仄平仄，平仄仄平○。","仄平仄平平，平仄仄仄○。","平平○仄平，仄仄仄平平。","平平平仄平，仄仄平仄仄。","平平仄○仄，平仄仄仄仄。","平○仄平仄，仄仄平仄平。","仄仄仄平○，平仄平仄仄。","○平仄平仄，仄仄平仄仄。","仄仄平仄平，平○平仄仄。","平平平仄仄，仄仄仄仄仄。","仄○○仄平，仄仄平○○。","仄平平仄仄，仄仄平仄仄。","平平○仄平，仄仄仄仄仄。","平仄仄○平，○仄平仄○。","平平仄仄平，平仄○平仄。"],"paragraphs":["苍崖长龙孙，头角露已甚。","呼丁恣庖割，移榻就浓荫。","恍疑羽林枪，罗列在紫禁。","余鞭横瘦蛇，密箨若纫纴。","亭亭风势匀，节节泉脉沁。","藩垣谨藏护，宁使暴客闯。","烹调众云美，剪伐吾亦任。","绕齿嚼冰澌，毛发寒以澿。","闲心本猿鸟，世咏嗟毒鸩。","野逸谁所怜，愁思肠胃渗。","诗才君独勇，辨舌予久噤。","酒行且莫辞，醉胆沧溟浸。","况逢尧舜治，面内来左衽。","熙熙冠盖游，落落饱食饮。","鸾凤自横飞，燕雀蒙广荫。","徘徊食笋谣，明发扁舟赁。"],"title":"同阮时中秀才食笋二首  其一"}
