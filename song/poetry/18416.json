{"author":"吴芾","id":18416,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["归来林下恰年余，喜对青山更面湖。","野兴自来知不浅，宦情今日觉全无。","任从俗目嗤吾老，未许山灵诮客逋。","多谢新诗相慰藉，头风一读顿然苏。"],"title":"和薛丞"}
