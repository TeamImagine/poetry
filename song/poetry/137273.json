{"author":"柴望","id":137273,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["故人书只问平安，已分还山岂愿官。","猿鹤不惊松迳梦，貂蝉难换竹皮冠。","长安落叶秋深见，故国斜阳雨后看。","莫道剡中吟不尽，不成吟处亦停鞍。"],"title":"和王景阳越中寄别韵"}
