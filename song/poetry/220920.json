{"author":"邹浩","id":220920,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄仄平。"],"paragraphs":["震霆几日动天阍，河汉朝来竟一翻。","顿觉炎歊辞枕簟，只应爽气满乾坤。","鸡窗岂但开千卷，云稼悬知亘九原。","北事平生最关虑，从今得意遂忘言。"],"title":"晓雨枕上有作"}
