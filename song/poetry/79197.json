{"author":"欧阳修","id":79197,"strains":["平平平，平平平，仄仄平仄仄。","平平仄仄平仄平，仄仄仄仄平平仄。","仄仄仄，仄仄仄，仄仄○仄仄。","平平○仄平仄平，仄仄平平平仄仄。","仄仄平○仄仄平，平平仄仄仄平平。","平平平仄○平仄，仄仄平平仄仄平。","平平仄仄仄平仄，平仄仄仄平平平。","仄平平平仄平仄，○仄仄仄○平平。","仄平仄仄仄○○，仄仄平平平仄○。"],"paragraphs":["提葫芦，提葫芦，不用沽美酒。","宫壶日赐新拨醅，老病足以扶衰朽。","百舌子，百舌子，莫道泥滑滑。","宫花正好愁雨来，暖日方催花乱发。","苑树千重绿暗春，珍禽彩羽自成群。","花开祗惯迎黄屋，鸟语初惊见外人。","千声百啭忽飞去，枝上自落红纷纷。","画帘阴阴隔宫烛，禁漏杳杳深千门。","可怜枕上五更听，不似滁州山里闻。"],"title":"啼鸟"}
