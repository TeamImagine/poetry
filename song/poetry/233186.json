{"author":"范仲淹","id":233186,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["华亭孤立病时身，终日徘徊尚海滨。","露掌思高还警夜，芝田音断欲伤春。","千年灵气何求药，八变奇姿已过人。","莫厌在阴犹寡和，九皋非晚见精神。"],"title":"依韵酬吴春卿二首 鹤"}
