{"author":"徐积","id":185675,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["远服兵刑事可知，全吴分野有星移。","汉家诏使登车后，蜀道忠臣叱驭时。","山色迎来城到近，桂香随去马行迟。","梅林亦是公家管，广帅应须寄北枝。"],"title":"送蒋宪  其二"}
