{"author":"白居易","id":15933,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["羲和走驭趁年光，不许人间日月长。","遂使四时都似电，争教两鬓不成霜。","荣销枯去无非命，壮尽衰来亦是常。","已共身心要约定，穷通生死不惊忙。"],"title":"遣怀"}
