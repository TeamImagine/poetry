{"author":"张籍","id":13564,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平仄仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["由来勋业属英雄，兄弟连营列位同。","先入贼城擒首恶，尽封筦库让元公。","旌幢独继家声外，竹帛新添国史中。","天子新收秦陇地，故教移镇古扶风。"],"title":"送李仆射愬赴镇凤翔"}
