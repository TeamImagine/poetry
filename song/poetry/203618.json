{"author":"孔平仲","id":203618,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["新作朱门向水开，虽临行路少尘埃。","久藏胜境因人发，尽放青山入坐来。","树影转檐棋未散，荷香飘枕梦初回。","晚年事事皆疏懒，赖得闲官养不才。"],"title":"西轩"}
