{"author":"王洋","id":251151,"strains":["仄仄仄仄平，仄平仄平平。","平○仄仄仄，仄仄平仄平。","仄仄仄○仄，○仄仄仄平。","仄仄平平平，仄仄仄仄仄。","仄○平平仄，仄仄平仄平。","平平仄平仄，平○平平平。","仄平平平平，仄仄平平平。","平平仄平平，仄仄平平平。","仄平平仄仄，仄仄仄○平。","平平仄平仄，仄仄平平平。","仄平仄平仄，仄仄仄仄○。","平平平仄仄，仄仄仄仄平。"],"paragraphs":["木老性倔强，朔风怒明威。","初更即合战，已乃声鼓鼙。","大块信难测，三鼓气不衰。","我屋山僧居，破陋久不治。","会当晴明日，仰见河汉移。","微风鼓櫜籥，虚空同奔驰。","夜无芙蓉人，慌惚疑褰帷。","平明满书斋，败叶方纷披。","孰为呼吸者，作此怒张为。","天寒不成雪，恐坐强风师。","扑尘整书架，粪挶不可迟。","人非陈仲举，用舍亦有宜。"],"title":"十一月二十九夜大风明起书室皆败叶"}
