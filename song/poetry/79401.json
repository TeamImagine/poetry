{"author":"欧阳修","id":79401,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不听哀筝二十年，忽逢纤指弄鸣弦。","绵蛮巧啭花间舌，呜咽交流冰下泉。","常谓此声今已绝，问渠从小自谁传。","樽前笑我闻弹罢，白发萧然涕泫然。"],"title":"李留后家闻筝坐上作"}
