{"author":"舒邦佐","id":67745,"strains":["平平仄仄仄，仄平仄仄平。","仄平仄仄仄，仄○平平平。","仄仄仄仄仄，平仄仄仄平。","平○仄平仄，平仄平平○。","仄○仄平仄，○○仄平平。","仄仄仄平仄，平仄○平平。","仄仄仄○仄，平平仄仄平。","平平仄仄平，仄平仄○平。","平仄仄仄仄，仄平仄平平。","仄仄平仄仄，平平平平平。","仄平仄平仄，平平仄平平。","平平平平仄，○平仄仄平。","平平仄仄平，仄仄仄仄○。","仄仄仄仄仄，平仄平仄平。"],"paragraphs":["清江子郭子，作斋以遁名。","傍人或不解，谓将抛尘缨。","著语竞挽住，轩翥九万程。","吾闻遁之象，山止而天行。","止如子綦木，行如亚夫兵。","养静以须动，渊嘿藏雷声。","乃识个中趣，非专隠遁情。","虽然遁六爻，四阳理分明。","虽有艮在内，二阴要研精。","尾厉苟不审，嘉肥何由亨。","艮斋谢夫子，江南老先生。","君斋虽名遁，三爻自艮萌。","南丰一瓣香，好请子细评。","再拜若有得，为语年弟兄。"],"title":"题同年郭丞遁斋"}
