{"author":"白居易","id":16176,"strains":["仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["老何殁后吟声绝，虽有郎官不爱诗。","无复篇章传道路，空流风月在曹司。","长嗟博士官犹屈，亦恐骚人道渐衰。","今日闻君除水部，喜于身得省郎时。"],"title":"喜张十八博士除水部员外郎"}
