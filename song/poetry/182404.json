{"author":"强至","id":182404,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["一声残角绕千门，霜气涵空乱宿氛。","车马往来无僻地，星河收去有闲云。","余生惨淡身宜佚，人事崎岖足反勤。","渐喜太阳浮海面，群鸦鸣噪尚纷纷。"],"title":"晓出"}
