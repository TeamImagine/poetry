{"author":"曹邺","id":27013,"strains":["平平仄仄平，仄仄平平平。","仄平○仄仄，仄仄平平平。","○仄○平仄，仄○○仄平。","平仄仄○平，仄平仄仄平。","仄仄平仄仄，平仄平仄○。","平○仄平○，仄仄平平平。"],"paragraphs":["南宫酒未销，又宴姑苏台。","美人和泪去，半夜阊门开。","相对正歌舞，笑中闻鼓鼙。","星散九重门，血流十二街。","一去成万古，台尽人不回。","时闻野田中，拾得黄金钗。"],"title":"姑苏台"}
