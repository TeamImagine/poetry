{"author":"曹彦约","id":84664,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["霜清石出水分流，邂逅骚人得志秋。","落日断霞增逸气，小窗低户愧英游。","苦无酒量能陪饮，只有诗盟可避愁。","此地何哉添此瑞，建章新识九牙驺。"],"title":"朔日迎客之章诸贤多有和者使君再赋仍次韵以谢"}
