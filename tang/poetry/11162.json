{"author":"刘禹锡","id":11162,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["元君后辈先零落，崔相同年不少留。","华屋坐来能几日，夜台归去便千秋。","背时犹自居三品，得老终须卜一丘。","若使吾徒还早达，亦应箫鼓入松楸。"],"title":"酬乐天见寄"}
