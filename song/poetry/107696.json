{"author":"王迈","id":107696,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平仄仄仄平。","仄仄平平仄平仄，仄平仄仄仄平平。"],"paragraphs":["侍郎佛地位中人，一饭何尝不念民。","泾渭同流须有别，雪霜杀物乃为仁。","扬清可使贪夫愧，去恶能令善者伸。","自笑狂生太饶舌，见诗少喜定多嗔。"],"title":"寄呈漳守李侍郎元善四首  其二"}
