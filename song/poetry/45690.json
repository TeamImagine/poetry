{"author":"杨万里","id":45690,"strains":["仄仄仄仄仄，平平仄平平。","仄平○仄仄，仄平平仄平。","仄仄仄平仄，仄平○仄平。","平平○平仄，仄仄仄仄平。","仄仄仄平仄，仄○仄平平。","仄平仄○平，平平仄平平。","仄仄仄仄平，平平仄仄平。","仄仄平仄仄，仄平平仄平。"],"paragraphs":["闭户坐不得，开窗𥩟微凉。","树林荫白日，几研生碧光。","信手取诗卷，细哦三数章。","初披颇欣惬，再揽忽感伤。","废卷不能读，起行绕胡床。","古人恨如山，吾心澹于江。","本不与彼谋，云何断我肠。","感罢翻自笑，一蝉催夕阳。"],"title":"卧治斋晚坐"}
