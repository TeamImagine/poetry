{"author":"范仲淹","id":233079,"strains":["平平仄仄平，○仄仄平平。","平仄平平仄，平平仄仄平。","仄平平仄仄，仄仄○平平。","仄仄平平仄，？平仄仄平。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄平平。"],"paragraphs":["同时辟命新，中道改丝纶。","沧海人归楚，清风子在秦。","共居卿月下，独得将星邻。","耸动军前檄，峥嵘席上珍。","烽烟边信息，金鼓武精神。","猎度天山雪，歌逢陇树春。","燕台无限好，西向自霑巾。"],"title":"寄秦州幕明化基寺丞"}
