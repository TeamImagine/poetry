{"author":"王之道","id":7395,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["村落潇潇晚吹生，斜阳天际与林平。","黄花照眼吟肩耸，红袖扶头醉帽轻。","可惯探题仍击钵，敢辞偿令独浮觥。","相逢又复惊相别，樽酒何妨意气倾。"],"title":"和应资深九日游康乐园二首  其一"}
