{"author":"葛胜仲","id":230921,"strains":["仄仄平平平仄仄，仄平仄仄仄平仄。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["敢向明时叹滞淹，得官迎飬富鱼盐。","百年永抱双亲恨，五斗犹欣二父霑。","寿耋名应书绿字，康寜药不待青黏。","虚堂梧竹饶幽趣，正好端居养智恬。"],"title":"留二季父二首  其一"}
