{"author":"方回","id":147581,"strains":["平仄平平仄，平平仄仄平。","平平平仄仄，○仄仄○○。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄○○仄仄，平仄仄平平。","仄仄○仄仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平○仄，仄仄仄○平。"],"paragraphs":["残雪西郊路，依稀已似春。","初程何必远，相识况如亲。","久远交宜淡，沉绵饮戒醇。","故辞情话友，拟便稳眠身。","贩旅骈荒店，蛮音酗近邻。","霰穿疏瓦乱，风掠破巾频。","倦马喷醒嚏，顽鸡绝冻呻。","谩夸为客惯，却忆在家贫。","老妪言堪取，诸奴意勿嗔。","近来军过后，少有早行人。"],"title":"正月初七日如江西以畏饮辞吴式贤宅宿向果市店"}
