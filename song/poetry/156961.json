{"author":"陈某","id":156961,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","仄平平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["每忆可人陈太丘，不辞山路远追游。","清霜拂鬓鸡声早，白鹤横江月影浮。","岂为开樽无北海，虚闻悬榻待南州。","题诗兴尽空归去，回首梅花百尺楼。"],"title":"访陈彦太不遇"}
