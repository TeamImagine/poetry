{"author":"刘挚","id":187143,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["铙鼓催船下洞庭，几滩冰涩滞双旌。","峥嵘霰雪暮寒重，早晚潇湘春水生。","君意喜先湖雁去，我怀方共夜乌惊。","明年奏课趋云陛，拜罢当如汉仲卿。"],"title":"送衡州王仲和郎中代还"}
