{"author":"岳珂","id":105503,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["元是庐山莫逆交，宫亭西畔着衡茅。","盟鸥似怯经新浪，怨鹤还知宿故巢。","一沼种莲衣可制，万竿脱箨杖轻敲。","不须海若逌然笑，乞与杯堂乐芥坳。"],"title":"初还故居"}
