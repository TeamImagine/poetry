{"author":"陆游","id":36697,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["梦回闻汝读书声，如听箫韶奏九成。","且要沈酣向文史，未须辛苦慕功名。","人人本性初何欠，字字微言要力行。","老病自怜难预此，夜窗常负短灯檠。"],"title":"睡觉闻儿子读书"}
