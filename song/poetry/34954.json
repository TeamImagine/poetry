{"author":"陆游","id":34954,"strains":["仄平仄平仄，仄仄仄仄平。","平平平仄平，仄仄平平○。","平仄仄平平，平仄平平平。","平平仄仄仄，○仄平仄平。","平平仄平仄，平仄仄仄平。","仄平○仄○，仄仄平平平。"],"paragraphs":["雨余气清润，迨我送客时。","翻翻车盖风，五里城东陂。","初旭敛花房，晨露流桐枝。","南山卷湿翠，更觉光景奇。","澄潭集鱼艇，村路亚酒旗。","欲归且复留，造物成吾诗。"],"title":"春晓东郊送客"}
