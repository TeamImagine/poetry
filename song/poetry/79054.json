{"author":"欧阳修","id":79054,"strains":["平平仄平仄平仄，仄仄○仄○平平。","仄平仄仄仄平仄，仄平仄仄平仄○。","平平仄仄平仄仄，仄仄仄仄平平平。","仄平仄平仄仄仄，仄○仄仄平平平。","○○平仄○仄仄，仄平平仄平平平。","平平平仄平仄仄，平仄仄仄○平○。","平平○仄仄平仄，○○仄○○仄平。","○平仄仄平仄仄，仄仄平仄平平平。","平平仄仄仄平仄，仄平仄○仄仄平。","平平平仄仄仄仄，仄仄仄仄○平平。","平○仄仄平仄仄，仄仄仄仄○平平。","平○仄仄仄平仄，平仄仄仄平平平。"],"paragraphs":["倾壶岂徒彊君饮，解带且欲留君谈。","洛阳旧友一时散，十年会合无二三。","京师旱久尘土热，忽值晚雨凉纤纤。","滑公井泉酿最美，赤泥印酒新开缄。","更吟君句胜啖炙，杏花妍媚春酣酣。","吾交豪俊天下选，谁得众美如君兼。","诗工镵刻露天骨，将论纵横轻玉钤。","遗编最爱孙武说，往往曹杜遭夷芟。","关西幕府不能辟，陇山败将死可惭。","嗟余身贱不敢荐，四十白发犹青衫。","吴兴太守诗亦好，往奏玉琯和英咸。","杯行到手莫辞醉，明日举棹天东南。"],"title":"圣俞会饮"}
