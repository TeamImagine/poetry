{"author":"苏辙","id":197406,"strains":["平平平仄仄平平，仄仄平平仄仄平。","仄仄仄平平仄仄，○平仄仄仄平平。","仄平仄仄平○仄，平仄○平仄仄平。","○仄平平平仄仄，平平平仄仄平仄。"],"paragraphs":["东来无事得遨游，奉使清闲亦自由。","拨弃簿书成一饱，留连语笑失千忧。","旧书半卷都如梦，清簟横眠似欲秋。","闻说归朝今不久，尘埃还有此亭不。"],"title":"李邦直见邀终日对卧南城亭上二首  其二"}
