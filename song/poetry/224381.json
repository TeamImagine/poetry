{"author":"洪朋","id":224381,"strains":["仄平仄仄仄平平，仄仄平平仄仄平。","仄仄○平平仄仄，仄平仄仄仄平平。","仄仄仄平○仄仄，平仄平平仄平仄。","仄平平仄仄平平，仄仄○平仄平仄。"],"paragraphs":["帝青一色女墙头，况复龙山影里游。","草阁柴扉依佛界，白沙翠竹使人愁。","可惜可怜空掷度，罗袜凌波渺何处。","会须桃叶倚春风，判却扁舟入烟雾。"],"title":"北寺小阁戏作呈广心诸公"}
