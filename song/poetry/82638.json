{"author":"刘过","id":82638,"strains":["平平仄仄平仄平，平平仄仄○○平。","平平平平仄平仄，仄仄○仄仄平平。","仄平平仄○仄仄，平平仄仄平仄○。","平平平平仄仄平，○仄平平仄平仄。","仄平仄仄平仄平，平仄平仄平平平。","仄平仄仄仄平仄，○仄平平平仄平。","仄平仄○仄仄仄，平仄平平仄平仄。","仄平仄仄仄○平，平仄仄○○仄○。","平○仄仄仄仄平，仄平平仄○仄平。","平平仄仄仄仄仄，仄平仄仄平平平。","仄平仄仄平仄仄，平仄平平仄平仄。","○○仄仄仄平平，仄仄平仄仄平仄。","平平仄仄○仄平，仄○仄仄平平平。","仄平仄仄平仄仄，平平仄仄○平平。","平平仄仄平平仄，仄仄平平仄平仄。","仄平平仄平仄○，仄仄○仄○平仄。","○○仄仄平平○，平仄平仄仄平平。","仄仄○仄仄平仄，○○仄仄平○○。","仄平仄仄平平仄，仄仄仄平仄仄仄。","平平仄平平仄○，平仄仄平仄平仄。","仄平平平○仄平，仄仄仄仄平仄平。","平仄仄仄仄平平仄平仄，仄平平仄仄○平。"],"paragraphs":["凉生几砚窗未糊，秋风射入如相呼。","床头吴钩作龙吼，便欲乘此𢭏穹庐。","丈夫诗胆如斗大，摩挲笑与歌楚些。","生平柔肠作铁坚，挑尽寒灯拥襟坐。","撞钟打鼓天欲明，鸦未知晓鸡先惊。","夜来有雨不须问，听取窗前蕉叶声。","老僧惯闲定较可，山色朦胧半烟锁。","玉簪委地怕禁持，消息雨中弹指过。","前回十日得一晴，远山松桧如泼青。","痴云冉冉自辟易，半江滚滚金龙生。","桂花毕竟终燥薄，强出婵娟懒梳掠。","正缘久不见云生，事半功倍扫萧索。","人言快意难得时，世间乐事须生悲。","转头泼墨天地黑，依然雨脚如丝垂。","山翁岂识神龙志，特地霖淫阻游意。","不知金鸭香篆长，拥鼻犹可看文戏。","重重叠叠添青苍，谁谓浓翠遶丛篁。","草木过湿有香意，衣笼笃褥篝笼汤。","峭岩万丈苔斑驳，日固甚佳雨不恶。","晴明晦冥俱可观，刍豢有时荐藜藿。","爱山之痴如爱诗，或日或雨皆足奇。","君不见若把西湖比西子，淡妆浓抹总相宜。"],"title":"古诗"}
