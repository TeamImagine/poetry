{"author":"刘沧","id":26637,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["漠漠杨花灞岸飞，几回倾酒话东归。","九衢春尽生乡梦，千里尘多满客衣。","流水雨余芳草合，空山月晚白云微。","金门自有西来约，莫待萤光照竹扉。"],"title":"送友人下第东归"}
