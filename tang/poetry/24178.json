{"author":"元晦","id":24178,"strains":["仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["紫泥远自金銮降，朱斾翻驰镜水头。","陶令风光偏畏夜，子牟衰鬓暗惊秋。","西邻月色何时见，南国春光岂再游。","莫遣艳歌催客醉，不堪回首翠蛾愁。"],"title":"除浙东留题桂郡林亭"}
