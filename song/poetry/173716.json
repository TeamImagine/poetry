{"author":"曾巩","id":173716,"strains":["仄仄平仄平平平，仄平平仄仄仄仄。","仄仄平仄仄平平，仄平仄仄平仄仄。","仄○仄仄○平平，仄仄平仄○平仄。","仄仄平平仄仄平，仄平平仄平平仄。"],"paragraphs":["老哺薇蕨西山翁，乐倾瓢水陋巷士。","不顾无复问周公，可归乃独知孔子。","自期动即重丘山，所去何啻轻糠秕。","取合悠悠富贵儿，岂知豪杰心之耻。"],"title":"豪杰"}
