{"author":"刘沧","id":26614,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["西园杨柳暗惊秋，宝瑟朱弦结远愁。","霜落雁声来紫塞，月明人梦在青楼。","蕙心迢遰湘云暮，兰思萦回楚水流。","锦字织成添别恨，关河万里路悠悠。"],"title":"寄远"}
