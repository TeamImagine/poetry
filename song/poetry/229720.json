{"author":"廖刚","id":229720,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["画堂开宴惬新凉，燕舞莺歌奉玉觞。","未放仙舟登李郭，更看贤守会龚黄。","三竿日照旌旗动，千里风飘锦绣香。","尽醉故应怜夜永，高情莫逆话偏长。"],"title":"同前"}
