{"author":"欧阳修","id":79696,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["帘外星辰逐斗移，紫河声转下云西。","九雏乌起城将曙，百尺楼高月易低。","露裛兰苕惟有泪，秋荒桃李不成蹊。","西堂吟思无人助，草满池塘梦自迷。"],"title":"晓咏"}
