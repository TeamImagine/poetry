{"author":"郑獬","id":182065,"strains":["仄仄平平仄仄平，仄平平仄仄平平。","仄平仄仄平仄仄，平仄仄平平仄平。","仄仄仄平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["碧海芙蓉彻夜开，乱花前后尽楼台。","坐看万里河汉外，移下一天星斗来。","醉客倚栏吹玉笛，美人弄镜插香梅。","谁能飞入月宫去，捉住嫦娥不放回。"],"title":"钱塘观灯"}
