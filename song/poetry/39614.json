{"author":"陆游","id":39614,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["略彴东边一径深，杖藜行饭当登临。","稷山并海出遥碧，禹穴生云成暮阴。","残岁自兴游子感，少年谁解老人心。","归来灯火参差夜，倦倚胡床续短吟。"],"title":"晚行舍后"}
