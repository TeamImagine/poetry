{"author":"苏轼","id":195604,"strains":["仄平平仄仄，平平○仄平。","仄平仄平仄，仄仄仄平平。","仄仄仄仄仄，○平仄平平。","仄仄仄平仄，仄仄仄仄平。","仄仄仄仄仄，○平○仄平。","仄平平平仄，仄仄仄仄平。","仄平平仄仄，仄仄○平平。","仄仄平仄仄，仄平仄○○。","仄平仄仄仄，仄仄平平平。","仄平平平仄，仄仄平平平。","仄仄仄仄平，仄平仄○○。","○○仄平仄，仄仄平平平。"],"paragraphs":["我非皇甫谧，门人如挚虞。","不持两鸱酒，肯借一车书。","欲令海外士，观经似鸿都。","结发事文史，俯仰六十逾。","老马不耐放，长鸣思服舆。","故知根尘在，未免病药俱。","念君千里足，历块犹踟蹰。","好学真伯业，比肩可相如。","此书久已熟，救我今荒芜。","顾惭桑榆迫，久厌诗书娱。","奏赋病未能，草玄老更疏。","犹当距杨墨，稍欲惩荆舒。"],"title":"和陶赠羊长史"}
