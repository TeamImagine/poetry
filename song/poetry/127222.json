{"author":"方岳","id":127222,"strains":["仄平平仄仄平平，平平平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["久无筋力踞虬龙，西崦东塘漫倚筇。","白练带随红练带，木夫容并水夫容。","宁消几两生前屐，忽忆当年饭后钟。","孤负草堂今夜月，径眠谁与吐奇胸。"],"title":"山中  其一"}
