{"author":"胡宏","id":19320,"strains":["平仄○平仄平平仄平仄，仄平仄仄平仄仄。","平仄平平平仄平，平仄平平仄平仄。","仄平平平仄○仄，仄仄平○仄仄仄。","平平○平○仄○，仄仄○平仄平仄。","平平平仄仄平平，平仄平平平仄仄。","仄仄○仄仄平平○仄仄，仄○仄○平仄仄。","仄平平仄仄○平，仄仄平平仄平仄。","仄平仄仄平平○，仄仄○平○○仄。","仄仄仄仄平平○，仄仄平平仄平仄。","平平仄仄平平仄，○○仄平平仄仄。","平平仄仄仄仄○，仄○仄仄平平平。","平平仄平仄仄仄，仄平平平平仄○。","平平仄仄平平仄，仄平仄仄平平○。","平平仄仄仄平仄，平仄仄仄平平平。","平平平平仄仄仄，仄仄平平平○○。","仄仄平○仄平仄，仄平仄仄仄平平。","仄○仄平仄平仄，仄仄仄仄平平平。"],"paragraphs":["君不闻伊挚初耕有莘野，禄之弗顾千驷马。","春作秋成随老农，贫贱甘心万人下。","一朝幡然感三聘，五就成汤五就夏。","悠悠如云行太空，竟使三风变为雅。","东西南北赖来苏，天下农夫谁似者。","又不闻傅说安身操板筑，远离世间名与禄。","那知商帝梦中形，远近搜求不容伏。","草茅夕起朝为相，俾后从绳正如木。","四海俊乂咸风从，跋扈诸侯尽臣仆。","功成止见颜容改，了了壮心无反复。","平生懒性愿退藏，退藏恐遂成荒唐。","因求古人作鉴戒，管宁华歆情所当。","齐名遁迹俱锄菜，掷之不顾为人量。","诗书俎豆化辽海，威武富贵何披猖。","初年虚名大可耻，末路高风纾思长。","有志君当学伊傅，忘情我不傲羲皇。","愿如幼安有终始，进退一致宜加详。"],"title":"寄题向伯元敦止堂"}
