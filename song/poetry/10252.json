{"author":"欧阳澈","id":10252,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["肮脏无聊独倚门，谁怜跨下有王孙。","扬镳特辱过黄宪，载酒端来醉子云。","写景锦囊同摘句，揺风玉麈细论文。","共欣贱子当生日，戏祝遐龄倒一樽。"],"title":"小生日因与友人作文字饮醉中走笔  其一"}
