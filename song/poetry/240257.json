{"author":"周紫芝","id":240257,"strains":["平平○平平，仄仄平平仄。","平平仄平平，仄仄仄○○。","仄平平仄仄，仄仄仄仄仄。","仄平平平仄，仄仄仄平仄。","平平仄仄仄，仄仄平仄仄。","平仄仄平平，○○仄平仄。","仄平平平平，平仄仄平仄。","仄仄仄平平，平仄平仄仄。"],"paragraphs":["人生如浮云，梦境无真乐。","功名绕床卢，聚散合钱醵。","可怜灯火读，圣处恨未博。","我非金闺彦，敢静玉关柝。","衰年未免俗，万事随猎较。","安得共芳洲，相期采兰若。","眷言平生欢，宁负岁寒约。","唾手可书绅，君意良不薄。"],"title":"次韵元亢见贻"}
