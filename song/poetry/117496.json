{"author":"徐鹿卿","id":117496,"strains":["仄仄○平平，仄仄○平平。","仄平仄平仄，○仄○平平。","平平仄平平，○仄仄仄平。","仄仄仄平平，仄仄平平平。","平平平仄仄，仄仄平仄平。","平仄仄○仄，仄仄平平平。","仄仄仄○仄，平仄平平平。","平○仄仄平，仄仄平平平。","仄仄仄平仄，仄仄平仄仄。","仄仄仄仄平，仄仄仄平平。","平平仄平○，仄仄平平平。"],"paragraphs":["昔我观西湖，碧瓦荫丹楹。","冷泉一泓玉，占断钱塘清。","南来溯西江，滩以十八名。","出石访廉泉，醉眼增双明。","平生山水性，不着尘俗萦。","佳处辄留憩，竟日陪衿缨。","薄宦落横浦，师友皆豪英。","寻胜得湛泉，古甃莓苔青。","上有石崖峻，下有沙水冷。","近可俯贡川，远可企吴京。","为公饮春茶，日日来新亭。"],"title":"林判府和前韵见示且约暇日论茗次韵为谢"}
