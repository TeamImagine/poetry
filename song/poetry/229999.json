{"author":"苏过","id":229999,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["耕粮已办登山计，积淖车轮四角生。","勇健无人先接淅，滞留愧我说重盟。","风回远壑云归岫，雨洗苍苔屐有声。","刻石题名须绝𪩘，蓬莱顶上记曾行。"],"title":"次韵韩华国相约游嵩少"}
