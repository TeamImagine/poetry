{"author":"杨偰","id":27131,"strains":["平平仄仄仄平平，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["青山九锁隔凡缘，福地潜通小有天。","古洞落花春寂寂，空山乱石水涓涓。","金丹翠箬藏千岁，芝草琅玕定几年。","惆怅何时谢尘事，山中长作地行仙。"],"title":"绍兴己巳游洞霄"}
