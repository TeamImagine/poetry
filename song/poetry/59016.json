{"author":"陈造","id":59016,"strains":["仄平仄平仄平平，仄仄仄仄仄平平。","仄平仄平仄平仄，平平仄仄平仄平。","平仄平仄仄仄仄，平平平仄平仄平。","仄平仄仄○平仄，○平平仄○平平。","平平仄仄仄仄仄，仄仄仄仄○平○。","仄仄平平仄仄仄，○仄平仄仄平平。","仄平平仄平仄仄，○仄仄仄○平○。","○仄平平仄平○，仄平仄仄平平平。","仄平平平仄○仄，平平仄仄仄仄平。","○平○仄仄平仄，平平仄仄平○平。","平平仄仄仄仄仄，平平仄仄仄仄平。","平平仄平平仄仄，仄仄平仄平平平。","仄仄平平仄仄平，平平仄平仄平平。","平平仄仄平平平，仄仄仄仄平仄平。","平○仄仄平平平，仄仄仄平平仄平。"],"paragraphs":["物之或暌九牛毛，理有适契鹤鸣皋。","对山眩旋目无主，山灵定笑山不遭。","庐阜姿态杳莫状，烟容岚影翻海涛。","德人眼力了天巧，离朱眸睨难形逃。","高堂面势踞缥缈，旷度洒落遗尘劳。","万巧千奇领定体，如闯阛阓挹同袍。","要须般礴烦画史，正自指顾分秋毫。","闻道樽罍富宾从，至今卷轴余风骚。","我登斯堂唶迟暮，仙翁已蹑海上鳌。","横前三万八千丈，天台信美非其曹。","崩腾恍骇失要领，窥觇历览首屡搔。","先生翳鸾骖紫凤，想后韩众前卢敖。","白玉之童手碧桃，双成智琼各云璈。","神游未置兹山遨，徙倚怅望吾郁陶。","尘中局束真狴牢，但觉德人山与高。"],"title":"题识山堂"}
