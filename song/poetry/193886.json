{"author":"苏轼","id":193886,"strains":["平平仄仄平平仄，平仄平平仄仄仄。","○○仄仄仄平平，平仄平平仄平仄。","仄平平平平仄○，仄仄平平仄○仄。","平平平仄平平仄，仄仄仄仄平○仄。","平平仄仄平仄平，仄仄平平○仄仄。","仄平平仄○仄仄，仄仄平平仄○○。","仄平仄仄平仄平，平仄仄平平○仄。","○平○仄仄仄仄，仄平仄仄平平仄。"],"paragraphs":["秋风摵摵鸣枯蓼，船阁荒村夜悄悄。","正当逐客断肠时，君独歌呼醉连晓。","老夫平生齐得丧，尚恋微官失轻矫。","君今憔悴归无食，五斗未可秋毫小。","君言失意能几时，月啖虾蟆行复皎。","杀人无验中不快，此恨终身恐难了。","徇时所得无几何，随手已遭忧患绕。","期君正似种宿麦，忍饥待食明年𪎊。"],"title":"送杭州杜戚陈三掾罢官归乡"}
