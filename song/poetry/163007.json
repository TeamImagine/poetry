{"author":"汪元量","id":163007,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["傍岸人家插酒旗，受降城下客行稀。","南徐白昼虎成阵，北固黄昏鸦打围。","乱后江山元历历，愁边杨柳极依依。","櫂歌渔子无些事，网得时鱼换酒归。"],"title":"京口野望"}
