{"author":"齐己","id":41834,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["长想寻君道路遥，乱山霜后火新烧。","近闻移住邻衡岳，几度题诗上石桥。","古木传声连峭壁，一灯悬影过中宵。","风骚味薄谁相爱，攲枕常多梦鲍昭。"],"title":"寄益上人"}
