{"author":"方干","id":30217,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["寿尽天年命不通，钓溪吟月便成翁。","虽云挂剑来坟上，亦恐藏书在壁中。","巢父精灵归大夜，客儿才调振遗风。","南华至理须齐物，生死即应无异同。"],"title":"哭江西处士陈陶"}
