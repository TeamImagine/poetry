{"author":"刘敞","id":175429,"strains":["仄平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["弃捐不预朝廷议，落莫真成老秃翁。","放眼能寛蜀郡礼，高贤信有古人风。","都门倏忽三年别，樽酒淹留一笑同。","还有野歌随拙舞，肯教庭炬彻明红。"],"title":"酒席赠钦圣提刑学士"}
