{"author":"刘攽","id":183272,"strains":["仄仄平平平仄平，仄平仄仄平平平。","平平平平仄仄仄，仄仄○平平仄平。","平平○○仄平仄，仄平仄平平仄仄。","平平仄仄平平平，仄平仄平仄平仄。"],"paragraphs":["八月江湖秋水高，大堤夜坼声嘈嘈。","前村农家失几户，近郭扁舟屯百艘。","蛟龙蜿蜒水禽白，渡头老翁须雇直。","城南百姓多为鱼，买鱼欲烹辄凄恻。"],"title":"城南行"}
