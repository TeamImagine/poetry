{"author":"苏轼","id":193472,"strains":["平平平平仄，平仄平平○。","仄仄仄平○，仄平平仄仄。","仄平平仄仄，仄仄平仄仄。","平平平仄○，仄仄仄仄仄。","平平仄平仄，仄仄仄○仄。","仄平平平平，仄仄○仄仄。","平○仄仄○，仄仄仄平○。","平平仄平仄，○仄平仄仄。","仄○仄○仄，平仄仄仄仄。","平○仄平仄，仄仄仄仄仄。","仄平平仄平，仄仄仄平仄。","平平平仄仄，仄仄仄仄仄。"],"paragraphs":["峥嵘开元寺，仿佛祈年观。","旧筑扫成空，古碑埋不烂。","诅书虽可读，字法嗟久换。","词云秦嗣王，敢使祝用瓒。","先君穆公世，与楚约相捍。","质之于巫咸，万叶期不叛。","今其后嗣王，乃敢构多难。","刳胎杀无罪，亲族遭圉绊。","计其所称诉，何啻桀纣乱。","吾闻古秦俗，面诈背不汗。","岂惟公子卬，社鬼亦遭谩。","辽哉千载后，发我一笑粲。"],"title":"凤翔八观 诅楚文"}
