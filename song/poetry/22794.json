{"author":"王十朋","id":22794,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["旱魃为灾罕似今，霈然一雨慰群心。","非关菩萨解为泽，自是使君能作霖。","躬虑滞囚冤尽释，广开义廪惠尤深。","伫公归国调元气，散尽愆阳与伏阴。"],"title":"连月不雨农事失时府帅决狱廪饥德政动天霈然而雨某吟成律诗一章以贺"}
