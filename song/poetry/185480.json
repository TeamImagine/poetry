{"author":"徐积","id":185480,"strains":["平平仄仄仄，仄仄仄仄仄。","平平仄平仄，○平仄平仄。","仄仄平平平，○仄仄平平。","平平平仄仄，平仄仄仄仄。","平平○仄○，○○仄仄仄。","平仄仄仄平，仄仄仄仄平。","平平平○平，仄仄○○平。","平平仄平平，平平仄平仄。","平平平仄平，仄仄仄仄仄。","仄仄○仄平，仄平仄仄○。","仄仄仄平仄，仄仄平平平。"],"paragraphs":["河沙亦可数，海水亦有畔。","师恩及吾母，其多卒无算。","远者穷无边，深者入黄泉。","黄泉儿莫到，慈母忽有告。","冥冥长夜中，如行白日道。","儿一别母容，可想不可逢。","凭师无量恩，恍惚如相通。","师恩若何为，真诚与高义。","幽明虽有殊，母子各有慰。","欲报将奈何，肉镌骨可磨。","泣尽感恩泪，慷慨成悲歌。"],"title":"谢玉师"}
