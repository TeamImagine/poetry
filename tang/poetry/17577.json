{"author":"白居易","id":17577,"strains":["仄仄平平平，仄仄仄平仄。","仄仄仄平平，○平平仄仄。","平○仄仄○，仄仄平平平。","平○平平仄，仄仄仄平平。","仄平仄仄仄，仄仄仄平平。","平仄平○仄，平平仄平仄。","平仄仄平平，仄平平仄仄。","仄平仄平仄，仄仄平平仄。","仄仄平仄○，仄仄仄平○。","平平仄平仄，平仄平平○。","仄平平仄仄，仄○仄平平。","仄仄平○仄，仄仄仄○平。"],"paragraphs":["圣择狂夫言，俗信老人语。","我有老狂词，听之吾语汝。","吾观器用中，剑锐锋多伤。","吾观形骸内，骨劲齿先亡。","寄言处世者，不可苦刚强。","龟性愚且善，鸠心钝无恶。","人贱拾支床，鹘欺擒暖脚。","寄言立身者，不得全柔弱。","彼固罹祸难，此未免忧患。","于何保终吉，强弱刚柔间。","上遵周孔训，旁鉴老庄言。","不唯鞭其后，亦要轭其先。"],"title":"遇物感兴因示子弟"}
