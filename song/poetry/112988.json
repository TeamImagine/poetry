{"author":"王禹偁","id":112988,"strains":["平平平仄仄，仄仄仄平○。","仄平仄平仄，仄仄平仄平。","仄平○平仄，仄平平仄平。","平平○平平，平平仄平○。","平仄仄仄○，仄○平○平。","平平仄平平，仄仄平平平。","仄仄仄平平，平平仄平平。","○平仄仄仄，○仄平仄平。","仄仄仄仄平，平仄仄平平。","平○平仄仄，仄仄仄平平。","仄平平仄仄，平仄仄仄平。","仄仄仄平仄，○平仄平平。","平仄平平○，平平仄平平。","平平平仄仄，仄仄平仄平。","平平仄○仄，仄仄仄○平。"],"paragraphs":["秦皇焚旧典，汉祖溺儒冠。","万民在涂炭，四老方宴安。","白云且高卧，紫芝非素餐。","南山正优游，东朝忽艰难。","高步揖万乘，拂衣归重峦。","飞鸿自冥冥，束帛徒戋戋。","古庙对山开，清风向人寒。","更无隠遁士，空有宾客官。","况我谪宦来，尘迹污祠坛。","朝衣惭蕙带，佩玉愧纫兰。","或依阶下树，陶暑解马鞍。","或借庙前水，乘秋把鱼竿。","吾道多龃龉，吾生利盘桓。","登山殊未倦，饮水聊尽驩。","精灵莫相笑，此意乐且盘。"],"title":"四皓庙  其一"}
