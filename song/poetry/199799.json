{"author":"林逋","id":199799,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["掩映军城隔水乡，人烟景物共苍苍。","酒家楼阁摇风旆，茶客舟船簇雨樯。","残笛远砧闻野墅，老苔寒桧看僧房。","狎鸥更有江湖兴，珍重江头白一行。"],"title":"无为军"}
