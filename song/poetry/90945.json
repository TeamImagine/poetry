{"author":"韩琦","id":90945,"strains":["仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄平平平仄，仄仄平平仄仄平。"],"paragraphs":["兴庆池头三月三，柳如拖绶草如衫。","禊觞临水筵相属，文鹢凌波尾竞衔。","花雨乱飞红扑蔌，峰螺遥耸碧崭岩。","芳辰况任游人乐，不必低将席帽搀。"],"title":"上巳会兴庆池二首  其二"}
