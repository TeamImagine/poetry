{"author":"陆游","id":36016,"strains":["平平仄平仄○平，仄○仄仄仄○平。","仄平平仄仄平仄，平仄仄○平仄平。","○○仄仄平仄仄，平仄平平○平仄。","平仄平平仄仄○，仄仄平平○平仄。"],"paragraphs":["东吴女儿语如莺，十三不肯学吹笙。","镜奁初喜穉蚕出，窗眼已看双茧成。","庭空日暖花自舞，帘卷巢干燕新乳。","阿弟贪书下学迟，独拣诗章教鹦鹉。"],"title":"东吴女儿曲"}
