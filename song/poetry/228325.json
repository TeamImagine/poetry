{"author":"释德洪","id":228325,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["颓纲安得见重新，红紫纷纷正乱真。","已矣无才吾自叹，慨然有志子宜瞋。","闲寻陈迹消磨日，强作新诗挽绊春。","振策苏堤朝复暮，路人应笑往来频。"],"title":"廓然得石门信叹其踵席非其人用韵酬之二首  其二"}
