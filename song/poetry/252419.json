{"author":"郑刚中","id":252419,"strains":["仄仄平平仄仄平，仄平平仄仄平平。","平平仄仄平仄仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["月到空庭色界虚，酒壶安顿向冰壶。","须臾万瓦清露湿，髣髴一轮丹桂孤。","独酌难成狂态度，闲身惟有醉工夫。","醉中孰与参禅趣，此妙须知禅所无。"],"title":"八月间对月独酌"}
