{"author":"白居易","id":15014,"strains":["平平平仄平，仄仄平平平。","平仄仄○平，平平仄仄○。","仄仄平○平，仄仄仄平平。","平○平仄仄，平仄仄平平。","仄仄仄仄○，平仄仄仄平。","仄仄仄平仄，平仄仄平○。","仄○平仄平，仄○仄平平。","仄○仄平仄，仄仄平平平。","仄平平○平，平仄○仄仄。","仄仄仄平仄，平仄平仄平。","仄仄仄仄○，仄平平仄平。","仄平仄○仄，平平仄平平。","仄平平平平，仄仄仄平平。","仄仄仄平仄，平平平仄○。"],"paragraphs":["亭亭山上松，一一生朝阳。","森耸上参天，柯条百尺长。","漠漠尘中槐，两两夹康庄。","婆娑低覆地，枝干亦寻常。","八月白露降，槐叶次第黄。","岁暮满山雪，松色郁青苍。","彼如君子心，秉操贯冰霜。","此如小人面，变态随炎凉。","共知松胜槐，诚欲栽道傍。","粪土种瑶草，瑶草终不芳。","尚可以斧斤，伐之为栋梁。","杀身获其所，为君构明堂。","不然终天年，老死在南冈。","不愿亚枝叶，低随槐树行。"],"title":"和荅诗十首 和松树"}
