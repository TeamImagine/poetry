{"author":"孟郊","id":11845,"strains":["仄仄平仄平，仄仄平仄平。","仄平○仄平，仄仄平仄○。","仄仄平仄平，平仄仄平平。","仄平仄平平，仄仄仄仄平。","平仄平仄仄，仄平○仄○。","仄仄平平仄，平仄仄平平。","○平平仄仄，仄仄○平平。"],"paragraphs":["尔室何不安，尔孝无与齐。","一言应对姑，一度为出妻。","往辙才晚钟，还辙及晨鸡。","往还迹徒新，很戾竟独迷。","娥女无礼数，污家如粪泥。","父母吞声哭，禽鸟亦为啼。","如何天与恶，不得和鸣栖。"],"title":"尧歌 一"}
