{"author":"韦庄","id":33166,"strains":["平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾是巢由栖隐地，百川唯说颍源清。","微波乍向云根吐，去浪遥冲雪嶂横。","万木倚檐疏干直，群峰当户晓岚晴。","临川试问尧年事，犹被封人劝濯缨。"],"title":"题颍源庙"}
