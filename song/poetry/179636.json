{"author":"冯浩","id":179636,"strains":["平○仄仄平，仄平仄仄仄。","平平仄平平，仄仄仄○仄。","仄仄平仄平，平平平仄仄。","平平平仄平，仄仄仄平仄。","平仄仄平平，仄平仄平仄。","仄仄平平○，○平仄仄仄。","平仄仄平平，○○仄平仄。","仄平平仄平，仄平平仄仄。","平平仄仄平，仄仄平平○。","平○平仄平，仄仄仄平仄。"],"paragraphs":["尝闻众乐亭，未窥众乐景。","今蒙贶新诗，若得𫏐观省。","万象盈纸来，孤风随笔骋。","丹青惭近功，造化与遥领。","因识主人怀，殆非郡侯政。","所寄嬉游中，期欢众庶竞。","无俾一夫愁，将和四时盛。","此而推是心，况乎持大柄。","青山绿水佳，百草千花胜。","吾将因宦游，异日细谣咏。"],"title":"众乐亭"}
