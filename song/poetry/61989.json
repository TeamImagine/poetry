{"author":"虞俦","id":61989,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["占候农祥恰正晨，一天遽有散花人。","飘扬柳絮犹疑早，点缀梅花欲乱真。","但爱千峰如立鹄，谁怜百结有悬鹑。","玄冥珍重丰年意，分付东皇作好春。"],"title":"立春日雪"}
