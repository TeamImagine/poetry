{"author":"郑刚中","id":251890,"strains":["仄平仄平仄，○仄仄平仄。","平平仄平平，○仄仄平○。","平仄仄平平，仄仄仄平仄。","仄仄仄平仄，仄平仄平仄。","仄仄仄平○，○平平仄仄。","仄○平仄平，仄仄仄？仄。","仄平仄仄平，平○仄平仄。","仄仄平平仄，平仄仄平仄。","平平仄仄平，仄仄平仄仄。","平平仄平○，仄仄仄平仄。","仄仄仄○平，平平仄平仄。"],"paragraphs":["弱云障阴黑，疏雨弄纤细。","寒灯不生花，庭户起愁吹。","虫话已停声，夜半亦何啻。","失手置书卷，抚心自惊悸。","念此十年间，分明随梦寐。","一从双鹤飞，顾影亦憔悴。","病添女子愁，贫丧丈夫志。","远去松楸旁，团聚类儿戏。","千金买卜龟，所用良失计。","孤悲愈绸缪，万感集肠胃。","卷被拂空床，斑斑落清泪。"],"title":"浦江书院中"}
