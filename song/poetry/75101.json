{"author":"赵蕃","id":75101,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平平仄，平平平仄仄平平。","仄平仄仄平平仄，平仄平平平仄平。"],"paragraphs":["忽忽江头住一旬，敢疏请谒恐烦人。","肯敦宿昔论交旧，更辱殷勤枉句新。","已向清澌看流水，更从高节抚霜筠。","白醪煮餠留终日，吾舅于今惊座陈。"],"title":"呈刘子后赵行之司理舅二首  其二"}
