{"author":"易祓","id":84325,"strains":["仄仄仄平平仄平，平平仄仄仄平平。","平平仄仄仄平仄，平仄仄平平仄平。","平仄平平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["我醉欲眠君罢休，谁能倚杖听江流。","蕉花当户不知午，梧叶满庭疑是秋。","吾道从来无物累，此心何处不天游。","鸿边幸有音书至，春在江南云梦洲。"],"title":"寄御史节判陶岑"}
