{"author":"陆游","id":40517,"strains":["仄仄平平仄仄平，平平仄仄仄平平。","平平平仄仄仄仄，平仄仄平平仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["一室幽幽梦不成，高城传漏过三更。","孤灯无焰穴鼠出，枯叶有声邻犬行。","壮日自期如孟博，残年但欲慕初平。","不然短楫弃家去，万顷松江看月明。"],"title":"枕上作"}
