{"author":"晁公溯","id":21011,"strains":["仄仄平仄平，仄仄平仄○。","仄仄仄仄○，仄仄平平平。","平平仄仄仄，仄仄平仄平。","平平仄仄仄，仄平○平平。","仄仄仄平平，仄仄仄仄平。","平○仄仄仄，平平平平平。","平平仄仄仄，○仄平○○。","平○仄仄仄，仄仄平平平。","平平仄○仄，○平仄平平。","平平仄仄仄，平平平仄平。"],"paragraphs":["岁晏天益寒，短景殊未长。","晓日出愈迟，翳翳迷扶桑。","微阳不破雾，髣髴光有芒。","开门视屋瓦，北风吹朝霜。","起坐拥寒炉，束带指已僵。","灰中见宿火，晶荧无余光。","天寒不可出，墐户宜深藏。","朝衙不敢后，敛板趋公堂。","归来日正出，临阶负朝阳。","兹晨暂自适，明朝殊未央。"],"title":"岁晏"}
