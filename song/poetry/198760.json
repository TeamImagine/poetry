{"author":"苏辙","id":198760,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["苦热真疑不复凉，火流渐见迫西方。","清风一夜吹茅屋，竹簟今朝避石床。","露湿中庭菊含蕊，水浮西浦稻生芒。","秋成得饱家家事，莫笑农夫喜欲狂。"],"title":"秋后即事"}
