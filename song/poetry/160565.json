{"author":"黄庚","id":160565,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平平仄平。","仄仄仄平仄仄仄，仄平平仄仄平平。"],"paragraphs":["安贫乐道岂卑微，肯羡黄金带十围。","爵列三公今却有，齿逾七袠古来稀。","满头霜雪客怀老，过眼烟云人是非。","皎皎白驹在空谷，好贤谁复咏缁衣。"],"title":"和杜柳溪韵"}
