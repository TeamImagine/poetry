{"author":"朱松","id":10515,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["俯仰尘埃二十年，天涯初此试鸣弦。","正缘五斗羞陶令，莫叹三江阻郑虔。","馋吏诛求何日餍，羸民凋瘵岂容鞭。","故人便使来当路，终恐劳公自挽船。"],"title":"送沈昌时赴宁海令兼叙别二首  其一"}
