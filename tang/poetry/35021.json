{"author":"徐夤","id":35021,"strains":["仄仄平平仄仄平，仄平仄仄仄平平。","平平平仄平平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["月坠西楼夜影空，透帘穿幕达房栊。","流光堪在珠玑列，为火不生榆柳中。","一一照通黄卷字，轻轻化出绿芜丛。","欲知应候何时节，六月初迎大暑风。"],"title":"萤"}
