{"author":"蒲寿宬","id":154915,"strains":["平平仄仄仄，仄仄○仄平。","仄○平平平，仄平仄平○。","仄○仄仄仄，仄平仄平平。","仄平仄平平，平仄仄仄○。","平平仄仄仄，仄仄○平平。","仄仄平仄仄，仄○平平平。","○平仄平仄，仄仄平平平。","仄○仄平仄，平仄平仄平。","平平仄仄仄，仄仄平平平。","仄仄平仄平，仄仄平仄平。"],"paragraphs":["瀼瀼白露坠，独起行遶篱。","岂泥兹晨游，偶谐昔人期。","白衣已缥缈，幅巾自淋漓。","举杯泛寒荣，何以慰所思。","登山极野望，涕泗空涟洏。","戚戚霜叶语，雁过鸣声悲。","参军尔何事，帽侧无人知。","莫轻一时谑，贻此千载嗤。","餐英饮沆瀣，政坐骚人痴。","起酹彭泽翁，此意堪语谁。"],"title":"九日简留松涧"}
