{"author":"黎廷瑞","id":165726,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["流行坎止信悠然，又泊湖东两日船。","客里风光忙似毂，梦中归路直如弦。","西风渺渺方摇夜，北斗离离正挂天。","寄语龙鱼莫相戏，向来此地亦桑田。"],"title":"巢湖阻风夜起观天"}
