{"author":"李正民","id":242135,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["淮邦井邑苦萧条，尚可观鱼访古濠。","志士揽衣辞旧隐，余民拭目看垂櫜。","清传阖境持杯水，器赏名贤解佩刀。","无复髙阳旧闾里，为寻故宅薙蓬蒿。"],"title":"送尹叔倅濠梁"}
