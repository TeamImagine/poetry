{"author":"许及之","id":60880,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["鬼神为德著冥冥，不在牲牷只在诚。","护客往来今九度，感神昭假等三成。","长安妥帖平于席，画舫夷犹稳作程。","应鉴微衷有孤愤，中原却隔泗州城。"],"title":"和袁同年接伴谒洪泽镇龙祠韵"}
