{"author":"范成大","id":42905,"strains":["仄平仄仄仄，仄仄仄平仄。","平仄○仄平，仄平平仄仄。","仄仄仄平平，仄仄仄○仄。","平平○仄○，○平平仄仄。","仄仄平平平，平平仄平仄。","平平○仄仄，仄仄平平仄。","平○仄仄仄，仄仄○平仄。","平平平仄仄，仄平平仄仄。","○平仄平平，仄仄仄平仄。","仄平仄仄仄，平平○○仄。","平平仄仄仄，平仄平○仄。","平○○仄仄，仄仄平平仄。"],"paragraphs":["故人久不见，乍见杂悲喜。","新雁如故人，一声惊我起。","把酒不能觞，送目问行李。","曾云行路难，空蒙千万里。","塞北多关山，江南渺云水。","风高吹汝瘦，旅伴今余几。","斜行不少驻，灭没苍烟里。","羁游吾亦倦，客程殊未已。","扁舟费年华，短缆系沙尾。","物生各有役，冥心听行止。","江郊匝地熟，场圃平如砥。","归期且忽念，共饱丰年米。"],"title":"九月三日宿胥口始闻雁"}
