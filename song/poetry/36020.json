{"author":"陆游","id":36020,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["扫地烧香兴未阑，一年佳处是初寒。","银毫地绿茶膏嫩，玉斗丝红墨渖寛。","俗事不教来眼境，闲愁那许上眉端。","数棂留得西窗日，更取丹经展卷看。"],"title":"初寒在告有感三首  其一"}
