{"author":"魏野","id":188493,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["绣衣不间薜萝衣，春暮嘉川入咏思。","忆我茅庐欹枕处，当君骢马着鞭时。","展眉喜近龙头境，回首伤遥鹤发期。","从此亲题山馆里，多情顿掩浪仙诗。"],"title":"薛端公寄示嘉川道中作次韵和酬"}
