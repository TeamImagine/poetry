{"author":"章良能","id":83462,"strains":["○平平仄平仄平，仄仄仄仄平仄平。","○仄仄平平仄仄，平○仄仄平平平。","平○平仄仄平仄，仄仄平平仄平仄。","仄平○仄仄平平，仄仄平○平仄仄。","仄平○仄仄平○，仄仄仄仄○平平。","平平仄仄仄仄仄，○○仄仄仄平平。","平平仄仄平平仄，平平仄仄平平仄。","平仄平○仄仄平，仄仄平○仄平仄。","仄平○仄平平平，仄仄平○仄仄平。","平平仄仄平平仄，仄仄仄平仄仄○。","仄仄平平仄平仄，平平平仄仄平仄。","平平○○仄平平，仄仄平平平仄仄。","仄仄平平仄仄平，仄仄○仄仄仄○。","○平○仄仄○仄，仄仄平平平仄平。","仄平平仄仄仄仄，仄平仄○平平仄。","仄○仄平仄平平，平仄○平○仄仄。"],"paragraphs":["禁营貔虎天厩龙，技痒不奈刍粟丰。","闻道宝津尝护驾，前期踊跃矜骁雄。","红绡低系柳枝碧，满满弯弓斫鬃射。","偶然穿叶未为奇，截下红绡方破的。","彩绳长曳彩球轻，闪烁眩转如奔星。","弦头霹雳起马脚，回看一箭落欃枪。","乌纱帽稳春衫薄，交鞯焕烂青丝络。","千步场深隔九关，毕景驰驱有余乐。","李侯应奉随春官，日晏归穿卫士班。","平生抵死怜神骏，绝艺那能不细看。","不学阎公伏池侧，仓皇丹粉供宣索。","他年乘兴试追寻，妙处祇须凭子墨。","十六蹄翻意态真，罄控应节顾眄亲。","当时骑士尽应尔，尚想元丰兵制新。","慨今多事困供亿，养兵殆且殚民力。","未闻士歌马腾槽，安得从容观戏剧。"],"title":"题李伯时飞骑习射图"}
