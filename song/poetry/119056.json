{"author":"严羽","id":119056,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["悠悠远别半生悲，白日相逢又语离。","海内风尘惊不定，天边消息到何时。","洞庭旅雁春归尽，瓜步寒潮夜落迟。","惆怅孤舟从此去，江湖未敢定前期。"],"title":"客中别表叔吴季高"}
