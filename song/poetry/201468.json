{"author":"彭汝砺","id":201468,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["十年场屋饱声名，落笔从容一坐倾。","余泽未能沾万物，绪言聊复启诸生。","青衫簿领当时态，白首诗书足义荣。","得失已知君不恤，春风谈笑入边城。"],"title":"送蒋和父赴代州教授"}
