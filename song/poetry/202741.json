{"author":"释道潜","id":202741,"strains":["平○仄○仄，仄仄平平平。","○平仄平仄，仄平○平平。","仄平平平仄，仄仄平仄平。","平平仄仄仄，仄仄平○平。","平平仄仄仄，平仄平○○。","平平平○平，平仄平仄○。","○平仄仄仄，○仄仄平平。","○平仄平仄，平仄平平平。","平平仄仄仄，仄仄仄平○。"],"paragraphs":["龙湫亘三峡，草木皆森奇。","禅余得支径，别坞行逶迤。","上人吴门秀，邈有方外姿。","芒鞋衬两足，策策欣相追。","秋田罢刈获，云水明空陂。","双双林中禽，文彩光陆离。","雍容事饮啄，相顾忘惊飞。","鲜飚忽腾馥，岩桂飘葳蕤。","峰端卧落日，眷此忘还期。"],"title":"庐山杂兴  其八"}
