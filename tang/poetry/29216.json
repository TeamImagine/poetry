{"author":"顾云","id":29216,"strains":["平仄平，平仄仄，仄仄平平平仄仄。","仄仄平平仄仄○，仄仄○平仄平仄。","？平仄仄平平平，平平仄仄平平平。","仄平仄仄仄仄仄，平○仄仄仄仄○。","平平平仄仄仄○，仄仄仄仄平平○。","平平仄仄平平仄，仄仄仄平平仄仄。","平仄平平仄仄○，仄仄平平○仄仄。","平平平，仄平平，平○仄，仄○平。","平平仄仄仄仄仄，平平仄仄平平平。","仄平仄仄仄仄仄，仄仄仄平平仄平。","仄○平仄仄仄仄，仄○平平平仄平。"],"paragraphs":["蛮岭高，蛮海阔，去舸回艘投此歇。","一夜舟人得梦间，草草相呼一时发。","飓风忽起云颠狂，波涛摆掣鱼龙僵。","海神怕急上岸走，山燕股栗入石藏。","金蛇飞状霍闪过，白日倒挂银绳长。","轰轰砢砢雷车转，霹雳一声天地战。","风定云开始望看，万里青山分两片。","车遥遥，马阗阗，平如砥，直如弦。","云南八国万部落，皆知此路来朝天。","耿恭拜出井底水，广利刺开山上泉。","若论终古济物意，二将之功皆小焉。"],"title":"天威行"}
