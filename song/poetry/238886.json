{"author":"孙觌","id":238886,"strains":["○○仄平仄○平，仄仄平平仄仄平。","平平○仄仄仄仄，仄仄仄平○仄平。","仄仄仄平仄平仄，平平仄仄仄平仄。","仄仄仄仄仄仄平，仄仄仄平仄平○。","仄平仄仄仄平平，仄仄平平仄仄平。","平平仄仄平平仄，仄仄仄仄平仄平。"],"paragraphs":["离离黍禾暗空村，一点炊烟带雨昏。","山翁过我竹阁寺，未扣爵罗廷尉门。","老去不辞污诗酒，区区独醒一何有。","笑语未办供主人，久客那能拒邻叟。","杜陵白首尚书郎，步屧春风向草堂。","人生意合无妍丑，共此一夕灯烛光。"],"title":"置酒"}
