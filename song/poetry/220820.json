{"author":"邹浩","id":220820,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["耿耿僧坊寄日边，晚移穷巷避諠阗。","羮藜不饱同攻苦，秣马言归独处先。","木叶已随风力远，霜轮行作璧形圆。","衣冠返敝文昌路，何似高堂坦腹眠。"],"title":"戏孙扬休"}
