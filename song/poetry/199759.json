{"author":"林逋","id":199759,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["闲搭纶巾拥缥囊，此心随分识兴亡。","黑头为相虽无谓，白眼看人亦未妨。","云喷石花生剑壁，雨敲松子落琴床。","清猿幽鸟遥相叫，数笔湖山又夕阳。"],"title":"湖山小隠  其二"}
