{"author":"李刘","id":104310,"strains":["仄平平仄平平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["早来乾鹊鸣檐楹，报我庭阶玉树生。","告白祖宗知积善，喧传奴婢总欢声。","远增阿大中郎喜，足想殊常散骑情。","点校六经留汝读，吾家元不蓄金籝。"],"title":"贺舍弟新得子"}
