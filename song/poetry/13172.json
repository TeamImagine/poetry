{"author":"宋祁","id":13172,"strains":["仄平仄仄仄，仄仄仄平平。","平平平仄仄，仄仄平平平。","仄仄仄平仄，平仄仄平平。","平平平平仄，平仄仄平平。","平平仄平仄，平仄仄○○。","仄仄仄仄仄，仄仄平平平。","仄仄仄平仄，○平仄仄平。"],"paragraphs":["塞垣八月暮，百卉已凄然。","沙惊瓯脱路，雾暗单于天。","卫霍始开府，辛赵数屯边。","鏖霜奔金戟，攒月驶飞鋋。","雕弧六钧劲，犀札七重穿。","一战薄澣海，再讨穷祁连。","露布报天子，称觞寿万年。"],"title":"塞垣"}
