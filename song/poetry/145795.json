{"author":"乐雷发","id":145795,"strains":["仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["纸上珊瑚间木难，曾敲黄阁卸吟鞍。","赏音今有平园否，得句堪寻岣嵝刊。","鹦鹉夜栖金屋冷，的卢秋战玉关寒。","春风归雁那知己，寄与深宫绝塞看。"],"title":"许介之以丞相周益公所书古乐府四篇见寄敬题其后"}
