{"author":"苏轼","id":195210,"strains":["仄平仄平仄，仄仄平仄平。","平○平平仄，仄仄平平平。","平平仄仄仄，平仄仄平仄。","仄平平仄仄，平仄仄仄平。","○平仄仄仄，仄仄仄平平。","仄仄平仄仄，平仄平仄平。","仄平仄仄平，仄仄○○○。","仄平○仄仄，○仄平仄○。","仄平仄仄仄，仄平平仄平。","仄平平仄仄，○仄仄仄平。"],"paragraphs":["裕陵固天纵，笔有云汉姿。","尝重连山象，不数秋风辞。","龙腾与虎变，狸豹复何施。","我穷真有数，文字乃见知。","闻君射策日，妙语发畴咨。","一日喧万口，惊倒同舍儿。","岂知二十年，道路犹迟迟。","苦言如药石，瞑眩终见思。","屈伸反复手，独于君可疑。","四门方穆穆，行矣及此时。"],"title":"送陈伯修察院赴阙"}
