{"author":"吕岩","id":42501,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["欲陪仙侣得身轻，飞过蓬莱彻上清。","朱顶鹤来云外接，紫鳞鱼向海中迎。","姮娥月桂花先吐，王母仙桃子渐成。","下瞰日轮天欲晓，定知人世久长生。"],"title":"七言 三十二"}
