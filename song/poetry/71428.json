{"author":"蔡戡","id":71428,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["小泊池阳暮霭中，故人留我一尊同。","归心已逐东流水，快意仍逢下水风。","自念相逢非草草，也知别去太匆匆。","归来独酌寒江上，空想宾筵蜡炬红。"],"title":"舟过池阳许仓蔡守留饮不果赴以诗谢之"}
