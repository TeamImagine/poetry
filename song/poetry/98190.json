{"author":"赵汝鐩","id":98190,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["一番雨过骤晴时，溪上春光色色奇。","日暖花繁蝴蝶困，水清鱼过鹭鸶随。","村翁开卷添黏纸，瓦钵研朱自教儿。","织妇倚机方叹息，输官尚欠二斤丝。"],"title":"溪上"}
