{"author":"范纯仁","id":184694,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["嘉川荔子著芳名，携从归鞍到锦城。","驰驿幸无唐日贡，甘芹聊致野人情。","丹砂结颗藏膏露，赭縠为囊贮嫩琼。","京洛不须图画去，得公佳句自分明。"],"title":"以眉州绿荔枝寄吴仲庶有诗次韵"}
