{"author":"胡寅","id":12210,"strains":["平仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["南郭无缘到北城，却因招唤得同行。","四郊禾黍未全熟，满眼云山何限情。","幸有好风能洒袂，况无闲事称挥觥。","篮舆欲去留还住，爱此月凉河汉明。"],"title":"杨尉见招朱推单令与焉月色甚佳"}
