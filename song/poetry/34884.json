{"author":"陆游","id":34884,"strains":["仄平仄平平，仄仄仄仄仄。","仄平平仄平，仄仄仄平仄。","平平仄平平，仄仄仄平仄。","仄○仄平平，仄仄仄平仄。","平平○平仄，仄仄仄○仄。","○○仄仄仄，仄仄仄平○。","仄仄仄○○，仄仄仄平仄。","○○仄仄仄，○仄平仄仄。"],"paragraphs":["贱贫百年愁，老大万事倦。","起家来牧民，窃语笑丞掾。","拘挛拙征科，俭陋省游宴。","不思返江湖，乃尔辱畿甸。","斯言中吾病，有腼在其面。","行当自劾去，暂寓等邮传。","十月夜正长，岁事到冰霰。","膏油幸可具，更尽书一卷。"],"title":"冬夜戏作"}
