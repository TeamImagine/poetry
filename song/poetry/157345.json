{"author":"韩维","id":157345,"strains":["平平仄○仄，仄仄仄仄仄。","仄平平仄平，仄仄仄平仄。","仄仄仄仄仄，○仄仄平仄。","仄平○平仄，仄仄○平仄。","平平平仄平，仄仄仄仄仄。","平平仄仄仄，仄仄仄平仄。","○○仄平平，○仄仄平仄。","仄平○仄平，仄仄仄平仄。","仄平平平仄，仄仄平仄仄。","平平○平仄，仄仄仄平仄。","平仄平平仄，仄仄平仄仄。","平平仄平仄，仄仄仄○仄。","平平仄平仄，仄仄仄○仄。","仄平仄平仄，仄仄平仄仄。","平平平○仄，平仄仄仄仄。"],"paragraphs":["沧池拟溟渤，莽漾豁厚地。","曰吾神祖为，气象固宜尔。","六合昔未一，教战出精锐。","至尊降黄屋，惨淡乘金气。","凌波飞百艘，撇烈若鹘翅。","扬旌万旅噪，伐鼓九渊沸。","其行速天旋，其止甚阴闭。","信乎王者师，足以服睽异。","尔来承平久，地与兵革废。","秋风长蒲苇，烂漫失洲沚。","惟见金明上，结构销绣绮。","春游驻天跸，万国奉燕喜。","铿鍧鼓钟响，杂遝羽旄美。","岂惟与民乐，施及鱼鸟细。","宏哉艰难业，愉怿逮万世。"],"title":"讲武池和师厚"}
