{"author":"贯休","id":40566,"strains":["仄仄平○平，平仄平平平。","平平○平仄，仄仄平平平。","仄仄平仄平，仄平仄平○。","○平仄平平，仄平○仄平。","平平仄仄平，仄仄平仄平。","仄仄仄仄仄，仄仄○平平。","仄仄平仄平，仄仄平仄平。","仄仄平仄仄，平仄平仄平。","仄平仄仄平，仄仄仄仄平。"],"paragraphs":["忆在山中时，丹桂花葳蕤。","红泉浸瑶草，白日生华滋。","箬屋开地𬬻，翠墙挂藤衣。","看经竹窗边，白猿三两枝。","东峰有老人，眼碧头骨奇。","种薤煮白石，旨趣如婴儿。","月上来打门，月落方始归。","授我微妙诀，恬澹无所为。","别来六七年，只恐白日飞。"],"title":"古意九首 九"}
