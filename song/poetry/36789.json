{"author":"陆游","id":36789,"strains":["仄平○仄仄，仄仄平仄仄。","平仄仄仄平，仄仄仄仄仄。","○平仄仄仄，仄仄仄平○。","仄仄仄仄平，仄仄仄○仄。","仄平仄平○，平仄仄仄仄。","平平仄仄平，仄仄仄仄仄。","平○○仄仄，平平仄仄仄。","仄平仄平平，仄仄仄仄仄。"],"paragraphs":["暮年缘一懒，百事俱弃置。","今遂懒到书，把卷辄坐睡。","其余懒则已，感此独歔欷。","念昔少壮时，日夜痛磨砺。","誓言死为期，身在敢暴弃。","寜知未死前，殆欲负此志。","颜回称好学，扬雄乃识字。","勉哉慕前修，自画圣所讳。"],"title":"读书未终卷而睡有感"}
