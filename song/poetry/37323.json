{"author":"陆游","id":37323,"strains":["仄仄仄平平仄平，仄平平仄仄平平。","平平平仄仄平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["七十一翁心事阑，坐叨祠禄养衰残。","樽中无酒但清坐，架上有书犹纵观。","吏部齿摇心怅望，将军髀满泪汍澜。","客来共饭增羞涩，小摘山蔬不掩盘。"],"title":"七十一翁吟"}
