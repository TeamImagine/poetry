{"author":"喻良能","id":51495,"strains":["平平平平仄仄仄，平仄平平仄平仄。","平仄平平仄仄○，仄○仄仄平平仄。","平平仄仄仄？平，平仄仄平平仄仄。","○平仄平○仄仄，仄仄○平仄平仄。","○平仄仄仄平○，平仄○平平仄仄。","○平仄仄仄仄平，仄仄？○平仄仄。","○仄仄仄仄仄仄，平仄仄平平仄仄。","仄仄仄仄平平平，仄仄平平仄平仄。"],"paragraphs":["都城西头二月尾，湖水平堤縠纹起。","南北山光罨画中，浅深草色裙腰里。","群仙领客泛艅艎，黄帽劈波惊𫚢鲤。","中流剧谈闻两岸，阖坐题诗动盈纸。","如渑自足醉朋从，余沥犹能霑走史。","当年曲水迹已陈，此日渼陂欢莫拟。","蹇予小疾独不至，诗伯索诗殊未已。","笔已老矣何能为，但诵西湖比西子。"],"title":"二月二十四日杨廷秀郎中诸友约游西湖余以小疾不至分韵得子字"}
