{"author":"王禹偁","id":177729,"strains":["仄仄平平仄仄平，平平仄仄仄平平。","仄平仄仄仄仄仄，平仄平平平仄平。","平仄仄平平仄仄，仄平仄仄仄平平。","平平平仄平平仄，仄仄仄平平仄平。"],"paragraphs":["大抵人生乐故居，山川况复汉南都。","别来坟墓有宿草，归去田园多绿芜。","银印莫羞双鬓白，锦衣兼照两轓朱。","西垣衰病无憀客，空羡此行歌袴襦。"],"title":"送谭殿院之任南阳"}
