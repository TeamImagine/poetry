{"author":"宋祁","id":24079,"strains":["仄○平平仄，平○平仄平。","仄平平仄仄，仄仄仄○平。","平仄平平仄，平○仄仄平。","仄平平仄仄，平仄仄平○。","平仄仄平仄，平平仄仄平。","平平仄○仄，仄仄仄平○。","仄仄平平仄，平平仄仄平。","仄平平仄仄，平仄仄平平。"],"paragraphs":["地占高明适，亭兼仁智居。","竹林兹置酒，栗里近回舆。","山对盘龙外，涛观濯鹭余。","落霞霏迥宇，升月净凉疏。","园甃悟阴合，窗风桂籁徐。","岩芳曼空迳，野绿冒前除。","宴厦仍喧雀，宾庖已餍鱼。","落成严诏下，猿鹄怨轺车。"],"title":"题承诏亭"}
