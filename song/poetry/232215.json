{"author":"李彭","id":232215,"strains":["平平平平平仄仄，仄平○○仄平仄。","仄平仄仄平仄平，仄仄平平平仄仄。","平平仄仄仄平平，仄平○平仄平仄。","仄平仄○仄仄○，仄平平平仄平仄。","仄仄○平○仄平，○仄仄仄○仄平。","平平仄平仄平仄，平平仄平平仄平。","平平平仄平仄平，平○平仄平仄平。","仄仄平平仄平仄，仄○平仄平平平。","仄平仄仄仄平仄，仄仄平平○仄平。","仄仄仄平平仄仄，平仄仄○○仄平。"],"paragraphs":["南山修源何所似，顾痴铺张侧厘纸。","酒酣漱墨风雨来，咫尺烟昏生万里。","韩侯静者妙英姿，乃呼扁舟共遨戏。","我曹竟堕善幻中，叩舷歌呼但霑醉。","寺下回潭凝不流，中有卧石如潜虬。","孤峰已衔半规日，连山倒垂波底浮。","韩侯风雅才甚优，胸中何止吞万牛。","未向承明草莲烛，小留南国驯沙鸥。","会须唤仗入天陛，尚忆谿边横小舟。","但愿故人俱厚禄，平子不妨吟四愁。"],"title":"同子苍放船南山石壁下"}
