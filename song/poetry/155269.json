{"author":"孔梦斗","id":155269,"strains":["仄平仄平仄，仄仄仄平仄。","○仄仄○仄，仄仄仄平仄。","平平仄平仄，仄仄仄平仄。","仄仄仄仄平，仄○平仄仄。","仄仄平仄仄，仄平仄仄仄。","仄平仄仄平，平平○仄仄。","平平仄○平，平平○仄仄。","仄仄仄平仄，平仄○仄仄。","仄平仄○平，平仄仄仄仄。","平平仄○仄，仄仄平平仄。","仄仄仄○平，仄仄仄仄仄。"],"paragraphs":["道乡采芹暇，手植四株柏。","相对有正味，爱此岁寒格。","忠言贾奇祸，几削谏臣迹。","柏亦助道乡，每号风雨夕。","柏死公不死，大名日皦白。","后人补种之，存棠思召伯。","亭亭俨相持，撑云空百尺。","是柏出虽晚，风致犹古昔。","我来跂遗芳，清坐假一席。","徘徊意难舍，猛把阑干拍。","寄语景行人，用意幸勿窄。"],"title":"四柏亭"}
