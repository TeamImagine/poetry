{"author":"胡仲弓","id":136440,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["中和报政二年间，五马朝天不可攀。","南国愿留申伯住，东山催起谢公还。","银钩铁画辉棠荫，玉鉴冰壶照笋斑。","名在御屏推课最，前途重见玺书颁。"],"title":"送谢刑部使君赴召  其二"}
