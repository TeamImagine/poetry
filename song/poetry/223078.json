{"author":"李新","id":223078,"strains":["平仄平平平仄平，平平平平仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["年少将军师羽林，追奔翻为白头吟。","不平豪愤三年气，未死英雄万里心。","故国山川知好在，异乡风物许重寻。","捷书不报浑闲事，西出潼关无好音。"],"title":"落解西归长安道中书所怀"}
