{"author":"李彭","id":233646,"strains":["平仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["溪友提携紫蟹肥，形模郭索就羁縻。","抱黄斫雪老饕事，看碧成朱露醉时。","大嚼故知羞海镜，嗜甘易误食蟛蜞。","欲将磊落轻周雅，委顿深怜蔡克儿。"],"title":"食蟹"}
