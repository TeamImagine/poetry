{"author":"谢薖","id":231549,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄平平平。"],"paragraphs":["钵囊高挂同僧夏，远寄岩门一把茅。","地僻狙猴长作伴，食贫蕨笋不充庖。","瘦藤拄下万峰顶，野鹤来归千岁巢。","点检箧中诗几首，苍头时遣为君抄。"],"title":"喜董彦速自仙岩归"}
