{"author":"张矩","id":132490,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄仄平仄，仄仄仄平平仄平。","平仄平平平仄仄，仄平仄仄仄平平。"],"paragraphs":["石屏峰下孤吟客，吟到头童更苦吟。","四海江山多识面，百年人物半知心。","诗于唐米偶先后，较以杜韦无古今。","容易相逢容易别，不堪回首白云深。"],"title":"送戴式之自越游江西"}
