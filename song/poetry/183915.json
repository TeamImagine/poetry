{"author":"刘攽","id":183915,"strains":["平仄平平平仄仄，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平平仄平。"],"paragraphs":["千里相思无见期，喜闻乐府短长诗。","灵均此秘未曾睹，郢客探高空自欺。","不怪少年为狡狯，定应师法授微辞。","吴娃齐女声如玉，遥想明眸嚬黛时。"],"title":"见苏子瞻所作小诗因寄"}
