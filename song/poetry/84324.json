{"author":"易祓","id":84324,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["唐家基业重于山，宁许胡雏据九关。","当日人心旋□堵，异时世变却循环。","壤分旄钺谁能制，政出貂珰不复还。","千古高崖锁苍藓，空留遗迹蹈元颜。"],"title":"读唐中兴颂"}
