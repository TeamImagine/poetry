{"author":"戴复古","id":94042,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["与民同乐一开园，佳节何曾禁得烟。","拍岸绿波浮舴艋，翻空红袖打秋千。","眼看花柳心如醉，身在蓬瀛我亦仙。","明日徐翁坟上约，欲求竹帚恐无缘。"],"title":"郡圃寒食"}
