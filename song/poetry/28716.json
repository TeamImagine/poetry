{"author":"洪适","id":28716,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["旌旆摇摇卷碧云，元戎振旅入城闉。","蜚腾广誉孚朝野，讲肄强兵动鬼神。","无数冠裳声聒昼，两行罗绮艳娇春。","看看夜半朝宣室，便把金犀换玉麟。"],"title":"归路致语口号"}
