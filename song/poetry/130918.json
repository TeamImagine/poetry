{"author":"何文季","id":130918,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["英雄空有泪沾襟，千古兴亡感慨深。","邱壑正多亡国恨，干戈消尽读书心。","容身天地生何补，入眼风霜老不禁。","却笑红尘知退晚，能教早计卧山林。"],"title":"寄陈赤嵌"}
