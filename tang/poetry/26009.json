{"author":"贾岛","id":26009,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["疏林荒宅古坡前，久住还因太守怜。","渐老更思深处隐，多闲数得上方眠。","鼠抛贫屋收田日，雁度寒江拟雪天。","身是龙钟应是分，水曹芸阁枉来篇。"],"title":"酬张籍王建"}
