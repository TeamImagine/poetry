{"author":"唐庚","id":227520,"strains":["仄平仄仄仄，平仄仄平仄。","仄○仄平仄，仄仄仄平○。","○平仄平平，○仄仄平仄。","仄○仄○仄，仄仄平平○。","仄平仄平仄，仄仄平平仄。","仄平仄仄平，平仄○平仄。"],"paragraphs":["读书老益苦，潇洒比元澹。","直行不由径，慎独肯欺暗。","如何已鸿冥，犹复见蜉撼。","寡和郢中曲，忍辱渔阳掺。","斗筲彼常态，义命吾何憾。","屈伸固有时，佳境当徐啖。"],"title":"寄郭虞卿"}
