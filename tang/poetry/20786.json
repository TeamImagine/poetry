{"author":"欧阳衮","id":20786,"strains":["仄○仄○平，平平仄仄平。","○平平仄仄，仄仄仄平平。","○仄平平仄，平○仄仄平。","平平仄平○，？？仄平平。","仄仄平○○，○平仄平平。","平平○仄仄，仄仄仄平平。"],"paragraphs":["寂听郢中人，高歌已绝伦。","临风飘白雪，向日奏阳春。","调雅偏盈耳，声长杳入神。","连连贯珠并，袅袅遏云频。","度曲知难和，凝情想任真。","周郎如赏羡，莫使滞芳晨。"],"title":"听郢客歌阳春白雪"}
