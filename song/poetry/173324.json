{"author":"文同","id":173324,"strains":["仄，仄。","平仄，平仄。","仄平平，平仄仄。","平仄平仄，仄平仄仄。","平平○仄仄，仄仄平仄仄。","○○平仄平平，仄仄平平仄仄。","平平仄仄仄平仄，平仄仄平平仄仄。","平平仄仄平○仄平，平仄平平平○仄仄。","平仄仄仄仄仄仄○平，仄仄平平仄平平○仄。","仄平仄仄平仄仄仄○平，平仄平平○仄平平平仄。"],"paragraphs":["石，石。","阴黑，阳白。","岸胚胎，山骨骼。","天地镕铸，鬼神刻画。","鲲鲵张怒眼，虎兕交斗额。","敲如温玉声清，洗似精钢色碧。","花边矹尔尽奇品，林下礴然无俗格。","冰霜惨冽坚操不移，尘土昏冥孤标自隔。","峣矹独立见到侍中家，磊落群居在牛丞相宅。","昔时大士常命汝曰听徒，今日衰翁且对君为佳客。"],"title":"一字至十字成章二首 咏石"}
