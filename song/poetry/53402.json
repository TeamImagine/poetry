{"author":"项安世","id":53402,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，平仄平平仄仄平。","仄仄平平平仄仄，平平平仄仄平平。"],"paragraphs":["三年食茆厌冰厅，一日栽桃遶带城。","水入洞庭天正阔，山连黔徼地偏清。","醉歌屈子醒时赋，琴和湘娥瑟外声。","若到江滨逢九肋，为言稀有是轻生。"],"title":"再送陈沅江"}
