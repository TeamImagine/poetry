{"author":"赵抃","id":101576,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["构堂宾族聚于斯，屈指高风剑外稀。","七十年尊君乐隐，二千石重子荣归。","溪流石上来清响，岩洞檐前耸翠微。","旧令尹今西处望，江原闾巷正光辉。"],"title":"题江原张著作善颂堂"}
