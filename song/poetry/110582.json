{"author":"刘克庄","id":110582,"strains":["仄仄平平仄仄平，平平仄仄仄平平。","仄平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一出悬知计已非，更堪留滞未成归。","即今白首负松菊，何处青山无蕨薇。","不恨老从中岁至，但悲事与素心违。","当斋寂寞生秋草，几度临风忆杜微。"],"title":"寄熊主簿"}
