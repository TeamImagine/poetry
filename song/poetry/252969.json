{"author":"李弥逊","id":252969,"strains":["仄平仄仄仄，平仄仄○平。","仄平仄仄仄，平仄平○平。","平平○平仄，仄仄仄仄平。","仄仄○平平，仄平平仄平。","平平仄仄仄，平仄平仄平。","仄仄平仄○，仄仄仄○平。"],"paragraphs":["一言悟汉祖，千户遂封娄。","士穷必有遇，荣悴交相酬。","堂堂张公子，谢事岁几周。","不作折腰能，每怀糊口忧。","才华贾马上，风味陶谢俦。","舌在吾不患，已矣勿浪求。"],"title":"暇日约诸友生饭于石泉以讲居贫之策枢密富丈欣然肯顾宾至者七人次方德顺和贫士韵人赋一章  其四"}
