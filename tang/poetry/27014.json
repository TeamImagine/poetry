{"author":"曹邺","id":27014,"strains":["仄仄仄仄仄，平平仄平平。","平平仄平仄，仄仄仄仄○。","平○仄平仄，仄仄仄仄仄。","平平○仄仄，仄仄○仄平。","平平仄平仄，仄仄仄仄平。","平仄仄○仄，平仄仄平平。"],"paragraphs":["悄悄月出树，东南若微霜。","愁人不成寐，五月夜亦长。","佳期杳天末，骨肉不在旁。","年华且有恨，厥体难久康。","人言力耕者，岁旱亦有粮。","吾道固如此，安得苦伥伥。"],"title":"夜坐有怀"}
