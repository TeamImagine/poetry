{"author":"林表民","id":107357,"strains":["仄平平○平平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，仄平○仄○平仄。"],"paragraphs":["扣龙泉了探慈湖，倦矣归携一束书。","白首功名销壮气，清溪游钓乐闲居。","山人宁有趋戎幕，方伯今谁顾草庐。","乡旧凋零无复见，北风吹雨更愁予。"],"title":"挽处士张君"}
