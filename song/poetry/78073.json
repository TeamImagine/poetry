{"author":"李寅仲","id":78073,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古洞闳深势崛盘，云连十丈地平宽。","水帘纷若排珠琲，石阙依然耸翠峦。","绿树成阴期勿剪，清溪当暑不胜寒。","数椽傥遂谐幽隠，应有高人咏钓盘。"],"title":"游先神童读书岩"}
