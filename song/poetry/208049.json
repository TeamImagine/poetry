{"author":"黄庭坚","id":208049,"strains":["仄平平平仄仄，仄仄仄平平平平仄。","仄仄平仄仄仄，平仄仄平仄平平仄。","仄平仄平平平，平仄仄仄平仄。","平平仄仄，○平仄仄。","平平仄平，平○仄仄。","平平仄○，仄仄仄平。","平仄仄仄平○○，平仄仄平平。"],"paragraphs":["厉廉隅而不刿，故窃比于彭耽之寿。","屈曲而有直体，能独立于雪霜之后。","伯夷食薇而清，陈仲咽李而瘦。","涪翁昼寝，苍龙挂壁。","涪翁履危，心如铁石。","穷山独行，解两虎争。","终不使卞庄乘间，而孺子成名。"],"title":"筇竹杖赞"}
