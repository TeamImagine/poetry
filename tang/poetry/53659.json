{"author":"王维","id":53659,"strains":["○仄仄平平，平平仄仄平。","平○仄○仄，○仄仄平平。","仄仄平平仄，平平仄仄平。","平平？平仄，平○仄○平。","平仄平平仄，平平仄仄平。","仄○○仄仄，平仄仄平○。"],"paragraphs":["骑省直明光，鸡鸣谒建章。","遥闻侍中珮，暗识令君香。","玉漏随铜史，天书拜夕郎。","旌旗暎阊阖，歌吹满昭阳。","官舍梅初紫，宫门柳欲黄。","愿将迟日意，同与圣恩长。"],"title":"春日直门下省早朝"}
