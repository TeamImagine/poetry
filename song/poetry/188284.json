{"author":"魏野","id":188284,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["三门闲想六龙家，多少春来事可夸。","阁道寻僧同鹫岭，楼船载妓胜仙槎。","送迎几拂新亭柳，巡历时穿旧县花。","野客寻常思重谒，却愁诗酒势难加。"],"title":"寄赠三门漕运卞寺丞二首  其二"}
