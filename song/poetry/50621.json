{"author":"周必大","id":50621,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["馈饷随萧不作难，秦淮今视汉秦关。","天开虎踞龙蟠处，地近鸡翘豹尾间。","洗印先经三峡寺，观风遍踏九华山。","尽收奇秀归诗稿，却趁赓歌供奉班。"],"title":"送韩希道移漕江东"}
