{"author":"张侃","id":118535,"strains":["平○仄仄仄，仄仄仄○平。","平平仄平仄，仄仄仄○平。","仄平平仄仄，平平仄平平。","仄平平仄平，平仄仄○平。","平○？仄平，平仄仄仄平。","平仄平仄仄，○平仄平平。","平平仄仄仄，仄仄平仄平。","平平仄平平，仄仄仄仄平。","平平仄○平，仄平仄平平。","仄平○平平，仄仄平仄平。","仄平仄仄仄，仄平○平平。","仄仄仄仄仄，平平平仄平。","平平平仄平，平仄仄平平。","○平仄平仄，仄仄仄平平。","平仄仄仄平，平仄仄○平。","平仄仄○仄，仄仄平平平。"],"paragraphs":["臞叟久不出，短帽半离披。","天公有新事，剪雪玉参差。","仰瞻银海眩，须臾肆寒威。","试呼缄口翁，时复一中之。","初如薝卜飘，终似白练驰。","阴气无所泄，乘风舞绥绥。","山明失紫翠，手板休拄颐。","磎流有层冰，艇子寸步移。","寒禽集深条，可怜翅翎垂。","拥炉回阳春，始觉温四肢。","我生仅再见，老农重嗟咨。","锦里杜子美，姑溪周紫芝。","文章江汉流，初不事支辞。","遗编可推究，古岂异今时。","无此雪与寒，何翅五吟诗。","宜瑞不患寡，写檄诛云师。"],"title":"清寒"}
