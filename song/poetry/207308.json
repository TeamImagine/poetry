{"author":"黄庭坚","id":207308,"strains":["平○○平○，平仄平仄仄。","○平仄平平，平仄平仄仄。","平平平仄○，仄仄○仄仄。","仄平仄平平，仄仄仄平仄。","平平仄○平，平仄仄仄仄。","仄平仄仄平，仄仄仄仄仄。","仄平平平平，仄仄仄平仄。","仄平平○平，仄仄仄平仄。","仄○平仄仄，仄仄平仄仄。","○○平平平，仄仄仄平仄。","仄仄仄仄仄，○仄仄平仄。","仄仄仄仄平，平平平仄仄。","平平仄平仄，平仄○仄仄。","仄○平平平，平平平仄仄。","平平仄平平，仄仄仄仄仄。","平平仄平○，仄仄○仄仄。"],"paragraphs":["江行长邅回，风水忧索米。","相逢解人颐，高士徐孺子。","鸬鹚葭苇间，煮茗当酌醴。","夜船饷蒸鹅，白发厌甘旨。","东江始分风，苔网馈百纸。","遣兵夜赋诗，月冷石齿齿。","别来星环天，再见艳桃李。","寄声良劳勤，报我阙双鲤。","但闻佳邑政，杻械生菌耳。","颇闻延诸儒，破讼作诗礼。","顾予白下邑，庭聚雨前蚁。","珥笔诵汉章，锥刀争未已。","初无得民具，名实正尔尔。","愿闻庖丁方，江湖天到水。","遥知解千牛，袖手笑血指。","书来傥垂教，改事从此始。"],"title":"寄余干徐隠甫"}
