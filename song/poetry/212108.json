{"author":"华镇","id":212108,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["仙禽西过万年枝，人道飞鸣是路岐。","几向静中陪振鹭，也曾高处见长离。","共知天上闻声韵，直羡风前刷羽仪。","好与便随行缀去，舞韶应自有嘉时。"],"title":"题海鹤"}
