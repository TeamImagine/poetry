{"author":"陈造","id":59542,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["山城老稚竞攀辕，况复官曹辱后先。","敢爱一樽追笑语，未妨五日作留连。","天香国色酡颜去，渭北江东把臂前。","已办明朝开煮酒，丝桐小置式微篇。"],"title":"留交代韦倅"}
