{"author":"余靖","id":24890,"strains":["仄平平仄仄，仄仄○平○。","仄平仄仄平，仄仄仄平仄。","○○仄平平，平○仄平仄。","○仄仄仄平，仄仄○平仄。","平平平仄平，平仄平平仄。","平平仄平仄，仄仄仄平仄。","○○平平平，仄仄仄平仄。","仄平仄仄仄，仄平平仄○。","平○仄仄平，平平○仄仄。","仄仄仄平平，仄仄平平仄。"],"paragraphs":["曲江居岭厄，楚越封疆间。","异时置冶官，岁入不盈万。","将漕择材能，招徕委成算。","扇橐大野烘，凿矿重崖断。","闽吴荆广人，奔走通昏旦。","千夫即山铸，毕给未酬半。","三监居江湄，僦辇日充羡。","地官奏计最，遂为天下冠。","尝闻卜大夫，名声传史汉。","素履骋修程，逸足何由绊。"],"title":"送陈京廷评"}
