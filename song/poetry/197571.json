{"author":"苏辙","id":197571,"strains":["平平仄平仄，○仄平○仄。","仄平平平平，仄平平平仄。","仄平仄仄仄，仄仄平仄仄。","仄平仄仄仄，仄仄仄仄仄。","平平仄仄仄，平平平仄仄。","平平仄仄仄，平平仄平仄。"],"paragraphs":["秋风一何厉，吹尽山中绿。","可怜凌云条，化为樵夫束。","凛然造物意，岂复私一木。","置身有得地，不问直与曲。","青松未必贵，枯榆还自足。","纷然落叶下，萧条愧华屋。"],"title":"次韵子瞻系御史狱赋狱中榆槐竹柏 榆"}
