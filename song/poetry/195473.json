{"author":"苏轼","id":195473,"strains":["仄平仄仄平平仄，仄仄平平平仄仄。","仄平仄仄仄平平，仄仄平平仄平仄。","平平仄平仄仄仄，仄仄平平仄平仄。","仄仄仄平平仄○，○平仄仄○平○。","仄○平仄仄平仄，平仄仄平平仄仄。","平平仄仄仄仄仄，仄仄仄平平仄仄。","仄平仄仄仄仄○，仄仄○仄平仄仄。","仄平仄仄仄平仄，仄仄平○仄平仄。","平平平平○仄仄，仄平仄仄平平仄。","平平仄仄仄仄平，仄仄○仄平平仄。","平仄平平○仄仄，仄平仄仄平平仄。","仄○仄仄平仄平，平○仄仄平○仄。"],"paragraphs":["伟哉造物真豪纵，攫土抟沙为此弄。","劈开翠峡走云雷，截破奔流作潭洞。","因随化人履巨迹，得与仙兄蹑飞鞚。","曳杖不知巌谷深，穿云但觉衣裘重。","坐看惊鸟救霜叶，知有老蛟蟠石瓮。","金沙玉砾粲可数，古镜宝奁寒不动。","念兄独立与世疏，绝境难到惟我共。","永辞角上两蛮触，一洗胸中九云梦。","浮来山高回望失，武陵路绝无人送。","筠篮撷翠爪甲香，素绠分碧银瓶冻。","归路霏霏汤谷暗，野堂活活神泉涌。","解衣浴此无垢人，身轻可试云间凤。"],"title":"同正辅表兄游白水山"}
