{"author":"王铚","id":14935,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄仄平仄，平仄仄平平仄平。","仄仄平平平仄仄，平平平仄仄平平。"],"paragraphs":["红妆碧嶂旧登临，来演真常契佛心。","漫道山林无独往，那知笙磬有同音。","堂前明月四时好，山外白云千古深。","此别松门无复见，渔樵为伴老相侵。"],"title":"寄东山觉老"}
