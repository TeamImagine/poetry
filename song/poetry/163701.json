{"author":"于石","id":163701,"strains":["平仄仄平平，仄仄仄仄平。","平平平仄仄，仄仄○○平。","仄仄仄仄仄，仄仄仄平○。","平平○○平，平平仄仄平。","○平平仄平，平平平仄平。","仄仄平平平，仄仄仄仄○。","仄平平仄○，仄仄平仄平。","仄仄平平○，平仄平仄平。"],"paragraphs":["明月照高楼，永夜不阖扉。","盈盈楼上女，耿耿如相依。","岁月忽已晚，草木变芬菲。","扳条折其荣，风流付枕帏。","蹇修时不存，悠悠谁与归。","仰视浮云驰，俯见月在衣。","置书怀袖中，有约吾敢违。","愿寄双飞燕，为我西北飞。"],"title":"次韵郑德彝拟古集句"}
