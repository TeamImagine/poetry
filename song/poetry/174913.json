{"author":"刘敞","id":174913,"strains":["仄平平平平仄平，仄仄○仄平仄平。","仄平仄仄仄○仄，仄仄平平平仄○。","平平平平仄平仄，仄○平平仄平仄。","平仄平仄平仄○，仄仄仄平仄平仄。","仄仄仄平○仄平，平平仄仄平仄○。","仄平仄仄仄平仄，仄仄仄仄平○平。","仄仄平仄仄仄平，仄平平仄仄平平。","仄平平仄仄平仄，仄仄平平平仄平。"],"paragraphs":["广州奇禽鸿鹄群，劲羽长翼飞蔽云。","啸俦命侣自其职，饮水栖林余不闻。","今年飞蝗起东国，所过田畴畏蚕食。","神假之手天诱衷，此鸟乃能去螟贼。","数十百千如合围，搜原剔薮无孑遗。","历寻古记未曾有，细察物理尤应稀。","忆昔虞舜德动天，象为耕地鸟耘田。","圣时多瑞亦宜尔，请学春秋书有年。"],"title":"褒信新蔡两令言飞蝗所过有大鸟如鹳数千为群啄食皆尽幕府从事往按视如言因作短歌记其实"}
