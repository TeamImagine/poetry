{"author":"宋祁","id":13192,"strains":["○○仄平平，仄仄仄○仄。","仄仄仄平仄，仄仄○仄仄。","平平仄仄仄，平仄平平仄。","平平仄平仄，仄仄○平仄。","○平仄仄仄，平仄平平仄。","平平平平平，平平仄平○。","平平仄○仄，仄仄平仄仄。","仄○平○平，平平仄平仄。","平仄仄平平，平平仄平仄。","平平仄平仄，平仄平仄仄。","平平仄平仄，仄仄平仄仄。","平○仄平仄，仄仄仄平仄。","平平平仄平，平平仄仄仄。","平平仄平仄，仄仄仄仄仄。","平○仄平仄，仄仄○平仄。","平仄仄仄○，平仄○？仄。","平平仄平仄，仄仄平平仄。","平平仄仄平，仄仄○仄仄。","平平仄平仄，仄仄平平仄。"],"paragraphs":["衣冠昔奔波，晋社亦中徙。","水府拥宫阙，六姓传剑玺。","名卿入理窟，黔首多兵死。","真人刬墉障，六合如平砥。","三山屹不化，城郭无形似。","冥冥桑麻村，残锋出耘耔。","前朝绝遗老，故事稽野史。","我顷为中山，蠲租案田水。","刳木枕波涛，礲刀伐荆杞。","丛祠及荒垅，幽处无不履。","车停客登席，酒尽诗在纸。","游深造遐邃，语苦出奇诡。","投囊凡几时，蓬尘失料理。","刘侯见之笑，谓此那可毁。","濡毫请挥洒，买石亲镌纪。","嗟予政理疏，无德行嵔垒。","编民愿尸祝，有愧庚桑子。","惟兹楚客谣，可以传下里。","何时见椎击，断仆清江尾。"],"title":"刘伯诚见惠仆所作中山杂咏石刻"}
