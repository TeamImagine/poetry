{"author":"张说","id":34764,"strains":["平仄平平仄，平平仄仄平。","平平仄仄仄，○仄仄○○。","仄仄平平仄，○平仄仄平。","仄平平仄仄，平仄仄○平。","仄仄平平仄，平平仄仄平。","平平○仄仄，平仄仄平平。"],"paragraphs":["温谷寒林薄，群游乐事多。","佳人蹀骏马，乘月夜相过。","秀色然红黛，娇香发绮罗。","镜前鸾对舞，琴里凤传歌。","妒宠倾新意，衔恩奈老何。","为君留上客，欢笑敛双蛾。"],"title":"温泉冯刘二监客舍观妓"}
