{"author":"蔡戡","id":71459,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["大才深结九重知，亲洒宸章出禁闱。","壶遂暮年非不遇，谢公雅志或相违。","虎龙倍觉锺山重，龟鹤还从蜀道归。","故吏门生半天下，空垂老泪一霑衣。"],"title":"胡长文给事挽诗  其二"}
