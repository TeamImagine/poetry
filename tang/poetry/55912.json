{"author":"李白","id":55912,"strains":["仄仄仄○仄，平平平仄○。","平平仄平仄，仄仄平平平。","仄仄仄平仄，仄平仄仄平。","平平仄仄仄，仄仄平平平。","仄仄平仄仄，平平平仄平。","平平仄○仄，平仄平平平。","仄仄平仄仄，仄平仄平平。","仄平仄仄仄，仄○平○平。","仄仄○仄平，仄○仄仄平。","仄仄○平仄，平平平仄平。","平○仄仄仄，平仄仄平平。"],"paragraphs":["去国客行远，还山秋梦长。","梧桐落金井，一叶飞银床。","觉罢揽明镜，鬓毛飒已霜。","良图委蔓草，古貌成枯桑。","欲道心下事，时人疑夜光。","因为洞庭叶，飘落之潇湘。","令弟经济士，谪居我何伤。","潜虬隐尺水，著论谈兴亡。","客遇王子乔，口传不死方。","入洞过天地，登真朝玉皇。","吾将抚尔背，挥手遂翱翔。"],"title":"赠别舍人弟台卿之江南"}
