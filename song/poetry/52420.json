{"author":"释宝昙","id":52420,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["闻道江南庾子山，新诗脱手意长闲。","未尝临镜嗟迟暮，更约何人共往还。","我有茅茨依橘柚，自怜风雨窜荆蛮。","悲欢怨怼三千首，乞与无思为一删。"],"title":"用前韵谢吴知府"}
