{"author":"黄觐","id":242401,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["西山背水古招提，经岁重来觅旧堤。","槭槭鼓秋黄叶下，阴阴结雨黑云低。","平生恐负林泉约，明日还愁步履迷。","睡足一瓯汤饼满，更休作礼问曹溪。"],"title":"重游超化寺"}
