{"author":"陈淳","id":85669,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，平仄平平平仄平。","仄仄平平平仄仄，仄平仄仄仄平平。"],"paragraphs":["重来日涉整前盟，欲与渊明细论朋。","向市闹中浑觉胜，可人幽处不妨仍。","岁寒依旧竹三迳，春意长新花数棚。","对景舂容无一事，好将气马款调乘。"],"title":"和丁祖舜重修日涉园"}
