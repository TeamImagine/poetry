{"author":"梅尧臣","id":57668,"strains":["仄仄平平○，仄仄仄仄仄。","仄仄平仄平，平平仄仄仄。","平仄平平平，平平仄平仄。","平○平平平，平仄平平仄。","仄平平仄平，仄仄平平仄。","仄○平○平，仄平仄仄仄。","仄仄平平平，仄仄仄仄仄。","平平平○平，平仄平仄仄。","平平○仄平，平仄平仄仄。"],"paragraphs":["但见公轩过，未见我马去。","我懒宜我嫌，公曾不我恶。","秋雨天街凉，萧萧绿槐树。","遥听高车声，驺导门前驻。","仆夫惊入扉，遽曰能来顾。","度量何其宏，始终不改遇。","索以新诗章，遍览日欲暮。","诚惭兜离音，唐突韶与濩。","明朝当负荆，人莫讥贵附。"],"title":"韩子华内翰见过"}
