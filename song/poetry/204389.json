{"author":"黄裳","id":204389,"strains":["平仄仄仄仄，平平平仄平。","仄平仄仄仄，平平平仄平。","○仄仄仄平，仄仄平○平。","仄平○平平，仄仄平平平。","仄平○平平，仄仄平平平。","平平平仄平，仄平平仄平。","平仄仄○仄，仄仄平○○。","○仄仄仄仄，○仄平平平。","仄仄平仄○仄平，仄仄仄平平仄○。"],"paragraphs":["幽意不可象，因声而后形。","至声不可伪，因心而后生。","三尺膝上孤，一寸胸中鸣。","急声如飞泉，泻泻秋云边。","巧声如流鶑，历历春风前。","幽人无此心，素弦无此声。","心与手相忘，意与声相迎。","弹者自到古，闻者谁知音。","但见风色吹我清，欲御此风天上行。"],"title":"听隠士琴"}
