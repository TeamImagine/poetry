{"author":"杨亿","id":210529,"strains":["仄平平仄○平仄，仄仄平平平仄平。","平仄仄平平仄仄，平平平仄仄○平。","平平平仄平平仄，平仄平平○仄平。","仄仄○平平仄仄，仄平平仄仄平○。","平平仄仄平平仄，仄仄○平仄仄平。","○仄仄平平仄仄，仄平平仄仄○平。"],"paragraphs":["早年通籍苍龙阙，近日移家仙掌峰。","方朔上书殊未报，平津开阁杳难逢。","骚人章句多怀古，陶令田园且养慵。","近郭离筵黄叶满，旧山归路白云重。","洪崖饵术修丹灶，叔夜援琴对酒锺。","应待软轮征入觐，受厘前席始从容。"],"title":"刘太丞仲宣归华山"}
