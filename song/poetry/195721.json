{"author":"苏轼","id":195721,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["扁舟震泽定何时，满眼庐山觉又非。","春草池塘惠连梦，上林鸿雁子卿归。","水香知是曹溪口，眼浄同看古佛衣。","不向南华结香火，此生何处是真依。"],"title":"昔在九江与苏伯固唱和其略曰我梦扁舟浮震泽雪浪横空千顷白觉来满眼是庐山倚天无数开青壁盖实梦也昨日又梦伯固手持乳香婴儿示予觉而思之盖南华赐物也岂复与伯固相见于此耶今得来书知已在南华相待数日矣感叹不已故先寄此诗"}
