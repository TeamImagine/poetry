{"author":"祖无择","id":113740,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["秋晚西湖胜槩多，台轩来此驻鸣珂。","沙鸥散去惊丝竹，烟柳低垂间绮罗。","乱掷金钱和露菊，狂摇钿扇倚风荷。","下僚幸接曹尊末，率尔翻成击箸歌。"],"title":"九日陪旧参政蔡侍郎宴颍州西湖"}
