{"author":"吴则礼","id":223776,"strains":["仄仄○平仄，平平仄仄平。","仄平平仄仄，仄仄仄平平。","仄仄平平仄，○○仄仄平。","平平仄○仄，仄仄仄○平。","仄仄平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平仄仄仄，仄仄仄平平。","仄仄平平仄，平平仄仄平。","平平平仄○，平仄仄○○。","仄仄平平仄，○平仄○平。","平○仄平仄，仄仄仄平平。","仄仄平平仄，○平仄仄平。","平平仄平仄，仄仄○平平。","平仄平仄仄，平平平仄平。","仄平○仄仄，平平仄平平。"],"paragraphs":["忆昨参戎幕，交情子独真。","共为关塞客，各负水云身。","迹远金闺藉，衣沾玉垒尘。","雕鞍暮横槊，锦幄晓行春。","隐几军书断，登楼陇月新。","鸣笳孤障底，落雁古河滨。","鲁酒寒醅薄，燕姬翠黛频。","沙场供写睇，戍角解伤神。","白首投南国，青冥望北辰。","山林方自屏，鸡黍复相亲。","道旧嗟游楚，论文伟过秦。","高标识麟鳯，壮节见松筠。","陋巷无车辙，扁舟有钓纶。","悲秋把黄菊，取醉堕乌巾。","藜藿良易足，图书端不贫。","一廛如可借，烦为辟荆榛。"],"title":"忆昨呈元老"}
