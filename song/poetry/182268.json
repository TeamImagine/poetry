{"author":"强至","id":182268,"strains":["平平仄平仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["经年大河北，终日故乡心。","入耳欣吴语，开怀慰越吟。","天寒裘领薄，日暮酒杯深。","早晚论边策，长缨试请擒。"],"title":"居魏岁余未尝见江乡故人今无悔如雄过此相见甚喜席间率成短篇呈之"}
