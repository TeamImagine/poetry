{"author":"苏轼","id":193474,"strains":["仄仄仄平仄○仄，○仄仄仄仄仄平。","？○○仄仄○仄，仄仄○平仄仄平。","平○仄仄平平仄，仄仄仄○○平平。","仄平仄平仄平仄，仄平仄仄平平平。","仄平仄仄仄○仄，平平仄仄平仄平。","仄○平平○仄仄，平仄仄仄平平平。","○○仄平仄仄仄，仄仄平平平仄平。","仄平○仄仄仄仄，仄仄仄仄平平平。","平平仄仄仄仄仄，平仄仄仄平○平。","仄平仄平仄仄仄，平平仄仄平平平。"],"paragraphs":["昔者子舆病且死，其友子祀往问之。","跰{鲜}鉴井自叹息，造物将安以我为。","今观古塑维摩像，病骨磊嵬如枯龟。","乃知至人外生死，此身变化浮云随。","世人岂不硕且好，身虽未病心已疲。","此叟神完中有恃，谈笑可却千熊罴。","当其在时或问法，俯首无言心自知。","至今遗像兀不语，与昔未死无增亏。","田翁里妇那肯顾，时有野鼠衔其髭。","见之使人每自失，谁能与诘无言师。"],"title":"凤翔八观 维摩像唐杨惠之塑在天柱寺"}
