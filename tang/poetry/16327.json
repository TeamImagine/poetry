{"author":"白居易","id":16327,"strains":["仄○仄仄○，平○仄○仄。","仄○仄平仄，○仄平平仄。","平平平仄○，仄仄仄平仄。","仄平平仄平，平○○仄仄。","仄○平仄仄，仄仄平○仄。","○○平仄平，仄○仄仄仄。","平平仄仄仄，平平仄仄仄。","平○仄仄平，平仄平平仄。","仄平仄平仄，○仄平平仄。","仄○平仄○，平仄平平仄。","仄仄仄平平，○○平仄仄。","仄○平平○，○仄仄○仄。","平平平仄仄，仄○平仄仄。","仄仄平仄○，○○平平仄。"],"paragraphs":["义重莫若妻，生离不如死。","誓将死同穴，其奈生无子。","商陵追礼教，妇出不能止。","舅姑明旦辞，夫妻中夜起。","起闻双鹤别，若与人相似。","听其悲唳声，亦如不得已。","青田八九月，辽城一万里。","裴回去住云，呜咽东西水。","写之在琴曲，听者酸心髓。","况当秋月弹，先入忧人耳。","怨抑掩朱弦，沈吟停玉指。","一闻无儿叹，相念两如此。","无儿虽薄命，有妻偕老矣。","幸免生别离，犹胜商陵氏。"],"title":"和微之听妻弹别鹤操因为解释其义依韵加四句"}
