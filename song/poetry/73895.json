{"author":"赵蕃","id":73895,"strains":["平平平平平仄○，平平平？平平平。","仄平平平平仄平，仄○仄平平○平。","○平仄仄仄仄平，仄仄仄仄○平平。","平○仄○仄平平，仄平平仄○平平。","仄○仄仄仄仄平，仄仄平仄平仄平。","平○仄仄平平平，○仄平仄平平平。","平平仄仄仄仄平，平平仄仄○平平。","平平平仄仄仄仄，平○仄平平仄平。","平平平仄平仄平，○平仄仄平平平。"],"paragraphs":["山居为山何所如，非灊非皖非匡庐。","问云非山何所居，屋中主人山中徒。","当檐屹立几丈余，亦有竹树相盘纡。","朝听鹤吟暮猿呼，那知门外临通衢。","或闻此语谓我诬，答以君意诚守株。","人间有国名华胥，其往初不因舟车。","神游倏忽已即涂，晨鸡唤觉犹蘧蘧。","山名无乃类此欤，胸中有山无地无。","朱门蓬户何别区，参前见处成工夫。"],"title":"寄题山居"}
