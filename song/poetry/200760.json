{"author":"孔武仲","id":200760,"strains":["平仄仄仄仄，平平平○○。","仄仄平○○，仄仄仄平平。","平仄○平平，平仄○平平。","仄仄仄平○，平平平仄平。","仄仄仄○仄，仄仄仄仄平。","仄平平○平，仄仄○○平。","仄仄平平平，平平○仄平。"],"paragraphs":["今日曷不乐，吾园来颇疏。","向晚门庭空，杖策到城隅。","林噪其飞禽，池跃其游鱼。","似怪我来迟，晨朝何往乎。","寂默不应答，暂一尔辈俱。","唼波窥𪡋喁，集灌听相呼。","复倚逍遥亭，悠然观太虚。"],"title":"晚步西园"}
