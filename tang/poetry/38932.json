{"author":"孙氏","id":38932,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["玉指朱弦轧复清，湘妃愁怨最难听。","初疑飒飒凉风劲，又似萧萧暮雨零。","近比流泉来碧嶂，远如玄鹤下青冥。","夜深弹罢堪惆怅，露湿丛兰月满庭。"],"title":"闻琴"}
