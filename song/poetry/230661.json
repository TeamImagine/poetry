{"author":"葛胜仲","id":230661,"strains":["仄仄仄仄仄，平平平仄平。","平平仄平仄，仄仄仄仄平。","仄平仄仄仄，平平平仄平。","平○仄平仄，仄平仄平平。","平平仄平仄，仄仄仄仄○。","仄仄仄平仄，○平平仄平。","○平仄平仄，仄仄仄仄平。","仄平○仄仄，仄仄○平平。"],"paragraphs":["野饮政自乐，何庸拘束交。","穷居阙醇旨，逼此岁欲凋。","冷仙歘照坐，开尝惊韵高。","秋空映黄菊，气澄扫微霄。","携之寿佳客，岂讳十里劳。","供酿者谁子，颇疑人姓焦。","三杯反淳朴，一盏破郁陶。","酒材兼谱至，我醉吟今朝。"],"title":"蒙莫伯镕饷酒携即菁村元举山荘赏菊坐客皆称叹以诗二首谢  其一"}
