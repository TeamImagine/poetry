{"author":"陆游","id":34353,"strains":["仄平仄平仄，仄仄仄平平。","仄仄仄仄仄，平仄平仄平。","仄仄○仄仄，平仄仄平平。","仄仄仄平仄，仄仄平仄○。","仄平平仄仄，平平○仄平。","平平平仄仄，平仄仄仄○。"],"paragraphs":["少年暮黄老，雅志在山林。","火食亦彊勉，宁有婚宦心。","失脚堕世网，衰病忽侵寻。","放逐适天幸，独恨山未深。","一床元不睡，翛然横素琹。","开门毛发冷，湖阔月欲沈。"],"title":"古风三首  其一"}
