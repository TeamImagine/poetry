{"author":"秦观","id":209918,"strains":["平平平仄仄平平，平仄平平仄仄平。","仄仄平仄平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["云山檐楯接低空，公宴初开气郁葱。","照海旌幢秋色里，激天鼓吹月明中。","香槽旋滴珠千颗，歌扇惊围玉一丛。","二十四桥人望处，台星正在广寒宫。"],"title":"中秋口号"}
