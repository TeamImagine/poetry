{"author":"于𣸣","id":1349,"strains":["仄平仄平仄，仄平平平仄。","○平仄平平，仄仄平平仄。","○平仄平仄，平○平平仄。","仄平仄仄平，仄仄仄平仄。","平平平仄仄，平仄仄平仄。","仄仄仄平平，平平平仄仄。","仄平仄仄平，仄仄仄○仄。","平○仄仄平，仄仄平平仄。","平平仄仄平，仄平平○仄。","平仄仄○平，○平仄○仄。"],"paragraphs":["妾家望江口，少年家财厚。","临江起珠楼，不卖文君酒。","当年乐贞独，巢燕时为友。","父兄未许人，畏妾事姑舅。","西墙邻宋玉，窥见妾眉宇。","一旦及天聪，恩光生户牖。","谓言入汉宫，富贵可长久。","君王纵有情，不奈陈皇后。","谁怜颊似桃，孰知腰胜柳。","今日在长门，从来不如丑。"],"title":"相和歌辞 宫怨"}
