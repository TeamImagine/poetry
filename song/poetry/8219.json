{"author":"张炜","id":8219,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["行春车马渐无多，闲步郊原玩物华。","已角未腴阴径笋，似香非韵别篱花。","子规饶舌空催客，蛱蝶贪游不恋家。","常记湖邉同咏赏，归鞍扶醉月笼纱。"],"title":"春晚郊行有怀"}
