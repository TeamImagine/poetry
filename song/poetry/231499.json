{"author":"谢薖","id":231499,"strains":["平平平仄平平仄，仄仄平平平仄仄。","仄平平仄平平平，○仄平○仄平仄。","仄○仄仄平仄平，平仄平平仄仄仄。","平平仄仄仄仄仄，仄平仄○平仄仄。","平平仄仄仄○平，仄仄平平平平仄。","仄平○仄仄仄仄，仄平仄仄平平仄。","？？平仄仄仄仄，仄仄仄平平仄仄。","仄仄○平？仄平，仄仄仄○仄仄仄。","平○平平仄仄平，仄仄仄仄平平仄。","仄平仄仄○仄平，仄仄平平仄○仄。","仄平○仄平仄○，○仄平平仄平仄。","平仄仄平○仄仄，仄平平仄○平仄。","仄平平仄仄平平，平○仄平平仄仄。"],"paragraphs":["门前蓬藋无人埽，客去墙阴藜苋老。","我家城北君城南，相忆何其挂怀抱。","不闻叔宝方外谈，澄也何因令绝倒。","知君不作避暑饮，闭门亦深荒径草。","钩章棘句日吟哦，玉轴牙签时探讨。","迩来闻草鹿脯帖，盛湘十日虚蘋藻。","掺掺丸药恐不免，俗客纵讥何足道。","恨我犹嫌褦襶嘲，不敢热行唯梦到。","君收奇功翰墨林，笔阵可埽龙驹岛。","愿言不学司马公，万事逢人尽称好。","我诗燕石初不如，浪欲珍为夜光宝。","残暑促装行造请，晓来凉气迎秋早。","定邀邻舍广文公，同听诵诗倾腹藁。"],"title":"成德不面逾月仆以病暑未能出谒辄和所寄藁字韵诗奉寄兼柬子中"}
