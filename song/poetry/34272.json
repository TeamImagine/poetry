{"author":"陆游","id":34272,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["纸帐青毡暖有余，昏昏信脚到华胥。","冻醪有力勤推挽，春茗无端苦破除。","半熟拥衾闻急雨，乍回推枕觅残书。","个中得意君知否，万户生封未必如。"],"title":"睡"}
