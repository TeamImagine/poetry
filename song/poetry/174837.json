{"author":"刘敞","id":174837,"strains":["平平仄平平仄仄，仄仄平平平仄仄。","平平仄○平平平，仄仄平平○仄仄。","平平仄仄平仄○，仄仄平平平仄平。","平平仄仄仄○仄，平平仄仄平平○。","平平仄仄平平仄，仄仄○平○仄仄。","仄○仄仄平仄平，○仄平平仄平仄。"],"paragraphs":["层栏压湖春水碧，日照高穹同一色。","东风引浪飞鱼鳞，极目伤心如楚泽。","茫茫白芷连芰荷，倚沼畦瀛遥望多。","官贤与众共其乐，渔樵日暮常经过。","君家德祖吴门子，弃职从仙如脱屣。","此中吏隐人不知，且濯君缨洗君耳。"],"title":"题梅尉春波亭"}
