{"author":"李曾伯","id":129167,"strains":["仄平仄○仄仄仄，仄平仄平仄平仄。","平平平仄○○仄，仄仄平平仄○仄。","○平仄仄平仄平，仄仄○仄平平平。","仄平仄仄仄仄仄，仄平仄仄平平平。","仄平平仄平仄仄，平仄平平仄平仄。","平平平仄仄平仄，仄仄平平仄平仄。","仄平平仄○仄平，仄仄仄仄平平○。","平平仄仄平仄仄，仄仄平仄平○平。","○平○仄平仄仄，○仄○平仄平仄。","平平平平○仄平，仄仄平平仄平仄。"],"paragraphs":["老瞒晚当汉道卧，黑云触天月新破。","英雄湖海应如响，独向南阳静中坐。","当时不遇刘豫州，抱膝吟啸谁为酬。","本图一旅复夏祀，岂为万户伸韩仇。","彼攸官渡瑜夏口，非不功名咄嗟就。","甘心蒿布嫁之子，肯以金夫易吾守。","惜乎天下思汉心，是际不及西都深。","皇天不祚机再失，马谡之败云长禽。","空存遗庙千载后，过者犹知袒为右。","呜呼龙乎如有灵，盍使胡营落天狗。"],"title":"和刘清叔襄阳隆中行"}
