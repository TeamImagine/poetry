{"author":"释居简","id":89896,"strains":["○平仄平平，平仄平仄平。","仄仄仄平仄，平平平○平。","仄平平仄仄，仄仄○仄平。","平仄仄平仄，仄仄○平平。","平平仄○仄，仄仄平平○。","仄平平平平，○仄仄○仄。","○○平○○，？仄○仄○。","仄仄仄○仄，仄平仄○○。","平○○仄仄，仄平仄平平。","仄仄仄平仄，仄平○仄平。","平仄仄平仄，仄平平仄平。","仄平仄○仄，仄仄○仄○。","仄仄仄平仄，平仄平平平。","仄仄仄○○，仄仄仄仄○。","仄仄仄仄仄，平仄平仄平。","仄平仄○仄，仄仄仄仄○。","仄仄仄平仄，仄仄平平平。","平平仄仄仄，仄仄平○平。","平平？仄平，仄仄平仄平。","仄仄仄○仄，仄仄平平平。","平仄仄○仄，仄仄平平○。","仄仄仄仄仄，仄仄平平平。"],"paragraphs":["苍官百夫雄，盘错千仞冈。","铁干紫尤劲，铜柯青更刚。","屡吞霜雪敌，弗受斤斧戕。","支厦不为柱，跨壑犹飞梁。","胡为在泥滓，断岸繄关防。","岂伊坚贞姿，泥滓永相望。","中分枵其中，吻合相抵当。","彼巧事穿凿，我方信行藏。","惟其司出内，秉彝德之常。","谨口饱涵畜，与时相抑扬。","持满岂无道，损余端有方。","尾闾小溟渤，砥柱回污潢。","瞥尔手翻覆，枯涸随汪洋。","叔度万顷陂，未足与较量。","匠氏弗遇郢，才不登俊良。","藐然用其小，约水不得洚。","有若古豪隽，落落吞湖江。","遭时发所蕴，利泽何其厖。","时哉倘不逢，蕙帐云雾窗。","独善与兼善，一辙元非双。","任大岂遗小，养浩惟能降。","对此一感慨，勿谓吾言哤。"],"title":"塘淫"}
