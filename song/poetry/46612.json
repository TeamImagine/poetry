{"author":"梅尧臣","id":46612,"strains":["○仄仄仄，平平○平。","仄仄仄仄平仄平，仄平仄仄平平○。","平○仄仄仄，仄仄平平平。","仄平仄平仄，平仄平仄平。","仄仄平平仄平仄，平平仄仄平○平。","仄仄平平○仄仄，仄平仄仄仄仄平。","仄平○平仄仄仄，平仄○仄仄仄平。","仄平仄仄仄仄仄，平仄仄仄平仄平。","仄○仄仄仄仄仄，○仄仄仄仄仄平。","仄平仄仄仄仄仄，仄仄仄仄平仄平。","仄平仄平平，仄仄○仄平。","仄平仄仄平仄仄，仄仄平平○仄平。","仄仄平平仄平仄，仄平平仄平平平。","平仄平平仄○仄，平○平仄平仄平。","仄平仄平平仄仄，平仄仄仄平仄平。","仄○平平仄仄仄，仄仄平仄○平平。","仄仄仄○平仄仄，仄仄仄仄平平平。","○平仄仄仄平仄，仄仄仄仄仄仄平。","平仄○○○平仄，平○仄仄平仄平。","○仄○平仄仄仄，仄仄平仄平平平。","仄○仄平仄平仄，仄仄仄仄平平平。","仄平仄平○○仄，仄平仄仄平平平。","仄仄平○仄平仄，仄平○仄○平平。","平平仄仄仄平仄，仄仄仄仄平平平。","仄平仄○仄平仄，平仄仄○仄仄平。","平仄平平仄平仄，仄仄○仄○平平。","平平仄仄仄仄仄，仄仄仄仄平平○。"],"paragraphs":["燕马易画，吴牛难图。","马骨隠细牛骨麤，马毛厚密牛毛疏。","麤疏必辨别，细密多模胡。","乃知戴嵩笔，能出韩干徒。","干马精神在缰勒，嵩牛怒鬭无牵拘。","昨日何家观小轴，绢虽破烂色不渝。","二头相觞角竞掎，前脚如跪后脚舒。","尾株榻直脊膂蹙，筋力写尽蹄腕殊。","一胜一败又苦似，胜者很逐败者趋。","卷穷赤印置小字，置字乃是陶尚书。","尚书国初人，爱画收几厨。","买时不惜金与帛，帛载牛车钱载馿。","后世儿孙不能保，卖人穷市无须臾。","凡目矜新不重故，千钱酬直皆笑愚。","四牛遂为何氏有，装背入眼天下无。","坐中吾侪趣已异，又喜玄女传兵符。","此本实称阎令画，下笔简细容颜姝。","三人鬼状一牛首，八女二十美丈夫。","黄帝中间荫葩盖，霞扇错玳旌拥朱。","冠服难知岁月远，但见仪卫森清都。","复观鹿台独夫受，妲己不笑何由娱。","酒池肉林骑行炙，剖心斮胫堪悲吁。","数幅吴王宴西子，彩舟张乐当姑苏。","宫娥数百簇高下，鬒髻一一红芙蕖。","黛峰细浪得平远，前对洞庭傍太湖。","商纣夫差可垂诫，历世传玩参盘盂。","雕鹰草木不足记，特咏此事心何如。"],"title":"观何君宝画"}
