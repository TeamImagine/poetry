{"author":"刘才邵","id":250817,"strains":["平平仄仄平平平，平○仄仄平○平。","仄仄平○平仄仄，平仄○仄平平○。","仄平平仄平仄仄，仄仄仄仄平平○。","仄平仄仄平仄仄，平仄平平仄仄平。","仄平平平仄平○，仄○平仄平仄平。","仄平仄仄仄平仄，仄仄平仄○○平。","仄平○仄仄平仄，仄平仄仄平平平。","仄平平仄仄○仄，仄○平仄平平平。","平平仄仄仄平仄，平仄平平平○○。","平平○仄平仄仄，○仄○仄平平平。","平平仄仄仄平仄，仄仄平仄○平平。","平仄平平平仄仄，仄仄仄仄○平平。","仄○仄仄仄平仄，○平仄仄平平平。","平平仄仄仄仄仄，平仄仄仄○平平。","平平仄仄平平仄，○平平仄○平平。","平平平仄仄平仄，仄○○仄平平平。"],"paragraphs":["江流滚滚青于蓝，山如阵马方{走参}{走覃}。","景趣虽从开辟有，登览正赖人谋参。","济川亭古伤险狭，石岸缺落呈嵚嵌。","可怜眼界方冗杂，风月为之久不堪。","使君才高蕴机鉴，妙思能发神所缄。","异时一见已经意，施设先后难相搀。","政成将去觐丹阙，一新栋宇何耽耽。","就增亭阁跨空阔，径从人境超尘凡。","波光挟日动飞栱，檐影窥江凌过帆。","栏危更觉明月近，浪涌正值秋风酣。","螺峰晚霭助遥碧，鹭渚归翼穿晴岚。","东望青原森欲动，祖意岂复劳穷探。","夜深定有水仙集，霓裳练帨垂毵毵。","云烟态度日夕异，词客赋咏劳雕劖。","公归指日登华要，雍容鸣玉横犀𥮾。","湖山高会驻清赏，尚应回首江之南。"],"title":"霁虹亭"}
