{"author":"宋祁","id":13152,"strains":["仄仄平仄平，平平平仄仄。","仄仄仄平仄，平平仄平仄。","仄○平仄平，○仄平平仄。","仄平仄○仄，平仄仄平仄。","仄仄平仄平，平平平仄仄。","仄平平仄平，仄仄仄平○。","仄仄平仄平，仄平仄平仄。"],"paragraphs":["省舍诸吏休，前轩成独步。","月色净牟首，星痕隠温树。","稍听班马鸣，犹见昏鸦度。","索居易兴感，幽抱邈谁晤。","自问游落姿，胡撄文墨务。","企欢无剩娱，即事有盈虑。","远寄江海心，冷风傥能御。"],"title":"夜直省舍"}
