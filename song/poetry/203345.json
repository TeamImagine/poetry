{"author":"孔平仲","id":203345,"strains":["平○平平平，平仄仄仄仄。","仄平仄平仄，仄仄仄仄仄。","仄平平平平，仄仄仄仄仄。","平仄仄○仄，仄仄仄平仄。","平平仄平平，仄仄平仄仄。","平平平平平，平仄仄平仄。","仄○平仄仄，○仄仄仄仄。","仄平仄仄平，仄仄平仄仄。","平平仄平平，仄仄平仄仄。","○仄仄仄平，仄平○仄仄。","仄仄仄○○，○○仄平仄。","○平仄仄仄，平仄平平仄。","平平平平平，仄仄仄平仄。","○平仄平平，仄仄平仄仄。","平平仄仄仄，仄仄平平仄。","仄仄仄平○，仄平平仄仄。","平仄仄仄○，平仄仄平仄。","平仄○平平，平○○平仄。"],"paragraphs":["晨兴悲风鸣，霜霰集我屋。","忽惊岁云晚，日月疾转毂。","穴虫知天时，闭户各潜伏。","而我亦劳止，扰扰尚驰逐。","宵征戴星明，暮饭多见烛。","灰尘雕须眉，铜臭蚀肌肉。","念当投劾去，牵系五斗粟。","岂无数亩田，亦有千个竹。","平生羡为农，水旱忧不足。","空效鸟雀饥，唧啾如聚哭。","内顾复迟回，行藏类羝触。","长卿著犊鼻，扬子投天禄。","岷峨能生贤，独不主为福。","如君乃栖栖，似我宜碌碌。","连山积雪壮，霁色明群玉。","对此想清标，凛然疑在目。","安得两翅长，高举逐黄鹄。","飞去堕君前，绸缪论心曲。"],"title":"寄子由"}
