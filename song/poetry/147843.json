{"author":"方回","id":147843,"strains":["平仄仄平平，仄仄○平平。","仄仄○平仄，仄平○○平。","平仄仄平仄，平平仄平平。","仄仄仄平仄，平仄平平平。","仄平仄仄仄，仄平○平平。","平仄仄仄平，仄平○仄平。","仄仄仄仄仄，仄仄仄仄○。","仄仄仄仄仄，仄仄平平平。","平仄仄仄仄，仄？？平平。","仄仄仄平平，平仄平平平。"],"paragraphs":["天命孰为之，万有凝精真。","变气间庞杂，未尝泯其淳。","风雨骤冥晦，旸乌出还新。","圣孔昔云没，杨墨仍仪秦。","复生一辩孟，扫之如游尘。","诸老自有宗，钻研患不勤。","彼以顿自诧，所见特未亲。","月晦有死魄，潦涸无迷津。","天定盍少俟，屦□□于巾。","不饮但多忧，无乃真痴人。"],"title":"和陶渊明饮酒二十首  其二○"}
