{"author":"郭祥正","id":192573,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["三寺参差见刹竿，开元形胜据龙蟠。","楼台影落青霄险，钟磬声传碧涧寒。","物物有缘香供盛，尘尘无碍法筵寛。","欲随大士披华藏，北斗容身不亦难。"],"title":"开元禅寺"}
