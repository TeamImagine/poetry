{"author":"王迈","id":107615,"strains":["仄仄平平平仄平，平平平仄仄○平。","平平平仄仄○仄，仄仄○○平仄平。","平平仄仄平○仄，平仄平平仄仄平。","仄仄仄平○仄仄，仄平仄仄仄平平。"],"paragraphs":["逆旅频连风雨床，归来踪迹两参商。","谁知才隔路三舍，不似相从天一方。","壶山白认梅将雪，潮水黄知菊已霜。","便去也须留驿道，欲携斗酒话彷徨。"],"title":"陈方大弟宏父将省侍潮阳以诗约别"}
