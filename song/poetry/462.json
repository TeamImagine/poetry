{"author":"徐铉","id":462,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["烦君更上筑金台，世难民劳藉俊才。","自有声名驰羽檄，不妨谈笑奉樽罍。","元规楼迥清风满，匡俗仙春画障开。","莫忘故人离别恨，海潮回处寄书来。"],"title":"送龚员外赴江州幕"}
