{"author":"杜甫","id":2739,"strains":["仄平平平平，仄仄仄平仄。","平平平平仄，仄仄平仄仄。","平仄仄平平，仄平仄仄仄。","仄平仄仄仄，仄仄平仄仄。","平平仄○○，仄仄平○仄。","平仄平仄平，平平仄平仄。","平平仄平仄，仄仄平仄仄。","仄平仄平平，平仄平仄仄。","平平平○仄，仄仄平仄仄。","仄仄平仄平，平平仄平仄。","仄平仄仄平，○仄平仄仄。","平平仄平仄，平仄平仄仄。"],"paragraphs":["鹿头何亭亭，是日慰饥渴。","连山西南断，俯见千里豁。","游子出京华，剑门不可越。","及兹险阻尽，始喜原野阔。","殊方昔三分，霸气曾间发。","天下今一家，云端失双阙。","悠然想扬马，继起名硉兀。","有文令人伤，何处埋尔骨。","纡余脂膏地，惨淡豪侠窟。","仗钺非老臣，宣风岂专达。","冀公柱石姿，论道邦国活。","斯人亦何幸，公镇逾岁月。"],"title":"鹿头山"}
