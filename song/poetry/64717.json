{"author":"章甫","id":64717,"strains":["平平平仄仄，仄仄平平平。","平平仄平平，平仄平平平。","平平仄平仄，仄仄平仄平。","平仄仄平仄，仄○仄仄平。","仄仄仄平仄，○平平平平。","平○仄仄仄，平仄仄仄平。","平○仄仄仄，仄○仄仄○。","平仄仄仄仄，仄仄○平平。","仄仄仄仄仄，仄仄平仄平。","仄仄○平平，平仄仄仄平。","仄平仄仄仄，仄仄平仄平。","仄平仄仄平，○仄仄仄平。","仄仄仄仄仄，仄仄平平平。","仄平仄仄平，仄仄仄仄平。","仄仄平仄平，○仄平仄平。"],"paragraphs":["神农书本草，有美生南州。","春华穗端垂，仿佛芙蓉秋。","青囊贮嘉实，璀璨安石榴。","香味极辛烈，果中第一流。","磊落入盘饤，和羹充肴修。","温中与下气，功用亦罕俦。","苞苴走四海，药笼必见收。","吾老苦病暍，淡味空频投。","作饮近得此，选择知独优。","碧井沈银瓶，斟酌得自由。","蔗浆已觉俗，茗粥良可羞。","乃知古圣人，收拾靡不周。","日遇七十毒，纵死夫何忧。","但吾赤子多，疾苦庶有瘳。","大或仁者心，当与天地侔。"],"title":"分题得草果饮子"}
