{"author":"黄裳","id":204406,"strains":["仄仄平平仄仄平，仄平平仄仄平平。","仄平仄仄平平仄，仄仄仄平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["欲跨晴虚两腋风，曲栏干外意无穷。","忘形独坐双岩下，遣兴旁观万象中。","数韵瑰奇聊自适，满怀清爽可谁同。","飒然而下吾能赋，未必登临愧楚宫。"],"title":"圆石六题 快览亭"}
