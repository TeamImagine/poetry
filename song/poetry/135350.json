{"author":"邵雍","id":135350,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄仄仄仄，平仄仄平平仄平。","平仄仄平仄平仄，平平平仄仄平平。"],"paragraphs":["尧夫非是爱吟诗，诗是尧夫自顾时。","若有意时非语话，都无情处是肝脾。","方将忧己到未到，何暇责人知不知。","因喜圣贤用心远，尧夫非是爱吟诗。"],"title":"首尾吟  其七二"}
