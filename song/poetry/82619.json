{"author":"刘过","id":82619,"strains":["平平平仄仄平仄，仄仄平平仄平仄。","仄平仄仄平仄平，仄平仄仄平平仄。","仄平平仄仄平平，平平仄仄仄平平。","○平平平仄仄仄，平平平仄仄平平。","平仄仄平平仄仄，仄仄平平仄平仄。","平平仄仄平平平，平平仄仄平平仄。","平平仄仄○仄平，仄仄仄仄平平平。","平平平仄仄平仄，平仄仄仄○平平。","平平仄仄平平仄，平仄平平仄平仄。","仄平平仄仄平平，仄平仄仄平○仄。","平平仄仄平仄平，仄平平平平仄平。","仄平仄仄仄仄仄，仄仄平仄仄仄○。"],"paragraphs":["桃花为曲杏为糵，酒酝仙方得新法。","大槽迸裂猩血流，小槽夜雨真珠滴。","岘山之北古襄阳，春风烂漫草花香。","乘轺谁为部使者，金闺通籍尚书郎。","儿样爱民真父母，十万人家感恩厚。","鹅儿不酌宜城黄，流霞造此江南酒。","轮蹄日日行乐同，琥珀潋滟琉璃锺。","珊瑚枝下贵公子，人面日色相争红。","栏杆十二开帘幔，腰鼓轰雷奏仙乐。","翠翘金凤大堤倡，玉纤捧劝罗衣薄。","人生百岁能几何，海棠花开春较多。","有貂可解换一{豆斗}，醉到天晓待作么。"],"title":"红酒歌呈京西漕刘郎中立义"}
