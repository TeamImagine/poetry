{"author":"韦庄","id":33071,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["东南骑马出郊坰，回首寒烟隔郡城。","清涧涨时翘鹭喜，绿桑疏处哺牛鸣。","儿童见少生于客，奴仆骄多倨似兄。","试望家田还自适，满畦秋水稻苗平。"],"title":"虢州涧东村居作"}
