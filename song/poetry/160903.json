{"author":"梁栋","id":160903,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄平平平。","平平平仄平平仄，仄仄平平仄仄平。"],"paragraphs":["忆昔东风御柳斜，枯肠一日万周车。","壮心难起泥中絮，老眼羞看雾里花。","巷陌几家无主燕，池塘一种为官蛙。","江南寒食无烟火，白昼沈沈似月华。"],"title":"春日郊游和友人韵"}
