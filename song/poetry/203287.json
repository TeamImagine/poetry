{"author":"释道潜","id":203287,"strains":["仄平平仄平，平仄仄○仄。","平平仄平仄，仄仄仄仄仄。","仄平仄平仄，仄仄仄平仄。","仄平平仄仄，仄仄仄平仄。","平平平仄仄，仄仄仄仄仄。","○平仄平平，仄仄仄仄仄。","仄平平仄仄，仄仄○平仄。","平平仄仄○，仄仄○平仄。"],"paragraphs":["汉唐夸汝南，豪杰不胜数。","山川有灵蓄，郁郁久不吐。","迩来见潘子，秀色实眉宇。","是家贤伯仲，学术本邹鲁。","他时俱特立，肯与哙等伍。","浪为叶城游，邂逅得晤语。","异乡逢岁晏，越鸟思南举。","江湖结后期，细与论今古。"],"title":"寄潘仲升秀才"}
