{"author":"刘克庄","id":116066,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄平平平平仄仄，仄平仄仄仄平平。"],"paragraphs":["两轮屋角走如梭，争奈樗翁老病何。","富贵时来年少去，神仙者少死人多。","形羸全赖儿扶掖，诗退犹须友切磋。","莫嗟狂吟无律吕，古人不废饭牛歌。"],"title":"狂吟"}
