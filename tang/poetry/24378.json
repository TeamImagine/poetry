{"author":"赵嘏","id":24378,"strains":["平平平仄仄平平，仄仄仄平平仄平。","仄仄仄平平仄仄，仄平平仄仄平平。平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["仙翁归袖拂烟霓，一卷素书还独携。","㔉药满囊身不病，抱琴何处鹤同栖？霑衣尽日看山坐，搔首残春向路迷。","树树白云幽径绝，短船空倚武陵溪。"],"title":"王先生不别而去"}
