{"author":"罗隐","id":30761,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄仄平。"],"paragraphs":["齐王僚属好男儿，偶觅东归便得归。","满目路岐抛似梦，一船风雨去如飞。","盘擎紫线莼初熟，箸拨红丝鲙正肥。","惆怅途中无限事，与君千载两忘机。"],"title":"览晋史"}
