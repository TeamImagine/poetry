{"author":"杜甫","id":4005,"strains":["平仄平平仄，平○平仄平。","平平平仄仄，平仄仄平平。","平仄平平仄，平平仄仄○。","仄仄平仄仄，平仄仄平○。","仄仄平平仄，平平仄仄平。","仄平○仄仄，仄仄仄平平。"],"paragraphs":["尘满莱芜甑，堂横单父琴。","人皆知饮水，公辈不偷金。","梁狱书因上，秦台镜欲临。","独醒时所嫉，群小谤能深。","即出黄沙在，何须白发侵。","使君传旧德，已见直绳心。"],"title":"赠裴南部闻袁判官自来欲有按问"}
