{"author":"陆游","id":34889,"strains":["仄仄平平平，仄仄仄平仄。","平平仄○平，仄仄仄平平。","平平仄仄仄，平○仄平仄。","仄○平平○，平仄仄平仄。","平平平仄仄，平仄仄平仄。","平平仄仄平，平仄仄平仄。","仄平仄仄仄，平仄仄平仄。","平平平○平，仄仄平仄仄。"],"paragraphs":["采药游名山，物外富真赏。","秋关策蹇驴，雪峡荡孤浆。","还乡忽十载，高兴寄遐想。","梦行河潼间，初日照仙掌。","坡陀荆棘冢，狐兔伏蓁莽。","悲歌易水寒，千古见精爽。","国雠久不复，惊觉泚吾颡。","何时真过兹，薄酹神所飨。"],"title":"丙午十月十三夜梦过一大冢傍人为余言此荆轲墓也按地志荆轲墓盖在关中感叹赋诗"}
