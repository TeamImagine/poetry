{"author":"刘敞","id":174857,"strains":["仄平平仄平○仄，平平○○仄平仄。","仄平仄仄平仄仄，平仄平平仄平仄。","平○平平仄平仄，仄仄○平平仄仄。","仄平仄仄平仄平，平平仄仄平平平。"],"paragraphs":["雨余池上清且满，浮萍漂漂绿蒲短。","主人惜此芳意薄，移藕丁宁不辞远。","南陂芙蓉少人识，叠蘂重房无俗格。","托根得地今始逢，西风白露为君容。"],"title":"种莲"}
