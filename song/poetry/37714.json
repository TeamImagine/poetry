{"author":"陆游","id":37714,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄仄平。"],"paragraphs":["数间茅屋镜湖滨，万卷藏书不救贫。","燕去燕来还过日，花开花落即经春。","开编喜见平生友，照水惊非曩岁人。","自笑灭胡心尚在，凭高慷慨欲忘身。"],"title":"暮春"}
