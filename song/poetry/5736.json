{"author":"张元干","id":5736,"strains":["仄平仄仄仄，仄仄平仄平。","仄平平仄仄，平○平平○。","平平仄平仄，仄平平仄平。","平平平仄平，仄仄平仄平。","仄○平仄平，仄平仄○平。","仄仄仄平仄，仄平平仄平。","平平仄○仄，仄仄○平○。","平平○仄仄，仄平平仄平。"],"paragraphs":["宦游适乐土，宴坐名乐斋。","问君何独乐，胸中高崔嵬。","轩裳傥来物，世途吁可哀。","纷然鸡鹜争，陷阱成祸胎。","不如寻蠹鱼，简编阅兴衰。","万事付杯酒，百年俱劫灰。","搘颐忽长啸，妙想从天回。","人生行乐耳，勿为华发催。"],"title":"题王岩起乐斋"}
