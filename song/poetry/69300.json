{"author":"王炎","id":69300,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["孤飞欲作上林游，塞北来时天始秋。","世路岂无矰缴虑，水乡聊作稻粱谋。","摩云不惮关山远，刷羽定非鸡鹜俦。","待看草青烟浪暖，带将春色离南州。"],"title":"和韩毅伯咏雁"}
