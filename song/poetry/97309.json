{"author":"陈宓","id":97309,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["璧水声名冠上游，蚤年绛帐向荆州。","平生梦寐无尘土，壮岁雍容拜冕旒。","共拟一麟为国瑞，俄惊五马作仙游。","贞元曾是同朝士，忍见丹旌葬垄丘。"],"title":"挽方寺丞"}
