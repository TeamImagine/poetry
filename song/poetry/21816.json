{"author":"员兴宗","id":21816,"strains":["仄仄仄仄仄，仄仄平平平。","仄仄仄仄平，平平仄平平。","平平仄仄○，仄平仄平平。","平平平仄仄，平仄平平仄。","仄平平平平，仄仄仄仄仄。"],"paragraphs":["雨露下泽泽，众卉含新滋。","彼美海外棠，嫣然自繁枝。","枝繁不忍折，与春作容姿。","春容无定好，纷落青门道。","故山菖蒲花，九节石上老。"],"title":"诸公饮海棠下因赋韦陶体二首  其二"}
