{"author":"李龏","id":120238,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["君为丞处是吾乡，门对烟霞竹绕墙。","于越城荒云树暗，代阳溪近水苔香。","的知左宦心应折，未必东归鬓便苍。","若过藏山山下寺，松楸凭与问凄凉。"],"title":"寄余干郑丞"}
