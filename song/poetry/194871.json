{"author":"苏轼","id":194871,"strains":["仄仄平平仄平仄，平平仄○平仄平。","平平仄仄仄仄仄，仄仄平仄仄平平。","仄仄仄平平仄仄，平○平仄平仄仄。","平平仄平○仄平，仄仄○平○仄仄。"],"paragraphs":["昔我尝陪醉翁醉，今君但吟诗老诗。","清诗咀嚼那得饱，瘦竹潇洒令人饥。","试问凤凰饥食竹，何如驽马肥苜蓿。","知君忍饥空诵诗，口颊澜翻如布谷。"],"title":"戏用晁补之韵"}
