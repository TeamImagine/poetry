{"author":"刘读","id":202697,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["黄尘数骑捷书来，啸入东峰醉倚台。","遥看山川消杀气，同欣寰宇扫氛埃。","当年岩谷碑千字，旷世功名土一抔。","有美斯人风烈壮，故亭重葺画图开。"],"title":"东峰亭"}
