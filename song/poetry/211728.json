{"author":"米芾","id":211728,"strains":["仄平平仄平平仄，○仄平平平仄仄。","平○平仄仄○平，仄仄平平平仄仄。","平仄仄仄平○仄，平平仄仄平平仄。","平平仄仄平仄仄，仄仄○平平仄仄。","平平仄仄平平平，仄平仄仄平平平。","平平仄仄仄平仄，仄仄仄仄平平○。","仄仄平平仄仄仄，仄仄仄仄○平○。","平平○仄平仄仄，平仄平○平仄○。","平平仄平平仄仄，平平○平○仄仄。","仄○仄仄仄平平，仄仄平平○仄仄。","平仄仄仄平仄仄○仄平，仄仄仄仄平仄平。","平○仄仄仄仄仄，○平○仄平平○。"],"paragraphs":["玉峰高爱搀天碧，过眼云关无处觅。","才将呀豁向疏窗，已见峰棱翻瘦脊。","明月照出溪中水，清风扫遍岩边石。","悬崖绝磴疑可擥，白露苍烟俱咫尺。","天阴未彻山阴寒，雨声欲绝泉声干。","须知物理有真妄，岂识道眼无殊观。","万象森严掌握内，大块俯仰毫芒间。","抽身更洗清浄足，探历幽深非所难。","山僧作山真有以，诗人吟诗从此始。","意教妙手发天悭，戏取神功当众美。","君不见浣花野老深结庐，白盐赤甲龙虎趋。","清吟醉赏左右足，当时应笑秦鞭驱。"],"title":"僧舍假山"}
