{"author":"彭汝砺","id":201248,"strains":["○平仄仄平平仄，平平仄仄平平仄。","仄平平仄仄仄仄，仄平平仄平平仄。","仄平仄平仄○○，仄平仄仄平平仄。","平平仄平仄仄○，平平仄仄仄平仄。","平仄○平平仄仄，仄平仄仄平平仄。","仄平仄平平仄○，平平仄仄平平仄。","仄仄○平仄平仄，仄仄仄平平仄仄。","仄仄仄平仄平仄，仄仄平仄平仄仄。"],"paragraphs":["参军琢玉为天性，灵台一点秋江静。","少年勤苦取富贵，不知勤苦今为病。","世人喜邪疾中正，爱君与物终无竞。","围棋坐争百局胜，雕弓力挽六钧劲。","棋子劳神弓力硬，此图养疾俱非令。","作诗劝君今勿更，诗书自足资游泳。","奥室重帘锁幽径，我不见君心怲怲。","疾病勿忧有天命，恺悌君子神所庆。"],"title":"寄叶法曹"}
