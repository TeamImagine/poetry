{"author":"苏颂","id":179073,"strains":["平○仄平○，平平平仄仄。","仄平仄平仄，平仄○平仄。","仄平平平平，仄仄○平仄。","仄平仄仄仄，仄仄平仄仄。","平平仄平平，仄仄仄平仄。","平仄仄平○，平仄平仄仄。","仄仄平平平，仄平平仄仄。"],"paragraphs":["銮禁限沉深，鳌头雄赑屃。","主人出休沐，秋色正明丽。","偶为东园游，便有中林意。","纵言得造适，览物增意气。","风清濯烦襟，日永忘归辔。","朝野本无间，簪组何用弃。","未必幽栖人，识兹真乐地。"],"title":"次韵君实内翰同游范景仁东园"}
