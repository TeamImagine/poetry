{"author":"释居简","id":91611,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["乡来屋老拊岩棱，欲上看山谢不能。","衡跨半天开复道，直从平地到危层。","上方近听婴儿语，前塔遥分竺寺灯。","昨晚乱云收急雨，凭高如望海涛崩。"],"title":"灵隠方丈新阁接泗洲妙崧毁之"}
