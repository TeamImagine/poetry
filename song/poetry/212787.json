{"author":"李复","id":212787,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["朱绂翩翩别乘行，候人楚语喜秋晴。","君山木落洞庭阔，帝子魂归湘水清。","曾叹选官称一字，旧闻世誉重三明。","餟醨若访垂纶客，苇岸夷犹鼓枻声。"],"title":"依韵酬蔡阳叔赴永倅留别"}
