{"author":"梅尧臣","id":35893,"strains":["平平仄平平，仄仄平平仄。","仄仄平仄仄，仄仄仄仄仄。","○平仄仄仄，仄仄仄○仄。","平仄仄○仄，仄仄仄仄仄。","平仄平○平，仄仄仄仄○。","平平○○平，平仄平仄仄。"],"paragraphs":["悲愁快于刀，内割肝肠痛。","有在皆旧物，唯尔与此共。","衣裳昔所制，箧笥忍更弄。","朝夕拜空位，绘写恨少动。","虽死情难迁，合姓义已重。","吾身行将衰，同穴诗可诵。"],"title":"悲书"}
