{"author":"白珽","id":164611,"strains":["仄仄平仄仄，仄平平平平。","平平仄仄平，平平仄平平。","平仄○仄仄，仄仄仄仄平。","仄仄仄平平，平平仄平平。","平仄仄仄平，仄仄平平平。","平仄平平仄，仄仄仄平○。","仄平仄平平，仄○平○○。","○仄仄仄平，仄仄仄仄平。","仄○仄平仄，仄仄平○平。","平平平仄仄，○仄○平平。","仄平仄仄平，仄平平平平。"],"paragraphs":["昔有林处士，结庐邻峰巅。","年年不入城，梅花有佳联。","童鹤三数口，负郭十亩田。","弟侄列朝裾，咸平好时年。","人品既已高，奉养常充然。","嗟我何为者，日用买山钱。","爱诗不能佳，未了区中缘。","空有一寸心，羡杀处士贤。","饱看贵人面，不若饥看天。","捶床呼伯雅，且此相周旋。","有田足几时，卓哉坡翁言。"],"title":"山居怀林处士"}
