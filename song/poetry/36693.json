{"author":"陆游","id":36693,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["彻骨贫来累始轻，孤村月上正三更。","汝因油尽眠差早，我亦尊空醉不成。","南陌金羁良自苦，北邙麟冡半无名。","书生事业期千载，得丧从来未易评。"],"title":"九月二十三夜小儿方读书而油尽口占此诗示之"}
