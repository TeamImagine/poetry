{"author":"苏轼","id":193582,"strains":["○仄仄平平，平平平仄仄。","平平仄○仄，仄仄平平仄。","平平仄平仄，平仄仄仄仄。","仄平平平平，平仄仄仄仄。","平平仄平仄，仄仄仄○仄。","平平仄平平，仄仄平仄仄。"],"paragraphs":["行乐惜芳辰，秋风常苦早。","谁知念离别，喜见秋瓜老。","秋瓜感霜霰，茎叶飒已槁。","宦游归无时，身若马系皂。","悲鸣念千里，耿耿志空抱。","多忧竟何为，使汝玄发缟。"],"title":"和子由记园中草木十一首  其六"}
