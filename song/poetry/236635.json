{"author":"汪藻","id":236635,"strains":["仄仄平仄仄，仄平仄平平。","平平仄○仄，仄仄平仄平。","仄仄平仄仄，平平○仄○。","○○○仄仄，仄仄平平○。","仄仄○平仄，平平○仄平。","平平仄平仄，仄仄平平平。","平平仄仄仄，仄仄平平平。"],"paragraphs":["踞石休茧足，掬泉洗赪容。","于何脱冠履，共指云外峰。","翳彼园屋小，钩帘苍翠重。","庭空燕雀乳，树老莓苔封。","露泫过墙竹，风凄横涧松。","欣然曲肱卧，鼻息春醅浓。","推床上马去，孰是陈元龙。"],"title":"大热行旌德山中不可车马步至凌氏林亭诗"}
