{"author":"方一夔","id":152190,"strains":["仄平平仄仄，仄仄仄仄平。","仄○平平仄，平平仄○平。","平平平仄仄，仄仄平仄○。","平平平平仄，平平仄平平。","○○仄仄仄，平仄平平平。","平平平平仄，仄仄平仄平。","○平仄平仄，仄○仄平平。","平平仄平○，仄仄平平○。"],"paragraphs":["两都秦与洛，派自赤帝精。","譬如同根木，南枯北犹荣。","哀哉千里草，四百终火行。","穷新何为者，欺孤易天明。","中间十五载，无汝元城名。","谁尸春秋笔，恕彼投阁生。","当时有凡例，党中独垂情。","区区考亭叟，再主斯文盟。"],"title":"扬子云"}
