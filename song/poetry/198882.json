{"author":"赵挺之","id":198882,"strains":["平平平仄平，仄仄仄○仄。","平平仄仄仄，仄仄仄平仄。","平平仄平○，仄○仄平仄。","平平仄仄平，仄仄平仄仄。","○平仄平仄，平仄平仄仄。","平平仄仄○，仄仄平平仄。","仄平平仄仄，仄仄平平仄。","平平仄○仄，仄仄仄平仄。","平平仄仄平，平仄仄平仄。","仄仄仄平○，平平仄平仄。"],"paragraphs":["华亭山水佳，秀色宛如画。","前贤有隐迹，卜筑俟来者。","高人养天和，放浪寄林野。","安知岁月徂，但喜名利舍。","传家得之子，流辈推博雅。","春风振客衣，逸棹东南下。","赋诗台阁彦，落落珠玑泻。","持觞拜亲膝，喜色动乡社。","都城十二衢，尘土翳车马。","一梦逐君行，兹怀已潇洒。"],"title":"朱氏天和堂"}
