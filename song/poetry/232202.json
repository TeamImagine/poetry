{"author":"李彭","id":232202,"strains":["仄仄平平仄仄平，平平仄平平仄平。","平平仄仄仄仄平，平平仄○仄平○。","平平平仄仄平仄，仄平仄平○仄仄。","○仄仄平平仄仄，平仄○平○仄仄。","仄平平仄平○平，仄仄仄平平仄○。","仄平仄平仄仄仄，平平仄仄平平平。","仄平仄仄○仄平，平平仄○仄仄平。","仄平仄仄平仄平，仄○平平仄平平。","仄仄○平平仄平，仄平平平平仄○。","仄平仄仄仄○仄，仄仄平平仄平仄。"],"paragraphs":["丈室幽云织翠微，卢生草堂云作扉。","阴崖绝壑鸟迹稀，扶藜纵观拂云霓。","心知丹毂赤吾族，要须爱身如爱玉。","三十六峰幽意足，何必鉴湖分一曲。","老仙宁上登封坛，一夜茧生双足间。","不知此图笔笔妙，岩峦映带冰霜颜。","集贤学士从省归，僧床卧观昼掩扉。","绣鞍那补尘化缁，不如卢郎驾鸿飞。","老色苍颜今采薇，故山风烟常满衣。","眼明见此社中客，尽谢东阡与西陌。"],"title":"题卢鸿草堂图"}
