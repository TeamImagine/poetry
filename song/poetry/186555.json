{"author":"赵文昌","id":186555,"strains":["平平仄平平，仄仄平平平。","平平仄仄平，仄仄○平平。","平平仄仄仄，仄平平平平。","平平平仄平，○仄仄仄平。","平平仄仄平，仄仄平仄平。","仄平仄平仄，仄仄平仄平。","仄平仄平仄，仄仄仄仄平。","○平仄仄仄，平仄平仄平。","平仄○○仄，仄仄平仄平。","仄仄仄仄仄，仄仄平仄平。","平平仄平平，平仄○平平。","平平仄仄平，仄平平仄平。","平仄仄仄仄，仄仄○平平。","仄平仄仄平，平仄仄仄平。","仄平平○平，仄仄仄仄○。","仄平平仄平，仄仄平平平。","平平仄仄仄，仄仄仄仄平。","平平仄仄仄，仄仄仄平平。","平仄平平平，平平平平平。","仄仄平平平，○仄仄平平。"],"paragraphs":["江声撼群山，万马东南驰。","盘盘铁瓮城，鼓角缠秋悲。","维天有设险，实为奸雄资。","阿奴何许来，王业自此基。","金陵气已基，虎口余义熙。","潜机寿阳发，凛凛天象垂。","划然九州鼎，竟属卖履儿。","中原自汉蹶，神器良屡移。","黄屋如传舍，与夺谁汝疵。","顺守尚有策，嗜杀徒自隳。","山阳作虞宾，豚犬犹能知。","零陵一累囚，互亡何足疑。","凶德一至再，鬼责其何辞。","殄歼肘腋来，泉壤悔莫追。","惜哉勤王功，一臭万古遗。","我登黄鹤山，指顾生嗟咨。","茫茫六合内，俯仰几盛衰。","尧年与桀日，究竟孰纲维。","东去云悠悠，西来风飔飔。","把酒呼山灵，听我鹤林诗。"],"title":"鹤林"}
