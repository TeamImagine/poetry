{"author":"曹勋","id":12885,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["大方今始识无隅，明月珊瑚袖手摅。","愧甚许提圯上履，喜于亲授活人书。","风神峙玉藏纯白，议论昂霄到古初。","内顾斐然知不称，祇宜归隠自扶锄。"],"title":"和王应夫见贻六首  其四"}
