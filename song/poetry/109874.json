{"author":"刘克庄","id":109874,"strains":["平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["头白高僧行脚懒，一枝筇竹久生苔。","不逢太乙然藜照，时借山翁荷𦰏回。","夜挂多寻萧寺壁，晓拈恐化葛陂雷。","还师此物禅须进，曾入诗人手内来。"],"title":"送拄杖还僧"}
