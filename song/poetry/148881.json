{"author":"方回","id":148881,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老玩韦编尚可为，复能吃口对期期。","离明偶剔书灯见，坎止因斟砚水知。","岂厌微尘裨泰岳，只愁残照近咸池。","儿曹未悟侯王梦，不了邯郸黍一炊。"],"title":"次韵仇仁近有怀见寄十首  其三"}
