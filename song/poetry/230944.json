{"author":"葛胜仲","id":230944,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["五十之年岁又开，劾归不勇尚徘徊。","家徒四壁谢金埒，第乏一区惭玉杯。","彊欲安心师达磨，懒谈真我类投灰。","吾僚轻作经时别，犹喜民谣挽得回。"],"title":"懋南博士暂出廽邑以盛藻见观谨依韵奉和二首  其一"}
