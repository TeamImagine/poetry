{"author":"陆游","id":33816,"strains":["仄平平○平仄仄，平仄仄平平仄仄。","仄平仄仄○仄平，平仄仄○○仄平。","平平平仄平平仄，仄仄平平○仄仄。","○平仄仄平仄平，仄仄○○平仄平。"],"paragraphs":["建溪官茶天下绝，香味欲全须小雪。","雪飞一片茶不忧，何况蔽空如舞鸥。","银瓶铜碾春风里，不枉年来行万里。","从渠荔子腴玉肤，自古难兼熊掌鱼。"],"title":"建安雪"}
