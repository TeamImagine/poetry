{"author":"俞德邻","id":153081,"strains":["仄仄仄平仄，仄平仄平平。","仄仄平○仄，平○平仄平。","平仄仄仄仄，仄仄仄仄平。","平平仄仄仄，仄平平仄平。","平仄仄○仄，平平平仄平。"],"paragraphs":["嗜酒有何好，酒酣见真情。","忍断杯中物，而留身后名。","名誉外物尔，醉乃得此生。","神完气不慑，坠车终莫惊。","何必事轻举，崆峒师广成。"],"title":"暇日饮酒辄用靖节先生韵积二十首  其三"}
