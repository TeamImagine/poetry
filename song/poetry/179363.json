{"author":"苏颂","id":179363,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["经济才谟沛有余，幡然高谢意何如。","青云路尽寻归鞅，绿野堂成忆旧庐。","汉苑宴游联魏丙，邺都宾客记应徐。","他时若到城南第，入副宸衷对绮疏。"],"title":"次韵开府太师留别诸公"}
