{"author":"鲍溶","id":19020,"strains":["仄平平平仄○○，仄平仄仄平○平。","平平○平仄仄仄，仄平平仄仄仄平。","仄平平仄仄仄平，○平仄仄平平仄。","平仄仄平○仄仄，平平仄仄仄仄平。","仄仄平平仄○仄，仄平仄平平仄○。","仄仄○仄平平平，仄仄仄平仄平平。"],"paragraphs":["九衢金吾夜行行，上宫玉漏遥分明。","霜飙乘阴扫地起，旅鸿迷雪遶枕声。","远人归梦既不成，留家惜夜欢心发。","罗幕画堂深皎洁，兰烟对酒客几人。","兽火扬光二三月，细腰楚姬丝竹间。","白纻长袖歌闲闲，岂识苦寒损朱颜。"],"title":"寒夜吟"}
