{"author":"释正觉","id":4989,"strains":["仄仄平平仄仄平，平平仄仄仄平平。","平平平仄仄平仄，仄平平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["去去之人乞食心，春风浩荡洗丛林。","松蹊香腻糁黄粉，竹坞清癯包玉簪。","炊甑分珠斋钵满，净瓶汲月夜塘深。","归来磨濯光明在，向道尘泥不涴金。"],"title":"心上人乞食求颂"}
