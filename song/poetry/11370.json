{"author":"姚孝锡","id":11370,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["落日孤云带远冈，戍楼烟瘴旧边场。","疲民卒岁方怀土，远客凭高自忆乡。","汉使一朝延四皓，秦诗千古吊三良。","行藏此意无人解，聊借青山送酒觞。"],"title":"次李平子登台有感韵"}
