{"author":"刘克庄","id":115413,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["生在重华内禅前，红颜倏忽变霜颠。","吾虽后辈识前辈，彼以小年疑大年。","殇子几曾知寿夭，死人安可语神仙。","何须求入耆英社，作老农夫也自贤。"],"title":"漫兴一首"}
