{"author":"吕徽之","id":155937,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["万里关河冻欲含，浑如天地尚函三。","桥边驴子诗何恶，帐底羔儿酒正酣。","竹委长身寒郭索，松埋短髪老瞿昙。","不如乘此擒元济，一洗江南草木惭。"],"title":"又赋昙字韵"}
