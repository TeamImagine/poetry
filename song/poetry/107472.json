{"author":"王迈","id":107472,"strains":["平仄仄平平仄平仄仄仄，仄仄○平平仄仄。","○仄仄仄仄平平，平仄○平○仄仄。","仄仄仄平仄平仄平○平，仄仄○平平○平。","仄仄○仄仄仄仄，平○平仄平○平。","仄平仄仄仄仄仄，平平仄仄仄平仄。","仄平仄仄仄平平，仄平仄仄平平仄。","平平○仄平平平，平平仄仄平仄平。","平平仄仄仄平仄，平仄仄仄平平平。"],"paragraphs":["君不见淮阴彻侯未得志，胯下从人真短气。","漂母以食拱而前，心许王孙当富贵。","又不见文叔宏济艰难时，大树将军身从之。","一夕相顾有馁色，芜蒌之粥甘如饴。","丈夫自负不草草，刚肠似石那能拗。","得时要拯万人饥，读书肯自谋温饱。","诸公兼我非穷人，穷途谩尔君勿嗔。","他年五鼎享台馈，须记此夕清洲滨。"],"title":"西征舣舟清洲投宿野店夜漏下数刻主媪为作粥与同行一饱成诗"}
