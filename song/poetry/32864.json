{"author":"陆游","id":32864,"strains":["仄○平平仄平仄，仄平仄仄平○仄。","仄平平仄仄平仄，仄仄平平仄平仄。","仄○仄仄平仄平，仄仄仄仄平仄平。","仄平平仄仄仄仄，仄仄平仄平平平。","平平平平仄平仄，平平仄平仄仄仄。","仄平平仄仄○平，平仄平平仄平仄。","平平仄仄仄平仄，仄仄平仄平平仄。","仄平仄仄仄平平，仄仄平平平仄仄。"],"paragraphs":["我行都梁窘风雪，史君喜事能留客。","瑞丰亭上一尊酒，渺渺郊原水初白。","峡中地褊常苦贫，政令愈简民愈淳。","本来无事只畏扰，扰者才吏非庸人。","都梁之民独无苦，须晴得晴雨得雨。","史君心爱稼如云，时上斯亭按歌舞。","歌阑舞罢史君醉，父老罗拜丰年赐。","圣朝尚实抑虚文，纵产芝房非上瑞。"],"title":"题梁山军瑞丰亭"}
