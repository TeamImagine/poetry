{"author":"刘敞","id":174538,"strains":["○仄仄仄仄，平仄平仄平。","○平仄仄仄，仄仄○仄平。","仄仄平平平，平○仄○○。","仄平平平平，仄平○仄○。","仄平仄仄平，仄仄仄仄平。","平仄平仄仄，平平仄仄平。","仄仄○仄平，仄仄平仄平。","平仄仄仄○，平平仄平平。"],"paragraphs":["回面簿领役，终岁无一欣。","思君阻晤语，坐想如古人。","百里非遐方，书疏绝相闻。","亦知平生怀，未为疏数分。","昔君幸见怜，约礼博以文。","今也知不及，瞠然已绝尘。","裹饭更欲驰，漭漭风雪晨。","高会汝颍间，千秋愧荀陈。"],"title":"寄深甫兄弟时在颍"}
