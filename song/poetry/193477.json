{"author":"苏轼","id":193477,"strains":["平平仄平平，○仄仄平仄。","仄仄平平平，仄平平仄仄。","仄平仄○仄，平仄仄○仄。","仄平仄仄仄，仄仄仄平仄。","仄平○仄平，仄仄平仄仄。","○平仄平仄，仄仄仄平仄。","平仄仄○平，平○平仄仄。","仄平○仄仄，平仄仄仄仄。","平○仄仄平，仄仄○平仄。","仄平仄仄仄，仄仄平○仄。","仄平○平仄，仄仄平平仄。","仄○平仄仄，仄仄平平仄。","平平仄平仄，仄仄平仄仄。","仄平平平平，仄仄仄平仄。","平平平仄仄，仄仄平平仄。","平平仄○仄，仄仄平平仄。","○仄○○平，平平仄平仄。","仄平仄仄仄，○仄○平仄。","仄平平平仄，仄仄平仄仄。","平仄仄○平，仄仄○平仄。","平○仄○仄，仄仄仄平仄。","○平仄平平，仄仄平仄仄。","平平仄平仄，仄仄仄平仄。","仄平仄平平，仄仄平平仄。","○平仄平仄，仄仄平平仄。","平平仄仄仄，平仄仄平仄。","○仄仄仄平，○平仄○仄。","仄平平○平，仄仄平平仄。","平平平平仄，仄平平平仄。","平○仄仄平，仄仄平仄仄。"],"paragraphs":["朝游北城东，回首见修竹。","下有朱门家，破墙围古屋。","举鞭叩其户，幽响答空谷。","入门所见伙，十步九移目。","异花兼四方，野鸟喧百族。","其西引溪水，活活转墙曲。","东注入深林，林深窗户绿。","水光兼竹浄，时有独立鹄。","林中百尺松，岁久苍鳞蹙。","岂惟此地少，意恐关中独。","小桥过南浦，夹道多乔木。","隠如城百雉，挺若舟千斛。","阴阴日光淡，黯黯秋气蓄。","尽东为方池，野雁杂家鹜。","红梨惊合抱，映岛孤云馥。","春光水溶漾，雪阵风翻扑。","其北临长溪，波声卷平陆。","北山卧可见，苍翠间硗秃。","我时来周览，问此谁所筑。","云昔李将军，负险乘衰叔。","抽钱算间口，但未榷羹粥。","当时夺民田，失业安敢哭。","谁家美园囿，籍没不容赎。","此亭破千家，郁郁城之麓。","将军竟何事，虮虱生刀{革蜀}。","何尝载美酒，来此驻车毂。","空使后世人，闻名颈犹缩。","我今官正闲，屡至因休沐。","人生营居止，竟为何人卜。","何当办一身，永与清景逐。"],"title":"凤翔八观 李氏园"}
