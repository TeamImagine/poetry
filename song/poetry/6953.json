{"author":"李若水","id":6953,"strains":["仄平平仄平仄平，仄平平仄仄仄仄。","仄仄平仄平仄平，平平仄○○仄仄。","○平仄平平仄○，仄平○平仄平仄。","平仄仄仄平平平，仄仄平平平仄仄。","仄平○仄仄平平，仄○仄平仄平仄。","仄平○平平仄○，平仄平平仄平仄。","平平平平仄平仄，平仄仄平平仄仄。","仄平仄仄平仄○，仄仄平平仄仄仄。","平平○平仄仄平，○仄平仄平平仄。","仄平仄仄仄平平，○仄平平仄○仄。","平平仄仄仄平平，仄仄仄平○仄仄。","仄平仄仄平平平，○仄仄平平仄仄。","平平仄仄仄仄仄，平平？○仄平仄。","平仄仄仄平○平仄仄仄，○仄平平仄平仄。","○○平仄仄仄平，仄仄○平平仄仄。"],"paragraphs":["昔时藜苋田陇头，近时虀盐学舍里。","腹不成瘿肠有雷，何郎万钱其敢企。","当年守株披褐衣，亦尝临渊羡赪尾。","余力种黍延霜螯，计拙谋粗何足纪。","罢官三月突无烟，两亲白头欠甘旨。","此身份为饥所驱，旋秣羸骖诉知己。","蓬莱高人爱诗客，邀坐绿斋尝玉蚁。","敢嫌寸禄消息迟，数品珍羞供一喜。","秦丞相追上蔡游，张步兵对秋风起。","盗邻吏部手持杯，三子风流未当鄙。","还家扫甑洗刀砧，大饫老饕沾婢使。","迩来送米邻无僧，长是覆羹穷有鬼。","区区一饱岂易得，何时槟榔澡吾耻。","君不见鲁公从人乞鹿脯，留得银钩照千祀。","犹胜金马避世人，九尺长身饥欲死。"],"title":"谢人惠鱼兔蟹"}
