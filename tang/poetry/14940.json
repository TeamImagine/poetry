{"author":"白居易","id":14940,"strains":["平平平仄○，仄平平仄平。","平平仄○仄，平仄仄仄平。","平平仄平仄，○平仄○平。","仄仄仄平平，○仄仄○平。","平仄仄平平，仄仄仄仄平。","平平仄仄仄，仄平平仄？。","平平仄仄平，仄仄仄仄○。","仄仄平仄仄，○仄平○平。","平平仄仄○，仄平仄○平。","仄平仄○仄，仄○仄仄平。","平仄仄平平，平仄○平平。","平仄仄仄平，平仄仄仄平。","平平仄平仄，平仄○仄平。","仄仄平仄仄，仄平平仄平。","仄仄平仄仄，平仄平平平。"],"paragraphs":["生为同室亲，死为同穴尘。","他人尚相勉，而况我与君。","黔娄固穷士，妻贤忘其贫。","冀缺一农夫，妻敬俨如宾。","陶潜不营生，翟氏自爨薪。","梁鸿不肯仕，孟光甘布裙。","君虽不读书，此事耳亦闻。","至此千载后，传是何如人。","人生未死间，不能忘其身。","所须者衣食，不过饱与温。","蔬食足充饥，何必膏粱珍。","缯絮足御寒，何必锦绣文。","君家有贻训，清白遗子孙。","我亦贞苦士，与君新结婚。","庶保贫与素，偕老同欣欣。"],"title":"赠内"}
