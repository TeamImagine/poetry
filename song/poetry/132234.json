{"author":"萧立之","id":132234,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["天上红云第二班，乞身祗要觅祠官。","清朝得路古来有，晚节全名人所难。","歇马重来森戟近，携龟已放去船宽。","待公过阙争留相，温国风流此日看。"],"title":"送官出守平江二首  其一"}
