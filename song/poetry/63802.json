{"author":"王质","id":63802,"strains":["平平仄仄仄平平，仄仄平平仄仄平。","平仄平平平仄仄，仄平平仄仄仄平。","仄平仄仄平平仄，平仄平平仄仄平。","平仄平平平平仄，仄平仄仄仄平平。"],"paragraphs":["遥传碧落入新除，早向清都卜定居。","金勒鸣珂班退后，玉堂挥翰酒醒余。","试听掣动铃绦响，惊看飞来锦帕舒。","甘露堂前正秋色，集贤如堵望相如。"],"title":"次通守韵题廓斋"}
