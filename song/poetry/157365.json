{"author":"韩维","id":157365,"strains":["平平仄仄平仄平，仄仄仄仄平平平。","仄仄平平仄仄仄，平平仄仄○○平。","平平平平仄仄仄，仄仄平平仄仄仄。","仄平平平仄仄○，仄仄平平平仄仄。"],"paragraphs":["高窗不掩秋气清，下见瓦沼涵泓澄。","雨洗浮萍翠色静，青丛绿蔓相缠仍。","阶前童童两好树，上有鸣禽不可数。","杖藜书生爱苦吟，独立西风无旦暮。"],"title":"东窗"}
