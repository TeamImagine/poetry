{"author":"刘过","id":82697,"strains":["仄仄平平仄仄平，仄平仄仄仄平平。","平平仄仄平仄仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["草树荒寒晚叶枯，又寻短棹泛焦湖。","场经古战心欲折，客老诸侯饥更驱。","去国寂寥从白眼，筹边谋画看洪儒。","袖诗来谒公应记，曾说襄阳厕座隅。"],"title":"上刘和州  其二"}
