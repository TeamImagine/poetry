{"author":"释文珦","id":133971,"strains":["平仄平平，平仄平○。","○平仄仄，仄仄平平。","仄仄仄仄，仄平仄平。","○平仄仄，○仄平平。","平○平仄，平仄平平。","仄平仄仄，仄仄仄平。","仄平平○，平仄仄平。","平平仄仄，仄仄○平。","仄仄○仄，仄平仄○。","仄平仄仄，仄平仄仄。","仄平仄仄，仄平仄平。","仄平仄仄，平仄平平。","平平仄○，仄平○○。","仄平仄仄，仄平平平。","平仄仄仄，仄平仄平。","平平仄仄，平平仄平。"],"paragraphs":["天地无穷，人处于中。","三才既兆，庶类皆通。","至圣立极，万方所宗。","如星拱北，如水朝东。","垂衣而治，天下为公。","孝慈道广，是谓大同。","自兹而降，谋用是崇。","兵由此起，彊弱相攻。","上下分乱，莫知适从。","匪兹礼义，曷能靖共。","顺之者吉，逆之者凶。","不能率此，斯曰颛蒙。","穷通得丧，实维降衷。","巧愚不与，系于遭逢。","毋肆小智，以菑厥功。","安时处顺，于焉考终。"],"title":"天地无穷行"}
