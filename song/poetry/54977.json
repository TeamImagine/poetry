{"author":"朱熹","id":54977,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["孤亭一目尽天涯，俯瞰烟村八九家。","翠壁何年悬布水，绿阴经雨堕危花。","杖藜徙倚凝春望，觅句淹留到晚衙。","珍重诗翁莫相恼，枯肠搅断鬓丝华。"],"title":"再用韵题翠壁"}
