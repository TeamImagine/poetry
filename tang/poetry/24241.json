{"author":"薛逢","id":24241,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["殿前松柏晦苍苍，杏遶仙坛水遶廊。","垂露额题精思院，博山炉袅降真香。","苔侵古碣迷陈事，云到中峰失上方。","便拟寻溪弄花去，洞天谁更待刘郎。"],"title":"题春台观"}
