{"author":"林逋","id":199771,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["水痕秋落蟹螯肥，闲过黄公酒舍归。","鱼觉船行沉草岸，犬闻人语出柴扉。","苍山半带寒云重，丹叶疏分夕照微。","却忆清谿谢太傅，当时未解惜蓑衣。"],"title":"秋日湖西晚归舟中书事"}
