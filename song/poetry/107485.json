{"author":"王迈","id":107485,"strains":["仄平平仄仄仄平，仄仄仄仄平仄平。","平平仄仄仄仄仄，仄平平仄仄○平。","平平仄仄○仄平，平仄仄平平仄仄。","仄平仄仄○平平，仄仄平平○仄○。","平平平○○平平，平仄平平仄仄平。","仄平仄仄仄仄仄，仄平仄仄平平平。","平仄仄○平○仄，平仄平○仄平仄。","仄平○仄平仄平，平仄平平仄平仄。"],"paragraphs":["楚峰之下有地仙，只手把握山水权。","青乌白鹤去不返，此郎高举拍其肩。","年来海内称绝倡，眸子了然通意匠。","巧寻地脉如良医，妙画山形如智将。","高谈曾折王侯腰，湖海随身一酒瓢。","仆痡马瘦醉不省，术工鬼妒穷之招。","龙眼豹睛休分别，蝼蚁侯王等同穴。","待侬回向心地初，林下班荆共君说。"],"title":"邵武山人杨寿卿临别索诗"}
