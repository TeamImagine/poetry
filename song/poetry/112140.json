{"author":"田锡","id":112140,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["春天寒惨欲昏黄，数点霏霏忽绕廊。","城漏暗催相共滴，花尘轻湿乍闻香。","风生水际来将密，雨打帘文洒处光。","独向郡斋心自喜，丰年宜贺侍飞章。"],"title":"暮雨"}
