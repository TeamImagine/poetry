{"author":"陆游","id":37616,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["高屐枯筇一老翁，灯前自笑发如蓬。","泠泠月浸荒庭竹，淅淅风凋古井桐。","病思未苏秋尚浅，醉魂初醒夜方中。","故人万里无消息，便拟江头问断鸿。"],"title":"秋夜"}
