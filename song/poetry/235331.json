{"author":"程俱","id":235331,"strains":["仄平平平仄，仄仄仄仄平。","平○仄平仄，平仄平平平。","平平平仄平，仄仄平仄平。","仄仄平仄仄，平平平仄平。","平平仄仄平，平仄仄仄平。","平平仄平仄，仄仄平平○。","仄仄仄仄仄，仄平仄平平。"],"paragraphs":["向来霜秋句，俯仰岁一终。","人间有寒暑，方外无穷通。","青青千丈松，不改冰雪容。","坐阅蒲与柳，飘萧随雨风。","寒松老益高，蒲柳老益衰。","流萍况无蒂，复与飞蓬期。","却扫计不早，出门欲何之。"],"title":"秋夜写怀呈常所往来诸公兼寄吴兴江仲嘉八首  其四"}
