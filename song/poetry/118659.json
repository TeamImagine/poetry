{"author":"张侃","id":118659,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。","仄仄平平平仄仄，仄平仄仄仄平平。"],"paragraphs":["眼看珠玉混泥涂，奇货何人解与居。","卖剑买牛知已晚，坏车杀马计何疏。","卑飞莫辨鸡群鹤，高义难兼熊掌鱼。","却羡临川王介甫，爱君独上万言书。"],"title":"次王子元韵二首  其一"}
