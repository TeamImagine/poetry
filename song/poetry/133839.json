{"author":"卫宗武","id":133839,"strains":["仄平仄仄仄平平，仄仄平平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["比来长掾宰如君，退食时惟儒士亲。","编简香中犹得味，簿书丛底不沾尘。","乍交祇恨过从浅，每到须蒙问劳频。","多少清风留鹤国，不堪折柳向西津。"],"title":"代饯行  其一"}
