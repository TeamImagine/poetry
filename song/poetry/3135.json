{"author":"陈与义","id":3135,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["十月北风催岁阑，九衢黄土污儒冠。","归鸦落日天机熟，老雁长云行路难。","欲诣热官忧冷语，且求浊酒寄清欢。","孤吟坐到三更月，枯木无枝不受寒。"],"title":"十月"}
