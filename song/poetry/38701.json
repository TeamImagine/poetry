{"author":"陆游","id":38701,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄平平平。","平平仄仄平平仄，仄仄平平平仄平。"],"paragraphs":["一树红梅已半残，破裘也复敌春寒。","忍穷过日却差易，负愧终身良独难。","活火静看茶鼎熟，清泉自注研池宽。","人生乐处君知否，万事当从心所安。"],"title":"初春感事二首  其二"}
