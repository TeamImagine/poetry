{"author":"胡安国","id":231382,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["马首西南二十年，每经关左重留连。","殷勤拂石临流水，邂逅凭栏倚暮烟。","千古物情吟不尽，四时风景画难传。","何人可作隆中伴，待结比邻买钓船。"],"title":"过凤林关"}
