{"author":"岳珂","id":105607,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["槐影西清舞翠鸾，竹宫高接五云环。","职陪温洛图书地，名在元封卜祝间。","昼访未承龙阁问，晨香犹厕羽衣班。","祠官到处无公事，且听松声老此山。"],"title":"九月十三日始就郊墅拜宝谟阁直学士提举江州太平兴国宫之命"}
