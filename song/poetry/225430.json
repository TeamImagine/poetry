{"author":"释祖可","id":225430,"strains":["平平平平平仄平，平平仄○平仄平。","平○仄仄仄仄仄，仄仄仄平平仄平。","○平平平仄仄仄，仄平○○仄○○。","平平仄仄仄平仄，平仄仄平○仄平。"],"paragraphs":["霜禽惊呼山麓音，霜风急吹溪上林。","羲和揽辔不可缓，夏后苦身惊寸阴。","横河明明月皎皎，远山苍苍水深深。","哀鸿万里绕云阵，游子不眠中夜心。"],"title":"秋怀"}
