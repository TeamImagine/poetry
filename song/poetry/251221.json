{"author":"王洋","id":251221,"strains":["仄仄仄仄仄，仄仄○平○。","仄仄仄○仄，○平仄仄平。","平平仄仄仄○仄，平仄平平仄平仄。","○平仄仄平仄平，仄平仄仄平平仄。","仄○仄仄平平仄，平平仄仄平平仄。","○仄仄仄仄仄平，平平仄仄？平仄。","仄平仄仄平平仄，仄仄平平平仄仄。","仄○仄仄仄平平，仄平仄仄平平仄。"],"paragraphs":["莫爱一掬水，海阔观狂澜。","莫爱手中月，空明海上山。","人生适意贵如此，前度徐郎在千里。","喷云裂石天宇髙，夜寒水冷鱼龙起。","世间俗客贪昏睡，波涛不识神灵意。","更令叠奏数曲终，鲸山会作玻璃翠。","画工妙手今无几，可惜徐卿今老矣。","醉中睡起百忧宽，与君一笑西风里。"],"title":"题徐明叔海舟横笛图"}
