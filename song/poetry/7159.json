{"author":"王之道","id":7159,"strains":["仄平仄仄仄，仄仄平平平。","平平仄仄平，平仄○仄平。","平仄○平仄，平平仄平平。","仄平仄○仄，○平仄平平。","平平仄平平，仄仄平平平。","○○仄仄仄，平仄仄平平。","仄平仄仄平，仄仄平平平。","仄平平仄仄，仄仄仄平平。","仄平○平平，仄仄平平平。","平平仄仄○，仄仄仄仄平。","仄○仄平平，仄平仄平平。"],"paragraphs":["别来六改岁，想遍江南山。","江南二百州，云水相往还。","秦望冠吴越，嵯峨俯尘寰。","法华在其侧，参差拥高鬟。","幽花自芬芳，好鸟时𦈏蛮。","传闻发梦寐，登览忘劬艰。","去年谒老聪，默坐焚金颜。","忽然狮子吼，顿觉醒冥顽。","子今从之游，旧习须夷删。","人人自有分，既悟不我悭。","请看钓鱼翁，满船载鲂鳏。"],"title":"次韵慧上人见寄"}
