{"author":"贾岛","id":26007,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["短褐身披满渍苔，灵溪深处观门开。","却从城里移琴去，许到山中寄药来。","临水古坛秋醮罢，宿杉幽鸟夜飞回。","丹梯愿逐真人上，日夕归心白发催。"],"title":"送胡道士"}
