{"author":"刘克庄","id":110235,"strains":["仄平仄仄平平仄，仄仄平平仄仄平。","平仄仄平平仄平，平平平仄仄平平。","平平平仄平平仄，仄仄平平仄仄平。","平仄仄平仄仄仄，平平平仄仄平仄。"],"paragraphs":["绝巅岁晚无人到，但见山风激岭泷。","高花恍如珠照乘，深葩还似宝迷邦。","巢居公未甘枯槁，鼎实朝方起硕厖。","诗在简斋和靖里，追攀真以寸筳撞。"],"title":"再和五首  其四"}
