{"author":"黄滔","id":33687,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["千年二相未全夸，犹阙闽城贺降麻。","何必锦衣须太守，别无莲幕胜王家。","醴泉涌处休论水，黄菊开时独是花。","九级燕金满尊酒，却愁随诏谒承华。"],"title":"寄陈侍御"}
