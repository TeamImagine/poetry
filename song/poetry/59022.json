{"author":"陈造","id":59022,"strains":["平平平平平○平，仄平仄仄平平平。","平○○仄仄平仄，仄仄○仄仄平平。","仄平平仄平仄仄，仄平平仄平平○。","仄仄仄平仄仄仄，仄仄平仄○平平。"],"paragraphs":["诸生吾伊鶑燕音，忆尝客我诗书林。","交期离合悼今昔，宦路漂泊费光阴。","故人恩意歌酒款，省郎香雾帘栊深。","二十四年一笑适，可待车笠论初心。"],"title":"再次韵呈林子长郎中二首  其一"}
