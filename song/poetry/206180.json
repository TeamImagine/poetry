{"author":"黄庭坚","id":206180,"strains":["仄平平仄仄○○，仄仄○平仄平仄。","仄○仄仄仄○仄，仄仄仄平平仄仄。","？平仄平仄平平，平仄仄平仄仄平。","平平仄仄仄平○，平○仄平平仄平。","仄平仄平○仄仄，○平仄仄仄仄仄。","仄平平仄仄仄平，仄○平仄仄仄仄。","仄平平平仄平仄，仄平仄仄仄平仄。"],"paragraphs":["往时河北盗横行，白昼驱人取城郭。","唯闻不犯郑冠氏，犬卧不惊民气乐。","只今化民作锄耰，田舍老翁百不忧。","铜章去作福昌县，山中读书民有秋。","福昌爱民如父母，当官不扰万事举。","用才之地要得人，眼中虚席十四五。","不知诸公用心许，鲁恭卓茂可人否。"],"title":"送郑彦能宣德知福昌县"}
