{"author":"蒲寿宬","id":155039,"strains":["仄仄平平仄仄平，平平平仄仄平平。","平平平仄平平仄，平仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一笑灵龟尾曵涂，扁舟聊复寄菰蒲。","潮生潮落帆来去，云卷云舒山有无。","风定若教胥怒息，月明空忆蠡游孤。","渔翁不识人间事，白髪青蓑酒满壶。"],"title":"闲坐海观兴致悠然是时月白如昼"}
