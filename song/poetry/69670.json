{"author":"王炎","id":69670,"strains":["平平仄仄平仄仄，仄仄平仄平平平。","平平平仄仄仄仄，仄仄仄仄平○平。","平平平仄仄平仄，仄平仄○平平仄。","平仄仄平○仄平，○平○○仄平仄。","○平平仄平○平，平○平仄平平平。","平○仄仄平○仄，平仄平平平仄仄。"],"paragraphs":["何年马鬣埋玉树，上有乔木清风寒。","琳琅金薤落四海，万象顿挫随毫端。","追攀前辈岂无意，偶来弛担鸣珂里。","生恨与公相后先，临风三叹不能已。","论诗谁解针膏肓，人间今日无黄香。","经过一酹尊中碧，明月湾头山閴寂。"],"title":"和何应辰过山谷墓韵"}
