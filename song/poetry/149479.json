{"author":"方回","id":149479,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["两玉人俱出相家，一时顿有富才华。","登楼赋咏追王粲，落帽风流致孟嘉。","未肯一茎生白髪，相逢九日醉黄花。","苏台欲往何由得，独立吴山眺晚霞。"],"title":"寄平江王元俞治中并呈孟君复总管"}
