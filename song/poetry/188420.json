{"author":"魏野","id":188420,"strains":["仄仄仄仄平，○平仄仄平。","仄平平○仄，仄仄仄平平。","○仄平平仄，平平仄仄平。","仄平平仄仄，○仄仄平○。","仄仄平平仄，平平仄仄平。","○平仄平仄，平仄仄平平。","仄仄平平仄，平○仄仄平。","平平仄○仄，仄仄仄平○。"],"paragraphs":["兀坐几忘形，柴门夜不扃。","稔怜丞相雨，瑞爱老人星。","妻识琴材料，童谙鹤性灵。","远山延颈望，疏竹枕肱听。","祖业存圭窦，年支有茯苓。","闲身寄精舍，狂迹在旗亭。","养药依丹诀，尝茶验水经。","何时得相见，静话向松庭。"],"title":"和宗人见寄"}
