{"author":"范成大","id":43576,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["去年晓缆解江皋，也把屠苏泛浊醪。","一席饱风渔浦阔，千山封雪钓台高。","将军老矣鸣孤剑，客子归哉咏大刀。","早晚扁舟寻旧路，柁楼吹笛破云涛。"],"title":"甲午岁朝寓桂林记去年是日泊桐江谒严子陵祠迤逦度岭感怀赋诗"}
