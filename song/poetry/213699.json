{"author":"陈师道","id":213699,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["先生隠德世难名，晚见诸孙也自成。","颍水向来须好句，道山今日有宗英。","林湖更觉追随尽，巾帽犹堪语笑倾。","勤苦读书终不补，未须墙角弃长檠。"],"title":"送赵承议"}
