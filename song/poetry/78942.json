{"author":"陈藻","id":78942,"strains":["仄平仄仄仄，平仄平平平。","○平平仄仄，仄仄仄平平。","仄仄仄仄仄，仄平○仄平。","仄仄仄平仄，平平仄平平。","仄平○仄仄，平平仄仄平。","仄仄仄仄仄，平平仄○平。","仄○平仄仄，平仄仄平平。","仄仄平仄仄，仄○仄平平。","仄平平仄仄，平仄平平平。"],"paragraphs":["主翁不解饮，安事园池游。","从知莲社侣，所乐在清修。","我忆少壮日，未多禅悦优。","独醒对佳景，愁纹上眉头。","四方观唱礼，文辞旨趣幽。","我膝固不屈，弥陀暗相投。","叶吹光乱转，花覆实泉流。","此外无国土，静中反身求。","湛然真赏妙，谁肯寻糟丘。"],"title":"清晖行"}
