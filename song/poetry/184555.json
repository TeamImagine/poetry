{"author":"范纯仁","id":184555,"strains":["平平仄平仄，仄仄平平平。","仄平仄仄仄，仄仄平○平。","仄仄仄平仄，平仄仄仄○。","仄仄仄○仄，平仄○平平。","平平平平平，平○平平平。","平仄○仄仄，仄仄平平平。","平仄仄仄仄，仄平仄平平。","○仄平仄○，仄仄平平平。"],"paragraphs":["时君养多士，本欲康生民。","服章与奉禄，岂但荣其身。","士昔志于学，宁曰利欲亲。","得位以行道，修己将安人。","夫君青云姿，文行尤彬彬。","明主亲选士，往作诸侯宾。","兹义雅所尚，有怀并松筠。","当令千载间，炯炯尊儒绅。"],"title":"寄友人"}
