{"author":"孙觌","id":239411,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["户外珑璁响玉珂，弁星遥见切云峨。","蜗泉渺渺依龙具，凫影翩翩下雀罗。","溜雨霜皮青嶂合，抟风云翮紫霄摩。","八门了了登天路，一夜惊雷起壁梭。"],"title":"送陈令解印赴阙三首  其一"}
