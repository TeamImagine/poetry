{"author":"李正民","id":242180,"strains":["平仄平平仄仄平，平平平仄仄平平。","仄平平仄平仄仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["来往三吴二十年，星星华髪已盈颠。","未开松菊陶潜径，且泛江湖范蠡船。","黄石不逢宁论富，丹砂可就试求仙。","乘闲欲访张公子，共说升平一慨然。"],"title":"寄张子安  其二"}
