{"author":"柳宗元","id":10650,"strains":["仄平仄平仄，平仄平仄平。","仄平仄平仄，平仄平○平。","平平仄仄仄，仄仄平平平。","仄○仄平仄，平仄仄仄平。","仄平仄平仄，仄仄○仄平。","仄○仄平仄，平仄平平○。","仄仄平仄仄，平平仄平平。","仄仄○平○，平仄○仄平。","仄仄仄平仄，平平○平平。","平平○平仄，仄仄仄平平。","仄仄仄平仄，仄平仄平平。","仄平○仄○，○仄平○平。","仄仄○○仄，平平仄平平。","仄平仄仄仄，○仄平平平。"],"paragraphs":["窜身楚南极，山水穷险艰。","步登最高寺，萧散任疏顽。","西垂下斗绝，欲似窥人寰。","反如在幽谷，榛翳不可攀。","命童恣披翦，葺宇横断山。","割如判清浊，飘若升云间。","远岫攒众顶，澄江抱清湾。","夕照临轩堕，栖鸟当我还。","菡萏溢嘉色，筼筜遗清斑。","神舒屏羁锁，志适忘幽孱。","弃逐久枯槁，迨今始开颜。","赏心难久留，离念来相关。","北望间亲爱，南瞻杂夷蛮。","置之勿复道，且寄须臾闲。"],"title":"构法华寺西亭"}
