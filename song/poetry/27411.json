{"author":"王灼","id":27411,"strains":["平平平，仄仄仄，仄仄○仄平平仄。","平平仄仄仄平平，平仄仄仄平平仄。","仄平平仄○仄平，仄仄仄平平仄平。","平平仄仄平平仄，仄仄○平○仄平。","○仄仄平仄平仄，平平平仄○仄仄。","平平仄仄仄仄平，仄仄平平平仄仄。"],"paragraphs":["风蓬蓬，雨窣窣，客子中夜寒侵骨。","青灯也解照孤愁，归梦不到涪江侧。","晚来天气犹未佳，万里湿云遮日华。","僧房僻寂无来辙，踏遍长廊占晚霞。","闻道比邻酒初熟，能来浇我空洞腹。","为君痛饮不苦辞，世路纷纷蛮与触。"],"title":"风蓬蓬一首赠范德承"}
