{"author":"白居易","id":16377,"strains":["平仄平平仄平仄，仄○平仄平平平。","仄仄平仄仄平仄，平平仄仄平平平。","仄仄仄仄平仄○，仄仄平平平仄平。","仄平○仄仄仄仄，○平仄平平仄○。","仄平仄平仄平仄，○平仄○平平平。","平平平仄仄平仄，平仄仄仄平平平。","仄仄平平平仄仄，平仄平仄平仄平。","仄平平平平仄仄，仄仄平仄平平平。","仄仄平平仄平仄，平平仄仄○平○。","平平仄仄仄平仄，仄仄○平平平平。","平平○平仄平仄，仄仄平仄○平平。","平平仄平仄仄仄，平平仄仄平平平。","仄平仄仄平仄仄，○仄平仄平平平。","仄平○平仄平仄，仄平平仄平仄平。","平平仄仄平仄○，平平仄仄平平平。","平仄平仄仄平仄，仄仄仄仄○平平。","平平仄平平仄○，○仄仄平仄平平。","仄平○仄仄○仄，平平平○○平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["君得嘉鱼置宾席，乐如南有嘉鱼时。","劲气森爽竹竿竦，妍文焕烂芙蓉披。","载笔在幕名已重，补衮于朝官尚卑。","一缄疏入掩谷永，三都赋成排左思。","自言拜辞主人后，离心荡飏风前旗。","东南门馆别经岁，春眼怅望秋心悲。","昨日嘉鱼来访我，方驾同出何所之。","乐游原头春尚早，百舌新语声椑椑。","日趁花忙向南拆，风催柳急从东吹。","流年{忄敞}恍不饶我，美景鲜妍来为谁。","红尘三条界阡陌，碧草千里铺郊畿。","余霞断时绮幅裂，斜云展处罗文纰。","暮钟远近声互动，暝鸟高下飞追随。","酒酣将归未能去，怅然回望天四垂。","生何足养嵇著论，途何足泣杨涟洏。","胡不花下伴春醉，满酌绿酒听黄鹂。","嘉鱼点头时一叹，听我此言不知疲。","语终兴尽各分散，东西轩骑分逶迤。","此诗勿遣闲人见，见恐与他为笑资。","白首旧寮知我者，凭君一咏向周师。"],"title":"和微之诗二十三首 和酬郑侍御东阳春闷放怀追越游见寄"}
