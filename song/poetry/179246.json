{"author":"苏颂","id":179246,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["坐合何时得少休，羡君乘兴喜寻幽。","每逢幕府文书简，便作湖山佛寺游。","岩畔挥毫传丽句，林间炊黍饫香羞。","会须偷拨闲忙日，更上高轩看碧流。"],"title":"走笔奉酬签判殿丞游思上人院"}
