{"author":"鲜于侁","id":178639,"strains":["仄平○平仄平仄，平仄平平仄平仄。","仄平仄仄仄平平，仄仄仄○平仄仄。","平平平仄仄平平，○平平仄仄平平。","○仄○平平仄仄，平平仄仄○平平。"],"paragraphs":["使君分符在唐季，游刃巴西有余地。","构楼下瞰大江头，醉眼日观巴水字。","唐人诗句自名家，当年登览境何赊。","遗碣空存苔藓剥，高楼一望重伤嗟。"],"title":"望江楼"}
