{"author":"刘攽","id":183911,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平仄仄，仄仄平平仄仄平。","仄仄仄平平仄仄，平平平仄仄平平。"],"paragraphs":["洛河严鼓夜方中，上马西郊满面风。","照野月华铺水白，转山银烛列星红。","视祠太一观爟火，从猎长杨赋射熊。","壮观已随陵谷变，龙旌摇飏倚秋空。"],"title":"出汜水关"}
