{"author":"赵文","id":158639,"strains":["平平仄仄？平仄，仄仄○平平仄仄。","平平○○平平○，平仄平平仄○仄。","？？平○仄平仄，仄平○仄平平仄。","平○平平仄平仄，平平平仄平○仄。","仄平仄仄仄仄○，仄仄平平平仄仄。","平平仄仄仄平仄，仄仄平平○仄仄。","平平仄仄仄平平，仄仄平平仄平仄。","平平仄仄仄平平，仄平仄仄平平仄。"],"paragraphs":["何人种此玻瓈橘，挂在空高寒露湿。","秋风吹堕清泠中，惊杀神髯夜深蛰。","钴鉧潭中岂无月，冷光长照衰羁泣。","何如阿孙屋头月，时时投取杯中吸。","吸余吐向笔墨间，纸上淋漓流月汁。","前年劫火到诗屋，月走江寒烧不及。","青山夜起绕皆山，满地芦花不堪拾。","何时短棹钓西江，雪寒一夜无蓑笠。"],"title":"西江柳氏月江诗"}
