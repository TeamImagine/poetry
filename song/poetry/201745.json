{"author":"彭汝砺","id":201745,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["江城尘土日喧喧，中有苍然一点山。","日暖蜃楼浮海上，花深蓬岛在人间。","晴云鹤鹤千峰远，碧瓦鳞鳞万屋环。","却望锺陵何处所，客心先与水东还。"],"title":"郁孤台"}
