{"author":"殷尧藩","id":19226,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["异乡冬至又今朝，回首家山入梦遥。","渐喜一阳从地复，却怜群沴逐冰消。","梅含露蘂知迎腊，柳拂宫袍忆候朝。","多少故人承宴赏，五云堆里听箫韶。"],"title":"冬至酬刘使君"}
