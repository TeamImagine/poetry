{"author":"王洋","id":251466,"strains":["平平仄仄仄平平，平仄平平仄仄平。","平平仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["西来有客解归装，先说东台白首郎。","颜貎宛如周柱史，须眉皆是汉冯唐。","百年未觉强弓满，新历还添漏箭长。","欲寄平安恐烦报，桃花川里漾舟忙。"],"title":"寄刘行简"}
