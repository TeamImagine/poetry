{"author":"白居易","id":16783,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["池中此鹤鹤中稀，恐是辽东老令威。","带雪松枝翘膝胫，放花菱片缀毛衣。","低回且向林间宿，奋迅终须天外飞。","若问故巢知处在，主人相恋未能归。"],"title":"池鹤二首 二"}
