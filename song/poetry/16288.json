{"author":"胡铨","id":16288,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["落网从前一念斜，崖州前定复何嗟。","万山行尽逢黎母，双井浑疑似若邪。","行止非人十年梦，废兴有命一浮家。","此行所得诚多矣，更愿从今泛北槎。"],"title":"到琼州和李参政"}
