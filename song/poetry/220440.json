{"author":"晁冲之","id":220440,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["飘零南北一衰门，知是澶渊五世孙。","嗟我独无兄弟在，怜君尚有典型存。","老身素苦贫常瘦，病目仍缘哭转昏。","他日汝归驰驷马，访吾肯过浣花村。"],"title":"别饰道二十弟"}
