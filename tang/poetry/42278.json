{"author":"吴筠","id":42278,"strains":["平平平平仄，仄仄仄仄平。","仄平仄○仄，平仄平平平。","仄平仄平○，仄仄仄仄平。","仄仄平平仄，○平仄平平。","平仄仄平仄，仄仄○仄平。","平仄仄仄平，平平平仄平。","平仄平仄仄，仄平平仄平。"],"paragraphs":["玄元明知止，大雅尚保躬。","茂先洽闻者，幽赜咸该通。","弱年赋鹪鹩，可谓达养蒙。","晚节希鸾鹄，长飞戾曾穹。","知进不知退，遂令其道穷。","伊昔辨福初，胡为迷祸终。","方验嘉遁客，永贞天壤同。"],"title":"览古十四首 十三"}
