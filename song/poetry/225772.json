{"author":"释清远","id":225772,"strains":["仄仄平平，○平平仄。","仄仄仄○，仄平平仄。","平平仄平，仄○平仄。","仄仄平平，平仄仄仄。","平仄仄平，仄仄仄仄。","平仄平平，平平仄仄。","仄仄仄仄，仄仄仄○。","平仄平○，仄仄仄○。","仄仄○平，仄仄平平。","仄仄仄仄，仄仄仄平。","平平仄仄，○平仄平。","平平仄仄，仄仄仄平。","平仄平仄，仄仄平仄。","仄仄平平，平仄仄仄。","○平○仄，仄仄○平。","平平平仄，仄仄○平。","平仄仄平，仄平平仄。","仄仄○仄，平○平仄。","平平仄仄，仄仄平平。","○仄仄仄，仄平平平。"],"paragraphs":["见极垂光，听圆含响。","若谓见闻，法成尘想。","光流大千，响传沙界。","对现全彰，无在不在。","声不是声，色不是色。","非色非声，山高水急。","眼不可见，耳不可闻。","非见非闻，宛尔见闻。","见色闻声，脱出根尘。","水月镜像，梦幻施陈。","文殊宝刹，观音普门。","周罗法界，唯子一人。","身土交映，妙绝凡圣。","本有天真，非病不病。","长歌且唱，妙舞更夸。","东西南北，示现空花。","生死去来，去来生死。","若不如是，多过多咎。","兹言未谛，此语皆宗。","标指若示，古人同风。"],"title":"标指六偈 见闻"}
