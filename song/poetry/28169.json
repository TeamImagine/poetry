{"author":"洪适","id":28169,"strains":["仄仄仄仄平，平平仄平仄。","平平平仄平，仄仄平仄仄。","平○仄平平，仄仄平仄仄。","仄平仄○平，仄仄平仄仄。","仄仄仄仄仄，仄仄仄平仄。","平平仄平平，仄平仄平仄。","仄仄仄仄平，仄平○仄仄。","平○仄平平，仄平平仄仄。"],"paragraphs":["避暑远簿书，寻幽踏菅蒯。","寒泉浮玉根，巨石开眼界。","灵湫几千年，洗尽尘土碍。","老藤走长蛇，茂木欹翠盖。","扫叶坐水旁，可喜此风快。","炎云不能神，潜虬秘奇怪。","满酌白玉锺，咽甘犹沆瀣。","何如习家池，举鞭同倒载。"],"title":"同姚当可胡元质钱舜仁张昭甫游上泉"}
