{"author":"韦庄","id":33382,"strains":["仄平平仄仄平平，仄仄平平仄仄平。","平平平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["昔为童稚不知愁，竹马闲乘遶县游。","曾为看花偷出郭，也因逃学暂登楼。","招他邑客来还醉，儳得先生去始休。","今日故人何处问，夕阳衰草尽荒丘。"],"title":"下邽感旧"}
