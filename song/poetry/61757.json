{"author":"虞俦","id":61757,"strains":["平○平仄平，平仄仄仄仄。","仄平平仄仄，平仄平平仄。","○仄仄仄仄，平仄仄○仄。","平平仄○平，仄仄平○仄。","平平仄仄仄，平仄平平仄。","平平仄平仄，仄仄仄平仄。","平平仄仄平，平仄平○仄。","仄仄仄平平，仄仄仄仄仄。","仄仄仄平平，仄平平仄仄。","仄平平仄仄，仄仄平平仄。","○仄仄平平，仄仄平○仄。"],"paragraphs":["吴兴鱼稻乡，来视刺史印。","适丁饥馑后，仓廪无余蕴。","当馈不下咽，宁望馔中隽。","年来稻如云，便觉摇其吻。","丰年百物熟，天意毋宁靳。","君侯有佳惠，芡实粲光润。","东山愿不违，南荡居其近。","此物旧知名，采撷手自引。","剖蚌讶珠还，泣蛟疑泪迸。","软温新剥肉，饤饾初尝酝。","遗我水之滨，此意君其问。"],"title":"和万元亨舍人送芡实"}
