{"author":"杨亿","id":210502,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["家风早占无双誉，乡荐曾居第一流。","昆岭本期争片玉，庖刀谁料失全牛。","风尘不住梁王苑，烟水还依楚客舟。","应负男儿四方志，故园归去莫淹留。"],"title":"妹婿黄补下第归乡"}
