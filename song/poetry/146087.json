{"author":"蔡襄","id":146087,"strains":["平仄平平仄仄平，仄平平仄仄平平。","平平仄仄仄仄仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["安得长材护北州，𫏐烦儒将拥轻裘。","声名不啻一敌国，功业何须万里侯。","设馆高牙延永昼，猎场飞骑入清秋。","天枢严近恩荣重，归梦应思帝所游。"],"title":"送子真给事出守常山"}
