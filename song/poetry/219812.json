{"author":"晁说之","id":219812,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["弃捐踪迹尽悠悠，山水之恩亦太优。","成熟此生无再辱，发扬何事敢他求。","乘闲今日联高足，就隐明年独远游。","潭面可量才万丈，总于春恨作浮沤。"],"title":"过万丈潭观山呈圆机"}
