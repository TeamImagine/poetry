{"author":"吕南公","id":208652,"strains":["仄平仄仄仄仄○，仄仄仄仄○平平。","平平仄仄平仄仄，仄仄仄仄仄仄平。","平平平平仄仄仄，○仄仄仄仄仄○。","平平仄仄仄仄平，仄○仄仄平仄平。","平平仄仄平仄平，平仄仄仄平○平。","平平○仄仄仄平，○仄仄仄仄平平。"],"paragraphs":["古人往矣说可传，显以悟者其为贤。","周侯树立囹圄饿，蔡泽饱足四十年。","知之穷通信已妙，降此抵乞食与钱。","贪谀末俗满吻涎，一中百否纷可怜。","吾徒自断休问天，书册读尽头苍然。","功名分比橐里弦，且饮美酒饲豚肩。"],"title":"和道先南城逢相工"}
