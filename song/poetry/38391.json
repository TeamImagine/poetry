{"author":"陆游","id":38391,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄仄平仄，仄仄平平平仄平。","仄平平平平仄仄，仄平仄仄仄平平。"],"paragraphs":["半生征袖厌风埃，又向关门把酒杯。","车辙自随芳草远，岁华无奈夕阳催。","驿前历历堠双只，陌上悠悠人去来。","不为途穷身易老，百年回首总堪哀。"],"title":"梦题驿壁"}
