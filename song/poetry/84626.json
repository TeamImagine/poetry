{"author":"曹彦约","id":84626,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["山人曾著宰官衫，了事还为马口衔。","别我三年无瞬息，思君一节尚巉岩。","人生契合常如此，吾道年来见大凡。","雨后只愁风力健，江空无计款归帆。"],"title":"送蓬丘山人张以道归吉州"}
