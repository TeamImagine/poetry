{"author":"曹彦约","id":84544,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["穷经知国更知兵，梁楚中间播此声。","唐幕亟招温处士，汉廷徐策董先生。","平时未识人贤否，用处方关国重轻。","露布便多机事少，寄书因到武昌城。"],"title":"送章致远贤良赴招抚司机幕"}
