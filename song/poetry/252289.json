{"author":"郑刚中","id":252289,"strains":["仄平仄仄平仄平，仄仄○平仄平仄。","仄○仄仄仄平○，仄仄平平○○仄。","平○仄仄仄仄仄，仄仄平平仄平仄。","平平仄仄仄平仄，仄仄平平平仄仄。"],"paragraphs":["太华带雪千丈寒，砥柱中流万夫愕。","未教耸翠入青苍，故对书窗且横著。","平铺秀气一里许，不露云尖与山脚。","何人半破好东绢，画出潇湘秋色薄。"],"title":"拟州学横翠轩"}
