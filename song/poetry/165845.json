{"author":"黎廷瑞","id":165845,"strains":["平平仄平平，平平○仄平。","平平仄○仄，仄仄平仄平。","平平仄仄仄，平仄平平平。","仄仄仄平仄，平平平仄平。","仄仄平仄○，仄平仄平○。","仄平仄○仄，仄仄平仄平。","仄仄仄仄仄，平平仄平平。","○○仄平平，仄○○仄平。"],"paragraphs":["开门见秋山，忻然如故交。","烟云淡相媚，卉木青未雕。","兹游忽自念，谁与为登高。","目涉已千仞，神游还九霄。","世短奚足叹，意多亦徒劳。","奈何怨迟暮，况复怀覆蕉。","至乐岂必酒，天真自陶陶。","长吟对寒花，万期犹一朝。"],"title":"九日和陶"}
