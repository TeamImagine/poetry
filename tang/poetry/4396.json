{"author":"钱起","id":4396,"strains":["平仄○平仄，平平仄○平。","仄平平仄○，仄仄仄平○。","仄仄平○仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平平平仄仄，仄仄仄平○。","平仄平平仄，平平仄仄○。","○平○仄仄，仄○仄平平。","仄仄平平仄，○平仄仄平。","平平平仄仄，仄仄仄○○。"],"paragraphs":["青琐留才子，春池静禁林。","自矜仙岛胜，宛在掖垣深。","引派彤庭里，含虚玉砌阴。","涨来知圣泽，清处见天心。","兰气飘红岸，文星动碧浔。","凤栖长近日，虬卧欲为霖。","席宠虽高位，流谦乃素襟。","焚香春漏尽，假寐晓莺吟。","丹地宜清泚，朝阳复照临。","司言兼逸趣，鼓兴接知音。","六义惊摛藻，三台响掷金。","为怜风水外，落羽此漂沈。"],"title":"和范郎中宿直中书晓玩清池赠南省同僚两垣遗补"}
