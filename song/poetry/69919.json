{"author":"王炎","id":69919,"strains":["仄平仄仄平，平仄仄○○。","仄仄○平平，仄仄○仄仄。","仄平仄仄仄，平仄仄平仄。","平○仄平平，仄仄仄仄仄。","○平平仄平，仄仄平平仄。","仄平○○○，仄仄平仄仄。","平仄平仄平，○仄仄平仄。","仄仄仄平仄，平平仄平仄。","仄仄平平平，仄仄平平仄。"],"paragraphs":["我来席未温，君去袂难掺。","所喜相知新，所恨相见晚。","吏能极缜密，风度乃萧散。","同僚有斯人，可近不可远。","漕渠新涨生，辇路春风满。","置之缇屏中，骥足终未展。","夫岂无里言，相与共推挽。","语别一杯酒，何时对青眼。","愿保千金躯，努力加餐饭。"],"title":"通守赵侯改倅会稽以诗饯行"}
