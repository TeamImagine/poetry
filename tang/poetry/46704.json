{"author":"张祜（一）","id":46704,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["君子清明致自强，大寮佥语美公方。","长才上拔孤摽日，利剑新磨一匣霜。","千里早时知逸足，片言中夜许刚肠。","已知金石终无变，应蓄归休在智囊。"],"title":"赠薛鼎臣侍御"}
