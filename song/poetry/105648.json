{"author":"岳珂","id":105648,"strains":["仄平平仄仄平平，平仄平平仄仄平。","仄仄平平仄平仄，仄平仄仄仄平平。","仄平仄仄仄平仄，仄仄仄平平仄平。","仄平仄平平仄仄，仄平仄仄仄平平。"],"paragraphs":["苜槃朝日照蓬蒿，消得长吟赋老饕。","喜见监州有螃蟹，未须学士议车螯。","案鲑三九漫青韭，斗酒十千无白醪。","应为近来诗思少，故将饮兴发风骚。"],"title":"谢赵季茂海错二律  其二"}
