{"author":"王阮","id":77864,"strains":["仄仄平平仄仄平，仄平平仄仄平平。","仄平平仄平平仄，仄仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["举国无人分智囊，满川龙血战玄黄。","百年驯致文明地，一日尽为荆棘场。","关辅渴思王镇恶，蜀人尤喜杜黄裳。","小臣试草中兴颂，准拟还京奉上皇。"],"title":"九日有感一首"}
