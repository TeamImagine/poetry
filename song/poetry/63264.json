{"author":"周孚","id":63264,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["盖世功名黍一炊，惊心岁月毂双驰。","五浆先馈那须尔，二竖相凌少避之。","种种鬓毛吾欲老，翩翩书札子能奇。","黄花无语秋将暮，莫惜玄谈与解颐。"],"title":"次韵朱德裕见赠时予病初起"}
