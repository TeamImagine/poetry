{"author":"毕仲游","id":208973,"strains":["平平平平仄仄平，仄平仄仄○仄平。","平平仄仄○仄平，仄平平平平平平。","仄平仄仄平仄○，仄○仄○平平平。","平平仄仄平平平，仄平平仄○平平。","平平仄仄？仄平，仄○仄仄平平平。","平平平仄平○平，仄平平仄平平平。","仄仄仄仄平○平，平仄仄仄平平平。","仄平仄仄平平平，仄仄平仄平平平。"],"paragraphs":["山川鸿蒙火未流，祝融羽卫行九州。","南方有气缠斗牛，乃生之人宜公侯。","谏书十上辞不留，绣衣夜过咸阳楼。","清谈玉帐羌戎羞，羽林超距闲貔貅。","单车弭节浉岸游，世间万事公无求。","兹辰歌舞良燕休，满堂宾客来曹刘。","再拜酌酒交献酬，文彩照耀珊瑚钩。","愿公寿考逾山丘，以八千岁为春秋。"],"title":"鸿蒙歌"}
