{"author":"邹浩","id":220994,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["二子麻衣掩旧春，霏霏眦血洒惊尘。","白云不雨还遮岫，清颍无心解阅人。","祸福循环终有数，诗书饱腹未为贫。","何当跋马同君去，萝月松风慰秃巾。"],"title":"次韵仲弓寄德符大受"}
