{"author":"吕陶","id":186169,"strains":["仄仄仄平仄平平，仄平平仄平○平。","仄仄仄平平平仄，仄仄仄○平。","仄平平○仄仄仄，仄平平仄平平平。","仄仄仄仄仄，仄仄仄仄平。","仄○仄平平，平平平仄平。","仄仄仄平仄，仄平平平平。","平平仄○仄，平仄仄仄平。","仄平平仄仄仄仄，仄仄仄仄平平平。","仄仄仄仄仄，仄仄平平平。","仄仄平仄仄，○仄仄平平平。","平仄○仄○，○平仄平仄平。","仄仄仄仄仄仄○，平平仄仄平仄平。","仄仄仄仄仄，仄平仄平平。","平○平平平，仄仄平仄平。","仄仄○仄平平平，平仄平仄平平平。","仄平平平平平仄，平仄○仄仄仄平。","○平○平仄，仄仄仄平仄。","平仄平仄仄，仄平仄仄平仄平。","平○仄仄仄，仄仄○仄平。","○仄平仄平，仄仄仄仄平。"],"paragraphs":["予不见夫子之身，不知夫子何如人。","但见蕴之为之赞，与可笔其神。","二公规鉴少许与，独于夫子何勤勤。","意是抱道者，有志不得伸。","洁操蜀江泉，栖心岷岭云。","野饭有藜糁，浊杯无醨醇。","平居不荷𦰏，来者莫问津。","笑歌千古已白日，睥睨六合皆红尘。","气貌特怪陋，意味尤酸辛。","破褐聊被体，如敝履之安贫。","爬痒颇适兴，如扪虱之自珍。","五六十载一邑间，安寜寇乱昏复晨。","世累不我及，浩然保天真。","尝闻西南维，是古多隐沦。","令伯纯好任公贤，风范皆足师吾民。","仲元高明君平晦，声迹长共日月新。","当时传公议，后世仰嘉问。","夫子虽不达，见于绘像诗与文。","清标可想味，素节难等伦。","从此千万年，焜燿寂寞滨。"],"title":"焦夫子画"}
