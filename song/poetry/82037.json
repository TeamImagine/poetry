{"author":"孙应时","id":82037,"strains":["仄平仄仄仄，○仄仄平平。","平平○仄仄，仄仄平平○。","仄仄仄平仄，平○仄平平。","平平平平仄，仄仄平仄平。","仄平仄平仄，平仄平仄平。","仄仄仄平仄，平平仄平平。","仄仄仄平仄，仄仄仄仄平。","○仄○仄仄，○平仄○平。","平平仄平仄，平仄平仄仄。","仄仄仄平仄，平平平仄平。","平平仄平仄，平仄仄平平。"],"paragraphs":["读书在雪屋，长啸亦蜗庐。","兹晨从远役，不柰为饥驱。","夕棹悄烟月，朝帆暖菰蒲。","情欣秋风至，体惬袢暑徂。","拾鱼未妆潦，争米聊趁虚。","廓落展遐眺，舂容进前途。","暮画谅何取，世用实已迂。","分阃重节制，三边藉调娱。","功成报天子，朝珮归与与。","下客一何幸，穷途非所虞。","江山待公赏，佳处小踟蹰。"],"title":"和制帅效谢康乐体"}
