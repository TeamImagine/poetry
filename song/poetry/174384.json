{"author":"刘敞","id":174384,"strains":["平？平平平，○仄仄○仄。","仄仄仄仄平，平平仄○仄。","平仄平仄仄，仄平仄平仄。","平平仄平仄，○仄仄平仄。","仄平仄平平，平仄平仄仄。","仄平仄平平，仄仄仄仄仄。","平平平○○，仄仄仄仄仄。","平○仄平仄，仄仄仄○仄。"],"paragraphs":["商飊零枯林，疏雨堕中夕。","覧物怆已惊，怀人渺难得。","明发聆逸唱，愿言慰幽寂。","胡为抱纡郁，更使动凄恻。","蜚鸿识来宾，鹰隼知所撃。","物微有逢辰，子北独失职。","高天终难间，浅俗每忌直。","浮沈岂非智，器远固难识。"],"title":"和彦文秋兴"}
