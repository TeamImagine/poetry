{"author":"释德洪","id":228011,"strains":["仄平平平仄，平仄仄○平。","平平○平平，○仄仄平平。","平平平平平，仄仄○平平。","仄平平○仄，○仄仄平平。","平平仄○仄，仄仄平仄平。","仄○仄仄仄，仄仄○仄平。","平平平仄仄，○仄平平○。","平平仄平平，仄平仄平平。","仄○平平平，平平仄平平。","○○平平仄，仄仄平○平。"],"paragraphs":["大千微尘偈，章句妙难求。","公为疏通之，如海决江流。","堂堂须垂膺，漆点横清秋。","十虚圆当念，三世集毛头。","平生说禅口，想见光迸浮。","世间眼久灭，法宝空海洲。","年年春欲暮，禅室清香留。","迷途指南车，戴恩负山邱。","愿从清凉山，威光作依投。","行当方山见，跬步披衣裘。"],"title":"三月二十八日枣柏大士生辰二首  其一"}
