{"author":"吕渭","id":8634,"strains":["平平仄平仄，平仄平平仄。","仄仄仄平○，平平平仄仄。","平平平仄○，仄仄平平仄。","平平平仄仄，平仄平平仄。","仄○仄仄仄，仄仄○平仄。","平仄仄平平，平平仄仄仄。"],"paragraphs":["岩居旧风景，人世今成昔。","木落古山空，猿啼秋月白。","谁同西府僚，几谢南平客。","摧残松桂老，萧散烟云夕。","迹留异代远，境入空门寂。","惟有草堂僧，陈诗在石壁。"],"title":"经湛长史草堂"}
