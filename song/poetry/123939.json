{"author":"王柏","id":123939,"strains":["仄平平平平○平，平平仄仄平平平。","平仄仄平仄仄仄，仄平仄仄平平平。","仄平仄仄仄仄仄，○平仄仄平平平。","仄平仄仄平仄仄，平平仄仄平平○。","仄仄仄平○仄仄，仄平仄仄平仄平。","平平仄平仄仄仄，平平平仄平平平。","平仄平平平仄仄，仄平平仄仄平平。","平平仄仄仄平仄，仄仄平平仄仄○。"],"paragraphs":["朔风萧骚霜正浓，追随雁影来城东。","楼阁宝门八字启，一超径入青莲宫。","老师槌拂活泼泼，临机一喝开盲聋。","舌根拖地无死句，何曾一字粘虚空。","管带忘怀闻妙义，豁然暗与吾道通。","诸方善人忽聚散，黄昏方打斋时钟。","明极堂前吞个枣，画灰炉畔捉条龙。","须臾八万四千偈，尽在蒲团默坐中。"],"title":"侍伯兄宿履庵即事呈本老"}
