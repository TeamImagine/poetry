{"author":"梅尧臣","id":57049,"strains":["平平○平仄，仄仄平仄○。","平仄仄平仄，仄仄仄仄平。","平平仄平平，仄仄平○平。","仄○平平仄，仄仄平仄平。","仄平平平○，仄仄仄仄平。","仄仄平平平，平平○仄仄。","○仄仄仄平，仄仄仄仄平。","仄仄仄仄仄，仄仄平平平。","仄平仄平仄，平仄仄仄○。","仄仄仄仄平，仄平仄平○。","仄仄仄平仄，平平仄○○。","平平仄仄仄，平仄平仄平。","仄平仄仄平，平仄平平平。","平平仄仄平，仄仄平平平。","仄仄仄仄仄，平○仄平平。"],"paragraphs":["江云如旗脚，墨点飞雁行。","平圃采芳菊，上水酌桂浆。","为言此何时，杜子逢重阳。","醉思庄生达，哂彼齐景伤。","至今孤亭间，独有九日章。","昔我来齐山，山僧迎道傍。","骑马到寺门，乱石屹若墙。","值雨不遍历，但取山泉尝。","牧之旧游处，苔滑屐莫将。","却返弄水涯，隔溪望青苍。","绝顶见茅屋，洪波日汤汤。","云霞与雁鹜，还动秋客肠。","去逾十五年，游宦韩陈梁。","哀哀遘祸殃，乃再居南方。","欲往尚未可，追吟寄支郎。"],"title":"紫微亭"}
