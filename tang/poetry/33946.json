{"author":"徐夤","id":33946,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["折桂何年下月中，闽山来问我雕虫。","肯销金翠书屏上，谁把刍荛过日东。","郯子昔时遭孔圣，繇余往代讽秦宫。","嗟嗟大国金门士，几个人能振素风。"],"title":"渤海宾贡高元固先辈闽中相访云本国人写得夤斩蛇剑御沟水人生几何赋家皆以金书列为屏障因而有赠"}
