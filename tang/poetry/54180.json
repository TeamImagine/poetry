{"author":"储光羲","id":54180,"strains":["仄平仄平仄，平平仄平仄。","仄仄仄平平，平平仄平仄。","平平仄○仄，仄○平○仄。","仄仄○仄仄，○○仄仄平。","平平平仄仄，仄仄仄平○。","平仄平平仄，平平仄仄平。","仄○仄平仄，○平仄○仄。","平仄仄平平，平平○仄仄。","仄平平仄仄，平仄○平仄。","仄仄仄平仄，仄平平仄平。","平平仄仄仄，仄仄仄○平。","仄仄平平仄，平平仄仄平。"],"paragraphs":["北陵散寒鸟，西山照初日。","婉娈晋阳京，踟蹰野人室。","南轩草间去，后乘林中出。","霭霭长路暖，迟迟狭路归。","蜉蝣时蔽月，枳棘复伤衣。","城上东风起，河边早雁飞。","夏王纪冬令，殷人乃正月。","涯口度新云，山阴留故雪。","幸逢耆耋话，余待亲邻别。","总辔出丛薄，歇鞍登峻隅。","春源既荡漭，伏战亦睢盱。","未获遵平道，徒言信薄夫。"],"title":"巩城东庄道中作"}
