{"author":"王禹偁","id":177239,"strains":["平平仄平仄，仄仄仄仄仄。","仄仄仄平平，仄平平仄仄。","仄平仄仄仄，平○仄仄仄。","仄仄仄平平，仄○平平仄。","仄仄平平仄，仄仄仄平仄。","仄仄仄平平，平平仄平仄。","平○仄仄仄，仄仄平仄仄。","仄平平平仄，平仄○平仄。","仄平仄平仄，仄仄仄平仄。","仄平○仄仄，仄仄平平仄。","○仄仄平平，仄平平平仄。","仄○仄仄平，仄仄○○仄。","平○平仄仄，仄仄平平仄。","仄仄平仄平，平仄平平仄。","仄仄仄仄仄，仄仄平仄仄。","仄仄仄平平，平平平仄仄。","仄平平仄仄，仄仄仄○仄。","○平仄平平，平仄平仄仄。","仄仄仄○平，平平仄平仄。","平仄平仄平，仄平○仄仄。"],"paragraphs":["汾阳饱经术，赋性甚坦率。","在昔举神童，广场推杰出。","尚书诵在口，何论落自笔。","总角取科名，弱冠纡缨绂。","早佐湘阴幕，汉鼎入周室。","失志罢屠龙，佯狂遂扪虱。","周行亦黾勉，吏隠多放逸。","滑稽东方朔，图画王摩诘。","古文识科斗，奥学辨萍实。","字穷苍颉本，篆证阳冰失。","王绩醉为乡，伯伦居无匹。","俸钱乏一囊，宦路从三黜。","朱衣多不着，白发仍慵栉。","渐老羁旅年，方见升平日。","忽以伎术召，此意殊郁郁。","放口忤无须，何门求造膝。","遁逃终见捕，谴逐道中卒。","遗孤落闾阎，荒冢鸣蟋蟀。","手泽渐难求，谁家耀箱帙。","投吊焚此诗，九原应有物。"],"title":"五哀诗 故国子博士郭公"}
