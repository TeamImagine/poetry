{"author":"释绍嵩","id":128841,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["羡君潇洒有余清，霜翮摩霄万里情。","冰雪照人徐孺子，篇章高体谢宣城。","摇窗竹色留僧语，步野风寒散酒酲。","明日岳阳楼上去，不妨谈笑又诗成。"],"title":"和陈尧臣"}
