{"author":"白居易","id":15201,"strains":["仄仄平仄仄，平平仄平○。","平平仄仄仄，仄仄平平平。","平○平平平，仄仄平仄平。","仄平仄○仄，仄仄平平平。","仄平平○仄，平平平仄平。","平平仄仄仄，平仄仄平平。","○○仄仄仄，平仄平仄平。","仄仄仄仄平，仄仄平仄平。"],"paragraphs":["劲叶森利剑，孤茎挺端标。","才高四五尺，势若干青霄。","移栽东窗前，爱尔寒不凋。","病夫卧相对，日夕闲萧萧。","昨为山中树，今为檐下条。","虽然遇赏玩，无乃近尘嚣。","犹胜涧谷底，埋没随众樵。","不见郁郁松，委质山上苗。"],"title":"栽杉"}
