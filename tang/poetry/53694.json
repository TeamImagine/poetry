{"author":"王维","id":53694,"strains":["仄仄平平仄仄平，仄○平仄仄平平。","仄平平仄平平仄，仄仄○○仄仄平。","仄仄平○平仄仄，平平仄仄仄平平。","平仄平○仄仄仄，仄平平仄仄平平。"],"paragraphs":["绛帻鸡人送晓筹，尚衣方进翠云裘。","九天阊阖开宫殿，万国衣冠拜冕旒。","日色才临仙掌动，香烟欲傍衮龙浮。","朝罢须裁五色诏，佩声归向凤池头。"],"title":"和贾舍人早朝大明宫之作"}
