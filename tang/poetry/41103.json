{"author":"贯休","id":41103,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["九苞仙瑞曜垂衣，一品高标百辟师。","魏相十思常自切，曹溪一句几生知。","久交玉帐虽难别，须佐金轮去已迟。","唯杜荆州最惆怅，柳门回首落花时。"],"title":"送刘相公朝觐二首 一"}
