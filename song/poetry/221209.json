{"author":"邹浩","id":221209,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["大如青菜小如乌，色亦苍然二者俱。","嗣岁不惟催布谷，可人尤是劝提壶。","巧兼琴弄端谁使，追得年光赖尔呼。","萱草堂高欣属耳，筠笼随我入东吴。"],"title":"山鹕"}
