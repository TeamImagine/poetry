{"author":"王显世","id":96573,"strains":["平平仄仄仄平仄，仄平仄仄平平平。","仄仄平平平仄仄，平平仄仄仄平平。","仄平平仄平平仄，平仄平平平仄平。","仄仄平平仄平仄，仄平仄仄仄平平。"],"paragraphs":["蹲鸱用事谢黄独，木奴弄色陵乌椑。","落日人行桑柘里，西风雁过稻粱时。","故山秋晚正如此，游子天寒何所之。","一笑沙禽忽惊去，水边的皪早横枝。"],"title":"乌驻道中"}
