{"author":"文彦博","id":68535,"strains":["仄仄平平仄，平平仄仄○。","仄平○仄仄，平仄仄平平。","平仄○平○，平平仄仄平。","平平平仄仄，平仄仄平平。","平仄平平仄，平○仄仄平。","仄平平仄仄，平仄仄平平。","仄仄仄○仄，平平仄○○。","仄平平仄仄，平仄仄平平。","仄仄平平仄，平○仄仄平。","仄平平仄仄，○仄仄平平。","仄仄平平仄，平○仄仄平。","仄平平仄仄，平仄仄平平。","平仄○平仄，平平○仄平。","○平平仄仄，仄仄仄平平。"],"paragraphs":["碧槛初荣槿，芳园已莠葽。","翠岑应解鹿，高树欲鸣蜩。","霞绮笼飞观，云峰映琐寮。","霜纨徒比月，仙驭好凌飚。","寒水沉朱李，新吟寄绿蕉。","药房清气爽，荃壁冷香消。","玉沼贺荷嫩，兰禳乳燕娇。","薄帷安画石，幽径采神虈。","每欲求飞雪，常思造结瑶。","浩歌频倚瑟，长袖几炊雕。","静对黄梅雨，闲吹紫玉箫。","砌榴红烂熳，窗岫碧岧峣。","袁趾疏还往，颜居正寂寥。","且倾光禄酒，莫发采菱谣。"],"title":"早夏言怀"}
