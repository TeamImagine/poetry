{"author":"周贺","id":20107,"strains":["仄仄平平仄仄平，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["病起陵阳思翠微，秋风动后著行衣。","月生石齿人同见，霜落木梢愁独归。","已许衲僧修静社，便将樵叟对闲扉。","不嫌旧隐相随去，庐岳临天好息机。"],"title":"秋晚归庐山留别道友"}
