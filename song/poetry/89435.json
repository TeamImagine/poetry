{"author":"刘学箕","id":89435,"strains":["仄平○平平平平，仄平平仄平仄平。","平平○平平平平，平平仄仄平平平。","仄平仄仄平仄仄，仄仄平○仄平仄。","平平仄仄○○仄，仄仄平仄仄平○。","仄平平仄仄仄平，平仄仄平平仄平。","仄平仄仄仄平仄，仄仄平平仄平仄。","仄仄平平仄平仄，仄仄仄仄○平仄。"],"paragraphs":["去年中秋吾庐成，月华逾昼风露清。","今年中秋来安康，风凉雨冷天无光。","去年把酒诸子与，月落尊空未归去。","今年把酒兴如故，有月无月不须虑。","妇翁欢喜婿远来，阿妇见爷双靥开。","是风是雨是明月，管甚阴晴与圆缺。","但愿吾身益强健，莫使骨肉叹南北。"],"title":"安康中秋书怀"}
