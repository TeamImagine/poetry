{"author":"仇远","id":164419,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["风雨萧萧白昼昏，肃襟受此一凉恩。","丘园不作轩裳梦，陵谷空遗斧凿痕。","乍可扣舷歌楚泽，何堪抱瑟立齐门。","有时散步西原上，共醉田家老瓦盆。"],"title":"和范爱竹三首  其三"}
