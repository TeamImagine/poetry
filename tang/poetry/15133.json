{"author":"白居易","id":15133,"strains":["仄仄平平仄，平仄平平平。","平平仄仄仄，平仄仄○平。","仄平仄仄仄，仄平仄仄平。","平平○平仄，仄仄仄○○。","仄平仄仄平，平平平仄平。","仄平仄仄平，平平平平平。","仄平仄仄平，仄仄仄平平。","仄平仄平平，仄平平仄○。","平○仄平仄，平平仄○平。","仄平仄仄仄，平仄仄平○。","仄仄仄仄仄，平仄仄○○。","仄平仄仄平，平仄仄○○。","仄○平仄仄，仄仄仄○平。"],"paragraphs":["济水澄而洁，河水浑而黄。","交流列四渎，清浊不相伤。","太公战牧野，伯夷饿首阳。","同时号贤圣，进退不相妨。","谓天不爱民，胡为生稻粱。","谓天果爱民，胡为生豺狼。","谓神福善人，孔圣竟栖遑。","谓神祸淫人，暴秦终霸王。","颜回与黄宪，何辜早夭亡。","蝮蛇与鸩鸟，何得寿延长。","物理不可测，神道亦难量。","举头仰问天，天色但苍苍。","唯当多种黍，日醉手中觞。"],"title":"效陶潜体诗十六首 十六"}
