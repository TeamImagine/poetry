{"author":"许及之","id":60935,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["参裨不解力吹嘘，掺别何劳叹索居。","子去定为慈父母，邦人应得乐田庐。","临漳从此无苛吏，严濑曾闻治猾胥。","暇日若亲横槊赋，为言珍重百砗磲。"],"title":"送毛监丞知漳州"}
