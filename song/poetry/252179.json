{"author":"郑刚中","id":252179,"strains":["平仄平平仄仄平，平平仄仄仄平仄。","平平仄仄平平仄，仄仄平平仄仄平。"],"paragraphs":["肠腹元无一字书，杯羹那敢嗜甘膄。","厨人不用催烟火，已学罗池放鹧鸪。"],"title":"柳子厚放鹧鸪词首章曰楚越有鸟甘且腴嘲嘲自名为鹧鸪前日相识惠野鸡一笼云骨脆而美糁之良妙视之则鹧鸪也使庖人具蔬食作小诗送之山中"}
