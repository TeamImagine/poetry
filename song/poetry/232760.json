{"author":"夏竦","id":232760,"strains":["平平仄仄平○仄，仄仄平○仄仄平。","平仄平平○仄○，仄○平仄○平平。","仄平仄仄平平仄，仄仄平平仄仄平。","平仄仄平○仄仄，仄平平仄仄平平。","平平仄仄平○仄，仄仄平平仄仄平。","○仄仄平平仄仄，仄平平仄仄平平。"],"paragraphs":["神宗濬哲通三变，善继文思洽万方。","高倚丛楹藏鳯缊，密砻温石镂云章。","素风畅茂增鸿庆，景耀腾凌发美祥。","回据日畿分宝势，远承云路抗飞梁。","推恩宥币班中帑，式宴朝缨集上庠。","更仰紫宸敷睿唱，夏弦春诵永游扬。"],"title":"奉和御制国学太宗皇帝御书阁告成"}
