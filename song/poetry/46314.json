{"author":"梅尧臣","id":46314,"strains":["仄平平仄平平仄，平仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["较量人世无穷乐，罗列平生未见书。","聊奉投壶祭征虏，休言系剑马相如。","画楼晚去闻寒角，缥帙看来落蠹鱼。","日获诲言皆旧学，不惭贫贱带经锄。"],"title":"郡阁阅书投壶和呈相国晏公"}
