{"author":"洪适","id":28374,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一春风雨厄游遨，此际开樽始解嘲。","恰恰鸣禽藏柳陌，䜣䜣嫩叶迸花梢。","离筵欲动愁分袂，胜日何妨剩出郊。","燕寝香凝公事了，频将书札问龟巢。"],"title":"一春置酒必苦风雨今日幸晴而景卢有行色"}
