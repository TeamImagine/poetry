{"author":"郑獬","id":181869,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["独绕栏干正惜春，不堪西望陇头云。","弄烟细柳才三尺，着地残花厚一分。","梁苑草深平似熨，秦关山煖翠如薰。","骑鲸李白时过我，未引金尊先说君。"],"title":"和张公达暮春寄宋使君"}
