{"author":"黄庭坚","id":207150,"strains":["平平平仄仄仄平平平，平平仄平平仄仄平仄。","平仄平平仄仄○，仄平仄平平仄仄。","仄仄平平仄仄平，平○平仄仄平仄。","仄仄平平仄○平，仄平平平仄平○。","仄平仄平平仄仄，平仄仄平平仄仄。","仄平仄仄平仄平，○仄平平仄平○。","仄平仄仄平仄平，仄平仄仄仄○平。","仄仄仄仄平平平，仄平仄○○仄○。","平平仄仄平仄○，平平仄平仄仄平。","○○仄仄仄平○，平平平仄仄平平。"],"paragraphs":["鹏飞鲲化未即逍遥游，龙章凤姿终作广陵散。","湓浦𬬻边督数钱，故人陆沉心可见。","气与神兵上斗牛，诗如晴雪濯江汉。","把咏公诗阖且开，旁无知音面墙叹。","我今废书迷簿领，鱼蠹笔锋蛛网砚。","六年国子无寸功，犹得江南万家县。","客来欲语谁与同，令人熟寐触屏风。","窃食仰愧冥冥鸿，少年所期如梦中。","江头酒贱樽屡空，南山有田岁不逢。","相思夜半涕无从，千金公亦费屠龙。"],"title":"次韵和答孔毅甫"}
