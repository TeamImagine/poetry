{"author":"白居易","id":16493,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["散秩留司殊有味，最宜病拙不才身。","行香拜表为公事，碧洛青嵩当主人。","已出闲游多到夜，却归慵卧又经旬。","钱唐五马留三匹，还拟骑游搅扰春。"],"title":"分司"}
