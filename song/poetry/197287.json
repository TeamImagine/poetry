{"author":"苏辙","id":197287,"strains":["平平平○○，○仄仄平仄。","平平仄仄仄，仄仄○平仄。","仄平平○仄，仄仄仄平仄。","平平仄平平，仄仄仄仄平。","仄平仄○仄，平仄仄○仄。","平仄仄平平，平平仄○仄。","仄仄仄平平，平平○平仄。","平平平平仄，平仄仄仄仄。","仄仄仄平平，仄平仄平仄。","平平○仄平，仄仄平仄仄。","仄仄仄平平，仄平仄平仄。","平平仄平仄，仄仄○○○。"],"paragraphs":["青山何重重，行尽土囊底。","岩高日气薄，秀色如新洗。","入门尘虑息，盥漱得清泚。","高堂见真人，不觉首自稽。","祖师古禅伯，荆棘昔亲启。","人迹尚萧条，豺狼夜相抵。","白鹤导清泉，甘芳胜醇醴。","声鸣青龙口，光照白石陛。","尚可满畦塍，岂惟濯蔬米。","居僧三百人，饮食安四体。","一念但清凉，四方尽兄弟。","何言庇华屋，食苦当如荠。"],"title":"游太山四首 灵岩寺"}
