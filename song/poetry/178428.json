{"author":"司马光","id":178428,"strains":["○仄仄平平，平平仄仄平。","仄平平○仄，仄仄仄○平。","仄仄平○仄，平平○仄平。","○平○仄○，平仄仄平平。","平仄平平仄，平平仄仄平。","仄平平仄仄，仄仄仄平○。","仄仄○平仄，○平仄仄平。","仄平平仄仄，平仄仄○○。","仄仄平○仄，平平仄仄平。","仄平平仄仄，平仄仄平平。","平仄平平仄，○平仄○平。","仄仄平仄仄，仄仄仄平○。","仄仄平平仄，○平○仄平。","平○平仄仄，仄仄仄平平。","平仄平平仄，平平仄仄平。","仄平○仄○，仄仄仄○平。"],"paragraphs":["旄节拥凭熊，逶迤向凿龙。","顺成时过蜡，闭塞令行冬。","雪垄痕犹湿，梅林思已浓。","传呼空谷应，前导白云逢。","飞盖多邀客，停车数问农。","禹功双壁断，佛劫万龛重。","绝顶标孤刹，疏林透远钟。","气蒸泉郁郁，冰绽水溶溶。","药阁低临渚，茅庵背倚峰。","冻醪资野酌，寒笋佐晨饔。","棋局多依石，茶炉坐荫松。","醉醒皆众共，小大尽公从。","顾以私恩累，难追胜赏踪。","原思初不病，叔夜亦非慵。","稽古惭经笥，摛华怯笔锋。","会须参后乘，异日待从容。"],"title":"潞公游龙门光以室家病不获参陪献诗十六韵"}
