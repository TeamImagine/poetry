{"author":"华镇","id":211935,"strains":["平平平仄平，仄仄仄平仄。","平平仄仄仄，仄仄仄平仄。","平平仄仄平，平平平仄仄。","仄仄仄仄○，平平仄○平。","平仄仄平平，平平仄平平。","仄仄仄仄仄，平平仄○平。","仄平仄平仄，平平平仄平。","仄平平平平，仄平仄平平。","平平仄平仄，平仄平平平。"],"paragraphs":["黄河天上来，一曲一千里。","冯夷值海若，反顾忘秋水。","通川不足多，支流宁复纪。","大朴久已丧，群言乱如麻。","儒墨及刑名，交流自名家。","曲士殉所察，纷纷摘其华。","伯阳究宗本，为言天地初。","蟪蛄惊春秋，格言落玄虚。","华颠困章句，强识家人书。"],"title":"咏古十六首  其三"}
