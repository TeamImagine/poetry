{"author":"苏轼","id":193666,"strains":["仄平平仄平仄平，仄平仄仄平仄仄。","○仄平平仄仄平，平平仄仄平平仄。","○平平仄仄平平，仄平仄仄平平平。","仄平仄仄仄平仄，平平平仄平平平。","平平仄仄平平仄，平平仄○○仄仄。","平平仄○平平仄，仄平仄○平仄仄。","仄平平仄平平仄，仄○仄仄平○仄。","平平仄仄仄仄平，平仄仄平平平平。","仄平平仄平仄仄，平仄平平仄平仄。","平平○仄仄平平，平平仄仄平仄平。","仄仄平平仄仄仄，仄平仄平○平仄。"],"paragraphs":["我家江水初发源，宦游直送江入海。","闻道潮头一丈高，天寒尚有沙痕在。","中泠南畔石盘陀，古来出没随涛波。","试登绝顶望乡国，江南江北青山多。","羁愁畏晚寻归楫，山僧苦留看落日。","微风万顷靴文细，断霞半空鱼尾赤。","是时江月初生魄，二更月落天深黑。","江心似有炬火明，飞焰照山栖乌惊。","怅然归卧心莫识，非鬼非人竟何物。","江山如此不归山，江神见怪惊我顽。","我谢江神岂得已，有田不归如江水。"],"title":"游金山寺"}
