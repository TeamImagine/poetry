{"author":"苏轼","id":195747,"strains":["平平仄仄仄，仄仄平平仄。","平平平仄仄，仄○仄平仄。","仄仄仄平仄，平平仄○仄。","○平平仄仄，平仄平仄仄。","○仄仄仄仄，仄平平平仄。","仄平仄仄仄，仄仄平○仄。","平平○仄平，仄仄○平仄。","平平仄仄仄，仄仄平仄仄。"],"paragraphs":["朝来取饭化，乃是维摩遣。","全锋虽未露，半藏已曾转。","说有陋裴頠，谈无笑王衍。","看经聊尔耳，遮眼初不卷。","三咤故自醒，一鸡何由喘。","请归视故椟，静夜珠当反。","安居三十年，古衲磨山茧。","持珠尚默坐，岂是功用浅。"],"title":"明日南禅和诗不到故重赋数珠篇以督之二首  其二"}
