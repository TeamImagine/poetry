{"author":"王令","id":187739,"strains":["○平平平仄仄仄，仄仄仄仄平仄平。","平平平平仄仄仄，仄仄仄仄平平○。","平平仄○仄平仄，○仄仄仄平平平。","仄○平平仄平仄，○仄仄仄○平平。","仄平仄仄仄仄仄，仄仄仄仄平平平。","仄平平平仄仄仄，平仄平仄平平平。","平平平平仄平仄，仄仄仄仄平○平。","平平平平仄仄仄，仄仄仄仄平仄平。","○○仄仄仄仄仄，仄仄平仄平平平。","平平仄仄仄○仄，平仄仄仄平仄平。"],"paragraphs":["长河之流几万里，骇若泻自天上来。","奔湍冲山拔地走，直有到海无邪回。","人之所观乃流沬，犹以激射忧天摧。","想其根源发声势，如纵烈火烧千雷。","古来走死万万脚，竟莫识自何来哉。","我疑鸿荒混沌日，冲破天地之元胎。","夸娥揺头巨灵走，避不敢道曾疏开。","锄耰之成乃畎浍，欲计议此诚可咍。","长帆大舰不敢绝，尚恐飘去无垠涯。","愚儿脚惯踏潢潦，安敢逆此加溯洄。"],"title":"赠黄任道"}
