{"author":"夏竦","id":232729,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["渡口人疏黯翠烟，登临犹喜夕阳天。","残云右倚江都树，远水南回建业船。","山引乱猿嗥古寺，电驱甘雨过闲田。","季鹰死后无归客，江上鲈鱼不直钱。"],"title":"狼山渡口有作"}
