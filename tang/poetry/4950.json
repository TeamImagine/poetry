{"author":"独孤及","id":4950,"strains":["平仄○仄仄，平○平仄○。","平平仄平仄，仄仄平○平。","仄仄仄平仄，○平平仄平。","仄平仄平平，平仄仄仄○。","仄仄平仄仄，平平平仄平。","仄平○仄仄，仄仄平平○。","仄仄仄平仄，仄仄平仄平。","仄平平平○，仄仄○仄平。","仄仄○仄仄，仄○仄仄平。","平○仄平仄，平仄平平平。"],"paragraphs":["溪口闻法鼓，停桡登翠屏。","攀云到金界，合掌开禅扃。","郁律众山抱，空蒙花雨零。","老僧指香楼，云是不死庭。","眇眇于越路，茫茫春草青。","远山喷百谷，缭绕驰东溟。","目极道何在，境照心亦冥。","騞然诸根空，破结如破瓶。","下视三界狭，但闻五浊腥。","山中有良药，吾欲隳天形。"],"title":"题思禅寺上方"}
