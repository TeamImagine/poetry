{"author":"徐铉","id":602,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，平仄平平仄仄仄。","平仄平平平仄仄，平平平仄仄平平。"],"paragraphs":["春晴纤霭映斜阳，羃羃偏能覆水乡。","浓似庆云同馥郁，薄如轻素自飞扬。","堤横新柳真成画，楼对遥山正好望。","谁见朝元香案上，龙旗交影共腾骧。"],"title":"奉和御制烟"}
