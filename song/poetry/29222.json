{"author":"韩元吉","id":29222,"strains":["平平仄平平，平仄仄○仄。","仄仄平仄平，平平仄平仄。","平平仄仄仄，仄仄平仄仄。","仄平仄平仄，仄仄仄平仄。","平○仄平仄，仄仄平仄仄。","仄平仄平平，平平仄平仄。","平平仄平平，平仄仄仄仄。","仄仄仄平仄，平平○仄仄。"],"paragraphs":["双蛾渺云端，流水但空谷。","尚喜云外山，娟娟作眉绿。","佳人不可见，夜半风满竹。","竹声入清梦，夜客慰孤宿。","山中富兰若，欲往宁畏独。","老僧亦知人，逢场共竿木。","林芳得清心，幽涧供濯足。","便可赋归欤，箪瓢胜鼎肉。"],"title":"护国寺次前婺州韵"}
