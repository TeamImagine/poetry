{"author":"李洪","id":52861,"strains":["仄平仄仄仄平平，仄仄平平平仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["异乡节物又清明，懒复追游年少行。","愁惨松楸十年泪，雨昏花絮数声鶑。","高红远绿俱无那，客恨春风两不平。","强课新诗作寒食，不堪重忆故园饧。"],"title":"清明自释"}
