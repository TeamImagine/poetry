{"author":"朱翌","id":11160,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["饱诵韶州白葛轻，十年曾不慰前闻。","芰荷欲使风裳制，溪谷难褰雾縠纹。","坐甑遭炊无可避，踏冰赤脚谩多云。","试将一事烦吾子，粗绤精𫄨可细分。"],"title":"烦人置葛"}
