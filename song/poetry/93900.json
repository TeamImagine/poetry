{"author":"戴复古","id":93900,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["大抵吾曹臭味同，留欢卜夜莫匆匆。","一亭景物冰壶上，万里乾坤玉镜中。","疏柳无心挂明月，败荷有恨倚西风。","吟家旧日张公子，千首诗成句句工。"],"title":"张仁仲提干衡阳冰壶亭燕客"}
