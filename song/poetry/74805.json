{"author":"赵蕃","id":74805,"strains":["仄仄平平仄仄平，仄平平仄仄平平。","仄平仄仄平仄仄，仄仄仄仄平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["墨妙初看眼自明，诵诗还见五言城。","不惟喜获吾党士，要是未忘山谷盟。","我亦可怜耽句癖，君其勉力振家声。","祗今此道寒如水，莫以微官取重轻。"],"title":"闻子耕司户兄非一日昨见墨帖于中州又诵五言长篇于刘子澄许今兹乃遂识面辄题鄙句以叙区区"}
