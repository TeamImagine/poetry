{"author":"释永颐","id":108992,"strains":["仄仄平平平仄仄，平平仄仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["异物留传因好古，南来箧笥伴瑶琴。","漳河流水去无已，魏主荒台久废沈。","往日奸文须九锡，今朝片瓦尚千金。","所嗟人事多浮伪，谁识河滨古舜心。"],"title":"友人铜雀台砚"}
