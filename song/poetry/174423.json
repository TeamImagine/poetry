{"author":"刘敞","id":174423,"strains":["平仄平仄○，仄平仄仄平。","仄仄平○平，平平仄○平。","平平仄○仄，仄仄平○平。","仄○仄仄平，平仄平仄平。","仄平仄平平，仄仄平平平。","仄仄仄仄仄，仄平仄平平。","平平仄○仄，仄仄平仄平。","仄平平仄仄，平仄仄仄平。","仄仄仄○仄，仄平平仄平。","平平仄平○，仄仄○仄平。","仄平平平仄，仄仄平仄平。","平仄仄仄平，平○仄平平。"],"paragraphs":["丛石浮水中，峻堤缺复连。","往往为深潭，波流自回环。","秋山未摇落，碧树皆参天。","仰观积水痕，仍在高树巅。","里人半巢居，出入随乌鸢。","令尹亦菜色，市楼寂无烟。","皇天不纯命，百姓何震愆。","苦云耕织废，租税尚未蠲。","赤子向漂荡，所存皆偶然。","虽知负官输，未忍更弃捐。","奈何唐尧世，复见昏垫年。","何以救汝饥，朝廷急忧边。"],"title":"石首县"}
