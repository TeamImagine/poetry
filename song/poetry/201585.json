{"author":"彭汝砺","id":201585,"strains":["平平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["琉璃宫殿云深处，锦绣池堂雨过时。","鱼跃定名千岁鲤，花开多是万年枝。","恩流河汉波澜阔，春在蓬瀛日月迟。","三十余年无此会，今朝会见柏梁诗。"],"title":"拟赏花钓鱼诗  其二"}
