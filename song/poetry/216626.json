{"author":"张耒","id":216626,"strains":["平平仄仄仄平仄，平仄平平仄仄平。","仄仄仄平○仄仄，平平仄仄仄○平。","仄平平仄平平仄，○仄平平平仄平。","平仄仄平平仄仄，平平仄仄仄○平。","仄平仄仄平平仄，平仄平平仄仄○。","平仄仄平○仄仄，仄平平仄仄平平。","○平平仄平平仄，仄仄平平仄仄○。","○仄平平仄○仄，平平仄仄平平平。"],"paragraphs":["前年至日在何处，寒事萧萧客许昌。","乞火夜温行客酒，披裘晓冒五更霜。","暮投阳翟荒凉驿，正见人家灯火光。","饥马卧嘶毛瑟缩，羸童晓对色苍茫。","二年旅宦孤村僻，东望归心洛水长。","佳节几逢长索寞，我生何事苦凄凉。","更无宾客青山满，只有风霜老树苍。","昭代宁须厌留滞，冯公白首任为郎。"],"title":"至日有感"}
