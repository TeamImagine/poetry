{"author":"欧阳修","id":79864,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平仄平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["数竿苍翠写生绡，寄我公斋伴寂寥。","不待雪霜常凛凛，虽无风雨自萧萧。","嗟予心志俱憔悴，羡子文章骋富饶。","嗣以嘉篇诚厚贶，远惭为报乏琼瑶。"],"title":"张仲通示墨竹嗣以嘉篇岂胜饮玩聊以四韵仰酬厚贶"}
