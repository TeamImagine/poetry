{"author":"舒岳祥","id":143387,"strains":["平○仄平仄，平仄仄仄平。","○平平仄仄，仄仄仄平平。","平仄仄平仄，仄仄○平平。","仄仄仄仄○，平平仄平平。","平平仄仄平，平平仄平○。","仄仄○仄仄，仄○仄仄平。","平仄平仄平，平平仄仄平。","仄仄仄平仄，平仄仄○○。"],"paragraphs":["霜降水泉涸，风紧草木枯。","柴扃常自闭，淡泊守园庐。","晨有客来访，裹饭如桑舆。","世事不欲论，幽怀咏唐虞。","蚩尤作五兵，轩辕力诛除。","战伐从此始，祸患引八区。","兹事伤我心，何由返古初。","我辈惜榆景，来往莫相疏。"],"title":"送达善归玉塘"}
