{"author":"梅尧臣","id":46521,"strains":["仄仄○仄仄，仄平仄平仄。","平仄仄仄仄，○仄仄仄仄。","仄仄○仄平，仄仄平仄仄。","平仄平○仄，平平仄平仄。","○平平平平，平仄仄仄仄。","仄仄仄○平，仄仄仄平仄。","平平仄○平，仄仄仄仄仄。"],"paragraphs":["种菊将饮酒，菊开酒无有。","虽不负尔目，且已负尔口。","昨日三四人，淡坐饥腹吼。","徒与哦其傍，谁能置升斗。","当时陶渊明，篱下望亦久。","幸赖白衣人，不愧采盈手。","悠然事颇同，必竟醉则否。"],"title":"和江邻几有菊无酒"}
