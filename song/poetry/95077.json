{"author":"许应龙","id":95077,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["丘壑方将窈窕寻，肯贪斗印耀黄金。","几颁中扆留行诏，莫返元枢勇退心。","红旆分藩虽足乐，丹诚恋阙自难禁。","浮云出岫知无意，祇恐苍生望更深。"],"title":"赠郑枢密"}
