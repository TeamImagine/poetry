{"author":"罗隐","id":30666,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["吴公台下别经秋，破虏城边暂驻留。","一笑有情堪解梦，数年无故不同游。","云牵楚思横鱼艇，柳送乡心入酒楼。","且酌松醪依旧醉，谁能相见向春愁。"],"title":"湘中见进士乔诩"}
