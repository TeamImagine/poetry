{"author":"赵蕃","id":74790,"strains":["平仄平○仄，平平仄仄平。","仄平○仄仄，平仄仄○平。","平仄平平仄，平○仄仄○。","平平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","○仄平平仄，平平平仄平。","仄○平仄仄，○仄仄○平。"],"paragraphs":["春雨寒犹积，春园木又荣。","武昌闻别驾，生米见题名。","安否逢人问，书题阙便行。","周围怀细履，陶酒忆徐倾。","会合知何日，羁栖尚此生。","向来犹楚越，今日遂蛮荆。","妻子饥寒累，交朋时势情。","未应终薄禄，当复事深耕。"],"title":"寄刘子澄先生"}
