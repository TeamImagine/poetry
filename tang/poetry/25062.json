{"author":"薛能","id":25062,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["南朝才子尚途穷，毕竟应须问叶公。","书剑伴身离泗上，雪风吹面立船中。","家园枣熟归圭窦，会府槐疏试射弓。","相顾日偏留不得，夜深聊欲一杯同。"],"title":"送李倍秀才"}
