{"author":"陈著","id":139684,"strains":["仄仄平○平仄仄，平仄仄平平○仄。","平平仄○仄仄仄，○仄仄仄平平仄。","平平仄仄仄平平，平平平仄平仄平。","仄仄平仄仄仄仄，平○仄仄仄仄○。","仄仄仄仄仄仄仄，仄仄仄仄平仄仄。","仄平仄仄平平○，平仄平○平仄仄。","仄平平仄平平平，○平仄○平平平。","○○仄仄平仄仄，平平仄仄平平平。","平仄仄平平平仄，仄仄平平仄平○。","仄平仄仄仄平平，平仄仄平平仄仄。","平平仄平平仄平，？仄○仄平平平。","仄平平仄仄平仄，平仄仄○平仄平。","平仄仄仄平平仄，平仄仄平平仄仄。","仄仄平仄仄仄仄，平仄平平平仄仄。","仄○仄仄仄平平，○仄仄平平仄平。","仄平仄○○仄仄，○仄平仄○仄○。","仄平平仄○仄仄，仄仄平平平仄仄。","平仄平仄仄仄仄，仄仄仄平平○仄。"],"paragraphs":["自古人间多水旱，人事尽时功过半。","区区事空不事实，三代以后人心乱。","吾乡薄产寄山溪，崎岖随势无尺齐。","受水通灌盍预备，堤防以石堰筑泥。","顾不此信信偶木，鴂舌呗诵淫比屋。","岂知性本依人行，方信之中神所宿。","大云遮日雷无声，兼旬望霓忧群生。","更兼五日天不雨，原无黍稷田无秔。","田里倚龙为人命，百拜哀鸣聒龙听。","忽焉夜雨一霑濡，咸谓卧龙今睡醒。","胡为诘朝天晦冥，飓母横挟扬威灵。","撼山崩谷发庐舍，掀播两间摧万形。","初谓得雨龙之赐，谁料此风随后至。","或者风雨自有数，龙亦无知天做事。","不如反己自求天，难独靠龙图万全。","况持纸钱徼妄想，正似衔石将海填。","里无千户分十甲，谄鬼诛裒知几匝。","流俗酣溺死不怪，我有苦言谁听纳。"],"title":"六月五日大风雨水弟观有诗道其事因和之"}
