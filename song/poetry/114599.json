{"author":"刘克庄","id":114599,"strains":["仄仄平平仄仄平，仄平仄仄仄平平。","平平仄仄平平仄，平仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["束起蒲鞭教令清，郡人未识疾呼声。","瓯闽莫不兴于学，虞芮忘其所以争。","父老见棠思旧爱，儿童骑竹若初迎。","何须更说郎官省，小却犹当拜水衡。"],"title":"饯乡守宋监丞二首  其一"}
