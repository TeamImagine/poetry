{"author":"范成大","id":44242,"strains":["仄仄平平平仄平，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["梦里何人歌式微，觉来石友在书帏。","郑环信美非吾宝，赵璧犹全任汝归。","渴水双蟾窥海阔，出云孤月照星稀。","好将自草三千牍，莫与蚍蜉作钓矶。"],"title":"复以蟾砚归龚养正"}
