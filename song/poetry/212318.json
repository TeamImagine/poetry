{"author":"谢惇","id":212318,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["夕郎暂去赤墀班，宠佩藩符出汉关。","江国正逢鲈味美，里闾先著锦衣还。","赏追贺监湖边月，醉陟秦王瓮畔山。","万壑千岩常在眼，诗情应喜讼庭闲。"],"title":"送程给事知越州"}
