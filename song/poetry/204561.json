{"author":"黄裳","id":204561,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["不害为霖未可收，烦襟相惮暑相投。","水帘槛外霏霏昼，银汉云中点点秋。","别馆休论欹客枕，钓潭尤忆看渔舟。","催成天色纯如璧，白酒黄花欲上楼。"],"title":"秋暑喜雨"}
