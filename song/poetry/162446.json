{"author":"丘葵","id":162446,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["月澹蓬门揜候虫，穷通何必问天工。","茶烹粟面纷纷白，灯吐花心灼灼红。","屡改新吟添砚水，密翻旧稿护窗风。","相逢莫道庞公老，览镜先惭似老翁。"],"title":"寓浯江识老魏秀才  其二"}
