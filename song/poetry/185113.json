{"author":"沈遘","id":185113,"strains":["仄仄平仄平，仄仄○仄○。","平平仄仄仄，平仄平○平。","仄平仄仄平，仄仄仄平仄。","仄仄平仄平，仄仄平仄仄。","平平○平平，平仄仄仄○。","仄仄平仄平，平平平仄○。","仄仄仄平平，仄仄平○仄。","仄仄平仄平，平仄仄平仄。"],"paragraphs":["绛阙连碧城，白日横采霓。","钧天万舞彻，鸾凤鸣且飞。","我为帝所游，十日不知返。","我乐殊未央，尚恨春昼短。","东风吹蟠桃，花落满我衣。","拂去还复来，悠然生我思。","顾谢众仙人，我自人间世。","世累虽可憎，天上亦多事。"],"title":"五言后殿考进士解嘲"}
