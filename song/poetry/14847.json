{"author":"王铚","id":14847,"strains":["仄平○仄平○平，仄平平仄○平平。","平平平平仄仄仄，平平仄○？平平。","平仄仄平仄平仄，仄平仄仄○平平。","仄平平平仄平仄，仄仄平平平仄平。","平平仄仄仄平仄，仄仄仄平平仄○。","仄○仄平平仄仄，平平平仄平平平。","？平仄仄仄平仄，平平平仄○平平。","平平仄平平仄○，仄○仄仄平○○。","平平平平○平仄，仄○平仄平仄平。","平○○○平仄仄，平平仄平平平平。","仄平仄仄仄平仄，仄平仄仄仄平仄。","仄平平仄仄平平，平仄仄仄平仄仄。","平平○仄仄平平，仄仄平平○仄仄。","平平仄仄仄平平，平平仄平平仄仄。","平平平仄平平仄，仄仄平平平仄仄。","仄平平仄仄平平，仄平平平仄平仄。"],"paragraphs":["昔游临浦春正浓，小江萦委如无穷。","花浮千林锦绣幄，舟扬万顷玻瓈风。","西施故乡擅佳丽，会稽秀气藏华秾。","是时山晴见真色，落日西南千万峰。","今情不尽古情在，恨叠晚妆眉晕重。","恨应但知倾国貌，无人能说亡吴功。","倘非绝态动君意，姑苏台上犹歌钟。","成功未甘归范蠡，素衣故国宁相从。","文公之孙重端世，衮衣门户推八龙。","官闲援毫来吊古，溪山顿为开愁容。","谪仙亦赋浣纱石，至今翠绢不停织。","浴池邀伴下瑶池，霑丐越女天下白。","风流昭洗待名流，有德于人当血食。","红心草葬旧金钗，黄陵庙成新石刻。","霞裙琼佩无消息，怨魄凄魂招不得。","一杯流水奠江蓠，苎萝山前已秋色。"],"title":"诗送韩简伯学官于临浦呈劝其重修西子祠"}
