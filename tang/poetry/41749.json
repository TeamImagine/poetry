{"author":"齐己","id":41749,"strains":["仄仄仄平平仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["少小即怀风雅情，独能遗象琢淳精。","不教霜雪侵玄鬓，便向云霄换好名。","携去湘江闻鼓瑟，袖来缑岭伴吹笙。","多君百首贻衰飒，留把吟行访竺卿。"],"title":"谢王先辈湘中回惠示卷轴"}
