{"author":"皮日休","id":27974,"strains":["平平仄仄仄平平，平平平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["谿云涧鸟本吾侪，刚为浮名事事乖。","十里寻山为思役，五更看月是情差。","分将吟咏华双鬓，力以壶觞固百骸。","争得草堂归卧去，共君同作太常斋。"],"title":"醉中偶作呈鲁望"}
