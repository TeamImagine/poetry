{"author":"方岳","id":127402,"strains":["平平仄仄仄平平，仄仄平平仄仄仄。","仄仄仄平平仄仄，仄平平仄仄平平。","仄平仄仄平平仄，平仄平平仄平平。","仄仄仄平平仄仄，仄平仄仄仄平平。"],"paragraphs":["山畦夜雨入春蔬，此手犹存足自誉。","甚爱踏青人已至，未能浮白子姑徐。","有山拄颊宁须笏，无策资身不为书。","莫向夕阳多感慨，百年长短一蘧庐。"],"title":"山中用放翁韵  其二"}
