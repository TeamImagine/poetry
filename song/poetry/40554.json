{"author":"陆游","id":40554,"strains":["平仄平平仄仄平，仄平平仄平平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["身是人间一断蓬，半生南北任秋风。","琴书昔作天涯客，蓑笠今成泽畔翁。","梦破江亭山驿外，诗成灯影雨声中。","不须强觅前人比，道似香山实不同。"],"title":"怀旧"}
