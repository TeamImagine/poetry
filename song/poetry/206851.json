{"author":"黄庭坚","id":206851,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平平仄平。","平仄平平仄平仄，仄平平仄仄平平。"],"paragraphs":["食贫自以官为业，闻说西斋意凛然。","万卷藏书宜子弟，十年种木长风烟。","未尝终日不思颍，想见先生多好贤。","安得雍容一樽酒，女郎台下水如天。"],"title":"郭明甫作西斋于颍尾请予赋诗二首  其一"}
