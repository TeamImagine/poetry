{"author":"张耒","id":217792,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["从今羞复走功名，卤莽因循已半生。","心遣我愚应有谓，眼看人智亦何成。","梦为蝴蝶因观化，目送飞鸿漫寄情。","堪笑妻儿怀土甚，谪期未满已谋行。"],"title":"十二月十七日移病家居成五长句  其四"}
