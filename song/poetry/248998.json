{"author":"曾几","id":248998,"strains":["平平仄仄平仄○，仄仄○仄平平平。","仄平平仄平仄仄，仄仄仄仄平仄平。","平平仄仄仄○仄，仄仄○仄平平平。","平○平仄仄仄仄，仄仄仄仄平仄平。"],"paragraphs":["笻山美竹天下闻，有客钱氏之礽云。","自言吾祖嫌杖晚，赠子九节斑烂文。","寻幽已得济胜具，傍险更策扶危勋。","同行安用木上座，一日不可无此君。"],"title":"钱生遗笻竹斑杖戏作"}
