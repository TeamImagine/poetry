{"author":"朱松","id":10560,"strains":["平平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["将军竞病诗成处，南浦春归兰玉丛。","渐减心情身老大，久乖谈笑路西东。","乡关落日苍茫外，樽酒寒花寂历中。","且与寓公同放旷，浩歌相属倚秋风。"],"title":"赠范直夫"}
