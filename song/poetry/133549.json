{"author":"卫宗武","id":133549,"strains":["平平平仄平，仄仄仄平仄。","仄○仄平○，仄平平平仄。","仄仄仄仄平，仄仄仄仄仄。","平平平○○，仄仄平仄仄。","仄平仄○平，平平仄仄仄。","平平平仄仄，仄仄仄平仄。","仄仄○○平，仄平仄仄仄。","仄仄平仄仄，仄仄仄仄仄。","仄仄平平平，仄仄平平仄。","平仄平平平，○仄仄平仄。"],"paragraphs":["曹公初见奇，直以子房许。","制胜算无遗，毙袁而诛吕。","意见稍有乖，几欲置鼎俎。","朝端存正论，九锡胡不取。","本初固难依，奸雄恶可辅。","初年歼德祖，继又族文举。","嗜杀其如斯，大夫可以去。","见几奚不早，一死昧所处。","既不为夷齐，又不为伊吕。","徒抱忠贞心，遗憾亘千古。"],"title":"荀彧"}
