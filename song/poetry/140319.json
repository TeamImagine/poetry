{"author":"车若水","id":140319,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["十年不到一凭阑，景色依然两鬓斑。","龙蜃吐云天入海，楼台倒影水衔山。","僧于僻寺难为隠，人在扁舟不是闲。","孤鹤似寻和靖宅，盘空飞下又飞还。"],"title":"江湖伟观"}
