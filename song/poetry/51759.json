{"author":"喻良能","id":51759,"strains":["仄平平仄仄仄仄，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["不将官舍等逆旅，故把霜根栽绕墙。","他日花开映秋色，何人手折惹天香。","丁宁护取森森碧，想像匀排粟粟黄。","顾我疏慵百无取，未应人错比甘棠。"],"title":"校官厅新栽岩桂"}
