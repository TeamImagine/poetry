{"author":"杨亿","id":210463,"strains":["平平仄仄仄平平，○仄平平平仄平。","平仄仄仄仄仄仄，仄平平○仄平平。","仄○仄仄平○仄，仄仄○平仄仄平。","仄仄仄○平仄仄，仄平○仄仄平平。","平平仄仄平平仄，仄仄○平平仄平。","平仄平○仄平仄，仄平○仄仄平平。"],"paragraphs":["征轮轧轧出皇都，行路咨嗟贤丈夫。","天子特令供祖帐，国门聊且驻骊驹。","旧僚送别倾三省，御醴分甘倒百壶。","下诏已闻推异礼，乞言犹自渴嘉谟。","冯公不是沉郎署，贺老缘何归鉴湖。","明主恩深若为舍，梦魂应绕博山𬬻。"],"title":"朱侍郎致仕南归上特锡宴于玉津园仍诏两制三馆并预其会以伸祖送辄赋诗美之"}
