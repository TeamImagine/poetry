{"author":"杨亿","id":210534,"strains":["仄平平仄仄平平，仄仄平平仄仄平。","仄仄平平仄仄仄，平平仄○仄平○。","仄平平仄平平○，平仄平平仄仄平。","仄仄平平仄仄仄，○平平仄仄平平。","仄平平仄平平仄，仄仄○○○仄平。","○仄○平仄平仄，仄平仄仄仄平平。"],"paragraphs":["子山词赋动南朝，近佐名卿掌玉条。","治邑还持麈尾柄，携家便泛木兰桡。","谢塘春昼偏多思，潘鬓秋风苦未凋。","种秫公田供酩酊，弹琴官舍助逍遥。","去程千里随宾雁，宿馆三更听落潮。","闻道临安有仙穴，莫抛印绶采芝苗。"],"title":"大理徐寺丞元榆知越州诸暨县"}
