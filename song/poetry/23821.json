{"author":"王十朋","id":23821,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄仄仄仄，仄仄仄平平仄平。"],"paragraphs":["六客高风不可追，吾侪生恨百年迟。","星光月满旧游处，簪盍蓂开盈数时。","访古已仙图上鹤，得朋今遇易中龟。","吾夫子道欲坠地，不是四科谁与持。"],"title":"十一月十日会于六客堂者十人宋子飞徐致云章茂卿邓叔厚莫子登俞仲明许子齐沈虞卿郑寿淑酒三行予得诗"}
