{"author":"陆游","id":38942,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄仄。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["偶住人间日月长，细思方觉少年狂。","众中论事归多悔，醉后题诗醒已忘。","鼍作鲸吞吁莫测，谷堙山堑浩难量。","老来境界全非昨，卧看萦帘一缕香。"],"title":"怀昔"}
