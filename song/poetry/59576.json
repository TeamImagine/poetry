{"author":"陈造","id":59576,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["先生一笔将诗坛，庋匮珠玑底坐悭。","平日鸥盟当未憗，于今雁足每空还。","传抄可但闻平水，老瘦从知笑饭山。","缓带轻裘祇常日，千篇破竹定乘闲。"],"title":"贺程帅因任四首且言久缺诗筒之意  其四"}
