{"author":"许志仁","id":19214,"strains":["仄平仄仄平平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["竹皮狗尾粗斓斑，神虎门前兴已阑。","每恨误身诚可溺，殆将苴履不须弹。","数茎渐觉胜簪怯，一免当知复冠难。","柱后惠文非所志，宁从子夏学酸寒。"],"title":"系冠船蓬自戏"}
