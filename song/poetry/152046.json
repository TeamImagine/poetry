{"author":"方一夔","id":152046,"strains":["仄仄仄平仄，仄仄仄仄仄。","平平仄仄仄，平仄平平仄。","平平仄仄仄，平仄仄仄仄。","平○仄仄平，仄仄仄平仄。","仄平仄仄○，仄仄平平仄。","仄仄平仄仄，仄○平平仄。","平平仄○平，平仄○○仄。","仄仄○仄平，平平仄平仄。"],"paragraphs":["贾不至千万，仕不至万石。","时穷两不遂，衰鬓秋萧瑟。","平生用力处，文字派六籍。","胸中万斛泉，老不出涓滴。","丈夫处世间，志愿何时毕。","抱此无用物，价重连城璧。","蛟龙死泥沙，蟠屈留遗迹。","政使传后人，虚名复何益。"],"title":"夜坐阅书"}
