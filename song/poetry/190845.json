{"author":"韦骧","id":190845,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["水落山高古渡幽，马蹄轻健蹴溪流。","朝行暮止三千里，叙旧逢新一十州。","倦听乱蝉催落日，喜看黄菊助残秋。","不才于世无禆补，强就奔驰祗自羞。"],"title":"适江表"}
