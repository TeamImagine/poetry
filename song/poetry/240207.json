{"author":"周紫芝","id":240207,"strains":["平平平平平，平仄仄平仄。","平平仄仄仄，仄仄平仄仄。","平平仄○仄，仄仄平仄仄。","平仄仄平平，仄仄平仄仄。","仄平仄仄平，仄平平仄仄。","仄仄仄平仄，○仄平平仄。","仄平平仄仄，○平仄平仄。","平平仄平仄，仄仄仄仄仄。","平○平仄平，仄仄仄仄仄。","仄平仄仄仄，平仄仄平仄。","○○平仄仄，仄仄仄仄仄。","仄平仄仄平，平仄仄○仄。"],"paragraphs":["荒村无鸡豚，何以供刀机。","山蔬杂百种，此物含妙理。","幽居有胜事，一笑随稚子。","朝甑饭凫茈，暮鼎羮马齿。","笋包出土肥，蕨芽含露紫。","试采少陵苣，更撷天随杞。","举杯香覆坐，摇喉滑流匕。","悠然理尘策，果腹万事已。","君看金谷楼，步障五十里。","韭虀及豆粥，为具咄嗟耳。","回观奇祸作，一死政坐此。","寄声肉食徒，吾事勿轻鄙。"],"title":"撷野蔬示小儿"}
