{"author":"张明中","id":116606,"strains":["平仄仄仄仄仄平平仄仄，平平平仄平平仄。","仄仄仄平仄仄平平仄仄，仄平仄仄平平仄。","？平仄仄仄仄平，仄○仄仄平平仄。","平平仄平平仄平，○仄平平仄平仄。","仄平平仄平仄平，平仄平平仄平仄。","仄平平仄平平平，平平○仄平○仄。","平平平仄仄平平，平仄平平平仄仄。"],"paragraphs":["君不见夹谷伯图方凑辐，英雄摧挫俳优戮。","又不见金谷妙歌翻绮縠，到头也则贻羞辱。","尽渠富贵莫拟伦，岂如李愿归盘谷。","君今筑台名拟盘，看尽浮云几翻覆。","茂林修竹同岁寒，明月清风伴幽独。","抱琴高卧西窗红，哦诗更尽杯中绿。","双蜗蛮触战方酣，藜杖逍遥巾一幅。"],"title":"拟盘"}
