{"author":"马廷鸾","id":145430,"strains":["仄仄平平仄仄平，平平仄仄仄平平。","仄平仄仄平平仄，平仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["六十年前我已孤，婴儿抱母泣呱呱。","昊天罔极幽明隔，良月就盈今昔殊。","云塞断行悲独雁，风林反哺感群乌。","澄江只似洹河水，一碧寒泓照白须。"],"title":"宿屺瞻夜赋  其二"}
