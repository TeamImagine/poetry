{"author":"刘克庄","id":115676,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["多识名公与钜卿，也携贽卷到柴荆。","神巫未易觇壶子，太卜安能筮屈平。","且喜天纲家有种，不忧日者传无名。","村翁耄矣诗全退，同社诸人各善鸣。"],"title":"赠日者袁天勋"}
