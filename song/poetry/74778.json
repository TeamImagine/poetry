{"author":"赵蕃","id":74778,"strains":["仄仄平平仄，○平仄仄平。","平平平仄仄，平仄仄平平。","仄仄平平仄，平平仄仄○。","仄平平仄仄，平仄仄平平。","平仄平○仄，平平仄○平。","平平仄平仄，○仄○平平。"],"paragraphs":["十载郊居赋，当年蜡屐游。","江山元好在，人物继风流。","奏牍频能上，弦歌特暂留。","白云宽志养，黄纸拜天休。","先契仍僚契，赓酬复献酬。","悬弧颂初度，横鹗看清流。"],"title":"沈沅陵生日"}
