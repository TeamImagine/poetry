{"author":"赵蕃","id":75228,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄仄平仄，仄仄平平仄仄平。"],"paragraphs":["秋入园林日夜稀，慨然那复更临岐。","暗中摸索非其物，海内流传会有知。","岂但文章振吾道，更蕲饥溺济斯时。","直声旧著尚书履，召节行闻夜席思。"],"title":"次韵南涧韩先生二首  其二"}
