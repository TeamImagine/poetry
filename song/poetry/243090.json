{"author":"李纲","id":243090,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["招提殿阁郁嵳峨，占得江山气象多。","一水下临萦素练，两山对峙叠青螺。","乍欣心目到空阔，坐看风云相荡摩。","景物自新人自老，旧游追忆奈愁何。"],"title":"余乙巳春赴奉常召如京师五月四日至京口同似表叔易游北固甘露寺"}
