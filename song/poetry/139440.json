{"author":"陈著","id":139440,"strains":["仄平平仄仄平平，平仄平平平仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。","平仄平平仄平仄，仄平平仄仄平平。"],"paragraphs":["象骖来自海之滨，何幸相逢孤独园。","好句不妨诗共屋，戏言敢及赋名坤。","江湖自有清风调，云月难招流俗魂。","千里文章本同味，几时樽酒细重论。"],"title":"和息庵呈蒙山韵"}
