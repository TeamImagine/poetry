{"author":"张九成","id":6370,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["谪居寂寞岁将阑，几案凝尘酒盏干。","落落雨声檐外过，愔愔雪意座中寒。","孤飞只影人谁念，万里长途心自安。","世事悠悠君莫问，雪芽初碾试尝看。"],"title":"十二月初七日述怀"}
