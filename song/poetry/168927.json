{"author":"文同","id":168927,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["繁上先生教子时，义方题榜贴亭楣。","当年此地开师席，今日其言入制词。","乡里共传为盛事，鬼神相助使前知。","后人若续成都记，第一详书不可遗。"],"title":"周思道如诏亭"}
