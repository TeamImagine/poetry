{"author":"梅尧臣","id":46374,"strains":["仄仄仄仄仄，仄平○平平。","仄平仄仄仄，仄仄仄平平。","仄平仄平仄，仄平平平平。","平○平平仄，仄仄仄平○。","平平仄平仄，仄仄仄○○。","仄平平仄仄，仄仄仄平平。","仄平仄仄仄，平仄○平○。"],"paragraphs":["向晓入汴尾，隔河闻人声。","得声不得貌，问识旧时名。","泊舟忽来及，袖诗多贤英。","言除丹徒宰，暂作七闽行。","东南几千里，日夕挂帆轻。","渡江莼已老，未足助杯羹。","最知便道出，先见县人迎。"],"title":"舟次泗上逢黄令因以诗送"}
