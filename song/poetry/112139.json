{"author":"田锡","id":112139,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["沟堰新分野水来，池边日夕自徘徊。","余花飞尽空芳树，落絮繁多满绿苔。","辇下归心春馆殿，天边凝睇晚楼台。","郡斋欲立题诗石，御史丞郎各有才。"],"title":"池上"}
