{"author":"王十朋","id":25069,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["左右同时两舍人，莫年得郡偶为邻。","泉山久著痴顽老，漳浦新除正直人。","热撰可能酬壮节，炎州聊复屈朱轮。","拾遗补过须公辈，汲黯行归侍紫宸。"],"title":"胡邦衡以集英殿修撰知漳州正人起废有识相贺诗以志喜"}
