{"author":"郑思肖","id":159790,"strains":["平仄平平仄仄平，平平仄仄仄平平。","仄平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["双眼荒荒不寐时，冥搜俊杰慕夷齐。","谶符铁券虏当灭，梦出玉清天亦低。","城里月明闻虎过，人间夜久望鸡啼。","深怜举国巅崖底，谁构悬空万丈梯。"],"title":"十六砺"}
