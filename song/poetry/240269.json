{"author":"周紫芝","id":240269,"strains":["仄仄平仄平，仄平平仄平。","○仄仄平平，平仄○仄○。","仄仄仄仄平，○仄○平仄。","仄平平仄○，平仄仄○仄。","仄平仄平平，仄平○平仄。","平仄平仄平，○平平平仄。","仄平仄平仄，○仄平仄○。","平仄仄○仄，仄○仄平平。","○仄○仄平，○仄平仄○。","仄仄仄仄仄，仄平仄○○。","○○仄平仄，○○○○仄。","○仄平仄○，○仄平平仄。"],"paragraphs":["念昔桃始华，别君漳水头。","相别几何时，天事司蓐收。","阙月六度圆，相见间何阔。","百年飞电中，能得几回别。","别君几何时，忆君如饥渇。","饥渇良有时，思君无时节。","野人苦幽独，相值谁与亲。","流落在苍莽，坎轲一伤神。","相望参与商，相隔云与泥。","草木忝臭味，笑谈极相思。","相思一何久，行行重回首。","回首征雁行，中有来书否。"],"title":"寄徐季长"}
