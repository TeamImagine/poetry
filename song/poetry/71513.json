{"author":"蔡戡","id":71513,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["老僧真是百无能，有口何尝话葛藤。","入定参禅良自苦，超凡入圣又谁曾。","东西路别徒劳泣，南北宗分自取憎。","个里无禅亦无佛，常行粥饭在家僧。"],"title":"偶作"}
