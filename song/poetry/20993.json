{"author":"晁公溯","id":20993,"strains":["平仄仄仄仄，仄平平仄平。","平平仄平仄，仄仄仄仄平。","仄仄仄平仄，平○仄平平。","平平平平○，平仄平平平。","平平仄平仄，仄仄平平○。","仄○仄仄平，○平仄平平。","仄平仄○仄，仄仄仄仄○。","平平仄仄仄，仄仄平平平。","仄○仄○仄，平平仄平平。","仄○平平仄，平平仄○平。","仄平仄平平，仄仄平平平。","平仄○仄仄，平平平仄平。","仄平仄仄仄，平平仄平平。","仄仄仄仄仄，仄仄平平平。","平平仄仄仄，仄仄平平平。","平○○仄仄，仄仄平平平。","○平仄仄仄，平○仄平平。","○仄平仄仄，仄仄仄仄平。","平仄仄仄仄，仄○平仄○。","仄平仄仄仄，仄平仄○平。","仄平仄仄仄，仄平仄平平。","仄仄平仄仄，仄平平仄平。","仄仄仄仄仄，仄仄平平平。","仄平平平仄，仄仄仄平○。","仄○仄仄仄，仄仄仄仄平。","仄仄平仄○，仄仄平仄平。","平平仄仄仄，仄仄平仄○。"],"paragraphs":["飞鸟避汉节，朔风扬旆旌。","光芒候躔次，始见入蜀星。","父老喜公至，来临此江滨。","阳侯为先驱，归指唐安城。","君恩解烦剧，剑履休殊庭。","众闻驷马还，当为故乡荣。","眷兹峡中郡，念昔德化深。","民无暴敛困，士感铨衡平。","自闻有行色，愁云黯秋阴。","已应江妃瑟，泠然作离声。","大江亦安流，不复洪涛惊。","天水相与碧，云山无限青。","乃知盛德士，扶持有神明。","但恨济世具，遽起怀归心。","宁无北阙念，未忘东山情。","君王正仄席，漏下开延英。","如公藉甚久，名闻汉公卿。","当赐宣室召，不但问鬼神。","金印有斗大，锦衣无夜行。","愿言不俟驾，起焉慰苍生。","自嗟代舍客，蒯缑郁悲音。","久落糠秕后，日随车马尘。","不意侍广座，见谓非凡鳞。","假之风雷势，欲令化南溟。","误当一鹗荐，敢冀万里程。","独念知己难，感激爰至今。","时来或可勉，庶隔云母屏。"],"title":"送鲜于运使西归"}
