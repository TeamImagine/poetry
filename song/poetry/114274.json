{"author":"刘克庄","id":114274,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何止才疏亦命悭，暮年身世寄田间。","望尘早不游金谷，投笔今难戍玉关。","日祷泥龙晴自若，昼骑秧马夕方还。","跳丸只了东西走，不道能苍壮士颜。"],"title":"杂兴十首  其六"}
