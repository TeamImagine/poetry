{"author":"葛胜仲","id":230666,"strains":["○○仄仄平，仄仄仄仄仄。","○平仄平仄，仄仄平仄仄。","仄平平仄仄，平仄仄仄仄。","平平○平仄，仄仄平平仄。","平平仄仄平，○仄○？仄。","平平○仄平，仄仄仄平仄。","仄仄仄平○，仄○仄平仄。","平平仄平仄，平仄○仄仄。","○平仄仄平，仄仄仄仄仄。","仄平仄平平，仄仄仄平仄。","○平平仄平，仄仄平仄仄。","仄平平平仄，仄仄平仄仄。","仄仄平平平，仄仄仄平仄。","平平平平平，仄仄仄平仄。","平仄仄平平，仄平平仄仄。","平平仄仄○，平平仄仄仄。","仄仄仄平仄，平仄仄平仄。","仄平仄平仄，仄平仄平仄。","仄平平平平，○平仄平仄。","平仄平平仄，平仄仄仄仄。","平仄仄平仄，仄平平仄仄。","仄平仄○仄，仄仄仄平仄。","平平仄平平，仄仄仄平仄。","仄仄平平平，仄仄仄平仄。","平平仄平仄，仄仄仄平仄。","平平仄平平，仄平平仄仄。"],"paragraphs":["相从十日欢，预恐别泪滴。","重谋访林壑，庶复延晷刻。","好山尘一舍，何惜蜡两屐。","东湖浸坤轴，浩荡鹍鹏击。","方舟稳睡余，帆已收硖石。","东山号紫微，数殿耸金碧。","我祖炼金膏，井湫湛寒色。","飚轮已仙去，千古留玉液。","当年善逝师，福壤眼独识。","上方子亭高，俯睨众山脊。","空蒙云海宽，想像人境隔。","夜投涵虚阁，万籁森已寂。","软脚旋呼尊，亦复两颧赤。","黎明登西山，岌嶪动人魄。","华榜揭灵池，审公存故迹。","高堂坐白衣，巍巍妙智力。","道傍两精舍，联步遍游陟。","赞山特超峻，四双旧飞锡。","绿猗环高竿，苍髯矫千尺。","吴越峰峦秀，罗列在几席。","情赏未云厌，六龙俄已昃。","转溪遂分袂，恻怆不能食。","还家得诗筒，妙语粲珠璧。","具载黄湾游，恨不逐飞翼。","流光信驹隙，薄宦只鸡肋。","他年倦招寻，画图追旧历。"],"title":"海昌从中散兄游硖石东西山及赞山而别兄独游黄湾诸山寺宠寄三诗因追述前游却寄"}
