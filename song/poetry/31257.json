{"author":"洪迈","id":31257,"strains":["○仄平平仄，平平仄○平。","平○仄平仄，仄○仄平○。","仄仄平平仄，平平仄○○。","仄平平仄仄，仄仄仄平平。","仄仄平平仄，平仄仄仄平。","○平○仄仄，仄仄○平平。","○仄平平仄，平○仄仄仄。","平平仄平仄，平仄仄平平。","平仄平平仄，平平仄仄平。","仄平○仄仄，仄仄仄平平。","平仄平○仄，平平仄仄平。","仄平平仄○，仄仄仄平○。","仄仄平平仄，平平仄仄平。","平平平仄仄，仄仄仄平平。","○仄平平仄，平平仄仄平。","平平平仄仄，平○○平平。","平仄平平○，平平仄仄平。","平平○仄仄，平仄仄○○。","仄仄○平仄，平平仄仄平。","平平平仄仄，平仄仄平平。"],"paragraphs":["昭代推人杰，谁登上将坛。","君王念方面，侍从辍儒冠。","魏阙成高拱，梁州远监观。","九天开幕府，万里入征鞍。","往昔先多士，归欤乐考槃。","中年思贾谊，见晚叹严安。","禁掖侵霄汉，秋空刷羽翰。","文章变龙虎，班级上鸳鸾。","谋帅西南急，登庸岁月宽。","智谋回睿眷，节制妙朝端。","风采今如此，家声定不刊。","雪山方始重，蜀道几曾难。","地迥江惊急，云孤峡怒蟠。","梅花春欲动，水国暮生寒。","行路艰初起，筹边策未殚。","郫筒无惜醉，岷芋且加餐。","乡曲霑投分，蓬莱忝备官。","丹心空自喜，青眼独相看。","此地从公别，何时话夜阑。","归来消息近，鹏背一朝抟。"],"title":"送王舍人制置四川"}
