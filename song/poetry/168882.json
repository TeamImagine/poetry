{"author":"文同","id":168882,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["已自多时赋式微，五峰佳景梦长飞。","四年远地为官去，万里高堂喜客归。","下马便呈新授敕，开箱争认旧缝衣。","乡人觅次来相贺，莼菜鲈鱼正软肥。"],"title":"送潘司理秘校  其一"}
