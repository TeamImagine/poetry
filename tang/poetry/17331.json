{"author":"白居易","id":17331,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["纱笼灯下道场前，白日持斋夜坐禅。","无复更思身外事，未能全尽世间缘。","明朝又拟亲杯酒，今夕先闻理管弦。","方丈若能来问疾，不妨兼有散花天。"],"title":"斋戒满夜戏招梦得"}
