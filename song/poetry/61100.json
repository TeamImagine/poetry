{"author":"许及之","id":61100,"strains":["平仄平平平仄平，仄平仄仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["姑射山头冰雪姿，自应不负岁寒期。","一枝已共巡檐笑，半树宁忘欲雪诗。","未许佳人和月摘，且容老子受风吹。","城中诗社新牢落，绝喜陶山慰所思。"],"title":"再次韵宣甫探梅"}
