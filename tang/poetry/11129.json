{"author":"刘禹锡","id":11129,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["西晋楼船下益州，金陵王气黯然收。","千寻铁锁沈江底，一片降旛出石头。","人世几回伤往事，山形依旧枕江流。","今逢四海为家日，故垒萧萧芦荻秋。"],"title":"西塞山怀古"}
