{"author":"李曾伯","id":129560,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["古戍春归叹寂寥，老槐阴下鬓萧萧。","正愁雨久人情厌，且喜天晴物意饶。","歌吹遏云传白苎，旌旗拂日翳红蕉。","月边休听啼鹃恨，只把诗篇与酒销。"],"title":"和刘舍人夏雨喜霁"}
