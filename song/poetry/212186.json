{"author":"华镇","id":212186,"strains":["平平仄仄仄平平，仄仄平平仄仄平。","平仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["高飞远走可人情，上蔡东青旧有名。","谁在华堂餍鼎俎，自甘平野掠柴荆。","心忧狐兔纷难尽，眼看豺狼恣不平。","莫倚丝绳金縼美，弓藏鸟尽汝须惊。"],"title":"题画鹰"}
