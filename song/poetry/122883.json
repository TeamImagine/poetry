{"author":"徐元杰","id":122883,"strains":["平平平仄仄平平，仄仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["平分风月两悠哉，胜践春浓花未摧。","萧寺适今重建阁，兰亭怀古共流杯。","典型二老溪山重，唱咏诸公今日开。","惭我枯肠元蹇涩，底教头上片云催。"],"title":"次韵何陆二别驾同游灵山阁三首  其一"}
