{"author":"刘黻","id":141989,"strains":["仄仄仄仄仄，平平平平仄。","平仄平平○，仄平仄平仄。","仄仄仄平仄，仄仄仄平仄。","仄平平仄平，平○仄仄仄。","仄仄仄平仄，仄平平仄仄。","平平平○仄，仄仄平平仄。","平平仄仄仄，仄仄仄平仄。","○仄平仄仄，仄仄仄○仄。","平仄仄仄平，仄仄平仄仄。","平仄仄仄仄，平平平仄仄。","仄仄仄平○，仄平平仄仄。","平平仄仄平，仄平平仄仄。","平平仄仄平，仄平仄仄仄。","仄仄仄仄平，平平仄平仄。","平平仄平仄，仄仄仄平仄。","平平○仄仄，平仄仄平仄。"],"paragraphs":["大道久磔裂，啾啾夸毗子。","仿佛皮毛鲜，孰探古人髓。","我亦坐兹疾，默阒照非是。","束身云瘴乡，凡论悉掩耳。","梦不到伊傅，志惟高角绮。","人生驹过隙，鹿鹿何时已。","耽书夜不睡，省事日高起。","疏苎寒亦燠，硬菜苦犹美。","非忘漆室忧，莫救沙界痏。","生死不可料，何哉为泰否。","佛祖显云封，道源开岭趾。","谁云筑底邦，亶为通德里。","庐陵有可人，访梅一至此。","扣我理义关，无言但心只。","新篇发天趣，步骤古诗史。","穷通从所择，柔舌与刚齿。"],"title":"和谭学士见寄"}
