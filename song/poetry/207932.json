{"author":"黄庭坚","id":207932,"strains":["仄仄平平平仄平，平平平仄仄平平。","平平平仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["病癖无堪吾懒书，交亲情分岂能疏。","深惭烟际两鸿雁，遗我罾中双鲤鱼。","故国青山长极眼，今年白发不胜梳。","几时得计休官去，笋叶裹茶同趁虚。"],"title":"辱粹道兄弟寄书久不作报以长句谢不敏"}
