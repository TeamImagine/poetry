{"author":"杜甫","id":2760,"strains":["仄仄仄，仄平仄，仄平平。","平仄○仄平仄平，仄仄仄仄平。","仄○仄仄平平仄仄仄，仄仄○平平仄平仄平。","仄平平平平仄仄，仄仄平仄仄仄平平平。","仄仄○平仄仄仄，仄平平仄平平平。","平仄仄仄平仄平，平仄仄仄平平平。","仄平平平仄○平，仄仄仄仄○平平。","仄平平平仄仄仄，仄仄仄仄平平平。","仄平仄仄○仄仄，○平仄平仄仄平。","仄○仄仄仄仄仄，仄仄平仄平平平。","仄○平○平仄仄，仄仄仄仄○平平。","仄平平仄仄仄仄，平平仄仄平平平。","平平仄仄平平平，仄仄仄平仄平平。","平平○仄仄仄○，仄平仄仄仄平平。"],"paragraphs":["窦侍御，骥之子，凤之雏。","年未三十忠义俱，骨鲠绝代无。","炯如一段清冰出万壑，置在迎风寒露之玉壶。","蔗浆归厨金碗冻，洗涤烦热足以宁君躯。","政用疏通合典则，戚联豪贵耽文儒。","兵革未息人未苏，天子亦念西南隅。","吐蕃凭陵气颇麤，窦氏检察应时须。","运粮绳桥壮士喜，斩木火井穷猿呼。","八州刺史思一战，三城守边却可图。","此行入奏计未小，密奉贤旨恩宜殊。","绣衣春当霄汉立，彩服日向庭闱趋。","省郎京尹必俯拾，江花未落还成都。","江花未落还成都，肯访浣花老翁无。","为君酤酒满眼酤，与奴白饭马青刍。"],"title":"入奏行赠西山检察使窦侍御"}
