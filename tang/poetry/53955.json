{"author":"李颀","id":53955,"strains":["仄平仄平仄，仄平平平仄。","仄仄平仄平，平平仄平仄。平平仄仄仄，仄仄○平○。","仄仄仄平平，仄平仄平仄。","平平平仄平，仄仄仄平○。","仄仄平平仄，平平仄仄平。","仄平平仄仄，仄仄仄○平。","仄仄○○○，平平平仄平。","仄仄平平仄，平平仄平仄。","仄平仄平平，仄仄平○仄。"],"paragraphs":["出门便为客，惘然悲徒御。","四海维一身，茫茫欲何去？经山复历水，百恨将千虑。","剑阁望梁州，是君断肠处。","孤云伤客心，落日感君深。","梦里蒹葭渚，天边橘柚林。","蜀江流不测，蜀路险难寻。","木有相思号，猿多愁苦音。","莫向愚山隐，愚山地非近。","故乡可归来，眼见芳菲尽。"],"title":"临别送张諲入蜀"}
