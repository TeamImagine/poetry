{"author":"方回","id":150125,"strains":["平○仄，平仄平。","○仄平，仄仄平。","仄仄平平仄平仄，仄○仄，仄平平。","仄仄仄仄仄平平，平仄仄仄仄○平。","仄平平仄仄○仄，仄仄平平平仄平。","仄平仄仄仄仄仄，仄仄平仄平仄平。","仄仄仄平平仄仄，仄仄平仄平平平。","平平仄平仄仄仄，仄平○仄仄仄平仄○。"],"paragraphs":["陈其姓，名曰容。","称所翁，善画龙。","葛岭翘材酒杯客，不分虎，不凭熊。","晚节写此箨龙儿，真是老笔善藏锋。","我尝遥望识其貌，古面无髯双鬓蓬。","画龙撇竹匪二技，造化虽异机轴同。","竹即是龙龙即竹，鬼施神设非人工。","龙耶竹耶勿恼我，拓楼长啸万里天宇空。"],"title":"题罗观光藏陈所翁墨竹"}
