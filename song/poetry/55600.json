{"author":"朱熹","id":55600,"strains":["平仄平平仄，平平仄仄平。","平平平○仄，仄仄仄平平。","仄仄平平仄，○平仄仄○。","平平平仄仄，仄仄仄平平。","仄仄平平仄，平平仄仄平。","平○○○仄，仄仄仄平平。"],"paragraphs":["春服明朝换，晴川涨绿阴。","追随皆胜侣，邂逅即初心。","社迹莓苔古，禅扉竹树深。","移尊真惜日，毕景共披襟。","俭德遵贤范，哇词愧雅音。","清和应更好，逸想寄云岑。"],"title":"三月晦日与诸兄为真率之约徘徊石马晚集保福偶成短句奉呈聊发一笑"}
