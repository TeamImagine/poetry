{"author":"刘攽","id":183061,"strains":["平平仄平平，仄仄平平平。","仄仄平仄○，平仄平平平。","仄仄平平平，仄平仄平仄。","仄仄平仄仄，仄平仄平平。","平平平仄平，平仄平仄平。","○平仄平仄，仄仄平平平。","○仄○平平，平○仄平○。","平仄平仄平，○仄平仄平。","仄○○平平，仄仄仄仄○。","仄平仄仄○，仄仄仄仄平。"],"paragraphs":["因言浙江潮，忆上吴山尖。","八月天地空，千里澄圆蟾。","海水为群飞，迅雷发幽潜。","壮士怀惴栗，怯夫窃窥瞻。","春风潮水平，青玉开镜奁。","轻舟载花女，翠发腰纤纤。","胜事冠东南，君行独能兼。","吾以狂自名，将老无所嫌。","会当从君游，不计岁月淹。","鲙鱼必令鲜，酿酒勿使甜。"],"title":"与孙巨源苏子瞻刘莘老广陵相遇苏请赋诗为别各用其字为韵每篇十韵  其三"}
