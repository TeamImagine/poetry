{"author":"李光","id":236188,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["逐客多年住海滨，今朝喜作北乡人。","飘风扫地卷烦暑，骤雨翻空洗瘴尘。","境恶乍离宾馆陋，眼明欣睹佛祠新。","松林竹径俱幽胜，留滞何庸叹苦辛。"],"title":"离阳寿县百余里遇大风雨溪流涨溢宿修仁境小寺新洁可喜不复有滞留之叹偶成长句老病字画欹斜辄自笑也仲子孟坚同来"}
