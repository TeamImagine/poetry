{"author":"梅尧臣","id":46782,"strains":["仄仄平○平仄仄，仄仄仄平平仄仄。","仄仄平平仄仄平，仄仄○○仄平仄。","仄平仄平平仄平，仄平仄平平仄仄。","仄仄平平仄仄○，仄平仄仄平平仄。","仄仄仄仄平仄仄，仄仄仄仄平仄仄。","仄○仄仄仄仄仄，仄平仄平平仄仄。","平平仄仄仄仄平，○仄仄平平仄○。"],"paragraphs":["越客舟从真定至，夜夜镜湖生梦寐。","晓度吴江百尺船，洗眼重看会稽翠。","买臣负薪樵径荒，伯鸾赁舂苔臼弃。","绿橘黄柑带叶收，白粳紫蟹侵霜馈。","食蟹易美粳易饱，绿橘佐酒柑佐醉。","莫论仕宦远与近，布袍练袍何所利。","君恬不忍乞丐为，且返故庐聊以迟。"],"title":"送傅越石都官归越州待阙"}
