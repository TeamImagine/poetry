{"author":"许棠","id":27579,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["未领春闱望早清，况联戎阃控强兵。","风威遍布江山静，教化高同日月明。","九郡竟歌兼煮海，四方皆得共和羹。","东南自此全无事，只为期年政已成。"],"title":"讲德陈情上淮南李仆射八首 三"}
