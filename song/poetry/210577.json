{"author":"杨亿","id":210577,"strains":["平仄平平仄，平○仄仄平。","○○平仄仄，仄仄仄○平。","仄仄平平仄，平平仄仄平。","平平仄仄仄，○仄仄平平。","平仄○平仄，平平仄仄平。","平平平仄仄，仄仄仄平平。","仄仄平平仄，平○仄仄平。","仄平○仄仄，仄仄○平平。"],"paragraphs":["平昔登龙坂，因缘识玉人。","庭中华毂满，膝下彩衣新。","少列悲先露，高堂泣累茵。","嘉宾碣馆闭，遗业寝邱贫。","弓冶传家久，弦歌宰邑频。","循良同汉吏，惠爱及齐民。","又出夷门去，还临灨水滨。","不须轻百里，自古应星辰。"],"title":"魏奉礼昭文知吉州龙泉县"}
