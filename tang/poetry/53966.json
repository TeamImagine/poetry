{"author":"李颀","id":53966,"strains":["仄平平仄仄，仄仄平○平。","平平仄仄平，仄仄平平○。","平仄仄平仄，仄平○仄○。","平○仄仄仄，仄仄平平平。","仄仄仄平仄，仄平○仄平。","仄○仄仄仄，平仄平平平。"],"paragraphs":["大师神杰貌，五岳森禅房。","坚持日月珠，豁见沧江长。","随病拔诸苦，致身如法王。","阶庭药草遍，饭食天花香。","树色向高阁，昼阴横半墙。","每闻第一义，心净琉璃光。"],"title":"题神力师院"}
