{"author":"元稹","id":14311,"strains":["仄仄平平平，平仄仄○仄。","平平仄平仄，仄仄○平仄。","平○仄仄仄，仄仄平○仄。","○平仄仄平，仄仄平平仄。","仄仄平仄○，平平平平仄。","仄仄平仄平，平○仄平仄。","平平仄仄仄，仄平平仄仄。","仄仄仄仄平，仄平平仄仄。","平仄仄平平，仄平平仄仄。","平平仄平仄，仄仄平○仄。","仄仄平平平，平平仄平○。","仄仄仄仄○，平平仄○？。","？○平仄仄，平平仄平仄。","平平平仄平，仄仄平○仄。","仄仄仄平○，平○仄平仄。","仄平仄仄○，仄仄仄平仄。","仄平平仄○，平○仄平仄。","仄仄平仄平，平平仄平仄。","平平仄平仄，仄仄平○？。","○仄仄仄平，平平仄平仄。"],"paragraphs":["梦上高高原，原上有深井。","登高意枯渴，愿见深泉冷。","裴回遶井顾，自照泉中影。","沈浮落井瓶，井上无悬绠。","念此瓶欲沈，荒忙为求请。","遍入原上村，村空犬仍猛。","还来遶井哭，哭声通复哽。","哽噎梦忽惊，觉来房舍静。","灯焰碧胧胧，泪光疑冏冏。","锺声夜方半，坐卧心难整。","忽忆咸阳原，荒田万余顷。","土厚圹亦深，埋魂在深埂。","埂深安可越，魂通有时逞。","今宵泉下人，化作瓶相憬。","感此涕汍澜，汍澜涕霑领。","所伤觉梦间，便觉死生境。","岂无同穴期，生期谅绵永。","又恐前后魂，安能两知省。","寻环意无极，坐见天将昞。","吟此梦井诗，春朝好光景。"],"title":"梦井"}
