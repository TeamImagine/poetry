{"author":"韩维","id":157783,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["春风几日到蓬莱，仙伯初惊杏蕊开。","绕树独听清夜漏，怀人空对昔年杯。","坐怜珍赏同心隔，愁见新芳入眼来。","欲折繁枝有所赠，九重丹禁照瑶魁。"],"title":"和邻几前岁同济川原甫赏阁后杏花今兹对之有怀二君"}
