{"author":"吴泳","id":103838,"strains":["仄仄○，平平仄仄平仄平。","仄平仄仄○仄仄，平仄平平○平仄。","仄仄平平仄，平仄仄平仄。","仄○仄仄平仄平，仄仄平○平仄仄。","仄平○○平，仄平○仄仄。","平○平仄仄仄平，○仄平平仄平仄。","仄平仄，仄仄平，平仄仄仄○○平。","仄平○平平仄○，平仄仄仄平平平。","平平平平平仄仄，平仄仄平仄仄仄。","仄平仄平仄仄仄，仄仄○平仄平仄。","仄仄仄仄平，○仄○仄仄。","平平平平仄平仄，仄仄平平仄平仄。","平仄仄，仄仄平，仄仄平仄平平平。","仄平平仄平仄仄，？平○○仄平仄。","平平仄仄平仄平，○仄平平仄平仄。","○○平仄平仄平，仄仄仄仄平平平。","仄平平平仄平仄，平平平仄平平仄。"],"paragraphs":["堰上行，桃花灼灼春水生。","水才一石泥数斗，弥漫滮池浸渠口。","树以淇园竹，菑以汉堤石。","石填竹落知几丁，驾作青霓千百尺。","一夫搴茭前，一夫荷锸去。","旋烧香纸祭水庸，更酌村醪赛田祖。","鹿头北，海眼西，绵洛一带填淤肥。","苎麻沤池禾稻长，虽有旱暵无凶饥。","今年狼头窥井络，罗堰九星几缺角。","匪天十风五日雨，陆海将贫水维浊。","上帝悯下民，亲遣苍水使。","西门骖前白渠后，指画田塍若鳞次。","新堰举，旧堰修，野媪含笑谿童讴。","自言春种皆茁土，桔槹长闲卧畦圃。","明朝百役非所知，且乐丰年踏车舞。","燕泥新湿花雨斑，四牡趣向东郊还。","地平天成九功叙，今秋都筑沙堤路。"],"title":"堰上行上周宪"}
