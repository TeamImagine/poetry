{"author":"陆游","id":38829,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["红映衡门夕照明，翠浮村巷暝烟生。","摇摇楸线风初紧，飐飐荷盘露欲倾。","数酌浊醪留客醉，一编疑义与儿评。","须臾散去人声寂，独数城头长短更。"],"title":"中庭纳凉二首  其一"}
