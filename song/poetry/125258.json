{"author":"王柏","id":125258,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["园林襟带两三家，翁季怡怡意度嘉。","时把酒杯倾月影，或烧石鼎煮天花。","青编有味毋吾隠，白发无情任汝加。","翠竹数竿新映石，岁寒只此是生涯。"],"title":"和伯兄适庄访立斋"}
