{"author":"陆游","id":36374,"strains":["仄仄平平仄仄平，平平平仄仄平平。","平平仄仄平仄仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["煮酒开时日正长，山家随分答年光。","梅青巧配吴盐白，笋美偏宜蜀豉香。","风暖紧催蚕上簇，雨余闲看稻移秧。","老夫见事真成晚，浪走人间两鬓霜。"],"title":"村居初夏五首  其三"}
