{"author":"陆游","id":41294,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["地荒蓬藋与人齐，局促何曾厌屋低。","村市船归闻犬吠，寺楼钟暝送鸦栖。","山童新斫朱藤杖，伧婢能腌白苣虀。","政欲出门寻酒伴，霏霏小雨又成泥。"],"title":"晚兴"}
