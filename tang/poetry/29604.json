{"author":"李山甫","id":29604,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["万古交驰一片尘，思量名利孰如身。","长疑好事皆虚事，却恐闲人是贵人。","老逐少来终不放，辱随荣后直须匀。","劝君不用夸头角，梦里输赢总未真。"],"title":"寓怀"}
