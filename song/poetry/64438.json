{"author":"唐仲友","id":64438,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["因时兴灭易成空，更向层台觅旧踪。","江渚余寒栖白鹭，山岗晴色转青龙。","风烟暖入千林景，丝管春生万井容。","堪笑冷官诗思苦，绝尘高韵以难从。"],"title":"雨花台  其三"}
