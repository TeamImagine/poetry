{"author":"方干","id":30249,"strains":["仄仄平平仄仄平，平仄仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["定拟孜孜化海边，须判素髪侮流年。","波涛不应双溪水，分野长如二月天。","浮客若容开荻地，钓翁应免税苔田。","前贤未必全堪学，莫读当时归去篇。"],"title":"送永嘉王令之任二首 一"}
