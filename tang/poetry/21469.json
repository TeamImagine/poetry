{"author":"杜牧","id":21469,"strains":["仄平平仄仄，平仄仄平平。","平仄平平仄，平平仄仄平。","平平平仄仄，仄仄仄○平。","平仄平平仄，平平仄仄平。","平平仄○仄，平仄仄○○。","平仄平平仄，平仄仄仄平。","？平○仄仄，平仄仄平平。","仄仄平平仄，平平仄仄平。","仄平平仄仄，○○仄平平。","平仄仄平仄，平平平仄平。","仄平平仄仄，平仄仄平平。","仄仄○○仄，平平仄仄平。"],"paragraphs":["历阳崔太守，何日不含情。","恩义同锺李，埙篪实弟兄。","光尘能混合，擘画最分明。","台阁仁贤誉，闺门孝友声。","西方像教毁，南海绣衣行。","金橐宁回顾，珠簟肯一枨。","秪宜裁密诏，何自取专城。","进退无非道，徊翔必有名。","好风初婉软，离思苦萦盈。","金马旧游贵，桐庐春水生。","雨侵寒牖梦，梅引冻醪倾。","共祝中兴主，高歌唱太平。"],"title":"寄内兄和州崔员外十二韵"}
