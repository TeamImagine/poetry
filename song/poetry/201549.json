{"author":"彭汝砺","id":201549,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["全家归住白云中，旧地新成半亩宫。","簇簇要添垂柏翠，纷纷已出小花红。","自知北海恩怀厚，况是东邻路迳通。","到得落成应不负，携壶先约醉春风。"],"title":"河东桥亭以久废置不用欲移菜畦以为老之游息之地因以诗就公权乞之"}
