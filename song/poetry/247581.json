{"author":"陈应祥","id":247581,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一别淮南二十年，寿阳风物想依然。","秋深峡石山头寺，夜静浮桥月下船。","茅酒沽来常满斗，白鱼买得不论钱。","甚时脱此尘埃地，快意飞帆入楚烟。"],"title":"寄淮南亲旧"}
