{"author":"陈宓","id":97267,"strains":["平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄仄平仄，仄仄仄平平仄平。","仄仄仄平平仄仄，平平平仄仄平平。"],"paragraphs":["平生行止都无著，恰似孤云自在闲。","四十余年倦江浙，二千里外择溪山。","穷愁元不上双鬓，秀句仅能窥一班。","与子暂分非久别，西风时节赋刀镮。"],"title":"送孙生季蕃归浙水"}
