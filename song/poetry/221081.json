{"author":"邹浩","id":221081,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["真淡先生早杜门，三香亭上自乾坤。","人间巧舌犹蜂起，子独抠衣识道尊。","几日凯风吹户牖，只今归路指丘园。","将分索我微言赠，欲赠微言无可言。"],"title":"送李拱之秀才还唐州"}
