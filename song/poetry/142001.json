{"author":"刘黻","id":142001,"strains":["仄仄仄仄平仄平，平平仄仄平平平。","平仄平平仄仄仄，仄平仄仄○平○。","平平平仄仄平仄，平平仄仄○平平。","仄○平仄仄仄仄，仄仄平仄仄仄平。","仄仄平仄仄仄仄，仄仄仄仄平○平。","仄○仄仄仄仄仄，仄仄平平仄仄平。"],"paragraphs":["旧谷未没新谷登，家家击壤含欢声。","惭愧今年雨水足，只鸡{豆斗}酒相逢迎。","豪家征敛纵狞隶，单巾大帕如蛮兵。","索钱沽酒不满欲，大者罗织小者惊。","谷有扬簸实亦簸，钜斛凸概谋其赢。","讵思一粒复一粒，尽是农人汗血成。"],"title":"田家吟"}
