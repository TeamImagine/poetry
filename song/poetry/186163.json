{"author":"吕陶","id":186163,"strains":["仄仄仄平平，平仄仄平仄。","仄平仄平平，仄仄仄○仄。","平平仄平○，仄仄平仄仄。","平平仄平平，平仄平仄仄。","平仄平仄○，平仄仄平仄。","？○平平仄，平仄仄仄仄。","仄○仄平仄，平仄仄平仄。","平平平仄仄，○仄仄仄仄。","○平仄仄仄，平仄仄平仄。","平平平平仄，○仄仄平仄。","仄平仄平仄，仄○仄平仄。","平平平仄平，仄仄仄平仄。","仄平仄平仄，○○仄○仄。","仄平仄平平，○仄平平仄。"],"paragraphs":["谪宦寓湖南，憔悴变容质。","老怀极孤穷，益友最亲密。","高轩喜陪从，雅会烦揖屈。","馨香袭芝兰，文采辉陋荜。","谈辩虽纵横，仪范甚专一。","毎闻阳春曲，钦诵不敢佚。","遂将蜀溪纸，连写渐成帙。","惭非高尚者，思古感事物。","当时郢楚士，英秀尽簪绂。","池台今何在，冠剑久沦失。","我忧复辽远，试听暮鸣瑟。","何时还敝庐，一奠九泉骨。","此心实虔望，昭昭有如日。","未尝果山柑，且馔湘江栗。"],"title":"和孔毅甫州名五首  其三"}
