{"author":"释元肇","id":117244,"strains":["仄平仄平平，平仄平平平。","仄仄仄平平，仄○平平平。","仄○仄仄平，仄仄平平平。","平平仄仄仄，仄仄平平平。","平平仄平○，仄仄平仄平。","仄仄平仄平，平平平仄平。","仄平平仄仄，平平仄平平。","仄仄平平平，仄仄仄仄平。","仄仄平平平，○仄仄仄平。","仄平○平平，仄仄平平平。","平平平平平，○平平仄平。","平平平仄平，仄平仄平○。","仄平○平仄，仄平仄平平。","仄○平平平，仄仄平仄平。","仄平平仄平，仄平平平平。","○仄仄仄平，仄仄平平平。","平平仄平仄，仄平平仄○。","平平仄平仄，仄仄平仄○。"],"paragraphs":["举头见青山，高与天齐平。","俯首鉴灵泉，派分天池清。","是中十亩园，烂若红霞蒸。","夫差昔不国，舞榭歌台倾。","风惊柳腰折，雨集蛙部鸣。","霭霭墟里烟，纷纷鸡犬声。","寂寥千载后，公来畅幽情。","手种桃千株，草架屋数楹。","厥壤宜芬芳，昭俭易落成。","子孙相追随，日夕生遐征。","公今云台仙，轻强垂百龄。","支筇歌紫芝，倚松诵黄庭。","绿阴长蟠实，白莲闯池生。","客从何方来，略不通姓名。","自云多昔人，食之能飞升。","更老上所尊，只恐蒲轮征。","公乎笑而已，客言曾不听。","归来向人说，洞口云纵横。"],"title":"高鼓院桃村"}
