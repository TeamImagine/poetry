{"author":"徐铉","id":598,"strains":["平平仄仄平，平仄○平平。","平仄平平仄，平平仄○○。","仄平平仄仄，仄仄仄平平。","平仄○平仄，平○仄仄平。","平平平仄仄，仄仄仄平平。","平○平平仄，平平仄仄平。","平平○仄仄，仄仄仄平平。","平仄平平仄，平平仄仄平。","平平○仄仄，平仄仄平平。","仄仄○平仄，平平仄仄平。"],"paragraphs":["朝阳散宿烟，登望思悠然。","檐影晴偏暖，云容晚更鲜。","共欢时景好，不惜岁华迁。","旋试娇骢步，新调宝瑟弦。","宫花红照耀，御水碧潺湲。","歌吹清连夜，辎𫐌丽满川。","依林张幄幕，夹道建秋千。","仙乐来天上，祥光起日边。","游丝轻冉冉，芳草绿芊芊。","圣制如春色，周流遍八埏。"],"title":"奉和御制寒食十韵"}
