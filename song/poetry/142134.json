{"author":"刘黻","id":142134,"strains":["仄仄平平仄仄平，仄仄平仄仄平平。","平平仄仄平平仄，仄仄平平仄仄平。","仄仄仄平平仄仄，平仄平平仄平平。","仄平仄仄平平仄，平仄平平仄仄平。"],"paragraphs":["此意苍苍晓不难，罚令狂士受饥寒。","春风纵好惟贪坐，夜月虽明亦懒看。","杜老却因贫得句，陶潜非为拙辞官。","世情一味嫌清淡，多刈幽兰种牡丹。"],"title":"此意"}
