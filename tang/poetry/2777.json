{"author":"杜甫","id":2777,"strains":["平平平仄平平平，平平仄仄仄○平。","平平仄平○仄仄，仄平仄仄仄仄平。","仄平平平仄仄仄，仄仄平仄○仄平。","仄平平平仄平仄，○平仄仄○平平。","平仄仄仄平平平，仄平平平仄仄平。","平平仄仄仄仄仄，仄平平平仄仄平。","平平平仄平仄仄，仄仄平平仄平仄。","平仄平平仄仄平，仄仄平平仄○仄。"],"paragraphs":["绵州江水之东津，鲂鱼鱍鱍色胜银。","渔人漾舟沈大网，截江一拥数百鳞。","众鱼常才尽却弃，赤鲤腾出如有神。","潜龙无声老蛟怒，回风飒飒吹沙尘。","饔子左右挥双刀，脍飞金盘白雪高。","徐州秃尾不足忆，汉阴槎头远遁逃。","鲂鱼肥美知第一，既饱欢娱亦萧瑟。","君不朝来割素鬐，咫尺波涛永相失。"],"title":"观打鱼歌"}
