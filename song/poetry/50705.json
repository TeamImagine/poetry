{"author":"周必大","id":50705,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["归田初不隔江淮，底事新元未往来。","赌酒弹棋真梦尔，胶牙蓝尾亦悠哉。","莫思乐事年年减，且喜春花日日开。","兄弟相看俱八十，研朱赢得祝婴孩。"],"title":"嘉泰癸亥元日口占寄呈永和乘成兄"}
