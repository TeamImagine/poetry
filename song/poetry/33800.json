{"author":"陆游","id":33800,"strains":["仄平平仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["忆从南郑客成都，身健官闲一事无。","分骑霜天伐狐兔，张灯雪夜掷枭卢。","百忧忽堕新衰境，一笑难寻旧酒徒。","投宿鱼梁溪遶屋，五更听雨拥篝炉。"],"title":"宿鱼梁驿五鼓起行有感二首  其一"}
