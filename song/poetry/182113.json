{"author":"强至","id":182113,"strains":["平仄平仄平，仄仄平平仄。","仄平仄平平，平仄仄仄平。","平平平仄平，仄仄仄仄平。","仄平平仄仄，仄仄○平平。","仄○仄仄平，仄○仄仄平。","仄平仄仄平，仄平仄仄平。","仄平仄仄平，仄平○仄仄。","平平○仄平，仄平仄平平。","仄仄仄仄仄，仄仄仄仄平。","○○仄平平，平平仄平平。"],"paragraphs":["君子言欲艰，出口终身惧。","众人易由言，朝出暮已渝。","言之于一身，譬若户藉枢。","尔枢苟不慎，彼户将谁扶。","不重一语言，是轻六尺躯。","志言要有成，不成陷半涂。","耻言在克悛，不悛行卒污。","今吾观众人，一言异朝晡。","尔志既可见，尔耻复若无。","行将小人归，呜呼尔非夫。"],"title":"诫言"}
