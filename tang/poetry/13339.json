{"author":"张籍","id":13339,"strains":["仄平仄平平，仄仄平仄○。","平平仄仄仄，仄仄平仄平。","仄仄平○仄，平平仄平平。","平平仄平仄，仄平平仄仄。","仄仄平仄平，平平仄平平。","仄平平仄平，平仄仄○平。","仄平仄仄平，平仄仄平平。","仄平仄平○，仄仄平仄平。","仄平仄○平，仄平仄仄平。","○仄仄仄仄，仄仄仄○仄。"],"paragraphs":["漏天日无光，泽土松不长。","君今职下位，志气安得扬。","白发文思壮，才为国贤良。","无人识高韵，荐于天子傍。","况我愚朴姿，强趋利名场。","远同干贵人，身举固难彰。","昔逢汴水滨，今会习池阳。","岂无再来期，顾恐非此方。","愿为石中泉，不为瓦上霜。","离别勿复道，所贵不相忘。"],"title":"赠姚怤"}
