{"author":"孔平仲","id":203559,"strains":["仄仄仄仄仄平平，平平仄平平仄平。","平平平仄平○仄，仄仄仄仄平平平。","平仄平平仄○仄，○平仄仄平平平。","平平平仄仄仄仄，仄仄仄仄仄○仄。","平平仄仄平仄仄，○仄平○平○○。","平平仄仄平仄仄，平○仄仄仄平平。","仄平仄仄仄平仄，仄仄仄平平仄○。","平平仄仄仄仄仄，仄仄仄平平仄仄。"],"paragraphs":["我置一榻在西堂，南风北风俱得凉。","轩窗开辟无壅塞，枕簟照映生辉光。","前有秋花闹如锦，乘时吐秀争煌煌。","堂前堂后种植满，坦腹转侧各相望。","初开半落皆有意，牵动幽兴何其长。","弥天好梦谁唤觉，林间鸟舌弄丝簧。","贱官固冗亦偷暇，一室甚卑堪退藏。","吾心与世久契阔，万事本无非故忘。"],"title":"西堂"}
