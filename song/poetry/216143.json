{"author":"张耒","id":216143,"strains":["仄平仄仄平平仄，仄仄仄平○仄仄。","仄平平仄仄平仄，平仄平平仄○仄。","平平仄仄平平仄，仄仄○平仄平仄。","平○仄仄仄平仄，仄仄平平平仄仄。","平平平平仄○仄，仄仄仄仄平平仄。","平平仄仄仄仄平，仄○仄仄平平仄。"],"paragraphs":["我生仕宦求糊口，敢惮水浮兼陆走。","朅来京口见花落，归去西风未吹柳。","山寻北固初知路，水饮中泠未盈缶。","徒劳结束解书剑，未觉尘埃生户牖。","瓜洲澄江晓如镜，照水自觉秋容瘦。","因公忽致旧酒壶，恍如梦觉南柯守。"],"title":"赠吴孟求承议二首  其一"}
