{"author":"吕陶","id":186270,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["岩前数步到幽房，岩里聊安息偃床。","已得清风极潇洒，休弹白雪恐凄凉。","平时地籁乘空发，何日天花坠雨香。","三伏屡来君莫厌，流年背我去堂堂。"],"title":"和陈图南安昌岩避暑诗二首  其二"}
