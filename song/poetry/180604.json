{"author":"王安石","id":180604,"strains":["平仄平平平仄平，平平仄仄仄平平。","平平仄仄仄平仄，仄仄仄平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["南北蹉跎成两翁，悲欢邂逅笑言同。","全家欲出岭云外，匹马肯寻山雨中。","趋府折腰嗟踽踽，听泉分手惜匆匆。","寄声但有加餐饭，才业如君岂久穷。"],"title":"奉寄子思以代别"}
