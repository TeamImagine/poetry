{"author":"李纲","id":244604,"strains":["平平仄仄平，仄仄仄平仄。","平仄仄仄平，仄仄仄平仄。","仄○？仄仄，平仄仄○仄。","○平仄仄平，仄仄仄平仄。","仄平平○平，平平仄仄仄。","平平仄仄仄，仄仄仄平仄。","仄平平平平，仄仄平仄仄。","○○仄平平，仄仄仄仄仄。","平平仄平平，○仄仄平仄。","仄仄平仄仄，仄平平仄仄。"],"paragraphs":["端溪出砚材，最贵下岩石。","珍物乃卵生，孕此马肝色。","世传鸲鹆眼，通透盖其脉。","颇同阮步兵，见客作青白。","我来岩中游，幽探偶有获。","温然一片玉，秀润满书宅。","断成蛟龙池，涩滑宜笔墨。","当观管城翁，沐发散简策。","嗟余好陶泓，收拾积珪璧。","得此余可忘，一生能几屐。"],"title":"端石砚"}
