{"author":"刘克庄","id":110201,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄仄平仄平平仄，仄仄平平仄仄平。"],"paragraphs":["人世应无第二楼，暮云飞不到帘钩。","未开宝鉴青冥里，先涌冰轮碧海头。","白似雪涛翻赤壁，壮如夜日出罗浮。","酒醒何处吹横玉，径欲乘风万里游。"],"title":"诗境楼观月"}
