{"author":"曹勋","id":12932,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["卓荦姑溪有隠君，当年远识达枫宸。","鉴明尘土无留迹，水净妍媸久自真。","闻道燕居求性理，固应有暇对闲人。","一廛已约同藏海，他日茅斋定卜邻。"],"title":"寄储子椿"}
