{"author":"李彭","id":233347,"strains":["仄平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平仄仄，仄仄仄平平仄平。","仄仄平平仄平仄，平平仄仄仄平平。"],"paragraphs":["细听{氵虢}{氵虢}水流涧，静看悠悠山放云。","涧底游鱼随叶下，岩间独树藉云分。","残星已发招隐寺，落日愿仾耶舍坟。","却背孤村入城市，沙边深愧白鸥群。"],"title":"早发开先入城至中道亲旧约予复还薄晚复自归宗入郡中"}
