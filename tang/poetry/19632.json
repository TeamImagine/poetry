{"author":"姚合","id":19632,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["阙下高眠过十旬，南宫印绶乞离身。","诗中得意应千首，海内嫌官只一人。","宾客分司真是隐，山泉遶宅岂辞贫。","竹斋晚起多无事，唯到龙门寺里频。"],"title":"寄东都分司白宾客"}
