{"author":"张明中","id":116577,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["谁向南园剪腻云，胆瓶微浸两枝春。","一家姊妹红装束，千种精神粉淡匀。","只有低昂分大小，更无妍巧可俦伦。","绮窗书僻浑无耐，唤取渠侬作上宾。"],"title":"瓶簪绯桃"}
