{"author":"杨杰","id":186577,"strains":["仄平仄平平仄平，平仄仄仄平平平。","平仄仄平平仄平，仄平平仄仄平平。","平平仄仄仄仄○，仄仄仄仄平平平。","仄仄仄平平仄平，仄平平仄平平平。","仄平平平平仄平，仄平仄仄○平○。","仄平仄仄仄仄仄，仄仄平平○仄仄。","仄仄平仄仄平平，仄仄平平仄平仄。"],"paragraphs":["昔年会稽探禹书，探得六甲开山图。","图载潜南天柱山，上侵霄汉下渊泉。","真人秘语世不传，但见绝顶蒙云烟。","汉武射蛟浮九江，舳舻千里来枞阳。","筑坛祈仙瞻杳茫，茂陵桧柏空青苍。","石牛一卧叱不起，白鹿还归深洞里。","二月灵鹤有时来，洞口桃花泛流水。"],"title":"潜山行"}
