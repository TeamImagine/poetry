{"author":"赵蕃","id":74783,"strains":["○仄平平仄，仄平平仄平。","平平○仄仄，仄仄仄平○。","仄仄○平仄，平平仄仄平。","平平仄平仄，仄仄仄平平。","仄仄平○仄，平平○仄平。","仄平平仄○，平仄仄平○。","平仄平平仄，平平仄仄平。","平平○仄仄，平仄仄平平。"],"paragraphs":["闻道沙随老，遂为安国居。","逢人难问似，近况复何如。","此士犹松径，何人在石渠。","儒林有韩孟，待诏自严徐。","别去常劳梦，新来更欠书。","久知腰倦折，悬想病都除。","番国吾州近，冰溪一水余。","秋风期命驾，春雨政携锄。"],"title":"寄程可久丈"}
