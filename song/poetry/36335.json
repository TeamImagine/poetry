{"author":"陆游","id":36335,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["不迁比景戍交河，三径归来得已多。","应俗愈踈身老大，读书渐废意蹉跎。","闲从孙叟苏门啸，醉和荆卿易水歌。","歌罢却挥孤櫂去，石阑干下买渔蓑。"],"title":"舟中作"}
