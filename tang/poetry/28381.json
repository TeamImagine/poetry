{"author":"陆龟蒙","id":28381,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["远窗浮槛亦成年，几伴杨公白昼筵。","日暖烟花曾扑地，气浮星象却归天。","闲将水石侵军垒，醉引笙歌上钓船。","无限恩波犹在目，东风吹起细漪涟。"],"title":"奉和袭美登初阳楼寄怀北平郎中"}
