{"author":"张祁","id":9416,"strains":["仄仄仄仄平，平平仄平平。","仄平平仄○，仄仄仄仄平。","平平仄仄仄，平平仄平平。","平仄仄○仄，平平仄平平。","仄平仄仄仄，仄平平仄平。","平平仄○仄，仄仄○○平。","平仄仄平平，仄仄平平平。","仄仄平平平，仄仄平平平。","仄平仄平仄，平仄平仄平。","仄平平仄仄，平仄平平○。","仄平仄○平，仄○平仄平。","仄○仄仄仄，仄仄仄仄平。","平平仄平仄，○仄平○平。","仄仄仄平仄，平平仄平平。","平平仄○平，仄仄平平平。","平平仄仄平，○仄平仄平。","平平仄平仄，仄仄平平平。","仄仄？仄仄，仄○平仄平。","平仄仄仄仄，平平平仄○。","平平仄平仄，仄仄平○平。"],"paragraphs":["晓出白下门，东山耸孱颜。","脱身廛市中，办此一日闲。","西风忽凛冽，秋容著坚顽。","烟树小摇落，寒云起斓斑。","但惊节物变，敢辞登陟艰。","诸峰互崭绝，落势相回环。","盘固建康城，俨若呵神奸。","造化锺英灵，尽压东南山。","厚疑接坤轴，高欲窥帝关。","太平严梵刹，华屋罗千间。","向来劫烧灰，旧观初未还。","象教岂易灭，佛力不可扳。","风雷运梁栋，斤斧勤输般。","会见落成日，千门响铜环。","山僧肯分甘，我亦诛茅菅。","人生少会心，胜处天所悭。","归鞯理残照，欲去仍跻攀。","后会倘可约，此兴殊未阑。","祗恐俗士驾，频来遭诋讪。","哦诗记幽讨，賸语君其删。"],"title":"游锺阜呈同集诸公"}
