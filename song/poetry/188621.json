{"author":"钱若水","id":188621,"strains":["仄仄平平仄仄平，○平平仄仄平平。","仄平仄仄平平仄，平仄平平仄仄平。","仄仄平平平○仄，仄平平仄仄平○。","平平仄仄平○仄，仄仄平平仄仄○。","仄仄平平平仄仄，仄平平仄仄平平。","仄平○仄平○仄，仄仄平平仄仄平。"],"paragraphs":["一夜春风满帝都，禁林清晓宴簪裾。","玉堂乍到惊凡目，金锁徐开见御书。","四字骊龙争夭矫，两篇琼树鬭扶疏。","词臣此会人应羡，圣主多才古不如。","日上花砖帘卷后，柳遮铃索雨晴初。","阁前吟罢先沈醉，忘却西垣有直庐。"],"title":"禁林䜩会之什"}
