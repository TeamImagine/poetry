{"author":"王之道","id":7514,"strains":["平仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["湖外干戈半绿林，湖邉葭薍晚森森。","风霾未放远山出，岚气又连凄日阴。","世乱且同吟啸乐，时来终快扫除心。","天寒况是开炉近，应有佳人赋藁砧。"],"title":"秋兴八首追和杜老  其一"}
