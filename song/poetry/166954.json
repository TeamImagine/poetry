{"author":"徐瑞","id":166954,"strains":["仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平平仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["水中盐味谁能识，铎里宫声未易听。","正惜无人继风雅，忽传佳句到林坰。","云开灊岳撑千仞，春入雷江涨四溟。","遥想清吟得天趣，窗前草色自青青。"],"title":"题周南甫草窗吟卷后"}
