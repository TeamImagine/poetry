{"author":"王安石","id":180596,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["春风满地月如霜，拂晓锺声到景阳。","花底袷衣朝宿卫，柳边新火起严妆。","冰残玉甃泉初动，水涩铜壶漏更长。","从此暄妍知几日，便应𫛸鴂损年芳。"],"title":"春寒"}
