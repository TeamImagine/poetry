{"author":"李嘉祐","id":2200,"strains":["平平仄仄仄平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["江皋尽日唯烟水，君向白田何日归。","楚地蒹葭连海迥，隋朝杨柳映堤稀。","津楼故市无行客，山馆荒城闭落晖。","若问行人与征战，使君双泪定霑衣。"],"title":"送皇甫冉往安宜"}
