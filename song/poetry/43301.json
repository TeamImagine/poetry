{"author":"范成大","id":43301,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["寻壑经丘到此堂，官闲聊作送春忙。","短篱水面残红满，团扇风前众绿香。","尽卷帘旌延竹色，深斟杯酒纳山光。","洞门无锁城门近，转午鸡啼日正长。"],"title":"四月五日集陈园照山堂"}
