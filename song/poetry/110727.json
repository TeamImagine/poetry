{"author":"刘克庄","id":110727,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["父老香花夹路催，朱幡那忍更徘徊。","弓张至此尤宜弛，珠去安知不复回。","海上有艘堪致粟，洛中无篚胜生财。","泉人毕竟修何福，消得西山两度来。"],"title":"送真西山再镇温陵"}
