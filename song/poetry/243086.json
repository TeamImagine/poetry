{"author":"李纲","id":243086,"strains":["仄仄平平仄仄平，平平平仄平平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三伏炎蒸画舸回，蓬门聊复为君开。","松篁荫翳樽中渌，杖履逍遥池上台。","小雨乍随云影散，好风还逐月光来。","虚堂夜久群嚣息，枕簟相从亦快哉。"],"title":"同翁士特小饮中隐堂"}
