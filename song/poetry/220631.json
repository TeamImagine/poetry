{"author":"邹浩","id":220631,"strains":["平平仄平○，仄平平仄仄。","仄仄仄仄平，平仄仄平仄。","仄平仄平平，平仄仄仄仄。","平平平仄平，平仄平平仄。","平平平仄○，平平仄平仄。","平○仄○平，仄仄平平仄。"],"paragraphs":["乡邦蔼儒冠，后生良可畏。","况乃领袖贤，疑与古人值。","尔来索吾居，南北几岁事。","冥鸿云外心，疲马风前意。","遥知松菊间，青编焕鳞次。","何当返柴车，故步懽然继。"],"title":"用前韵寄乡中诸长者"}
