{"author":"卢纶","id":6839,"strains":["平平平仄平，仄仄○平仄。","仄○○仄平仄平，仄仄平平仄平仄。","平仄平平○○平，仄平仄仄平平平。","仄平仄仄仄平仄，仄仄平平平平平。","平平平○仄平仄，仄平仄仄平平仄。","平○平仄仄平平，仄平仄仄○平平。","仄平仄平○仄仄，仄平仄平平平仄。","仄○平仄平仄平，仄仄平平仄○仄。","仄平仄仄仄平○，仄仄○平仄仄平。","仄○平仄平○仄，仄仄平○仄仄平。"],"paragraphs":["华堂多众珍，白拂称殊异。","柄裁沈节香袭人，上结为文下垂穗。","霜缕霏微莹且柔，虎须乍细龙髯稠。","皎然素色不因染，淅尔凉风非为秋。","群蝇青苍恣游息，广庖万品无颜色。","金屏成点玉成瑕，昼眠宛转空咨嗟。","此时满筵看一举，荻花忽旋杨花舞。","砉如寒隼惊暮禽，飒若繁埃得轻雨。","主人说是故人留，每诫如新比白头。","若将挥玩闲临水，愿接波中一白鸥。"],"title":"和赵给事白蝇拂歌"}
