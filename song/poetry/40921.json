{"author":"陆游","id":40921,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["出郭溶溶细縠波，平生此地几经过。","祭余野庙啼乌乐，酒贱村墟醉叟多。","亭午疏钟离石佛，敛昏微雨泊曹娥。","采莲艇子愁衣湿，不为人家惜绿荷。"],"title":"城东"}
