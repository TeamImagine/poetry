{"author":"程公许","id":106504,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["罢官来就湖州住，为爱双流贯一城。","僦屋本非嫌僻静，开窗正要纳空明。","鱼虾幸可随宜买，𫗴粥何妨逐渐营。","况有双梅供索笑，昭琴底处有亏成。"],"title":"移住西门之溪上"}
