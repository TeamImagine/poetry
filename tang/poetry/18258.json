{"author":"何儒亮","id":18258,"strains":["平仄仄仄仄，仄○仄○仄。","仄平仄仄平，仄仄○○仄。","平平○仄仄，平仄平平仄。","仄仄仄○平，○平平仄仄。","仄○仄仄仄，○仄仄平仄。","仄仄仄平平，平平仄仄仄。"],"paragraphs":["嬴女昔解网，楚王有遗躅。","破关既定秦，碎首闻献玉。","贞姿应刃散，清响因风续。","匪徇切泥功，将明怀璧辱。","莫量汉祖德，空受项君勗。","事去见前心，千秋渭水绿。"],"title":"亚父碎玉斗"}
