{"author":"苏轼","id":193938,"strains":["仄仄平平仄仄平，平平仄仄仄平平。","仄平仄仄平平仄，平仄平仄仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["不觉朱轓辗后尘，争看绣幰锦缠轮。","洛滨侍从三人贵，京兆平反一笑春。","但逐东山携妓女，那知后阁走穷宾。","滞留不见荣华事，空作赓诗第七人。"],"title":"和苏州太守王规父侍太夫人观灯之什余时以刘道原见访滞留京口不及赴此会二首  其一"}
