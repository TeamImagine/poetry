{"author":"吴芾","id":18134,"strains":["平仄平平平仄平，仄平平仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。","仄平仄平平平仄，仄仄平平平仄平。"],"paragraphs":["无补公家祇主臣，但思高卧故山云。","宦游耻蠹太仓粟，归去贪羹碧涧芹。","喜得醇醪堪饮客，还惊妙句更超群。","速来共为梅花醉，趁取枝头香正芬。"],"title":"和十五侄韵"}
