{"author":"释文珦","id":134997,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["摇落江天欲尽秋，远鸿高送一行愁。","音书寂绝秦云外，身世蹉跎楚水头。","年貌暗随黄叶去，时情深付碧波流。","风凄日冷湖光晚，驻目寒空独倚楼。"],"title":"江楼闲望怀关内亲知"}
