{"author":"杜甫","id":3415,"strains":["仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平平仄，平平平仄仄平平。"],"paragraphs":["使君高义驱今古，寥落三年坐剑州。","但见文翁能化俗，焉知李广未封侯。","路经滟滪双蓬鬓，天入沧浪一钓舟。","戎马相逢更何日，春风回首仲宣楼。"],"title":"将赴荆南寄别李剑州"}
