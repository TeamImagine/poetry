{"author":"蔡襄","id":135856,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["山城只有四围青，海国都无一点尘。","荔子风标全占夏，荷花颜色未饶春。","水边清吹传觞久，路上残阳立马频。","不是闲来夸景物，欲将谣俗寄王人。"],"title":"和王介夫游西禅兼呈黄承制"}
