{"author":"崔元翰","id":8788,"strains":["平仄仄平平，平平○仄仄。","○平仄平仄，平仄平平仄。","仄仄仄○平，平平平仄仄。","仄○平仄仄，仄仄平平仄。","仄仄仄平平，仄平平仄仄。","仄平○仄仄，平仄平平仄。","仄仄？平平，平平○平仄。","仄平○平仄，平仄平平仄。","仄仄仄平平，平平○平仄。","平平仄平仄，仄仄平平仄。"],"paragraphs":["山色入层城，锺声临复岫。","乘闲息边事，探异怜春候。","曲阁下重阶，回廊遥对霤。","石间花遍落，草上云时覆。","钻火见樵人，饮泉逢野兽。","道情亲法侣，时望登朝右。","执宪𫄙奸邪，刊书正讹谬。","茂才当时选，公子生人秀。","赠荅继篇章，欢娱重朋旧。","垂帘独衰疾，击缶酬金奏。"],"title":"清明节郭侍御偶与李侍御孔校书王秀才游开化寺卧病不得同游赋得十韵兼呈马十八郎丞公"}
