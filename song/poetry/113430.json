{"author":"李觏","id":113430,"strains":["仄平平仄仄仄平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄平平平。"],"paragraphs":["等闲荣谢已悉闻，况话三公极宠身。","青史尚为今世事，朱门不是旧时人。","文章散入诸蕃口，花药留添上国春。","生死交情浑易见，有谁过此为霑巾。"],"title":"客有话故丁秘监京师旧宅因而伤之"}
