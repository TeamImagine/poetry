{"author":"米芾","id":211896,"strains":["仄平仄平仄，仄平平○仄。","平平仄平平，仄平仄仄仄。","仄仄○仄平，仄平仄平仄。","平平仄仄仄，平仄仄平仄。","平平仄仄平，平○平仄仄。","平○仄仄平，平仄○仄仄。","平平平仄仄，仄仄仄仄仄。","仄仄○平平，仄仄○○仄。","仄○平仄平，仄仄平平仄。","仄仄仄仄仄，仄仄平平仄。","仄仄平○平，仄平仄平仄。"],"paragraphs":["昨风起西北，万艘皆乘便。","今风转而东，我舟十五纤。","力乏更雇夫，百金尚嫌贱。","船工怒鬭语，夫坐视而怨。","添槔亦复车，黄胶生口咽。","河泥若祐夫，粘底更不转。","添金工不怒，意满怨亦散。","一曳如风车，叫啖如临战。","傍观鶑窦湖，渺渺无涯岸。","一滴不可汲，况彼西江远。","万事须乘时，汝来一何晚。"],"title":"吴江舟中作"}
