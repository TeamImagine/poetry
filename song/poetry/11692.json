{"author":"胡寅","id":11692,"strains":["平平仄平○，仄仄○平平。","仄平平仄仄，仄○仄仄平。","仄仄仄仄平，平平仄○○。","平平仄平仄，仄仄○平平。","仄仄平仄平，仄仄平○平。","平平平仄仄，仄仄平平平。","仄平平仄平，平仄平平平。","仄仄平平平，仄仄平平平。","平平仄平仄，仄平平仄平。","○仄○仄仄，仄仄平平○。","仄仄仄仄仄，平平平仄○。","仄仄仄仄平，仄平仄平平。","仄○仄平仄，平平○平平。","仄平仄○仄，平平平仄平。","仄仄○仄仄，平平仄平平。","平平仄仄仄，仄仄平仄平。","平平仄仄仄，平仄？仄平。","○○仄平仄，仄仄平平平。"],"paragraphs":["高柟落繁荫，茂竹疏泠风。","小亭寻丈景，已冠一亩宫。","况复哆北楹，方池渺溶溶。","游鯈亦何乐，动影相冲融。","卉木罗以差，想见芳菲容。","香枝寒月碎，雪架春云浓。","我来秋暮时，山叶般般红。","乃眷黄金花，尚閟东篱丛。","维君抱材气，志通身则穷。","和璧献未售，夜半光腾虹。","乐岁突尚冷，初筵尊未空。","恨我早病衰，不能卷千锺。","喜闻涤尘话，冰壶莹心胸。","又知此胜境，芹溪萦砚峰。","昔有遗世士，烟霞眇飞踪。","先生傥邂逅，问讯为我通。","芝苗不足饱，多谢甪里翁。","相期玉京路，手把青芙蓉。"],"title":"题傅氏真意堂"}
