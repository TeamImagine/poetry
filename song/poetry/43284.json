{"author":"范成大","id":43284,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["春关十载记英游，蚤喜时才近采旒。","夷路着鞭方逸驾，急流回首忽扁舟。","云霄正稳君犹去，尘土无边我合休。","问讯后车容客否，茶山荔浦看南州。"],"title":"送陈天予大监同年使闽"}
