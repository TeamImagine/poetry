{"author":"李彭","id":232058,"strains":["平仄平仄平，平平仄平○。","仄平仄平平，仄仄仄平仄。","平○仄仄平，仄仄仄○仄。","仄仄○仄平，仄仄平仄仄。","仄平○仄平，仄仄仄平仄。","平仄平仄平，仄仄平平○。","平平仄平仄，仄仄仄平仄。","平平仄平平，仄仄平平仄。","平仄仄平平，仄仄平○○。","平平○平平，平仄平平仄。","平平仄平平，仄仄仄仄仄。","仄平仄平平，仄○平仄仄。","平平平仄平，平平○仄仄。"],"paragraphs":["吾党何水曹，明窗饱书传。","笔头梦缃桃，秀句出黄绢。","胸中万壑冰，璧月共凝远。","未受沈范知，苦乏崔魏见。","效官三径资，立节九秋干。","随牒修水𣸣，未减潘怀县。","谁知舞文吏，抱牍进凫雁。","烦苛困疲民，欲作抟沙散。","谈笑罢追胥，老稚无遗患。","春风吹城隅，花柳俱纷衍。","胡为动归艎，径去不受挽。","病夫卧幽园，念离情莫遣。","营诗持送君，愁云横绝𪩘。"],"title":"别何肃之"}
