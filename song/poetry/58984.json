{"author":"陈造","id":58984,"strains":["平平仄仄○仄○，仄仄仄仄平平平。","仄平仄仄仄仄仄，平平仄仄仄仄平。","仄仄平仄平仄平，仄平仄平仄○平。","仄平仄仄平仄仄，仄仄仄平仄仄平。","平平仄仄仄仄仄，仄仄平仄仄平平。","仄仄仄平平仄仄，仄平仄仄平仄平。","仄仄平平仄平仄，仄仄平仄平平平。"],"paragraphs":["还家未澣衣袂泥，聚首笑语环孙儿。","挽须倒褚问所得，酬倡定续陆与皮。","小子情话吾所师，指瑜擿瑕切中之。","谓公杰作含古意，白月在天影在池。","阿翁赑屃十驾足，故步虽在欠新奇。","向者护前今不尔，自呼罚爵为汝持。","与问潮乎奈吾老，亦喜商也能言诗。"],"title":"携襄阳诗卷示子孙再次韵"}
