{"author":"刘涣","id":24739,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["清明佳节属良辰，行乐东郊宴席宾。","风柳不胜春气力，露花无奈晓精神。","管丝远近青堤上，楼阁高低渌水滨。","多少舣舟何所用，府公便是济川人。"],"title":"兴庆池禊宴"}
