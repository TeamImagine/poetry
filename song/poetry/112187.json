{"author":"田锡","id":112187,"strains":["仄平平平平，仄仄仄仄平。","平仄平平仄，平平平仄平。","平仄仄平仄，仄仄平○平。","仄平仄仄平，仄平平平平。","仄仄仄仄仄，仄仄平平○。","○平仄仄仄，仄仄○平○。","○平平仄平，○仄仄平平。","○平平仄仄，仄平平仄平。","○平○平平，平仄○平平。","○平○平平，平仄○平平。","仄仄仄仄仄，平仄平平平。","仄仄仄仄平，仄平平平平。","仄仄平平平，平平仄仄平。","仄○平平仄，仄仄平平平。"],"paragraphs":["峄阳生孤桐，擢斡八尺高。","风雨萌枝叶，鸾皇栖羽毛。","天质自含响，众木非其曹。","斵为绿绮琴，古人贞金刀。","所制有法象，不敢差厘毫。","重详旧谱录，试抚观均调。","其声清以廉，闻者不贪饕。","其音安以乐，令人消郁陶。","弹宫听于君，君德如轩尧。","弹商听于臣，臣道如夔皋。","不觉起蹈舞，形逸同翔翱。","愿以七宝妆，荐之于天朝。","玉轸朱丝弦，辉华近赭袍。","一弹南薰曲，解愠成歌谣。"],"title":"拟古  其一六"}
