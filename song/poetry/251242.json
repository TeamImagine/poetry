{"author":"王洋","id":251242,"strains":["平○○平平仄仄，仄仄平平仄平平。","仄平平仄仄仄平，平仄平○仄平仄。","仄平仄仄仄○平，仄仄○平○○仄。","仄平仄仄仄仄平，仄仄平平仄平仄。","平平平平仄仄仄，仄仄平平仄平仄。","仄平仄仄仄仄平，仄仄平平○○仄。","仄平仄平○仄平，仄仄平平平仄仄。","平○仄仄仄仄○，仄仄平○仄平仄。","仄○平仄平平仄，仄仄平平仄平仄。","平平平仄仄仄平，仄仄平平○仄仄。"],"paragraphs":["开正占晴符古语，便谓春风遍花坞。","那知天意不可谋，才告休期便风雨。","急追令节已难寻，卧向空斋思胜侣。","可怜十步五步宽，似隔千山万山阻。","今朝冯夷巧作便，翦刻天花散飞舞。","峭寒燠沐两不同，况是南箕正三鼓。","若求此花胜彼花，少霁威严无用武。","桑钱未出土未兴，缓给丰膏亦无苦。","半分僧室依环堵，满目愁来不堪数。","需公排日作好诗，细破春愁看几许。"],"title":"怀范子以诗赠之"}
