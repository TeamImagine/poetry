{"author":"王禹偁","id":177590,"strains":["仄平平仄仄平平，仄仄平平○仄平。","平仄平平平仄○，仄平平仄仄平平。","仄平○仄平平仄，平仄平○仄仄平。","仄仄仄平○仄仄，仄平○仄仄平平。","仄平仄仄平平仄，平仄平平○仄平。","平仄平平仄平仄，平平平仄仄○平。"],"paragraphs":["岭南为郡带名曹，万里江山兴咏饶。","皇宋声诗归雅正，有唐门地本逍遥。","雪霜思苦虽侵鬓，金紫恩深已佩腰。","旧草满囊胜薏苡，几联乘醉写芭蕉。","进来圣主回天眷，抄逐蛮僧过海潮。","何事曹南得披览，韶程风什似闻韶。"],"title":"还韦度支韶程集"}
