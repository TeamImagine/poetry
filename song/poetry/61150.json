{"author":"许及之","id":61150,"strains":["平平仄仄仄平平，平仄平仄仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["升堂忆昨拜慈容，京兆平反一笑中。","可但三从多懿范，了知百念积阴功。","松阶猛乞荣归养，吉国真如擅考终。","千古难消吹棘恨，可堪丹旐卷春风。"],"title":"夫人滕氏挽词"}
