{"author":"方岳","id":127781,"strains":["平平仄仄平平仄，平平○平仄平仄。","○○仄仄平仄平，仄平仄平仄平仄。","平○仄仄○平平，平仄仄仄平平平。","仄平仄仄仄平仄，平仄仄仄平平平。","平平仄仄平仄仄，平平仄平仄平仄。","平平仄平仄平仄，仄仄平平平仄仄。"],"paragraphs":["东家打麦声彭魄，西家缫丝雪能白。","中间草屋眠者谁，不农不桑把书册。","书中宇宙三千年，凡几变灭成飞烟。","不知读此竟何用，蓬藋拄迳荒春田。","东家麦饭香扑扑，西家卖丝籴新谷。","先生带经驾黄犊，扣角前坡烟水绿。"],"title":"扣角"}
