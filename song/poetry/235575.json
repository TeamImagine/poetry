{"author":"程俱","id":235575,"strains":["平平仄平○，仄仄仄平仄。","平平○平仄，仄仄仄平仄。","○平仄平平，仄仄平仄仄。","平平仄仄仄，○仄仄仄仄。","平平仄平平，仄仄仄仄仄。","平平仄平仄，平仄仄○仄。","平平仄平平，仄仄平仄仄。","平平平仄平，平仄仄平仄。"],"paragraphs":["焦生老儒冠，耳目接前辈。","词源如春水，浩浩涨清渭。","长篇极舂容，岛可青琐碎。","人生各有趣，相笑等醒醉。","胡为嗜文章，不作速化计。","明珠枉投赠，怀袖欲三岁。","今晨雪寒门，剥啄惊熟睡。","轩昂开剧谈，良足慰幽悴。"],"title":"酬焦秀才一首"}
