{"author":"刘攽","id":183023,"strains":["平平仄仄仄，仄仄平平仄。","仄仄仄平平，平○仄平仄。","平平平仄仄，仄仄平平仄。","平平平仄仄，仄仄平平仄。","仄平○平仄，仄仄仄仄仄。","仄○○仄平，仄仄平平仄。","○平平仄仄，平仄平仄仄。","平仄平仄平，平仄仄平仄。","○平仄平仄，仄仄平仄仄。"],"paragraphs":["春风数尽九，节物都非旧。","幕府省文书，阶除减奔走。","慵怜啼鸟唤，老藉高花诱。","前林通杖屦，小榭勤箕帚。","喜逢张公子，七十健少有。","解吟长韵诗，不避盈樽酒。","囷仓年谷实，邻里均石斗。","樊圃畦陇成，余力到花柳。","长为子孙主，击壤欢百口。"],"title":"次韵和张屯田新年六十九"}
