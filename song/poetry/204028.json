{"author":"孔平仲","id":204028,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["至意须同陈与雷，田家老瓦愧云罍。","缶非可击参韶乐，木肯垂阴庇野苔。","台辅雍容君有量，里闾寒贱我如灰。","火龛对坐年华宴，安得西飞到滑台。"],"title":"寄王滑州"}
