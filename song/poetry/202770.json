{"author":"释道潜","id":202770,"strains":["平平平仄仄，平仄○平○。","仄仄仄仄仄，平平仄平平。","平平仄仄仄，仄仄平平平。","○○仄仄仄，仄仄平？平。","仄平仄仄仄，仄仄平○仄。","平平仄平仄，仄仄仄平平。","平仄仄仄仄，平平仄平平。","○平平仄平，仄仄平仄平。","平平仄平仄，仄仄平仄○。","平平仄仄仄，平仄平○○。","仄仄仄○仄，平平仄平平。","平平平仄仄，○仄平仄平。","平平平仄平，仄仄仄平平。","平○仄仄仄，平仄○平平。","平平仄平仄，平仄平○○。"],"paragraphs":["莲花峰下水，东出其流长。","十里漱石齿，锵然韵珩璜。","坡陀滀野岸，烱烱浮明光。","衣冠有旷士，眷此宜徜徉。","乞身不待老，结屋栖其旁。","高风慕箕颍，不羡尚书郎。","松菊手自插，葱葱蔚连冈。","了无川泽营，庶以廉自方。","禽鱼出阶堑，讵识矰缴防。","云山侑几席，风月非迎将。","万事委空洞，颓然寄壶觞。","诗书丛屋壁，教子心独强。","翘翘双凤雏，炳炳具文章。","婆娑刷劲翮，云汉期翱翔。","高名与溪水，千载同汤汤。"],"title":"周茂叔郎中濂溪"}
