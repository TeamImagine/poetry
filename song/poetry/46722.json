{"author":"梅尧臣","id":46722,"strains":["仄平平，仄平○。","仄平平，○平平。","仄仄仄，仄平平。","平平平，仄平平。","平平仄，平平平。","平○仄，○仄平。","仄仄仄，仄仄平。","仄仄仄，平仄平。","仄平仄，平仄平。","平平平，仄○平。","平平平，仄平平。","平平仄仄平？平，仄○○仄仄仄平。","仄仄仄仄○仄平，仄平○平平仄平。","仄○平仄○仄仄，○平仄仄○仄平。","平平○平仄○仄，平仄仄仄平平平。","平仄平，仄仄平，平平仄仄○仄○。"],"paragraphs":["截春流，筑沙坻。","拽龙舟，过天池。","尾矫矫，角岐岐。","千夫推，万鳞随。","惊鸿鹄，沉鱼龟。","春三月，轻服时。","薄水殿，习水嬉。","马特特，来者谁。","魏公子，人不窥。","车辚辚，集其涯。","邯郸倡，士交驰。","银缾索酒倾玻瓈，用钱如水赠舞儿。","却入上苑看鬭鸡，击球弹金无不为。","适闻天子降玉辇，当门虎脚看大旗。","春风吹花入行幄，红锦百尺争蛟螭。","云盖回，彩缆维，明年结客观未迟。"],"title":"观拽龙舟怀裴宋韩李"}
