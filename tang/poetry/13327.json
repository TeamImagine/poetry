{"author":"张籍","id":13327,"strains":["仄仄仄仄仄，仄平仄平平。","○平仄仄平，平仄平仄平。","仄仄仄仄平，平仄仄仄平。","仄平平仄平，？仄仄平平。","平平仄仄○，平仄仄仄平。","仄○○仄仄，仄平平仄平。","仄仄平仄仄，○仄仄○平。","仄平平平平，仄○平仄○。","仄平仄平仄，平平○仄平。","仄平○仄仄，平平仄仄平。"],"paragraphs":["促促念道路，四支不常宁。","行车未及家，天外非尽程。","骨肉待我欢，乡里望我荣。","岂知东与西，憔悴竟无成。","人言苦夜长，穷者不念明。","惧离其寝寐，百忧伤性灵。","世道多险薄，相劝毕中诚。","远游无知音，不如商贾行。","达人有常志，愚夫劳所营。","旧山行去远，言归乐此生。"],"title":"南归"}
