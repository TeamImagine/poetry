{"author":"王十朋","id":22117,"strains":["平平仄仄仄○仄，仄仄平平平仄仄。","平平仄仄仄平平，○仄平平仄平仄。","仄○仄仄仄平平，平仄平平○平仄。","仄平○仄仄平平，仄仄平平平仄仄。","仄仄平平仄仄平，平平仄仄平平仄。","平平平仄仄○平，平平平平○仄仄。","仄平仄仄平平平，○仄平平仄平仄。","○平○仄○平平，平仄平平平仄仄。"],"paragraphs":["玄冬万木落如扫，苦恨江梅开不早。","谁言菊后便无花，更有丁香慰枯槁。","雨膏碧叶剪琉璃，风荐幽葩喷龙脑。","小轩深院夜凄清，月白霜寒天色好。","素面含情宋玉愁，仙肌带湿真妃澡。","何人为取药中名，端为花能除病恼。","我时独步琼枝边，相向无言意倾倒。","临风三嗅更徘徊，研墨为花加品藻。"],"title":"幽居三咏 丁香花"}
