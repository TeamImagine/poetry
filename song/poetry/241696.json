{"author":"周紫芝","id":241696,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻道州闲可读书，绿荷朱阁绕平湖。","惭非万里青云器，未称中兴赤伏符。","来暮不应歌叔度，久穷聊免哭唐衢。","君当别我休辞醉，我亦匆匆恐问涂。"],"title":"次韵飞卿二首  其二"}
