{"author":"陈淳","id":85678,"strains":["平仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["开阖随阳自晓昏，轻如绡縠净瑶琨。","淡黄相枕五重靓，浓紫深藏一窍浑。","熟视绝无妆点态，细看不见剪裁痕。","谁能会取个中意，与玩乾坤造化根。"],"title":"对葵"}
