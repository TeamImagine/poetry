{"author":"释慧空","id":10028,"strains":["仄仄仄，平平平。","平平仄，平仄平。","仄仄平，仄仄平。","○仄仄，仄仄平。","○平平○平平，平平仄，平平平。","平仄仄，仄平平。","仄平仄，仄仄平。","仄平平，平平平。","仄平仄，平平平。","仄仄仄，仄平○。","仄平仄，仄平平。"],"paragraphs":["黑似漆，清而癯。","龙无角，蛇有须。","契得之，不自扶。","空老矣，乃用渠。","穿天台挑衡庐，涵瀛浡，吞江湖。","山水具，默然无。","突然出，拟则迂。","点须弥，为丘墟。","指墙壁，为文殊。","快荐取，勿踌躇。","是之外，乃无余。"],"title":"拄杖铭"}
