{"author":"田锡","id":112216,"strains":["仄平仄仄平平仄，平仄平平仄平仄。","仄仄平平仄仄平，平仄平平仄平仄。","仄仄平平平仄仄，平平仄仄平平仄。","平仄○平平仄平，仄平平平平○仄。","平平平仄平平平，平平仄仄○平平。","平平仄仄平平仄，○平仄仄平平平。","平平仄仄○平仄，仄仄平○平仄仄。","平平仄仄仄平仄，仄平平仄○平仄。","平仄仄平○仄平，平仄○仄平平平。","仄平仄仄仄仄仄，仄平平○平仄平。","仄仄○○仄平仄，仄仄平平仄仄仄。","仄平平平仄仄平，○仄仄平仄仄仄。","平仄○平平仄仄仄仄平，仄仄○平平○平。","平○仄仄仄平平，仄仄平平仄仄平。","平平仄仄平平仄，平仄平平仄平仄。","平平仄仄仄平平，平仄平平仄仄平。","仄平○平仄仄仄，平仄平平仄平平。"],"paragraphs":["颍川处士情高古，闲卧烟霞向南浦。","忘却箪瓢陋巷贫，耽嗜琴书醉歌舞。","昨日西风生凛冽，江天惨惨阴云结。","云色苍黄千里同，晚来旋旋飞轻雪。","寒条黏缀生梨花，梅飘絮荡相交加。","危楼粉饰轩窗冷，横桥玉碾栏干斜。","高人啸傲吟情动，醉拾江毫呵晓冻。","狂才意度若元白，满笺灵怪如麟凤。","因遣橘僮封寄余，门者称有陈君书。","殿开咏雪六十字，水晶盘中明月珠。","字字累累可编贯，句句绵绵意不断。","恨无瑛琼奉报酬，胜得美人锦绣段。","君不闻吾皇在上致太平，地不藏珍天降灵。","时闻刺吏奏河清，又报诸侯贺景星。","君心幸有经纶术，休向江湖隠声迹。","云眠雪啸意虽高，争似金銮侍赭袍。","不民虹纶十二犗，明月为钩钓臣鳌。"],"title":"酬陈处士咏雪歌"}
