{"author":"王阮","id":77830,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["英哉神女此江干，德与余姚舜一般。","碧草凄凄埋玉冷，清风凛凛矗天寒。","求生古患为仁害，处死今知得所难。","我自裴徊不忍去，非干潮小故盘桓。"],"title":"曹娥庙一首"}
