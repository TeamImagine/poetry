{"author":"释慧空","id":10120,"strains":["仄仄仄平○仄仄，仄仄○平仄平仄。","仄平仄仄平○平，仄仄平平平仄仄。","○仄仄平平仄平，仄○仄仄仄平平。","平平仄仄平仄仄，仄平仄仄平○平。","仄平仄仄仄仄仄，仄仄仄平平仄仄。","仄平平仄仄○平，仄仄平平仄仄○。"],"paragraphs":["鳖鼻毒蛇横古路，切忌当头犯渠怒。","犯时性命俱丧亡，不犯依前无避处。","更有木蛇随后来，草中毒气触还乖。","山头老汉遭一螫，至今负痛声如雷。","痛声撼动大庾岭，直至海南人猛省。","面前公案甚分明，莫负东山水上行。"],"title":"送广州达珠二化士  其三"}
