{"author":"赵蕃","id":74887,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄仄平仄，仄仄平平平仄平。"],"paragraphs":["晨起风寒又觉加，不知信复到何花。","晴多且欲雨知节，雨久更思晴亦佳。","寂寂蕙兰菲賸馥，纷纷姚魏扫残葩。","故山政好不归去，笋蕨登盘僧馈茶。"],"title":"季春十有三日作"}
