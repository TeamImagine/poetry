{"author":"崔致远","id":47100,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平平仄平仄仄，平仄平平仄仄平。"],"paragraphs":["琴曲虽夸妙手弹，远轮云底响珊珊。","静无纤垢侵金镜，时有轻飔触玉盘。","呜咽张良言未用，潺湲孙楚枕应寒。","寻思堪惜清冷色，流入沧溟便一般。"],"title":"石上流泉"}
