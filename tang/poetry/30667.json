{"author":"罗隐","id":30667,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["贵提金印出咸秦，潇洒江城两度春。","一派水清疑见胆，数重山翠欲留人。","望崇早合归黄阁，诗好何妨恋白蘋。","自是受恩心未足，却垂双翅羡吴均。"],"title":"上霅川裴郎中"}
