{"author":"陆游","id":42254,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["正看飞雪暗江天，不觉新春已粲然。","花气袭人娱独夜，雨声绕舍送丰年。","樵风未改山川旧，禊事空悲岁月迁。","一榼可营身尚健，故应先治下湖船。"],"title":"夜雨"}
