{"author":"宋祁","id":13705,"strains":["平平平仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["中天铜雀长鸣罢，清籞滮池告稔初。","刈敛方从弄田出，颁分更自导官余。","霜茎矗秀纡宸玩，玉粒凝甘剩禁储。","惭愧有年君赐厚，等闲欹枕梦为鱼。"],"title":"赐禁中所种稻米"}
