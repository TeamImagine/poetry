{"author":"许景衡","id":230312,"strains":["仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平平，平仄平平仄仄平。","平仄仄平平仄仄，仄平仄仄仄仄平。"],"paragraphs":["海陵人说毘陵好，太守当年迥不群。","新命而今分竹去，欢谣何似隔江闻。","簿书幕下人谁任，尊俎楼头客自醺。","千骑固应知体国，古来畎亩不忘君。"],"title":"送何亨老出守泰州"}
