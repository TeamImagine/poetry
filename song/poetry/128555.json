{"author":"高斯得","id":128555,"strains":["仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["入东颇亦交名胜，安道闻孙更崛奇。","明月清风能我共，高山流水只君知。","遥怜把酒怀人处，正是登楼望远时。","安得抽簪投海岸，相从朗诵快心诗。"],"title":"次韵戴石屏见简二首  其二"}
