{"author":"吴芾","id":18152,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["旱魃为灾害有秋，焦枯满目使人忧。","片云忽向天边合，一雨俄惊地上流。","尽道槁苗须半活，如云晚稻可全收。","老农两手齐加额，且免流离过外州。"],"title":"癸巳夏秋旱七月十日得雨喜雨有作"}
