{"author":"许浑","id":22106,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["卢橘含花处处香，老人依旧卧清漳。","心同客舍惊秋早，迹似僧斋厌夜长。","风卷翠帘琴自响，露凝朱阁簟先凉。","明朝欲醉文中彦，犹觉吟声带越乡。"],"title":"病间寄郡中文士"}
