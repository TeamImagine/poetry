{"author":"吴则礼","id":223580,"strains":["平平仄○平，仄平仄仄仄。","平平仄仄平，平仄平平仄。","仄平平仄平，仄仄平平平。","平仄平仄仄，平仄平○○。","仄仄仄平仄，仄○平平仄。","仄仄平仄○，仄仄平平仄。","仄平仄平平，仄仄○仄平。","○○仄仄仄，仄平○仄平。","仄平仄平仄，平仄仄平仄。","仄仄仄平平，仄平仄仄仄。"],"paragraphs":["先生个中人，百骸一破甑。","端憎屐满门，姑现维摩病。","枕边黄帝书，大笑毉多卢。","酬对虽种种，而我初如如。","要吃十方饭，不担丛林板。","久入无碍禅，遂具通身眼。","客来据胡床，唤婢传酒觞。","深藏世谛舌，浩歌看屋梁。","孔兄掉头去，宁复挽渠住。","未办作痴儿，户枢以铁铸。"],"title":"赠泗州杨吉老"}
