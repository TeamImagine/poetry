{"author":"罗隐","id":30932,"strains":["仄仄平平仄仄平，平平平仄仄平平。","平仄仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万点红芳血色殷，为无名字对空山。","多映戏蝶寻香住，少有行人辍櫂攀。","若在侯门看不足，为生江岸见如闲。","结根必竟输桃李，长向春城紫陌间。"],"title":"野花"}
