{"author":"许景衡","id":230339,"strains":["仄仄仄平平仄仄，仄平仄仄仄平平。","仄平平仄仄仄仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["好个石城无分到，问君此去意如何。","一江春水竹叶酒，万点青山佛髻螺。","闻道楚宫俱泯灭，祇应郢邑亦疑讹。","直须索取图经看，莫只听他白雪歌。"],"title":"送仲焕入颍诗"}
