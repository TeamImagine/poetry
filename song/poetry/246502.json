{"author":"吕本中","id":246502,"strains":["仄○平平平，平仄○仄仄。","平○平仄仄，仄仄仄平仄。","平平○平仄，仄仄仄平仄。","平平仄平仄，仄仄平仄仄。","仄平平仄平，仄仄仄仄仄。","仄仄仄平平，平平仄平仄。","仄仄平仄仄，仄仄仄仄仄。","仄平仄平仄，平仄仄平仄。","平○平仄平，仄仄平平仄。"],"paragraphs":["雁从何方来，云自燕赵北。","今当何所往，暖日近旸谷。","寒云堕江汉，未见所栖宿。","朝忧稻粱少，暮畏罗网逐。","惜哉还往频，愈觉岁月促。","悔不近藩篱，随群伴鸡鹜。","羽干何必好，志愿亦易足。","物生有高下，终恐厌摧伏。","公看沧海头，万里飞鸿鹄。"],"title":"雁"}
