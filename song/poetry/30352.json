{"author":"李吕","id":30352,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["半年懒向此经行，上巳重来雨乍晴。","三径就荒春草合，一亭依旧暮山横。","怅怀丘壑空陈迹，极目园林不胜情。","老境何堪风断雁，倚栏挥泪咽溪声。"],"title":"登一览亭有怀亡弟成老下世"}
