{"author":"贺铸","id":212954,"strains":["仄仄仄仄仄，平平平仄平。","○平仄仄仄，仄仄平仄平。","平仄仄平○，仄平平仄平。","平○平仄仄，仄仄平平平。","平平仄仄○，平仄○仄平。","仄仄平仄平，平平仄平平。","平仄平平仄，平平平仄平。","平平仄平平，仄仄平平平。","平平仄仄○，仄仄仄○平。","平仄平仄平，仄仄平○平。","平平仄平仄，仄仄仄平平。","平仄仄平仄，平平平○平。","仄仄平仄仄，平平平仄平。","仄平仄平仄，平仄仄平平。","仄仄仄仄仄，仄平平○平。","仄○平仄○，平仄平平平。","仄仄仄平仄，仄平平仄平。","仄仄平仄仄，仄仄平○平。","仄仄仄仄仄，仄平○仄平。","仄平平仄仄，仄仄仄平平。"],"paragraphs":["昔我未去国，幽栖淇上村。","分辞侠少事，喜与农老言。","农老孰追从，四邻皆世婚。","机中工织妇，籍上成丁孙。","青驹自走磨，黄犬长候门。","昨日春火开，逍遥望高原。","西照牛羊下，东风花草繁。","今朝夏鸡鸣，麦熟田头喧。","归来息树荫，课汲灌中园。","秋赛方及辰，酿秫烹膏豚。","丛祠响腰鼓，免杖奉神樽。","冬雪断门巷，蚕庐清且温。","地藉熊豹席，炉明荆枥根。","起居就安适，非复系晨昏。","不识百里面，不知千骑尊。","供输先众期，于我何威恩。","太上复淳古，坐超羲与轩。","敢忘天地施，击壤声如埙。","毕此百岁愿，泰然长夜魂。","避秦谁氏子，客死武陵源。"],"title":"田园乐"}
