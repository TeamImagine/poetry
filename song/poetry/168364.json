{"author":"李孝先","id":168364,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["雨敛轻寒淑气回，晓街清霁断浮埃。","风高柳倦终朝舞，岁闰花迟数日开。","归梦每逾千里去，远书新过万山来。","旅情宦况都无赖，强对韶辉𣨼酒杯。"],"title":"春日有感"}
