{"author":"方回","id":148434,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一点书灯传不绝，王侯卿相复何加。","追惟大父同科第，喜见闻孙绍世家。","奥赜蚤能探理窟，芳妍孰敢竞词华。","勿言小邑青衿少，要使人人读五车。"],"title":"同年常簿吴次翁子万之万之子直卿将为分水学官喜而赋之"}
