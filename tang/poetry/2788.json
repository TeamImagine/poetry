{"author":"杜甫","id":2788,"strains":["○仄平平仄，平仄仄平仄。","平平仄平平，仄仄平仄仄。","仄平仄仄仄，仄仄平仄仄。","仄平仄平仄，仄仄平仄仄。","平仄仄仄○，平平仄平仄。","仄平○仄仄，平仄仄平仄。","平平仄○仄，平仄平仄仄。","○仄仄仄平，平平仄平仄。","平平仄仄仄，○仄○仄仄。","平平仄仄平，○仄平平仄。"],"paragraphs":["将老忧贫窭，筋力岂能及。","征途乃侵星，得使诸病入。","鄙人寡道气，在困无独立。","俶装逐徒旅，达曙凌险涩。","寒日出雾迟，清江转山急。","仆夫行不进，驽马若维絷。","汀洲稍疏散，风景开怏悒。","空慰所尚怀，终非曩游集。","衰颜偶一破，胜事难屡挹。","茫然阮籍途，更洒杨朱泣。"],"title":"早发射洪县南途中作"}
