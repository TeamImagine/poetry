{"author":"刘克庄","id":115428,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["明主虚怀相受言，苛留不住去翩然。","久无疏傅还乡事，始觉甘槃遁野贤。","真个浮云轻富贵，元来平地有神仙。","两翁到老相追逐，君驾青牛我执鞭。"],"title":"寄汤伯纪侍郎二首  其一"}
