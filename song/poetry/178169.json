{"author":"赵湘","id":178169,"strains":["平平○平平仄平，平平仄仄仄仄平。","仄平平平仄平仄，仄平仄仄平平平。","仄○平仄仄平仄，平○仄平平仄平。","仄○○平仄仄仄，仄仄仄仄平平平。","平○仄平仄平仄，仄仄仄仄平仄平。","仄平仄仄○仄仄，仄仄仄仄平平平。","平平仄仄仄仄仄，仄仄平仄平○平。"],"paragraphs":["梅侯三年江上居，盘羞惯饱𫚖与鲈。","客居京城厌粗粝，买鱼斫鲙邀朋徒。","孰亲刀匕擅精巧，闺中丽人家本吴。","缕裁长丝叶剪藿，饾饤自与寻常殊。","霜橙𢭏虀饭香稻，一饱岂顾家有无。","我虽日病兴不浅，坐想落纸霏红腴。","雕盘隽味傥可再，赠子佳酒随长鱼。"],"title":"答圣俞设脍示客"}
