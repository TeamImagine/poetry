{"author":"周密","id":153958,"strains":["平仄平平仄平仄，平平仄仄平平仄。","仄仄平平仄仄平，仄仄平平仄平仄。","平平仄仄仄仄平，仄平仄仄平平平。","平平仄仄仄○仄，平平○仄平平平。","○平仄仄平平仄，仄○○平仄○仄。","平仄平平仄仄○，仄平平仄○平仄。"],"paragraphs":["千里惊沙眯人目，天愁地暗乌鸢哭。","铁甲霜浓彻骨寒，万马无声虎貔缩。","红弰角劲雁影高，朔风栗栗铦于刀。","衔枚夜战路如漆，冰须堕指夸粗豪。","将军毳幕愁春热，猎骑如云踏燕雪。","何处关楼起远思，一声霜竹吹梅裂。"],"title":"塞寒曲"}
