{"author":"陶梦桂","id":104855,"strains":["仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["有景可观无远近，新楼真是极高明。","水因雨过多新进，枫到年来独老成。","万顷烟波鱼得计，一天风月雁能鸣。","醉余客散清愁入，嘹亮渔舟笛数声。"],"title":"极高明楼饮散次韵二首  其一"}
