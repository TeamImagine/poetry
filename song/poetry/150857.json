{"author":"柳桂孙","id":150857,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["镂玉裁冰字字奇，少年亲结九重知。","君臣际遇荣千载，父子推敲冠一时。","罍进楚兰春奏雅，瓶分陶菊夜联诗。","五云楼近开黄道，金紫连班进赤墀。"],"title":"贺陈随隠以布衣除东宫掌书"}
