{"author":"卢纶","id":6919,"strains":["平仄仄平平，仄平平仄平。","平○○仄仄，平仄仄平平。","仄仄○平仄，○平仄仄平。","仄平平仄仄，仄仄仄平○。","平仄平○仄，平平仄仄○。","平平仄平仄，仄仄仄平平。"],"paragraphs":["泉响竹潇潇，潜公居处遥。","虚空闻偈夜，清净雨花朝。","放鹤临山阁，降龙步石桥。","世尘徒委积，劫火定焚烧。","苔壁云难聚，风篁露易摇。","浮生亦无著，况乃是芭蕉。"],"title":"题念济寺晕上人院"}
