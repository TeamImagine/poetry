{"author":"司马光","id":176560,"strains":["平平仄平仄，平仄平平仄。","○○仄平仄，平平仄平仄。","平仄仄仄仄，平仄平平仄。","平仄？平平，仄仄平平仄。","平○仄仄○，仄仄仄○仄。","平平平仄仄，平仄仄○仄。","平○平仄仄，仄仄平平仄。","○仄仄平平，仄仄平仄仄。","平平仄仄仄，平平平仄仄。","仄平平仄○，○仄仄○仄。","平平仄仄平，平仄仄平仄。","仄仄仄仄平，平平仄平仄。"],"paragraphs":["幽蹊入桃李，危栈蟠林麓。","行行忽虚敞，高斋出山腹。","园圃近指掌，郊郭纷盈目。","春老酴醿香，夏浅筼筜绿。","条横喜罥衣，笋迸乍穿屋。","秋江澄可卷，冬岭翠如扑。","烟间渔艇小，塞外村居独。","烧转望畬田，响答聆伐木。","惊麏挺走险，鸣禽嘤出谷。","物华时变更，兴趣日相续。","谁知使者尊，常著野人服。","肯以驷马荣，区区诧乡族。"],"title":"和利州鲜于转运公居八咏 山斋"}
