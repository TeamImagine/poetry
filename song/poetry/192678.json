{"author":"郭祥正","id":192678,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["看君新作海边楼，气象雄兼四五州。","把笔共题红粉壁，开樽仍泛玉蟾秋。","喜分符竹行千里，莫羡渔蓑退一丘。","此别定为生死隔，雪霜霑尽暮年头。"],"title":"送黄奉议知白州前宰清远"}
