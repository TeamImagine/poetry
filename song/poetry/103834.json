{"author":"吴泳","id":103834,"strains":["仄仄仄仄仄，仄仄平平平仄仄。","仄仄平仄仄仄平，平平仄平○仄仄。","仄平仄平○仄仄，仄○平平平仄仄。","平平仄平○平○，平平平仄平仄仄。","○平○平○仄仄，仄仄平平仄○仄。","仄○平平仄平仄，仄平平仄平平仄。","仄平○仄仄平平，仄仄平平仄平仄。"],"paragraphs":["促促复促促，急柱危弦无好曲。","乐日常少苦日多，男耕女桑长不足。","麦方在场绡在轴，里正登门田吏趣。","东邻女儿当窗看，西家阿{弥/女}阑道哭。","闲时输官犹自可，况是兵符急如火。","近闻官家榜村路，运粮多要人夫去。","妾贫犹足备晨炊，不愿身为泰山妇。"],"title":"促促词"}
