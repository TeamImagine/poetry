{"author":"郎士元","id":5047,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["石林精舍武溪东，夜扣禅关谒远公。","月在上方诸品静，僧持半偈万缘空。","秋山竟日闻猿啸，落木寒泉听不穷。","惟有双峰最高顶，此心期与故人同。"],"title":"题精舍寺"}
