{"author":"魏野","id":178226,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["林中独坐欲中宵，落叶纷纷触坏袍。","月影渐移蛩韵急，露华初上鹤声高。","四时催老秋偏感，万事萦心夜更劳。","犹赖清风知我意，频吹庭竹助萧骚。"],"title":"和臧奎秋夜书怀"}
