{"author":"苏轼","id":193991,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄仄仄仄平平仄，仄仄平平仄仄平。"],"paragraphs":["郁郁苍梧海上山，蓬莱方丈有无间。","旧闻草木皆仙药，欲弃妻孥守市阛。","雅志未成空自叹，故人相对若为颜。","酒醒却忆儿童事，长恨双凫去莫攀。"],"title":"次韵陈海州书怀"}
