{"author":"孙应时","id":82498,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["乐回和气作春温，香袅祥云映酒尊。","盛事同官皆有母，可人今岁喜生孙。","一杯首奉吾亲寿，百拜心知造物恩。","看取朱颜长不老，年年宾客醉盈门。"],"title":"母氏生朝会同官"}
