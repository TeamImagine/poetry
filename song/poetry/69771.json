{"author":"王炎","id":69771,"strains":["仄平平仄○，仄仄仄平仄。","平仄平平仄，平平仄平仄。","平○平仄○，仄仄仄○仄。","平平仄平平，平仄○仄仄。","仄平平仄平，仄仄平仄仄。","仄平平仄平，平仄仄平仄。","平平平仄平，平仄仄平仄。","仄仄仄仄平，仄仄仄仄仄。","平平平仄平，平仄平仄仄。","仄仄○平平，平仄平仄仄。","平○○平平，仄仄平仄仄。"],"paragraphs":["若人胸次中，自有万人敌。","胡不筹前箸，时清偃金革。","婆娑林壑间，亦自适其适。","凭高着胡床，千里献物色。","稻畴碁局方，指数皆历历。","海山疑有无，云树半明没。","高怀安在哉，流目送鸿翼。","冷笑蚁垤卑，偪仄复偪仄。","淋漓呼酒徒，挥洒延墨客。","不记訾家洲，休赋云梦泽。","何当从公游，汗漫挥八极。"],"title":"张德夫园亭八咏 兼远"}
