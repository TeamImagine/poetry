{"author":"章甫","id":64776,"strains":["仄仄仄○平仄仄，平平仄仄平○仄。","仄平仄仄仄○平，仄仄仄平平仄仄。","○平仄平平仄平，○平仄仄仄○平。","仄平平仄仄平仄，平仄仄○平平平。","平平仄仄平○仄，仄平平仄平平仄。","平平平仄仄平平，平仄仄平仄仄仄。","仄平仄仄平平○，○平仄仄平平平。","平平平仄仄平平，仄仄○平平仄○。"],"paragraphs":["病眼不禁黄土眯，尘缨屡费沧浪水。","晓窗笑语镜中人，但可置之岩穴里。","县官有田容我耕，收身已是太迟生。","醉眠牛背自安稳，山鸟惯听哦诗声。","经营小筑幽深处，借车欢喜移家去。","非公谁寄草堂赀，知我旧谙茆屋趣。","此心此地俱宽闲，从渠旷野多风寒。","灯前儿女话团栾，广厦期公千万间。"],"title":"移家谢赵再可"}
