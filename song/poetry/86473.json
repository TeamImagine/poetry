{"author":"韩淲","id":86473,"strains":["平仄仄平仄，平平○平平。","仄平平平平，平仄仄仄平。","仄仄平仄平，仄平仄平平。","平仄仄仄○，仄仄仄○平。","仄平仄仄平，仄仄平仄平。","仄仄仄○平，平仄仄平○。","仄平仄○○，平○○○平。","○○○平平，平平仄平○。","仄平平平平，仄仄仄仄平。","平平仄仄平，平仄仄平平。","平仄仄○仄，○平○仄平。","仄○平平平，仄仄平仄平。","仄仄平仄○，仄仄○○平。","平仄仄仄○，仄平平○平。","平仄平○○，平仄仄平平。","仄仄仄仄平，平仄平平平。"],"paragraphs":["风谊益零落，乌能论前修。","百年之江南，声利日夜流。","履道兄弟贤，几时已交游。","东里大父行，宿昔契分投。","伟乎竹隠高，俗但言句求。","可不拜其庐，何以记绸缪。","我衰尚三叹，微吟如殷忧。","传闻担簦趋，梅黄雨初收。","一襟清微风，步步紫翠浮。","舆篮试息肩，茅店板桥头。","村酒勿浪醉，回骖当熟筹。","所观书研真，所奉窗几幽。","岂比城府间，语嘿劳应酬。","肥遁理事长，故家文献优。","林密山更深，寻壑好经丘。","履道果再来，胥会诚良谋。"],"title":"次韵赵十"}
