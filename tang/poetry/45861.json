{"author":"王维","id":45861,"strains":["仄平仄平仄，仄仄平仄平。","平平仄○仄，仄仄○○平。","平平平平仄，○仄平平平。","仄仄仄平仄，仄仄平平平。","○平仄平仄，○仄平平平。","仄平○仄仄，平仄平平平。","仄仄仄平仄，平平仄仄○。","平仄仄平仄，平平仄平平。","平○○平仄，仄平仄仄平。","平平平仄仄，○仄仄平平。","仄仄平平平，平仄平○平。","仄仄仄平仄，仄仄平平平。","平平○仄仄，仄仄平平平。","平平仄○仄，○仄仄平○。","平○仄仄仄，仄仄○平平。","平平仄平仄，平仄平平平。","仄平平平仄，仄仄平平平。","仄平仄仄仄，仄仄平平○。"],"paragraphs":["少年客淮泗，落魄居下邳。","遨游向燕赵，结客过临淄。","山东诸侯国，迎送纷交驰。","自尔厌游侠，闭户方垂帷。","深明戴家礼，颇学毛公诗。","备知轻济道，高卧陶唐时。","圣主诏天下，贤人不得遗。","公吏奉𫄸组，安车去茅茨。","君王苍龙阙，九门十二逵。","群公朝谒罢，冠剑下丹墀。","野鹤终踉跄，威凤徒参差。","或问理人术，但致还山词。","天书降北阙，赐帛归东菑。","都门谢亲故，行路日逶迟。","孤帆万里外，淼漫将何之。","江天海陵郡，云日淮南祠。","杳冥沧洲上，荡漭无人知。","纬萧或卖药，出处安能期。"],"title":"送高适弟耽归临淮作"}
