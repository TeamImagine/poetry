{"author":"陆游","id":32857,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["送客沙头落日催，遥看重阁更同来。","清尊与闷都倾尽，倦马和诗总勒回。","憔悴远游悲骑省，豪华前事记章台。","归时灯火参差晚，自脱征衣拂帽埃。"],"title":"十二月十九日晚巫山送客归回望西寺小阁缥缈可爱遂与赵郭二教授同游抵夜乃还楚乡偶得长句呈二君"}
