{"author":"曹邺","id":27011,"strains":["○平仄○仄，平平仄○仄。","仄仄平仄仄，仄仄○平仄。","仄平仄仄仄，仄仄仄平仄。","仄平仄仄平，仄仄平○仄。","○仄○○仄，平○仄○仄。","仄仄平平平，仄平平仄仄。","仄○平仄仄，仄仄仄仄仄。","仄平仄仄平，仄仄仄仄仄。"],"paragraphs":["长河冻如石，征人夜中戍。","但恐筋力尽，敢惮将军遇。","古来死未歇，白骨碍官路。","岂无一有功，可以高其墓。","亲戚牵衣泣，悲号自相顾。","死者虽无言，那堪生者悟。","不如无手足，得见齿髪暮。","乃知七尺躯，却是速死具。"],"title":"蓟北门行"}
