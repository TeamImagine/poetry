{"author":"陆游","id":36859,"strains":["平平仄仄仄，仄仄仄仄平。","平平仄平平，仄仄仄平平。","平平仄平仄，仄平平○平。","仄仄仄仄仄，仄仄平○○。","平仄仄平平，仄平平仄平。","仄仄仄平仄，平平仄○平。","平平仄仄平，平仄平平平。","仄仄○仄仄，仄仄仄○平。"],"paragraphs":["玄云障落日，早得数刻凉。","寒泉洒门前，浴罢倚胡床。","蝉声晚逾壮，藕花凋更香。","啸咏忽已久，野色来苍苍。","新月淡无辉，大星森有芒。","水鸟亦归宿，飞鸣掠横塘。","人生各有时，何至终身忙。","抚髀三太息，坠露湿衣裳。"],"title":"门外纳凉"}
