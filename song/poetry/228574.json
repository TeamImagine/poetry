{"author":"释德洪","id":228574,"strains":["平平仄仄仄平仄，仄仄平平仄仄平。","平仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["才高自是万夫望，语妙人疑锦绣肠。","新事惊嗟入诗律，故交契阔付凄伤。","开书想见湖山好，他日悬知夜语长。","狱屋岂能埋宝剑，斗牛长觉射龙光。"],"title":"和济之通判日夜怀祖颖诸公"}
