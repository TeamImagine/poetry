{"author":"洪咨夔","id":99599,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平仄仄仄平平。","平平平仄平仄仄，仄仄平平仄仄平。"],"paragraphs":["剑外风烟老鬓华，归心更切独孤遐。","明知东郭非吾土，苦认西楼是我家。","万古声名供敝帚，九州意气付浮查。","同来蓬沓於潜女，一笑长歌陌上花。"],"title":"还自益昌道得张伯修诗次韵"}
