{"author":"曾丰","id":72598,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄仄平仄，平仄平平仄仄平。"],"paragraphs":["散客强名邑大夫，琴堂余暇北窗孤。","灯前夜雨无宁竹，枕上秋风有战梧。","悬望北音思射雁，满怀东道梦烹鲈。","白云一望二千里，羞听林间反哺乌。"],"title":"到义宁自夏至秋不得家书思亲谋归不遂"}
