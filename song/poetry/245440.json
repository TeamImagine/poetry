{"author":"张纲","id":245440,"strains":["仄平平仄平仄平，仄平仄平仄○○。","仄平仄仄仄仄仄，仄仄平平平仄○。","平平仄仄平仄平，平仄仄仄仄仄平。","仄仄平平仄平仄，平平？仄平仄平。","仄平平平平仄○，○平平仄仄平○。","仄○仄仄○平平，仄仄平○仄平仄。","平平仄仄平仄平，仄平平平○仄○。","平平仄平仄仄仄，○平仄仄平平平。","平平仄仄仄仄仄，平仄仄仄平仄仄。","仄平○仄仄平平，仄仄平平仄平仄。","平仄仄仄○仄平，平仄平○平仄仄。"],"paragraphs":["最宜为诰唐仲舒，上林子虚汉相如。","喜君万事懒着眼，独向文章情未疏。","家贫肯恋儋石储，船漏则已那复袽。","素志蹉跎雪侵鬓，青衫匍匐尘满裾。","可怜虞翻屯骨相，相逢呼我丈人行。","夜闻抵掌论开边，怒髪冲冠亦何壮。","鹴裘典尽终讳寒，忍寒悲歌行路难。","绨袍恐贻范叔怒，长篇忽拜乌丝阑。","辞章典要古所尚，余子碌碌何足仰。","愿君回笔颂皇猷，偃武修文答灵贶。","天子亟欲闻尽言，前席还应虚黈纩。"],"title":"次韵周伯谢绵袄长篇"}
