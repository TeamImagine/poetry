{"author":"周必大","id":50405,"strains":["仄仄平平仄，平平仄仄平。","仄平平仄仄，○仄仄平平。","仄仄平平仄，平平○仄平。","平平平仄仄，○仄仄平平。","仄仄平平仄，平平○○平。","仄○平仄仄，平仄仄平平。","平仄平平仄，平平仄仄平。","平○平仄仄，仄仄仄平平。","平仄平平仄，平平仄仄平。","仄平平仄仄，○仄仄平平。","平仄平平仄，○平仄仄平。","仄平平仄仄，平仄仄平平。","平仄平平仄，平平仄仄平。","平平平仄仄，仄仄仄平○。","平仄平平仄，平平仄仄平。","仄平平仄仄，仄○仄平平。","仄仄平○仄，平平仄○○。","平平○仄仄，仄仄仄平○。","仄仄平平仄，平平仄○平。","仄平平仄仄，仄仄仄平平。"],"paragraphs":["二圣仁无敌，元良敬有加。","一丁昌火运，三合聚皇家。","帝子初朱芾，天孙更绿车。","东储今启诵，重庆昔勋华。","异表温而厉，英辞正且葩。","日三朝蠖濩，明两照幽遐。","周鲍吾何嗜，齐蒿尔自邪。","金昭全粹质，玉裕绝纤瑕。","唐范刊讹谬，丘经辨等差。","处心宗淡泊，论乐鄙淫哇。","摛藻书盈轴，穿杨箭列靫。","共知文武备，频拜圣神嘉。","盘露清承掌，窗风冷度纱。","佳辰蓂四叶，乐岁粟千秅。","呈瑞芝生草，延年菊试花。","震维春不老，鹤禁寿无涯。","喜气均三殿，恩颁出正衙。","流香传御酒，七宝簇宫茶。","饤坐麟为脯，堆盘枣胜瓜。","子生同九月，鲁国谩多夸。"],"title":"庆东宫生辰二十韵"}
