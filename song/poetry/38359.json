{"author":"陆游","id":38359,"strains":["仄平仄平仄，仄○平仄仄。","平平平仄平，仄仄仄平仄。","平平仄平仄，仄仄仄平仄。","平平仄仄仄，平仄平仄仄。","平平平仄仄，平仄仄平仄。","○平○仄仄，仄仄仄平仄。","仄○仄仄仄，仄○平○仄。","平平平仄平，仄仄仄仄仄。"],"paragraphs":["老人畏添岁，每叹时序速。","今朝阳始生，在易得来复。","扶衰奉先祭，拜起赖童仆。","儿曹亦寿我，鱼兔随事足。","欢言为一醉，家酿及新熟。","占年当得稔，喜笑动邻曲。","冀从宿麦始，载重车折轴。","明年秋社时，处处餍酒肉。"],"title":"己未冬至"}
