{"author":"戴叔伦","id":6542,"strains":["平○平平仄，平○仄仄平。","平○平仄仄，仄仄仄平平。","仄仄平平仄，平平仄仄平。","仄○○仄仄，平仄仄平平。","○仄平平仄，平平仄仄○。","平平仄平仄，仄仄仄平平。"],"paragraphs":["文教通夷俗，均输问火田。","江分巴字水，树入夜郎烟。","毒瘴含秋气，阴崖蔽曙天。","路难空计日，身老不由年。","将命宁知远，归心讵可传。","星郎复何意，出守五溪边。"],"title":"渐至涪州先寄王员外使君纵"}
