{"author":"陈傅良","id":66247,"strains":["平平仄仄仄平平，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["居然是是亦非非，错处稠中定不疑。","万事过人旁袖手，一生从众自观颐。","肯为壮县虽尝试，略见周行已逆知。","尽日杜门佳客至，小槽亲校酒醇漓。"],"title":"挽宋岩老参议  其一"}
