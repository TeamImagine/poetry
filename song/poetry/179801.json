{"author":"王安石","id":179801,"strains":["仄平仄仄仄，仄平仄仄平。","平平平平仄，仄仄平平平。","仄平仄平平，仄平仄仄平。","平仄仄平仄，仄平平○平。","仄仄平仄平，仄仄仄仄平。","仄平仄仄平，○仄仄仄○。","仄仄仄仄平，仄平仄仄平。","仄仄仄仄平，仄○仄仄平。","平平仄仄仄，○仄仄仄平。","平平仄仄仄，仄仄仄仄仄。","○平仄仄仄，平仄平平平。","平平平仄○，仄仄平仄平。","仄平○平平，平仄仄仄平。","平平仄○仄，仄仄仄平平。","仄仄仄平仄，平平仄平平。","仄○仄平仄，○仄平平平。","平平仄平平，平仄平平平。","平仄仄仄平，平平仄平平。","仄仄仄平平，仄仄仄仄平。","平平仄仄仄，仄仄仄仄平。"],"paragraphs":["伯姬不见我，乃今始七龄。","家书无虚月，岂异常归宁。","汝夫缀卿官，汝儿亦搢𫄧。","儿已受师学，出蓝而更青。","女复知女功，婉嫕有典刑。","自吾舍汝东，中父继在廷。","小父数往来，吉音汝每聆。","既嫁可愿怀，孰如汝所丁。","而吾与汝母，汤熨幸小停。","丘园禄一品，吏卒给使令。","膏粱以晚食，安步而车𫐌。","山泉皋壤间，适志多所经。","汝何思而忧，书每说涕零。","吾庐所封殖，岁久愈华菁。","岂特茂松竹，梧楸亦冥冥。","芰荷美花实，弥漫争沟泾。","诸孙肯来游，谁谓川无舲。","姑示汝我诗，知嘉此林垌。","末有拟寒山，觉汝耳目荧。","因之授汝季，季也亦淑灵。"],"title":"寄吴氏女子"}
