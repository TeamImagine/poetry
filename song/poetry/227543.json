{"author":"唐庚","id":227543,"strains":["仄平仄平平仄仄，平平仄仄平平仄。","平○○仄仄○○，仄仄平平平仄仄。","平平平仄仄仄仄，仄仄平平平仄仄。","平平仄仄仄平仄，仄仄平平平仄仄。","仄○仄仄仄仄仄，仄仄平○仄平仄。","仄平仄仄仄平仄，仄仄仄○仄仄仄。","仄平仄仄仄平平，仄仄仄平○仄仄。","仄平仄仄仄仄仄，仄仄平○平○仄。","仄○平仄仄平仄，平仄仄○平仄仄。","仄平仄仄仄平平，平仄仄平○仄仄。"],"paragraphs":["去年雨多忧水潦，今年雨少忧枯槁。","都缘县政失中和，水旱年年勤父老。","前时云起雨欲落，夜半风来还一扫。","明朝引首望霄汉，屋上晨暾仍杲杲。","赋输百万未破白，簿脚何缘得勾倒。","上书自劾欲归去，老妇挽衣傍夺藁。","技穷往诉北山神，是夕沛然偿所祷。","稻畦罢亚势已活，竹里萧疏声更好。","故应神意闵孤拙，苟免岁中书下考。","便安杵臼伺秋成，云子满田行可𢭏。"],"title":"喜雨呈赵世泽"}
