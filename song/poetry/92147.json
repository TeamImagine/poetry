{"author":"释居简","id":92147,"strains":["仄平仄仄平平仄，仄平平仄○平仄。","仄平仄仄仄平平，仄仄○平仄平仄。","仄○仄仄仄仄平，仄仄平平平仄平。","仄平仄仄平仄仄，仄仄○仄○○平。","仄平平仄仄平仄，仄平仄仄平平仄。","仄仄平平○仄仄，○仄仄平仄○仄。"],"paragraphs":["末流蹈袭箕裘业，葛藤窠里深渔猎。","冷泉那畔激颓波，不怕长廊卷风叶。","小空绝乳气食牛，百步之威生电眸。","一声震怒风万壑，反睨其母如深雠。","只今无奈恶叉聚，掉头紫帽峰前去。","格外无人深领取，从上爪牙莫轻露。"],"title":"送定上人持钵"}
