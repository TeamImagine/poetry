{"author":"陈标","id":20309,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日日风吹虏骑尘，年年饮马汉营人。","千堆战骨那知主，万里枯沙不辨春。","浴谷气寒愁坠指，断崖冰滑恐伤神。","金鞍玉勒无颜色，泪满征衣怨暴秦。"],"title":"饮马长城窟"}
