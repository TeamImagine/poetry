{"author":"华岳","id":98908,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一年春事已差池，又见杨花贴水飞。","梁燕不忧惊午枕，箔蚕生怕误春衣。","景逢佳处须行乐，事到难时且式微。","幸有黄鸡并浊酒，且和风月醉柴扉。"],"title":"暮春述怀"}
