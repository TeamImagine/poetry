{"author":"李吕","id":30329,"strains":["平仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天地生成无用躯，青箱世业一愚儒。","几同海上屠龙术，空守岩前待兔株。","自信平生非木石，谁怜半世混泥涂。","幸逢点铁为金手，乞与投身造化炉。"],"title":"投赠钱侍郎端礼三篇  其三"}
