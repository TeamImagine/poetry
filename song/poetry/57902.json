{"author":"梅尧臣","id":57902,"strains":["仄平仄仄平，仄仄平○仄。","仄○仄平平，仄仄平仄仄。","平平仄○仄，平仄平仄仄。","仄平仄平平，平平平仄仄。","仄○平平仄，仄仄仄仄仄。","○平仄平平，○仄平仄仄。"],"paragraphs":["孰云北海鱼，乃与东溟异。","适闻达头干，偶得书尾寄。","枯鳞冒轻雪，登俎为厚味。","向来昧知名，渔官疑窃位。","有如臧文仲，不与柳下惠。","从兹入杯盘，应莫惭鲍肆。"],"title":"北州人有致达头鱼于永叔者素未闻其名盖海鱼也分以为遗聊知异物耳因感而成咏"}
