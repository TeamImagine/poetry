{"author":"方岳","id":127351,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一枕羲皇失午熇，久知吾道定寥寥。","客来且拨浮蛆瓮，事过真成覆鹿蕉。","野性从来便水石，此生自合老渔樵。","移床更入深云处，厥木惟乔厥草夭。"],"title":"次韵郑佥判  其四"}
