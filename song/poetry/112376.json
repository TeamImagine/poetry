{"author":"张咏","id":112376,"strains":["平平平仄仄，平○仄平平。","平仄仄平仄，平平仄仄平。","平平○仄仄，仄仄仄平平。","平仄平平仄，平平仄○○。","平○平平仄，仄仄仄平平。","平仄平平仄，平○仄仄平。","仄○平仄仄，仄仄仄平平。","仄仄平平仄，○○仄仄平。"],"paragraphs":["东南云物异，端正产贤人。","才大可高古，名雄始入秦。","文江横舫檝，艺圃刬荆榛。","民事忧偏切，金门老更亲。","天教任孤直，帝亦赏清贫。","功业荣书史，铨题洽缙绅。","苦闻辞禄绶，远拟访仙真。","却顾希颜者，迟留塞草春。"],"title":"上杨大谏"}
