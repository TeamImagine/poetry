{"author":"许及之","id":60902,"strains":["仄仄平○仄仄平，平平仄仄○平平。","仄平仄仄平平仄，仄仄平平仄仄平。","平仄仄○平仄仄，平平平仄仄平○。","平○仄仄平平仄，仄仄平平仄○仄。"],"paragraphs":["款乃声中自答酬，湖山迥阔冠吾州。","际天野色青环坐，照水岚光翠拥楼。","莲浦渺弥无路到，松亭依约有船留。","澄鲜近市翻堪恨，混碧能容数过不。"],"title":"清卿求作混碧楼额因赋唐律  其二"}
