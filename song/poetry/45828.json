{"author":"杨万里","id":45828,"strains":["仄平仄平仄仄○，平平仄平仄仄平。","○平平○平仄○，仄仄平平平仄平。","平仄平平仄平仄，仄平平仄仄○仄。","平平仄仄仄仄平，仄仄仄平平仄平。","仄仄平平平仄仄，○仄仄平仄仄仄。","仄平仄仄仄平平，仄仄平平○○仄。","仄○仄平仄仄仄平仄，仄平仄平平仄仄，仄仄仄仄平仄平。"],"paragraphs":["庾郎晚菘翡翠茸，金城土酥玉雪容。","如何俱堕瑶瓮中，却与醯鸡同閟宫。","金井银床水清泚，雪山冰谷盐轻脆。","秋风一月酿得成，字曰受辛非麹生。","太学儒生朝复暮，茹冷啜寒那可度。","十年雪汁冻蔬肠，一夜饥雷听更鼓。","不如瓮头吏部瓮头醒，一逢受辛还一醒，毕卓与尔同死生。"],"title":"咏齑"}
