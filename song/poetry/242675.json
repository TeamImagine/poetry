{"author":"李纲","id":242675,"strains":["仄仄○平○，○仄平平仄。","仄仄○仄平，仄平仄仄仄。","仄平仄平仄，平仄仄○仄。","平仄仄仄平，平仄平平仄。","平平仄○仄，仄仄平平仄。","仄仄仄平○，仄仄仄平仄。","仄○仄平平，○仄平仄仄。","○平仄仄平，仄仄仄平仄。","平平仄平平，平仄仄平仄。","仄○仄仄平，仄○平平仄。"],"paragraphs":["佛法如沧溟，深广初无底。","欲以蠡测之，望洋颡已泚。","我生乃虚幻，瀛渤一沤起。","安得具眼人，为发无生理。","丹霞古禅伯，一派曹溪水。","出岫或云行，遇坎亦渊止。","谛观古文诗，相识佳句里。","闻风欲见之，踊跃不能已。","丰岩距平津，飞锡片时耳。","愿将雪澡心，试听风生齿。"],"title":"次韵畴老赠丹霞三篇并寄丹霞以代简书 次自警示丹霞韵"}
