{"author":"白子仪","id":113115,"strains":["仄平平仄仄平平，平平平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["火云方炽又风薰，谁柅天边午日轮。","靖郭所生为贵子，灵均已死作忠臣。","朝衣耻立鸡争地，宾幄难量狗盗人。","休语前书忧喜事，浴兰角黍是良辰。"],"title":"端午书事"}
