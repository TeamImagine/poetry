{"author":"胡铨","id":16287,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["纷纷红紫勿相猜，自古骚人酷嗜梅。","皂盖折花怜老杜，黄梅时雨忆方回。","一生耐冻天怜惜，满世趋炎我独来。","桃李争春身老大，急须吟醉莫停杯。"],"title":"和林和靖先生梅韵  其五"}
