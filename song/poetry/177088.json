{"author":"司马光","id":177088,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄平平平仄，仄仄平平仄仄平。"],"paragraphs":["文武从容两有余，公槐将幕往来居。","已安四海如三杰，欲散千金比二疏。","今日监边亲跪毂，佗年入殿赐乘车。","武侯暂为苍生起，长忆隆中卧旧庐。"],"title":"和始平公郡斋偶书二首  其一"}
