{"author":"裘万顷","id":85239,"strains":["仄平平仄仄平平，仄仄平平仄仄仄。","仄仄仄平平仄仄，平平平仄仄平平。","仄平仄仄仄平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["麦苗堆绿菜花黄，一簇人家古道傍。","酒熟不妨邀里巷，年丰赢得事农桑。","世情只说宦游好，客里那知归兴长。","我有平生蓑笠在，钓丝何日理斜阳。"],"title":"玉山道中时赴掌故之命"}
