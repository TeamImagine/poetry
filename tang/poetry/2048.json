{"author":"陈季","id":2048,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，○○仄仄平。","平○○仄仄，仄仄仄平平。","仄仄平平仄，平平仄仄○。","平平平仄仄，仄仄○平平。"],"paragraphs":["南国商飙动，东皋野鹤鸣。","溪松寒暂宿，露草滴还惊。","欲有高飞意，空闻召侣情。","风间传藻质，月下引清声。","未假抟扶势，焉知羽翼轻。","吾君开太液，愿得应皇明。"],"title":"鹤警露"}
