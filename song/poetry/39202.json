{"author":"陆游","id":39202,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["乃祖身兼将相崇，诸孙玉立有家风。","此郎己复尘埃外，它日相期气类中。","行己勤勤须自省，读书亹亹要新功。","果能哮吼如狮子，一瓣香应嗣放翁。"],"title":"吕氏子夔郎求诗"}
