{"author":"陈普","id":161546,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["朱弦声奏彻云清，有客沉吟倚柱听。","遗响一时存楚曲，断魂千载写湘灵。","珠随明月生沧海，船挟悲风过洞庭。","弦索无言胶柱倒，遥遥江上数峰青。"],"title":"鼓瑟  其二"}
