{"author":"李白","id":56286,"strains":["仄平平平○，平仄平平平。","平平平仄仄，○仄平平平。","○仄仄平仄，仄平平平平。","平仄平仄仄，仄平仄○平。","仄仄○○仄，平平平仄平。","仄仄仄平仄，平平仄平平。","○平○平仄，○仄平仄平。","平仄仄平仄，仄平平平平。","仄仄仄仄仄，平平仄仄○。","平○仄平仄，仄仄平平平。"],"paragraphs":["谢公之彭蠡，因此游松门。","余方窥石镜，兼得穷江源。","将欲继风雅，岂徒清心魂。","前赏逾所见，后来道空存。","况属临泛美，而无洲渚喧。","漾水向东去，漳流直南奔。","空蒙三川夕，回合千里昏。","青桂隐遥月，绿枫鸣愁猿。","水碧或可采，金精秘莫论。","吾将学仙去，冀与琴高言。"],"title":"入彭蠡经松门观石镜缅怀谢康乐题诗书游览之志"}
