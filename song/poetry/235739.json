{"author":"程俱","id":235739,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["十上宁嗟老此生，长年终得似河清。","良金熟练精英在，古剑磨光星斗明。","伏枥向来犹壮志，据鞍他日想腾声。","当时谁出菑川右，充选何劳固请更。"],"title":"和王给事易简殿试举人五首 试特奏名"}
