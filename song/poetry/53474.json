{"author":"项安世","id":53474,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["一番新火试新茶，又向方桥记岁华。","草色前头见江树，桑林多处是人家。","拓开白鸟天边眼，背尽红尘脚底沙。","临老不知来几度，只看豆麦不看花。"],"title":"上冢还过方桥"}
