{"author":"王质","id":63738,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["主人乞我短窗明，推挽清风堕两楹。","千里坐安双脚稳，万金难买一轩清。","扫除旧念无遗恨，收拾新工上短檠。","幸有诸郎共料理，紧催灯火赴功名。"],"title":"西斋落成呈荣茂世"}
