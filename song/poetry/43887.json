{"author":"范成大","id":43887,"strains":["仄平平平仄仄平，仄平○仄仄仄仄。","平平仄仄平仄平，平仄平平平仄仄。","平仄平平仄仄平，仄平○仄平平仄。","○平平仄仄平平，仄仄平平平仄仄。"],"paragraphs":["合江亭前送我来，合江县里别我去。","江流好合人好乖，明日东西南北路。","千里追随不忍归，一杯重把知何处。","临岐心曲两茫然，但祝频书无别语。"],"title":"谭德称杨商卿父子送余自成都合江亭相从至泸南合江县始分袂水行逾千里作诗以别"}
