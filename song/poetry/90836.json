{"author":"韩琦","id":90836,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平仄仄，平仄平平仄仄平。"],"paragraphs":["尺雨滂然涤旱灾，行田因得过家来。","催成禾黍拖泥秀，长就枌榆揭冻栽。","三组不矜聊问俗，一廛虽陋且容杯。","郊原跃马都忘病，随目山川气象开。"],"title":"观稼二首  其一"}
