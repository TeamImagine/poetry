{"author":"陆游","id":32707,"strains":["○仄平仄平平平，平平平○仄仄平。","平平仄仄仄仄平，仄平仄仄平平平。","仄平平平平仄仄，平仄仄仄仄仄平。","平平平平仄平仄，平仄平仄平平平。","平平平仄仄平仄，平仄平仄平平平。","平○平仄仄仄仄，仄仄平仄○平平。","仄平仄仄仄平仄，平平○平平仄平。","仄平仄仄仄仄○，仄仄平仄平平平。","仄仄仄仄仄平仄，平仄平仄平平平。","仄平仄仄仄仄仄，仄仄仄仄○平○。"],"paragraphs":["隋日昏曀东南倾，雷塘风吹草木腥。","平时但忌黑色儿，不知乃有虬髯生。","晋阳龙飞云滃滃，关洛万里即日平。","东征归来脱金甲，天策开府延豪英。","琴书闲暇永清昼，簪履光彩明华星。","高参伊吕列佐命，下者才气犹峥嵘。","但余一恨到千载，高阳缪公来窜名。","老奸得志国几丧，李氏诛徙连孤婴。","向令亟念履霜戒，危乱安得存勾萌。","众贤一佞祸尚尔，掩卷涕泪临风横。"],"title":"题十八学士图"}
