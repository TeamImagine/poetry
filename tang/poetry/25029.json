{"author":"薛能","id":25029,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["出去归来旅食人，麻衣长带几坊尘。","开门草色朝无客，落案灯花夜一身。","贫舍卧多消永日，故园莺老忆残春。","蹉跎冠盖谁相念，二十年中尽苦辛。"],"title":"春日旅舍书怀"}
