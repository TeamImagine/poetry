{"author":"董嗣杲","id":154403,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["汀沙如雪水无声，舟倚蒹葭雁不惊。","霜气隔篷才数尺，斗杓插地已三更。","抛书枕畔怜儿子，看剑镫前慨友生。","尚有乘桴无限意，催人揺橹转江城。"],"title":"舟宿湖口  其一"}
