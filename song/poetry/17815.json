{"author":"吴芾","id":17815,"strains":["仄平仄仄平，○仄平平仄。","仄仄仄平平，平仄○平仄。","平○仄平平，仄仄仄平仄。","仄仄平平平，○仄仄平仄。","仄平○仄平，仄仄平平仄。","○仄仄平平，仄仄仄仄仄。","仄平平仄平，仄仄仄仄仄。","仄仄仄○○，平平仄○仄。","仄仄仄仄平，仄仄平仄仄。","仄仄仄平平，平平仄○仄。","平平仄仄平，平平仄平仄。","仄仄平平仄，仄仄○平仄。","仄○仄○平，仄平平仄仄。","仄仄仄平平，仄平○仄仄。","仄仄仄仄平，仄○仄平仄。","平平平仄平，○平平仄仄。","平平仄平平，仄仄仄仄仄。","平仄仄平平，仄仄平平仄。","仄平○○平，仄仄○仄仄。","仄仄平仄平，仄平○仄仄。","○仄平○平，仄仄仄仄仄。","平仄仄○平，仄○平仄仄。","仄仄平仄平，仄平平仄仄。"],"paragraphs":["剑池有逸人，过我谈名理。","自谓出嚣尘，知足更知止。","高标拂烟云，雅志在山水。","既作陶渊明，且慕赤松子。","我方闻绪余，固已生欢喜。","正欲叩渊源，独恨未暇耳。","忽云桐柏山，此去甚密迩。","拟一往其间，寻真访遗址。","不久便可还，毕此玄妙旨。","一去寂无音，逢人问行李。","人言不复来，征车已西指。","反把游山屐，去踏长安市。","似闻稍留连，尚稽归故里。","未免傍人门，乞怜应忍耻。","纵使得美官，所丧亦多矣。","嗟哉人学仙，如君能有几。","冥鸿合高翔，不谓事乃尔。","徒有懒窝名，却入旋窝里。","始知听空言，未若观素履。","意者天爱君，要君行处是。","虑或成沈迷，败道自此始。","聊复小挠之，欲其全暮齿。","庶发坚固心，永无尘念起。"],"title":"寄季元集"}
