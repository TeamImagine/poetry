{"author":"虞俦","id":62259,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["珍重黄堂遗送来，淮南未数小山才。","分从月里双株在，趁得风前一笑开。","秋著屏帏蟾弄影，春生酒面蚁浮杯。","姮娥自与花为约，不爱人间羯鼓催。"],"title":"和吴守韵送木犀"}
