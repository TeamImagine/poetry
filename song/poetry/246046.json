{"author":"张守","id":246046,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["度岭三年叹陆沉，一抛城市洗尘襟。","雷霆激石泉声怒，烟雨埋云树色深。","食肉向无编贝齿，忧时空有未灰心。","露门劝讲高华地，倦鸟终当返故林。"],"title":"被召赴经筵途中偶成"}
