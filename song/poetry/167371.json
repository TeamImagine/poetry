{"author":"陈深","id":167371,"strains":["仄仄平平平，平平仄平仄。","平平仄平仄，仄仄○仄仄。","平○仄平平，仄仄平仄仄。","平平仄平仄，仄仄○仄仄。","平平平仄仄，平仄平平仄。","平平仄平仄，平仄○平仄。","平○平仄仄，仄仄平仄仄。","平平仄○仄，仄仄平仄仄。","平平平仄○，平仄平仄仄。","平平仄平仄，平仄平平仄。","○平平仄平，○平仄○仄。"],"paragraphs":["有桂生祇园，团团拥旌盖。","灵根挺盘错，翠色深晻蔼。","疑从鹫峰移，迥与峨石对。","商飚动阊阖，夜气凝沆瀣。","清芬弥六合，芳意函纤芥。","华飘广寒府，金布如来界。","天空氛翳灭，冏冏凉月挂。","幽人夜禅起，净想须脱解。","清游时独行，真赏聊自爱。","妍华易销落，徒抱贞心在。","苍鸾宁复来，临风发深慨。"],"title":"重玄寺旃檀林桂花"}
