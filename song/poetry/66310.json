{"author":"楼钥","id":66310,"strains":["平平○平平，平仄仄平仄。","○○仄平仄，平仄仄○仄。","平平平仄平，○○仄平仄。","平平○平平，平仄平平仄。","仄平平○平，平平仄○仄。","平○平仄平，仄仄仄○仄。","仄平仄仄平，仄仄仄平仄。","仄仄仄○平，平平仄平仄。","平平仄平仄，○平仄平仄。","平○平仄仄，仄仄仄平仄。","仄仄仄平平，○仄仄仄○。","仄平仄仄平，仄仄平仄仄。","○仄仄仄仄，仄仄○平○。","仄○平仄平，平仄仄平仄。"],"paragraphs":["平生临平山，知诵藕花句。","轻帆几来往，山色澹如故。","宁知千万峰，中间著佳趣。","萧萧苍髯翁，为指花城路。","我来春正浓，天寒日将暮。","云深锺呗鸣，自喜得胜具。","缅怀玉局仙，老笔扫朝雾。","玉槊俨相持，珠旒竟何所。","惟余渥洼水，苍龙角牙露。","人间翻覆手，烈日变烟雨。","俗子眩炎凉，三四错赋芋。","道人笑视之，万化随所遇。","深坐十笏地，一息了千虑。","个中谁得知，幽鸟背人去。"],"title":"宿佛日山"}
