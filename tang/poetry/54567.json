{"author":"万楚","id":54567,"strains":["平仄仄仄仄平平，仄仄平平仄仄平。","平仄仄○平仄仄，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄仄平仄仄平平。"],"paragraphs":["西施谩道浣春纱，碧玉今时鬬丽华。","眉黛夺将萱草色，红裙妒杀石榴花。","新歌一曲令人艳，醉舞双眸敛鬓斜。","谁道五丝能续命，却令今日死君家。"],"title":"五日观妓"}
