{"author":"杜范","id":105246,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["宰士当年棣萼情，世科心许白头登。","诗书早已传家学，场屋谁知负夜灯。","老矣尚余英气在，嗟哉独慕善人称。","一经分付曾何憾，看取于门自此兴。"],"title":"挽黄修职"}
