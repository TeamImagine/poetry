{"author":"强至","id":182705,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["四照梨花一色中，他时珍赏有雌雄。","高牙就景开芳宴，皓齿停歌诵正风。","乐极光阴穷日御，诗成造化夺春工。","佳辰不禁祇园火，林杏兼然万点红。"],"title":"和司徒侍中壬子寒食会压沙寺诗二首  其一"}
