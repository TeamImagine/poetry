{"author":"李昭玘","id":225599,"strains":["平平平仄仄平平，仄仄平平仄仄仄。","仄仄平平仄平仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["青云初上万人看，中路摧颓铩羽翰。","一日驰声动黄阁，几回飞梦绕长安。","翩翾丹凤来天上，寂寞双松倚岁寒。","自笑白头冠尚在，十年尘土不堪弹。"],"title":"送次膺赴诏二首  其二"}
