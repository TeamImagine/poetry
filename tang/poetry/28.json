{"author":"太宗皇帝","id":28,"strains":["平平仄平仄，平仄仄平平。","仄平○仄仄，○仄仄平○。","平仄○○仄，○平○仄平。","仄平平仄仄，○○仄平平。","仄仄平○仄，平平仄仄○。","平平仄○仄，平仄仄平○。","仄平平仄仄，平平仄仄○。","平平平仄仄，仄仄仄平平。","平平○仄仄，仄仄仄平平。","○平平仄仄，平仄○平○。"],"paragraphs":["披襟眺沧海，凭轼玩春芳。","积流横地纪，疏派引天潢。","仙气凝三岭，和风扇八荒。","拂潮云布色，穿浪日舒光。","照岸花分彩，迷云雁断行。","怀卑运深广，持满守灵长。","有形非易测，无源讵可量。","洪涛经变野，翠岛屡成桑。","之罘思汉帝，碣石想秦皇。","霓裳非本意，端拱且图王。"],"title":"春日望海"}
