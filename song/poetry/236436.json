{"author":"郑望之","id":236436,"strains":["平平平仄仄平平，仄仄平平仄仄○。","仄仄仄平平仄○，○○平仄仄平平。","仄○平仄仄平仄，○仄平平○仄平。","仄仄平平平仄仄，仄平仄仄仄○平。","仄○仄仄仄平平，仄仄平平仄仄平。","○仄平平平仄仄，平平仄仄仄平平。","平平平仄○平仄，○○平平仄仄平。","平仄○平平仄仄，平平平仄仄平平。"],"paragraphs":["熙陵尝赋钓鱼篇，意属磻溪旧所传。","治世代天今六相，中兴扶日跨群贤。","已栽桃李满天下，更卜林泉占海边。","不似东山携妓女，一觞一咏度长年。","一从奉得去年书，报道江山已定居。","应料于今台岳畔，还同自昔辋川图。","君臣终始如公少，将相声名自古无。","何日雍容陪杖屦，松风山径竹篮舆。"],"title":"建炎丞相成国吕忠穆公退老堂"}
