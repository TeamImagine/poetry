{"author":"李彭","id":233339,"strains":["仄仄平平仄仄平，平平仄仄仄平平。","仄平平仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["别去鹧鸪思日寒，书来鹎𫛥语林端。","我怀求仲径方扫，君向山阴兴已阑。","细读清诗如艶雪，何时痛饮剧奔湍。","悬知作草非卖菜，要自心期礼数宽。"],"title":"寄抚州谢幼槃"}
