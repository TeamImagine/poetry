{"author":"柴望","id":137271,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["一去山阴一冉溪，如何还只恁分携。","雨无聊赖人无寐，水又潺湲鸟又啼。","明日不知君上马，中宵谁与共闻鸡。","去时应有兰亭句，为我临池援笔题。"],"title":"送马太初之越"}
