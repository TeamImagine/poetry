{"author":"陆游","id":39204,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["酒尽知难折简呼，出门仍苦要人扶。","残梅委地香谁惜，归雁穿云远欲无。","日落牛羊犹被野，农闲畚锸正开湖。","还家寂寞西窗晚，旋燎枯枝拥地炉。"],"title":"晚步湖堤归偶作"}
