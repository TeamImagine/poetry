{"author":"韦骧","id":191157,"strains":["平平平平仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["峥嵘仪貎国辉光，曾与明堂作栋梁。","颛面钜藩方偃息，间生英气忽飘扬。","文章绝笔星辰晦，德业遗芳简册香。","不以修龄畀贤杰，伤嗟无处问苍苍。"],"title":"张大资挽词  其一"}
