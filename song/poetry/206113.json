{"author":"黄大临","id":206113,"strains":["仄仄平平平仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["尺五攀天天惨颜，盐烟溪瘴锁诸蛮。","平生梦亦未尝处，闻有鸦飞不到山。","风黑马嘶馿瘦岭，日黄人度鬼门关。","黔南此去无多远，想在夕阳猿啸间。"],"title":"题哥罗驿竹枝词"}
