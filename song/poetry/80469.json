{"author":"周震","id":80469,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["飞廉怒息海天明，十里篮舆出劝耕。","陇麦低头须雨意，林花仰面笑春晴。","熙寮连辔勤因事，父老传杯识至情。","及物无功惭窃廪，丰年有愿是忠诚。"],"title":"春月劝农至华林寺"}
