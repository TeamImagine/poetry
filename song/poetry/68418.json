{"author":"唐询","id":68418,"strains":["仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["禅客居山患不深，五峰幽绝杳难寻。","门前流水朝还暮，堂下闲云古复今。","月色有时依宴坐，秋声随处伴讴吟。","期师便作终焉计，忍负平生物外心。"],"title":"寄五峰谏长老"}
