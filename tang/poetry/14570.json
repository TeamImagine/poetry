{"author":"元稹","id":14570,"strains":["仄平平仄仄平平，平仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["越州都在浙河湾，尘土消沈景象闲。","百里油盆镜湖水，千峰钿朵会稽山。","军城楼阁随高下，禹庙烟霞自往还。","想得玉郎乘画舸，几回明月坠云间。"],"title":"送王十一郎游剡中"}
