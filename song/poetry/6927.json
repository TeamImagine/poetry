{"author":"李若水","id":6927,"strains":["仄仄平平平，仄仄平平仄。","○平○仄平，仄仄平平仄。","平平仄仄仄，仄仄平平仄。","仄平平仄○，平仄平平仄。","仄仄平仄仄，平仄仄平仄。","○平平仄平，平平仄平仄。"],"paragraphs":["吊古怀骚人，接辔黄榆路。","疏风吹广原，马首飞埃度。","荒祠止道旁，古木寒鸦聚。","入门烟素横，虚壁丹青污。","再拜休庑下，追诵补亡句。","兴余归袖翻，低云挂秋暮。"],"title":"谒束先生庙"}
