{"author":"白居易","id":15448,"strains":["仄仄平仄平，平平仄○仄。","平平仄平仄，仄仄平仄仄。","平平仄仄仄，仄仄平平仄。","平仄仄平平，平○仄平○。","平○仄仄仄，平仄平仄仄。","仄仄仄平平，平○仄平仄。","仄平平仄仄，仄仄○平仄。","仄仄平平平，平平平平仄。"],"paragraphs":["蔼蔼江气春，南宾闰正月。","梅樱与桃杏，次第城上发。","红房烂簇火，素艳纷团雪。","香惜委风飘，愁牵压枝折。","楼中老太守，头上新白发。","冷澹病心情，暄和好时节。","故园音信断，远郡亲宾绝。","欲问花前尊，依然为谁设。"],"title":"花下对酒二首 一"}
