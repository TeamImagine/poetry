{"author":"范浚","id":15842,"strains":["平仄○仄平○平仄仄平，平平仄仄平平平。","仄平仄仄仄仄仄，仄仄仄仄○○平。","平平平仄平平仄，仄仄○○仄平仄。","仄平仄仄仄平平，仄仄仄平平仄仄。","仄平○仄平○平，仄平平平平○平。","平○平仄仄仄仄，仄○平仄○平平。","仄○仄仄平平仄，仄○仄仄平平仄。","仄平平仄仄平○，仄仄平平平平仄。","仄○平仄平平平，○平平平平仄平。","○平平仄平平仄，仄仄平平仄仄平。"],"paragraphs":["君不闻汉时遗荣两大夫，群公祖道倾京都。","去尘寂寞绝继踵，但见画手空传图。","君今心事能超古，早束衣冠挂神武。","掉头不待迫悬车，广受视君知孰愈。","世人分著金笼头，或贪微名鱼中钩。","宁如君脱宦海去，饱看遥碧临清流。","似闻远目增明处，宛如画出城南句。","款门何日赴幽期，坐挹云岑为君赋。","想当遐瞩穷天垠，吟怜修眉浓绿新。","应嗤争利推车客，不惜青山碾作尘。"],"title":"寄题钱伯茂致政奉议遥碧轩"}
