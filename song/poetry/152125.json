{"author":"方一夔","id":152125,"strains":["仄仄仄平仄，仄仄仄仄平。","平○仄平平，仄仄平○平。","仄仄平平平，平平仄○平。","平平平○仄，平仄平仄平。","○○仄○仄，仄仄仄平平。","平平仄仄仄，仄仄平平○。","平平仄仄仄，○仄平仄平。","平平平平仄，○仄平平○。"],"paragraphs":["浊水岂无月，水浊不受光。","君看此孤蟾，出入天中央。","遍满千家门，徘徊度回廊。","由来谁分璧，招我昏暗场。","空庭澹相对，湛湛肺肝凉。","浮云绝点翳，宝此光明王。","天高万籁寂，参斗低复昂。","人生何时毕，收拾还穹苍。"],"title":"续感兴二十五首  其五"}
