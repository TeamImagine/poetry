{"author":"李之仪","id":205562,"strains":["仄仄仄○仄仄平，仄仄平仄平平平。","仄平仄仄○仄平，仄仄仄仄平平平。","仄平仄仄平平平，仄平仄仄平仄平。","仄仄平仄平仄平，仄平○平仄平平。","平平仄仄平平平，仄仄仄仄平仄平。","仄仄○仄仄仄平，仄平仄平平仄○。","仄仄仄仄平平平，仄仄仄平仄平平。","仄仄仄仄仄○○，仄平仄仄平平平。","仄平仄仄平平平，仄仄仄平平仄平。"],"paragraphs":["一日几回撚白须，我本于世非葭莩。","奈何寸沫长自濡，起倒不供须人扶。","眼前扰扰嘈笙竽，况于得失随有无。","鼠壤狼籍多弃余，史云空悲釜生鱼。","抓搔世垢清肌肤，愈下愈拙真挈壶。","爱极并爱屋上乌，古诗有之今辄如。","不愿百尺腾龟趺，不愿去为在泾凫。","只愿卒岁眼长淤，百无所见常踟蹰。","出门擿埴寻君居，万里付于千里驹。"],"title":"撚须寄傅子渊"}
