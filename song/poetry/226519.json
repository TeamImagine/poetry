{"author":"谢逸","id":226519,"strains":["平平平平平，仄○平平仄。","平平○平平，仄仄仄平仄。","仄仄仄仄平，仄平平仄仄。","平仄平仄平，仄仄仄○仄。","仄○仄平平，仄仄仄平仄。","平平平仄平，仄仄仄○仄。","○平仄仄平，平仄仄仄仄。"],"paragraphs":["吾家阿连诗，美如青精饭。","君尝从之游，賸馥润青简。","我老世所憎，百推无一挽。","君独频叩门，问我句中眼。","此行赴功名，旧习暂锄铲。","霜清山驿寒，酒醒夜闻雁。","挑灯诵我诗，聊供一笑莞。"],"title":"送吴秀才赴辟廱"}
