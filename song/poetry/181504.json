{"author":"王安石","id":181504,"strains":["仄仄平平仄，平仄平○○。","平仄○平仄，平仄平平平。","仄平平○平，仄仄平○○。","仄平平平平，仄仄平平平。","平平仄仄仄，仄仄平平平。","平仄仄仄仄，平仄平○平。","平平仄平仄，仄仄平平○。","平仄仄平平，平平仄平平。","仄仄仄仄仄，平平仄平平。","○平平平仄，平仄平仄平。","仄仄仄○仄，平○○仄平。","仄仄平仄平，仄○仄平平。"],"paragraphs":["我爱铜官好，君实家其间。","山水相萦萃，花卉矜春妍。","有鸣林间禽，有跃池中鲜。","叶山何嗟峨，秀峙东南偏。","峰峦日在望，远色涵云边。","宾客此遴集，觞饮常留连。","君家世儒雅，子弟清风传。","前日辟书堂，名之曰逢原。","有志在古道，驰情慕高贤。","深哉堂名意，推此宜勉{旗斤=舟}。","木茂贵培本，流长思养源。","左右无不宜，愿献小诗篇。"],"title":"胡氏逢原堂"}
