{"author":"宋祁","id":24004,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄仄平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["再分铜虎滞侯藩，别后兼闻素领繁。","契阔不成騑服马，急难空念脊令原。","壮心干镆年年钝，世路风波衮衮翻。","缰锁虚名应只尔，早同私驾老邱樊。"],"title":"寄公序兄资政给事"}
