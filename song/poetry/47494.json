{"author":"杨万里","id":47494,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["桂叶揉青作麹投，鹿蹄煮醁趁凉𥬠。","落杯莹滑冰中水，过口森严菊底秋。","玉友黄封犹退舍，齑汤蜜汁更输筹。","野人未许传醅法，剩买双缾过别州。"],"title":"夜宿房溪饮野人张珦家桂叶鹿蹄酒其法以桂叶为餠以鹿蹄煮酒酿以八月过是则味减云"}
