{"author":"杜范","id":105072,"strains":["仄○仄仄平，平仄平○平。","平○仄仄平，仄仄仄仄○。","仄平平仄仄，仄仄平平平。","平仄仄仄平，平平仄平平。","仄仄平仄仄，仄仄平平平。","仄仄平仄仄，仄仄仄平平。","仄仄仄仄仄，平平仄平平。","仄平平仄仄，平○仄平平。","仄仄仄仄仄，○仄平仄平。","仄仄仄○仄，仄仄○仄平。","平仄仄平仄，仄平平仄平。","平平仄仄平，平仄平平平。","仄仄○平平，仄仄平仄平。","平平仄仄仄，平仄仄仄平。","○平仄平仄，仄平仄○平。"],"paragraphs":["我闻抱膝翁，高卧南中庐。","方其未遇时，邈若与世疏。","起来扶汉业，肉骨成丰腴。","青简万世名，寒窗一编书。","出处宁异辙，此道诚非迂。","懒老天下士，被褐尚穷居。","负米供一饱，晨昏撷园蔬。","自知身有待，宁论食无鱼。","博洽贯万理，收拾归一途。","翰墨泻三峡，意气横九衢。","才大用宁小，道肥身不臞。","勋名会有时，天意非人图。","璧玉藏名山，抱璞初不渝。","良工一顾盼，光彩照路隅。","看君策駉马，愿言刈其刍。"],"title":"戊辰冬和汤南万韵  其一"}
