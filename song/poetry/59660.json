{"author":"陈造","id":59660,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平时莲实吾羊枣，日饫甘寒不自疑。","病恐伤生严食事，居多节口甚婴儿。","舌融沆瀣诗能说，手掬珠玑我属思。","对酒移风劳想像，静看千柄泛前池。"],"title":"次韵杨宰食莲戏作  其一"}
