{"author":"乔知之","id":34319,"strains":["仄仄平平仄，平仄仄平平。","平平平仄仄，仄○仄平平。","仄平平仄仄，仄仄平○平。","平仄平○仄，平平仄仄○。","平平仄仄仄，平仄仄平平。","仄仄平○仄，仄仄仄平平。"],"paragraphs":["妾本丛台右，君在雁门陲。","悠悠淇水曲，彩燕入桑枝。","不因媒结好，本以容相知。","容谢君应去，情移会有离。","还君结缕带，归妾识成诗。","此物虽轻贱，不用使人嗤。"],"title":"弃妾篇"}
