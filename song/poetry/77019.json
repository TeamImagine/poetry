{"author":"李商叟","id":77019,"strains":["○仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平○。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","○○平仄仄，平仄仄平○。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，○仄仄平平。","仄仄○○仄，平平仄仄平。","平平平仄仄，○仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，○仄仄平平。","仄仄○平仄，平○仄仄平。","仄平平仄仄，仄仄仄平平。","○仄○平仄，平平仄仄平。","平平平仄仄，仄仄仄○仄。","仄仄平平仄，仄平仄仄平。","平平平仄仄，平仄仄平平。","仄仄○平仄，平平仄仄平。"],"paragraphs":["昭代群龙用，名家奕世昌。","储精生辅佐，挺秀诞忠良。","郁郁充闾瑞，荧荧照室祥。","莲花雄址峻，竹箭庆源长。","硕德宜廊庙，英材命栋梁。","公清凌灏气，严肃厉秋霜。","宝运符千载，威名赡八荒。","量陂吞玉海，言派泻银潢。","功业彝章显，谋猷棣萼芳。","检身金井洁，落节翠螭骧。","列郡依仁牧，千英服智囊。","精忠裨主圣，膏泽致时康。","邓禹重兴汉，汾阳再造唐。","公心平国是，勠力振朝纲。","斧钺安南服，威棱振北疆。","温恭谦节著，仁惠德风扬。","鸑鷟金昆盛，貔貅虎旅强。","望风辞印绶，当路悚豺狼。","电扫除妖孽，雷驱息叛亡。","一心仁以厚，五福寿而臧。","论议留青简，勋庸纪太常。","鸿恩非易报，盛德固难忘。","便合持枢极，那容著海乡。","庄椿祈不老，辽鹤𥩟来翔。","愿向中书府，年年荐寿觞。"],"title":"寿辛太尉"}
