{"author":"赵蕃","id":74844,"strains":["平仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平平仄，平平仄仄仄平平。","仄平仄仄平平仄，仄仄仄仄平仄平。"],"paragraphs":["南浦维舟初拜公，五谿随牒限趋风。","问途欲假移官见，倾听讙闻召节东。","不但朝阳徯鸣凤，正思御史昔乘骢。","我曹意见非黎庶，大庇要令天下同。"],"title":"送京运使赴召二首  其一"}
