{"author":"刘希夷","id":34360,"strains":["平平平仄平平仄，平平平仄平平仄。","仄平平仄平平仄，平仄仄○仄平仄。","仄平仄仄仄平平，平平○平仄仄平。","仄平平仄平平仄，仄平平仄仄平平。","仄仄平平平仄仄，仄平平仄仄平平。","平平仄仄仄平平，平平平仄平仄仄。","仄仄平平仄仄仄，平平仄平平仄平。","平仄平○平仄仄，平平仄仄仄平平。","平仄平平仄仄仄，平平平仄仄平○。","仄平平平平仄仄，仄仄平仄平○仄。","仄仄○平仄仄平，仄平平仄○○仄。","仄平○仄仄○○，仄平平平仄仄平。","仄仄平平平仄仄，平○平仄仄平平。","仄平平仄平平仄，平平仄仄仄平平。"],"paragraphs":["天津桥下阳春水，天津桥上繁华子。","马声回合青云外，人影动摇绿波里。","绿波荡漾玉为砂，青云离披锦作霞。","可怜杨柳伤心树，可怜桃李断肠花。","此日遨游邀美女，此时歌舞入娼家。","娼家美女郁金香，飞来飞去公子傍。","的的珠帘白日映，娥娥玉颜红粉妆。","花际裴回双蛱蝶，池边顾步两鸳鸯。","倾国倾城汉武帝，为云为雨楚襄王。","古来容光人所羡，况复今日遥相见。","愿作轻罗著细腰，愿为明镜分娇面。","与君相向转相亲，与君双栖共一身。","愿作贞松千岁古，谁论芳槿一朝新。","百年同谢西山日，千秋万古北邙尘。"],"title":"公子行"}
