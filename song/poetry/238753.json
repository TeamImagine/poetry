{"author":"陈克","id":238753,"strains":["平平平平平，○平仄平平。","平平仄仄平，仄仄平仄平。","仄仄仄平仄，平平仄平平。","平仄平仄仄，平平仄平平。","仄平平仄平，仄仄平平平。","平平仄平仄，仄仄平仄○。","○平仄仄仄，仄仄○平平。","○○○○平，仄仄平平平。","平平仄平仄，仄仄○平平。","平○仄仄仄，平仄仄仄平。"],"paragraphs":["神仙何时开，中虚仰萦盘。","呀然九地低，怪此天壤宽。","窈窅辟琼户，璁珑缀珠鬘。","阴道差险绝，真形谢雕剜。","阆风安在哉，突兀浮云端。","天高鬼神恶，欲往良独难。","空飞遽未暇，穴处如何安。","相将三重茅，势面玄都坛。","仙田满嘉植，玉彩长阑干。","心空腹自实，宁计米盐残。"],"title":"游善权山留题三首 干洞"}
