{"author":"韩淲","id":86249,"strains":["平仄平平仄，仄仄仄仄○。","仄平平仄平，仄仄仄平平。","仄○平○平，平仄○仄○。","仄平平平平，平仄仄平平。","平平仄平仄，仄平○○平。","○○平仄仄，仄仄仄平平。","仄仄仄平仄，平平仄平平。","平平仄仄平，仄仄仄仄平。","平平仄仄○，平○仄○平。"],"paragraphs":["杨子江心水，可以共煮茶。","鹤林招隠诗，不必问僧家。","治中今如何，䌷被听报衙。","去年昆山阳，春岸醉桃花。","今年玉溪上，蚤忙看缫车。","相思无賸语，作字只欹斜。","暑雨障炎日，薰风散余霞。","君颜想渥丹，我发亦已华。","因诗一啸吟，尘间事如麻。"],"title":"寄潘文叔"}
