{"author":"苏辙","id":197250,"strains":["平仄仄仄平平平仄仄平，平平仄仄平平○。","仄仄仄仄平仄仄平平仄，平仄平○平仄仄。","仄平○○平仄平，平仄平平仄○仄。","仄○平平仄仄仄○平，○平仄平仄平平。","平平仄仄仄平仄，平仄平仄○平平。","平平仄仄平仄仄，仄平○仄平平仄。","仄仄仄平仄仄平，平平仄仄平平仄。","○○仄平仄仄平平平，仄仄平仄仄平平。","仄平仄仄仄仄仄，平平仄仄平仄平。"],"paragraphs":["君不见武安前堂立曲旃，官高利厚多忧患。","又不见夏侯好妓贫无力，帘箔为衣人莫识。","两人操行虽不同，辛苦经营实如一。","不如君家激水石中流，听之有声百无忧。","笙竽窈眇度溪谷，琴筑凄咽穿林丘。","高人处世心淡泊，众声过耳皆为乐。","退食委蛇石上眠，幽音断续床前作。","正如古人乐易多欢娱，积土为鼓块为桴。","但能复作太古意，君家水乐真有余。"],"title":"和子瞻东阳水乐亭歌"}
