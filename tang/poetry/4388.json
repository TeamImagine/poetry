{"author":"钱起","id":4388,"strains":["仄仄仄平仄，○平○仄平。","平平仄平仄，平仄平平平。","平仄○○仄，平平仄仄平。","○平○仄仄，仄仄平平平。","仄仄仄平仄，平○○仄平。","平平仄平仄，仄仄仄平○。","仄仄仄○仄，平平平仄平。","平平仄平○，○仄仄平平。"],"paragraphs":["下马失炎暑，重门深绿篁。","宫臣礼嘉客，林表开兰堂。","兹夕兴难尽，澄罍照墨场。","鲜风吹印绶，密坐皆馨香。","美景惜文会，清吟迟羽觞。","东林晚来好，目极趣何长。","鸟道挂疏雨，人家残夕阳。","城隅拥归骑，留醉恋琼芳。"],"title":"太子李舍人城东别业与二三文友逃暑"}
