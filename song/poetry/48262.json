{"author":"杨万里","id":48262,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["今年郡圃放游人，懊恼游人作挞春。","到得老夫来散策，乱吹花片总成尘。","商量岁后牢关锁，拘管风光属病身。","造物嗔侬先遣去，遣侬侬去不须嗔。"],"title":"问涂有日戏题郡圃"}
