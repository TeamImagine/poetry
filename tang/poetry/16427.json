{"author":"白居易","id":16427,"strains":["平仄平平平仄仄，仄平仄仄平平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["君问西州城下事，醉中叠纸为君书。","嵌空石面标罗刹，压捺潮头敌子胥。","神鬼曾鞭犹不动，波涛虽打欲何如。","谁知太守心相似，抵滞坚顽两有余。"],"title":"微之重夸州居其落句有西州罗刹之谑因嘲兹石聊以寄怀"}
