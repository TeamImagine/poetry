{"author":"龚开","id":145603,"strains":["平平仄平仄，仄仄平仄仄。","平平平仄平，平仄仄平仄。","平仄平平仄仄平，仄平仄仄平仄平。","平平平仄平○仄，平仄平平仄仄○。","平平○，仄仄平。","仄平○，仄仄平。","仄平○平仄仄平，仄平平仄仄仄○。","仄平仄仄平仄仄，仄仄仄○平仄平。","平仄仄仄仄仄仄，仄仄仄○平仄仄。","平平仄仄仄平平，仄仄平平平仄仄。","平平仄○仄仄平，平平仄仄平平○。","平平平仄平平仄，仄仄平平仄仄平。","仄平仄仄平平仄，平仄平平仄仄平。","仄仄仄平○仄仄，○平平平仄平仄。","仄平仄仄○平平，平平平平○○仄。","平平仄平仄平仄，仄平仄平仄平仄。","仄平仄仄平仄仄，仄仄仄平平仄仄。","平○平，仄平仄，仄仄仄平平仄仄。","○○平仄仄平平，仄仄仄仄平平○，平平平平平仄平。"],"paragraphs":["南山有雄豹，隠雾成变化。","奇姿惊世人，毛物亦增价。","天上房星浥瑞光，孕成白马而黑章。","为谁容易来中国，风雪天山道路长。","头为王，欲得方。","目为相，欲得明。","脊为将军欲得强，腹为城郭欲得张。","绝怜此马皆具足，十五肋中包肾肠。","嗟予老去有马癖，岂但障泥知爱惜。","千金市骏已无人，秃笔松煤聊自得。","君侯昔如汗血驹，名场万马曾先驱。","山林锺鼎今何有，岁晚江湖托著书。","白云未信仙乡远，黄发𩭹𩭹健有余。","饮酒百川犹一吸，吟诗何嫌万夫敌。","我持此马将安归，投之君侯如献璧。","君侯作诗凛驰骛，八荒满盈动雷雨。","定知此马知此意，独欠老奚通马语。","曹将军，杜工部，各有一心存万古。","其传非画亦非诗，要在我辈之襟期，君侯君侯知不知。"],"title":"仆为虚谷先生作玉豹马先生有诗见酬极笔势之驰骋乃以此诗报谢"}
