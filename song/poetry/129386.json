{"author":"李曾伯","id":129386,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["底须风景叹新亭，且听樽前贱子陈。","拼却玉山颓绿醑，莫将银海眩黄尘。","山容似画屏环立，世事如棋局几新。","惟有东风不今古，露花烟柳一般春。"],"title":"偕张总干章帅机同游檀溪登极目和韵  其一"}
