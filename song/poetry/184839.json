{"author":"范纯仁","id":184839,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["叨荣报国老无成，辞疾还乡负物情。","身近良朋如倚玉，心怀诸弟若摇旌。","成行每羡随阳雁，得友何惭出谷鶑。","光禄官闲容谒告，扫除门巷待同行。"],"title":"和持国光禄堂赏梅兼寄彝叟德孺"}
