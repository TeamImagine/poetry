{"author":"舒岳祥","id":143427,"strains":["仄？仄○平仄平，仄○仄仄仄仄平。","仄平○仄仄仄仄，仄仄仄平平仄平。","仄○平仄仄平仄，○仄仄平仄平仄。","仄平仄仄仄仄平，仄仄仄平平仄仄。","○○平平平仄平，仄平平仄仄仄平，仄平平仄○平平。","平平平仄○仄仄，平仄仄平平仄平。"],"paragraphs":["海飓既过天泬寥，瓦檠弄焰静自摇。","特山吟稿适在案，读罢不知山月高。","早从唐体入圆妥，更向派家事掀簸。","尽囊六卷要我删，子自得之何必我。","燕骑纷纷尘暗天，少陵诗史在眼前，我才衰退空茫然。","君能于此更着力，唐体派家俱可捐。"],"title":"题潘少白诗"}
