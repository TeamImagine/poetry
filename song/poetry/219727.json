{"author":"晁说之","id":219727,"strains":["平仄平平仄仄平，仄平平仄仄平平。","仄平仄仄平平仄，仄仄仄平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["才气雄豪夙会神，暂劳旌斾远劳身。","使华灿烂高秦岭，笔阵纵横落渭濵。","音出琼瑶疲讽诵，韬轻虎豹贵和亲。","何妨戏作蜂腰句，要看时宜折上巾。"],"title":"次韵郭帅和杨使者张茶马溪庄诗  其二"}
