{"author":"吴泳","id":103913,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["当年指李记生辰，柱史疑为法报身。","鱼鸟泳飞南阁晓，风花经纬石林春。","手翻万轴谈无底，胸著千年汲愈新。","试看乔松霜雪后，凛然一节照时人。"],"title":"寿李雁湖  其一"}
