{"author":"宋祁","id":13832,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忆共西州把酒卮，酒酣风味未全衰。","人惊李郭同舟日，句索羊何共和时。","省帐飘香君觐早，箧书腾谤我归迟。","他年会面须惊怅，瘦尽昆山玉树枝。"],"title":"寄连元礼屯田员外"}
