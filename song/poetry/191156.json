{"author":"韦骧","id":191156,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["雄胜东南越与吴，光华使节暂驰驱。","比年郡邑多疲俗，今日朝廷用老儒。","固有风声镇媮薄，何妨膏泽慰焦枯。","公余且尽登临兴，严召终难缓走趋。"],"title":"送孙圣微同年赴浙漕  其二"}
