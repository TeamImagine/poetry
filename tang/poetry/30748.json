{"author":"罗隐","id":30748,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["苕溪烟月久因循，野鹤衣裘独茧纶。","只说泊船无定处，不知携手是何人。","朱黄拣日囚尸鬼，青白临时注脑神。","欲访先生问经诀，世间难得不由身。"],"title":"寄第五尊师"}
