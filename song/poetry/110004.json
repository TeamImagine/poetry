{"author":"刘克庄","id":110004,"strains":["平仄平平仄仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平平平平仄，仄仄平平仄仄平。"],"paragraphs":["河岳腥膻愤未忘，羡公遥领旧灵光。","草荒太白骑馿迹，云冷希夷委蜕裳。","定有遗民来献土，可无散吏去焚香。","吾闻同华多奇观，不比炎州寂寞乡。"],"title":"方寺丞除云台观"}
