{"author":"华镇","id":211961,"strains":["平平仄○仄，仄仄仄平仄。","平平仄仄仄，仄仄平平仄。","○仄仄仄平，仄仄仄○仄。","平仄仄平平，仄○仄平仄。","平平平仄仄，平仄仄仄仄。","仄平仄○平，仄仄平平仄。","平平仄平平，仄仄平仄仄。","○仄仄仄仄，○○平仄仄。","仄平仄平平，仄○仄仄仄。","平仄仄平仄，平仄平仄仄。","平平仄仄仄，平仄仄仄仄。","○仄平平平，仄平仄平仄。"],"paragraphs":["茫茫太行道，日侧啸雕虎。","天明落槛阱，迥失山林阻。","摇尾仰视人，意态已如鼠。","乌鹊竟何为，俛咮噪而聚。","高明人共畏，鳏寡世所侮。","丈夫气如霜，所贵摧强御。","埋轮斥豺狼，不待梁冀死。","长孺戒李息，张汤方遇主。","古人耻低徊，吐茹两不武。","真节一朝奋，千载羞莽卤。","兹人不可见，兹事乃近古。","三复清风诗，永怀仲山甫。"],"title":"广述二首  其一"}
