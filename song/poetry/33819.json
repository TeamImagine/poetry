{"author":"陆游","id":33819,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["白发书生不自珍，天涯又作宦游身。","谿桥烟淡偏宜晚，野寺花迟未觉春。","日暖登山思谢屐，病余漉酒负陶巾。","茹芝却粒平生事，回首岩扉一怆神。"],"title":"开元暮归"}
