{"author":"陆游","id":36018,"strains":["仄平平仄仄仄平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["药瓢藜杖合施行，独往山林已歃盟。","傍水断云含暮色，拂檐高竹借秋声。","痴人自作浮生梦，腐骨那须后世名。","莫笑吟哦无阙日，老来未尽独诗情。"],"title":"晚游东园"}
