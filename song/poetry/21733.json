{"author":"释宝印","id":21733,"strains":["平仄仄平平，平平○平仄。","仄○仄平平，仄○仄平仄。","平平仄平平，平仄仄平仄。","平仄仄平仄，仄平平仄仄。","平平仄○平，仄仄平仄仄。","平平仄仄平，仄仄平仄仄。","平平仄仄仄，仄仄平仄仄。","平平仄平仄，仄仄○平仄。","仄○平平平，○仄○平仄。","仄平仄仄○，仄仄平仄仄。"],"paragraphs":["江路岁峥嵘，酸风更萧瑟。","发兴访梅花，主盟得诗伯。","孤芳有余妍，初不带脂泽。","香度竹篱短，影摇谿水碧。","同时饮中仙，着我林下客。","春槽沸滴红，满坐喧举白。","浇胸独茗碗，臭味曾不隔。","公今日边去，陛下正前席。","请看枝头春，中有和羹实。","反骚试与题，不碍心铁石。"],"title":"梅林分韵得泽字"}
