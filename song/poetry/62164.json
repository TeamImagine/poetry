{"author":"虞俦","id":62164,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["床前蜡纸一灯明，殷殷闻雷数震惊。","忽去青天无鸟迹，骤来红树有鶑声。","噆肤噬血宁甘死，投隙穿帷太巧生。","为尔通宵愁不寐，几回枕上又诗成。"],"title":"蚊  其一"}
