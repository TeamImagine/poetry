{"author":"王庭珪","id":238210,"strains":["仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["两苏共赋灵芝句，知是君家矍铄翁。","门巷偶邻三径竹，功名当柱五溪铜。","似闻四海尘初静，犹恐扁舟兴未穷。","螺子江边无久滞，亦宜抟翮上晴空。"],"title":"和马德俭韵"}
