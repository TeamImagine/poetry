{"author":"王十朋","id":23216,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["辟谷留侯早得仙，庆锺苗裔福如川。","少年为佛魁千佛，今日生天作二天。","西掖代言词俊逸，东湖题壁墨澄鲜。","此行定有诗千首，莫惜因风寄数编。"],"title":"再用韵送安国"}
