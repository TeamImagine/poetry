{"author":"谢翱","id":164699,"strains":["仄仄仄平平，仄平平仄平。","○○仄仄仄，仄仄平平平。","仄仄仄平仄，仄平平仄平。","平○仄○仄，仄仄仄平平。","仄仄平仄仄，仄平仄平平。","平平平仄仄，平仄仄平平。","仄仄仄仄仄，仄仄仄仄○。"],"paragraphs":["结客卫京师，弃家南斗陲。","相看各意气，欲取辽阳归。","事左脱身去，岂为无所为。","家藏楚王子，手执五陵儿。","泣奉先主令，白旗向天挥。","鞭尸雠必报，函首捷终驰。","力尽志不遂，以死谢渐离。"],"title":"结客行"}
