{"author":"苏辙","id":197136,"strains":["仄平仄仄○，○平平仄仄。","仄平○○平，仄仄平仄仄。","平平平○仄，仄仄仄平仄。","仄平仄平仄，平○仄○仄。","平平平平仄，平仄仄○仄。","平平仄平○，仄仄仄平仄。","平平仄仄仄，仄仄平仄仄。","仄平仄仄平，仄仄仄平仄。","平平仄仄仄，仄仄仄平仄。","○平仄仄仄，仄仄仄仄仄。","仄平仄仄平，仄仄○仄仄。","仄○平○仄，平仄平○仄。","平平仄平仄，仄仄仄平仄。","平平仄平仄，平仄仄平仄。","平平仄平○，仄仄仄平仄。","平平仄仄○，仄仄平平仄。","仄平平仄平，平仄仄平仄。","仄平仄仄仄，平平仄○仄。","平平仄平仄，仄仄平平仄。","仄平仄○平，仄平仄平仄。"],"paragraphs":["识公岁已深，从公非一日。","仰公如重云，庇我贫贱迹。","公归无留意，我处念平昔。","少年喜文字，东行始观国。","成都多游士，投谒密如栉。","纷然众人中，顾我好颜色。","猖狂感一遇，邂逅登仕籍。","尔来十六年，鬓发就衰白。","谋身日已谬，处世复何益。","从来学俎豆，渐老信典册。","自知百不堪，偶未三见黜。","譬如沟中断，谁复强收拾。","高怀绝尘土，旧好等金石。","庠斋幸无事，樽俎奉清适。","居然远忧患，况复取矜式。","汪洋际海深，淡泊朱弦直。","徇时非所安，归去亦何失。","道存尚可卷，功成古难必。","还寻赤松子，独就丹砂术。","恨无二顷田，伴公老蓬荜。"],"title":"送张公安道南都留台"}
