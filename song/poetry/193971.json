{"author":"苏轼","id":193971,"strains":["平仄仄平平仄仄，平平仄平仄平平。","仄平仄仄仄平仄，平仄仄平平仄平。","仄仄平平平仄仄，仄平仄仄仄平平。","平平平仄仄平仄，平仄平平仄仄平。"],"paragraphs":["南郭子綦初丧我，西来达摩尚求心。","此堂不说有清浊，游客自观随浅深。","两岁频为山水役，一溪长照雪霜侵。","纷纷无补竟何事，惭愧高人闭户吟。"],"title":"海会寺清心堂"}
