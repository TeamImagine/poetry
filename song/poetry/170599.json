{"author":"释长吉","id":170599,"strains":["仄仄仄仄仄，平平仄仄平。","平平仄平仄，平仄平平平。","平仄仄平仄，平仄平平平。","平仄平仄○，平平仄○○。","平平仄仄仄，仄仄平○平。","○仄仄平仄，仄仄平平○。","仄仄平仄平，仄○平仄○。","平平平平仄，仄仄平仄平。","○平仄平仄，仄仄平平平。","仄平仄仄仄，仄仄平平平。"],"paragraphs":["耿介蕴国器，兹焉纠郡纲。","清规禀诗礼，华阀联簪裳。","才刃挺铦利，心鉴涵辉光。","盘错无以壅，奸邪固难藏。","民冤积已雪，吏局清如霜。","弹雀费明月，补履烦干将。","火烈金益坚，雪深松愈苍。","英声人驰骛，壮气方激昂。","凝旒嗣洪业，百辟升贤良。","孰知隠鹄志，即起摩天翔。"],"title":"赠郡纠陈员外"}
