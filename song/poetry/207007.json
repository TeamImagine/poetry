{"author":"黄庭坚","id":207007,"strains":["平仄平仄平，平平平平仄。","平平仄仄平，仄仄仄仄仄。","○平仄○仄，仄仄仄平仄。","平平仄平仄，平仄仄平仄。","平平○仄仄，平仄平平仄。","平仄仄仄平，仄平仄○仄。","平平平平○，仄仄平平仄。"],"paragraphs":["风雨桃李华，佳人来何暮。","安齐果未安，寓卫岂所寓。","张侯室县磬，得酒美无度。","常忧腐肠死，须我嫁阿骛。","双鱼传尺素，何处迷春渚。","啼鸟劝不归，晓鞍逐行旅。","遥知登楼兴，信美非吾土。"],"title":"圣柬将寓于卫行乞食于齐有可怜之色再次韵感春五首赠之  其四"}
