{"author":"王安石","id":180421,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["东门人物乱如麻，想见新鞯照路华。","午鼓已传三刻漏，从官初赐一杯茶。","匆匆殿下催分首，扰扰宫前听卖花。","归去莫言天上事，但知呼客饮流霞。"],"title":"次杨乐道韵六首 用乐道舍人韵书十日事呈乐道舍人圣从待制"}
