{"author":"刘克庄","id":115995,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄平平仄仄仄，仄平平仄仄平平。","平平平仄平平仄，平仄平平仄仄平。"],"paragraphs":["阅尽诸公上要津，丹山除目一番新。","六卿尤重大宗伯，九制须还老舍人。","太史将封乃留滞，纪瞻虽召尚逡巡。","应怜公干今衰病，频寄书来寂寞滨。"],"title":"寄翁丹山侍郎"}
