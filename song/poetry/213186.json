{"author":"贺铸","id":213186,"strains":["平仄平平仄仄平，平平平仄仄平平。","仄平仄仄平平仄，平仄仄平平仄平。","平仄平平仄平仄，平平平仄仄平平。","仄平平仄平平仄，仄仄平平仄仄平。"],"paragraphs":["南国长干古佛祠，浮图鸳瓦碧参差。","欲追三阁登高作，非复六朝全盛时。","檐角西风挂星斗，墙阴寒雨啸狐狸。","劫灰终换人间世，石甃金棺好护持。"],"title":"题金陵长干寺塔"}
