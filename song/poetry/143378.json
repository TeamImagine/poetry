{"author":"舒岳祥","id":143378,"strains":["仄仄平平平，仄平仄平仄。","仄平平平仄，仄平仄仄仄。","仄仄平平平，仄仄仄仄仄。","仄平仄平平，平平仄○仄。","仄平平平○，平仄仄仄仄。","平平平仄仄，平仄仄仄仄。","仄平仄平平，平仄仄○仄。","○仄仄仄平，仄平仄仄仄。","仄仄平仄平，仄仄仄仄仄。","仄仄○仄仄，平平○仄仄。","仄仄仄仄仄，仄仄仄平仄。","○平仄平平，仄平仄平仄。","仄平○仄平，仄仄仄仄仄。","仄平仄仄仄，仄仄平平仄。","仄仄平仄仄，仄平平仄仄。","仄○仄仄平，平平仄平仄。"],"paragraphs":["昔有尸乡翁，养鸡盖阡陌。","累财千余万，积微利自博。","子美居瀼西，此物尚百翮。","作诗戒宗文，墙东树笼栅。","我今山居中，生理苦迫窄。","衰年资食治，时有不速客。","海鱼不常储，溪蟹碎难擘。","颇欲效两翁，字鸡供口食。","买得双伏雌，领以一赤帻。","户外听约束，安能污案席。","剖坼五十卵，引哺渐开拆。","从兹日生生，向秋益繁息。","麦云行刈黄，可得二十石。","已知餠臛具，不假天边翼。","窃笑茅季伟，割烹惟一只。","奉亲不及宾，资生拙无策。"],"title":"寇攘之余谷五斗才易一鸡衰老多病资血味以为养求之弗可得畜二母鸡自春抱育至夏百翼不减子美生理喜而有作"}
