{"author":"曾丰","id":72222,"strains":["仄平平仄平平仄，平平平仄仄平仄。","仄仄平平仄仄平，平平仄仄平平仄。","仄仄平平仄仄平，平平仄仄平○平。","仄平仄平仄仄仄，仄仄平仄平平平。","仄仄○平仄平仄，仄仄○平仄平仄。","仄仄平平○仄平，平平仄仄平平仄。"],"paragraphs":["马蹄车辙前门外，江声山色后堂背。","左手持盘右把杯，家人怪问翁何在。","小阁峥嵘负后堂，图书左右翁中央。","一尘不容犯眼界，万象无计逃诗囊。","蚤作从渠醉名利，夜卧从渠梦朝市。","一咏之余更一觞，翁兮醉梦华胥氏。"],"title":"题王钦州子泽双清阁"}
