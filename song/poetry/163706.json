{"author":"于石","id":163706,"strains":["仄仄平平，仄平仄平。","仄平平仄，仄仄仄平。","○仄仄仄平。","仄仄平平，仄平平平。","仄平平平，仄平平平。","○仄仄仄平。","平平仄仄，仄平仄平。","平平平仄，仄平仄平，平平仄平仄平。"],"paragraphs":["一掬之泉，可湘可沿。","一拳之石，可漱可眠。","其动也以天。","万壑之风，不琴而弦。","两山之云，不炉而烟。","其静也以天。","前钟后鼎，左瓢右箪。","何荣何辱，孰愚孰贤，先生笑而不言。"],"title":"紫薇翁歌"}
