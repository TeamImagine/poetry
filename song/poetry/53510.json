{"author":"项安世","id":53510,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["拂拂南薰入燕堂，兽炉清润酒尊凉。","筵开汤餠麦初熟，彩结茶花丝正香。","翠竹有孙添夏笋，红榴能笑发春妆。","都将造物无穷景，来与仙翁献寿觞。"],"title":"六叔父生朝三首  其一"}
