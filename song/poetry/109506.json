{"author":"陈鉴之","id":109506,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["正好𬬻亭语夜分，朔风征帽浙江𣸣。","天低雁带参差树，山远舟横黯淡云。","龟解不妨时换酒，鲸呿元自妙为文。","千岩万壑心如水，二尺檠边剩著勋。"],"title":"送方粹仲适会稽"}
