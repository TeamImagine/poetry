{"author":"唐庚","id":227403,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老去生涯白木镵，脱逢艰食更何堪。","春深野色忧年恶，夜半檐声觉雨甘。","睡外莫听泥活活，想中已睹麦含含。","明朝竹径添幽事，玉版堂头作小参。"],"title":"壬辰九月不雨至巳年三月穑事去矣今夕辄复霈然喜甚卧作此诗"}
