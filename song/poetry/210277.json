{"author":"王随","id":210277,"strains":["平平平仄仄，平仄仄平平。","仄仄平平仄，○平平仄○。","平平○仄仄，平仄仄○平。","平仄平平仄，平平仄仄平。","平平○仄仄，仄仄○○平。","仄仄平仄仄，平平仄仄平。","平平仄平仄，平仄○平平。","仄仄仄○仄，仄○平仄平。"],"paragraphs":["才名登仕路，芝綍奉龙光。","出宰神仙邑，吟辞鹓鹭行。","烟波迎去棹，图籍富行装。","淮月蒹葭影，江风橘柚香。","新诗留禹穴，旧理过钱塘。","市井鱼盐聚，亭台水石凉。","云山接秦望，花木胜河阳。","暂布惠和政，即看鹏翼翔。"],"title":"送余姚知县张太博"}
