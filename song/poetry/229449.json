{"author":"释德洪","id":229449,"strains":["仄平仄平，平○平平。","仄平仄仄，平平平平。","仄平○○，○仄平平。","仄仄仄平，仄平仄平。","仄平平平，仄仄仄平。","仄仄○○，仄仄平仄。","平平平仄，仄平仄仄。","仄○平平，平仄仄仄。","仄平平平，○仄平仄。","○仄仄平，仄平平仄。","仄仄仄平，仄仄平平。","仄○平仄，仄仄仄平。","仄平仄平，仄仄平平。","平平平平，平平仄平。","平仄仄平，仄平仄平。","仄仄仄仄，平平仄平。"],"paragraphs":["异哉此瓢，修吭矬身。","弗生爪蔓，生陶家轮。","我疑其中，藏十洲春。","昔有列仙，杂于市人。","屋檐悬之，自旦及申。","辄入其中，偃仰而卧。","而楼居者，见之胆破。","遂从之游，推挤莫可。","挽而同登，相向而坐。","如四老人，会商山果。","唯简素公，道貌天容。","岂其人欤，出处略同。","道山岿然，弱水之东。","何时来归，泠然御风。","而以此瓢，挂之瘦筇。","我作妙语，天葩粲红。"],"title":"瓦瓢赞"}
