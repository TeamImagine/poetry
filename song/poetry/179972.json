{"author":"王安石","id":179972,"strains":["平平○平仄仄平，平仄仄仄平○平。","平平○平仄○仄，仄○仄仄平○平。","平平仄仄平仄仄，仄仄平仄平○○。","平平平平仄仄仄，仄仄仄平平平平。","仄平平仄仄平仄，平○仄仄平仄平。","平平平○仄仄仄，仄仄平平平平平。","仄平仄仄仄平仄，仄平平平平仄平。","平平仄仄仄仄○，仄仄○仄○仄平。","平○○仄平仄仄，○仄仄仄平平平。","平平仄仄仄平仄，仄仄仄仄○平平。","平平仄○仄○仄，仄仄仄仄平平平。","○平仄仄仄○仄，平仄平仄平平平。","平平平仄平仄仄，仄仄仄平平平平。","平平○仄仄平仄，平仄仄仄仄平平。","仄○平仄仄仄仄，仄仄仄仄○○平。"],"paragraphs":["寒云沈屯白日埋，河汉荡坼天如簁。","衡门兼旬限泥潦，卧听窾木鸣相挨。","萧辰忽扫纤翳尽，北岭初出青嵬嵬。","微之新诗动我目，烂若火齐金盘堆。","想携诸彦眺平野，高论历诋秦以来。","觥船淋浪始快意，忽忆归云胡为哉。","念君少壮辍游衍，发挥春秋名玉杯。","书成不得断国论，但此空语传八垓。","登临兴罢因感触，更欲远引追宗雷。","君知富贵亦何有，谄誉未足偿讥排。","风豪雨横费调燮，坐使发背为黄台。","留宾往往夜参半，虽有樽俎无由开。","江南佳丽非一日，况乃故园名池台。","能招过客饮文字，山水又足供欢咍。","剩留官屋贮酒母，取醉不竭当如淮。"],"title":"和王微之登高斋三首  其一"}
