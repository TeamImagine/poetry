{"author":"郭祥正","id":192309,"strains":["仄仄○平平，仄平仄平仄。","平平仄仄平，平仄平仄仄。","仄平平平平，平平仄平仄。","平○平仄平，仄仄平平仄。","平仄仄○平，平平平仄仄。","仄仄仄仄平，平平仄平仄。","仄仄平仄平，平平平平仄。","平仄仄仄平，平平仄平仄。"],"paragraphs":["妾面如花开，妾心似兰死。","花开色易衰，兰死香不已。","愿持枯兰心，终焉托君子。","君行胡不归，两见秋风起。","鸿雁只空来，音书无一纸。","夜夜梦见君，朝朝懒梳洗。","不忆霜月前，丝桐为君理。","千古万古悲，悠扬逐流水。"],"title":"代古相思"}
