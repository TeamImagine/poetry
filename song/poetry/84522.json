{"author":"曹彦约","id":84522,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["渴想才名不计年，得诗甜处彻中边。","知君眼里藏青白，托意杯中别圣贤。","万里偶逢多幸耳，一朝相别两茫然。","荣归蜀道川涂稳，莫漫嚱吁信谪仙。"],"title":"送绵竹王主簿"}
