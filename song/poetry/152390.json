{"author":"方一夔","id":152390,"strains":["平平仄仄仄平平，平仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["纷纷宠辱几时休，朝上青云暮作囚。","能可将军宿亭下，不堪廷尉望山头。","浮云过眼难抟控，世事冥心任去留。","涅亦不缁磨不磷，至今遗教首轲邱。"],"title":"即事"}
