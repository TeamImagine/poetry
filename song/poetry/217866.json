{"author":"张耒","id":217866,"strains":["平平仄○平，仄仄仄仄仄。","平平仄○仄，仄仄仄平仄。","平平○仄仄，平仄仄仄仄。","平平仄平平，仄仄仄平仄。","平平仄仄仄，仄仄平仄仄。","平平仄仄平，仄仄仄平仄。","平平仄平仄，仄仄平仄仄。","仄平平仄平，仄仄仄仄仄。"],"paragraphs":["阴风驾长淮，铁马一百万。","孤舟犯其垒，白羽一挥散。","崩腾中夜雪，千里照组练。","乾坤合冥蒙，远色辨波面。","云端数寸塔，仅若簪出弁。","寒飞不远林，瘦植冻依岸。","龟山晚沽酒，旅食烹野雁。","惜哉吾里丰，一亩不素办。"],"title":"离泗州冒大雪"}
