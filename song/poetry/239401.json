{"author":"孙觌","id":239401,"strains":["仄仄仄平仄，仄平仄平平。","平平仄平仄，平仄仄仄平。","○平平仄仄，仄仄仄仄平。","○仄平平仄，平仄平仄平。","平平○平仄，平仄仄仄平。","仄平平仄仄，平仄仄仄平。"],"paragraphs":["客有倦游者，置居在西畴。","平生会心处，高引寄一丘。","吟窗山入坐，钓濑雪满舟。","更秉西园烛，宽我千岁忧。","仍倾中山酒，浇此万斛愁。","出门何所诣，真欲老菟裘。"],"title":"武进王丞二首 欣荣亭"}
