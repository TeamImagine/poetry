{"author":"吕敞","id":38303,"strains":["平仄○○平，平平仄仄○。","○平平仄仄，平仄仄平平。","仄仄平○仄，平平平仄○。","平平平仄仄，仄仄仄○平。","仄仄平平仄，平平仄仄平。","平平平仄仄，仄仄仄平平。"],"paragraphs":["边树正参差，新莺复陆离。","娇非胡俗变，啼是汉音移。","绣羽花间覆，繁声风外吹。","人言曾不辨，鸟语却相知。","出谷情何寄，迁乔义取斯。","今朝乡陌伴，几处坐高枝。"],"title":"龟兹闻莺"}
