{"author":"陆游","id":38644,"strains":["仄仄仄平平仄平，平平平仄仄平平。","仄平平仄仄仄仄，仄仄仄平平仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["与世已如风马牛，松风终日听飕飗。","一炉丹熟定不死，半瓮酒香安得愁。","腰带鞓前秋万顷，香炉峰下水交流。","人间事事皆须命，惟有神仙可自求。"],"title":"读仙书作"}
