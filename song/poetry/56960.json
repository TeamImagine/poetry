{"author":"张栻","id":56960,"strains":["仄仄仄○○，平平平仄平。","仄平仄仄仄，仄平平平平。","平仄仄平仄，仄仄○仄平。","仄平平仄平，仄仄仄仄平。","仄仄仄○仄，仄仄平平平。","平平仄平仄，仄仄平平平。","仄平○平仄，仄仄仄平平。","仄仄仄仄平，○平仄平平。","平平仄平○，平仄平平平。","平○仄仄仄，仄仄平平○。","仄仄仄仄仄，仄平仄平平。","仄仄仄平仄，平平仄平○。","仄仄平仄○，仄仄仄仄平。","○平仄平平，平仄○○平。","平○仄平仄，平平仄平平。","仄平仄仄仄，仄仄平平平。"],"paragraphs":["乃祖至和间，忠谋书鼎彝。","但知陛下圣，岂知吾言危。","元祐爱君语，读者犹涕洟。","典刑今不亡，盛德故在兹。","岁晚子过我，秀若斋房芝。","持身蹈规矩，出语无瑕疵。","向来长安道，讵肯舍灵龟。","万里一泮宫，行囊几新诗。","湘山足幽胜，而水清涟漪。","登临岂不乐，邂逅枌榆思。","我懒抱僻学，绝弦理朱丝。","子独慕千载，悠然契心期。","岂不为我留，感此节物移。","临岐抚陈编，为子三噫嘻。","高深谅何极，循求有端倪。","愿言勉事此，奕叶光前规。"],"title":"送范西叔教授西归"}
