{"author":"释居简","id":91784,"strains":["仄平仄仄仄平平，仄仄平平仄仄仄。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["肃瞻老屋话因依，再振工夫岂浪施。","学士贱秦麟妄出，老天祚宋凤来仪。","崇儒允叶休明运，溢美宜删赋咏词。","弗待文兴自今古，源源未必不由兹。"],"title":"次韵郡博士贺龟山祠新成  其二"}
