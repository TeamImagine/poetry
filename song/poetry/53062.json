{"author":"项安世","id":53062,"strains":["○仄仄平平，○○仄○仄。","平平仄平仄，仄仄平○仄。","平平仄仄仄，仄仄平平仄。","仄仄仄平平，？平平仄仄。","平平仄平仄，仄○平仄仄。","平平仄平仄，仄仄○仄仄。","仄仄平仄平，平平仄○仄。","平平仄平仄，平仄平仄仄。","仄仄仄平平，仄平平仄仄。","○仄仄平平，平平仄平仄。"],"paragraphs":["堕地白初形，当空黑如影。","喧豗复排拶，混沌方溟涬。","惟余塔可辨，始信江南迥。","浩荡海扬尘，糢糊山覆顶。","梅肥赖香异，竹折伤秀挺。","瞻乌已无色，认鹤犹有胫。","簇簇歌处楼，栖栖画中艇。","端门想班贺，沙路争骏骋。","赋客梦游梁，逐臣悲去郢。","沾鬓不能嫌，霜毛已垂领。"],"title":"次韵赵主簿雪诗十韵二首  其一"}
