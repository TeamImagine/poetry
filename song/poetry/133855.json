{"author":"卫宗武","id":133855,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄仄平仄，仄仄平平平仄平。"],"paragraphs":["袭舛承讹俗尚仝，为谋所喜适吾从。","伤心几载鸰原梦，洒泪今朝马鬣封。","梁栋材嗟空故木，珠玑香喜长新松。","最忻壤树首丘正，祖垅葱葱佳气锺。"],"title":"挽都务弟  其二"}
