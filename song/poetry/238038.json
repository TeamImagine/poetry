{"author":"王庭珪","id":238038,"strains":["平仄平平仄仄平，平平平仄仄平平。","仄平平仄仄平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["麟阁岧嶤入紫清，官居真是上蓬瀛。","玉壶风采想如旧，金马文章元有声。","近喜边头新奏捷，独怜江外正拏兵。","老夫饱饭无他虑，料理敲推怠未成。"],"title":"寄黄平国正字"}
