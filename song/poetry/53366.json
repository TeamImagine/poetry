{"author":"项安世","id":53366,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄仄平仄仄平。"],"paragraphs":["何处山无九日花，故人相遇即为家。","君方去著风前帽，我已寒如露后葭。","久闭柴门陶岁月，晚凭儿子送生涯。","眼看一树堂堂去，双鬓那能不早华。"],"title":"和陈正己九日公安道中韵"}
