{"author":"韩维","id":157789,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["新衔佳命上金銮，递直连初寝未安。","霜气稍依罗幕重，月华先近玉堂寒。","诏函裁罢骞灵凤，诗句书成舞瑞鸾。","学省地闲清赏隔，怀贤空向斗杓看。"],"title":"和欧阳内翰内直对月见寄"}
