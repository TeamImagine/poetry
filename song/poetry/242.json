{"author":"谭用之","id":242,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["耿耿银河雁半横，梦敧金碧辘轳轻。","满窗谢练江风白，一枕齐纨海月明。","杨柳败梢飞叶响，芰荷香柄折秋鸣。","谁人更唱阳关曲，牢落烟霞梦不成。"],"title":"江馆秋夕"}
