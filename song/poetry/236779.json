{"author":"汪藻","id":236779,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。"],"paragraphs":["拂衣归憩旧烟萝，钟鼎山林竟孰多。","眼看空花皆是幻，心同古井肯重波。","清谈三尺竹如意，宴坐一枝松养和。","我亦行抛簪笏去，从君春日晒渔蓑。"],"title":"寄呈寿基致政左司二首  其二"}
