{"author":"苏辙","id":197661,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平平平平仄，仄仄平平仄仄平。"],"paragraphs":["共喜秋深酒未醇，官曹休假不须旬。","政宽境内棠阴合，讼去庭中草色新。","不惜牛刀时一割，已因鼷鼠发千钧。","岁终谁为公书考，岂止江西第一人。"],"title":"次韵毛君经旬不用鞭扑"}
