{"author":"王十朋","id":23019,"strains":["平平仄仄平平平，平仄平仄平平平。","仄平○平仄仄○，○仄仄仄○平平。","仄仄○平仄平平，平平平仄平平平。","平○仄仄平平平，仄平仄仄仄仄平。","仄仄平仄平仄○，仄平○仄平仄○。","平平平仄仄仄○，平平仄仄○平○，仄平仄仄仄平○。","仄仄仄平仄仄平，平仄仄仄平仄平。","平平平仄○仄○，仄○仄仄平平平。","平平仄仄○仄平，仄平仄仄平仄○。","仄仄仄仄平○平，平仄○仄平○平。","平仄平仄平平平，仄仄平仄平平平。"],"paragraphs":["煌煌太白生东方，追逐残月生光芒。","太阳中天不肯藏，过午一点犹微茫。","太史占之此何祥，咸忧兵起人流亡。","金行用事多灾伤，大风地震水旱蝗。","有一于此宜预防，杂然并见何以当。","臣言天意未可量，滔天赤地兴尧汤，偃禾拔木悟成王。","宋景一言国乃昌，灾异不作忧楚庄。","吾皇修德应彼苍，去谗远佞任忠良。","推诚纳谏正纪纲，内修政事仍外攘。","誓雪国耻还封疆，强虏当弱吾当强。","天戒为福非为殃，愿勿徒以虚文禳。"],"title":"太白昼见"}
