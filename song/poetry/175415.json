{"author":"刘敞","id":175415,"strains":["平仄平平仄仄平，仄平仄仄仄平平。","仄平仄仄平平仄，平平平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["明府功名期壮年，滞留中路鬓成斑。","岂知汲黯轻为郡，真为刘伶善闭关。","归梦未尝离帝所，谪仙宁久混人间。","会看使者持三节，缓带轻裘且自闲。"],"title":"和滕巴陵寄张虢州"}
