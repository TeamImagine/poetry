{"author":"姚合","id":19540,"strains":["仄仄仄平平，平平平仄平。","仄○平仄仄，平仄○平平。","仄仄平平仄，平平仄仄平。","仄平平仄○，○仄仄平平。","仄仄平仄仄，平平○仄○。","仄平○仄仄，平仄仄平○。"],"paragraphs":["早得白眉名，之官濠上城。","别离浮世事，迢遰长年情。","广陌垂花影，遥林起雨声。","出关春草长，过汴夏云生。","黠吏先潜去，疲人相次迎。","宴余和酒拜，魂梦共东行。"],"title":"送家兄赴任昭义"}
