{"author":"黄庭坚","id":207619,"strains":["平仄仄平仄，仄平○仄平。","平平平仄平，平仄仄仄平。","平平平○平，仄仄仄仄平。","平平仄平仄，平仄○仄○。","○平○平平，仄仄平仄仄。","平平仄○○，平仄○仄仄。","仄平平仄平，平仄仄仄○。","平平○○平，平平仄平平。","平平平仄仄，平仄仄仄平。"],"paragraphs":["君子法天运，不言行四时。","提提无近功，成岁乃可知。","明窥秋毫端，耳察穴蚁争。","群材极为力，阴拱收视听。","三辰从昏明，万物安性命。","因时有更张，斟酌如斗柄。","细人趋眼前，翻手覆手闲。","狂风吹长林，何枝鸟能安。","须臾诚快意，狼籍不可言。"],"title":"拟君子法天运"}
