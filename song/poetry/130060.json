{"author":"李昴英","id":130060,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["凤出丹山定九苞，桂林要拣一枝巢。","久闻岩窦须幽讨，不是豪人莫泛交。","鹤发频将安问寄，萤窗勤把旧书抄。","功名到底还坚志，崛起新丰一草茅。"],"title":"送族子春叟游西广"}
