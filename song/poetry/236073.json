{"author":"李光","id":236073,"strains":["仄平平仄仄平平，平仄平平仄仄平。","仄仄仄仄平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["已谋湖上屋三间，身退聊同倦鸟还。","老去最便青箬笠，梦回空想紫宸班。","招邀山月当轩醉，结约江鸥作伴闲。","赖有渊明能赋咏，悠然把酒对南山。"],"title":"复用前韵简志尹"}
