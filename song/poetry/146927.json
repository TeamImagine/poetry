{"author":"陈荐","id":146927,"strains":["平平平仄仄平平，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["藏名羞立虎狼朝，乘鹤东依项籍豪。","愤失壮图撞玉斗，不知天命与金刀。","还家落日埋英气，回首浮云委旧劳。","百步西连陵母冢，峨峨先识泰山高。"],"title":"范增墓"}
