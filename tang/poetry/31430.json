{"author":"唐彦谦","id":31430,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["有客伤春复怨离，夕阳亭畔草青时。","泪从红蜡无由制，肠比朱弦恐更危。","梅向好风惟是笑，柳因微雨不胜垂。","双溪未去饶归梦，夜夜孤眠枕独欹。"],"title":"寄怀"}
