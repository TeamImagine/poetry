{"author":"姜特立","id":31526,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["小山丛桂隔墙阴，曲槛修篁别作林。","芳意不孤符有德，寒梢相近本无心。","春多得地生何幸，岁晚为邻分益深。","赖有高人发佳致，因成盛事寄微吟。"],"title":"同官直舍有木犀一株盛开与余修竹惟隔屏墙尔暇日因共言清香绿阴不妨相过异时亦是一段佳话遂成小诗"}
