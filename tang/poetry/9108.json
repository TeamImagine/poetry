{"author":"徐敞","id":9108,"strains":["仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄○○。","仄仄平○仄，平平仄仄平。","○平仄平○，仄仄仄平○。","仄仄仄平仄，平仄平仄平。"],"paragraphs":["早寒青女至，零露结为霜。","入夜飞清景，凌晨积素光。","驷星初皙皙，葭菼复苍苍。","色冒沙滩白，威加木叶黄。","鲜辉袭纨扇，杀气掩干将。","葛屦那堪履，徒令君子伤。"],"title":"白露为霜"}
