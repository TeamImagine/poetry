{"author":"方回","id":148685,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["忆昔浮蛆醉玉醅，天寒一日饮千杯。","危楼拥妓临晴雪，联马呼僧认野梅。","岂料暮年纫败絮，尚容永夜画残灰。","间关幸脱干戈死，落魄佯狂自可哀。"],"title":"雪中忆昔五首  其一"}
