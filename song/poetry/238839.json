{"author":"孙觌","id":238839,"strains":["仄平仄平仄，平仄平仄平。","仄平仄○仄，仄仄○仄平。","仄仄平仄○，仄仄平仄平。","仄平平仄○，仄仄平○平。","仄仄平仄仄，○平平平○。","平仄仄○平，平平仄平平。","平平仄平平，平仄仄仄平。","仄仄平仄仄，仄仄仄平平。","仄平仄平仄，仄平仄平平。","仄仄仄平仄，仄仄平平平。"],"paragraphs":["客居莽牢落，幽绝无四邻。","岁穷有衣结，日晏犹甑尘。","偪仄戎马间，敢厌薪水勤。","故人情义重，采采青泥芹。","小摘持寄远，分余为情亲。","丹荔擘轻圆，黄柑破芳辛。","蹲鸱劝加餐，风味亦可人。","渺渺山涧曲，浩浩水云晨。","踞罏有前诺，两翁对然薪。","眼缬眩红绿，共此无边春。"],"title":"明水逵老以黄甘荔子土芋为饷小诗答谢"}
