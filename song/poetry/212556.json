{"author":"李复","id":212556,"strains":["平平平仄平平平，平仄平平平仄平。","平平平仄平平平，仄仄仄仄平仄○。","平平仄仄○仄平，仄平仄平仄平平。","仄平仄仄仄平平，平平仄仄仄平平。","平仄平○平平平，平○仄平平平平。","仄仄仄仄仄平平，平仄平○○仄平，平仄仄仄平仄平。","平仄仄○平仄平，仄仄平仄仄仄○。","仄平○仄○仄平，平平平平○仄平。"],"paragraphs":["蓬莱高阁凌浮云，天上图书奎壁明。","荣河温洛龟龙呈，鲁壁汲冢科斗行。","森罗万目分纬经，大官供烹集群英。","鲁鱼亥豕校雠精，垂签甲乙刻坚珉。","怀素无量元崇名，唐兴百年人文成。","大盗一炬甚秦坑，碑落人间如碎星，埋没草莽荆棘平。","刊刻欲传千万龄，毁灭今与粪壤并。","牧童敲击看火生，铿然清圆犹磬声。"],"title":"唐秘书省书目石刻"}
