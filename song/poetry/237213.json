{"author":"韩驹","id":237213,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["杜陵穷老觅桤栽，不似何郎种笛材。","三径莫忧荒草合，一樽如与故人开。","未堪急雨枝枝打，便有幽禽日日来。","坐诵东坡食无肉，诗肠日午转饥雷。"],"title":"次韵何文缜种竹"}
