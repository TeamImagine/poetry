{"author":"陈与义","id":3487,"strains":["平仄○仄平，仄仄○仄仄。","平仄仄平平，仄○仄仄仄。","仄平仄仄仄，仄平仄仄仄。","○○仄仄仄，仄仄平仄仄。","平平仄平平，仄仄平平仄。","平平仄仄仄，仄仄仄平仄。","仄仄平平平，仄○平仄仄。","平平仄平仄，仄仄○○仄。","平平仄平仄，仄平仄仄仄。","仄仄仄平○，平平仄平仄。","仄仄仄仄仄，平平仄平仄。","平平仄平平，○○仄平仄。"],"paragraphs":["朝食三斗葱，暮饮三斗醋。","宁受此酸辛，莫行岁晚路。","丈夫少壮日，忍穷不自恕。","乘除冀晚泰，乃复逢变故。","经年岳阳楼，不见宫南树。","辞巢已万里，两脚未遑住。","水落君山高，洞庭秋已素。","浮云易归岫，远客难回顾。","飘然一瓶锡，未知所挂处。","寂寞短歌行，萧条远游赋。","学道始恨晚，为儒孰非腐。","乾坤杳茫茫，三叹出门去。"],"title":"别岳州"}
