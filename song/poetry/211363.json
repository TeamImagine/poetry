{"author":"刘跂","id":211363,"strains":["仄仄平○仄，○○仄仄平。","平平仄仄仄，仄仄平平○。","平平仄仄仄仄平，平平平平平仄平。","仄仄仄仄仄平仄，平仄平○平仄平。","平平仄仄仄仄平，仄仄仄仄平仄平。","仄○仄仄仄平仄，平仄仄平平仄平。","平平仄仄仄仄仄，平平○仄仄平平。","平○仄仄仄仄仄，仄平平平平仄平。","仄平仄仄平仄仄，平平仄平平仄平。","仄○仄平仄仄仄，平仄平平平仄平。","仄仄仄平仄仄仄，平平仄仄平平平。"],"paragraphs":["矫矫林间鹤，泛泛水际鸥。","俱非鼎俎用，斗粟谁为留。","君师蔡义我施雠，同时声名今白头。","博士弟子动千数，遑记军中陈与刘。","黄金络马锦臂鞲，印组丈二鸣八驺。","席间设胾竟何味，车上负芒终可忧。","人生在世各有趣，江东且复客曹丘。","田横刎颈亦义事，感知捐躯非所羞。","此心会与君意合，今无古人何处求。","不如置之酌美酒，同郡诸公皆旧游。","耳热眼花付一醉，鸡虫蚌鹬何时休。"],"title":"答纯益书怀"}
