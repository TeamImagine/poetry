{"author":"刘辰翁","id":153525,"strains":["仄仄仄○仄，○平仄仄○。","平平仄仄仄，平仄○平平。","仄仄○平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","仄平○仄仄，仄仄仄平平。"],"paragraphs":["远客坐长夜，缠绵月色留。","明知不是醉，为尔更无愁。","玉雪三千界，金波十二楼。","谪仙迷采石，小杜在扬州。","雁背如流水，蛾眉也白头。","一声长啸起，满眼故山秋。"],"title":"秋景 月色醉远客 其二"}
