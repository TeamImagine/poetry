{"author":"释文珦","id":134864,"strains":["仄平仄平仄，仄仄平仄平。","○仄仄仄仄，仄平仄平平。","平平仄平平，仄平○仄平。","平平仄仄仄，平平仄○○。","平平仄仄○，仄平仄平平。","仄仄仄平仄，平仄平平平。"],"paragraphs":["负疴在山泽，已若无此生。","期与草木尽，隠人不须名。","西南数奇峰，宛同亲弟兄。","悠然有静意，青青日相迎。","因持短柄镵，入山𣃁黄精。","志不在苟得，聊复怡吾情。"],"title":"隠怀"}
