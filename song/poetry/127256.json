{"author":"方岳","id":127256,"strains":["仄平平仄仄平平，平仄平平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄平平平。"],"paragraphs":["爱民端与共胞胎，消得黄金为筑台。","一道香烟随牒去，五更风雨入诗来。","雪灯字暗心犹在，霜叶衫枯首独回。","气格老苍能过我，柴门不厌为君开。"],"title":"次韵刘簿祷雨西峰  其二"}
