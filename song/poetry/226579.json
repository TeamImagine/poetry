{"author":"谢逸","id":226579,"strains":["仄仄仄平平，仄平仄平仄。","仄平仄仄仄，仄仄仄平仄。","仄仄仄平平，平仄仄平仄。","平平仄仄仄，仄仄仄平仄。","平仄平仄平，仄平仄平仄。","仄仄仄仄仄，平平仄仄仄。","○仄平平平，○仄仄○仄。"],"paragraphs":["学道护心城，养生戒眉斧。","静知世味薄，老惬野僧语。","散步给孤园，邀我会心侣。","尘清不眯眼，境静可冰暑。","莲社宗远公，竹溪仰巢父。","此道不异世，今人岂愧古。","当念贫时交，重勿弃如土。"],"title":"广寿寺"}
