{"author":"华镇","id":212088,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["少壮同看桂苑春，白头相顾等天伦。","素风凛凛惊颓俗，高义翛翛媲古人。","邂逅论情槐棘地，殷勤分袂雪霜晨。","剖符自是诸侯贵，不学河梁话苦辛。"],"title":"送左司董郎中出知汾州三首  其二"}
