{"author":"蔡襄","id":135850,"strains":["仄仄仄平仄，平平平仄平。","平平仄平仄，仄仄仄平平。","仄仄平平仄，平○仄仄○。","平○平仄仄，平仄仄○平。","仄仄平平仄，平平仄仄平。","仄平平仄○，平仄仄平平。","平仄平平仄，平平仄仄平。","仄○平仄仄，仄仄仄○平。","平仄平平仄，平平仄仄○。","仄平平仄○，平仄仄平平。"],"paragraphs":["路尽得佳赏，川原何净明。","周围地形壮，洒落世尘清。","背郭千峰起，涵空一水横。","风帆人共远，潮屿岁重耕。","晓市炊烟合，孤庵汲道萦。","俯窥岩鸟过，微认野云生。","香气林端出，秋容物外呈。","表闲幡弄影，觉静磬传声。","官舍今稀讼，轓车此驻行。","唱篇知寡和，君世负诗名。"],"title":"题福州释迦院幽幽亭"}
