{"author":"彭汝砺","id":201600,"strains":["仄仄平平仄仄平，仄平平仄仄仄平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["杖屦徜徉信所之，偶逢佳致即忘归。","舟帷不系东西去，云似无心在处飞。","岁月漫能催我老，江山可复与人违。","一廛未足南陔志，静笑浮生事事非。"],"title":"道中每至山寺辄迟留久之"}
