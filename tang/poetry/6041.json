{"author":"耿𣲗","id":6041,"strains":["仄平○仄仄，仄仄仄仄仄。","仄仄平平仄，○平仄○平。","○平平仄仄，平仄仄平平。","平仄○平仄，平平仄○○。","仄平平仄仄，仄仄仄平平。","平仄平平仄，平平平仄平。"],"paragraphs":["谢公亲校武，草碧露漫漫。","落叶停高驾，空林满从官。","迎筹皆叠鼓，挥箭或移竿。","名借三军勇，功推百中难。","主皮山郡晚，饮筭柳营寒。","明日开铃阁，新诗双玉盘。"],"title":"和王怀州观西营秋射"}
