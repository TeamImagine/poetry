{"author":"楼钥","id":66664,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["竹舆来访小梅山，山在空蒙紫翠间。","岚雾满林朝漠漠，溪声和雨夜潺潺。","峰头丹井随潮信，松下禅房旧祖关。","谁是无生谁不死，晨钟未响梦先还。"],"title":"宿登山"}
