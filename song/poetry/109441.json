{"author":"史弥宁","id":109441,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["无边膏馥丐儒林，可但天台掷地金。","文不雕镌翻婉切，诗如平淡实高深。","春风和气生毫末，秋月华星烂古今。","所发由来关所养，丹青难状晋公心。"],"title":"参政宣献楼公挽歌辞  其三"}
