{"author":"杜甫","id":3934,"strains":["平○○仄仄，仄仄仄平平。","仄仄仄平仄，○平平仄平。","○平平仄仄，平仄仄平平。","仄仄仄平仄，平平平仄平。","仄平仄仄仄，仄仄仄平平。","仄仄仄平仄，平平平仄平。","仄平平仄仄，仄○仄○平。","平仄仄平仄，仄平平仄平。","平平平仄仄，平仄仄平平。","平仄平平仄，平平仄仄平。","仄○平仄仄，○仄仄平平。","平仄仄平仄，平平平仄平。","仄平平仄仄，仄仄仄平○。","平仄○平仄，平平仄仄○。","仄○○仄仄，仄仄仄平平。","仄仄平○仄，○平仄仄平。","仄平平仄○，仄仄仄平平。","仄仄平平仄，平平仄仄平。"],"paragraphs":["朝廷防盗贼，供给愍诛求。","下诏选郎署，传声能典州。","苍生今日困，天子向时忧。","井屋有烟起，疮痍无血流。","壤歌唯海甸，画角自山楼。","白发寐常早，荒榛农复秋。","解龟逾卧辙，遣骑觅扁舟。","徐榻不知倦，颍川何以酬。","尘生彤管笔，寒腻黑貂裘。","高义终焉在，斯文去矣休。","别离同雨散，行止各云浮。","林热鸟开口，江浑鱼掉头。","尉佗虽北拜，太史尚南留。","军旅应都息，寰区要尽收。","九重思谏诤，八极念怀柔。","徙倚瞻王室，从容仰庙谋。","故人持雅论，绝塞豁穷愁。","复见陶唐理，甘为汗漫游。"],"title":"奉送王信州崟北归"}
