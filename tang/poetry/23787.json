{"author":"杜审言","id":23787,"strains":["平平平仄仄平平，平○○平仄○平。","仄平仄仄平平仄，仄仄平平仄仄平。","平仄平平○仄○，○平平仄仄○平。","仄仄仄平平仄仄，平平平仄仄平平。"],"paragraphs":["今年游寓独游秦，愁思看春不当春。","上林苑里花徒发，细柳营前叶漫新。","公子南桥应尽兴，将军西第几留宾。","寄语洛城风日道，明年春色倍还人。"],"title":"春日京中有怀"}
