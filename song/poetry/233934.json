{"author":"翟汝文","id":233934,"strains":["仄平平平仄平平，仄平平平平仄○。","平平平○仄平仄，仄平平平平仄平。","平平平仄仄平平，平○平平平仄平。","○平平○仄仄仄，仄平平平仄○平。","平平平平平仄仄，仄仄仄仄平○○。","仄平平平平仄平，平平仄仄○平平。","平平平平平仄仄，○仄仄○平平平。","仄平平平○仄仄，仄平仄仄○平平。","仄平平○仄○仄，仄仄仄○平○平。","平平平平仄仄仄，平仄仄仄平平平。","平○仄○仄平仄，平仄○仄○平平。","○平平平仄平仄，平仄仄仄○平平。","仄平仄仄仄仄仄，仄仄仄仄平○平。"],"paragraphs":["水轮依风负坤舆，百川东流同灌输。","掀巾之陂莽吞受，沃焦之山初不濡。","云根终古插江湖，狂澜滔天随卷舒。","空神回标避突兀，海门排霄岌相扶。","僧居蚝山迷向背，佛宇蜃气成吹嘘。","昔游玄冬崖壑枯，洪涛溅雨吹裳裙。","风来惊潮愁海若，溟涨跋浪翻鲸鱼。","羽渊咸池相荡潏，月阿日窟漂方隅。","此身浮沤一缘聚，四大湿相弥空虚。","针锋悬持妙喜住，蚊睫坐睨焦螟居。","山中老禅眼於菟，香饭遗化分雕胡。","重渊垂涎舞蛟首，方丈宴寝凝熏炉。","夜寒月黑照浊水，乞取坏衲摩尼珠。"],"title":"焦山寺"}
