{"author":"连文凤","id":159280,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄仄仄仄平平仄，平仄平平仄仄平。"],"paragraphs":["谁遣毛州刺史来，闲窗终日共徘徊。","龙窥石涧新临砚，鹤舞松烟乍试煤。","茅舍寒深题未遍，玉堂月冷梦空回。","笑予得尔浑无用，惆怅临风写八哀。"],"title":"试笔"}
