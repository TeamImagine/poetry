{"author":"王安石","id":180544,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["揭节初悲力不任，赐身终愧谬恩临。","病来气弱归宜早，偷取官多责恐深。","膏泽未施空谤怨，疮痍犹在岂讴吟。","黄昏信马江城路，欲访何人话此心。"],"title":"次韵张唐公马上"}
