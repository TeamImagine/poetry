{"author":"辛弃疾","id":71152,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平平仄平。"],"paragraphs":["莫被闲愁挠太和，愁来只用暗消磨。","随流上下宁能免，惊世功名不用多。","闲看蜂衙足官府，梦随蚁鬭有干戈。","疏帘竹簟山茶碗，此是幽人安乐窝。"],"title":"题鹤鸣亭  其二"}
