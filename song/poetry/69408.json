{"author":"王炎","id":69408,"strains":["仄平仄仄平平平，平仄仄仄平仄平。","○平仄仄平仄仄，仄仄仄平平仄平。","平平平仄仄○仄，仄仄平仄平○平。","平平仄仄仄平仄，平仄仄仄平平平。","平平仄仄平仄仄，平平平仄平仄仄。","平仄平平平仄平，仄平仄仄平平仄。","仄○平仄仄仄平，平平仄仄平平平。","平平平仄仄平仄，仄仄仄平○仄平。","仄平平仄仄平仄，平平仄仄平平仄。","平仄仄平平仄平，仄平仄仄○平仄。"],"paragraphs":["去年夏旱田原枯，龙骨取水禾不苏。","张颐待哺神所悯，吏既祷之甘雨随。","东阡西陌喜相贺，化我硗确成膏腴。","炊粳酿黍作秋社，翁媪醉饱儿孙嬉。","今年种艺方入土，梅天宜雨还不雨。","高仰之田龟兆开，污邪亦半无流水。","帝从人欲不待祈，丰隆击鼓群龙趋。","山南山北起云雾，雨脚急来如绠縻。","富家安坐有红粟，田家作苦惟𫗴粥。","丁壮力耕儿饭牛，旱时得雨胜珠玉。"],"title":"喜雨歌"}
