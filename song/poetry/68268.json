{"author":"石介","id":68268,"strains":["仄○仄平仄，平仄平平仄。","仄平仄仄平，平仄○仄仄。","仄平仄仄仄，平○仄仄仄。","仄仄○平平，仄平仄平仄。","仄仄○平○，仄平○仄仄。","仄仄平平平，仄平仄仄仄。","仄仄仄仄平，平平平仄仄。"],"paragraphs":["不行一千里，安得为良马。","不连十五城，安得称善价。","汝皆有血气，非如木偶者。","撮发号男儿，肯甘在人下。","汝不闻图王，不成犹可霸。","舜与吾俱人，学之则舜也。","汝等但勉旃，前贤皆可亚。"],"title":"勉师愚等"}
