{"author":"明皇帝","id":167,"strains":["平仄仄平平，○平仄仄○。","仄平平仄仄，仄○仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄平仄，○仄仄平平。","平仄平平仄，平平仄仄平。"],"paragraphs":["清跸度河阳，凝笳上太行。","火龙明鸟道，铁骑绕羊肠。","白雾埋阴壑，丹霞助晓光。","涧泉含宿冻，山木带余霜。","野老茅为屋，樵人薜作裳。","宣风问耆艾，敦俗劝耕桑。","凉德惭先哲，徽猷慕昔皇。"],"title":"早登太行山中言志"}
