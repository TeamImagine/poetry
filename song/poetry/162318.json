{"author":"丘葵","id":162318,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["槐对青山五月寒，朝朝暮暮此看山。","风来翠瀑青松外，人在珠宫贝阙闲。","诗客归时文几静，棋僧去后画枰闲。","禅床一被清眠熟，梦把渔竿钓碧湾。"],"title":"和所盘离相院山门纳凉韵"}
