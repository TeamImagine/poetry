{"author":"刘克庄","id":116335,"strains":["仄仄平平平仄仄，仄平仄仄仄平平。","平平平仄平仄仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["赤肉团终当败坏，臭皮袋死尚贪痴。","生憎铜镜催白发，残著珠襦待赤眉。","高筑迷楼愁鬼瞰，多为疑冢怕人知。","吾评裸葬尤坚久，来往何曾挂一丝。"],"title":"寓言"}
