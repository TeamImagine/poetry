{"author":"释德洪","id":229398,"strains":["仄平平仄○，仄仄平平○平。","平平仄仄平平平平，仄平平○○。","平仄仄平仄，仄仄仄仄。","仄仄○仄○，仄仄○平平。","平○仄仄平平平，仄平仄平○○平。","仄○仄平仄仄平平仄，平○平平○仄仄仄平平。","平○仄仄平仄仄仄平平平仄仄，仄平平仄仄平仄平仄○平。","仄仄平仄，平平平○仄平平仄平。"],"paragraphs":["槁容而毳衣，殆不逾于中人。","而于祖道颠危之秋，勃然而中兴。","知我亦何幸，自幼及壮。","出入其户庭，俯仰其藩篱。","而其道德之精华，未能略窥其毫微。","譬如戴天履地于终日，而其高明深厚所不能知。","惟闻孔子之殁一百年而生孟子，释迦之寂二千岁而有禅师。","拜手稽首，堂堂乎三界之依者耶。"],"title":"云庵和尚赞三首  其二"}
