{"author":"刘弇","id":209328,"strains":["平平仄仄平平平，仄仄仄平平仄平。","平平仄仄平○平，平平仄平平仄平。","平平仄仄仄平平，平仄仄仄○○平。","仄仄仄仄平仄平，平仄仄平平仄平。","仄仄平仄平平平，仄仄仄仄○平平。","平仄平仄平仄平，仄仄仄○平仄○。"],"paragraphs":["斜河左界悬朱提，冷烬掠天萤糁飞。","高梧泣液凉参差，前村后村乌夜啼。","雕甍绣栱绝坤维，知自在世张禅扉。","有睆释子庞两眉，清梵一声捎翠微。","乱我心曲天之涯，寂历故感迎新悲。","归欤谁是真忘机，独鹿水深愁浊泥。"],"title":"宿法藏禅院二首  其一"}
