{"author":"赵蕃","id":76706,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["篮舆轧轧度成阴，鹭起冲波鹊噪林。","当子倚阑成句警，政余拥褐坐檐深。","裴回更尽高楼览，空阔思收远壑音。","笑谢主人能命酒，不然寒甚不能吟。"],"title":"在伯见招观雪因同贵溪尉曹登邻寺之经楼且云晨起境物殊胜再用林字作诗蕃亦次韵"}
