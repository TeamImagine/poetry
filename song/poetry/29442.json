{"author":"韩元吉","id":29442,"strains":["平仄平平平仄仄，仄平仄仄平平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["官事常忙心自闲，故应拄笏为西山。","举头但觉来风月，著足何妨涉阓阛。","振廪功成聊共醉，追锋诏下合俱还。","须知苍翠看无尽，输我岩居昼掩关。"],"title":"次韵张子仪仓司展翠亭"}
