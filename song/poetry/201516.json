{"author":"彭汝砺","id":201516,"strains":["仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["上下鸡笼牛口滩，滩头濯濯雨声寒。","气蒸晓日云无间，波漾春风雪未干。","落絮并花浮远水，飞鸥随鹭落惊湍。","扁舟稳泛沧浪远，珍重严陵一钓竿。"],"title":"万安道中"}
