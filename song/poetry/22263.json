{"author":"王十朋","id":22263,"strains":["仄平仄仄平仄平，仄仄平仄平平平。","平平仄仄仄仄仄，平平仄仄平平○。","平平仄仄平仄平，平平仄仄平平平。","仄平仄仄平平仄，仄仄平平仄○仄。"],"paragraphs":["去年觅栗嫌汝痴，责汝曾赋渊明诗。","今年栗熟不汝见，凄然白骨埋荒陂。","西风簌簌黄叶飞，家僮拾栗门前归。","汝兄汝妹争来取，汝父伤心泪如雨。"],"title":"家童拾栗因念亡儿作数语以写钟情之悲"}
