{"author":"释德洪","id":227818,"strains":["仄仄仄○平仄平，平平仄仄平平平。","仄平仄平仄平仄，仄平平仄平平平。","仄○仄仄仄平仄，○○仄仄仄平平。","仄平平仄仄仄仄，○平平仄平仄平。","仄平仄○仄○○，○仄仄平平仄平。"],"paragraphs":["雪里壁间枯木枝，东坡戏作无声诗。","霅川谪仙亦豪放，酒阑为吐烟云词。","闹传秀色绝今古，正如四月出盆丝。","老僧遮护不许见，敲门游客遭慢欺。","我来拟看亦乘兴，兴尽却还君勿嗤。"],"title":"戒坛院东坡枯木张嘉夫妙墨童子告以僧不在不可见作此示汪履道"}
