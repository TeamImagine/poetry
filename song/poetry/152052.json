{"author":"方一夔","id":152052,"strains":["仄仄仄仄仄，平平仄仄仄。","仄仄平仄平，仄仄仄仄仄。","平○仄平平，平仄仄仄仄。","仄仄仄平平，仄仄仄仄仄。","平平仄平平，平仄仄平○。","仄平仄平仄，平平平仄仄。","仄仄平仄平，平仄平平仄。","平平仄平仄，平仄仄平仄。","平平仄仄仄，仄仄平○仄。","平仄仄平○，平○仄平仄。"],"paragraphs":["代马必死战，韩卢必死猎。","万族虽有殊，受性固莫夺。","君看伏波翁，心火老不灭。","万里战壶头，赤手拥马鬣。","前言一朝酬，英气半途折。","海南纪铜柱，城西埋石𫈵。","所以高世人，甘守田园拙。","梧楸老归梦，桑梓借余热。","人生贵适意，似用生分别。","为问泽车乘，何如水鸢跕。"],"title":"咏史"}
