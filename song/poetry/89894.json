{"author":"程珌","id":89894,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["邂逅乡人却异方，蹇馿仍得瘦东阳。","不妨令节随流水，自看寒花吐晚香。","微岸纶巾风力劲，小亭飞盏午阴长。","不堪细数淮南树，独倚青冥兴欲狂。"],"title":"登石头城"}
