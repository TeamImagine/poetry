{"author":"宋庠","id":2707,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["早拂华簪谒冕旒，五更残点便鸣驺。","星沈长乐钟声外，月挂觚棱阙影头。","弱翮讵堪仪振鹭，孤怀终欲信群鸥。","更惭晨坐鸿枢府，容鬓先于省树秋。"],"title":"晨谒感怀"}
