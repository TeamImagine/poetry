{"author":"白居易","id":17362,"strains":["仄平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["一行弱柳前年种，数尺柔条今日新。","渐欲拂他骑马客，未多遮得上楼人。","须教碧玉羞眉黛，莫与红桃作麹尘。","为报金堤千万树，饶伊未敢苦争春。"],"title":"喜小楼西新柳抽条"}
