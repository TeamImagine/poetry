{"author":"李曾伯","id":129440,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["出门三十里平原，仰止高山礼甚专。","烈日秋霜千祀后，寒烟荒草两茔前。","一瞻文献生何晚，三叹奸邪死不先。","臣也不忠宜共戒，烝尝何惜更加笾。"],"title":"和幕府税巽父吊陈任二谏议韵"}
