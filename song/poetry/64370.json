{"author":"罗愿","id":64370,"strains":["平仄仄仄平平仄仄仄平，仄平仄平○仄平。","仄平仄平○平仄，平仄仄仄平○平。","○平○仄仄平仄，仄仄平平平仄仄。","平平仄仄仄平仄，平仄仄平平仄仄。","仄仄仄仄仄平平，仄仄平平平仄平。","平平仄○仄仄仄，仄平平仄平平平。","仄平仄仄平○仄，仄仄仄平平仄仄。","平平仄仄○仄平，仄仄○平仄平仄。"],"paragraphs":["君不见菊潭之水饮可仙，酒旗五星空在天。","此江縠纹更奇绝，投以麹米清如泉。","分甘正拟供低唱，要筑糟台须大匠。","诗人便欲醉千日，欢伯仅堪陪一饷。","曰予此乐未知之，独爱为瓶居井湄。","因君饮兴亦浩荡，梦随骖驾觞瑶池。","昔贤酒尽孤长吸，大似竹枯还欲沥。","明朝秀句传满城，笑指空樽卧墙壁。"],"title":"和汪伯虞求酒"}
