{"author":"胡宿","id":244123,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["清蕊君宜妙一台，当年仙桂并枝开。","楼逢春雪尝为曲，庙近朝云转费才。","远字莫教双鲤断，归期偏望二凫来。","巴猿蜀魄多离恨，犹喜圭田助酒材。"],"title":"送吕昭邻同年宰巫阳"}
