{"author":"郑侠","id":201158,"strains":["平仄平平平仄仄，平平平仄仄平平。","平平仄仄平平仄，平仄仄平平仄平。","仄仄平平平仄仄，平平平仄仄平平。","平平仄平平平仄，仄仄平平仄仄平。"],"paragraphs":["堂下玻瓈看碧澜，天邉图画指层峦。","崔嵬切汉星辰近，清泚照人毛骨寒。","已叹神明传政化，仍观慈惠展杯盘。","尊前不为扶衰病，敢惜酡颜胜渥丹。"],"title":"次韵太守仁智堂"}
