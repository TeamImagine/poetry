{"author":"源乾曜","id":45351,"strains":["仄仄平平仄，仄平仄仄平。","仄平平○仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄仄，仄仄仄○平。","仄仄平○仄，平平仄仄平。","仄○平仄仄，平仄仄平平。"],"paragraphs":["睿作超千古，湛恩育万人。","递迁俱荷泽，同拜忽为邻。","道合徽音畅，芳辰景命新。","鼓钟崇享礼，鹓鹭集朝伦。","窃位思官谤，凋容谢木春。","惭多无以叙，拙备实难陈。","进绶怀三少，承光尽百身。","自当归第日，何幸列宫臣。"],"title":"奉和御制乾曜与张说宋璟同日上官命宴都堂赐诗"}
