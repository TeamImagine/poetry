{"author":"窦牟","id":6262,"strains":["仄仄平平仄，平平仄仄○。","仄平平○仄，平仄仄○○。","仄仄平平仄，平平○仄平。","仄平平仄仄，平仄仄平平。","仄仄平平仄，平○仄仄平。","仄平平仄仄，平仄仄平○。","平仄平○仄，平平仄仄平。","仄平平仄仄，平仄仄平平。","仄仄平平○，平平仄仄平。","仄平平仄仄，○○仄平平。","仄仄平平仄，平○仄仄平。","仄平平仄仄，平仄仄平平。","平仄○仄仄，平平仄仄平。","仄○平仄仄，平仄仄平平。","仄仄○平仄，平平仄仄平。","仄○平仄仄，平○仄平○。","仄仄平平仄，平平仄仄平。","仄○平仄仄，平仄仄平平。","仄仄○平仄，○平仄仄平。","仄平平仄仄，仄？仄平平。"],"paragraphs":["有事郊坛毕，无私日月临。","岁华春更早，天瑞雪犹深。","玉辇回时令，金门降德音。","翰飞鸳别侣，藂植桂为林。","粉泽资鸿笔，薰和本素琴。","礼成戎器下，恩彻鬼方沈。","麟爵来称纪，官师退绝箴。","道风黄阁静，祥景紫垣阴。","寿酒朝时献，农书夜直寻。","国香煴翠幄，庭燎赩红衾。","汉魏文章盛，尧汤雨露霃。","密辞投水石，精义出沙金。","宸扆亲唯敬，钧衡近匪侵。","疾驱千里骏，清唳九霄禽。","庆赐迎新服，斋庄弃旧簪。","忽思班女怨，遥听越人吟。","末路甘贫病，流年苦滞淫。","梦中青琐闼，归处碧山岑。","窃抃闻韶濩，观光想韎任。","大哉环海晏，不笇子牟心。"],"title":"元日喜闻大礼寄上翰林四学士中书六舍人二十韵"}
