{"author":"杜甫","id":2806,"strains":["平平仄平平，仄仄平仄平。","平平仄平仄，仄仄平仄平。","平仄平仄仄，平平平仄平。","平仄仄仄平，仄平仄仄平。","仄平平平平，仄仄平仄平。","平平仄仄平，平仄仄仄平。","平仄仄仄仄，仄仄仄平平。","仄平平平○，○仄仄仄平。","平平仄仄仄，○仄仄平平。","○平仄仄仄，平仄仄仄平。"],"paragraphs":["曾城有高楼，制古丹雘存。","迢迢百余尺，豁达开四门。","虽有车马客，而无人世喧。","游目俯大江，列筵慰别魂。","是时秋冬交，节往颜色昏。","天寒鸟兽休，霜露在草根。","今我送舅氏，万感集清尊。","岂伊山川间，回首盗贼繁。","高贤意不暇，王命久崩奔。","临风欲恸哭，声出已复吞。"],"title":"阆州东楼筵奉送十一舅往青城县得昏字"}
