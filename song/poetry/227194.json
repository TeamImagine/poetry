{"author":"刘安上","id":227194,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["卷尽浮云见碧虚，初传更漏滴铜壶。","入秋爽气迥然别，此地冰轮何处无。","共想姮娥依桂魄，独怜飞鹊遶庭梧。","西园饮散归来早，不用红纱照路隅。"],"title":"和冯中丞中秋夜月"}
