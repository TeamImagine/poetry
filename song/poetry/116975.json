{"author":"许棐","id":116975,"strains":["平平平仄○平仄，平仄○○仄平仄。","平平平仄仄平平，平仄仄平平仄仄。","仄平○仄仄○平，平仄平平仄仄平。","仄仄平平平仄○，仄仄平平○仄平。"],"paragraphs":["梅花惆怅三年别，香锁空庭几风月。","今年花发主人归，依旧主人贫彻骨。","小枝分立砚屏边，无酒酬春烛焰寒。","数叶残书翻未了，唤起山童敲凤团。"],"title":"李方庵款梅"}
