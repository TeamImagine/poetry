{"author":"孟郊","id":11773,"strains":["平平仄仄平平平，平平平平平仄平。","平平平仄平仄仄，平平仄仄○○平。","平○仄平平仄仄，仄仄仄平平仄仄。","平平平仄平仄平，仄平○平仄平仄。","平平平仄仄仄平，仄平平仄○○○。","仄平仄仄平仄仄，平平平仄平仄平。"],"paragraphs":["荒城古木枝多枯，飞禽嗷嗷朝哺雏。","枝倾巢覆雏坠地，乌鸢下啄更相呼。","阳和发生均孕育，鸟兽有情知不足。","枝危巢小风雨多，未容长成已先覆。","灵枝珍木满上林，凤巢阿阁重且深。","尔今所托非本地，乌鸢何得同尔心。"],"title":"覆巢行"}
