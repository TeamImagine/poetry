{"author":"张耒","id":217493,"strains":["仄仄平仄仄，仄平平仄平。","平平平仄仄，○仄平平平。","仄仄仄○仄，○平仄平平。","仄平○平平，平仄平仄平。","仄仄○平仄，仄仄平平平。","平平仄仄仄，平仄仄○平。"],"paragraphs":["泽国多水汽，日西春尚寒。","穷居无乐事，且复开清樽。","一酌召和气，三觞失愁颜。","百忧如崩云，天地为我宽。","采采中田杞，愈食仍甘餐。","登盘自有味，何必盛炮燔。"],"title":"饮酒拟柳子厚"}
