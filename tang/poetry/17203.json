{"author":"白居易","id":17203,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["吉凶祸福有来由，但要深知不要忧。","只见火光烧润屋，不闻风浪覆虚舟。","名为公器无多取，利是身灾合少求。","虽异匏瓜难不食，大都食足早宜休。"],"title":"感兴二首 一"}
