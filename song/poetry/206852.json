{"author":"黄庭坚","id":206852,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["东京望重两并州，遂有汾阳整缀旒。","翁伯入关倾意气，林宗异世想风流。","君家旧事皆青史，今日高材未白头。","莫倚西斋好风月，长随三径古人游。"],"title":"郭明甫作西斋于颍尾请予赋诗二首  其二"}
