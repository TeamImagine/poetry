{"author":"杨万里","id":49321,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["旁招近侍自江都，两岁何曾见国姝。","看尽满栏红芍药，只消一朵玉盘盂。","水精淡白非真色，珠璧空明得似无。","欲比此花无可比，且云冰骨雪肌肤。"],"title":"玉盘盂"}
