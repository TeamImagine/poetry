{"author":"陆游","id":33854,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["衰发萧疏雪满簪，莫年光景易骎骎。","已甘身作沟中断，不愿人知爨下音。","病鹤摧颓分薄俸，悲蛩断续和微吟。","向来误有功名念，欲挽天河洗此心。"],"title":"夜坐偶书"}
