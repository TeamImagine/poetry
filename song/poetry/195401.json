{"author":"苏轼","id":195401,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["捣香筛辣入瓶盆，盎盎春溪带雨浑。","收拾小山藏社瓮，招呼明月到芳樽。","酒材已遣门生致，菜把仍叨地主恩。","烂煮葵羹斟桂醑，风流可惜在蛮村。"],"title":"新酿桂酒"}
