{"author":"王之道","id":7610,"strains":["仄仄仄平仄，平○仄仄平。","平平平仄仄，平仄仄平平。","平仄仄平仄，平平平仄平。","仄平平仄仄，平仄仄平平。","平仄平平仄，平平仄仄平。","○○仄平仄，仄○仄平平。"],"paragraphs":["荏苒岁云暮，艰难予岂堪。","闗山怀远别，弓矢废清谈。","风色霁还暖，梅梢春已酣。","信音惊远雁，心绪乱游蠺。","投笔班超近，擒戎李靖惭。","行吟望西北，赴难有虞潭。"],"title":"追和东坡立春韵寄彦逢弟"}
