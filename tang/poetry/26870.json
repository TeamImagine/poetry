{"author":"李郢","id":26870,"strains":["仄平平平仄○仄，仄仄平平仄平仄。","仄平仄仄平仄○，仄仄平平仄平仄。","○平平平仄平仄，仄仄平平仄平仄。","平平平仄平仄平，平仄平平仄○仄。","平平平仄仄仄平，仄平平平仄仄平。","平仄平平平仄仄，平平平仄○平仄。","○仄仄仄仄仄平，平平仄仄○仄平。","○仄平平仄平仄，仄平○仄仄平平。"],"paragraphs":["石亭梅花落如积，玉藓斓班竹姑赤。","祝陵有酒清若空，煮糯蒸鱼作寒食。","长桥新晴好天气，两市儿郎[櫂]船戏。","溪头铙鼓狂杀侬，青盖红裙偶相值。","风光何处最可怜，邵家高楼白日边。","楼下游人颜色喜，溪南黄帽应羞死。","三月未有二月残，灵龟可信渰水干。","葑草青青促归去，短箫横笛说明年。"],"title":"阳羡春歌"}
