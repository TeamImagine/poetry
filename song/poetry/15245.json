{"author":"刘子翚","id":15245,"strains":["仄平仄平仄平平，仄仄平平平○平。","仄仄仄仄仄仄仄，仄仄仄仄平平○。","仄平平平仄仄平，仄○仄仄平平平。","仄平仄仄○○仄，仄仄平平平仄仄。","仄平平仄平平○，仄仄平平仄平仄。","仄平平仄仄仄平，仄平仄仄平平平。","○平平仄仄平仄，仄仄仄仄平平平。"],"paragraphs":["祝融散仙在西溪，此老平生无町畦。","一日不见十日恨，绿稻渺渺吞幽思。","细红时浇垒块胸，跣行笑逆泠然风。","意消万事如燎发，小醉扶头须半月。","叩梧林谷为呼号，隠几乾坤有超越。","自怜顽钝不可鞭，挽之欲置名流边。","长言为我澡袢暑，洒目万线琮琤悬。"],"title":"次韵明仲畦字韵诗"}
