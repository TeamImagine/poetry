{"author":"释正觉","id":4594,"strains":["仄仄仄平仄，平仄仄仄平。","○平仄仄○，仄仄仄平平。","仄平仄仄○平仄，仄仄○○仄仄○。","仄仄仄平平仄仄，仄平仄仄仄平平。","平平仄，仄？平。","仄仄平平平仄仄，平○仄仄仄平平。"],"paragraphs":["卸却臭皮袋，拈转赤肉团。","当头鼻孔正，直下髑髅干。","老医不见从来癖，少子相看向近难。","野水瘦时秋潦退，白云断处旧山寒。","须剿绝，莫颟顸。","转尽无功伊就位，孤标不与汝同盘。"],"title":"颂古一百则  其九四"}
