{"author":"周紫芝","id":240813,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["一事无成雪满颠，漫凭老眼寄韦编。","谁将爱酒周光禄，错比能诗孟浩然。","心与功名无宿约，天分泉石了残年。","相过更待秋风老，来钓琴公斫鲙鳊。"],"title":"次韵鲁庵道人"}
