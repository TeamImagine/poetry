{"author":"释文珦","id":136010,"strains":["平平平平，平平平平。","平仄仄仄，平平仄○。","仄仄平平，○平平平。","平仄仄仄，平仄平平。","平仄仄仄，平○仄平。","平平仄仄，平仄平平。","仄○平○，仄仄仄平。","仄○平仄，平平仄平。","仄仄仄仄，仄平平平。","仄仄平平，○平平平。"],"paragraphs":["云山青青，风泉泠泠。","山色可爱，泉声可听。","乃赋归来，盟诸山灵。","身去世远，心与真冥。","蔬食果腹，麻衣蔽形。","尘车绝迹，蓬户常扃。","不行他缘，唯诵自经。","眇观人世，沧波一萍。","朽钝寂漠，待终余龄。","唤主人公，教常惺惺。"],"title":"闲中吟"}
