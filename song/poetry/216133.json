{"author":"张耒","id":216133,"strains":["平平仄仄○仄平，平平平平仄仄平。","平平仄仄仄仄仄，仄仄仄仄平平平。","平平仄仄仄仄仄，仄仄平仄○○平。","平平仄仄仄仄仄，仄仄仄仄平平○。","○○仄仄○平仄，平仄仄仄平平平。","仄○仄仄仄仄仄，仄仄仄仄平平平。","平平仄平仄平仄，平仄○○平仄平。","平平仄仄仄仄仄，平仄仄仄平平○。","平○平仄仄平仄，仄仄仄仄仄平平。","仄平仄仄仄仄仄，仄仄仄仄平平○。"],"paragraphs":["秋风日夜吹北原，秋芜经霜不复繁。","萦纡一迳渐可蹑，步踏落叶披榛菅。","萧萧九月草木变，独有修竹犹禁寒。","青红野实不可辨，晚日照射霜榴殷。","巉巉女几更清瘦，崖壁刻削无云烟。","潦收石出洛水好，静夜侧耳声潺潺。","原西古城有微路，禾黍离离荒野田。","人家岁熟妇子乐，村巷日暖牛羊闲。","登临嗟我幸无事，况有美酒供开颜。","射麋猎兔可卒岁，弃掷万累休嗟叹。"],"title":"北原"}
