{"author":"梅尧臣","id":57962,"strains":["仄仄仄平仄，仄平平仄平。","平平平仄仄，平○仄○○。","平仄平平仄，平平仄仄平。","仄平平仄仄，仄仄仄平平。","平仄○平仄，○平○仄平。","仄平平仄仄，平仄仄○平。","仄仄平平○，○平仄仄平。","仄平平仄仄，平仄仄平平。","仄仄仄平○，仄平平仄平。","仄平平○仄，平仄仄○平。"],"paragraphs":["社日遇群饮，北风归马骄。","阳乌云斗晦，来燕翅难调。","朝霰侵花冷，春阴到地消。","宿酲无酒解，薄被觉寒饶。","炉炭重然兽，衣裘更御貂。","蛰宫虫复闭，时鸟腹将枵。","点缀何多思，轻狂不奈飘。","唯知妍可玩，宁恤气为妖。","剡客偶然兴，海神非次朝。","唱高仍和寡，公又作长谣。"],"title":"次韵刘原甫社后对雪"}
