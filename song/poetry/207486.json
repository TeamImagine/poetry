{"author":"黄庭坚","id":207486,"strains":["仄平仄平仄，平仄平平仄。","○仄平○仄，平平仄平仄。","仄平仄平平，平仄平平仄。","平仄○平仄，仄仄平仄仄。","仄平平○仄，仄仄平仄仄。","仄仄平仄仄，仄平仄平仄。","仄仄仄平平，仄平平○仄。","平平平平仄，平○仄仄仄。","平平仄仄仄，○仄平仄仄。","○仄仄仄平，平仄○仄仄。","平平仄仄仄，平仄○平仄。","仄平仄平平，仄平平仄仄。"],"paragraphs":["建溪有灵草，能蜕诗人骨。","除草开三径，为君碾玄月。","满瓯泛春风，诗味生牙舌。","平斗量珠玉，以救风雅渴。","定知胸中有，璀璨非外物。","执虎探虎穴，斩蛟入蛟室。","破镜挂西南，夜阑清兴发。","危言诸公上，殊胜弄翰墨。","成仁冒鼎镬，闻已归谏列。","收汝救月弓，蛙腹当坼裂。","开云照四海，黄道行尧日。","闭门斲车轮，出门同轨辙。"],"title":"碾建溪第一奉邀徐天隠奉议并效建除体"}
