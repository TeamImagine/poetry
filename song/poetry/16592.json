{"author":"冯时行","id":16592,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["年于鬓发最相干，又作新正一再看。","懒共燕泥烘午霁，吟随鶑树涩朝寒。","余生已分千人后，燥吻犹须百榼干。","愁绝向来飞舄伴，萧然形影若为欢。"],"title":"和刘仲廉新年春望二首  其一"}
