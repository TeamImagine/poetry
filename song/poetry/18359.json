{"author":"吴芾","id":18359,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["长年扰扰走红尘，今日方还自在身。","行处湖光侵杖屦，坐来山色照衣巾。","敢希寄傲陶元亮，且学躬耕郑子真。","犹恐风烟劳顾揖，未能终日作闲人。"],"title":"和陈泽民见寄  其一"}
