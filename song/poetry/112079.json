{"author":"田锡","id":112079,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雨里飞花片片红，雨微花乱转溟蒙。","川原何处连天草，帘幕无人半日风。","寂寞刘桢新病后，凄迷庄舄苦吟中。","可堪更是黄昏景，燕冷鶑寒恨想同。"],"title":"花雨比下秦中"}
