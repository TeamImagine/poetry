{"author":"岑参","id":57251,"strains":["○仄平平仄仄平，仄○仄仄仄平平。","仄平仄仄○仄仄，○仄○平○仄平。","平○仄仄○平仄，仄仄平平平仄仄。","仄平平仄仄平○，平仄平平○仄仄。"],"paragraphs":["三度为郎便白头，一从出守五经秋。","莫言圣主长不用，其那苍生应未休。","人间岁月如流水，客舍秋风今又起。","不知心事向谁论，江上蝉鸣空满耳。"],"title":"客舍悲秋有怀两省旧游呈幕中诸公"}
