{"author":"刘克庄","id":116138,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["识之无字忆髫年，霍地红颜变雪颠。","求狗监人难复得，如鸡林相岂非贤。","鲤庭闻处才三百，蚓窍吟来忽五千。","寄语毛韩并卫卜，不烦序亦不烦笺。"],"title":"抄戊辰十月近稿七首  其二"}
