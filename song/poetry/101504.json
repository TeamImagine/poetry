{"author":"赵抃","id":101504,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["讼缿无哗去访真，并游僚友若天伦。","庭存列宿仙坛古，堂启先生诏墨新。","膝上挥弦清度曲，席间倾耳静留神。","泠泠不断绵绵意，追想南风解愠人。"],"title":"次韵徐师回殿丞捧诏亭听琴"}
