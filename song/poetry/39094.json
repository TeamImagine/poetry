{"author":"陆游","id":39094,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["晨起登堂正幅巾，萧然聊欲养吾神。","凡心未免更诗字，习气犹思议古人。","买𪨗为登山寺去，彻灯缘爱月窗新。","何时一切消除尽，终作无怀上古民。"],"title":"自责"}
