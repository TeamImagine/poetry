{"author":"綦崇礼","id":245050,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["禁掖东西曾并直，銮坡先后亦联名。","那知白髪归田舍，却见朱轓莅海城。","往事回头真是梦，流年屈指只堪惊。","一杯相属公应悉，冷煖难移故旧情。"],"title":"德升劝酒为已懋尚书寿予即席赋长句以代俳谐"}
