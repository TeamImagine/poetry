{"author":"汪藻","id":236637,"strains":["平平平仄平，仄仄仄仄仄。","平平仄仄平，仄仄仄平仄。","平平仄平平，仄仄仄仄仄。","仄平平平平，平○仄仄仄。","仄平平平平，平仄仄平仄。","平平仄仄平，平仄○仄仄。","平平仄○仄，仄仄○仄仄。","仄平平仄平，仄仄仄平仄。","仄○平平仄，仄仄平仄仄。","仄平仄仄平，平仄仄平仄。","仄平平○平，仄仄○仄仄。","仄平平平平，平仄仄平仄。","仄○平仄平，平○仄平仄。","平平仄○平，平仄平仄仄。","仄○平平平，仄仄平仄仄。","平○仄平平，仄仄仄平仄。","平平仄平平，仄仄仄平仄。","仄平仄仄平，平仄平仄仄。"],"paragraphs":["平生金石交，政尔一固道。","佳哉固道乎，所至即为宝。","人言醒而狂，我见影亦好。","忆初烟尘飞，环累十万灶。","夕烽通甘泉，兵气塞穹昊。","公为鲁仲连，麾去如振槁。","功成拂衣去，不羡中令考。","每逢泉石佳，便欲事幽讨。","晚行龟峰旁，爱此千嶂抱。","亟营背郭堂，羞作出山草。","慨然悬其车，避俗长却扫。","所嗟高明家，华屋几人保。","既留杨柳枝，仍占杏花岛。","真成醉吟翁，何况无病恼。","属闻鸿冥冥，痛恨归不早。","何当释羁囚，把臂共倾倒。","余光玩桑榆，踵息养棃枣。","买邻会有时，来往成二老。"],"title":"郑固道累书求寓屋诗走笔封寄"}
