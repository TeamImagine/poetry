{"author":"林希逸","id":119333,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老去劬劳念转深，一樽聊尔可曾斟。","中年为拙辞宫锦，晚岁虽贫笑汞金。","破被与儿眠似铁，败毡留客坐如箴。","多情曲意加题品，错比唐溪与晋林。"],"title":"再和前韵谢后村惠生日词  其二"}
