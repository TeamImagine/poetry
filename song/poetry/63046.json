{"author":"薛季宣","id":63046,"strains":["平仄仄仄平仄仄平平平，平平仄仄平平平。","平仄仄○平仄平，仄仄仄平仄○平平仄仄。","平仄○平仄平仄，平平仄仄平平仄。","平平仄仄仄仄平，○平平仄平平平。","○仄平平平仄平，仄仄平平平○仄。","仄仄平平平仄仄，仄平平仄平平仄。","平平仄仄仄○平，平平仄仄仄平平。","仄仄平平仄仄平，仄○仄平平仄仄。","平仄○平仄平仄，仄平仄仄○平仄。"],"paragraphs":["君不见决明混沌江之湄，含胎吸月怀清辉。","圆浄唾将珠与玑，又不见明视中原云月静。","跳掷回旋顾形影，生儿往往皆毛颖。","由来逐物未忘机，劳生吞吐知惟时。","观美为人奚以为，独坐金风尘虑省。","皓月斜河星耿耿，草头漙露侵肤冷。","平生不解饮和歌，无人对月醉颜酡。","月朗清秋奈月何，睡思朅来刚引领。","林岫参差弄光景，不知月已沈西岭。"],"title":"中秋对月戏呈觅举诸兄"}
