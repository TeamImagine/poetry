{"author":"谢逸","id":226597,"strains":["仄仄仄仄仄仄平，平仄平仄平平平。","仄平仄平平仄仄，平平平仄○平平。","平平仄仄仄平○，仄○仄仄○平平。","仄平仄仄仄平仄，仄仄仄仄平平平。","仄平平平仄仄仄，○仄仄仄仄仄平。","平平仄仄仄仄平，○○平仄仄仄平。","仄平仄仄仄平平，平平仄仄平○平。"],"paragraphs":["沓沓举子万马奔，倾动场屋风尘昏。","失身白袍青幕底，平生干没三家村。","今君触热去乡县，矫如野鹤离鸡群。","笔端万字洒飞雹，岂畏食叶春蚕喧。","广文先生倒屣待，三舍弟子气可吞。","琴书在笥马在门，看看山上复有山。","愿君莫忘大刀头，何年驷马君当还。"],"title":"送谭子仁游太学"}
