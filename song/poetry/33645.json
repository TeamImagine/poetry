{"author":"陆游","id":33645,"strains":["平平○平平，平仄仄仄平。","平○仄○仄，仄仄仄仄平。","仄平仄○仄，仄平○仄平。","仄○仄○仄，○仄仄仄平。","仄仄仄仄平，平仄仄仄平。","仄平平仄○，仄仄仄仄平。","仄仄平仄仄，仄平仄仄○。","仄仄仄仄○，仄仄平平平。"],"paragraphs":["梅花如高人，枯槁道愈尊。","君看在空谷，岂比倚市门。","我来整冠佩，洁斋三沐熏。","亦思醉其下，燕媠恐凟君。","敬抱绿绮琴，玄酒挹古樽。","月明流水间，一洗世浊昏。","摸冩香与影，计君已厌闻。","老我少杰思，尚喜非陈言。"],"title":"宿龙华山中寂然无一人方丈前梅花盛开月下独观至中夜"}
