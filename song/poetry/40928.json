{"author":"陆游","id":40928,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["瘦影支离雪鬓繁，频年老病卧孤村。","雍容那有客联骑，剥啄尚无僧扣门。","浊酒香浮新社瓮，晚瓜味敌故侯园。","茅檐蓬户风烟晚，小酌欣然对子孙。"],"title":"久无客至戏作"}
