{"author":"释永颐","id":108967,"strains":["仄○平○平，平仄仄平仄。","○平○仄仄，○仄仄仄仄。","仄平平仄平，平○平仄仄。","平平平仄仄，仄仄仄平仄。","仄仄平平平，平仄仄平仄。","仄仄平平平，仄仄平平仄。","仄仄平仄平，平平仄平仄。"],"paragraphs":["自囘山中来，泉石足幽弄。","茶经犹挂壁，庭草积已众。","拜先俄食新，香凝云乳动。","心开神宇泰，境豁谢幽梦。","至味延冥遐，灵爽脱尘控。","静语生云雷，逸想超鸾凤。","饱此岩壑真，清风愿遐送。"],"title":"食新茶"}
