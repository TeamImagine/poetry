{"author":"李峤","id":23723,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["凤城景色已含韶，人日风光倍觉饶。","桂吐半轮迎此夜，蓂开七叶应今朝。","鱼猜水冻行犹涩，莺喜春熙弄欲娇。","愧奉登高摇彩翰，欣逢御气上丹霄。"],"title":"人日侍宴大明宫恩赐彩缕人胜应制"}
