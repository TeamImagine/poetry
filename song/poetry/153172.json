{"author":"俞德邻","id":153172,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["汀葭江菼两依依，鸥鹭相亲寂不飞。","僧入翠微云伴去，牛耕白水犊随归。","古今贤圣多萧索，王伯干戈有是非。","老病忧时心力弱，可能此地得渔矶。"],"title":"通津田舍"}
