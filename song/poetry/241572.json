{"author":"周紫芝","id":241572,"strains":["仄平平仄平，平平仄平仄。","仄仄平○平，平平平仄仄。","○仄仄平平，平平仄平仄。","平平仄○平，仄仄平仄仄。","仄仄仄仄平，平仄仄仄仄。","○平仄仄仄，仄仄仄仄仄。","仄平仄仄仄，平平仄平仄。","仄仄平平平，平仄仄平仄。","仄平仄仄平，仄仄平平仄。","平平仄平平，平平仄平仄。"],"paragraphs":["后皇开玉堂，仙官俨成列。","奕奕峨长缨，珊珊鸣珮玦。","中有一真仙，容华灿冰雪。","维时值中原，格鬬弥岁月。","帝命下抚摩，聊用究施设。","王纲坠莫举，独以一手挈。","至言等药石，黔黎尽生活。","帝曰伊谁能，何以报殊烈。","爵之白玉浆，奏以云门阕。","徘徊上璇穹，千秋拱云阙。"],"title":"时宰生日诗六首  其一"}
