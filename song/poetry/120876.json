{"author":"白玉蟾","id":120876,"strains":["平平仄仄平，仄平平平平。","仄仄仄平仄，平仄平平平。","平平仄仄平，仄平仄仄平。","仄仄仄平仄，仄仄仄仄平。","平○仄○仄，仄仄平仄平。","平平仄仄仄，○平平仄平。","仄仄仄仄平，仄仄○平平。","仄仄平仄平，仄仄平仄平。","仄平仄平仄，仄仄平平平。","平○○仄仄，仄仄平平平。"],"paragraphs":["男儿铁石肠，遇秋多凄凉。","节物遽凋变，今古堪悲伤。","西来白帝风，暗惊万叶黄。","拼与舞零落，此意付夕阳。","堪叹远行子，只影天一方。","佳人去不返，苍烟冥八荒。","对此一黯然，两鬓沾吴霜。","自顾蒲柳姿，眇在烟水乡。","晚汀慨鸿雁，夜浦羞鸳鸯。","何当从宋玉，问路游高唐。"],"title":"黄叶辞"}
