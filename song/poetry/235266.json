{"author":"程俱","id":235266,"strains":["仄平仄仄平平平，仄仄仄平平○○。","平平仄平仄仄仄，仄仄平平平仄仄。","平平仄仄仄仄仄，仄仄平平仄平仄。","平平仄平仄平仄，仄仄仄平平仄仄。","平平仄仄仄平仄，○仄平平○仄仄。","仄平仄平仄平仄，仄仄平平仄平仄。","仄○平仄平仄仄，仄仄仄平平仄仄。","仄仄仄平仄仄平，平仄平平仄平仄。"],"paragraphs":["卷帘坐对江南山，掠眼送青来亹亹。","云泉肺肠久厌饫，挂颊悠然聊复尔。","奇峰远澹忽四五，爽秀骎骎逼窗几。","平生九华盛名下，一见定知真是矣。","非关目力睹天奥，正觉群山如聚米。","好人好人有高韵，不独江州孟公子。","直缘佳处无仕迳，落莫道边同苦李。","大是忘年耐久交，藜杖青鞋结终始。"],"title":"望九华"}
