{"author":"苏轼","id":193586,"strains":["仄平仄平平，平仄○仄仄。","平平仄平仄，仄仄平平仄。","仄○平平平，仄仄仄○仄。","平平仄平平，仄仄仄平仄。","仄平仄平仄，仄仄仄平仄。","仄○仄平平，仄仄○平仄。","平平仄○平，○○平○仄。"],"paragraphs":["我归自南山，山翠犹在目。","心随白云去，梦绕山之麓。","汝从何方来，笑齿粲如玉。","探怀出新诗，秀语夺山绿。","觉来已茫昧，但记说秋菊。","有如采樵人，入洞听琴筑。","归来写遗声，犹胜人间曲。"],"title":"和子由记园中草木十一首  其一○"}
