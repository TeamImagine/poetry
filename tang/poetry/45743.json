{"author":"李林甫","id":45743,"strains":["平平仄平仄，平仄平平平。","仄仄○仄仄，仄仄平仄平。","仄平平仄仄，仄仄仄平平。","平仄平○仄，平平仄仄○。","仄仄仄平仄，平仄仄平平。","仄仄平平仄，平平仄仄○。","平平仄平仄，仄仄仄平平。","仄仄平平仄，○平仄仄平。","○平平仄仄，平仄仄○仄。","仄仄仄平○，平平平仄平。"],"paragraphs":["秋天碧云夜，明月悬东方。","皓皓庭际色，稍稍林下光。","桂华澄远近，璧彩散池塘。","鸿雁飞难度，关山曲易长。","揆予秉孤直，虚薄忝文昌。","握镜惭先照，持衡愧后行。","多才众君子，载笔久词场。","作赋推潘岳，题诗许谢康。","当时陪宴语，今夕恨相望。","愿欲接高论，清晨朝建章。"],"title":"秋夜望月忆韩席等诸侍郎因以投赠"}
