{"author":"王翰","id":55206,"strains":["○平仄平平仄平，仄平平仄仄平平。","平平平仄仄平仄，仄仄平仄○平平。","平平仄仄○平仄，仄仄○平仄○仄。","平○平仄仄仄平，○仄平平仄○仄。","仄平仄平平仄平，平平仄○平仄平。","仄仄平平平仄仄，平平仄仄仄平平。","平平仄仄○平仄，○平仄仄平仄仄。","仄平平仄平仄平，平仄平○仄平仄。","平平仄仄平平平，仄仄平平平仄平。","平仄仄平平仄仄，平平平仄仄平平。","○仄平○仄仄仄，平平仄○仄仄仄。","仄仄平平仄仄平，仄仄○平仄平仄。","平○仄平平仄平，平仄平平平仄平。","仄平仄仄平平仄，仄仄平平仄仄平。"],"paragraphs":["长安少年无远图，一生惟羡执金吾。","麒麟前殿拜天子，走马西击长城胡。","胡沙猎猎吹人面，汉虏相逢不相见。","遥闻鼙鼓动地来，传道单于夜犹战。","此时顾恩宁顾身，为君一行摧万人。","壮士挥戈回白日，单于溅血染朱轮。","归来饮马长城窟，长城道傍多白骨。","问之耆老何代人，云是秦王筑城卒。","黄昏塞北无人烟，鬼哭啾啾声沸天。","无罪见诛功不赏，孤魂流落此城边。","当昔秦王按剑起，诸侯膝行不敢视。","富国强兵二十年，筑怨兴徭九千里。","秦王筑城何太愚，天实亡秦非北胡。","一朝祸起萧墙内，渭水咸阳不复都。"],"title":"饮马长城窟行"}
