{"author":"尤袤","id":51104,"strains":["仄平仄○仄，仄仄仄平○。","平平仄平平，仄仄平平平。","平平仄仄平，平仄平仄平。","仄平仄平平，○平○仄平。","○平仄平仄，平平仄平平。","○仄仄仄平，仄仄○仄平。","平平仄○仄，仄仄○平平。","平平仄仄仄，○仄仄平平。","平○仄仄平，仄仄平平平。","平平仄平仄，平仄平平平。","仄仄仄平平，平平仄平平。","平平仄仄仄，平仄平仄平。","仄仄平○仄，仄仄平平平。","仄仄平仄仄，仄○仄平平。","仄仄仄仄○，仄仄平平平。","平平仄仄仄，仄仄平平平。","平平仄仄平，仄仄仄仄平。","平仄仄仄仄，平平仄平平。","平平仄仄仄，仄仄平平○。"],"paragraphs":["犯寒出行遇，值此岁云除。","刚风驾飚轮，送我游清都。","华阳第八天，仙圣之所居。","洞门劣容人，中宽如室庐。","横前大溪水，于焉限尘区。","其右万石林，错落空翠图。","茅庵著深秀，细路缘崎岖。","幽泉见客喜，颇亦类逃虚。","山深日易曛，捷径趋元符。","琳宫照金碧，天籁鸣笙竽。","侧睨白云峰，前瞻赤沙湖。","金坛耸百丈，阴洞通七途。","俯视人间世，扰扰真虫蛆。","蚤以凡陋质，忝分赤城符。","岂悟夙昔缘，复造神灵墟。","平生梦寐处，恍若登华胥。","归来拜绿章，足力尚有余。","珍馆十六所，安能遍遨娱。","穷探恨不尽，大息仍踟躇。"],"title":"庚子岁除前一日游茅山"}
