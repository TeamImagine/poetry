{"author":"魏了翁","id":103490,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["朔吹饕寒凝不禁，地雷应合战群阴。","悠悠未快功名手，渺渺谁觇造物心。","三寿作朋刚已复，二阳初动卦为临。","经纶及此身强健，插颔青丝雪未侵。"],"title":"潼川路施运判生日  其二"}
