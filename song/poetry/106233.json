{"author":"程公许","id":106233,"strains":["平平仄仄平，仄仄平仄仄。","仄平仄仄仄，平平平仄仄。","仄仄仄仄平，仄仄仄平仄。","仄○仄平平，平仄仄平仄。","○平仄○仄，仄仄仄仄仄。","平平仄仄平，仄平仄○仄。","仄仄仄平仄，仄○○平仄。","仄仄仄仄平，仄仄仄仄仄。","平仄仄○仄，仄仄仄平仄。","平仄仄仄平，平平仄平仄。"],"paragraphs":["人头接剑门，濯濯危髻绾。","一峰表独立，层崖平若铲。","有一伟丈夫，远莫辨眉眼。","异闻验清源，奇质自天产。","三生旧缘契，邂逅一笑莞。","江流怒未平，父功子其僝。","坐令老蛙缚，笑看离堆铲。","陆海擅两川，利百倍灞浐。","神圣杳难诘，事或载编简。","明德远矣哉，椒浆酌盈盏。"],"title":"人头山肃谒石壁清源真君像"}
