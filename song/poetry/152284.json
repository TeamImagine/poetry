{"author":"方一夔","id":152284,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，平仄平平平仄平。","平仄平平平仄仄，平平平仄仄平平。"],"paragraphs":["霜风猎猎响林坳，独有寒梅渐作包。","倒影水涵窥沼树，浅痕月印上窗梢。","绿衣低挂酒初熟，乌帽斜欹门屡敲。","花得初阳人得复，俱从颜子结穷交。"],"title":"杂兴  其四"}
