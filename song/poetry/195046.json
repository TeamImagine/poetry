{"author":"苏轼","id":195046,"strains":["仄仄平平仄仄平，仄仄仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["燥吻时时著酒濡，要令卧疾致文殊。","河鱼溃腹空号楚，汗水流骹始信吴。","自笑方求三岁艾，不如长作独眠夫。","羡君清瘦真仙骨，更助飘飘鹤背躯。"],"title":"次韵袁公济谢芎椒"}
