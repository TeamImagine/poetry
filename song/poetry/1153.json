{"author":"刘兼","id":1153,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["桐叶飞霜落井栏，菱花藏雪助衰颜。","夜窗飒飒摇寒竹，秋枕迢迢梦故山。","临水钓舟横苇岸，隔溪禅侣启柴关。","觉来依旧三更月，离绪乡心起万端。"],"title":"梦归故园二首  其一"}
