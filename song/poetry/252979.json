{"author":"李弥逊","id":252979,"strains":["仄平仄平平，仄仄平仄仄。","仄平○仄平，平仄仄仄仄。","平平仄仄平，平仄仄○仄。","仄平平仄平，平仄仄○仄。","仄仄仄仄仄，平仄平仄仄。","平平仄○平，仄仄平仄仄。","平平仄平平，仄仄平仄仄。","平平仄平仄，仄仄仄仄仄。","仄仄仄仄仄，仄仄？仄仄。","仄平仄○平，○仄○仄仄。"],"paragraphs":["十年海南年，世味尝欲遍。","昔为担板痴，今作绕指转。","谁能濯我缨，人欲唾其面。","故人千里来，髙义动深眷。","问答不及已，惊我神髪变。","功名眼中花，日月弦上箭。","公今已超然，富贵非所愿。","南游访知识，气习要百炼。","授我不死术，老骨倘可健。","是身走空雷，当作如是见。"],"title":"次韵赵表之久别相会于福唐见贻之什"}
