{"author":"杨蟠","id":146964,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["雨夜灵峰卧竹床，平明屐齿到云堂。","门前雨过新溪满，石上风回旧草香。","山抱钟声圆不散，雪铺瓦面冷无光。","理公莫怪诗相恼，今日偕行总姓汤。"],"title":"早过天竺呈明智及同游二老"}
