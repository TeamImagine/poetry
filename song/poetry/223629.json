{"author":"吴则礼","id":223629,"strains":["平平仄仄平平平，仄平平仄平平平。","平○仄仄仄平仄，仄仄平○仄平仄。","仄平仄仄平仄平，平平○仄平平平。","平平仄平仄仄仄，仄仄平平仄平仄。","仄平平平平仄平，仄仄平平仄○平。","平平仄仄平仄仄，仄仄平平仄平仄。","平平仄仄平平平，仄平仄仄平仄平。","○平平仄仄平仄，仄仄○平仄平仄。"],"paragraphs":["江边一树垂垂花，酒杯曾觅黄公家。","谁教五出作黄蜡，六出休论属尤物。","鼻端有窍侬自知，群儿空诵诗人诗。","天公与花不与叶，要遣孤芳作超绝。","缅怀南徐江上山，醉入梅花海中眠。","梅花乱落青鸟去，大是天公送君句。","天公定不辜吾人，蜡梅句法聊付君。","禅床僧几梦吴越，煮菜从来满斋钵。"],"title":"和蜡梅诗"}
