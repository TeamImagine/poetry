{"author":"陈允平","id":150741,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不愿生封万户侯，归来却伴赤松游。","琴书东里三椽屋，诗酒西湖一叶舟。","雁过客楼秋雨急，乌栖江树暮烟愁。","频年陡觉生华发，日日凭高望楚州。"],"title":"寄晚浦张观使"}
