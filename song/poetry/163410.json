{"author":"汪元量","id":163410,"strains":["仄仄平平平，平仄○仄平。","平仄平仄仄，平平仄平平。","○仄仄平平，仄仄平仄平。","仄平○仄○，仄仄平○平。","平仄○仄仄，仄仄平平平。","平仄○仄平，仄仄仄仄○。","仄平仄平平，平仄平仄平。","仄平仄仄平，仄仄平仄○。"],"paragraphs":["结髪为新婚，恩爱相匹俦。","欢乐殊未已，征夫忽西游。","中夜起彷徨，仰视天汉流。","众星正纵横，皓月澄中州。","明发临古道，古道何悠悠。","生死从此辞，握手泪不收。","勉哉惜芳姿，毋使怀百忧。","丈夫抱赤心，妇女安可留。"],"title":"居拟苏武  其三"}
