{"author":"陈宗远","id":170963,"strains":["○○仄仄平平仄，仄平仄仄仄平仄。","○○仄仄仄平平，仄仄平平仄平仄。","○平平仄仄平平，平仄○平仄○仄。","仄平仄仄仄平平，平仄平平平平仄。","平仄平○○仄平，仄平仄仄平○仄。","仄平仄仄仄仄○，仄仄平平仄○仄。","平平平平仄平平，仄仄○平仄平仄。","仄仄平平仄仄平，仄仄仄平仄○仄。","仄仄平平平仄平，仄仄平平仄平仄。"],"paragraphs":["蜿虹绛彩垂霄路，白波渺渺散寒露。","横空掷绮结飞梁，叆叇青云匝风御。","飏金排玉水晶宫，鸾佩霓襦笑相遇。","兔停玉杵取玄霜，吴质无端强猜妒。","窥见腰中三尺冰，便疑斫却婆娑树。","桂香广陌不得留，灼灼修娥谩回顾。","天孙飞梭织冰纨，帝子吹笙湿香雾。","笑指瑶台十二层，只怕结邻未相许。","潋滟金枢烟水寒，会驾飞轮撇波去。"],"title":"梦游月宫"}
