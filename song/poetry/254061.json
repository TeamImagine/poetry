{"author":"释宗杲","id":254061,"strains":["平平仄仄平○仄，○○仄仄仄平仄。","平仄○平○仄○，仄○仄仄仄平仄。","○平平仄仄仄平，仄○仄仄平平仄。","仄平仄仄仄平平，仄平仄仄平平仄。"],"paragraphs":["邹搜敛似天烝枣，轻轻触着便烦恼。","身着如来三事衣，口中谤佛法僧宝。","从来纤芥不与人，一毫不就他人讨。","蓦然合眼入黄泉，定须聒噪阎罗老。"],"title":"禅人求赞  其二"}
