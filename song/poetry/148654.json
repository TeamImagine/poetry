{"author":"方回","id":148654,"strains":["仄仄仄平○仄仄仄平仄，仄仄仄平仄仄平平平仄。","仄仄仄仄○仄平，仄平仄仄仄仄仄。","仄仄平平○仄仄○平，仄仄仄平○仄平仄仄。","平平平仄仄仄仄仄平，平平平平仄仄平平仄。","仄仄仄仄仄○仄，仄平○平仄平仄。","仄平平仄○平平，平仄平○仄平仄。","仄仄仄仄仄平平，平仄仄仄○仄仄。","平平仄平仄○仄，仄平仄○仄仄仄。","仄平仄仄仄平仄，平○仄平仄仄仄。","仄平仄仄平仄平，平平平仄平平仄。","仄平仄仄仄平平，平仄仄平平平仄。","仄平仄仄，平平平平，仄平平仄。"],"paragraphs":["我不羡渠乘大马食肥肉，我不羡渠寝细毡居华屋。","富贵两字输与渠，奈渠未免一字俗。","我有诗肠如月朗三秋，我有酒肠如海吞百渎。","西湖之水足供酒一杯，西湖之山可作诗千幅。","羽客写我醉吟意，雪为长髯电为目。","岂知天上三台星，焉用人间九州督。","仕宦不达坐多言，衰老未死缘寡欲。","眉毛及须尚如漆，此为寿相万事足。","莫言不智又无福，宁当忍穷勿受辱。","气豪未减天外鸿，神清差似霜前菊。","有人指点问为谁，云是紫阳方虚谷。","欲求我者，南山之南，北山之北。"],"title":"会鹤臞郑高士庵为予写神走笔赋杂言"}
