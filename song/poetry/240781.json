{"author":"周紫芝","id":240781,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["短窗烘日见深明，墙角泥干路欲成。","槐叶索淘春渐近，菊苗荐茗雪初晴。","寒丛且对天随子，大白谁浮阮步兵。","愿借芳香明老眼，要翻书叶送余生。"],"title":"雪后小霁撷菊苗荐茗"}
