{"author":"李正民","id":242073,"strains":["○仄仄平平，平平平仄仄。","仄平仄仄仄，仄仄平仄仄。","仄平平仄平，仄仄平平仄。","仄仄平仄平，平平仄平仄。","仄仄仄平平，平仄仄○仄。","仄平仄○仄，仄仄平平仄。","仄平仄仄平，仄仄仄○仄。","仄平仄平平，平平仄平仄。","仄平仄平仄，仄仄仄仄仄。","平平平仄仄，仄仄仄平仄。","平平平仄？，平仄仄○仄。","平平仄平仄，仄仄○仄仄。","平仄仄仄仄，平○平仄仄。","仄平仄平仄，仄平平仄仄。","平○仄仄平，仄仄平○仄。","仄平仄仄仄，○仄仄平仄。","仄平仄仄平，仄仄仄仄仄。","平仄仄仄平，仄仄○平仄。","仄仄仄平平，平平平仄仄。","平平○仄平，平平○仄仄。"],"paragraphs":["应奉见车工，杨愔逢选士。","古人记半面，落落才一二。","羡君眸子明，洞彻无纤翳。","小吏曛黑来，匆匆便能识。","忆昔到君家，经史肆论议。","简编讨遗忘，指擿须臾至。","别来五六年，学问益纯粹。","荐名上天阍，嚢锥见锋锐。","少年好奇伟，万卷欲尽记。","春官方用赋，所尚在词艺。","前人存矩矱，雕篆有深意。","寒窗务探讨，讵可轻小技。","穷理尽性学，推论良有自。","士方骛场屋，未能臻极挚。","山中有老儒，发药祛其蔽。","潜心造妙理，离合见同异。","我怀伯业能，嗜学忘肉味。","摩笈得异书，事理了无滞。","况子气方豪，青萍尝一试。","孜孜其勉旃，青霄将自致。"],"title":"送闻人伯封"}
