{"author":"孙觌","id":238986,"strains":["平○○仄仄，仄平仄平平。","平仄仄平仄，仄仄平仄平。","仄仄平平平，平○仄平平。","○平仄仄仄，仄仄平仄平。","平平仄仄仄，仄仄仄仄平。","仄仄仄仄仄，平平仄仄平。"],"paragraphs":["鸡号更五点，众星尚煌煌。","残烛半吞吐，宿酒疑在亡。","碧井阴修梧，林疏月汪汪。","峤南瘴疠地，饮此冰玉光。","晨瓶出雪乳，一漱病齿凉。","众汲欲尽及，匏尊得细尝。"],"title":"象州行衙井泉甘冷太守而下皆饮此井"}
