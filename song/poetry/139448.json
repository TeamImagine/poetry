{"author":"陈著","id":139448,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["吾行荷谢老天公，不放南来送雨风。","筇杖步前皆雅兴，梅花香底欠诗工。","尘埃辟易青山外，邱垄凄凉落照中。","一片初心分付处，儿孙他日记衰翁。"],"title":"上乘展墓示子侄"}
