{"author":"许及之","id":60923,"strains":["仄仄平平仄仄平，仄平仄仄仄平平。","平平平仄平平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["马上春光过若驰，不须纪历校花时。","青于前日长街柳，白似去年双鬓丝。","强学后生须藉酒，苦邀同社索题诗。","朝回要便西湖去，输与安仁尚黑髭。"],"title":"闻转庵游西湖奉寄"}
