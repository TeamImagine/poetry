{"author":"毕仲游","id":209123,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["雪压胡沙老上庭，春华虽减使华增。","且看意气并人物，未说文章与吏能。","靴淀早行围晓月，滹沱还渡坼春冰。","红牙新下都司诰，异日应须五色绫。"],"title":"和吕纪常奉使契丹"}
