{"author":"张扩","id":234205,"strains":["仄平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄仄平仄，仄仄平平平仄平。","仄仄平平仄平仄，平平平仄仄平平。"],"paragraphs":["水曹笔力若新硎，冷屋无人诗自鸣。","取别未容长草草，相看岂合但平平。","百年王谢见人物，少日机云真弟兄。","且向陶丘问消息，他时湖海莫寒盟。"],"title":"谒广济军向工曹仲吉"}
