{"author":"释文珦","id":134880,"strains":["平平仄仄平平平，仄平仄仄仄平平。","平平仄仄仄平仄，仄仄仄平平仄○。","仄平仄仄平平仄，仄仄平平仄○仄。","○仄平平仄仄平，仄仄○○仄平仄。","仄平仄仄平仄○，平平仄仄仄○平。","○平○仄○○仄，仄仄○平仄仄平。"],"paragraphs":["东东魏国之云仍，一清不减玉壶冰。","生平闭户养真素，隠节久为人所称。","远来访我青莲嶂，道骨仙风极闲旷。","正是秋风落叶时，坐石分题语尤壮。","奈何𫏐合还又分，匆匆不得尽殷勤。","如今相忆难相见，日日长歌日莫云。"],"title":"韩东山远访于西岑寄"}
