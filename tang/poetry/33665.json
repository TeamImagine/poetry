{"author":"黄滔","id":33665,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["已喜相逢又怨嗟，十年飘泊在京华。","大朝多事还停举，故国经荒未有家。","鸟带夕阳投远树，人冲腊雪往边沙。","梦魂空系潇湘岸，烟水茫茫芦苇花。"],"title":"别友人"}
