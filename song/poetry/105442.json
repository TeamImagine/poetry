{"author":"岳珂","id":105442,"strains":["平平仄仄平平平，仄○仄仄平平平。","仄○平平仄○平，平平平仄平平平。","仄平○平仄○平，平平仄仄平○仄。","平平仄平仄平○，仄仄平仄仄仄平。","仄平平平平仄平，平平仄仄平仄平。","仄平平仄仄仄仄，仄平平○仄平○。","平仄平仄平仄平，仄平○○平平平。","仄平仄○平仄平，○仄平仄平平○。","仄○平平仄平平，平平仄仄仄仄平。","平平仄仄平○平，仄平仄平平仄平。"],"paragraphs":["卢山白鹤归来双，缟衣素袂玄为裳。","翅如车轮夜横江，风声曾走淮淝羌。","戛然长鸣下柴桑，芝田啄粒遥相望。","何人网罗倏高张，上决云汉旁八荒。","一随鹏鹍惊远翔，低头不肯谋稻粱。","一罹罝弋沮泽旁，局身筠笼翅摧藏。","鹦鹉洲畔葭苇乡，水云苍苍江茫茫。","九皋欲闻声不扬，回顾鸥鹭羞颜行。","忽闻缑笙度宫商，红尘俯视有底忙。","矶头刷羽今正黄，欲捶此楼呼酒狂。"],"title":"黄鹤谣寄吴季谦侍郎时季谦自德安入城予适以使事在鄂"}
