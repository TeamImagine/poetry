{"author":"葛胜仲","id":230736,"strains":["平仄仄平平平仄平平平，仄仄仄仄平仄平。","平平平仄仄平仄，仄仄仄仄仄仄仄。","仄仄仄仄仄仄仄平平平，仄平仄仄仄平平。","仄平平仄仄仄仄，仄仄平○仄平仄。","仄平平仄仄平平，仄仄平○仄仄○。","○平○仄仄○仄，仄平仄○平○仄。","仄○平仄仄平○，平平仄仄○平平。"],"paragraphs":["君不见毗耶居士人天英，化佛亿万文室盈。","清晨香积一盂食，厌足一切紧法力。","又不见手捉麈尾生公庐，说经妙蕴几无余。","岂惟缁素日会面，粉碎虚空雨花片。","我生归命海潮音，况复劬劳讳日临。","三孤遗像涕沾臆，建斋达观趋禅阈。","悟空谁是悟真空，门前灌木吟悲风。"],"title":"先君忌饭僧悟空兴之侄有诗和韵"}
