{"author":"齐己","id":41796,"strains":["平平仄仄仄平平，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["丹青妙写十才人，玉峭冰棱姑射神。","醉舞离披真鸑鷟，狂吟崩倒瑞麒麟。","翻腾造化山曾竭，采掇珠玑海几贫。","犹得知音与图画，草堂闲挂似相亲。"],"title":"谢人惠十才子图"}
