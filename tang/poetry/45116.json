{"author":"沈佺期","id":45116,"strains":["平○仄平平，平○仄仄平。","仄平平仄仄，仄仄仄平平。","平仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平平平仄仄，平仄仄平○。"],"paragraphs":["胡骑犯边埃，风从丑上来。","五原烽火急，六郡羽书催。","冰壮飞狐[冷]，霜浓候雁哀。","将军朝授钺，战士夜衔枚。","紫塞金河里，葱山铁勒隈。","莲花秋剑发，桂叶晓旗开。","秘略三军动，妖氛百战摧。","何言投笔去，终作勒铭回。"],"title":"塞北二首 二"}
