{"author":"喻良能","id":51811,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["联舆缓步踏葱苍，十里荷香杂稻香。","庚暑此时无一点，秋风明月洒长廊。","林间岩洞侵衣润，水际亭台彻骨凉。","何处山泉落檐溜，恍疑飞雨晓浪浪。"],"title":"六月晦日同楼少府由钱塘门至上竺遂游下中竺憩冷泉亭涂中记所历"}
