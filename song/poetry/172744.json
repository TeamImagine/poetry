{"author":"孙翥","id":172744,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风有亭台月有池，春深猿鹤喜追随。","水从王屋泉初旺，山过秦关势欲危。","仙乐静依林鸟奏，浮云轻伴海鸥迟。","斜阳不尽登临兴，远树微茫入酒旗。"],"title":"裴公亭二首  其二"}
