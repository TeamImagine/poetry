{"author":"杨亿","id":210764,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["繁花如雪早伤春，千树封侯未是贫。","汉苑漫传卢橘赋，骊山曾识荔支尘。","九秋青女霜添味，五夜方诸月溜津。","楚客狂酲朝已解，水风犹自猎汀蘋。"],"title":"梨"}
