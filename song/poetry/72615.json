{"author":"曾丰","id":72615,"strains":["仄仄平平仄仄平，平仄平仄仄平平。","平平仄仄平平仄，平仄平平仄仄平。","平仄平平仄仄仄，平平仄仄仄平平。","仄平平仄平平仄，平仄平平仄仄平。"],"paragraphs":["社到如今已有涯，阴罅阳隙卒乘之。","风雷撼夜何相激，桃李催春不自支。","鸿狃犹寒忘去计，燕疑未暖爽来期。","杜鹃毋怨鶑毋喜，春早春迟自有时。"],"title":"社前雷雨连旬"}
