{"author":"司马光","id":177120,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["四檐冰管未全晞，一夕阴风雪又飞。","客卧牛衣忧死别，人留玉塞望生归。","公车歳晚怜东郭，辽海云深失令威。","颇忆当年映书否，物华如旧鬓毛非。"],"title":"又和雪"}
