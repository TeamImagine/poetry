{"author":"陆游","id":40310,"strains":["平平仄平平，仄仄仄平仄。","平平仄平平，仄仄仄○仄。","平平仄仄平，仄仄仄仄仄。","平仄平平仄，仄仄仄○仄。","仄平仄平仄，仄仄仄仄仄。","仄仄平仄平，仄○仄平仄。"],"paragraphs":["翩然一鸦升，倏尔一鸱下。","非惟饱残余，亦可免弹射。","巡檐攫脯修，入舍掠脍炙。","嗟汝无盈厌，坐是取驱吓。","物情贵能改，一眚亦可贳。","并语黄雀群，勿轻败吾稼。"],"title":"鸱鸦"}
