{"author":"周麟之","id":28886,"strains":["仄仄平，仄平仄仄平平平。","○平仄仄平仄仄，仄平○仄平平平。","仄仄平平平仄仄，仄仄平平仄平仄。","平平仄仄仄平平，平仄仄平○仄仄。","平平○仄仄仄○，仄平仄仄○平仄。","仄平仄平平仄平，仄仄仄仄平平○。","仄○仄仄仄平仄，仄仄仄仄平仄○。","仄平平仄平平仄，仄仄平平仄平仄。","平平仄仄仄平○，仄仄平○仄平仄。","平○仄平平仄平，平仄仄○平○平。","平平平仄○平仄，○仄仄平平仄平。","仄○仄仄平平仄，仄仄○平仄○仄。","仄平平平仄仄仄，仄仄平平仄平仄。"],"paragraphs":["雨木冰，贯珠络玉千葩明。","横鞭一拂条叶动，宝钗堕地声铿鍧。","昨日登车天地墨，怪雨盲风起东北。","俄然散雹乱飞霙，流淖满途深没膝。","前车折轴不得行，后车脱辐泥翻轭。","晓来廓氛天宇清，万象夺目何晶莹。","凛如介士执矛戟，四野列阵霜雪凝。","汴河堤上民惊诧，问是何祥木冰稼。","平生有眼未曾看，旧说惟闻达官怕。","车中嗫嚅齐鲁生，尝学五传窥遗经。","因言前哲论灾异，占曰庶人皆执兵。","只应北地干戈起，草木如人刃相倚。","莫忧胡儿饮泗水，尽道明年佛狸死。"],"title":"中原民谣 雨木冰"}
