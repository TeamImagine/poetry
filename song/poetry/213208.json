{"author":"贺铸","id":213208,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["朋游冠盖满京华，病客东流迹自赊。","音驿未闻来日下，邻墙不见亦天涯。","尚惭斗粟烦官廪，已指扁舟是我家。","莫谓因风无可寄，雪梅开遍腊前花。"],"title":"舟次广陵怀寄京都交旧"}
