{"author":"汪藻","id":236627,"strains":["○仄○○仄，仄仄○平平。","平平平仄仄，平仄仄仄平。","平平○平平，仄平平○平。","○平仄仄仄，仄平仄仄平。","平平仄仄仄，平仄仄仄平。","平平仄仄仄，平仄平仄平。","仄平平仄平，仄仄仄仄平。","仄仄仄仄仄，○仄平平○。"],"paragraphs":["相士如相马，灭没深天机。","区区铜马法，徒识牝与骊。","人言当涂公，恶人知其微。","如何许邵语，受之不复疑。","知人固不易，人亦未易知。","媸妍在水镜，铅粉徒自欺。","孰为仁义人，未假已不归。","伯乐不可作，思与曹瞒期。"],"title":"咏古四首  其一"}
