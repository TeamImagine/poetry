{"author":"陈深","id":167393,"strains":["仄平平仄平仄平，平平仄平仄平仄。","仄仄平平仄仄平，仄平平○仄仄仄。","仄仄平○仄○仄，仄平○平平仄仄。","仄仄○平仄仄平，仄仄平○仄仄仄。","平平平仄○平○，○○仄平平仄仄。","平平仄仄○仄○，平平仄仄平平仄。","平平仄仄仄仄平，平平平仄平平仄。"],"paragraphs":["岳生年少精悍姿，双眸照人烱秋水。","气直云天亦自奇，口谭风鉴政可喜。","一鹗盘空势轻矫，夕风吹波云欲起。","海岸相逢话不休，一笑人间五百祀。","方瞳祗合相山中，燕颔自堪侯万里。","人生出处难豫期，浮云变化无穷已。","巫咸一去不可追，归来心服壶丘子。"],"title":"赠道眼相士"}
