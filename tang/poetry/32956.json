{"author":"杜荀鹤","id":32956,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["一教谁云辟二途，律禅禅律智归愚。","念珠在手隳禅衲，禅衲披肩坏念珠。","象外空分空外象，无中有作有中无。","有无无有师穷取，山到平来海亦枯。"],"title":"空闲二公递以禅律相鄙因而解之"}
