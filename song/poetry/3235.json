{"author":"陈与义","id":3235,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天缺西南江面清，纤云不动小滩横。","墙头语鹊衣犹湿，楼外残雷气未平。","尽取微凉供稳睡，急搜奇句报新晴。","今宵绝胜无人共，卧看星河尽意明。"],"title":"雨晴"}
