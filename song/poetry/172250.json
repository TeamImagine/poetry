{"author":"无名氏","id":172250,"strains":["平平平仄仄，仄仄平仄仄。","平平○仄○，仄仄平平仄。","平平平仄仄，平仄平仄仄。","平○平平仄，仄仄仄仄仄。","仄平平仄平，仄仄仄平仄。","仄平仄仄仄，○○仄仄仄。","仄平仄仄平，仄仄○仄仄。","○仄仄仄平，平平仄○仄。"],"paragraphs":["青溪宜晚日，曲处千丈晦。","天开苍石屏，影落西村外。","虚无元气立，明灭河汉对。","人行峥嵘下，鸟急浩荡内。","向来千万峰，琐细等蓬块。","老夫倚杖久，三叹造物大。","惜哉太史公，意短遗此快。","更欲访野人，穷探视其背。"],"title":"永青溪石壁"}
