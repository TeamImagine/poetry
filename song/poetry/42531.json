{"author":"陆游","id":42531,"strains":["平平仄平平，仄仄仄仄平。","仄平平平平，仄仄平平平。","平○仄平仄，仄仄仄平仄。","仄仄仄平平，仄仄平平平。","平仄平平仄，平仄仄平平。","仄平仄仄仄，平仄平仄○。"],"paragraphs":["文章本天成，妙手偶得之。","粹然无疵瑕，岂复须人为。","君看古彝器，巧拙两无施。","汉最近先秦，固已殊淳漓。","胡部何为者，豪竹杂哀丝。","后夔不复作，千载谁与期。"],"title":"文章"}
