{"author":"张方平","id":90267,"strains":["平仄仄仄平，仄平仄平仄。","○平仄仄平，仄仄平○仄。","仄平平仄仄，仄仄仄平○。","仄仄○平仄，仄仄仄平仄。","仄仄仄仄○，平平平仄仄。","平仄○仄仄，平仄仄仄平。","仄仄仄平平，仄仄平仄仄。","平仄仄平平，平平仄平仄。"],"paragraphs":["畴昔未识君，汝南熟声耀。","相随会上都，一揖心相照。","爱君真快士，顾我略同调。","剧孟重然诺，曼倩喜谐笑。","往简日共评，高楼常对釂。","君锐如利劔，腾拔已出鞘。","我独策征骖，舌在慵复掉。","归养咏南陔，丘园忆高蹈。"],"title":"寄赠姚白"}
