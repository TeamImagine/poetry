{"author":"方岳","id":127407,"strains":["平仄平平仄仄平，仄平仄仄仄平平。","仄平仄仄仄平仄，仄仄仄平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["初信东风入彩幡，自挑雪荠饤春盘。","土牛又送一年老，野鹤不知三迳寒。","筋力尚堪耕绿野，鬓毛并欲挂黄冠。","无人共跨南山犊，便作寻花问柳看。"],"title":"立春  其一"}
