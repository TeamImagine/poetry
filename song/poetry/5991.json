{"author":"郭章","id":5991,"strains":["仄平平仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["也知随俗调归策，却忆当年重出关。","岂是长居户限上，可能无意马蹄间。","中原百甓知谁运，今日分阴敢自闲。","倘有寸功裨社稷，归来恰好试衣斑。"],"title":"归昆山省亲别太学同舍  其二"}
