{"author":"孔武仲","id":200527,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["云山深处望潇湘，岩石沈沈已夕阳。","却整舟帆凌浩渺，回看城郭似家乡。","挥戈径欲回羲驭，散发今知出吕梁。","不是浮休动归兴，对眠犹可借禅床。"],"title":"自君山还岳阳"}
