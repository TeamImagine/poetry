{"author":"苏颂","id":179168,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["偃伏声名三十年，当时伦辈有谁前。","曾随贡籍逢标鉴，更向词林接俊躔。","上馆久违牵梦寐，归舟将至想神仙。","襟怀旷达应如旧，迟对清尊一问焉。"],"title":"次韵刁景纯学士将至郡见寄"}
