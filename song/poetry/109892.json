{"author":"刘克庄","id":109892,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["青衫昔作督邮时，赏鉴除公更有谁。","勘狱不嫌人守法，撰文常对众称奇。","筑台虚辱生前意，穿冢难酬地下知。","欲写哀思传挽者，身今戎服不能诗。"],"title":"挽黄岩赵郎中二首  其二"}
