{"author":"杨亿","id":210436,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["春官宗伯鲁诸生，翰苑纶闱占大名。","一代典谟资润色，满朝文物仰悬衡。","分班月殿趋金马，侍宴天池见石鲸。","即日云屏应隔坐，不须东观待书成。"],"title":"次韵和太仆钱少卿寄赠编修主人宋承旨李舍人之什"}
