{"author":"释文珦","id":134849,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄平平。","仄仄平平平仄仄，仄平仄仄仄平平。"],"paragraphs":["身闲日日日高眠，疏牖开于叠嶂边。","巨竹拂云知地力，细泉鸣玉自天然。","墙头卢橘金丸重，篱角杨梅火齐圆。","只与禽猿同此乐，莫教马迹到门前。"],"title":"身闲  其一"}
