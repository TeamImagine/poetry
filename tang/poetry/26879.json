{"author":"李郢","id":26879,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江南水寺中元夜，金粟栏边见月娥。","红烛影回仙态近，翠鬟光动看人多。","香飘彩殿凝兰麝，露绕轻衣杂绮罗。","湘水夜空巫峡远，不知归路欲如何。"],"title":"中元夜"}
