{"author":"梅尧臣","id":46216,"strains":["平平仄平仄，平仄仄平仄。","仄仄仄平平，仄平平仄仄。","仄仄仄平平，○○仄平仄。","仄仄平仄平，仄平平仄仄。","仄仄仄仄平，平平仄平仄。","仄○平仄仄，仄仄仄平仄。","平仄平仄仄，平○仄仄仄。","○仄平仄仄，仄仄平平仄。"],"paragraphs":["连峰到溪止，澄溜向潭泻。","庙道走山腰，雀雏鸣屋瓦。","古壁画云雷，空庭俨舆马。","眷予来故乡，絜斋陈奠斝。","尚想昔丱童，维愚托民社。","每从诸父赛，朅至此祠下。","今齿逾不惑，双亲世似寡。","过此无所祷，曷慕逢时者。"],"title":"谒昭亭庙"}
