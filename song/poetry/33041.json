{"author":"陆游","id":33041,"strains":["○平仄仄仄，平平仄平仄。","仄平○仄仄，仄仄平平仄。","仄仄仄平平，仄仄平平平。","平仄平平仄，平平仄仄○。","仄仄仄仄仄，平仄仄平仄。","平平平平仄，○仄仄平仄。","仄仄仄○平，仄仄○平平。","仄平平平平，平仄仄仄平。"],"paragraphs":["临觞本不饮，忧多自成醉。","四方行万里，不见埋忧地。","忆昔入京都，宝马揺香鬃。","酣饮青楼夜，歌声在半空。","去日不可挽，华发忽垂领。","娟娟峨眉月，相对作凄冷。","月落照空床，不寐听寒螀。","早知忧随人，何用去故乡。"],"title":"寒夜遣怀"}
