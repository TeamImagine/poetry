{"author":"饶节","id":225057,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄仄平平仄仄。","仄仄仄平仄平仄，仄平平仄仄平平。"],"paragraphs":["先生休沐不谭经，准拟行槃到野亭。","兴尽回船散童骑，客来呼吏出盆缾。","奁中白黑谁成败，盏底圣贤同醉醒。","却笑伯伦尚多事，苦怜江汉载浮萍。"],"title":"汪信民约诸人游城南陈氏园不果"}
