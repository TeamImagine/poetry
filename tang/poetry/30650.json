{"author":"罗隐","id":30650,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["酒阑离思浩无穷，西望维扬忆数公。","万里飘零身未了，一家知奖意曾同。","云横晋国尘应暗，路转吴江信不通。","今日便成卢子谅，满襟珠泪堕霜风。"],"title":"徐寇南逼感事献江南知己次韵"}
