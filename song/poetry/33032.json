{"author":"陆游","id":33032,"strains":["仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["塞上经秋几醉醒，羁愁减尽鬓边青。","烽传八诏登楼看，歌奏三巴忍泪听。","好语忽闻还印绶，归心先已绕林坰。","呼儿结束从今日，鹊语灯花故有灵。"],"title":"初报嘉阳除官还东湖有期喜而有作"}
