{"author":"李纲","id":242454,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["尽日篮舆山水中，毎逢佳处慰飘蓬。","拂云古木阴阴日，夹岸修篁细细风。","远岫长溪千里碧，断霞残照半天红。","殊方景物随时好，却恨登临无与同。"],"title":"杂兴三首  其三"}
