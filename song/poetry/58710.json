{"author":"陈造","id":58710,"strains":["平平仄平仄，平仄仄平仄。","仄○仄平仄，仄平仄○仄。","仄平○仄仄，仄仄仄平仄。","平平仄仄仄，仄仄仄仄仄。","仄平仄平平，仄仄仄仄仄。","仄仄仄仄仄，仄平平仄仄。","○平平平仄，仄仄仄平仄。","平平仄仄仄，平仄仄仄仄。","平平仄仄仄，平○仄平仄。","仄平仄仄平，平仄仄○仄。","仄仄仄仄平，平仄仄平仄。"],"paragraphs":["医经戒多食，书恶殄天物。","细茹取微足，卫生此其术。","是铭当匕箸，况我已衰疾。","胡为冒所戒，一卧复十日。","恙疴不虚生，一一自口实。","大嚼健武事，欲强蒲柳质。","行年逾知命，备历世纤悉。","山肤与水豢，尝味几十七。","婪酣复不已，颐正昧终吉。","昔人议四凶，饕餮乃其一。","不见辟谷翁，曾是汉良弼。"],"title":"病起四诗 一节食"}
