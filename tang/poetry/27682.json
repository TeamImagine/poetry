{"author":"林宽","id":27682,"strains":["仄仄○平仄，平○？仄平。","仄○平仄仄，平仄○平平。","平仄平仄仄，平平仄仄○。","仄平平仄仄，平仄仄平平。","仄仄平平仄，平平平仄平。","平平仄仄仄，仄仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，仄平平仄平。","平平平仄仄，仄仄仄平平。"],"paragraphs":["古木重门掩，幽深只欠溪。","此中真吏隐，何必更岩栖。","名姓镌幢记，经书逐库题。","字随飞蠹缺，堦与落星齐。","伴直僧谈静，侵霜蛩韵低。","粘尘贺草没，剥粉薛禽迷。","衰藓墙千堵，微阳菊半畦。","鼓残鸦去北，漏在月沈西。","每忆终南雪，几登云阁梯。","时因搜句次，那惜一招携。"],"title":"和周繇校书先辈省中寓直"}
