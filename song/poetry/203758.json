{"author":"孔平仲","id":203758,"strains":["平仄平平仄，平平仄仄平。","仄平平仄仄，平仄仄平平。","仄仄平○仄，○○仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平平仄平。","仄平平仄仄，仄仄仄平平。"],"paragraphs":["东北风声急，西南日景斜。","断云方散锦，飞雪忽成花。","见落初犹少，量深久渐加。","远天明映玉，晴地湿团沙。","浩荡随阴气，须臾变水华。","清辉迷粉蝶，寒色带昏鸦。","又是流年暮，同居沧海涯。","寂寥求自遣，小咏寄诗家。"],"title":"晚晴见雪呈梦锡"}
