{"author":"韩偓","id":32156,"strains":["仄仄仄平仄仄○，平平平仄仄平平。","仄平仄仄平平仄，平仄平平仄仄平。","平仄仄○平仄仄，仄平○仄仄平平。","仄平平仄平平仄，仄仄？平仄仄？。"],"paragraphs":["解寄缭绫小字封，探花筵上映春丛。","黛眉印在微微绿，檀口消来薄薄红。","缏处直应心共紧，砑时兼恐汗先融。","帝台春尽还东去，却系裙腰伴雪胸。"],"title":"余作探使以缭绫手帛子寄贺因而有诗"}
