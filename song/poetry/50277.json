{"author":"周必大","id":50277,"strains":["仄平仄○平，○仄仄仄仄。","仄平仄平仄，仄○仄平仄。","平平仄仄仄，仄仄○仄仄。","平平仄平平，仄仄○仄仄。","○平仄仄平，仄仄仄仄仄。","仄平○○仄，仄仄平平仄。","平平平仄仄，仄仄平平仄。","○平平仄平，平○仄仄仄。","平平仄平仄，仄○平平仄。","○○仄仄仄，仄○仄平仄。"],"paragraphs":["往时渡长芦，行役甚迫束。","忽逢万人杰，大胜十年读。","升沉既日异，岁月空电速。","公乎国元龟，用舍兴替卜。","如何白玉堂，儤直不满宿。","共惟中兴主，志扫伊吾北。","宁容廊庙具，尚赋诸侯禄。","相茵朝以登，胡骑夕可逐。","斯民补疮痏，郡县宽金谷。","重将大手笔，继镂泰山玉。"],"title":"次韵张安国二首  其一"}
