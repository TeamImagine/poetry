{"author":"邹浩","id":220708,"strains":["平○仄仄仄，？仄仄仄○。","平平○平平，平平仄平平。","仄平平仄○，平平仄平平。","仄仄平仄平，平平仄○平。","仄平平仄平，仄仄平平平。","平平仄平仄，仄仄平仄○。","平平平仄平，平仄仄仄平。","平平平仄平，平仄○平平。"],"paragraphs":["山行迹未扫，倏忽岁已除。","东风从东还，天机动群无。","自怜藜苋中，遭时谢严徐。","两曜栖睫端，辉光照三余。","尔来知昨非，一笑捐诗书。","虚堂自朝夕，与世成阔疏。","胡为公子贤，宾集亦到余。","鸣泉春际飞，聊复观跳珠。"],"title":"和欧阳彦立再用仲益前韵"}
