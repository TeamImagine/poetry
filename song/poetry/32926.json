{"author":"陆游","id":32926,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["诗酒清狂二十年，又摩病眼看西川。","心如老骥常千里，身似春蚕已再眠。","暮雪乌奴停醉帽，秋风白帝放归船。","飘零自是关天命，错被人呼作地仙。"],"title":"赴成都泛舟自三泉至益昌谋以明年下三峡"}
