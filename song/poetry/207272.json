{"author":"黄庭坚","id":207272,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平仄仄，平仄平平平仄平。","平仄仄平平仄仄，平平平仄仄平平。"],"paragraphs":["素琴声在时能听，白鸟盟寒久未寻。","眼见野僧垂雪发，养亲原不顾朱金。","开泉浸稻双涧水，煨笋充盘春竹林。","安得一廛吾欲老，君听庄舄病时吟。"],"title":"去岁和元翁重到双涧寺观余兄弟题诗之篇总忘收录病中记忆成此诗"}
