{"author":"周必大","id":50332,"strains":["平平仄仄仄平平，仄仄平平仄仄平。","平仄仄仄平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["觚棱回首六经春，重挈荷囊上要津。","桑下未忘三宿恋，柳边仍喜一番新。","即开东阁招奇士，快与西湖作主人。","浊酒夸张真过矣，如公诗句乃清醇。"],"title":"昨以清醇之酒为邦衡侍郎寿乃蒙惠诗且约深秋清集至时侍郎当舍芙蓉而面三槐某已归醉东篱悠然见南山矣次韵为谢"}
