{"author":"魏了翁","id":103529,"strains":["平仄平平仄仄平，仄平平仄仄平平。","平平平仄仄平仄，平仄平平平仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["高志峥嵘局九州，直从人表着先筹。","青囊书在鬼神泣，黄绢辞高冰雪羞。","槐里但知矜折角，兰台无复问长头。","玉棺夜入青云去，山是人非白鹤愁。"],"title":"冯校书挽诗"}
