{"author":"吴芾","id":18363,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["道义谁人似乃翁，有儿如子岂忧穷。","自应便享千锺养，不谓今犹四壁空。","好遣江山归笔下，莫将荆棘置胸中。","诗书傥不辞勤苦，衣绣何难继祖风。"],"title":"和朱世同韵  其三"}
