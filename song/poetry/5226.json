{"author":"释正觉","id":5226,"strains":["仄仄平平平仄仄，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["脱尽诸缘空不空，杳无边表喻难同。","须知月蚌肠中物，体取云犀角里通。","建化何妨行鸟道，回途复妙显家风。","太平游子归来也，云鬓霜眉内转功。"],"title":"因览仰山小释迦语成唱道二首  其一"}
