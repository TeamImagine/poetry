{"author":"李处权","id":8630,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["已著芭蕉喻此身，木人花鸟岂知春。","他家定自无生灭，此物何尝有故新。","美玉不羞论瓦砾，明珠终解照泥尘。","相逢一笑空归去，无语堪酬彼上人。"],"title":"妙空出示诸公诗卷次元韵"}
