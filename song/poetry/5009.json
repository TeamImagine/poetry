{"author":"释正觉","id":5009,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["胡床拥毳怯春寒，怀丐人行野雪干。","风信入华披锦段，月魂堕水濯金盘。","浄名取饭亡多力，慈氏开门只一弹。","妙得其中佛受用，头头成见不相瞒。"],"title":"怀上人出丐求颂"}
