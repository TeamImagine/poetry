{"author":"李彭","id":233358,"strains":["平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["长生要自食山藓，妙语宁闻葛稚川。","忽见灵龟藏六用，定巢莲叶阅千年。","刳肠已笑清江使，曵尾聊同修水边。","悬想偷儿难卜夜，守闾黄耳得安眠。"],"title":"潮州木龟有堂旧在天庆观北极殿之左近为道流窃取而去今莫知所在矣"}
