{"author":"释云","id":19151,"strains":["平平仄仄仄，仄仄平平仄。","平仄仄平平，平平仄仄仄。","平仄仄平平，仄仄仄○仄。","仄仄仄仄平，仄仄平仄仄。","仄仄平平仄，仄仄○仄仄。","仄仄仄平○，平平平仄仄。"],"paragraphs":["风高八九月，自合知时节。","何必待山僧，升堂特地说。","天际雁南飞，接翅作行列。","悉念佛法僧，轧轧声不绝。","影落寒山水，已是重漏泄。","普请好生观，西来无妙诀。"],"title":"偈颂二十九首  其二二"}
