{"author":"郭印","id":250053,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["江白风清古寺虚，客来萧散兴何殊。","水涵疏树千寻浄，尘到幽亭一点无。","天际昏烟迷小艇，林端落日射浮图。","欲添楚屿深秋意，好向沙洲养橘奴。"],"title":"次韵刘文饶题绝尘亭"}
