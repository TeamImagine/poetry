{"author":"陈师道","id":213994,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["三楚风流信有人，先声今已彻咸秦。","宁为鸡口官无小，欲试牛刀久要新。","细肋卧沙勤下箸，长芒刺眼莫霑唇。","山西豪杰知吾老，为说犹堪举万钧。"],"title":"送冯翊宋令"}
