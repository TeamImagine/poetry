{"author":"王之道","id":7095,"strains":["平平仄平平，仄仄平仄仄。","仄平平仄仄，平○仄○仄。","平平仄平仄，仄仄平仄仄。","平○仄仄○，○○仄平仄。","平平平仄仄，仄仄仄平仄。","平平仄○○，？仄仄平仄。","平仄仄平仄，平仄平○仄。","○仄平仄平，仄仄仄仄仄。"],"paragraphs":["舟来自金沙，敢避江路绕。","计程逾五月，书劳比三考。","湖阴见君处，取别殊草草。","因思会面难，相从意弥好。","新诗何所似，绘绣错华藻。","赓酬愧空疏，秪益我心搅。","亨否有时命，恭倨任妻嫂。","行矣无忘饥，俗谚戒一饱。"],"title":"酬朱元顺参议"}
