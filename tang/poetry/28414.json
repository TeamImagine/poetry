{"author":"陆龟蒙","id":28414,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["病容愁思苦相兼，清镜无形未我嫌。","贪广异蔬行径窄，故求偏药出钱添。","同人散后休赊酒，双燕辞来始下帘。","更有是非齐未得，重凭詹尹拂龟占。"],"title":"病中秋怀寄袭美"}
