{"author":"李曾伯","id":129521,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["明良相正体坤乾，感格时旸本致虔。","坐使群方皆见日，谁言千里不同天。","只将精白承休德，岂在缁黄结善缘。","更得北风无羽檄，不妨举酒乐康年。"],"title":"秋霖喜霁适睹庙堂酬唱相去数千里而阴晴同之因用韵"}
