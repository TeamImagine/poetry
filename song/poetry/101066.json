{"author":"韩琦","id":101066,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["区区京毂几经春，不退方能运法轮。","欲举筌蹄皆自达，纵罗寒暑岂吾辛。","大千虽纳宁多施，一切谁名得度人。","我已心中了无物，重烦师说究微尘。"],"title":"送卿师上人"}
