{"author":"汪大猷","id":29915,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["投分虽深迹却疏，君居东婺我西湖。","儿曹方喜承毛檄，父执应容效鲤趋。","慨念旧游多宿草，仅余二老见霜须。","诗来唤起相思梦，又向梅山得楷模。"],"title":"和姜梅山见寄"}
