{"author":"胡仲弓","id":136428,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","平仄平平平仄仄，仄平仄仄仄平平。"],"paragraphs":["别来不作故人书，堪笑痴翁懒有余。","世路每于平处险，交情多是密中疏。","梅花至老香犹在，竹节虽高心本虚。","门对青山无一事，便教草长不须锄。"],"title":"寄适安"}
