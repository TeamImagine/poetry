{"author":"廖行之","id":65507,"strains":["平平仄仄仄平平，平仄平平仄仄平。","平仄仄平平仄仄，仄平平仄平平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["炎风勃勃触轻衫，何事驱尘未解骖。","清我一泓能湛湛，洗渠双耳任喃喃。","方从君子欢相爱，未信樵夫笑不谈。","他日通泉访陈迹，光芒宝剑与天参。"],"title":"和徐志父道中池亭独游之什二首  其一"}
