{"author":"张说","id":34753,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄仄仄，平仄仄平平。","仄仄○○仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。","仄仄○○仄，平平仄仄平。","○平○仄仄，仄仄仄平平。"],"paragraphs":["礼乐逢明主，韬钤用老臣。","恭凭神武策，远御鬼方人。","供帐荣恩饯，山川喜诏巡。","天文日月丽，朝赋管弦新。","幼志传三略，衰材谢六钧。","胆由忠作伴，心固道为邻。","汉保河南地，胡清塞北尘。","连年大军后，不日小康辰。","剑舞轻离别，歌酣忘苦辛。","从来思博望，许国不谋身。"],"title":"将赴朔方军应制"}
