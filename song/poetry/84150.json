{"author":"任希夷","id":84150,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["广乐锵鸣列炬燃，礼成犹想吉初蠲。","鸳班夜贺天颜喜，宝仗朝囘物采鲜。","万姓竦瞻双凤阙，一封飞下九重天。","乾坤清晏欢声满，今次郊禋尽胜前。"],"title":"郊祀庆成三首  其三"}
