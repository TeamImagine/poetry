{"author":"黄庭坚","id":206676,"strains":["○平仄仄仄○仄，○平仄平平仄平。","平仄平平仄平仄，仄仄平仄平仄平。","平平仄仄平仄仄，仄仄仄平平仄平。","○仄○平平仄仄，○○平仄仄平平。"],"paragraphs":["藏书万卷可教子，遗金满籯常作灾。","能与贫人共年谷，必有明月生蚌胎。","山随宴坐图画出，水作夜窗风雨来。","观水观山皆得妙，更将何物污灵台。"],"title":"题胡逸老致虚庵"}
