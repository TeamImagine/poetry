{"author":"吕南公","id":208816,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["接人坐语送人行，两饭逡巡晚鼓鸣。","遇社有何欢次第，过春多是病心情。","消磨白日无云补，计算流年但暗惊。","苦雨寂寥还一醉，梦魂依旧背严城。"],"title":"奉酬范十七见寄二首  其一"}
