{"author":"范仲淹","id":243241,"strains":["○仄○平仄，仄平平仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄○平。","仄仄平平仄，○平仄仄平。","仄平平仄仄，平仄仄平平。","仄仄平平仄，平○仄仄平。","仄○平仄仄，平仄仄平○。","仄仄平平仄，平平仄仄平。","仄平○仄仄，平仄仄平○。","仄仄平平仄，平○仄仄○。","仄平平仄仄，平仄仄平平。","仄仄平平仄，平○○仄平。","○平仄仄仄，平仄仄平平。"],"paragraphs":["穰下胜游少，此洲聊入诗。","百花争窈窕，一水自涟漪。","洁白怜翘鹭，优游羡戏龟。","阑干红屈曲，亭宇碧参差。","倒影澄波底，横烟落照时。","月明鱼竞跃，春静柳闲垂。","万竹排霜仗，千荷卷翠旗。","菊分潭上近，梅比汉南迟。","岸鹊依人喜，汀鸥不我疑。","彩丝穿石节，罗袜踏青期。","素髪频来醉，沧浪减去思。","步随芳草远，歌逐画船移。","绘写求真赏，缄藏献已知。","相君那肯爱，家有鳯皇池。"],"title":"献百花洲图上陈州晏相公"}
