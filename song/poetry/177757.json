{"author":"王禹偁","id":177757,"strains":["仄平平仄○平仄，仄○平仄○○仄。","平平仄仄○仄平，仄仄平平仄平仄。","仄○平仄仄仄平，平○仄仄平○平。","仄○平仄○平仄，仄平仄仄仄平仄。","平平平仄仄仄仄，平平仄平平平○。","平平平仄仄仄平，平平仄仄平仄平。"],"paragraphs":["六龙衔火烧寰宇，魏王冰井如汤煮。","松枝桂叶凝若痴，喘杀谿头啸风虎。","北溟镕却万丈冰，千斤冻鼠忙如蒸。","我闻胡土长飞雪，此时日晒地皮裂。","仙芝瑶草不敢茁，湘川竹焦琅玕折。","西郊云好雨不垂，堆青叠碧徒尔为。"],"title":"苦热行"}
