{"author":"柴望","id":137267,"strains":["仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["几年只向长安去，今日囊书被旨回。","马首独行秋叶路，鲈鱼时共菊花杯。","黄昏钟动雁初下，夜半月明潮正来。","我自不归归便得，故园早晚早梅开。"],"title":"富阳道中"}
