{"author":"王建","id":7920,"strains":["仄仄仄仄仄，平平仄○平。","平仄仄平平，平仄平平平。","平仄仄仄仄，仄仄仄平平。","仄平平仄仄，平仄平平平。","平平仄○仄，仄仄○仄仄。","平平仄平平，仄仄平平平。","仄仄仄平平，仄仄仄平平。","仄仄平仄○，仄仄平平平。","仄平○仄仄，仄仄仄平平。","仄平平平仄，平仄平仄平。","仄平平仄平，仄仄仄平○。","平仄仄仄○，仄仄平仄平。","仄平平平仄，仄平仄平平。","仄○仄仄平，平仄平仄平。","仄仄平仄平，平平仄平平。","仄平仄平平，平仄平○平。"],"paragraphs":["大雅废已久，人伦失其常。","天若不生君，谁复为文纲。","迷者得道路，溺者遇舟航。","国风人已变，山泽增辉光。","星辰有其位，岂合离帝傍。","贤人既遐征，凤鸟安来翔。","少小慕高名，所念隔山冈。","集卷新纸封，每读常焚香。","古来难自达，取鉴在贤良。","未为知音故，徒恨名不彰。","谅无金石坚，性命岂能长。","常恐一世中，不上君子堂。","伟哉清河子，少年志坚强。","箧中有素文，千里求发扬。","自愿音韵乖，无因合宫商。","幸君达精诚，为我求回章。"],"title":"寄李益少监兼送张实游幽州"}
