{"author":"释元肇","id":117269,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["高皇宏远立规模，建武犹能复壮图。","闻道烟尘暗淮海，梦成风雨落江湖。","可无归雁传家信，定有非熊出钓徒。","目断关河正愁绝，东风吹绿入平芜。"],"title":"闻边报"}
