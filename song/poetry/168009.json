{"author":"韩维","id":168009,"strains":["○平平平仄仄平，仄平平仄仄平平。","仄平平仄平○○，仄仄平平仄仄平。","仄仄○平平仄仄，仄平平仄仄平平。","平平仄仄平平仄，平○○平仄仄平。"],"paragraphs":["应为开门近太清，故携歌管逐双旌。","酒逢欢后宁论量，语到真时不属情。","木叶吟风千籁作，菊丛含雨万珠明。","知公几案常丰暇，诗思如泉日夜生。"],"title":"再和二首  其二"}
