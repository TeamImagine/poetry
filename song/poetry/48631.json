{"author":"杨万里","id":48631,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","平仄平平仄平仄，仄平仄平仄平平。","平平仄仄平平仄，仄仄平平仄仄平。"],"paragraphs":["茂苑元宵亦盛哉，千红百紫雪中开。","牡丹自是吴门有，莲莟移从都下来。","光射瑠璃最精彩，吐成蝃蝀贯昭回。","归船尚有残灯在，更与儿曹饮一杯。"],"title":"姑苏馆上元前一夕观灯"}
