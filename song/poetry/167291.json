{"author":"宋无","id":167291,"strains":["平平平平仄平仄，仄仄平平仄仄仄。","仄平仄仄○仄仄，○平仄○平平仄。","平平仄○平仄平，仄平仄仄平平平。","平平仄仄仄平仄，仄平平平平仄平。","仄仄仄仄仄平仄，平平仄仄平平仄。","○平仄仄仄仄平，○仄仄平平仄平。"],"paragraphs":["寒风扬尘走沙石，朔气僵人马辟易。","五千步卒当数万，空拳奋张争无敌。","单于趣降声疾呼，道穷矢尽身为俘。","归无面目见天子，筑台何颜怀故都。","义血不染战场草，宁甘北首阴山老。","空垂远涕望汉天，难洒茂陵松柏边。"],"title":"李陵台"}
