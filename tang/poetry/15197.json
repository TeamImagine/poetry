{"author":"白居易","id":15197,"strains":["仄仄仄平仄，平平仄○仄。","平平平仄仄，仄仄平平仄。","仄仄平平仄，平仄仄平仄。","平平平仄平，平仄仄平仄。","平平平仄仄，仄仄平平仄。","仄仄仄仄平，○平仄仄仄。","平平仄平仄，平仄平○仄。","仄仄仄仄平，仄平平仄仄。","仄平平仄仄，仄仄○平仄。","仄仄○○平，平平仄平仄。","仄仄仄平仄，平○仄平仄。"],"paragraphs":["下马二林寺，翛然进轻策。","朝为公府吏，暮作灵山客。","二月匡庐北，冰雪始消释。","阳丛抽茗芽，阴窦泄泉脉。","熙熙风土暖，蔼蔼云岚积。","散作万壑春，凝为一气碧。","身闲易飘泊，官散无牵迫。","缅彼十八人，古今同此适。","是年淮寇起，处处兴兵革。","智士劳思谋，戎臣苦征役。","独有不才者，山中弄泉石。"],"title":"春游二林寺"}
