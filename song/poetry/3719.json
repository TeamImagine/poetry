{"author":"陈与义","id":3719,"strains":["平平平仄仄，仄仄仄平○。","平○平平仄，仄仄仄仄平。","○平仄仄仄，仄仄平平平。","仄仄仄平？，平平仄平平。","平平仄平仄，平仄平仄平。","平平平○仄，仄仄平平平。","仄仄仄○仄，平仄平仄平。","○○仄○仄，平仄平仄平。"],"paragraphs":["明窗延静昼，默坐息诸缘。","聊将无穷意，寓此一炷烟。","当时戒定慧，妙供均人天。","我岂不清□，于今醒心然。","炉香袅孤碧，云缕飞数千。","悠然凌空去，缥缈随风还。","世事有过现，薰性无变迁。","应如水中月，波定还自丸。"],"title":"烧香"}
