{"author":"范成大","id":44337,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["窗明窗暗篆烟馡，珍重晨光与夕晖。","东院斋钟披被坐，南城严鼓岸巾归。","几人霜滑骑朝马，何处灯残织晓机。","懒里若承三昧力，始知忙里事俱非。"],"title":"丙午新正书怀十首  其九"}
