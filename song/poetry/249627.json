{"author":"郭印","id":249627,"strains":["仄仄仄仄平，仄平仄仄平。","仄平仄○仄，○○平仄平。","平仄仄仄仄，仄平平○平。","平平平仄仄，仄仄平平平。","仄平平平平，仄仄仄平平。","平平仄仄平，平平仄仄平。","○仄平仄仄，平平仄仄平。","平平平仄仄，仄仄仄平平。","仄平平仄仄，平仄仄平平。","仄仄平仄仄，仄平平平平。"],"paragraphs":["壮岁已倦游，况今老大时。","素交久离索，劳思何可支。","夫子晚识面，迥非尘中姿。","高言风凛凛，直气山巍巍。","欲登公卿门，进退尚狐疑。","飘然至是邦，为言某在斯。","相见无别事，清谈白日移。","时时矜小技，挽我赋新诗。","自怜憔悴态，容德愧姜姬。","辱赠何以报，恨无琼琚辞。"],"title":"次何耕道韵"}
