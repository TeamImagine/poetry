{"author":"陆游","id":39347,"strains":["平平仄仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["人生各自适飞潜，鱼腹熊蹯岂得兼。","并舍晚风传药杵，小窗残日射书签。","昏瞳但怪花争坠，衰鬓应无白可添。","采菊泛觞终觉懒，不妨闲卧下疏帘。"],"title":"重九不出遣怀"}
