{"author":"赵蕃","id":73506,"strains":["仄平○仄平，仄平平仄仄。","平○平仄○，仄仄仄仄仄。","仄平仄仄仄，平仄平仄仄。","平平仄仄平，仄仄平仄○。","仄平仄仄仄，仄仄○仄仄。","仄平平平仄，平仄仄平仄。","仄仄平○平，平仄仄平○。","仄平仄平平，仄仄仄平仄。","仄平仄仄仄，○仄仄○仄。","仄平平○平，○仄仄仄仄。","仄平仄平平，○仄仄仄仄。","仄仄仄仄平，平平平仄仄。"],"paragraphs":["早田栽已成，晚田耕未遍。","风吹苗已长，汝事不可缓。","迩来雨况足，高下通溉灌。","虽云手足瘽，孰愈沟壑患。","自兹日不百，早稻期入爨。","晚禾虽云晚，霜肃但秋半。","我昔山中居，升没每关叹。","及今食官仓，谓得度昏旦。","那知不足饱，过午或空案。","尚言工吟哦，犹说鄙计算。","那知汝田翁，栽种日月断。","但惧政或疵，因之罹水旱。"],"title":"栽田行"}
