{"author":"苏轼","id":194211,"strains":["○平平平平仄○，平平平仄仄平平。","仄平仄仄仄平仄，○仄平平○仄平。","仄平仄仄平平仄，仄仄平平平仄仄。","仄○○仄仄平平，平平仄仄平平仄。","仄平平仄仄○平，○平仄仄平平平。","仄平○仄平仄仄，仄仄平平仄仄○。","平仄平平平仄仄，平仄平○仄平仄。","平仄仄仄平仄仄仄平平，平平仄仄平平平。"],"paragraphs":["深宫无人春日长，沉香亭北百花香。","美人睡起薄梳洗，燕舞鶑啼空断肠。","画工欲画无穷意，背立东风初破睡。","若教回首却嫣然，阳城下蔡俱风靡。","杜陵饥客眼长寒，蹇馿破帽随金鞍。","隔花临水时一见，只许腰肢背后看。","心醉归来茅屋底，方信人间有西子。","君不见孟光举案与眉齐，何曾背面伤春啼。"],"title":"续丽人行"}
