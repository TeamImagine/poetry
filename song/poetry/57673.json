{"author":"梅尧臣","id":57673,"strains":["平平平仄平，仄平平仄仄。","○平仄平平，平平仄平仄。","仄平仄仄平，仄仄仄平仄。","仄仄仄仄仄，平仄平仄仄。","仄仄平仄仄，仄平仄平仄。","平平仄平平，○仄仄平○。","仄平仄仄平，仄仄○平仄。","仄平平○○，平平○仄仄。","平平平仄○，仄仄仄仄仄。","平平平仄○，仄仄平平仄。"],"paragraphs":["东城车马多，巷无蹄与辙。","如何二贤豪，侵晨顾衰苶。","喜言雨后凉，早暮脱炎热。","爱子屋室静，尘土都已绝。","不唯清耳目，亦粗养愚拙。","江碑读头陁，沈赋赏雌霓。","固知世德高，学问冠时哲。","我惭于其间，荆华参蚁蛭。","然推鹏鷃分，自足不少别。","君归邀此吟，把笔强搜抉。"],"title":"江邻几沈文通二学士见过"}
