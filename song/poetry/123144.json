{"author":"吴潜","id":123144,"strains":["仄平仄仄仄平平，仄仄平平仄仄平。","仄仄平仄平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["夜深如水泼衣衾，晓看皑皑冒碧岑。","以洁藏污窥物理，由仁行义见天心。","但教南亩多呈瑞，何必东夷屡献琛。","麦熟吾时归印绶，不能者止念周任。"],"title":"再赋喜雪二首  其二"}
