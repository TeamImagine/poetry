{"author":"王安石","id":180560,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["宅带园林五亩余，萧条还似茂陵居。","杀青满架书新缮，生白当窗室久虚。","孤学自难窥奥密，重言犹得慰空疏。","相思每欲投诗社，只待春蒲叶又书。"],"title":"和杨乐道见寄"}
