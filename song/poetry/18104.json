{"author":"吴芾","id":18104,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["接得新诗喜有余，诗中字字说山居。","固知还舍方为乐，亦悟浮名总是虚。","无计林间闲放鹤，何时湖上静观鱼。","我心万事都无累，祇欠归来得自如。"],"title":"和李子仪到山居"}
