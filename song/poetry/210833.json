{"author":"杨亿","id":210833,"strains":["仄仄平平仄仄平，平平平仄仄○仄。","平平仄仄平平仄，仄仄○平仄仄平。","仄仄平平平仄仄，仄平平仄仄平○。","平平平仄平平仄，平仄平平仄仄仄。"],"paragraphs":["世事悠悠未遽央，虚名真意两相忘。","休夸失马曾归塞，未省牵牛解服箱。","四客高风惊楚汉，五君新咏弃山王。","秋来安有渔樵梦，多在箕峰颍水傍。"],"title":"书怀寄刘五"}
