{"author":"李商隐","id":22542,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["松篁台殿蕙香帏，龙护瑶窗凤掩扉。","无质易迷三里雾，不寒长著五铢衣。","人间定有崔罗什，天上应无刘武威。","寄问钗头双白燕，每朝珠馆几时归。"],"title":"圣女祠"}
