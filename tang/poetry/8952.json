{"author":"武元衡","id":8952,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["刀州城北剑山东，甲士屯云骑散风。","旌斾遍张林岭动，豺狼驱尽塞垣空。","衔芦远雁愁萦缴，绕树啼猿怯避弓。","为报府中诸从事，燕然未勒莫论功。"],"title":"幕中诸公有观猎之作因继之"}
