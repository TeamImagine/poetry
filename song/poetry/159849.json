{"author":"熊瑞","id":159849,"strains":["仄○平平平，○仄仄平平。","平平仄○仄，○仄平仄平。","仄平平仄仄，仄仄仄○平。","平○平仄仄，仄仄○仄○。","仄仄平平仄，仄仄仄平平。","仄○○仄仄，平仄仄○平。","平平平仄仄，○仄仄平○。","平仄○○平，平仄仄平平。"],"paragraphs":["客从罗浮来，遗我一枝琼。","仙风溢毫楮，夭矫冰雪清。","感怀畴昔夜，醉饮月中英。","青衣歌未竟，斗转参已横。","俯仰今成古，散聚若为情。","几回疏影里，呼鹤引长鸣。","无人能悟此，空逐晓云行。","因子重欷歔，聊以写吾生。"],"title":"答王山仲作墨梅来访韵"}
