{"author":"裘万顷","id":85255,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["芳池绿水自生肥，上有轩窗隠翠微。","花竹旧尝开小迳，门阑今又启重扉。","直须阊阖排云去，要看长安跃马归。","词赋合魁天下士，春光端不负刘𪸩。"],"title":"次朱震远韵"}
