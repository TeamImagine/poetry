{"author":"袁说友","id":70729,"strains":["平平平仄仄平平，平仄平平仄仄平。","仄仄平仄平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西湖樽俎忆风流，今日樯乌过我州。","万里相忘嗟又别，九华何惜更同游。","中郎有字新镌石，小子无言只点头。","及此公余多暇日，为君作计且邀留。"],"title":"和虞仲房潼川运使韵"}
