{"author":"黄庶","id":173664,"strains":["平平平平○，仄平仄平仄。","仄仄仄仄仄，仄仄仄平仄。","○平仄仄仄，平仄仄仄仄。","平平平○平，仄仄平仄仄。","仄平仄○平，仄仄平○仄。","平仄仄平仄，仄仄仄平仄。","平平仄仄仄，平仄平○仄。","平平仄○平，仄仄仄仄仄。","仄○仄平仄，平平仄平仄。","平仄平仄仄，平仄平仄仄。","仄仄仄仄平，平仄仄仄仄。","平○仄仄仄，○仄平仄仄。"],"paragraphs":["南山州之屏，四时改颜色。","日夕太守宴，供帐减缯帛。","更求秉烛饮，图写在四壁。","烟云时藏埋，景好疑爱惜。","我官府中尘，喜与山相识。","泉石未还往，愧负苦逋责。","秋风复杖屦，持酒穷胜僻。","莓苔转苍崖，郡国在几席。","废兴赋飞鸟，牛羊自朝夕。","风物摹大句，才薄徒噤嘿。","唯作酩酊归，山月吐半璧。","沉吟又慰喜，三友添饮客。"],"title":"游云门山"}
