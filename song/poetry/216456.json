{"author":"张耒","id":216456,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["丈席他年闻至言，艰难不敢坠周旋。","文词老去真何益，道妙平生薄有缘。","人事眼前惟欲睡，丹经肘后更难传。","清秋一室林泉好，洒扫思为杖屦先。"],"title":"寄子由二首  其二"}
