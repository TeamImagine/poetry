{"author":"刘宰","id":93119,"strains":["仄仄仄仄平平平，平仄平平仄○平。","仄仄平平仄平仄，仄仄仄平平仄仄。","仄○仄仄仄○平，○仄仄平平仄仄。","仄平○仄○平平，仄○平仄平仄平。","平平仄仄○○○，仄仄○平仄仄平。","平仄○平仄仄仄，○仄平平平仄仄。","仄仄平平仄仄平，○仄仄平仄平仄。","仄平仄仄平平平，仄仄平平仄仄平。","仄平仄仄仄平仄，仄仄平○○仄仄。","平仄○○仄仄平，仄○仄仄平平仄。","平平仄仄仄平平，仄○平○平仄仄。","仄仄仄仄仄平仄，仄平仄仄平平仄。","平平仄仄仄平平，○仄仄平○平仄。","仄仄仄仄仄，平仄平平○仄仄。","仄平仄仄平平仄，平仄仄平○仄仄。","平仄平○仄○平，平○仄仄仄平仄。","仄平仄平○，平仄仄平平。","○仄仄仄仄，仄仄平○平。","○平平仄平平仄，平仄○平平仄仄。","平平仄仄○平平仄○平平，○仄仄平平平○仄平。"],"paragraphs":["忆昨太守宣城陈，人物风流法从臣。","太息官仓取无艺，要与邑民图久计。","总将一石计其赢，三斗八升为定制。","厥初号令如雷霆，奉行谁敢圭撮增。","愚民不解深长虑，竞喜当时斗斛平。","新守迎来旧守去，号令虽严谁复顾。","斛面坡陀斗面高，三斗八升作常赋。","后来主簿辛君机，太学声名盛一时。","朅来意与上官合，委向仓中司出纳。","筹算亲临绝蔽欺，户庭凛凛无喧杂。","愚民乍喜见明官，槩量宁论加勺合。","上供送使有成数，羡余到底归州府。","明年按籍取之民，三斗八升更增五。","往者不可谏，来者图之犹未晚。","只今太守龚黄比，千里痒疴如切己。","公事勤劳绝燕私，私钱大半供公使。","选官受秋输，而得法曹贤。","除弊几十九，积羡逾三千。","三千宁足州家用，祇恐从今还作俑。","明年四斗三升之上更增科，三十六都之人将奈何。"],"title":"忆昨行寄呈刘法曹"}
