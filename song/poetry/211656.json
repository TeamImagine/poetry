{"author":"米芾","id":211656,"strains":["仄平仄平仄，平仄平平平。","仄平仄仄仄，？平仄○平。","仄仄仄仄仄，平平平仄○。","仄仄平仄仄，仄平平仄平。","平仄平仄平，平平仄仄平。","平平平平仄，仄仄平○平。","平仄平仄仄，平平仄平平。","仄平仄仄仄，仄仄平○平。","平仄仄仄平，仄仄平仄平。","仄平仄仄仄，○仄仄仄○。","仄仄○仄仄，平平平○平。"],"paragraphs":["九江有奇石，趺岱而嵩头。","巨灵藐一擘，嶕峣忆三休。","屹嶪禀异质，嶒崚谁刻镂。","百叠天巧尽，九盘猿未愁。","阳壁宜产芝，阴崖谅潜虬。","危颠方坛结，玉秘金泥修。","垂手探杲日，朱轮运沧洲。","一尘具一界，妙喜非难求。","心欲蹑赤霄，八极皆部娄。","况兹对众物，其致一揆收。","喋喋分别子，交戈舂其喉。"],"title":"砚山"}
