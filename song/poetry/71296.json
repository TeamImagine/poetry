{"author":"蔡戡","id":71296,"strains":["平平仄仄○，平仄仄仄仄。","平平仄○平，仄仄仄仄仄。","仄平平仄平，平平仄平仄。","平平仄仄○，平仄仄平仄。","○平○仄仄，平仄平仄仄。","平仄平仄平，平平仄○仄。","○○仄仄平，平仄仄平仄。","平仄平仄仄，平仄○仄仄。","仄平仄仄平，平仄仄仄仄。","平○仄仄平，仄仄平平仄。","仄○平平仄仄○，平○仄平○仄平仄仄。"],"paragraphs":["人生一世间，常苦不自足。","冬寒但重裘，日食唯一肉。","所须能几何，甘心事驰逐。","何郎费万钱，徒令厌僮仆。","长卿乘驷马，祇欲夸世俗。","于我何有哉，浮荣不偿辱。","回思五鼎烹，焉用万锺禄。","朱紫蒙陷阱，簪笏如桎梏。","勿为觳觫牛，宁作拥肿木。","君看白玉堂，未比黄茅屋。","卧听元戎报五更，何如日高三丈春睡熟。"],"title":"有感"}
