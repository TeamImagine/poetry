{"author":"刘攽","id":183024,"strains":["仄平仄平仄，仄仄○仄仄。","仄仄平仄平，平平仄平仄。","平平仄○仄，仄仄平仄仄。","平○仄仄仄，仄仄仄平○。","平仄○仄平，平平仄平仄。","仄仄仄仄平，仄平平仄仄。","平平仄平仄，仄仄仄平○。","平○仄○仄，平仄平仄仄。","平平仄仄仄，平仄平仄仄。","平○平平平，仄仄仄仄○。"],"paragraphs":["宦情本羁旅，节物犹戏弄。","欻见林下风，初开水滨冻。","登高举遗俗，剪彩随众用。","暄和畅四体，杖履率群从。","觞酒从我来，林塘复君共。","捷奕判死生，劲弓严纵送。","新荑缀高柳，潜颖发枯葑。","天空雁相喜，泉洁鱼始纵。","驰光若漫漫，来事常偬偬。","君看飞云阴，既去不可重。"],"title":"人日同弟侄会贾夷叔游射东园和仲冯以退之弄字韵次用"}
