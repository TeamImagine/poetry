{"author":"李纲","id":244321,"strains":["平平仄仄平，平平平仄平。","平平平仄仄，仄仄平平平。","平仄仄仄平，仄仄平仄平。","平平○仄○，仄仄平平平。","平平平仄○，平仄仄仄○。","平○仄仄○，仄仄仄仄平。","仄平平仄仄，仄平仄平平。","仄仄平仄仄，仄仄平仄平。"],"paragraphs":["平生爱武林，湖山良可娱。","连年兵火作，景物成丘墟。","常愿买一廛，筑室湖上居。","开轩苍翠间，手植松千株。","浮家同志和，来往得自如。","樽中酒不空，乐死不愿余。","那知今乃尔，此怀坐成虚。","已矣何所道，万法皆本无。"],"title":"和渊明归田园居六首  其四"}
