{"author":"陆游","id":37830,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["乌帽翩仙白苎凉，东窗随事具杯觞。","流年不贷世人老，造物能容吾辈狂。","藤叶成阴山鸟下，桧花满地蜜蜂忙。","何人画得农家乐，咿轧缫车隔短墙。"],"title":"东窗小酌二首  其一"}
