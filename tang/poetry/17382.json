{"author":"白居易","id":17382,"strains":["仄仄平平仄，平平仄仄平。","平平平仄仄，仄仄仄○○。","平仄平平仄，平平○仄平。","仄○平仄仄，平仄仄平平。","○仄平平仄，平平仄仄平。","仄平平仄仄，平仄仄平平。","仄仄平平仄，平仄仄仄平。","仄○平仄仄，平仄仄平○。","仄仄平平仄，○平仄仄平。","○平仄仄仄，平仄仄平平。仄仄平平仄，平平仄仄平。","○平平仄仄，仄仄仄平平。","○仄平平仄，平平仄仄平。","平平平仄仄，仄仄仄○○。"],"paragraphs":["我是知君者，君今意若何。","穷通时不定，苦乐事相和。","东蜀欢殊渥，西江叹逝波。","只缘荣贵极，翻使感伤多。","行断风惊雁，年侵日下坡。","片心休惨戚，双鬓已蹉跎。","紫绶黄金印，青幢白玉珂。","老将荣补贴，愁用道销磨。","外府饶杯酒，中堂有绮罗。","应须引满饮，何不放狂歌？锦水通巴峡，香山对洛河。","将军驰铁马，少傅步铜驼。","深契怜松竹，高情忆薜萝。","悬车年甚远，未敢故相过。"],"title":"和东川杨慕巢尚书府中独坐感戚在怀见寄十四韵"}
