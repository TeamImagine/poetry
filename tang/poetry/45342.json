{"author":"郑愔","id":45342,"strains":["仄仄平平仄，平平仄仄平。","平平仄仄仄，平仄仄平平。","平仄平平仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，仄仄仄平平。"],"paragraphs":["塞外萧条望，征人此路赊。","边声乱朔马，秋色引胡笳。","遥嶂侵归日，长城带晚霞。","断蓬飞古戍，连雁聚寒沙。","海暗云无叶，山春雪作花。","丈夫期报主，万里独辞家。"],"title":"塞外三首 一"}
