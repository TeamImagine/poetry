{"author":"家铉翁","id":137450,"strains":["○仄仄平平仄仄，仄平平仄○平平。","仄平仄仄平平仄，平仄○○仄仄平。","平平仄平平仄仄，平仄仄平仄○平。","仄○平平仄平仄，仄仄仄仄平平平。","仄○平平仄○仄，仄仄仄○仄仄平。","平平仄仄○仄仄，仄仄平仄平平○。","仄平仄平仄仄仄，平平仄仄仄仄平。","平仄仄平平平仄平仄，平平仄仄仄仄仄仄平。","仄平仄平仄仄仄，仄仄○平仄平仄。","仄平仄仄平仄仄平平，平平仄仄平平平。"],"paragraphs":["三代以还惟有汉，六经之外更无书。","汉家自继商周统，经术当传孔孟余。","天生伟人元气会，莘亩说岩乃其徒。","扫除申商斥仪衍，混合宇宙需吾儒。","便应平跻古王佐，小却亦称大丈夫。","云何赤帝应运起，乃以黄石为先驱。","太公六韬岂不善，颠秦蹶项或所需。","繄欲上嘉羲黄媲隆古，诗书礼乐不可一日无。","惜哉子房遁世早，不及遗经细探讨。","使公得与齐鲁两生游，吾知汉道同商周。"],"title":"圯上行"}
