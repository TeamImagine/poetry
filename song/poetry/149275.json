{"author":"方回","id":149275,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄仄平。","平平仄仄平平仄，仄仄平平仄仄平。"],"paragraphs":["南北间关万死身，今年六十九年人。","偶容有酒仍容健，不叹无官肯叹贫。","遣礼送诗烦故旧，借楼市馔请比邻。","还闻共说虚翁寿，似陆严州过八旬。"],"title":"乙未生日二首  其一"}
