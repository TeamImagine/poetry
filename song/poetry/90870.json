{"author":"韩琦","id":90870,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["四时风物隐天真，咫尺城隅惜示人。","几岁坏堤埋老木，一朝春色与吾民。","壶中有景知诚少，堂下无喧到始频。","我亦治园同众乐，夹河相望称为邻。"],"title":"寄题滑州梅龙图西溪"}
