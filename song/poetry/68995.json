{"author":"释契嵩","id":68995,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["忽忆山中人白头，岁阑来看雪初收。","诗篇见赏皆高兴，谢客相随匪俗流。","漫有嵓云供夜卧，况无土食备晨羞。","爱君吟咏殊堪听，金玉声音胜楚囚。"],"title":"次韵和酬"}
