{"author":"黄裳","id":204420,"strains":["仄仄平平仄○仄，平仄平平仄平仄。","仄仄平平○仄○，平仄平平仄平仄。","仄平平仄平仄平，仄平平仄平仄平。","○平仄仄仄平仄，平仄仄平平仄平。","仄平仄仄仄平仄，仄仄平○仄平仄。","平平仄仄平仄○，平仄仄平平仄平。"],"paragraphs":["数叠奇峰插空碧，舒卷光阴度红日。","莫道无心空自闲，天地为炉果何恤。","愿移炎赫归至冥，请开蒸郁还太清。","从龙以往荡妖气，蟊贼欲滋今自坑。","晚来载雨落何处，一片俄从北偏举。","区区此意焉用留，能作几家轩上秋。"],"title":"夏云"}
