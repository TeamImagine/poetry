{"author":"周紫芝","id":240612,"strains":["仄平仄仄平仄平，仄○平平平仄平。","平○○仄仄仄平，○仄仄平平仄平。","仄平平仄仄平○，仄平仄仄平仄○。","平平仄仄平仄平，平平仄仄平平平。","仄平平平仄○平，平平仄仄平仄平。","平平仄仄平平平，仄仄仄仄○○平。","平平仄仄○仄○，○平仄仄平○平。","仄平仄仄平仄平，仄平平平仄仄平。","仄仄仄仄○平平，仄仄仄仄平平仄。","仄平仄仄平平平，平平仄平平仄平。","仄仄○平仄仄？，仄平平平仄○平。","仄平平仄仄平平，仄平平仄平仄平。"],"paragraphs":["具茨四壁无斗储，载行书多常满庐。","胸中嵬垒几石渠，三箧补亡无复余。","起居谁不解何如，校书著作虚诏除。","元元本本穷古初，雌黄付与金银车。","朅来穷山岁三徂，催科政拙民力苏。","黄童佩犊耕菑畬，戴白未见空欷歔。","焚香晏坐临绮疏，三年不识园中蔬。","迩来结屋聊卷舒，手抄平生未见书。","曼倩两目如悬珠，四十四万何多欤。","较公所得无锱铢，门生校雠谁与居。","我欲从公路郁迃，着鞭何时跨蹇驴。","不求奴饭马青刍，得公奇字归自娱。"],"title":"具茨老人读书寮"}
