{"author":"苏颋","id":34064,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["双流脉脉锦城开，追饯年年往复回。","秪道歌谣迎半刺，徒闻礼数揖中台。","黄莺急啭春风尽，斑马长嘶落景催。","莫怆分飞岐路别，还当奏最掖垣来。"],"title":"赠彭州权别驾"}
