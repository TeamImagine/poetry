{"author":"夏竦","id":232686,"strains":["平平平仄仄，平仄仄平平。","仄仄平平仄，○平仄仄平。","仄平平仄○，仄○仄平平。","仄仄○○仄，平平仄仄平。","仄平平仄仄，平仄仄平平。","平仄平平仄，平平仄仄平。"],"paragraphs":["斋明尊宝箓，祇肃建真场。","上帝灵心显，中宵瑞羽彰。","入丰惭美应，上雍喜嘉祥。","彩仗留轻迹，彤霞混葆章。","乍冲香馥郁，高映缭荧煌。","云汉敷宸唱，繁禧浃万方。"],"title":"奉和御制天书道场观神雀"}
