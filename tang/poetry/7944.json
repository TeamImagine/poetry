{"author":"王建","id":7944,"strains":["仄仄仄仄平仄平，平平仄仄平平平。","平平仄仄○仄仄，仄仄仄仄平平平。","平平仄仄平仄仄，平仄平平平仄仄。","仄平平仄○平平，平仄平○仄平仄。","仄平仄平○仄仄，平平仄平平○仄。","平平仄仄仄平平，平仄平平平仄平。","○平仄仄平仄仄，仄平平仄平平平。","平平仄仄平仄仄，平仄平○○平仄。"],"paragraphs":["十月一日天子来，青绳御路无尘埃。","宫前内里汤各别，每个白玉芙蓉开。","朝元阁向山上起，城绕青山龙暖水。","夜开金殿看星河，宫女知更月明里。","武皇得仙王母去，山鸡昼鸣宫中树。","温泉决决出宫流，宫使年年修玉楼。","禁兵去尽无射猎，日西麋鹿登城头。","棃园弟子偷曲谱，头白人间教歌舞。"],"title":"温泉宫行"}
