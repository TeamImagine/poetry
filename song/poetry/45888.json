{"author":"杨万里","id":45888,"strains":["平仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["珠唾银钩赠一通，炯如密雪堕寒空。","飞来数片不霑袖，剪出六花全是风。","骨冷魂清残醉里，日光玉洁晚晴中。","先生秀句今无敌，谁诵相如奏舜瞳。"],"title":"和吴寺丞喜雪"}
