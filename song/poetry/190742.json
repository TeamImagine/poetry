{"author":"韦骧","id":190742,"strains":["仄仄平平仄仄平，仄仄仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["莫惜年华此夕凋，漫漫将旦即春朝。","缇帷指刻更残律，析木循环复建杓。","玉盏椒花投晓荐，银檠蜡炬隔年消。","祗应幽谷知时早，已欲飞迁翠木乔。"],"title":"和岁除"}
