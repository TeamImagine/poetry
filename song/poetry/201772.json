{"author":"彭汝砺","id":201772,"strains":["仄仄○平仄仄平，仄平平○○○○。","平○仄仄平平仄，仄仄平平仄仄平。","平仄仄平平仄仄，仄平仄仄仄○平。","平平仄仄平平仄，平仄平平仄仄仄。"],"paragraphs":["结束行装赴早秋，爱怜交论重迟留。","樽空北海虚前约，病告东阳益别愁。","征旆几时归偃月，客心一夜梦藏舟。","尘埃日日无穷尽，能免幽人笑我不。"],"title":"寄明甫约出饯城西既以病告遂已"}
