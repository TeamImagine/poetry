{"author":"韦骧","id":190695,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["萝蔓新懽可重夸，葭莩旧契转增华。","闺门素守先生训，牢卺来归御史家。","直户三星乘节候，迎车百两减浮奢。","鹊桥深夜飞霜冷，早对菱花整鬓花。"],"title":"孙太守席赋催妆"}
