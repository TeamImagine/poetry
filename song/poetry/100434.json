{"author":"郑清之","id":100434,"strains":["仄平仄平平仄仄，仄仄○仄○仄仄。","仄平○仄仄平仄，仄仄平平平仄仄。","平平仄平仄仄平，仄仄平平平仄仄。","平平平仄仄平○，平仄平平仄平仄。","平平仄仄仄平平，仄○平仄仄平仄。","平平仄仄仄平仄，仄仄○平仄仄仄。","平平平平仄平○，仄仄平平平仄仄。"],"paragraphs":["续诗愧无修绠力，意绪中断轲母织。","掉头吟坐欲成寐，出吻悲鸣方愿息。","君诗爱梅笔不停，四叠阳关人未识。","冰壶交映雪同调，秋水为神月争色。","翛然未肯弟山矾，介如何必化松石。","诗坛置韵百夷姓，敌垒收功剧孟得。","须君为梅作佳传，问事玄冥烦史墨。"],"title":"昨虽移韵于兰然石鼎联章不可以不成也再赋一则语以殿众作亦骚之乱词云  其二"}
