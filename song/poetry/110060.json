{"author":"刘克庄","id":110060,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一片能教一断肠，可堪平砌更堆墙。","飘如迁客来过岭，坠似骚人去赴湘。","乱点莓苔多莫数，偶黏衣袖久犹香。","东风谬掌花权柄，却忌孤高不主张。"],"title":"落梅  其一"}
