{"author":"释元肇","id":117311,"strains":["仄平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["一登峰顶思悠然，始觉城临沧海边。","水趁半江流缺月，塔将双笔写青天。","茫茫帆影随潮远，杳杳钟声带郭圆。","可是任蕃来宿后，独留诗句到今传。"],"title":"巾山"}
