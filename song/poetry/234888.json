{"author":"陈公辅","id":234888,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["盈尺阶前瑞已多，晓来天色渐晴和。","青阳一气应回暖，黄竹三章且罢歌。","小雨洗时岚滴翠，细风吹处沼生波。","东郊便好寻芳去，桃李争妍映绮罗。"],"title":"雪晴可喜戏作四韵奉呈"}
