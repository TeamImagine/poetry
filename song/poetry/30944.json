{"author":"李流谦","id":30944,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["清江与我共天涯，若到沧溟始是家。","晓渡换舟惊宿雁，暮林系马散栖鸦。","山童老木才余骨，潮落寒汀半露沙。","只恐行人不着眼，一川秋色在芦花。"],"title":"即事"}
