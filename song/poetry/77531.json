{"author":"彭蠡","id":77531,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["昨夜花神有底忙，先教踏白入南邦。","冷将双眼窥春破，肯把孤心受雪降。","矾弟得兄呼最长，竹君取友叹无双。","试于月夜窗前看，一在枝头一在窗。"],"title":"梅开一花"}
