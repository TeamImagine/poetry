{"author":"杜甫","id":3518,"strains":["仄仄平平仄，○平仄仄平。","仄平平仄仄，平仄仄平平。","仄仄平平○，平○仄仄平。","仄平○仄仄，仄仄仄平平。","平仄平平仄，○平仄仄平。","平平平仄仄，平仄仄平平。","仄仄平平仄，平○仄○平。","仄○平仄仄，平仄仄平平。","平○平平仄，平○仄仄平。","平平仄仄仄，仄仄仄平平。","○仄平平仄，平平仄仄平。","平平平仄仄，仄仄仄平平。","仄仄平平仄，平平仄仄○。","○平仄仄仄，仄仄仄平平。"],"paragraphs":["国有乾坤大，王今叔父尊。","剖符来蜀道，归盖取荆门。","峡险通舟过，江长注海奔。","主人留上客，避暑得名园。","前后缄书报，分明馔玉恩。","天云浮绝壁，风竹在华轩。","已觉良宵永，何看骇浪翻。","入期朱邸雪，朝傍紫微垣。","枚乘文章老，河间礼乐存。","悲秋宋玉宅，失路武陵源。","淹薄俱崖口，东西异石根。","夷音迷咫尺，鬼物傍黄昏。","犬马诚为恋，狐狸不足论。","从容草奏罢，宿昔奉清樽。"],"title":"奉汉中王手札"}
