{"author":"李曾伯","id":129496,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平平仄平。","仄仄平平仄平仄，平平平仄仄平平。"],"paragraphs":["别公知阅几桑阴，玉笋山中旧隠寻。","郾暮联镳来自旧，泾舟共楫继由今。","一门翁季芝兰味，四海弟兄金石心。","塞上西风渐萧瑟，书来毋惜寄规箴。"],"title":"曾总干以乃尊侍郎二诗见示和韵  其一"}
