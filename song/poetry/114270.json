{"author":"刘克庄","id":114270,"strains":["平仄平平仄仄平，平平平仄仄平平。","平平仄仄仄仄仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["曾忝开元供奉班，君恩全护放还山。","诸公纵欲俎豆汝，老子安能笔砚间。","试拂毛锥嗟已秃，便扶灵寿亦何颜。","回头猿鹤休相笑，犹胜周颙去不还。"],"title":"杂兴十首  其二"}
