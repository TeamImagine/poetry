{"author":"郭祥正","id":192258,"strains":["仄仄平平仄，仄平仄仄平。","仄平仄仄平，仄仄平平平。","仄仄仄平仄，平平仄平平。","平仄仄仄平，平仄○○平。","平平仄仄平，平仄平仄○。","仄仄仄仄仄，仄仄平平平。","仄仄仄平仄，○仄平平平。","平仄仄仄○，平仄○平平。","○○平仄平，仄仄仄仄平。","仄平仄平仄，平平仄平平。","平仄仄仄○，仄仄平平平。","仄仄仄平平，仄仄仄仄平。","仄仄仄仄仄，仄仄仄仄平。","平○平平平，○平仄平平。"],"paragraphs":["我寄江南隐，数为弄水游。","读君弄水篇，感慨攀巢由。","赤脚踏云雨，投竿玩汀洲。","鸥鸟不见猜，飞舞相应酬。","谁倾百斛珠，跳踯无复收。","一发海客秘，烂副贫家求。","李杜缩光焰，王谢惭风流。","开卷起予兴，飘欲乘桴浮。","如观秋浦图，晚景入两眸。","爱之不能舍，饥鱼适吞钩。","尝置几案间，出没窥岩幽。","一别几何时，岁月已十周。","迹滞若匣剑，绣涩不可抽。","何当随君车，吟哦与君侔。"],"title":"和敦复留题池州弄水序"}
