{"author":"苏轼","id":194512,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["胡靴短靿格粗疏，古雅无如此样殊。","妙手不劳盘作凤，轻身只欲化为凫。","魏风褊俭堪羞葛，楚客豪华可笑珠。","拟学梁家名解脱，便于禅坐作跏趺。"],"title":"谢人惠云巾方舄二首  其二"}
