{"author":"梅尧臣","id":57900,"strains":["仄仄○平○，仄○平仄仄。","○仄平○平，平平平仄仄。","仄仄平平平，平平仄平仄。","仄平平仄仄，仄仄仄仄仄。","仄仄平仄平，平平平仄仄。","仄平平仄○，仄仄平仄仄。"],"paragraphs":["社雨燕巢空，古陂菱叶老。","燕去春当还，菱枯秋不早。","莫以西风高，于焉乱怀抱。","指途无几里，驶马一秣草。","彼美贤主公，文章为世宝。","笑谈樽俎间，勿负风月好。"],"title":"送张君仪太祝签判奉宁军"}
