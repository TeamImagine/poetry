{"author":"崔珏","id":26936,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平平仄平平。","仄平仄仄平平仄，仄仄平平仄仄平。"],"paragraphs":["虚负凌云万丈才，一生襟抱未曾开。","鸟啼花落人何在，竹死桐枯凤不来。","良马足因无主踠，旧交心为绝弦哀。","九泉莫叹三光隔，又送文星入夜台。"],"title":"哭李商隐 二"}
