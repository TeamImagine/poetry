{"author":"陆游","id":40699,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["吹尽梅花了不知，化工也误老人期。","离离新草随愁出，漠漠余寒与睡宜。","古锦一联吟旧句，文楸数着理残棋。","波生澄涧君何怪，禅榻从来映鬓丝。"],"title":"排闷"}
