{"author":"欧阳修","id":79057,"strains":["平○平平仄，仄仄仄仄平。","仄仄仄平平，○平仄平平。","仄仄仄平仄，平○仄平平。","平平平仄○，仄仄平仄平。","仄仄平仄平，仄仄平○平。","仄平平○仄，仄仄平仄平。","仄仄仄平仄，○平仄平平。","平○仄仄仄，仄仄○仄平。","平仄仄平仄，平平仄平平。","仄仄仄平仄，平平仄○平。","平平仄仄仄，仄仄仄平平。","平仄仄平仄，平平平仄平。","平平仄平仄，平仄仄平平。","仄平仄○平，平○○平平。","平仄平仄仄，平平仄平平。","仄平○仄仄，仄仄仄平平。","仄仄仄仄仄，平平平仄平。"],"paragraphs":["吾闻庐山久，欲往世欲拘。","昔岁贬夷陵，扁舟下江湖。","八月到湓口，停帆望香炉。","香炉云雾间，杳霭疑有无。","忽值秋日明，彩翠浮空虚。","信哉奇且秀，不与灊霍俱。","偶病不时往，中流但踟蹰。","今思尚髣髴，恨不传画图。","昙颖十年旧，风尘客京都。","一旦不辞诀，飘然卷衣裾。","山林往不返，古亦有吾儒。","西北苦兵战，江南仍旱枯。","新秦又攻寇，京陕募兵夫。","圣君念苍生，贤相思良谟。","嗟我无一说，朝绅拖舒舒。","未能膏鼎镬，又不老菰蒲。","羡子识所止，双林归结庐。"],"title":"送昙颖归庐山"}
