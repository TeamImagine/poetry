{"author":"白居易","id":15413,"strains":["仄仄仄仄平，仄仄仄平仄。","平仄仄○平，平平仄平仄。","平平仄仄仄，平平仄平仄。","平○○仄仄，平仄仄平仄。","仄平仄平仄，仄仄平仄仄。","仄仄平平平，仄平平仄仄。","○平仄平仄，平仄○平仄。","仄○仄平平，平平平平仄。","平平平仄仄，仄仄平仄仄。","平平仄○○，平仄平平仄。","平仄平仄仄，仄仄平○仄。","平仄平仄平，平平仄平仄。"],"paragraphs":["孟夏百物滋，动植一时好。","麋鹿乐深林，虫蛇喜丰草。","翔禽爱密叶，游鳞悦新藻。","天和遗漏处，而我独枯槁。","一身在天末，骨肉皆远道。","旧国无来人，寇戎尘浩浩。","沈忧竟何益，祗自劳怀抱。","不如放身心，冥然任天造。","浔阳多美酒，可使杯不燥。","湓鱼贱如泥，烹炙无昏早。","朝饭山下寺，暮醉湖中岛。","何必归故乡，兹焉可终老。"],"title":"首夏"}
