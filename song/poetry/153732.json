{"author":"周密","id":153732,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["少不如人奈老何，早衰多病鬓双皤。","无亲可共耕绵上，有子堪同读善和。","妄想不生骑鹤梦，高情时有饭牛歌。","钓游闲事无人见，长剪渔竿短结莎。"],"title":"写怀偶成二首  其一"}
