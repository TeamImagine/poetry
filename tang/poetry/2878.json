{"author":"杜甫","id":2878,"strains":["平仄仄仄平，平平仄平仄。","平平仄仄仄，平仄平平仄。","平仄平仄平，仄仄平平仄。","平仄仄平平，仄仄平仄仄。","平○仄仄仄，仄仄平仄仄。","仄平平平平，仄仄仄平仄。","平平仄仄仄，平○仄○仄。","平平平仄仄，仄仄平平仄。","平仄仄平平，平仄仄平仄。","仄仄平仄仄，平平仄平仄。","平平仄仄平，平仄仄平仄。","○平平○仄，平○仄平仄。","平仄平仄平，平平仄仄仄。","平平仄仄仄，仄仄平仄仄。","仄○仄○平，平平平平仄。","仄仄仄仄平，仄仄仄仄仄。"],"paragraphs":["山雨不作埿，江云薄为雾。","晴飞半岭鹤，风乱平沙树。","明灭洲景微，隐见岩姿露。","拘闷出门游，旷绝经目趣。","消中日伏枕，卧久尘及屦。","岂无平肩舆，莫辨望乡路。","兵戈浩未息，蛇虺反相顾。","悠悠边月破，郁郁流年度。","针灸阻朋曹，糠籺对童孺。","一命须屈色，新知渐成故。","穷荒益自卑，飘泊欲谁诉。","虺羸愁应接，俄顷恐违迕。","浮俗何万端，幽人有独步。","庞公竟独往，尚子终罕遇。","宿留洞庭秋，天寒潇湘素。","杖策可入舟，送此齿发暮。"],"title":"雨"}
