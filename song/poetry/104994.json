{"author":"黄登","id":104994,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["上到山巅晓色分，眼看残月待朝昕。","望迷四顾浑如海，立欲移时祇是云。","隠隠楼台平地见，行行钟磬半天闻。","举头顿觉青霄近，我欲乘风谒帝君。"],"title":"万峰庵"}
