{"author":"韦应物","id":56908,"strains":["平仄仄平仄，平仄平仄平。","仄仄平平仄，仄仄仄○○。","平平仄平仄，平仄平仄平。","仄仄平仄仄，平平仄仄平。","仄平仄仄平，仄仄仄仄平。","平平仄平仄，仄仄仄平平。","平平仄平仄，仄仄仄平平。","平平仄平仄，仄仄平仄○。"],"paragraphs":["时暇陟云构，晨霁澄景光。","始见吴都大，十里郁苍苍。","山川表明丽，湖海吞大荒。","合沓臻水陆，骈阗会四方。","俗繁节又暄，雨顺物亦康。","禽鱼各翔泳，草木遍芬芳。","于兹省甿俗，一用劝农桑。","诚知虎符忝，但恨归路长。"],"title":"登重玄寺阁"}
