{"author":"元稹","id":14562,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["惠和坊里当时别，岂料江陵送上船。","鹏翼张风期万里，马头无角已三年。","甘将泥尾随龟后，尚有云心在鹤前。","若见中丞忽相问，为言腰折气冲天。"],"title":"送友封二首 二"}
