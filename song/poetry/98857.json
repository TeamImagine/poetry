{"author":"华岳","id":98857,"strains":["仄仄仄○○，仄平仄仄仄。","仄仄仄平平，仄仄○平仄。","平仄仄○○，仄仄平仄仄。","仄仄仄平平，平仄平平仄。","仄仄仄平平，仄仄平平仄。","仄仄平仄仄，平平仄平仄。","平平仄平平，○○仄仄仄。","仄仄平平仄，平仄平仄仄。","仄仄仄平平，仄仄仄仄仄。","仄仄仄○平，○仄平仄仄。","平仄仄仄平，仄仄平仄仄。","平仄仄仄○，仄仄仄平仄。","仄仄仄平平，平仄○平仄。","平仄仄○平，平仄仄○仄。","仄仄平仄平，仄○平平仄。","平平仄仄平，○仄仄仄仄。","平平仄○仄，仄仄平平仄。","平仄仄平平，仄仄○平仄。","平仄○平○，○平平仄仄。"],"paragraphs":["夜漏彻三更，梦牛入我屋。","有角断而悬，有足折而缩。","惊觉细思量，谶有何祸福。","兆者事之先，形者心之属。","事既兆于心，梦乃形于腹。","入屋牛有盖，为牢事刑狱。","吾今尚缧囚，其应已桎梏。","体具牢方具，无足牢不足。","不足意无他，示予可脱辐。","去盖只论牛，其义尤可录。","牛足不下垂，得一生可续。","牛角不上横，得某去何速。","一旦忤君心，吾罪当何赎。","生去气横秋，风马不相逐。","下裂舆地图，上应周天宿。","峥嵘挽万钧，其始播百谷。","身虽在笼槛，志不经沟渎。","宁戚不吾歌，丙吉当吾哭。","安得如齐王，过堂怜觳觫。"],"title":"记梦"}
