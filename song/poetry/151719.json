{"author":"何梦桂","id":151719,"strains":["仄仄平平仄仄平，平平平仄仄平平。","平平仄仄仄平仄，平仄仄平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["半夜愚翁挟北山，头衔休系旧时官。","风云失手剑光冷，霜雪满头衣带宽。","归去荒园三径菊，相期晏岁九皋兰。","年年江上风涛恶，不上严陵七里滩。"],"title":"寄和竹所叔摄慈溪税官二首  其二"}
