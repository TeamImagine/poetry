{"author":"邹浩","id":221194,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["丹桂从来未发花，今年花发众惊嗟。","盈盈簇盖真珠细，片片笼车美玉斜。","阊阖携香熏席绮，嫦娥流影动窗纱。","乾坤着意欣逢遇，收得风光向北夸。"],"title":"桂花"}
