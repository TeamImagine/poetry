{"author":"喻良能","id":51784,"strains":["仄仄平平仄仄平，仄平仄仄仄平平。","平平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["轧轧篮舆鉴水滨，水纹如染草如茵。","繁红零落徐娘老，远翠低徊西子颦。","犹及残春追胜赏，不妨余事作诗人。","胸中磊磈须浇洗，未厌伤多酒入唇。"],"title":"鉴湖道中口占"}
