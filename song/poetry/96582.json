{"author":"陈宓","id":96582,"strains":["平平平平平仄平平，○平仄仄仄平？平○平仄仄平。","○平平仄仄仄平平仄仄平，仄仄平平仄。","平○仄仄平仄仄平仄平，仄仄仄仄平平○仄仄平平平。","仄平平平仄仄平，仄仄平仄平平平。","仄仄仄平仄平平，仄仄平平仄仄○仄平○○。","平仄平仄平平平平，仄仄仄仄平平平。","平平平平仄仄平，仄平仄平仄平。","仄仄平仄平仄平平，仄平仄平仄仄。","○○平平仄仄平，仄平平平平平。","平平仄平仄平平，仄仄仄平仄仄平。","平平平平平仄平仄平，平平平仄仄仄平平平平仄平。","仄平仄仄仄仄仄平，仄平平仄平平平仄平。","仄平仄仄平仄平平，仄平仄仄仄仄平仄仄仄平。","平平仄仄平仄平平，仄平仄平仄平。","仄仄仄平仄仄平，○平仄平平○。","仄仄平仄仄平平，○仄仄平平仄平仄仄平仄平平。"],"paragraphs":["庐山清哉谁与俦兮，崭岩峭直跨番昜彭蠡而蹴九江。","长川幽窞亘古今而不息兮，雨激而风撞。","山深境寂人迹所希到兮，尽日仅一逄樵叟鹤发而眉厖。","路逶迤而险阻兮，越数千里之危谾。","暑六月而不知兮，但觉鸣珂戛珮其下纷淙淙。","天隔车马之氛埃兮，独许策杖而逾矼。","宜幽人之履道兮，志精一而匪哤。","草木坚劲而不凋兮，列云外之羽幢。","如凝之之洁白兮，媲兹山而为双。","田多瘠而少腴兮，食不饱而体不痝。","青松为醪呼月为烛兮，漥尊瓢饮孰取乎琼卮而翠缸。","彼丛物欲以自蔽兮，莫为之凿通明之八窗。","醉生梦死真蟪蛄兮，阅千万岁独有贞柏与圣玒。","苟能保此而不渝兮，又何有乎施邦。","一到令人不忘兮，长神醉而心降。","写此诗以自娱兮，当万幅之图画而揭以千仞之杠。"],"title":"庐山歌"}
