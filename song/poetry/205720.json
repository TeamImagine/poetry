{"author":"李之仪","id":205720,"strains":["平平仄仄仄平平，仄仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["兼材莫作尹翁归，自鬻崎岖不畏非。","妄役土龙宁得雨，可堪刍狗强蒙衣。","移文不报如沉井，行路皆疑镇掩扉。","早悟垂头供立仗，好随四牡去騑騑。"],"title":"元祐末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其二"}
