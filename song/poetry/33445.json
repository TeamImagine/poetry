{"author":"陆游","id":33445,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["征尘十载暗戎衣，虚负名山采药期。","少日覆毡曾草檄，即今横槊尚能诗。","昏昏杀气秋登陇，飒飒飞霜夜出师。","会有英豪能共此，镜中未用叹吾衰。"],"title":"岁暮感怀"}
