{"author":"皇甫介","id":171636,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["大涤云深日月迟，羽人曾作帝王师。","鼎中绛雪成千日，岩下幽花占四时。","玉仗已乘鸾鹤去，青山难使鬼神移。","人间万事惟闲好，山顶诛茅待几时。"],"title":"洞霄宫"}
