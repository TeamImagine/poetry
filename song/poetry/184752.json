{"author":"范纯仁","id":184752,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["谪居终日省愆尤，贝锦虽成职我由。","萍梗屡嗟罹放逐，风波更险信沈浮。","生还故里诚多幸，坐废明时敢不忧。","自是无才速官谤，非关有命压人头。"],"title":"和王定国见寄"}
