{"author":"黄庚","id":160615,"strains":["仄平○○仄仄仄，仄仄仄平平仄仄。","平平仄仄仄平平，仄仄平平○平仄。","平仄仄平平仄平，仄仄平平仄平仄。","平平仄仄仄仄平，仄仄平平平仄仄。","○平仄仄平仄平，仄仄平平○平仄。","平平平仄○平仄，平仄平○仄平仄。","仄平平仄平仄仄，仄？平平○仄仄。","平仄平平仄平平，仄平平仄仄平仄。","仄仄仄平仄○仄，平仄平平仄仄仄。","仄仄仄仄平仄平，仄仄○平仄平仄。","仄平平仄平平平，仄平平平平仄仄。","平平仄仄平仄○，仄仄平○仄○仄。","仄平仄仄仄仄仄，仄仄平平平仄仄。","仄平仄平仄仄平，仄仄仄仄平平仄。","仄仄平仄平平平，仄仄平平仄○仄。","平平仄仄平平平，仄仄平平仄○仄。","仄平仄仄○仄仄，仄仄平平仄平仄。","○平平仄仄仄平，仄仄○平仄仄仄。","平○仄仄○仄平，○仄平平平仄仄。"],"paragraphs":["火云烧空日色烈，暑气着人方郁结。","岩翁宴客水亭东，竹色蕖香献清绝。","瓜削水晶莲剖珠，象箸犀盘盛陈列。","银罂捧出白玉醅，透鼻香浓风味别。","传来未到心已寒，滟滟琼光莹而洁。","初疑炎帝行冬令，壶结冰澌洗袢热。","又疑仙掌流沆瀣，破□倾来和玉屑。","谁向蓝田拾瑶英，酿成奇液色澄澈。","恐是太华井中溢，修绠铜缾汲不竭。","又恐夜半雷破山，石髓分流乳泉裂。","既非西貉绵羊酥，又非缑山仙鹤血。","胡为照眼光陆离，药玉盘中色难别。","令人敢咽不敢漱，怕有飞霜寒齿颊。","一杯一杯复一杯，肺腑尽化为冰雪。","忆昔曾诵坡仙诗，白酒无声泻油滑。","开编自觉馋涎流，讵谓今朝得亲啜。","主人酝藉如此酒，气味清醇韵芳冽。","𫗦糟诸子醉六经，抱负长才特施设。","君王作醴思用贤，应向商岩求曲糵。"],"title":"白酒歌为岩翁赋"}
