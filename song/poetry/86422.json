{"author":"韩淲","id":86422,"strains":["平仄仄平平，仄仄仄平平。","仄仄仄仄仄，仄仄平仄○。","○平仄仄平，仄仄仄仄仄。","平平仄平平，仄仄仄平仄。","仄仄仄仄平，仄○仄平仄。","平平仄仄平，仄仄仄仄仄。","平平平仄仄，仄○平仄仄。","平仄仄仄平，仄仄仄平仄。"],"paragraphs":["谁欤赋奇诗，索我玉山研。","产石斲未久，所落荒野县。","如公笔阵高，岂足供法战。","聊堪用鸡毛，滴水共贫贱。","市价亦不争，百钱可营缮。","包提偶到吴，取诮畏俗谚。","胡为而好此，感叹殊恋恋。","徒咏绝妙词，旧事记黄绢。"],"title":"玉山村民斲石为砚仲至以诗来索次韵"}
