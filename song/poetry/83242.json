{"author":"陈文蔚","id":83242,"strains":["仄仄平平仄仄平，仄平仄仄仄平平。","平平平仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一缕彤霞晚照晴，眼随白鸟去边明。","疏疏烟树有无际，激激滩流高下声。","归思楚云连日暮，新诗边月带霜清。","前村倘有梅花约，草草相逢盖亦倾。"],"title":"和李监税"}
