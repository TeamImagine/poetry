{"author":"周密","id":153767,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["华年锦瑟事谁论，燕社鸥盟半不存。","三月鶑花张绪宅，十年诗酒孟尝门。","东风不染吴霜鬓，旧雨难招楚水魂。","欲把清愁换沉醉，月明花落几黄昏。"],"title":"春日感怀寄修门从游"}
