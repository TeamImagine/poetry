{"author":"黄滔","id":33708,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["阖闾城外越江头，两地烟涛一叶舟。","到日荆枝应便茂，别时珠泪不须流。","迎欢酒醒山当枕，咏古诗成月在楼。","明日尊前若相问，为言今访赤松游。"],"title":"送人往苏州觐其兄"}
