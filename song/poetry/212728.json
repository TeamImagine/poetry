{"author":"李复","id":212728,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["凿地开方断石根，润通草树亦欣欣。","筑基偏傍孤亭阔，引水初从曲径分。","风约落花回近岸，露垂欹竹滴圆纹。","春晴山鸟常来浴，浅处喧喧故作群。"],"title":"后园小池  其一"}
