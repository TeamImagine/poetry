{"author":"孔平仲","id":204074,"strains":["仄仄仄平平仄平，平平平仄平平平。","平平仄平平仄仄，仄仄仄仄平仄平。","平平平仄平平○，仄仄仄仄平○仄。","仄平仄仄平○仄，仄仄平仄○○仄。"],"paragraphs":["自断此生休问天，焉能终日心拳拳。","人生几何春已夏，况我与子非壮年。","东流江水西飞燕，可惜刻漏随更箭。","细推物理须行乐，只愿无事长相见。"],"title":"寄孙元忠  其一四"}
