{"author":"徐铉","id":617,"strains":["平仄平平仄仄平，仄平平仄仄平平。","平平平仄平平仄，平仄平平平仄平。","平仄仄平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["朝退闲斋落叶天，道心真气本仙源。","帘前风月澄秋景，门外轮蹄任世喧。","棋罢早寒生北户，酒醒黄菊满西园。","时人自有思齐者，践迹观形不在言。"],"title":"和清源太保闲居偶怀"}
