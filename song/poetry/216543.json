{"author":"张耒","id":216543,"strains":["平仄平平仄仄平，仄平仄仄仄平平。","平平仄仄平平仄，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["墟庙无人吊毁垣，故桥遗址至今存。","侵波野岸生新草，啮石老沙留旧痕。","金殿有基藏兔穴，玉舆无路半樵村。","甘棠古道轮蹄断，落日空山暮雨昏。"],"title":"永济桥"}
