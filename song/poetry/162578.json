{"author":"邵允祥","id":162578,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["啮雪沙场倦牧羝，空山流涕冷凄凄。","上林不见朝来雁，函谷空闻夜半鸡。","沽酒每怀浇管鲍，买丝端拟绣夷齐。","忠贞反被忠贞误，愿借元龙百丈梯。"],"title":"上吴平章"}
