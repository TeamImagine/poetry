{"author":"敖陶孙","id":82999,"strains":["仄仄仄仄仄，仄平仄平平。","○○仄仄平，平仄平仄平。","平平仄平仄，平仄平平平。","仄仄仄平仄，平平仄仄平。","平平仄平平，平仄仄仄平。","仄平平仄仄，仄仄仄仄平。","平平仄平仄，仄仄平平平。","仄平仄平○，平仄○仄平。","仄平平仄平，平仄○平平。","平平仄平○，仄仄仄仄平。","仄仄仄仄平，平仄仄仄平。","仄仄仄平平，平仄仄仄平。","○仄○平仄，仄仄平平平。","平平仄仄平，仄仄平平○。","平平仄仄仄，仄仄平仄平。","仄平仄平仄，仄仄○平平。","仄仄仄平仄，仄仄平仄○。","平仄仄平仄，仄仄平○平。","平平仄平仄，仄仄○平平。","○仄平仄○，仄仄平仄○。","仄平仄平仄，仄平仄平平。","仄仄仄仄平，仄仄平○○。"],"paragraphs":["大雅熄自郐，续弦久无人。","中间翰墨场，名字俱已堙。","江山亦何助，东海真扬尘。","我笑李夫子，缾无半合陈。","人书两俱亡，何用语逼真。","作诗来起予，欲卜二仲邻。","依然送鸿目，衮衮天机新。","莫欺鬓眉苍，持护应有神。","狗须侯舞阳，羝角相平津。","皇天信平分，万物各得春。","但愿阅世心，孤特凛箭筠。","日者鹤飞书，江汉起隠沦。","三物论乡国，六艺程成均。","秋风入帝闲，错落骓駓驎。","君曾读诏否，却枕方欠伸。","勿惊作诗面，酒缬吹微鳞。","唾手洗衰陋，一返姚姒纯。","稽古不无力，政复昌其身。","它时玉堂梦，与问三生因。","盟我良不难，欲托孙子亲。","贽君以黄耳，附书莫辞频。","再拜赋断章，水石俱磷磷。"],"title":"次韵谢李秘校"}
