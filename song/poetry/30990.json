{"author":"李流谦","id":30990,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["又向疏梅检校春，乾坤浩荡日趋新。","一樽树下唤深酌，数岁天涯思远人。","正倚交情论晚暮，直因臭味作疏亲。","渊明嗜酒嵇康懒，只觉年来此是真。"],"title":"次韵陈彦博梅饮之什"}
