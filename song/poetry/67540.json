{"author":"王信","id":67540,"strains":["平仄仄仄平○平，仄平仄平平仄仄。","仄平仄仄○仄平，平平仄平仄仄平。","仄仄仄仄○平平，仄仄平仄平平平。","仄仄仄仄平仄○，平平平仄仄仄○。","仄平○仄平平平，仄平仄仄○平平。","平仄仄仄平○仄，仄平仄仄平○平。","平平仄仄平平平，仄平平仄平平平。","仄平○平仄仄平，仄平平仄仄仄平。","平平仄仄平○平，仄平平平仄平平。","仄仄仄仄平仄○，平平仄○平平平。","仄○仄仄？平平，仄平平仄平仄平。","平○仄仄仄仄平，仄仄平平○仄平。","平平○仄仄○平，仄平平仄○仄平。","仄○平仄平仄平，平平仄仄仄仄平。","平○仄仄平仄○，平平○仄平平平。"],"paragraphs":["乡与子直游胶庠，是时子明居侍旁。","友于学问相激昂，声华日驰翰墨场。","仲氏一第如探囊，伯氏随即凌云翔。","已快雁塔书雁行，君家馀庆未易量。","二龙三凤同呈祥，一门竞爽如圭璋。","前后继踵名相望，伙为十佛经中光。","联翩不羡金华堂，会稽何独夸诸黄。","世言燕山窦十郎，一枝椿老五桂芳。","君今取此名其堂，荐绅荣之富篇章。","几与窦氏争颉颃，吾家亦颇推吾乡。","自从仲父闿天荒，五登科第于太常。","枝分派别各一房，敢与君家相比方。","夫人更喜寿且康，岁时罗列称寿觞。","彩衣青紫交焜煌，人生至乐见未尝。","源深允矣流必长，孙枝更接秋风香。"],"title":"题椿桂堂"}
