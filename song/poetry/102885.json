{"author":"魏了翁","id":102885,"strains":["○平仄平仄，平仄仄仄平。","平平平平仄，平仄仄仄○。","仄平仄仄平，○仄平平平。","平仄○仄平，平平仄平平。","平平仄平仄，平平仄平平。","仄○仄平仄，平平仄平○。","仄仄仄平○，仄○○平平。","平平仄仄仄，○○平平平。","仄仄○仄仄，仄仄平平平。","仄仄仄平平，平仄仄仄仄。","平平仄平仄，仄仄平仄平。","仄平仄仄仄，平仄仄仄○。","仄平平平仄，仄仄○平平。","仄平平平仄，平○平平平。","平○仄平仄，仄仄○仄平。"],"paragraphs":["轻飔濯袢暑，清与耳目谋。","江山新容态，真意烂不收。","榜人以戒余，将事东郊游。","川后且静波，冯夷亦安流。","联镳载群彦，骈筵驾方舟。","月中乱平渺，高舂尚夷犹。","俯瞰大江横，仰看苍云浮。","滔滔去不息，亹亹生无休。","俯仰三太息，发我心悠悠。","未省昔之人，曾有此乐不。","团团转兰枻，突见龙棹头。","哄然两敌国，蒿矢迅不留。","所争何为者，对面如仇雠。","少须游人散，天暝风泠飕。","清兴浩无极，洗盏更劝酬。"],"title":"浣花即席"}
