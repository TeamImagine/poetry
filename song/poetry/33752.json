{"author":"陆游","id":33752,"strains":["平仄仄仄平平平，平平仄○平○平。","仄平仄仄仄仄仄，仄仄仄仄○平平。","○平仄仄○平仄，平平○平仄平仄。","平平仄平仄仄仄，平平仄仄○平仄。","平平仄仄平仄平，平平平仄○仄平。","○仄平平仄平仄，平仄平平仄平仄。"],"paragraphs":["江水六月无津涯，惊涛骇浪高吹花。","橹声已出雁翅浦，荻夹喜入长风沙。","长风自古三巴路，樯竿参差杂烟树。","南船北船各万里，凄凉小市相依住。","歌呼杂沓灯火明，黄昏风死浪亦平。","劳苦舟师剩沽酒，安稳明朝到池口。"],"title":"长风沙"}
