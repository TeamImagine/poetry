{"author":"贾岛","id":26038,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["峰前峰后寺新秋，绝顶高窗见沃洲。","人在定中闻蟋蟀，鹤从栖处挂猕猴。","山钟夜渡空江水，汀月寒生古石楼。","心忆悬帆身未遂，谢公此地昔年游。"],"title":"早秋寄题天竺灵隐寺"}
