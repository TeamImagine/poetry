{"author":"石懋","id":238674,"strains":["平平仄仄仄平平，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平仄仄仄，平平仄仄仄平平。"],"paragraphs":["阳和散逐管灰浮，节物那知人倦游。","无可奈何霜后冷，急推不去眼中愁。","康衢结束新裳杂，飞盖追随贺客稠。","犹有祢衡漫一刺，侯门如海未容投。"],"title":"长至  其一"}
