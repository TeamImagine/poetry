{"author":"袁说友","id":70746,"strains":["仄仄平平仄仄平，仄平仄仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["著语相过见一斑，我惭尺寸强跻攀。","羁怀衮衮三江水，去路迢迢万里山。","酒盏逢花寻客处，诗筒将月对船间。","固应侯喜多知己，未必诗声只汗颜。"],"title":"和魏南伯县丞韵"}
