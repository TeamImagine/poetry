{"author":"皮日休","id":27766,"strains":["仄？○仄平，仄仄仄平仄。","平平仄○仄，平仄仄平仄。","平仄仄平仄，仄仄？？仄。","仄○仄平○，平平○○仄。","平平仄○仄，平平仄平仄。","平○仄仄平，仄仄平平仄。","○○仄仄仄，仄仄平平仄。","平平平○平，仄仄平平仄。","仄仄仄平平，平平平仄仄。","平平仄○仄，仄仄平仄仄。","仄平平平仄，仄仄仄平仄。","仄仄仄○平，○平仄平仄。","仄仄平平仄，○仄○平仄。","平平仄平○，仄仄平平仄。","仄平平仄仄，平仄平平仄。","仄仄仄仄平，平平仄○仄。","平平仄仄仄，仄仄仄○仄。","仄仄仄平平，仄平平仄仄。","平平仄平仄，仄仄仄平仄。","平平仄平仄，仄仄平○仄。","仄仄仄仄○，○平仄平仄。","仄平○仄仄，仄仄平○仄。","仄仄仄平平，平○仄平仄。","平平仄平仄，平仄○仄仄。","○仄平平平，平平平仄仄。","○平平仄仄，平○○平仄。","平仄仄平○，仄平○仄仄。","仄仄仄○○，仄平仄○仄。","仄平平仄仄，○平仄平仄。","平平仄仄仄，仄仄平平仄。","仄仄仄平仄，仄仄○○仄。","仄仄仄平仄，○平仄仄仄。","平平平○仄，仄仄平平仄。","平平平平平，仄仄平○仄。","仄平仄仄○，仄仄平平仄。","平○仄仄○，平○仄平仄。","仄仄仄仄○，仄仄平平仄。"],"paragraphs":["越舼轻似萍，漾漾出烟郭。","人声渐疏旷，天气忽寥廓。","伊予惬斯志，有似劀{疒}瘼。","遇胜即夷犹，逢幽且淹泊。","俄然櫂深处，虚无倚岩崿。","霜毫一道人，引我登龙阁。","当中见寿象，欲礼光纷箔。","珠幡时相铿，恐是诸天乐。","树杪见觚棱，林端逢赭垩。","千寻井犹在，万祀灵不涸。","下通蛟人道，水色黮而恶。","欲照六藏惊，将窥百骸愕。","朅去山南岭，其险如邛笮。","悠然放吾兴，欲把青天摸。","紫藤垂罽珥，红荔悬缨络。","藓厚滑似漦，峰尖利如锷。","斯须到绝顶，似愈渐离{火霍}。","一片太湖光，只惊天汉落。","梅风脱纶帽，乳水透芒𪨗。","岚姿与波彩，不动浑相著。","既不暇供应，将何以酬酢。","却来穿竹径，似入青油幕。","穴恐水君开，龛如鬼工凿。","穷幽入兹院，前楯临巨壑。","遗画龙奴狞，残香虫篆薄。","褫魂窥玉镜，澄虑闻金铎。","云态共萦留，鸟言相许诺。","古木势如虺，近之恐相蠚。","怒泉声似激，闻之意争博。","时禽倏已嘿，众籁萧然作。","遂令不羁性，恋此如缠缚。","念彼上人者，将生付寂寞。","曾无肤挠事，肯把心源度。","胡为儒家流，没齿勤且恪。","沐猴本不冠，未是谋生错。","言行既异调，栖迟亦同托。","愿力傥不遗，请作华林鹤。"],"title":"初夏游楞伽精舍"}
