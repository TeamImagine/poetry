{"author":"张埴","id":144251,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["翰林昭代世之雄，何止将军走下风。","吟墨淋漓三极浃，酒杯倾倒五湖空。","可怜墓草离离碧，不似袍花袅袅红。","端的骑鲸何许去，娥眉亭上问渔翁。"],"title":"太白祠"}
