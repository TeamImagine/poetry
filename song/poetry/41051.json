{"author":"陆游","id":41051,"strains":["仄仄平○平仄平，仄仄平仄平仄平。","平平仄仄平仄仄，仄仄仄仄平○○。","平平仄仄仄○仄，平仄平平仄平仄。","平平仄仄仄平平，仄仄平平仄平仄。"],"paragraphs":["八月风吹粳稻香，九月荞熟天始霜。","男耕女馌常满野，宿麦覆块皆苍苍。","丰年比屋喜迎客，花底何曾酒杯迮。","家人但觅浩歌声，不在东阡在南陌。"],"title":"初冬步至东村"}
