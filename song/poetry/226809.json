{"author":"赵鼎臣","id":226809,"strains":["仄平平○仄平仄，仄仄平平平仄仄。","平平仄仄仄平平，仄仄仄平○仄仄。","平平仄仄仄平仄，仄仄仄平平仄仄。","○平○仄仄平平，仄仄○平○仄仄。","平平仄仄仄平仄，仄仄平○平仄仄。","仄平仄仄仄平平，仄仄仄平○仄仄。","平平仄仄仄平平，仄仄仄平仄仄仄。","平平仄平仄仄仄，仄仄仄平平仄仄。","仄○平平仄○平，仄平仄仄平平仄。","平平仄仄仄仄平，仄○平平平仄仄。"],"paragraphs":["水花浮空出奇变，散者为霙圆者霰。","天翁大是富家翁，细碎剪云亲染练。","山阴晓起右军泣，不见墨池安得砚。","从来缘水不充饥，此日正堪批作片。","书生冷淡恶生活，忍冻悲吟诗满卷。","不知北里富薰天，舞袖对花裁圈线。","红炉炽炭坐生春，本不畏寒那忆晛。","兰台赋风不赋雪，好色岂殊蜂蝶恋。","不如诸孙艺且贤，蜀烹啖客初无倦。","诸公速辩欲忘归，尽磨东庄千斛面。"],"title":"宋京宏甫见和再次韵"}
