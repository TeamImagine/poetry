{"author":"李新","id":223095,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["撄心人事细如蓑，浑有童心奈老何。","湿雪尽随哀泪堕，清箫不与哭声和。","归休最病良田少，侵老终怜季子多。","无命无才犹有友，但怜雄辩正悬河。"],"title":"隔墙吹箫悲深有作"}
