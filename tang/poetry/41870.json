{"author":"齐己","id":41870,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["泽国闻师泥日后，蜀王全礼葬余灰。","白莲塔向清泉锁，禅月堂临锦水开。","西岳千篇传古律，南宗一句印灵台。","不堪只履还西去，葱岭如今无使回。"],"title":"荆门寄题禅月大师影堂"}
