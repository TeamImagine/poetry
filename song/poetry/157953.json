{"author":"韩维","id":157953,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["十年灯翳视浮荣，兀坐翛然槁木形。","别后情怀非往日，老来光景似流星。","厚恩未报心徒赤，多病何从髪复青。","一览雕章思旧好，忽如醒病得初酲。"],"title":"和贡甫"}
