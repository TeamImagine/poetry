{"author":"龚茂良","id":20826,"strains":["仄仄平平仄仄平，平平平仄仄平平。","仄平平仄仄平仄，平仄仄平平仄平。","仄仄平平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["昼寝招提最上头，饥禽亡赖故喧啾。","岭云西去欲成暮，山雨北来浑似秋。","婉娩如今真是梦，经从似旧绝堪愁。","昔年陈迹鸡窗下，日落钟鸣山更幽。"],"title":"幽化院"}
