{"author":"李流谦","id":30646,"strains":["○平平仄平平仄，○仄平平仄○仄。","平○仄仄仄仄仄，平平仄仄平平仄。","仄平平仄平仄平，平仄○平仄平仄。","仄平仄仄仄仄仄，仄平平平平平仄。","平○仄仄仄平仄，仄仄平平○仄仄。","平平仄仄仄仄○，平仄仄平平仄仄。","平平仄平平仄平，仄仄仄平平仄仄。","仄平平仄仄○仄，仄仄平平仄平仄。","平平仄仄仄仄平，仄仄仄平仄○仄。","○平仄平平仄仄，仄仄○平平仄仄。","平平○仄○仄平，平仄仄○○仄仄。","平平平仄平仄平，平平仄○仄○仄。","平平平仄仄仄仄，平仄仄平平仄仄。","平平平仄仄仄○，平仄仄平平○仄。","平平平仄仄平○，○仄平平仄平仄。"],"paragraphs":["庭前梧叶西风起，三峡秋光净如洗。","仙帆一舸此入觐，灵鼍击鼓冯夷喜。","七闽山水天下奇，摧秀搴英瑞斯世。","要知旷代乃一见，凤巢阿闾麟游畤。","彤庭紫闼足夷步，万里西来将使指。","西南榷牧古所重，阴削盗资宽国计。","台家选任皆伟人，远极陇秦包越嶲。","我公经略出咳唾，凛凛霜威肃颓靡。","飞声一日到冕旒，四辇促还不留辔。","从来大材须大用，岂有如公才一使。","东夷盟血犹未干，豺豹固应防啮噬。","公归为国须远谋，平跻两禁躐三事。","飘零孤翮得广厦，晨啄暮栖方窃庇。","骊驹清唱不忍闻，东望慨然增叹喟。","他时黄阁未遐遗，犹愿登堂拜簪履。"],"title":"代送陈都大赴召"}
