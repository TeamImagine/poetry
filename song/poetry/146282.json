{"author":"陆经","id":146282,"strains":["平仄仄仄平，仄仄仄仄仄。","平平平仄平，平仄仄平仄。","仄仄仄仄平，仄仄仄仄仄。","平平仄平平，仄仄仄平仄。","仄仄仄○○，仄仄仄平仄。","平平平仄○，仄仄仄仄仄。","仄仄平仄平，仄仄仄平仄。","仄平平平平，仄仄○仄仄。","仄仄平平平，○平仄平仄。","仄平仄平平，仄仄仄平仄。","仄仄平平平，平平仄平仄。","平仄○仄仄，平平仄平仄。","仄平平仄○，仄仄仄仄仄。"],"paragraphs":["山郭五里余，气象忽异色。","蛟龙尝此蟠，潭水至今黑。","变化验莫穷，白昼起霹雳。","山形抱江来，怪石莫倾侧。","有寺出其间，户牖立丹壁。","微云垂鉴中，彩色画不得。","小阁才数弓，吐纳半江碧。","日光涵游鱼，到底如不隔。","老竹风萧萧，长根擘青石。","送声寄哀弦，往往动魂魄。","载酒同遨游，逢奇得搜索。","形体相与忘，山林信吾适。","乃知人世间，舍上固怵迫。"],"title":"雷潭"}
