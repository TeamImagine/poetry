{"author":"苏轼","id":195616,"strains":["平平仄平平，平仄仄平仄。","仄平仄平仄，○仄仄平仄。","平平仄仄平，仄仄○仄仄。","平○仄仄平，仄仄平仄仄。","仄○仄○仄，仄仄仄仄仄。","平平仄平平，○仄仄平仄。","平平仄平仄，仄仄仄仄仄。","仄仄平仄仄，仄仄仄平仄。"],"paragraphs":["丹青写君容，常恐画师拙。","我依月灯出，相肖两奇绝。","妍媸本在君，我岂相媚悦。","君如火上烟，火尽君乃别。","我如镜中像，镜坏我不灭。","虽云附阴晴，了不受寒热。","无心但因物，万变岂有竭。","醉醒皆梦耳，未用议优劣。"],"title":"和陶影答形"}
