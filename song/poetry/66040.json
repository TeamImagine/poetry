{"author":"陈傅良","id":66040,"strains":["仄平平仄仄平平，平仄平平仄仄平。","仄仄平仄平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["曳裾朝路不同时，谋食衡湘亦把麾。","一见相忘光可鉴，十年何在惄如饥。","力堪扶世将谁可，语不惊人或自危。","夜雪埋山江欲冻，依然春信在南枝。"],"title":"衡守刘子澄以诗来和韵奉酬"}
