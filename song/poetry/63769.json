{"author":"王质","id":63769,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["大夫离别莫心酸，痛饮长歌作壮颜。","勿羡春江烧赤壁，须从夜碛度阴山。","精神勃郁双眉上，功业轮囷十指间。","看罢吴钩腾上马，临分小试出三关。"],"title":"送钮子明"}
