{"author":"欧阳修","id":79111,"strains":["平平仄仄○仄平，○仄仄仄平平平。","平○仄仄仄平仄，仄平仄仄平平○。","○平仄仄平仄仄，○仄仄仄平仄平。","平仄仄仄平平仄，仄仄平仄仄仄平平平。"],"paragraphs":["无为道士三尺琴，中有万古无穷音。","音如石上泻流水，泻之不竭由源深。","弹虽在指声在意，听不以耳而以心。","心意既得形骸忘，不觉天地白日愁云阴。"],"title":"赠无为军李道士二首  其一"}
