{"author":"王十朋","id":25037,"strains":["仄仄平平平仄平，平平平仄仄平平。","仄平平仄平平仄，平仄仄平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["我十年前游会稽，堂名民事寓招提。","去寻神禹藏书穴，归溯子猷乘兴溪。","万壑千岩形梦寐，十峰双涧记留题。","鉴湖倘许知章乞，首访故人尊共携。"],"title":"送陆通判  其二"}
