{"author":"葛胜仲","id":230705,"strains":["平平仄仄仄仄仄，平平仄平平仄仄。","仄平○仄仄仄仄，仄仄平平平仄仄。","仄○仄平平仄仄，平仄平平平仄仄。","平○仄仄○平平，平仄平平平仄仄。","仄○？仄仄仄仄，平仄仄仄仄平仄。","平平平平仄仄仄，平平仄仄平平仄。","仄平平平仄仄仄，仄平平仄平仄仄。","仄平○平平仄仄，仄平平仄平平仄。","仄仄仄仄平平平，平平仄仄平平仄。","○平仄仄平平仄，仄仄平平平仄仄。","平平平仄仄平仄，仄仄平平平仄仄。","平仄○仄平平平，平仄仄平平仄仄。","仄○仄仄平仄仄，仄○平平平仄仄。","○平仄仄仄平平，平平仄仄平平仄。"],"paragraphs":["溪东作舍已盖茆，溪西筑庵新立栋。","水云参错出十里，妙寄方嗟无与共。","忽闻故交还五岭，聊喜居邻依二仲。","台评早岁冠神羊，儒馆文华推白鳯。","诏除毎下辄避宠，才术小试已惊众。","炎荒虽云去国远，皇华要是为时用。","故为怀归逐我辈，露章求免疲护送。","自言峤南官不恶，峻峰危嶝频飞鞚。","挽葛屡上罗浮颠，披云亦到朱明洞。","看山却忆家林好，夜夜幽栖来旅梦。","而今归隐寄天放，却忆修途真定痛。","猿鹤相向为家禽，松菊未荒怜手种。","碧鲜脱箨高遶屋，白堕敷醪香出瓮。","从今莫厌数招寻，持鳌共费宫祠俸。"],"title":"喜元举归"}
