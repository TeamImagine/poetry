{"author":"苏轼","id":195696,"strains":["平仄仄仄平，平仄仄仄平。","平○仄仄平，○仄仄仄平。","仄平仄○仄，仄仄平仄平。","仄仄仄平仄，仄仄○平○。","○平仄仄仄，仄仄平仄平。","仄平平仄○，平平仄平平。","平平仄仄仄，仄仄仄仄平。","仄仄平仄仄，仄仄平仄仄。","平平仄仄仄，仄平仄仄○。","○○○仄仄，仄仄○平○。"],"paragraphs":["江月照我心，江水洗我肝。","端如径寸珠，堕此白玉盘。","我心本如此，月满江不湍。","起舞者谁欤，莫作三人看。","峤南瘴疠地，有此江月寒。","乃知天壤间，何人不清安。","床头有白酒，盎若白露漙。","独醉还独醒，夜气清漫漫。","仍呼邵道士，取琴月下弹。","相将乘一叶，夜下苍梧滩。"],"title":"藤州江上夜起对月赠邵道士"}
