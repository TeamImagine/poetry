{"author":"敖陶孙","id":83139,"strains":["平仄仄平平仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平仄。","平平仄仄平平仄，仄仄平平仄仄平。"],"paragraphs":["无可奈何生午凉，暮年王粲更情伤。","一川水浄鸥能白，九月秋归蝶自黄。","洛下篇章还独咏，辽东城郭正相忘。","纷纷后土涂泥甚，小试庄周曳尾方。"],"title":"和留题寓舍"}
