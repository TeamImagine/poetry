{"author":"刘敞","id":175509,"strains":["○○平仄仄，平仄仄平平。","仄仄平平仄，○○仄仄平。","平平平仄仄，仄仄仄平平。","仄仄平平仄，仄平仄仄平。","平平平仄仄，平仄仄平平。","仄仄平○仄，平○仄仄平。","平平仄平仄，平仄仄平平。","平仄平平○，平○仄仄平。"],"paragraphs":["过更縻远戍，怀禄滞归休。","一卧淮阳阁，三防塞外秋。","伤时惟恸哭，谢病不幽忧。","主画稀前辈，忘形赖隽游。","韩棱才抗俗，枚叔赋无俦。","感慨今如此，支离尚有瘳。","凉风雁南去，清夜火西流。","江海鲈鱼兴，何当泛斗牛。"],"title":"病中逢秋欣然慰怀作五言呈两倅"}
