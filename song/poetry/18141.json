{"author":"吴芾","id":18141,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["淡烟笼水一溪虚，别有风光在野庐。","幽哢唤人回远梦，落红铺水失清渠。","此生得酒休辞醉，今日何人是奠居。","正向东山念萧索，筠筒烦寄指南车。"],"title":"和经仲春日即事  其一"}
