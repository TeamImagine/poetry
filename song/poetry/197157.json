{"author":"苏辙","id":197157,"strains":["仄仄仄平仄，仄平仄○平。","仄○平平仄，○仄仄仄平。","平平平平仄，仄仄仄○平。","○平仄平仄，平仄○平平。","仄平仄仄仄，仄仄平仄平。","仄仄仄平平，仄仄平○平。","仄仄仄仄仄，平仄仄仄平。","平○仄仄仄，仄仄平平平。","仄○仄平仄，仄仄平仄平。","仄○平仄仄，仄仄平平○。"],"paragraphs":["昨夜宿洪泽，再来遂如归。","却行虽云拙，乘险谅亦非。","谁言淮阴近，阻此骇浪飞。","长风径千里，蛟蜃相因依。","眇然恃一叶，此势安可违。","冒涉彼何人，勇决生虑微。","欲速有不达，鱼腹岂足肥。","风帆尚可转，野庙谁能祈。","但当拥衾睡，慎闭窗与扉。","夜闻声尚恶，起视聊披衣。"],"title":"次韵子瞻发洪泽遇大风却还宿"}
