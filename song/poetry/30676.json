{"author":"李流谦","id":30676,"strains":["仄平仄仄○平仄，仄仄○平仄平仄。","平平平平仄平仄，仄仄仄平平仄仄。","仄平平仄平仄平，仄平仄仄仄平平。","平平平平仄平仄，仄仄仄仄仄仄平。","○平仄仄仄平仄，仄○平平平仄仄。","仄平平仄平仄仄，仄仄平○平仄仄。","仄平平仄平平平，平仄仄平平仄平。","平平仄仄仄平仄，仄仄平平仄平仄。"],"paragraphs":["与君异姓如兄弟，雁塔相携有名字。","西来山城始倾盖，北去塞垣仍握臂。","渥洼来者天马驹，八鸾六辔供皇舆。","朝觞瑶池夕玄圃，岂愿地下粒与刍。","三年妙旨发徽轸，饱听村村人说尹。","政成通籍天上去，绿发斑衣归侍省。","茜袍頳萼春怡融，堂上老人双颊红。","浑家拜舞上翁寿，尽卷春风入樽酒。"],"title":"宋才夫解官作此送之"}
