{"author":"李白","id":55873,"strains":["平平仄平平，平仄仄仄平。","平平仄仄仄，仄仄平平平。","平仄仄仄平，仄○平仄○。","仄仄仄平平，仄平仄仄平。","○平○仄仄，平仄平平平。","○仄平仄仄，仄平仄仄平。","平平○仄仄，仄仄○平平。","平○仄仄平，仄仄平仄仄。","○仄仄仄平，平平仄平仄。","仄平仄仄仄，仄仄平平平。","仄平仄仄仄，仄仄平平○。","仄仄平仄○，○平仄平平。","仄平仄仄仄，仄仄仄仄○。","仄平仄○仄，仄仄平平平。"],"paragraphs":["朝登北湖亭，遥望瓦屋山。","天清白露下，始觉秋风还。","游子托主人，仰观眉睫间。","目色送飞鸿，邈然不可攀。","长吁相劝勉，何事来吴关。","闻有贞义女，振穷溧水湾。","清光了在眼，白日如披颜。","高坟五六墩，崒兀栖猛虎。","遗迹翳九泉，芳名动千古。","子胥昔乞食，此女倾壶浆。","运开展宿愤，入楚鞭平王。","凛冽天地间，闻名若怀霜。","壮夫或未达，十步九太行。","与君拂衣去，万里同翱翔。"],"title":"游溧阳北湖亭望瓦屋山怀古赠同旅"}
