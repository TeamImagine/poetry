{"author":"刘攽","id":183171,"strains":["仄平平平仄，平仄仄平仄。","仄平仄○仄，仄仄平仄仄。","平平仄平仄，平平平仄仄。","平平仄平仄，仄仄仄○仄。","平平仄平仄，平仄仄平仄。","仄仄仄平平，仄仄仄平仄。","仄平仄仄平，平仄平仄仄。","平○仄平仄，平仄平仄仄。"],"paragraphs":["覆杯坳堂上，儿戏种莲芰。","自怜守甔石，及物功已细。","虫鱼共涵泳，蘋萍生自恣。","清澄照毛发，列宿镇三四。","炎风久无雨，淮海日腾沸。","岂不潜蛟龙，莫肯救憔悴。","惜哉万里波，贻此升斗愧。","人当问能否，何必嫌小器。"],"title":"盆池"}
