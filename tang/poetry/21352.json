{"author":"杜牧","id":21352,"strains":["仄平仄仄仄，仄仄仄平平。","平仄平平仄，○平仄仄平。","仄平平仄仄，平仄仄平平。","平仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","仄平平仄仄，平？仄平平。","仄仄平平仄，平平仄仄平。"],"paragraphs":["使君四十四，两佩左铜鱼。","为吏非循吏，论书读底书。","晚花红艳静，高树绿阴初。","亭宇清无比，溪山画不如。","嘉宾能啸咏，宫妓巧妆梳。","逐日愁皆碎，随时醉有余。","偃须求五鼎，陶秪爱吾庐。","趣向人皆异，贤豪莫笑渠。"],"title":"春末题池州弄水亭"}
