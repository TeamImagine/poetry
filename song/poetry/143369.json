{"author":"舒岳祥","id":143369,"strains":["仄仄仄平仄，○平平仄○。","仄仄平仄仄，平平仄平平。","仄平仄仄仄，平仄平仄○。","平平仄仄仄，仄仄平平平。","仄仄仄仄仄，仄仄平平平。","仄仄○仄平，平平○○平。","仄平仄仄仄，仄仄仄平平。","○○仄仄仄，仄仄仄仄平。","平仄○仄仄，平平仄仄平。"],"paragraphs":["子有婉微句，藏之平淡间。","想子无愠色，熙熙好容颜。","吉人罕暴戾，详缓心自闲。","吾知子用意，欲挽陶韦还。","欲以静息竞，欲以柔镌顽。","坐使听者心，悠然和且安。","子来索我语，我与子无言。","评茶及品水，此事在舌端。","还有分别否，归鸿没远天。"],"title":"题王德渊水西藁"}
