{"author":"喻良能","id":51741,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["东郊云气晓疏疏，十里相携霁色初。","林幄尽头闻杜宇，荇丝深处见王余。","提壶相劝仍沽酒，扶杖来观或荷锄。","不向如皋闲射雉，真成一笑粲潘舆。"],"title":"侍太夫人拜扫先茔季直弟有诗因次其韵"}
