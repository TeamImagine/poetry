{"author":"陈造","id":59484,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["闯门不乏远方朋，辟席浑如问话僧。","笔底烟云无尽藏，谭间霜霰不寒凝。","身行建德欢谣里，人在春台瑞日升。","老子生涯漫訾省，拥书犹傍短檠灯。"],"title":"再次韵赠张德恭  其三"}
