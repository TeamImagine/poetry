{"author":"方岳","id":127268,"strains":["仄仄平平仄仄平，仄平平仄仄平平。","平平平仄平平仄，平仄平平平仄平。","仄仄平平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["不奈花时两手闲，共携诗砚对孱颜。","江南江北音书外，春去春来杨柳间。","骑鹤重寻烟雨句，征鸿欲没夕阳山。","百年风物一杯酒，叹息人间两触蛮。"],"title":"次韵行甫小集平山  其一"}
