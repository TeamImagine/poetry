{"author":"陆游","id":38101,"strains":["平仄仄平仄，平平仄仄平。","平平仄平○，仄仄仄仄平。","仄○仄平仄，仄仄仄平平。","平平仄仄仄，仄平仄平平。","仄仄仄仄仄，仄平平仄平。","○平仄仄仄，仄仄○仄○。","仄仄仄仄仄，仄仄仄仄平。","仄平仄仄仄，平平仄平平。"],"paragraphs":["天下本无事，庸人实扰之。","吾身本无患，卫养在得宜。","一毫不加谨，百疾所由滋。","人生快意事，噬脐莫能追。","汝顾不少忍，杀身常在斯。","深居勿妄动，一动当百思。","每食视本草，此意未可嗤。","赋诗置座右，终身作元龟。"],"title":"铭座"}
