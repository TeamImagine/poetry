{"author":"陆游","id":37251,"strains":["平平仄平仄仄平，平仄平平平仄平。","○平平仄仄仄仄，仄仄仄仄平平平。","仄○仄仄仄仄仄，仄仄仄仄平平平。","仄平平仄平仄仄，平仄○仄仄仄平。","仄平平平仄仄仄，平平仄仄仄仄平。","平平平仄仄仄仄，仄○平仄平平平。"],"paragraphs":["翁饥不能具小餐，儿冻何由成复裈。","藏书充栋读至老，固愿少出苏黎元。","念当万事度可否，肯使一恨弥乾坤。","古来贤达多晚谬，千载遗笑绮与园。","老翁肝心等铁石，他年骨朽此固存。","村沽虽薄亦取醉，起看江月倾金盆。"],"title":"连日大寒夜坐复苦饥戏作短歌"}
