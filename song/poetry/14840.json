{"author":"王铚","id":14840,"strains":["仄○平仄仄，仄平○平仄。","平平仄仄平，仄仄○仄仄。","平仄仄平平，仄仄仄平仄。","平○平仄仄，平仄平仄仄。","平平仄仄平，仄仄平仄仄。","平平仄○平，平○仄○仄。","平平仄仄平，仄平○仄仄。","○仄仄平仄，平平仄平仄。","平○平平○，平仄仄平仄。","仄仄平仄平，仄平○仄仄。","平平平仄○，仄仄仄○仄。","平平仄平仄，仄仄仄平仄。","平平仄平○，○仄仄平仄。","仄仄仄仄平，仄仄平平仄。","平平平仄○，仄仄平仄仄。"],"paragraphs":["素空零玉露，碧梧堕金井。","周年不待人，去我如断绠。","归翼懒飞翔，老骥倦驰骋。","山空风月满，人恋松桂影。","穷方屡厄陈，喜动初入郢。","文豪获胜游，羁思发深省。","周原富十箱，汉仪重九鼎。","王谢乐江海，巢由本箕颍。","谈深光明藏，游遍妙峰顶。","颂橘悲屈平，赋梅思宋璟。","炎凉梁上燕，喜怒坎中黾。","千年六龙辔，万事一渔艇。","居人望归骑，暝色暗前岭。","浅学字识丁，美穴鱼知丙。","书随新雁行，慰我心炯炯。"],"title":"次韵率行之见投因以赋别"}
