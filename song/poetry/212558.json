{"author":"李复","id":212558,"strains":["○仄仄○仄仄平，仄仄仄仄平平平。","仄平平平平仄仄，仄仄仄平平仄平。","平平仄仄仄仄仄，平仄仄平平仄平。","平平仄仄○平仄，仄○平仄仄仄平。","仄平仄平仄仄仄，平仄仄仄○平平。","平平仄仄平○仄，平仄仄平平平平。","仄平○平仄仄仄，仄平仄仄平○平。","平仄仄仄仄仄仄，仄仄仄仄平仄○。","平平仄仄平平仄，仄平仄仄仄仄平。","仄平仄仄仄平仄，仄仄仄仄平仄平。"],"paragraphs":["行雨忽过渐细微，冉冉傍马残云飞。","乱溪争流经屡渡，近水短畦菘叶肥。","跻欹到寺石磴滑，红叶拥门人迹稀。","升堂坐定闻鱼鼓，亦传斋钵慰我饥。","久阴忽开日色薄，初见竹影摇窗扉。","开山宝塔真相在，瞻拜入炉香霏霏。","塔前苍松尽手植，到今百尺森相围。","登览未尽夜气冷，拂榻置枕舒寝衣。","明星耿耿东方白，仆夫结束马已鞿。","老僧送客有勤意，静境幸到何遽归。"],"title":"过兴德寺"}
