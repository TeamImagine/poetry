{"author":"黄庭坚","id":207107,"strains":["平平平仄平平平，○仄平平仄仄平。","仄平仄平仄平仄，平仄仄平仄平平。","○平平平仄平仄，仄仄仄仄平平平。","仄仄平仄仄平仄，平平仄仄仄平平。"],"paragraphs":["岩岩匡俗先生庐，其下宫亭水所都。","北辰九关隔云雨，南极一星在江湖。","相黏蚝山作居室，窍凿混沌无完肤。","万鼓舂撞夜涛涌，骊龙莫睡失明珠。"],"title":"题落星寺四首  其二"}
