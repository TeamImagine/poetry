{"author":"吴可","id":215625,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。","平平仄仄仄平仄，平仄仄平平仄平。"],"paragraphs":["圣泽朝来浄世缘，不教仙骨堕儒门。","金龟换酒当年客，白鹿升天后世孙。","泉石招君友猿鹤，利名怜我醉朝昏。","麻衣笑着掉头去，何处抱琴追绮园。"],"title":"送李秀才为道士"}
