{"author":"杜甫","id":2647,"strains":["仄平○平仄平○，○仄仄仄仄○仄。","平平平平仄平仄，仄仄仄仄平平仄。","仄平平仄平仄仄，仄○平仄平平仄。","平平○仄平仄平，仄仄○平仄平仄。","○○仄仄平平仄，平仄平○仄平仄。","仄仄平平仄仄平，平平仄仄平平仄。","平平仄仄○平仄，平仄平平仄平仄。","仄平○平仄平仄，仄仄仄仄平○仄。","平平仄仄仄仄平，○仄平平仄○仄。"],"paragraphs":["疾风吹尘暗河县，行子隔手不相见。","湖城城南一开眼，驻马偶识云卿面。","向非刘颢为地主，懒回鞭辔成高宴。","刘侯叹我携客来，置酒张灯促华馔。","且将款曲终今夕，休语艰难尚酣战。","照室红炉促曙光，萦窗素月垂文练。","天开地裂长安陌，寒尽春生洛阳殿。","岂知驱车复同轨，可惜刻漏随更箭。","人生会合不可常，庭树鸡鸣泪如线。"],"title":"湖城东遇孟云卿复归刘颢宅宿宴饮散因为醉歌"}
