{"author":"孟郊","id":11888,"strains":["平平平仄仄，平仄○平平。","仄仄仄仄仄，仄平平仄平。","仄仄仄仄仄，仄○平仄平。","仄平平平平，○仄仄仄○。","仄平平仄仄，仄仄仄仄○。","平仄平仄仄，平平○○平。"],"paragraphs":["商山风雪壮，游子衣裳单。","四望失道路，百忧攒肺肝。","日短觉易老，夜长知至寒。","泪流潇湘弦，调苦屈宋弹。","识声今所易，识意古所难。","声意今讵辨，高明鉴其端。"],"title":"商州客舍"}
