{"author":"苏舜钦","id":90342,"strains":["仄平仄平平，平平仄平仄。","○平仄仄仄，仄仄仄平仄。","仄仄○平平，仄仄仄平仄。","○平平○仄，仄仄仄平仄。","平平仄平仄，仄仄平仄仄。","仄仄仄○仄，仄仄仄仄仄。","平仄平仄平，仄仄平平仄。","○平○仄○，仄仄仄仄仄。","仄仄仄仄○，平平仄○仄。","平平仄仄仄，平仄仄仄仄。","平仄仄平平，仄仄仄平仄。","平平平平平，平仄仄平仄。","仄平仄仄平，仄仄仄仄仄。","平仄仄仄平，仄仄平仄仄。","○平仄平仄，平仄仄平仄。","平仄仄平平，仄仄仄仄仄。","仄○仄○平，平○仄平仄。"],"paragraphs":["久居倦京城，归心日倾写。","扁舟理棹楫，已与峻流下。","断岸如崩山，远树若奔马。","回头云间阙，出没见图画。","还家快虽𫏐，去国伤以乍。","况我二三友，眷恋数返驾。","前夕南巷堤，昨日东城舍。","论精如可收，意密不见罅。","恍惚梦寐中，萧然已相舍。","他人所至乐，惟我气类寡。","迂僻不能镌，往往自嗟骂。","平生居京都，君辈乃知者。","异乡孰与言，救谤定不暇。","柔软众所佳，佞面谁可借。","中怀百忧集，包酿似葅鲊。","身世苦飘浮，岁月不可把。","后期浩难知，高吟但悲洒。"],"title":"出京后舟中有作寄仲文韩二兄弟永叔欧阳九和叔杜二"}
