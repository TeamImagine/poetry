{"author":"欧阳修","id":79123,"strains":["仄平平仄仄，仄仄仄平平。","平平仄平平，仄仄仄平平。","○仄仄仄仄，平平仄平平。","平平○？仄，仄仄仄仄平。","平仄仄仄仄，仄平仄平平。","○平仄仄平，仄仄仄平平。","仄仄仄平仄，○平仄平平。","平平仄平仄，平仄仄平平。","平平平平平，仄仄仄仄平。","平仄○平仄，仄平○仄平。","平平仄仄○，仄仄仄○平。","仄仄○平仄，平平平仄○。","仄平平仄仄，平仄仄仄平。","仄仄平仄平，平平仄平平。","仄平平○仄，平仄仄平○。","仄仄仄仄仄，○平仄平平。","仄平平仄平，平平仄平平。","仄仄平○仄，仄仄仄平平。","平平平仄仄，平仄平仄○。","仄仄仄仄仄，○平仄平平。","平○仄仄仄，仄仄仄平平。","平平仄平平，仄仄仄仄仄。","仄仄仄平仄，平平仄仄平。"],"paragraphs":["晋人歌蟋蟀，孔子录于诗。","因知圣贤心，岂不惜良时。","行乐不及早，朱颜忽焉衰。","驰光如騕袅，一去不可追。","今也不彊饮，后虽悔奚为。","三年谪永阳，陷阱不知危。","种树满幽谷，疏泉泻清池。","新阳染山木，撩乱发枯枝。","无人歌青春，自釂白玉卮。","今者荷宽宥，乞州从尔宜。","西湖旧已闻，既见又过之。","菡萏间红绿，鸳鸯浮渺弥。","四时花与竹，樽俎动可随。","况与贤者同，薰然袭兰芝。","醁醅寒且醥，清唱婉而迟。","四坐各已醉，临觞独何疑。","昔人逢麹车，流涎尚垂颐。","况此杯中趣，久得乐无涯。","多忧衰病早，心在良可噫。","譬若卧枥马，闻鼙尚鸣悲。","春膏已动脉，百卉渐葳蕤。","丹砂得新方，旧疾庶可治。","尚可执鞭弭，周旋以忘疲。"],"title":"签吕公著见赠"}
