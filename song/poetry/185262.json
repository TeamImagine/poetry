{"author":"王安国","id":185262,"strains":["平仄仄○平，平仄平仄仄。","仄平仄仄平，仄仄平仄仄。","仄平仄平平，平仄仄平仄。","平平仄仄○，平仄仄仄仄。","平平仄平平，仄仄仄平仄。","仄平仄仄○，平平仄平仄。","○平？平平，仄仄○仄仄。","平平仄平平，仄仄○仄仄。"],"paragraphs":["堂上有遗膻，堂下无聚蚁。","但知嗜欲求，不必风雨至。","客方笑营营，贪得故无几。","安知万类中，趋舍忘彼己。","天乎顾人寰，等是一时戏。","受形巨细分，阽危后先尔。","浸淫蚍蜉生，穴柱从此始。","庄生亦知言，信矣当弃智。"],"title":"堂上有遗膻"}
