{"author":"常建","id":54494,"strains":["平仄平仄○，平平仄平仄。","仄平平仄仄，仄仄○平仄。","平平平平仄，平仄仄平仄。","平○仄仄○，仄仄平平仄。","仄仄平仄仄，平平平仄仄。","平○平仄平，仄仄平平仄。","平○○仄仄，平平仄平仄。","仄平平○平，仄仄平平仄。","仄仄仄○仄，○○仄平仄。","○○平仄○，仄仄平○仄。"],"paragraphs":["湖广舟自轻，江天欲澄霁。","是时清楚望，气色犹霾曀。","踟蹰金霞白，波上日初丽。","烟虹落镜中，树木生天际。","杳杳涯欲辨，蒙蒙云复闭。","言乘星汉明，又睹寰瀛势。","微兴从此惬，悠然不知岁。","试歌沧浪清，遂觉乾坤细。","岂念客衣薄，将期永投袂。","迟回渔父间，一雁声嘹唳。"],"title":"湖中晚霁"}
