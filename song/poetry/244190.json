{"author":"胡宿","id":244190,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["金斗城高二浙西，使君初拜武都泥。","射堂五色开云的，齐队千兵衣水犀。","仙阁旧香芸辟蠹，使轩新荫李成蹊。","下车定有中和曲，索米州民日倚𫐐。"],"title":"送陈学士知常州"}
