{"author":"许景衡","id":230144,"strains":["仄仄仄，仄仄仄，仄平仄仄平平平。","仄平仄仄平仄仄，平仄仄仄平平○。","平平平，平平平，平平仄仄平平○。","平平平平仄仄仄，平平仄仄平平平。","仄平平仄○平仄，仄仄○平仄平仄。","平平平仄仄平平，仄仄平平○平仄。","平平仄仄仄平平，仄仄平仄平仄仄。","○平仄仄平仄平，平仄平平仄平仄。","平平仄仄平仄仄，平仄平平仄平仄。","平平仄仄仄仄平，仄仄平○平○仄。"],"paragraphs":["播谷子，播谷子，尔休苦苦催春耕。","劝农使者无一语，嗟尔聒聒知谁听。","提葫芦，提葫芦，荒年有酒无人酤。","先生年来亦不饮，花前愧尔情渠渠。","杜鹃流血思归去，百舌从来巧言语。","纷纷随意作春声，梦入钧天听韶濩。","先生避俗厌烦喧，竹底诛茆尝闭户。","苍苔满径人迹稀，嗟子胡为肯同住。","声名尽道男子事，窗下谁知读书苦。","灯花落也作罢休，早取商量君听取。"],"title":"调同舍"}
