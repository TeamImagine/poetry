{"author":"苏辙","id":197033,"strains":["平平仄平仄，平平仄平平。","平平平○仄，仄仄平平平。","平仄仄平仄，平平仄平平。","仄仄仄仄平，平○仄仄平。","仄仄仄仄平，平仄平平平。","平平仄平仄，○仄仄平平。","平平○○平，仄仄仄仄○。","仄平平仄平，仄仄平平平。","平仄仄仄○，仄平○仄平。","○仄仄仄仄，仄平○仄平。"],"paragraphs":["秦川不为广，南山不为高。","嵯峨真兴阁，杰立陵风飙。","危槛俯翔鸟，跳檐落飞猱。","上有傲世人，身衣白鹤毛。","下视市井喧，奔走何嗷嗷。","萧然倚楹啸，遗响入云霄。","清风吹其裾，冉冉不可操。","不知何所为，岂即非卢敖。","游目万里间，远山如伏羔。","遗语谢世俗，钓鱼当钓鳌。"],"title":"和子瞻凤翔八观八首 真兴寺阁"}
