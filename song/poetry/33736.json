{"author":"陆游","id":33736,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["手把仙人绿玉枝，吾行忽及早秋期。","苍龙阙角归何晚，黄鹤楼中醉不知。","江汉交流波渺渺，晋唐遗迹草离离。","平生最喜听长笛，裂石穿云何处吹。"],"title":"黄鹤楼"}
