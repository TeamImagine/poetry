{"author":"赵蕃","id":74595,"strains":["仄仄仄平仄，仄平平仄平。","平平平仄仄，仄仄仄平平。","仄仄仄平仄，平平平仄平。","平平仄平仄，仄仄仄平平。"],"paragraphs":["月落𫇛咿哑，晓登江上家。","冲田多偃稻，直岸有颓沙。","始悟雨如许，更欣晴亦佳。","林中尚余滴，不管垫乌纱。"],"title":"六月十三日四更登舟县岸迟明抵薉步宿雨犹湿昨夕近郭风而不雨不知此间盖滂沱也"}
