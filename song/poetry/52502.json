{"author":"释宝昙","id":52502,"strains":["平平平仄○，平平仄平仄。","仄仄平仄○，仄平仄平仄。","平平仄仄仄，平平○平仄。","仄仄平平平，平平仄平仄。","仄○平仄平，平平仄平仄。","平平仄仄仄，○仄平仄仄。","平平仄仄平，仄平平仄仄。","平平○○平，仄仄仄平仄。","仄仄平仄仄，平平仄平仄。","平平仄平仄，仄仄平仄仄。","平平仄仄平，○仄仄仄○。","仄仄平仄平，仄平仄平仄。"],"paragraphs":["人生天地间，宾鸿自来去。","岁晚洲渚空，稻粱适归趣。","秋风在羽翮，吾宁且高举。","老倒商山翁，为人作师傅。","二疏于此时，都人壮归路。","登车一慷慨，堕甑谁复顾。","黄金寿故人，不为乡曲誉。","明朝间其余，麹糵最先务。","径醉无缺供，余欢话情愫。","贤愚贵通达，父子无悔悟。","先人有弊庐，衣食不足虑。","此道今寂寥，寄声谢朝着。"],"title":"和陶彭泽咏二疏"}
