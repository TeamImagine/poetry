{"author":"李白","id":56355,"strains":["平平平仄仄，平平○仄仄。","平平仄仄仄，○仄仄平仄。","平平平仄平，平平○平仄。","平平仄平仄，平仄平○仄。","平平平平平，平仄平仄仄。","仄仄平仄平，平平仄平平。","仄仄平仄○，平平仄平○。","○仄仄平仄，平平仄平平。"],"paragraphs":["青天何历历，明星如白石。","黄姑与织女，相去不盈尺。","银河无鹊桥，非时将安适。","闺人理纨素，游子悲行役。","瓶冰知冬寒，霜露欺远客。","客似秋叶飞，飘飖不言归。","别后罗带长，愁宽去时衣。","乘月托宵梦，因之寄金徽。"],"title":"拟古十二首 一"}
