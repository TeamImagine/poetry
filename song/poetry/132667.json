{"author":"雍沿","id":132667,"strains":["平仄平平仄仄平，平平仄仄仄平平。","平平平仄仄仄仄，仄仄仄平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["楼阁参差耸茂林，危梯{土臼}径几重深。","周行岩麓四十里，下视井尘千万寻。","僧住不生云水兴，客游偷息利名心。","若教工部曾经此，应遍灵踪处处吟。"],"title":"太蓬景福寺"}
