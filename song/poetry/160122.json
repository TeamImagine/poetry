{"author":"林景熙","id":160122,"strains":["仄平平平仄，仄平仄平平。","仄仄平平平，○仄平仄平。","平平仄仄仄，平仄平平平。","仄○平仄平，仄仄仄仄平。","仄仄平平仄，平仄仄○平。","平平仄平仄，仄仄平仄平。","平仄仄平○，平平仄平平。","○仄仄平仄，仄仄平仄平。","平仄仄仄仄，平平平仄平。","仄○平平仄，平仄平仄○。","○平仄平仄，仄仄仄仄平。"],"paragraphs":["舣舟鸬鹚港，白云满高原。","借问玄英居，遗构无复存。","精灵几百载，山鬼凭幽昏。","独遗文字香，隠隠草树根。","转盼东山麓，仿佛见柴门。","啼猿助凄恻，亦复销我魂。","渔父促归桡，牛羊下前村。","长揖者谁子，未识情已温。","云十有六叶，咸通之耳孙。","缅思幽人后，风雅天所敦。","相携就茅屋，一笑酌瓦尊。"],"title":"方玄英故居"}
