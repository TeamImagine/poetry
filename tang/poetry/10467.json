{"author":"欧阳詹","id":10467,"strains":["○仄仄仄平，仄平平仄○。","平平仄仄平，仄仄平○平。","仄仄平仄平，○○平仄平。","平平仄平平，平仄平平平。","仄仄仄平平，仄仄仄仄平。","仄平仄平平，仄仄平平平。","平平仄仄仄，仄仄平仄○。","仄平仄仄平，仄仄○仄平。","平平仄仄平，仄仄仄平平。","仄平平仄平，仄仄平仄平。","平平仄平平，仄仄平平平。","仄仄仄平平，仄仄仄平平。","○○仄仄平，平仄平平○。"],"paragraphs":["驱马至益昌，倍惊风俗和。","耕夫陇上谣，负者途中歌。","处处川复原，重重山与河。","人烟遍余田，时稼无闲坡。","问业一何修，太守德化加。","问身一何安，太守恩怀多。","贤哉我太守，在古无以过。","爱人甚爱身，治郡如治家。","云雷既奋腾，草木遂萌芽。","乃知良二千，德足为国华。","今时固精求，汉帝非徒嗟。","四海有青春，众植伫扬葩。","期当作说霖，天下同{雨/滂}{雨/沱}。"],"title":"益昌行"}
