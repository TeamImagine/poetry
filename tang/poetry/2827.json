{"author":"杜甫","id":2827,"strains":["仄○平仄平，○仄仄仄平。","平平平平仄，○仄仄仄平。","平平平仄仄，仄仄仄仄平。","仄平平平仄，平平平仄平。","○平平仄仄，平仄平平平。","仄仄平○仄，仄仄平平平。","○平仄仄平，仄平仄○平。","仄仄仄平平，仄平仄仄平。","平仄仄仄仄，仄仄○平平。","平平平平仄，仄仄仄仄平。","○仄○仄仄，平平仄仄○。","仄仄仄平仄，○仄仄平○。","仄仄仄平平，仄仄平仄平。","平仄仄仄仄，仄平仄仄平。","平○平平平，仄仄仄仄平。","仄平平仄平，仄仄仄仄平。","仄平仄平仄，仄仄平○平。","仄仄平仄平，仄仄○平平。"],"paragraphs":["客从西北来，遗我翠织成。","开缄风涛涌，中有掉尾鲸。","逶迤罗水族，琐细不足名。","客云充君褥，承君终宴荣。","空堂魑魅走，高枕形神清。","领客珍重意，顾我非公卿。","留之惧不祥，施之混柴荆。","服饰定尊卑，大哉万古程。","今我一贱老，裋褐更无营。","煌煌珠宫物，寝处祸所婴。","叹息当路子，干戈尚纵横。","掌握有权柄，衣马自肥轻。","李鼎死岐阳，实以骄贵盈。","来瑱赐自尽，气豪直阻兵。","皆闻黄金多，坐见悔吝生。","奈何田舍翁，受此厚贶情。","锦鲸卷还客，始觉心和平。","振我麤席尘，愧客茹藜羹。"],"title":"太子张舍人遗织成褥段"}
