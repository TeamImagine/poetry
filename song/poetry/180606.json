{"author":"王安石","id":180606,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["穷冬追路出西津，得侍茫然两见春。","发册久嗟淹国士，起家初命慰乡人。","行辞北阙楼台丽，归佐南州县邑新。","班草数行衣上泪，何时杖屦却相亲。"],"title":"次韵十四叔赐诗留别"}
