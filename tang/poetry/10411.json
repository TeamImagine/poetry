{"author":"陈羽","id":10411,"strains":["仄仄○平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["宛宛如丝柳，含黄一望新。","未成沟上暗，且向日边春。","袅娜方遮水，低迷欲醉人。","托空芳郁郁，逐溜影鳞鳞。","弄水滋宵露，垂枝染夕尘。","夹堤连太液，还似映天津。"],"title":"小苑春望宫池柳色"}
