{"author":"陈柄","id":172877,"strains":["平仄仄仄平，平平平仄仄。","平平平仄仄，平仄仄平仄。","仄平平平平，○仄仄平仄。","仄仄平平平，平平平仄仄。","平平仄仄仄，仄仄仄平仄。","平仄平○平，仄平仄仄仄。","仄平仄仄平，平仄○平仄。","○平○平平，仄仄平平仄。"],"paragraphs":["泾𪩘翠插天，泾溪清绕郭。","峦环松竹里，崖磴自楼阁。","是时秋阳骄，三日此栖泊。","晓色林端来，晴云岩际落。","飞梯接绝壁，画柱裹枯箨。","谁拂梁间尘，谪仙久不作。","予生捉月姿，方寸颇明廓。","思君骑鲸鱼，赴我千金诺。"],"title":"次太白水西韵"}
