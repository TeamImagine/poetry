{"author":"陶梦桂","id":104826,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平平仄平。","仄仄平平平平仄，平平仄仄仄平平。"],"paragraphs":["人生自得即逍遥，到底声名不用高。","心地一朝收汗马，泰山万仞等秋毫。","处囊脱颖君非晚，为米折腰余惮劳。","喜得新诗当文选，何须痛饮读离骚。"],"title":"次韵毛幼声"}
