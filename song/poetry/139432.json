{"author":"陈著","id":139432,"strains":["仄仄平平仄仄平，平平平仄仄平平。","平仄平仄平平仄，平仄平平仄仄平。","仄仄平平平仄仄，仄平平仄仄平平。","仄仄仄仄平平仄，仄仄平平仄仄平。"],"paragraphs":["白发扶携绿发迎，今为何日自欢声。","任供觞豆人情便，存古门庭俗眼惊。","寿语相期滋我愧，醉吟多感有儿赓。","但令里曲皆知孝，此酒何如考叔羹。"],"title":"儿侄辈为燕老集石秀叔以诗来和之二首  其二"}
