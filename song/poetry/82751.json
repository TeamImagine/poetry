{"author":"刘过","id":82751,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平平平平仄仄平。"],"paragraphs":["戍古城荒地势雄，一亭分半庾楼东。","庐山面目今真识，江汉朝宗此会同。","司马宅荒惟苦竹，元规尘远尚西风。","胡尘只隔淮河在，谁为长驱一扫空。"],"title":"题高远亭"}
