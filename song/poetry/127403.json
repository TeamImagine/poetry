{"author":"方岳","id":127403,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["钓寂耕闲老病身，何堪附翼与攀鳞。","山中是处有诗思，天上自来无故人。","岁事共知双鬓雪，梅花又过一年春。","晴妍已有溪村兴，牛下柴车或可巾。"],"title":"元日"}
