{"author":"王安礼","id":191600,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["柘上论功使节临，奏书倾动士人林。","沙墀通籍霑新宠，泽国鸣弦试好音。","郭畔黄芦宜日晚，水边红橘与秋深。","君才八九吞云梦，应笑离騒向此吟。"],"title":"送吴殿中知景陵"}
