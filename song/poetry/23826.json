{"author":"王十朋","id":23826,"strains":["平仄平平仄仄平，平平平仄仄平平。","仄平平仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["清绝湖山映白蘋，翚飞梁栋眼中新。","雪花先作晓来瑞，桂魄正圆天上轮。","夫子庙还元气象，水晶宫发旧精神。","书生战艺真余事，移孝为忠要致身。"],"title":"贡院上梁"}
