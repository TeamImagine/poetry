{"author":"曾丰","id":72537,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，仄平平平仄仄平。"],"paragraphs":["信笔挥成五七言，敲门岂复作推门。","江河自有长流势，斧凿俱无未没痕。","雨带客愁横白帝，风吹闺怨入乌孙。","公于乐府有余思，更为杨妃赋所冤。"],"title":"陆倅连和三篇见示敬酬其一"}
