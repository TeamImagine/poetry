{"author":"赵蕃","id":75021,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["封侯寂寞空飞将，佳句流传自谪仙。","半世作民才六考，他年垂世有千篇。","箧中酬唱都无恙，天外音书不复传。","五岭三苗底处所，千岩万壑若何边。"],"title":"挽李子永二首  其二"}
