{"author":"僧齐己","id":874,"strains":["平平平，平仄平。","仄平仄平平平平，仄○？仄平仄平。","平平平平仄○仄，平平仄平○仄仄。","平平仄仄平平仄，仄仄平○平○仄。","仄平平仄○平○，仄平平仄平平平。","平○仄仄仄仄仄，仄仄平平仄平仄。"],"paragraphs":["巫山高，巫女妖。","雨为暮兮云为朝，楚王憔悴魂欲销。","秋猿嗥嗥日将夕，红霞紫烟凝老壁。","千岩万壑花皆坼，但恐芳菲无正色。","不知今古行人行，几人经此无秋情。","云深庙远不可觅，十二峰头插天碧。"],"title":"鼓吹曲辞 巫山高"}
