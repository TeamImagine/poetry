{"author":"白居易","id":16155,"strains":["仄仄平平平仄平，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["缭绕宫墙围禁林，半开阊阖晓沈沈。","天晴更觉南山近，月出方知西掖深。","病对词头惭彩笔，老看镜面愧华簪。","自嫌野物将何用，土木形骸麋鹿心。"],"title":"中书寓直"}
