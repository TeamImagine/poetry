{"author":"曾公亮","id":24798,"strains":["仄平平平仄仄平，○○○仄仄平平。","平平仄仄平平仄，仄仄平平仄仄平。","仄仄仄平平仄仄，仄○仄仄仄○平。","仄平○仄平平仄，仄仄平平仄仄平。"],"paragraphs":["款军樵门日再晡，空弮犹自把戈𫓧。","身垂虎口方安坐，命若鸿毛竟败呼。","柱下杲卿曾断骨，袴中杵臼得遗孤。","可怜三尺英雄气，不怕山西士大夫。"],"title":"吊曹觐"}
