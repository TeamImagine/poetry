{"author":"潘柽","id":32426,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["菜花开处认遗基，荒屋残僧未忍离。","寺付丙丁应有数，岸分南北最堪悲。","金铃塔上如相语，铁佛风前亦敛眉。","野匠不知行客意，竞磨浓墨打顽碑。"],"title":"上龟山寺"}
