{"author":"释智圆","id":221659,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["鹤髪闲梳小棹轻，芦花深处最怡情。","自怜身外唯烟月，肯信人间有利名。","闲脱绿蓑春雨霁，醉眠深浦夕阳明。","陶陶终岁无人识，应笑三闾话独清。"],"title":"渔父"}
