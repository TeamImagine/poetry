{"author":"陆游","id":40862,"strains":["○仄仄仄仄仄仄○，平仄仄仄仄仄仄平。","平平仄仄仄仄仄，平仄仄仄平仄平。","仄平仄仄仄仄仄，仄平仄仄平○平。","平平平平○○仄平仄，○仄仄仄平平平。","平平平仄仄仄仄，仄仄○仄平平○。","仄平仄仄仄平仄，仄○仄平仄仄平。","仄平平仄仄平平，平仄仄仄平平平。"],"paragraphs":["冠一免不可以复冠，门一杜不可以复开。","山林兀兀但俟死，台省衮衮吁可哀。","巨材倒壑亦已矣，万牛欲挽真难哉。","阿房铜人其重各千石，回首变化为风埃。","吾曹浮脆不自悟，乃欲冠剑常崔嵬。","劝君饮勿用杯酌，但当手提北斗魁。","挹乾东海见蓬莱，安用俯首为低摧。"],"title":"短歌行"}
