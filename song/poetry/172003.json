{"author":"傅梦得","id":172003,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["惟有闲中日最长，薰风拂拂透修廊。","半窗槐影侵书叶，一曲蝉声送夕阳。","强把茶瓯醒困眼，久无诗债抖枯肠。","何妨自取离骚读，且向斋炉𦶟晚香。"],"title":"斋中"}
