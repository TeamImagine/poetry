{"author":"陈傅良","id":66089,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄仄平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["行藏独倚少陵楼，怨鹤愁猿孰与俦。","尝与万人争魏阙，何如一壑老菟裘。","追随士友从吾好，领略江山自此游。","急趁梅花理归棹，双溪为我亦西流。"],"title":"腊月望泊舟钓台滩下赋诗既而登婺女明远楼诵之乡丈陈德承同集黄奇卿张伯广因书以遗德承之子性甫直甫后春六日奉和德承韵兼简奇卿伯广为别"}
