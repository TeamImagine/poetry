{"author":"王庭珪","id":238252,"strains":["平仄平平仄仄平，平平仄仄仄平平。","平平仄平仄仄仄，平仄仄仄平平平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天上犀枝玉蘂秋，何年桂子落岩幽。","庭前忽生两好树，檐外突出双青虬。","九里香飘吹梦断，十分圆影暮云收。","他时合抱重来看，不是玄都观里游。"],"title":"题青桂亭"}
