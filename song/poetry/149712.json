{"author":"方回","id":149712,"strains":["仄仄平平仄平仄，平○仄平平仄仄。","仄平仄仄仄仄平，平仄仄○○平仄。","仄平○平仄仄平，平仄平○平仄仄。","仄仄平平仄仄仄，平仄平平平仄仄。","平平仄仄仄平仄，平平平仄仄仄仄。","仄仄平平仄仄平，仄平仄平仄平仄。","仄仄平平仄仄平，仄仄仄平仄平仄。","仄仄○平平○平，仄仄平平仄仄仄。","仄仄仄仄平仄平，仄仄○平仄平仄。","仄平平仄○仄平，仄仄仄仄平平仄。","仄平仄仄仄平○，平仄平平○仄仄。","仄平仄仄○平平，仄仄仄平仄仄仄。","仄仄仄平○平○，仄仄仄平平仄仄。","仄平仄仄仄○平，仄仄仄○仄○仄。"],"paragraphs":["五季乾坤混为一，艰难得之容易失。","一拳槌碎四百州，新法宰相王安石。","二苏中尤恶大苏，周二程张俱不识。","绍圣奸臣讲绍述，元祐诸贤纷窜斥。","东坡饱吃惠州饭，心知惇卞乃国贼。","恍惚他乡见似人，海棠一株困荆棘。","海内文章蜀党魁，蜀第一花世无匹。","邂逅相逢心相怜，瘴雨蛮烟污玉质。","忆昔蒟醤筇竹枝，适与张骞遇西域。","彼徒生事劳远人，此感与国同休戚。","屈原放废郢都丧，箕子囚奴殷录讫。","惠州未已更儋州，必欲杀之至此极。","立党籍碑封舒王，竟使大梁无社稷。","此诗此画系兴亡，可忍细看泪横臆。"],"title":"题东坡先生惠州定惠院海棠诗后"}
