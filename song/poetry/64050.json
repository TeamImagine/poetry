{"author":"程洵","id":64050,"strains":["平仄仄仄平，平平平仄平。","○平仄平仄，○○平平平。","平仄○仄仄，平平仄○○。","仄○仄平平，仄仄仄仄平。","仄仄仄平仄，仄仄平仄仄。","仄平平仄仄，仄仄平平○。","仄仄仄平仄，○平平仄平。","仄平仄仄仄，平○仄平平。","○○仄平仄，仄○平仄平。","仄平仄平仄，仄仄平平平。","仄仄平平平，平平平仄平。","仄平仄平仄，平仄○仄平。","平○平仄仄，仄○平仄平。","平仄仄平仄，平平仄平平。","平平仄仄仄，仄仄平仄平。","平○仄平平，仄仄平仄平。","平平仄平仄，仄平仄？平。"],"paragraphs":["秋日晒古城，秋风来水乡。","临流送归客，离思飞云扬。","银液深蘸甲，金钗俨分行。","祖行礼虽微，善颂意则良。","破涕忽成笑，欲语旋复忘。","若人工涉世，止沸非扬汤。","俛首是非海，如居清浄坊。","一朝脱屣去，翩如雁随阳。","三折仅存臂，九回无复肠。","所欣返全璧，讵复忧焚冈。","我本山林人，才非锥处囊。","偶然踏朝市，包以冠与裳。","谁吹邹子律，自分冰氏凉。","余习但文字，残星弄微芒。","来时岸柳绿，倏见秋叶黄。","何当首归途，解此名利缰。","湖山足佳处，与君共徜徉。"],"title":"次韵赵祖德送李衡阳有感"}
