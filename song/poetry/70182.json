{"author":"崔敦诗","id":70182,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["四时和气转洪钧，昨夜璿杓正指寅。","万玉鸣班朝广殿，五云扶辇下端宸。","翠旄低引仙韶度，宝斝徐传御醴醇。","看取年年来信使，定知天地一家春。"],"title":"金国贺正旦使人到阙集英殿宴致语口号"}
