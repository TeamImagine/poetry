{"author":"白居易","id":16335,"strains":["仄仄仄仄平，平平平仄仄。","仄○仄平仄，平仄平仄仄。","仄平仄仄仄，○仄仄仄仄。","仄仄平仄平，平○仄仄仄。","仄仄平仄仄，平平仄仄仄。","○平○平平，仄仄仄○仄。","仄平平平仄，平仄仄平仄。","仄仄仄平平，仄平平仄仄。","仄仄○仄平，仄平平仄仄。","仄仄平仄○，平平仄仄仄。","平平平仄仄，平仄平仄仄。","仄仄平仄平，平平平○仄。","仄平仄○仄，○仄平平仄。","仄仄仄平○，平平仄平仄。","平平平仄仄，仄仄平平仄。","仄仄平平平，仄○平仄仄。","仄平平○仄，○仄○○仄。"],"paragraphs":["佛法赞醍醐，仙方夸沆瀣。","未如卯时酒，神速功力倍。","一杯置掌上，三咽入腹内。","煦若春贯肠，暄如日炙背。","岂独肢体畅，仍加志气大。","当时遗形骸，竟日忘冠带。","似游华胥国，疑反混元代。","一性既完全，万机皆破碎。","半醒思往来，往来吁可怪。","宠辱忧喜间，惶惶二十载。","前年辞紫闼，今岁抛皂盖。","去矣鱼返泉，超然蝉离蜕。","是非莫分别，行止无疑碍。","浩气贮胸中，青云委身外。","扪心私自语，自语谁能会。","五十年来心，未如今日泰。","况兹杯中物，行坐长相对。"],"title":"卯时酒"}
