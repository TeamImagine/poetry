{"author":"陆游","id":41164,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","平仄仄平平平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["满榼芳醪手自携，陂湖南北埭东西。","茂林处处见松鼠，幽圃时时闻竹鸡。","零落断云斜鄣日，霏微过雨未成泥。","老民不预人间事，但喜农畴渐可犁。"],"title":"初春幽居二首  其一"}
