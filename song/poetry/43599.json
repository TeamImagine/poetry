{"author":"范成大","id":43599,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["畴昔金门看选贤，一星终矣半英躔。","谁怜蛮府清池句，不着南山捷径鞭。","作者七人茅瘴地，肃霜九月菊残天。","浮生聚散如风雨，同倚东楼岂偶然。"],"title":"逍遥楼席上赠张邦达教授张癸未省闱门生也同年进士俱会楼上者七人"}
