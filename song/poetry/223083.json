{"author":"李新","id":223083,"strains":["仄平仄仄仄平平，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄仄平。"],"paragraphs":["但知四壁有连珠，底事虚名更拙图。","一{豆斗}病予犹百首，十年笑尔拙三都。","霜风入颊休惊冷，瓦埦无油愿急呼。","世上舌根皆识味，满倾终是爱醍醐。"],"title":"贻家弟"}
