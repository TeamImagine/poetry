{"author":"杜荀鹤","id":32840,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["青桂朱袍不贺兄，贺兄荣是见儿荣。","孝经始向堂前彻，官诰当从幕下迎。","戏把蓝袍包果子，娇将竹笏恼先生。","自惭乱世无知己，弟侄鞭牛傍陇耕。"],"title":"贺顾云侍御府主与子弟奏官"}
