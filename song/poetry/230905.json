{"author":"葛胜仲","id":230905,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["材疏出仕久知难，境胜谋居自考槃。","反抱关为知道在，赖闲处著得身安。","离骚毎向醉中读，周易仍于病里看。","万顷烟波时击汰，浟浟籊籊弄晴竿。"],"title":"幽居书怀六首  其一"}
