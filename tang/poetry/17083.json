{"author":"白居易","id":17083,"strains":["仄仄仄平仄，平平仄仄平。","平平仄○仄，○平仄仄平。","仄仄仄仄平，平仄○○平。","平仄仄○仄，仄仄仄○平。","仄平平仄仄，仄仄仄平○。","仄○仄仄仄，仄仄平平平。","仄仄仄平仄，平平仄○平。","仄平平仄仄，仄仄○平平。","平仄平○仄，平平仄仄○。"],"paragraphs":["勃勃旱尘气，炎炎赤日光。","飞禽飐将坠，行人渴欲狂。","壮者不耐饥，饥火烧其肠。","肥者不禁热，喘急汗如浆。","此时方自悟，老瘦亦何妨。","肉轻足健逸，发少头清凉。","薄食不饥渴，端居省衣裳。","数匙粱饭冷，一领绡衫香。","持此聊过日，焉知畏景长。"],"title":"旱热二首 二"}
