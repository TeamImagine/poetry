{"author":"徐浩","id":2555,"strains":["平平仄平平，仄仄平平平。","平仄平平仄，○平平仄平。","仄○仄平仄，平○○平平。","仄仄平○平，平平○仄平。","○平平仄仄，平仄平平平。","仄仄平仄仄，平平平仄平。","仄平仄平仄，仄仄平平平。","仄仄平仄仄，仄平平仄平。","仄平仄平仄，平仄平平平。","平仄平仄仄，平平平仄平。","仄平平仄○，仄仄平平平。","仄平○平○，仄仄平平平。","仄仄平○仄，平平○仄平。"],"paragraphs":["兹山昔飞来，远自琅琊台。","孤岫龟形在，深泉鳗井开。","越王屡登陟，何相传词才。","塔庙宗其巅，规模称壮哉。","禅堂清溽润，高阁无恢炱。","照耀珠吐月，铿轰钟隐雷。","揆余久缨弁，末路遭邅回。","一弃沧海曲，六年稽岭隈。","逝川惜东驶，驰景怜西颓。","腰带愁疾减，容颜衰悴催。","赖居兹寺中，法士多瓌能。","洗心听经论，礼足蠲凶灾。","永愿依胜侣，清江乘度杯。"],"title":"宝林寺作"}
