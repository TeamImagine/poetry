{"author":"陆游","id":33228,"strains":["平平平平平○仄，仄仄平平仄○仄。","○平仄仄仄仄平，平仄平平○○仄。","○平○仄仄仄仄，仄仄平平仄平仄。","平平○仄仄平平，平仄仄平平仄仄。","平平仄仄仄平仄，仄仄仄平○仄仄。","仄平仄平仄平平，仄仄仄仄平仄仄。"],"paragraphs":["鸡鸣原前风折树，夜到双流雨如注。","桦皮湿透点不明，旋设篝炉燎衣袴。","重城回首一梦散，锦障毡车渺无处。","新声犹傍耳边来，残酒半随风力去。","飞觞纵饮亦何乐，愦愦不堪长闭户。","丈夫要为国平戎，俗子岂识吾所寓。"],"title":"夜宿二江驿"}
