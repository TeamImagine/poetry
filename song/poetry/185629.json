{"author":"徐积","id":185629,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["北边控扼重瀛州，虎视鹰扬属壮猷。","尽道胡人新断臂，安知汉将欲舂喉。","为文法度堆青简，奉使勋劳半白头。","六路全秦与全魏，不须野战觅封侯。"],"title":"寄吕帅  其一"}
