{"author":"贺铸","id":213199,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["南国风流百不存，石头今是给孤园。","山连雉堞犹侵路，潮送渔舟自到门。","方丈定容居士病，贝多应待客儿翻。","悬知后日逢迎际，桃李春风两不言。"],"title":"寄清凉和上人二首  其二"}
