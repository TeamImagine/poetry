{"author":"刘克庄","id":114533,"strains":["仄仄仄平平，仄平仄○○。","平平仄仄平，○平平仄仄。","○平仄仄仄，○仄平仄仄。","仄仄仄仄平，仄仄平仄○。","平仄平平仄，仄仄仄平仄。","仄仄仄平平，平平仄平仄。","仄○仄仄平，平仄仄平仄。","平平仄仄仄，仄平仄○仄。","仄仄平仄平，仄仄平平仄。","平仄仄仄平，平仄仄平仄。","仄仄平平平，仄○平仄仄。","平平仄平平，平仄仄仄仄。","平平仄○平，仄仄平仄仄。","仄平仄仄平，仄平仄平仄。","仄平仄仄平，○仄仄平仄。","仄仄平仄仄，○平平平仄。","仄○仄○平，平○仄平仄。","仄平仄仄仄，仄仄仄平仄。","仄仄仄○仄，平○平仄仄。","○○仄仄仄，仄平平仄仄。"],"paragraphs":["昔忝玉麟招，主君解衣衣。","于时事会来，中原方鼎沸。","封侯命大谬，更仆谈未既。","俯仰四十年，岁月堪累欷。","多垒诸公辱，万灶大农费。","𤞤狁至于泾，颛臾近于费。","譬如寝积薪，徒幸火然未。","边人厌虏暴，别都尚王气。","管钥居守尊，衮钺宗臣贵。","呼吸草檄书，搜拣拔茅汇。","粲粲玄英孙，鲁叟之所畏。","枚邹愿游梁，陈阮亦客魏。","非惟揖将军，抑可欢大尉。","杀羊必及斟，啖鹅肯移毅。","拙谋鄙画江，长策在耕渭。","驾驭雄狡服，拊摩军民慰。","要当扫旄头，宁论烂羊胃。","病翁越世久，嚼蜡淡无味。","胆薄怯观井，忧深遑恤纬。","临分执玉手，苦言君勿讳。"],"title":"送方蒙仲赴辟江阃分韵得既字"}
