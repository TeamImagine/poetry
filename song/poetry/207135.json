{"author":"黄庭坚","id":207135,"strains":["仄仄平平仄平仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["虿尾银钩写珠玉，剡藤蜀茧照松烟。","似逢海若谈秋水，始觉醯鸡守瓮天。","何日清扬能觌面，只今黄落又凋年。","万钱买酒从公醉，一钵行歌听我颠。"],"title":"再次韵奉答子由"}
