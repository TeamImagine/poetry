{"author":"洪刍","id":224610,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["香城高绝剩春寒，桃李青青一破颜。","俗子车尘随水远，野僧心事与云闲。","花从风雨飘零去，寺在烟霄缥缈间。","往日寻源到幽处，至今犹复梦潺潺。"],"title":"次韵和成道人山中即事二首  其一"}
