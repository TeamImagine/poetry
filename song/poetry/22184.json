{"author":"王十朋","id":22184,"strains":["仄平仄平平，平仄平仄平。","仄仄平仄平，平仄仄仄○。","平仄仄平仄，平仄平平平。","仄仄仄仄仄，仄仄平仄平。","平平仄平仄，仄仄○平平。","○平仄仄仄，仄仄平平平。","仄仄平平平，仄平仄平平。","○仄仄平仄，○平仄平平。"],"paragraphs":["二年客贤关，倾盖皆故人。","况我同舍郎，何异手足亲。","虀盐共牢落，灯火同悲辛。","坐觉岁月忘，所赖朋友仁。","西风起天末，淅沥吹江蘋。","思归适所愿，惜别还霑巾。","祖席歌骊驹，别肠转车轮。","离索恐孤陋，重来约新春。"],"title":"别太学同舍"}
