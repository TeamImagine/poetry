{"author":"艾性夫","id":165289,"strains":["仄平仄仄仄平平，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["骨多肉少与梅同，老向江南风雪中。","万事羞称司马好，一生不送退之穷。","偶贪识字头先白，稍欲工竽面即红。","说与丹青莫饶笔，肩山只合付何充。"],"title":"题贱容"}
