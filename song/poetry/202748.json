{"author":"释道潜","id":202748,"strains":["平平仄平仄，仄仄平平仄。","平平仄平仄，仄仄平○仄。","平平仄平仄，仄仄平仄仄。","仄仄○仄平，平平仄平仄。","平平仄平仄，仄仄仄仄仄。","平仄平仄平，○平仄○仄。"],"paragraphs":["通玄接香谷，夹道青松直。","高秋得微雨，秀色寒更碧。","林梢挂红子，照眼明的的。","散策从所欢，悠悠事遐历。","僧坊媚烟篆，笑语恋几席。","陶谢安在哉，空山独行迹。"],"title":"庐山杂兴  其一五"}
