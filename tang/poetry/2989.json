{"author":"杜甫","id":2989,"strains":["仄仄○平仄，平平仄仄平。","平平平仄仄，平仄仄平平。","仄仄○平仄，平平仄仄平。","平平平仄仄，○仄仄平平。","仄仄平平仄，平平仄仄平。","平平○仄仄，平仄仄平平。","平仄平平仄，平平仄仄○。","仄平平仄仄，平仄仄平平。","平仄平平仄，平平仄仄平。","平平平仄仄，○仄仄平平。"],"paragraphs":["有客传河尹，逢人问孔融。","青囊仍隐逸，章甫尚西东。","鼎石分门户，词场继国风。","尊荣瞻地绝，疏放忆途穷。","浊酒寻陶令，丹砂访葛洪。","江湖漂短褐，霜雪满飞蓬。","牢落乾坤大，周流道术空。","谬惭知蓟子，真怯笑扬雄。","盘错神明惧，讴歌德义丰。","尸乡余土室，难说祝鸡翁。"],"title":"奉寄河南韦尹丈人"}
