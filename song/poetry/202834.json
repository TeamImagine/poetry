{"author":"释道潜","id":202834,"strains":["仄仄平○平仄平，仄平仄仄平仄平。","平平仄仄仄○仄，仄仄平平平仄平。","仄平仄仄仄平仄，仄仄仄仄平平平。","平平仄仄仄仄仄，仄仄平平○仄平。","仄平平平○仄仄，仄仄仄仄平○平。","平仄平平仄平仄，仄仄仄仄○平平。","平平仄仄仄平○，仄仄仄仄○平平。","平平仄仄仄○仄，仄仄仄仄○平平。","平仄平平仄平仄，仄仄仄仄平平○。","○平仄平○仄仄，仄○仄仄平○平。"],"paragraphs":["白帝初回天地秋，井梧叶老阴尚稠。","森森爽气入屏幔，骨冷魂清无汗流。","觉来览眺觅佳处，挟册独上西南楼。","崇山广泽坐可挹，远水孤村横道周。","上窥青天堕海日，下瞰白鹤盘庭楸。","谁令浓阴起曾嶂，扑扑乱眼如云浮。","埋林涨壑只俄顷，抚袂掩抑将谁俦。","明星皎月邈难见，络纬蟋蟀空啁啾。","安得风生土囊口，万里一扫无停留。","王孙未归空碧草，我思不见徒离忧。"],"title":"早秋南楼书事"}
