{"author":"陈耆卿","id":104777,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["眼边英气郁嵯峨，甫及同堂奈别何。","正以簿书观道力，且于言动卜天和。","圣门克己勤登岸，后学褆身感逝波。","三载归来话新益，梅花仍向腊前多。"],"title":"送叶子春赴官慈溪"}
