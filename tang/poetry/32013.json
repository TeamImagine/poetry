{"author":"韩偓","id":32013,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["故都遥想草萋萋，上帝深疑亦自迷。","塞雁已侵池籞宿，宫鸦犹恋女墙啼。","天涯烈士空垂涕，地下强魂必噬脐。","掩鼻计成终不觉，冯驩无路𢽾鸣鸡。"],"title":"故都"}
