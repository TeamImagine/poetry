{"author":"周麟之","id":28885,"strains":["平仄平，仄○平平平仄平。","仄平仄仄平仄仄，○仄仄仄平平平。","平平仄仄平平仄，平○仄仄平平仄。","平平平仄仄平平，仄仄平平仄平仄。","平○仄○仄平平，仄仄仄平平平仄。","仄○平仄仄仄平，仄仄平平仄平仄。","仄平平仄仄平平，仄平仄仄平仄平。","仄平○仄仄仄仄，平仄仄仄仄仄平。","仄仄○平仄平仄，仄平平仄平○仄。","平平仄仄仄平平，平仄仄平平○仄。","平平仄仄仄仄平，仄仄平平仄平仄。","仄平仄仄仄仄平，平仄仄仄平平平。","平平仄仄平平仄，平仄平平仄○仄。"],"paragraphs":["任契丹，太行为家千叠山。","此山阻绝天下脊，中有义旅蛟蛇蟠。","任君本是良家子，身长七尺风姿伟。","心怀忠义欲擒胡，誓与群豪揭竿起。","时从数骑出郊坰，所向万人皆披靡。","不驱丁口不攫金，只取糇粮事储偫。","道遮天使夺牌归，佩牌夜易人不知。","往来燕赵数百里，徒手不假寸铁持。","夜半相逢沃州北，问知南使宁相厄。","倡言我辈抱雄图，郎主打围曾狙击。","时来左袒奋臂呼，十万儿郎一朝得。","劝君努力雪国雠，为我斩取单于头。","功成好爵皆君有，金印垂腰大如斗。"],"title":"中原民谣 任契丹"}
