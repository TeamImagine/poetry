{"author":"吕陶","id":186256,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄平平平仄仄平。","平仄平平平仄仄，仄平平仄仄平平。"],"paragraphs":["春波万里已魂销，况是分携过蜀桥。","吏隐有心终济物，他山无术可除妖。","好将醒醉迷千日，莫为兴亡感六朝。","南望襄山何处是，悒然怀抱更无聊。"],"title":"答髙进贤南归见别"}
