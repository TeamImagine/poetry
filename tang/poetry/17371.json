{"author":"白居易","id":17371,"strains":["平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["篮舁出即忘归舍，柴户昏犹未掩关。","闻客病时惭体健，见人忙处觉心闲。","清凉秋寺行香去，和暖春城拜表还。","木雁一篇须记取，致身才与不才间。"],"title":"偶作"}
