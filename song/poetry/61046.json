{"author":"许及之","id":61046,"strains":["仄平平仄仄平平，仄仄平平仄仄平。","平仄平平平仄仄，平仄仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["一缄书札故人情，中有新诗字字清。","邮置传来心已醒，秋镫读处眼偏明。","扬州路近帆能疾，瓜渚潮来水似生。","少驻星轺问遗俗，春风生帐有诗呈。"],"title":"袁同年过扬州递书并诗再次韵约同留维扬观春色"}
