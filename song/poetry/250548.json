{"author":"沈与求","id":250548,"strains":["仄仄平平仄仄平，平平平仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄仄平仄，仄仄平平平仄平。"],"paragraphs":["脱叶惊飞海角秋，君王虚伫急良筹。","列仙山泽底无用，孺子沧浪渠不忧。","百鸷可能如一鹗，二江知复带双流。","渺然相望暮云碧，兀坐蒲团搔白头。"],"title":"方允迪隐鸬鹚谷江子我子之刘希颜行简皆往依焉为此诗寄赠"}
