{"author":"姚鹄","id":24636,"strains":["仄仄仄平仄，○平仄仄平。","平○平仄仄，仄仄仄平平。","平仄平○仄，平平仄仄平。","平平仄平仄，仄仄仄平平。","仄仄○平仄，平平仄仄○。","仄平○仄仄，平仄仄平平。"],"paragraphs":["淼淼万余里，扁舟发落晖。","沧溟何岁别，白首此时归。","寒暑途中变，人烟岭外稀。","惊天巨鳌鬬，蔽日大鹏飞。","雪入行砂屦，云生坐石衣。","汉风深习得，休恨本心违。"],"title":"送僧归新罗"}
