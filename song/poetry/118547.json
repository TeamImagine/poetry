{"author":"张侃","id":118547,"strains":["仄仄平○平，仄平仄○仄。","平平仄仄平，仄仄○平仄。","仄仄仄平平，仄仄仄平仄。","仄仄平仄○，平仄平○仄。","平平平仄平，平仄平平仄。","平平仄仄平，仄平平仄仄。"],"paragraphs":["岁晚星回天，雪晴雨收脚。","畦丁昨夜来，老竹如新斮。","我本一书生，纸上守糟粕。","治圃非素长，方欲求其略。","吁嗟天下人，方以邻为壑。","人心自尔殊，化工无厚薄。"],"title":"岁时书事  其一○"}
