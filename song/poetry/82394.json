{"author":"孙应时","id":82394,"strains":["平仄平平仄仄平，平平平仄仄平平。","平平平仄平平仄，仄仄仄平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。"],"paragraphs":["烟雨平湖短棹归，清秋休作楚词悲。","关心千里莼鲈兴，转眼一年橘柚时。","好景何妨闲处得，胜怀应少俗人知。","相过拊掌有奇事，添得锦囊无数诗。"],"title":"雨中过湖"}
