{"author":"梅尧臣","id":46461,"strains":["仄平仄仄平平平，仄○仄仄平平平。","平平仄仄仄仄仄，仄仄仄仄平平平。","平平仄○平仄仄，仄平仄仄平平平。","○平平仄仄仄仄，平仄○仄○平平。"],"paragraphs":["古台数亩平岗连，莽苍瘦竹生寒烟。","虾蟆不食海月在，夜久帖角回婵娟。","今人莫论曾费筑，昔人已往谁知年。","三茅京岘必可望，终欲相与吟云泉。"],"title":"寄题刁景纯环翠亭"}
