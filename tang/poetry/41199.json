{"author":"贯休","id":41199,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["涧香霞影遶楼台，卷箔凭阑耳目开。","况从旌旗近鸾凤，可怜谈笑出尘埃。","火云不入长松径，露茗何须白玉杯。","谁道迎仙仙不至，今朝还有谢公来。"],"title":"陪冯使君游六首 迎仙阁"}
