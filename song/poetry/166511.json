{"author":"缪鉴","id":166511,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁去江云问牧之，玉楼人醉半离披。","烛摇窗影三更月，人醉花阴十二时。","访杜秋娘惟我老，梦扬州鹤有谁知。","临风笑却垂杨下，重解连环寄所思。"],"title":"咏妓"}
