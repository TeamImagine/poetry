{"author":"黄庭坚","id":207893,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["传语濠州贤刺史，隔年诗债几时还。","因循樽俎疏相见，弃掷光阴只等闲。","心在青云故人处，身行红雨乱花间。","遥知别后多狂醉，恼杀江南庾子山。"],"title":"道中寄景珍兼简庾元镇"}
