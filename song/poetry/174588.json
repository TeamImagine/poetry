{"author":"刘敞","id":174588,"strains":["平平平仄○，仄仄平平仄。","平仄平仄○，平平○仄仄。","仄平平仄仄，平仄仄仄仄。","平仄○平平，○仄仄仄仄。","仄平平平仄，仄仄平仄仄。","仄○仄○平，○仄仄○仄。","平平仄平仄，仄仄仄平仄。","平○仄平平，仄仄平仄仄。"],"paragraphs":["东门杨柳深，下有还乡路。","之子千里行，春风三月暮。","旅心常草草，飘忽不可驻。","居者空徘徊，行者亦反顾。","丈夫方贫贱，四海无所遇。","不如辙中鱼，犹以沫相喣。","悠悠大江水，日夕自东注。","何当激风雷，慰尔饥渴慕。"],"title":"送从兄"}
