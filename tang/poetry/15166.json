{"author":"白居易","id":15166,"strains":["平平○仄仄，平仄平平仄。","仄平平仄平，仄仄平平仄。","仄仄平仄○，○平平仄仄。","仄仄平仄平，仄○平仄仄。","○平仄仄仄，仄仄仄平仄。","仄仄仄仄平，仄仄平仄○。","仄平平仄仄，仄平平仄仄。","○仄平仄平，仄平○仄仄。"],"paragraphs":["家贫亲爱散，身病交游罢。","眼前无一人，独掩村斋卧。","冷落灯火暗，离披帘幕破。","策策窗户前，又闻新雪下。","长年渐省睡，夜半起端坐。","不学坐忘心，寂莫安可过。","兀然身寄世，浩然心委化。","如此来四年，一千三百夜。"],"title":"冬夜"}
