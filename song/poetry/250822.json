{"author":"刘才邵","id":250822,"strains":["平平平平○仄平，仄○平仄平平平。","仄平平平仄平仄，仄仄仄仄平平平。","平平平平平仄仄，仄仄平仄平平平。","仄平○平○仄仄，仄平平平○仄平。","仄仄平平仄平仄，平平仄仄平平平。","平○仄仄平○仄，平仄仄平平仄平。","平平平仄仄平仄，○平平仄○○○。","仄仄平平○仄仄，仄○仄仄平平平。"],"paragraphs":["灵根何年离众香，色相全似金容黄。","晓姿荧荧炫寒月，夜气耿耿凌风霜。","天真何曾资外饰，坐笑涂额夸宫妆。","广平当时应未见，独为梅花回铁肠。","赖有花仙觅奇句，东坡着意怜孤芳。","诗中写就无遗巧，安用学花熬蜜房。","多情偏爱被花恼，闻香心醉难禁当。","况复低垂深有意，欲教醉赏倾瑶觞。"],"title":"次韵郑守蜡梅二首  其一"}
