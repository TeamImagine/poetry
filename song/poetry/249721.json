{"author":"郭印","id":249721,"strains":["仄平仄平仄，平○平仄仄。","○仄平仄平，仄仄○○仄。","平平仄仄平，仄仄平仄仄。","仄○仄平仄，仄仄仄平仄。","仄仄仄平平，仄仄平○仄。","仄○仄平平，平仄仄平仄。","平平仄仄○，仄仄仄平仄。","平平仄仄平，仄仄仄平仄。","仄○仄平仄，仄仄○仄仄。","仄平仄仄平，仄仄平仄仄。","平平仄仄平，仄仄平平仄。","仄○仄○仄，平仄平平仄。","平○仄仄平，平仄平平仄。","平平仄仄平，仄仄平平仄。","平平仄仄平，仄仄仄平仄。","○平○平平，仄平○仄仄。","平仄仄仄○，平平仄平仄。","仄平仄仄仄，仄仄○平仄。"],"paragraphs":["圣贤志于道，朝闻而夕死。","回视名宦场，唾去如泥滓。","高风既寂寥，士俗皆靡靡。","倒行日云暮，漏尽不知止。","遂令搢绅谈，进退为难事。","二疏及渊明，千载几人尔。","公生富贵中，习熟在纨绮。","胡为总角时，嗜好异群子。","爱亲自天性，弗忍离步跬。","治官即理家，所至功可纪。","夫何不待年，弃绂休田里。","定应早闻道，追迹前贤轨。","杯深别墅春，舟漾清江水。","围棋或赋诗，此乐真无比。","优游二十秋，所得益多矣。","临终更琅琅，视身如脱屣。","洪范五福兼，于公未为美。","志铭乃实录，便可当青史。"],"title":"挽朝请大夫致仕李公词"}
