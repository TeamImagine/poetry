{"author":"张耒","id":215760,"strains":["仄仄平仄平，平平平仄平。","仄仄仄平仄，仄平平○平。","仄仄平仄仄，平○仄○平。","仄仄仄仄仄，平平仄平平。","○平仄平仄，仄仄仄仄平。","仄仄仄平平，仄○○平平。","仄仄平仄平，仄○仄仄平。","仄平仄仄平，仄仄仄仄平。","平平仄平仄，仄仄平仄平。","仄仄仄仄仄，仄仄平仄平。","平仄仄仄仄，仄平仄平平。","仄仄平仄平，平○仄○平。"],"paragraphs":["咽咽幽谷泉，萧萧秋竹风。","岂不爱孤洁，但伤愁且穷。","吕子南国秀，沧溟贮其胸。","出试辄不偶，低头避儿童。","离家五千里，客饭苦不丰。","冷落卧寒斋，苦吟和秋虫。","昨者投我诗，九叹阅未终。","欲知作者心，但视读者容。","文章出贫贱，此事今古同。","但愿子富贵，不愿文日工。","今日告我别，出门若惊鸿。","各在天一方，何当复相逢。"],"title":"送吕际秀才南归"}
