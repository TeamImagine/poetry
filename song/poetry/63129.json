{"author":"薛季宣","id":63129,"strains":["仄平平平，仄仄仄仄。","平仄平平，平○仄仄。","仄仄平平，平仄仄平。","平○平○，平○仄平。","平仄平平，平平仄仄。","仄仄平平，平○仄仄。","仄○平仄，仄仄仄○。","仄仄平平，仄仄平平。","仄平仄仄，仄平仄平。","仄仄平○，平平仄平。","仄仄○平平，平○平仄。","○仄○平平，仄平平仄。","仄平仄仄，仄平仄平。","平仄平平，平仄平平。","仄平○平，仄平仄平。","平○○平，平平仄仄。","平平平仄，仄仄平平。","仄○○平，平平仄平。","平平仄仄，○仄○平。","○仄平○，平平仄平。","仄平○仄，平平仄仄。","○仄平○，仄平仄仄。","仄平仄仄，仄仄平平。","仄仄平平，平○仄平。","仄平平仄，平仄平平。","仄平仄仄，平仄平平。","平平○仄，仄○平仄。","平仄平平，○平平仄。","仄仄平平，仄平仄仄。","仄平仄仄，平平仄仄。","平平平仄，仄仄仄平。","仄仄平平，仄仄○平。","平仄平平，仄平仄仄。","仄仄平平，仄平仄仄。","平平○平，仄仄平仄。","仄平平平，仄仄平仄。","仄仄平平，仄仄平仄。","仄仄○平平，平○仄仄。"],"paragraphs":["我生之辰，六月甲戌。","师伯清尘，羲和纳日。","粤有氛祲，南自筚门。","轮囷扶疏，英如白云。","高减储胥，来循轨道。","面阻清池，岐分缭绕。","玦如堤立，不即我庭。","直建千房，视左为荣。","载明载灭，载高载卑。","甲夜筹三，侵寻以微。","外户如之何，秋空澄霁。","庭内如之何，静无纤曀。","我门我籞，岂伊异人。","何吉何凶，祥谶谁询。","发书占之，日音受征。","公正司辰，廉贞变起。","时维宽大，斗建移申。","律中参阳，干庚岁寅。","庚刑甲禄，三合离乡。","王墓加临，金刚火强。","白维王气，金方火死。","从革之占，庶乎近止。","我非瞽史，讵易谈天。","祸福由人，无论未然。","眷言常度，时曰休祥。","尚疑白眚，为沴为殃。","皇天降异，岂缘微物。","霆击飞霜，其何能忽。","我顾休明，阙然腼汗。","可无大戾，天为谪见。","妖星垂象，尚克陨之。","酒血红杯，亦既泯之。","卬绾阴诛，尚容改悔。","变见之来，庶无大罪。","皇天降威，谓我修省。","夕之朝之，敢忘申儆。","战战兢兢，念此天变。","蔚炳如之何，无思革面。"],"title":"志事"}
