{"author":"李洪","id":52726,"strains":["平仄平仄仄仄平，平平仄仄仄平平。","平平仄仄平仄仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["秋半青要未降霜，溪边独对露华凉。","风清月白兴不浅，斗转参横夜未央。","每望庾尘频障扇，莫逢伊笛据胡床。","扬晖千里谁同赏，心折刀头快理航。"],"title":"八月十八夜月有怀伯封"}
