{"author":"王安石","id":179922,"strains":["○仄仄仄仄，平平平仄平。","平仄仄○仄，○平平仄平。","仄仄平仄仄，○○仄平○。","平○仄仄平，仄仄平仄平。","仄仄仄仄平，平仄仄○○。","平○仄平仄，○仄平平平。","仄仄仄仄平，仄平仄平平。","仄仄仄平仄，仄平平仄平。","仄仄仄平平，○仄仄平平。","仄平仄平仄，○○仄平平。","仄仄仄仄仄，仄平平仄平。","仄○仄平平，平仄仄平平。"],"paragraphs":["三代子百姓，公私无异财。","人主擅操柄，如天持斗魁。","赋予皆自我，兼并乃奸回。","奸回法有诛，势亦无自来。","后世始倒持，黔首遂难裁。","秦王不知此，更筑怀清台。","礼义日已偷，圣经久堙埃。","法尚有存者，欲言时所咍。","俗吏不知方，掊克乃为材。","俗儒不知变，兼并可无摧。","利孔至百出，小人私阖开。","有司与之争，民愈可怜哉。"],"title":"兼并"}
