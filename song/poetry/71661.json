{"author":"杨简","id":71661,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["此意分明有底深，蒲团斜倚满铺阴。","岂容俗子闲抬眼，只许清风得入林。","我对此君无一事，自言幽处直千金。","古人今已成陈迹，犹向当年击处寻。"],"title":"净土院"}
