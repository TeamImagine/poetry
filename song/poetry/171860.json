{"author":"董天吉","id":171860,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["曾闻鼻祖牧宣州，又见邦人送我侯。","世阅双旌相绚映，人生五马自风流。","西偏清啸独孤观，北望高吟小谢楼。","此去骅骝谙旧路，定知原隰望咨诹。"],"title":"送任浙东廉使  其一"}
