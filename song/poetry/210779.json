{"author":"杨亿","id":210779,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平平平平仄仄平。"],"paragraphs":["洞户飞甍接绮寮，一春幽恨寄兰苕。","书题枉是藏三歳，壶矢谁同赛百娇。","水国风霜凋社橘，仙山云雾隔江潮。","东城剑骑何曾出，祗为离愁髀肉销。"],"title":"洞户"}
