{"author":"姚镛","id":118414,"strains":["平平仄平仄，仄仄平平平。","平仄仄平仄，平平○仄平。","仄仄仄仄仄，仄仄仄仄平。","平仄仄平平，平仄平平平。","平平仄平仄，平平仄平平。","平仄仄平平，平平仄平平。","平○仄平仄，平仄平平平。"],"paragraphs":["柔风散原野，百草摇春心。","丛薄曜阳彩，嘤鸣调好音。","节物一以变，万感集素襟。","玄发不常居，华景无停阴。","胡为苦贫贱，征尘翳瑶簪。","萱叶覆堂阶，荆花感晴林。","明当理星驾，归息清溪浔。"],"title":"春日书怀"}
