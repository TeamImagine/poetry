{"author":"释文珦","id":134926,"strains":["仄仄平平仄仄平，平平平仄仄平平。","仄平仄仄仄平仄，平仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["世独休分渭与泾，鸿飞祇合自冥冥。","也知鬓发变霜雪，终爱山光来户庭。","蟆傍花阴窥蛱蝶，蜾归筠管祝螟蛉。","从今万事都抛弃，尽读香山一藏经。"],"title":"山中  其一"}
