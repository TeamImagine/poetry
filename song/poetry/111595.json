{"author":"刘克庄","id":111595,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["召来未得久居中，麾去安知尚不容。","虹卧雪涛怀旧惠，马跑白日掩新封。","村边宅昔邻王翰，冢上碑今愧蔡邕。","绿树青山总无恙，伤心杖履断过从。"],"title":"挽郑瑞州"}
