{"author":"周行己","id":224037,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["白首遑遑谩世忧，我今问米下扬州。","支离病骨难堪暑，浩荡归心不待秋。","兵火雕零余故里，功名衰谢独扁舟。","腐儒老死终无用，收拾纶竿好去休。"],"title":"病中思归呈千之十七兄"}
