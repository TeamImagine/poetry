{"author":"杜甫","id":2877,"strains":["仄仄平平平，仄仄平仄平。","平平仄仄○，仄仄仄仄平。","平平仄○仄，仄仄○○平。","仄○仄仄仄，平平仄平平。","仄仄仄平平，仄平仄○平。","平平仄？仄，平仄仄平平。","平平平仄平，平仄仄仄平。","平平仄仄仄，仄仄仄平平。","平○平仄○，仄仄平仄平。","仄平仄仄仄，仄仄仄仄○。","平平仄仄仄，仄仄平仄平。","仄○仄仄仄，仄仄仄○平。","平平仄仄仄，○仄平仄平。","仄仄平仄仄，仄平平仄平。","平平仄仄仄，平仄仄○○。","平平仄仄仄，仄仄平平平。","平仄仄平平，仄平仄仄仄。","仄仄仄仄平，○○仄○○。"],"paragraphs":["昔我游山东，忆戏东岳阳。","穷秋立日观，矫首望八荒。","朱崖著毫发，碧海吹衣裳。","蓐收困用事，玄冥蔚强梁。","逝水自朝宗，镇名各其方。","平原独憔悴，农力废耕桑。","非关风露凋，曾是戍役伤。","于时国用富，足以守边疆。","朝廷任猛将，远夺戎虏场。","到今事反复，故老泪万行。","龟蒙不复见，况乃怀旧乡。","肺萎属久战，骨出热中肠。","忧来杖匣剑，更上林北冈。","瘴毒猿鸟落，峡干南日黄。","秋风亦已起，江汉始如汤。","登高欲有往，荡析川无梁。","哀彼远征人，去家死路旁。","不及祖父茔，累累冢相当。"],"title":"又上后园山脚"}
