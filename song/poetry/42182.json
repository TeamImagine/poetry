{"author":"陆游","id":42182,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["西庵每过未尝开，邂逅清言始此回。","陶令巾车寻壑去，巳公茅屋赋诗来。","奇香炷罢云生岫，瑞茗分成乳泛杯。","便恐从今往还熟，入门猿鸟不惊猜。"],"title":"过湖上僧庵"}
