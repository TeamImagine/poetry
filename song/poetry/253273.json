{"author":"李弥逊","id":253273,"strains":["仄平○○平仄○，仄仄仄仄平平平。","仄平仄仄仄仄仄，仄仄仄仄平平平。","仄平仄仄仄平仄，仄仄平平仄仄○。","仄平仄仄平平仄，平仄平平仄仄平。"],"paragraphs":["少年正堕尘网中，晚岁臭味商山翁。","避喧苦厌俗眼白，得酒径借衰颜红。","半生事业一经足，是处生涯四壁空。","故人白髪音书断，倾盖交情独见公。"],"title":"用硕夫韵述怀  其一"}
