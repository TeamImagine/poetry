{"author":"林光朝","id":25780,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["何事风流旧使君，江边听说下朱旛。","逢迎要问平津邸，准拟来呼垤泽门。","竹马已喧明月浦，篮舆却出杏花村。","不知锦瑟流传遍，欲愈头风好细论。"],"title":"傅使君安道再有治莆之命取道城外还泉南得来书云已出十里"}
