{"author":"徐积","id":185620,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["区区拖损一䌷袍，行到郊居力已劳。","有命自知谁畏祸，无灾可避谩登高。","黄金菊满花情薄，白玉樽深酒兴豪。","尽日使君人不至，渊明吟醉也陶陶。"],"title":"重阳日访马存秀才席上寄崔公太守"}
