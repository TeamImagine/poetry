{"author":"史浩","id":19714,"strains":["平平仄仄仄平平，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["春风剪水出云来，着处为花是有才。","柳絮压盐知句丽，银杯逐马看朝回。","已开谢砌俱堆玉，不信何郎只咏梅。","梁苑词华萃文杰，笑渠楚国赋阳台。"],"title":"和建王雪"}
