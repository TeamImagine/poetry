{"author":"郑刚中","id":251933,"strains":["平平平仄仄平平，平仄平平仄仄平。","平仄平平平仄仄，仄平平仄平平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["金华山下赤松乡，何日横门杜短墙。","皮几鹑衣甘淡泊，竹阴花径任徜徉。","雨余静听溪流激，风过时闻稻米香。","缄负此心刚未遂，羡渠陶子傲羲皇。"],"title":"此心"}
