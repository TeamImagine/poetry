{"author":"王洋","id":251161,"strains":["平仄仄平仄，仄平平仄平。","仄仄平仄平，仄○平平平。","平平仄平平，平平仄平平。","仄○仄仄平，仄仄仄仄○。","仄○仄平仄，平○仄平○。","平仄仄仄仄，仄仄仄平平。","○平仄仄仄，仄仄仄平平。","仄平仄仄仄，仄仄平平平。","平○平仄仄，平○仄平平。","平平仄平平，仄平平仄平。","平平仄平仄，仄平仄平平。","平平仄仄仄，仄仄平仄平。","平仄平平平，仄仄平仄平。","仄平仄平平，平仄平平平。","仄仄仄仄仄，平平仄○平。","平平平仄仄，○○平仄平。"],"paragraphs":["梅雨翳江浦，我来初识君。","俯仰寒暑移，几亲芝兰群。","芝兰本何心，悠然荡清芬。","不妨识度髙，解使静躁分。","我从困飘泊，朋从少知闻。","投足自失所，造化本无垠。","妻儿惮远寓，岂复辨莸薰。","顾惟鄙野性，乐此川原尊。","时观前古俗，家传付儿孙。","常疑百年余，下流名尚存。","惭非拨烦手，未能解纷纭。","虚怀饱暖恋，有愧民吏勤。","无乃同乡夫，或可覃后昆。","脱身亦由人，孤翥随腾鶱。","岂不快宿愿，谁能困笼樊。","他年方外士，相期同策勋。"],"title":"绍兴庚申解官庐陵留别欧阳隐士"}
