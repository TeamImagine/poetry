{"author":"韦应物","id":56607,"strains":["仄平○仄仄，平仄仄仄○。","平仄仄平仄，仄平平仄平。","平平仄仄仄，平仄仄仄平。","平平仄平仄，仄仄平平平。","仄仄仄平仄，平平仄平平。","仄平仄仄平，平仄仄仄平。","平仄仄平平，平仄平仄平。","仄平仄○平，○仄仄仄平。","仄仄平仄仄，平平仄○平。","仄仄平平仄，仄仄○平平。"],"paragraphs":["宦游三十载，田野久已疏。","休沐遂兹日，一来还故墟。","山明宿雨霁，风煖百卉舒。","泓泓野泉洁，熠熠林光初。","竹木稍摧翳，园场亦荒芜。","俯惊鬓已衰，周览昔所娱。","存没恻私怀，迁变伤里闾。","欲言少留心，中复畏简书。","世道良自退，荣名亦空虚。","与子终携手，岁晏当来居。"],"title":"休沐东还胄贵里示端"}
