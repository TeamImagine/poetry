{"author":"李觏","id":113230,"strains":["平平仄平仄，仄仄平平平。","仄仄仄平仄，仄仄平平平。","○平仄平仄，仄仄平○平。","仄仄仄平仄，○仄仄平平。","平平仄仄仄，平仄平平平。","仄平仄仄仄，仄仄平仄平。","平○仄平仄，仄仄平○○。","平平仄仄仄，平仄○平平。"],"paragraphs":["群阴侮阳德，雨阵春嘈嘈。","白晓惨成夜，瓦口生飞涛。","凝云列山韒，冷气攒衣刀。","径闹有松竹，庭卧唯蓬蒿。","花淫得罪陨，鶑辩知时逃。","隰苗出水短，木菌随日高。","微吟雅于乐，快饮甘如膏。","朱曦待未见，天盖空牢牢。"],"title":"雨中作"}
