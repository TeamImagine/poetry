{"author":"李之仪","id":205322,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["端门风月十年抛，垂老山林寄一瓢。","可得故人来市脚，共寻陈迹到江郊。","麦黄且置尘中累，眉白欣投世外交。","只恐话长清夜短，明朝去路不相饶。"],"title":"吴思道相送同宿崇因二首  其一"}
