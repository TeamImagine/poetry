{"author":"陆游","id":37353,"strains":["平平仄○平，仄仄平仄仄。","平仄平仄平，仄○平仄仄。","平平仄平仄，仄仄仄平仄。","○○仄平平，仄仄仄仄仄。","仄平平平平，仄仄仄仄仄。","仄平仄○仄，平平仄平仄。","仄平仄仄仄，平平仄平仄。","仄仄平仄平，○平仄平仄。"],"paragraphs":["青青水中萍，粲粲墙下草。","开岁才几时，已叹春事老。","鸣禽傍窗户，怪我倦幽讨。","长吟感人怀，病枕起亦早。","下床呼獠奴，浩荡恣洒扫。","绿阴列苍石，芳樽得频倒。","客来但与饮，谈天有何好。","亦莫雕肺肝，吟哦学郊岛。"],"title":"晨起"}
