{"author":"白居易","id":17019,"strains":["仄仄仄仄平，仄平平仄仄。","仄仄仄仄○，仄平平平仄。","平平仄仄平，平仄仄平仄。","仄仄仄仄平，仄仄平仄仄。","仄平仄仄仄，仄仄平仄仄。","仄仄平仄○，仄平仄平仄。","仄平仄平仄，○仄平平仄。","仄仄平○○，仄平仄仄仄。","平平仄○仄，仄仄平平仄。","仄仄仄平平，仄平平仄仄。","仄仄平○仄，平仄平○仄。","仄仄仄○平，平仄○平仄。"],"paragraphs":["把酒仰问天，古今谁不死。","所贵未死间，少忧多欢喜。","穷通谅在天，忧喜即由己。","是故达道人，去彼而取此。","勿言未富贵，久忝居禄仕。","借问宗族间，几人拖金紫。","勿忧渐衰老，且喜加年纪。","试数班行中，几人及暮齿。","朝飧不过饱，五鼎徒为尔。","夕寝止求安，一衾而已矣。","此外皆长物，于我云相似。","有子不留金，何况兼无子。"],"title":"把酒"}
