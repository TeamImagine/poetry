{"author":"赵善涟","id":72980,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["家山迢递白云遮，行役偏愁去路赊。","朝涉桐江寒入胫，夜眠孤馆梦归家。","几年城市成春梦，万古江山阅岁华。","若问归装何所有，担头只许插梅花。"],"title":"瀔水驿中"}
