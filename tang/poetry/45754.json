{"author":"卢象","id":45754,"strains":["仄仄平平平，仄平仄平仄。","平平仄仄仄，仄仄平仄仄。","仄○仄仄○，仄仄平平平。","仄平仄平仄，平仄平仄平。","○平仄平仄，仄仄○平平。","○○平仄仄，平平平仄平。","仄平仄仄仄，仄仄平平仄。","○仄平仄平，仄平平仄仄。"],"paragraphs":["客自岐阳来，吐音若鸣凤。","孤飞畏不偶，独立谁见用。","忽从被褐中，召入承明宫。","圣人借颜色，言事无不通。","殷勤拯黎庶，感激论诸公。","将相猜贾谊，图书归马融。","顾余久寂寞，一岁麒麟阁。","且共歌太平，勿嗟名宦薄。"],"title":"赠程秘书"}
