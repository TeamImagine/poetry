{"author":"张栻","id":58113,"strains":["平平平仄仄平平，仄仄仄平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["梅公山色近庭除，胜日供公几杖余。","千古谩传栖迹地，当年谁忆爱君书。","丹心炯炯元无间，白发星星不用鉏。","待得斯民俱奠枕，归来端亦爱吾庐。"],"title":"寄题建安公梅山堂"}
