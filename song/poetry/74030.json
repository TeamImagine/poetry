{"author":"赵蕃","id":74030,"strains":["仄仄平平仄，平平仄仄平。","平平平仄仄，平仄仄平平。","仄仄平仄仄，平平仄仄平。","平平仄平仄，仄仄仄平平。"],"paragraphs":["太史羲皇上，嵩山季孟间。","诸孙均内外，文采被斓斑。","顾我何足数，遗风莫可攀。","知音愧流水，仰止在高山。"],"title":"移官巴陵行有日矣书呈唐德舆程士和梁和仲于去非段元衡邢大声七首  其四"}
