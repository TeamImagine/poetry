{"author":"黄公度","id":21606,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["万里炎荒一草亭，微官挽我落南溟。","谁栽古木围空翠，为翦卑枝纳远青。","风雨半天秋缩瑟，江湖满地客伶俜。","日长吏散无公事，欹枕看书门昼扃。"],"title":"题绿阴堂"}
