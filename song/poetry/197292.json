{"author":"苏辙","id":197292,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["奕奕清波旧绕城，旱来泉眼亦尘生。","连宵暑雨源初接，发地春雷夜有声。","复理沟渠通屈曲，重开池沼放澄清。","通衢细洒浮埃净，车马归来似晚晴。"],"title":"舜泉复发"}
