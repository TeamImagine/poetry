{"author":"张舜民","id":196280,"strains":["○平平○仄，仄仄仄平平。","仄仄平平仄，平平仄仄平。","仄平平仄仄，仄仄仄平○。","平仄仄平仄，平平仄仄平。","平平平仄仄，仄仄仄平平。","平仄○平仄，平平仄仄平。","仄平平仄仄，仄仄仄平○。","仄仄平平仄，平○仄仄平。","仄平○仄仄，仄仄仄平平。","平仄平平仄，○平仄仄平。"],"paragraphs":["燕山秋更好，况复值新晴。","一径幽花闹，千巌晚瀑明。","寺危迂路入，水漫信船行。","尝栗皱初破，开梨颊未頳。","松萝扶斗上，剑戟插沙平。","秦赵封疆密，岷峨气象清。","五龙丹桂尽，万马蹛林横。","韫玉人时得，埋钱事可惊。","画图传辋水，醉倒恋增城。","为报南归客，应须自作程。"],"title":"秋日燕山道中"}
