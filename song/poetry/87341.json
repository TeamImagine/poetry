{"author":"韩淲","id":87341,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["看儿遥宦离吾身，吏在廉平稳问津。","积世衣冠当报国，随时禄秩莫忧贫。","周旋同列防猜忌，出入其间节怒嗔。","满眼江湖是三峡，堂堂祖业有偏亲。"],"title":"示大儿峡州签书判官"}
