{"author":"李纲","id":244857,"strains":["平平平仄仄仄仄，仄仄平仄仄仄○。","平平仄仄仄仄仄，仄仄○仄平仄平。","仄平仄仄平仄仄，平○○仄○平○。","平平仄仄平平仄，○仄仄平平仄平。","平平仄仄仄平仄，○平○○仄仄平。","仄平仄仄仄平仄，仄仄仄仄平仄平。","仄平○平仄平仄，仄仄平仄平仄平。","平平仄仄○平仄，仄仄仄仄平平平。"],"paragraphs":["闽溪盘屈七百里，𫎬水湍泻十八滩。","何人作此极变态，使我当暑毛骨寒。","小山屹立奔猛里，飞浪汹动巉岩间。","喧豗似有雷霆响，回薄乍疑霜雪翻。","枯槎石上尽坚瘦，苍波喷浸尺度悭。","画工不复画舟檝，意谓绝险无敢干。","岂知操舟若神者，出没涛濑心甚闲。","崎岖世路更巇恶，返视此画平而安。"],"title":"端礼知宗宠示水石六轴戏作此诗归之"}
