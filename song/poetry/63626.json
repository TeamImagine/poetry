{"author":"王质","id":63626,"strains":["平平仄仄平仄仄，仄仄平平平仄仄。","仄仄平平仄平仄，平平仄仄仄平仄。","仄仄平平平仄平，平平平仄平平平。","平平仄仄仄平仄，平仄仄仄平平平。","仄仄仄平○○仄，○仄平平仄平仄。","仄平仄仄○平平，仄○平仄平仄仄。"],"paragraphs":["痴云漠漠低压屋，雨意垂垂筛似粟。","半夜春声到幽竹，方槽溜溜泻寒玉。","梦破檐牙声未干，开门山色青攒攒。","东君放步到篱脚，桃李稍稍敷春妍。","既雨即晴应更好，将及清明藉芳草。","庙堂老手调阴阳，故应随意为雨晹。"],"title":"初春"}
