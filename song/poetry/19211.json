{"author":"许志仁","id":19211,"strains":["平平平平平，平仄仄○仄。","仄仄仄仄○，仄平○○仄。","○仄仄平○，○平平仄平。","平平仄平仄，○仄平仄平。","平平仄仄仄平平，平仄平平仄仄平。","○平仄仄平平仄，平仄平平仄仄平。","仄平仄平平，仄仄平○平。","平平○仄仄，仄仄仄平平。"],"paragraphs":["貂裘虽云温，非妾手中迹。","唯此万里衣，一针三叹息。","叹息恐人闻，缝时常避人。","开缄勿嫌涴，中有双泪痕。","江南十月雁初飞，边地才秋塞草衰。","衣成妾手君宁见，寒到君边妾自知。","寄书问征夫，好在何当还。","西风吹妾梦，夜度鲁阳关。"],"title":"寄衣曲"}
