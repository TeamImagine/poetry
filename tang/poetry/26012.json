{"author":"贾岛","id":26012,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["君立天骄发使车，册文字字著金书。","渐通青冢乡山尽，欲达皇情译语初。","调角寒城边色动，下霜秋碛雁行疏。","旌旗来往几多日，应向途中见岁除。"],"title":"送于中丞使回纥册立"}
