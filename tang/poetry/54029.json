{"author":"李颀","id":54029,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平平平。"],"paragraphs":["物在人亡无见期，闲庭系马不胜悲。","窗前绿竹生空地，门外青山如旧时。","怅望秋天鸣坠叶，巑岏枯柳宿寒鸱。","忆君泪落东流水，岁岁花开知为谁。"],"title":"题卢五旧居"}
