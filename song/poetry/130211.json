{"author":"赵汝腾","id":130211,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["皇华叱驭遂驱驰，抱病匆匆语别离。","不到天风海涛地，空吟春树暮云诗。","似闻信宿留桑下，惜不扁舟趁水涯。","一笑论文何日再，玉川为我说相思。"],"title":"怀史计使"}
