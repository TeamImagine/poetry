{"author":"杨蟠","id":146960,"strains":["平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["千年道在高僧传，未论诗人更有评。","曾著文章原大道，独推性命济群生。","白云已锁山间寺，流水空传世上名。","林远不闻钟磬作，五更幽鸟转春声。"],"title":"宿永安方丈书呈东山禅师"}
