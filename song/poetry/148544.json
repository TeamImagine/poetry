{"author":"方回","id":148544,"strains":["平仄平仄仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["杯酒谁欤可共挥，残年心事转多违。","颇闻铜柱征蛮急，孰念葵丘遏籴非。","典质衣裳今已尽，留连舟楫可无归。","故园堪共吾儿灌，政恐淫霖岁亦饥。"],"title":"丁亥生日纪事五首  其五"}
