{"author":"黄希旦","id":189892,"strains":["平平仄平平，平仄○平仄。","仄仄平○平，平平仄平仄。","仄平仄平○，○仄平平仄。","平仄平仄仄，仄平仄仄仄。","仄平仄仄仄，平仄平仄仄。","仄仄仄平平，平仄仄仄仄。","平平平平仄，仄仄平仄仄。","平仄仄仄平，仄仄平仄仄。","仄平○平仄，仄平仄平平。","平平仄平○，平平仄平仄。","○○仄仄仄，平仄仄平仄。","仄仄仄仄仄，平平平仄仄。","平平平仄○，平仄平平仄。","平仄平平平，仄仄仄○仄。"],"paragraphs":["峨峨古仙宫，楼殿荫松柏。","昔在贞观年，天皇御区域。","九龙出池中，遗下灵踪迹。","嘉祐辛丑岁，郡侯得召伯。","是时夏六月，云日红翕赩。","殿北古龙堂，窗户久不辟。","俄然灵蛇见，宛转真像侧。","鳞甲锦绣文，灿烂辉五色。","视之颇驯扰，狎之不惊炀。","邯侯率群僚，朋来拥旌戟。","迟留夜未午，风雨满天黑。","迅电瞥四起，狂雷随一击。","须臾风雨收，形影谁能觅。","斯盖龙之灵，变化固难测。"],"title":"九龙观"}
