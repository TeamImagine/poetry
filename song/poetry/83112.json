{"author":"敖陶孙","id":83112,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["短羽真成入彀游，小儒踪迹欲谁求。","非关古字诛扬子，自是诸生欠沈犹。","百计千方元薄命，双溪二水各宜秋。","此行试卜唐夫子，会向芹边问楚囚。"],"title":"送王楚材往湖州听读"}
