{"author":"杨亿","id":210655,"strains":["平仄○平○，平平仄仄平。","平平仄平仄，○仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平○仄仄平。","平○仄○仄，平仄仄○平。"],"paragraphs":["藩阃分忧重，关山去路賖。","含香滞郎署，乘驲倦天涯。","土贡千头橘，神祠万里沙。","金碑纪风物，宝瑟怨年华。","粉箨斑文簟，云腴紫笋芽。","民田两岐麦，郡圃四时花。","别恨休攀柳，归期待及瓜。","鳣庭有遗训，清白自传家。"],"title":"从叔郎中知潭州"}
