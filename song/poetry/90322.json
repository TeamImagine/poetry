{"author":"苏舜钦","id":90322,"strains":["仄平仄平平，平仄仄平仄。","仄平仄仄仄，仄仄仄仄仄。","平仄平仄平，仄仄仄平仄。","仄仄仄仄仄，平仄平○仄。","仄平平仄平，平仄仄仄仄。","仄平平平平，仄仄仄仄仄。","仄平仄仄平，仄仄○平仄。","仄仄仄仄仄，仄仄仄仄仄。","仄○平仄平，平仄仄○仄。","仄平仄仄仄，仄仄平平仄。","仄仄○平仄，仄仄平仄仄。","仄○仄仄平，仄仄○仄仄。","仄仄仄平仄，○平仄平仄。","平平○仄仄，仄仄仄仄仄。","平仄仄平平，平平仄平仄。","仄仄仄平仄，仄仄平仄仄。","平平仄仄仄，仄仄○仄仄。","仄仄仄仄仄，平○仄○仄。","平仄○平仄，平平仄平仄。","仄仄○○平，平仄仄平仄。","仄仄仄平平，仄仄仄仄仄。","平平仄仄仄，仄仄平○仄。","○仄平平○，平仄平仄仄。"],"paragraphs":["老狐宅城隅，涵养体丰大。","不知窟穴处，草木但掩蔼。","秋食承露禾，夏饮灌园派。","暮夜出旁舍，鸡畜遭横害。","晚登埤堄鸣，呼吸召百怪。","或为婴儿啼，或变艳妇态。","不知几十年，出处颇安泰。","古语比社鼠，盖亦有恃赖。","邑中年少儿，耽猎若沈瘵。","远郊尽雉兔，近水歼鳞介。","养犬号青鹘，逐兽驰不再。","勇闻此老孤，取必将自快。","纵犬索幽邃，张人作疆界。","兹时颇窘急，迸出赤电骇。","群小助呼嗥，奔驰数颠沛。","所向不能入，有类狼失狈。","钩牙咋巨颡，髓血相溃沫。","喘叫遂死矣，争观若期会。","何暇正丘首，腥臊满蓬艾。","数穴相穿通，城堞几隳坏。","久纵此凶妖，一旦果祸败。","皮为榻上藉，肉作盘中脍。","观此为之吟，书以为警戒。"],"title":"猎狐篇"}
