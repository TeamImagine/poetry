{"author":"司空曙","id":7784,"strains":["仄仄仄平平，平平仄仄平。","仄平○仄仄，平仄仄○平。","平仄○平仄，平平仄仄平。","○平平仄仄，仄仄仄平平。","平仄平平仄，平○仄仄○。","仄平○仄仄，平仄仄平平。","平仄平平仄，平平仄仄平。","平平平仄仄，平仄仄○平。","平仄平平○，平平仄仄平。","○平平仄仄，仄○仄平平。","仄仄平平仄，平○仄仄平。","平○仄仄仄，仄仄仄○平。"],"paragraphs":["蔼蔼凤凰宫，兰台玉署通。","夜霜凝树羽，朝日照相风。","官附三台贵，儒开百氏宗。","司言陈禹命，侍讲发尧聪。","香卷青编内，铅分绿字中。","缀签从太史，锵佩揖群公。","池接天泉碧，林交御果红。","寒龟登故叶，秋蝶恋疏藂。","颜谢征文并，锺裴直事同。","离群惊海鹤，属思怨江枫。","地远姑苏外，山长越绝东。","惭当哲匠后，下曲本难工。"],"title":"奉和常舍人晚秋集贤院即事寄徐薛二侍郎"}
