{"author":"岑参","id":57243,"strains":["平仄平仄平，仄仄仄仄仄。","仄平平仄仄，平仄仄仄仄。","平平仄○平，平仄平仄仄。","平平仄平仄，仄仄仄平仄。","仄平仄○平，平仄仄仄仄。","平平仄仄仄，平○仄平仄。","仄○平平仄，仄仄仄○仄。","仄平仄平平，平仄仄平仄。","平平仄平仄，平仄仄平仄。","平仄平平平，平平○平仄。","平平仄○仄，平仄仄平仄。","仄平平平平，仄仄仄○仄。"],"paragraphs":["吾窃悲此生，四十幸未老。","一朝逢世乱，终日不自保。","胡兵夺长安，宫殿生野草。","伤心五陵树，不见二京道。","我皇在行军，兵马日浩浩。","胡雏尚未灭，诸将恳征讨。","昨闻咸阳败，杀戮净如扫。","积尸若丘山，流血涨丰镐。","干戈碍乡国，豺虎满城堡。","村落皆无人，萧条空桑枣。","儒生有长策，无处豁怀抱。","块然伤时人，举首哭苍昊。"],"title":"行军诗二首 一"}
