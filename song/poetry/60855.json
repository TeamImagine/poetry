{"author":"许及之","id":60855,"strains":["平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["窗前白白黄黄菊，门外疏疏短短篱。","择胜任从追赏日，有年即是太平时。","呼鹰戏马人千古，缀席浮舟酒一卮。","五百年间张翰句，风流犹待谪仙诗。"],"title":"次转庵九日韵"}
