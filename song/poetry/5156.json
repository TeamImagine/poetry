{"author":"释正觉","id":5156,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万指生涯一钵归，丛林宗尚默无机。","道耕自信我寒槁，妙用相烦君发挥。","薜荔藩篱秋蔓衍，女萝窗户月依稀。","时时处处通消息，物象都卢入范围。"],"title":"宗禅人出丐求颂"}
