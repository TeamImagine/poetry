{"author":"韦应物","id":56793,"strains":["仄平仄平仄，平仄仄平平。","平仄平仄仄，仄平平仄平。","○平仄仄平，仄仄仄仄平。","仄平仄平平，仄仄平仄○。","仄仄平平平，仄○○仄平。","平仄仄平仄，平仄仄平平。","仄仄仄平仄，平平仄平平。","○平○仄仄，平仄平仄平。","平平仄仄仄，仄仄平平平。"],"paragraphs":["出身忝时士，于世本无机。","爰以林壑趣，遂成顽钝姿。","临流意已凄，采菊露未稀。","举头见秋山，万事都若遗。","独践幽人踪，邈将亲友违。","髦士佐京邑，怀念枉贞词。","久雨积幽抱，清樽宴良知。","从容操剧务，文翰方见推。","安能戢羽翼，顾此林栖时。"],"title":"荅长安丞裴说"}
