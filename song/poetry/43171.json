{"author":"范成大","id":43171,"strains":["仄平仄平？，仄仄平仄仄。","平平平○仄，平仄仄平仄。","仄平仄平平，仄仄仄平仄。","仄平仄平○，仄仄仄平仄。","平平仄平仄，平平○平仄。","仄仄○平平，平仄仄仄仄。","仄○平平平，仄仄仄○仄。","仄仄仄平仄，平平仄平仄。"],"paragraphs":["万山绕竮竛，二水奔澒洞。","亭亭林中寺，金碧灿檐栋。","解鞍得蒲团，卧受瓦炉供。","少捐一炊顷，暂作百年梦。","无人自惊觉，幽禽正清哢。","倦客如残僧，无力供世用。","此行端为山，紫翠迭迎送。","漱井出门去，惊尘扑飞鞚。"],"title":"临溪寺"}
