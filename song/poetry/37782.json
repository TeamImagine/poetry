{"author":"陆游","id":37782,"strains":["仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["示疾维摩无侍者，夜阑自掩草庵门。","有情梅影半窗月，相应鸡声十里村。","纸帐拥裘寻断梦，地炉拨火暖残樽。","扶衰又践新春境，万事元知不足论。"],"title":"庵中夜兴"}
