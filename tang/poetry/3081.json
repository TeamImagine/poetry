{"author":"杜甫","id":3081,"strains":["仄平仄平平仄平，仄平仄仄平平平。","仄平平平仄仄仄，平平仄○平平○。","仄平平仄仄平仄，仄仄○平平仄平。","仄仄平平仄仄仄，仄平仄仄平平平。"],"paragraphs":["掖垣竹埤梧十寻，洞门对霤常阴阴。","落花游丝白日静，鸣鸠乳燕青春深。","腐儒衰晚谬通籍，退食迟回违寸心。","衮职曾无一字补，许身愧比双南金。"],"title":"题省中院壁"}
