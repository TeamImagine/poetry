{"author":"廖刚","id":229684,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["帘垂永日小亭幽，时节惊人特地愁。","万井笙箫怀帝阙，一檐风雨寄他州。","青藜定遣相辉映，绿蚁何妨共拍浮。","不料篷窗今夜月，一时分付与高楼。"],"title":"抚州试院次韵王元衷上元作"}
