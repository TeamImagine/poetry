{"author":"曾巩","id":173783,"strains":["仄仄仄仄平，平平仄平仄。","○平仄平平，平平仄平仄。","仄仄仄平平，平○仄平仄。","仄平仄仄仄，仄仄仄平仄。","仄平平○平，平○仄○仄。","仄仄仄平平，仄○仄平仄。","仄○仄平○，仄仄仄平仄。","仄仄仄平平，平平仄平仄。","○平仄平平，平仄平○仄。","仄仄平仄○，平平仄○仄。","○平仄平平，平仄仄平仄。"],"paragraphs":["病卧不出门，非关避尘土。","深秋影虽清，孤怀共谁语。","辱子问吾庐，辉如就宾庑。","足音固可喜，况久捉松麈。","子生何其祥，家庭坐轲愈。","顾我齿诸生，渐磨苦顽鲁。","有如仰天潢，势岂识津渚。","又若马牛然，安能望熊虎。","空摇在门心，常若风中羽。","羡子筋骨轻，归飞得其所。","从今梦无南，随子渡江橹。"],"title":"送欧阳员外归觐滁州舍人"}
