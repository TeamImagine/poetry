{"author":"韩偓","id":32074,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["疏雨从东送疾雷，小庭凉气净莓苔。","卷帘燕子穿人去，洗砚鱼儿触手来。","但欲进贤求上赏，唯将拯溺作良媒。","戎衣一挂清天下，傅野非无济世才。"],"title":"疏雨"}
