{"author":"刘克庄","id":111365,"strains":["仄仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["一叶撑来江浪阔，兼金却去客囊空。","都将岁月供丹灶，不要功名上景锺。","古有礼罗招处士，今无书币起逋翁。","南阳祇在荆州北，时一登高吊卧龙。"],"title":"送王允恭隠君"}
