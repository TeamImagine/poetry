{"author":"陆游","id":37558,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄仄平。","仄平平仄平平仄，仄仄平平仄仄平。"],"paragraphs":["白发无端日日新，自怜犹作百忧身。","孤灯听雨常终夜，一榼寻花又送春。","旋压麦糕邀父老，时分菜把饷比邻。","不须频起陈人叹，已是清朝六世民。"],"title":"排闷"}
