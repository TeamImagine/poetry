{"author":"许及之","id":61044,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["梅风拂拂动薰弦，久雨休疑是漏天。","有客方怀吟泽畔，无楼那得住山边。","添香遣日愁难破，换韵传诗喜欲颠。","犯戒成章贤博弈，门人已废蓼莪篇。"],"title":"次韵转庵幽禽到研边之什"}
