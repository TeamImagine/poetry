{"author":"释智圆","id":221362,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["两受皇恩万虑休，浙阳高卧谢诸侯。","定回幽室苔痕老，讲彻闲庭树影秋。","天竺云泉时挂梦，梁园风景懒重游。","溪声柏子将谁说，默倚禅床自点头。"],"title":"赠辩才大师"}
