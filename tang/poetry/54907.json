{"author":"刘长卿","id":54907,"strains":["○仄平平仄，平平仄仄平。","平平平仄仄，平仄仄○平。","仄○平○仄，平○○仄平。","平○仄平仄，平仄仄平平。","○仄平平仄，平平仄仄平。","平平仄平仄，仄仄仄○平。","仄仄平平仄，平平仄仄平。","平平○仄仄，平仄仄平平。"],"paragraphs":["间世生贤宰，同心奉至尊。","功高开北第，机静灌中园。","入并蝉冠影，归分骑士喧。","窗闻汉宫漏，家识杜陵源。","献替常焚藁，优闲独对萱。","花香逐荀令，草色对王孙。","有地先开阁，何人不扫门。","江湖难自退，明主托元元。"],"title":"奉和杜相公新移长兴宅呈元相公"}
