{"author":"司马光","id":177124,"strains":["平平平仄仄，？仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。","仄○平平仄，平平仄仄平。"],"paragraphs":["飞廉通上苑，𫛛鹊带天渊。","树色含春雾，波光静晓烟。","香飘仙仗外，花舞御卮前。","籊籊文竿袅，簁簁素鲔鲜。","误陪金马籍，愧奉柏梁篇。","愿献南山寿，宸游侍亿年。"],"title":"赏花钓鱼二首  其一"}
