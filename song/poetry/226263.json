{"author":"陈汝锡","id":226263,"strains":["仄○平平平，仄仄仄平仄。","仄平仄平仄，平仄平仄仄。","仄○○仄仄，仄仄○平仄。","平平仄○平，仄○仄平仄。","平平平平仄，仄仄平仄仄。","平平仄○仄，仄仄平仄仄。","平平平仄平，平仄仄平○。","平平仄平仄，仄仄平仄仄。","○平仄仄平，仄仄平平仄。","平平仄仄仄，○仄仄平仄。","仄平仄平仄，仄仄仄平仄。","平平仄平平，仄仄平仄仄。","仄仄仄○平，平平○仄仄。","仄平○○○，仄仄仄仄仄。"],"paragraphs":["我闻仙翁山，秀色媚岗岭。","昔人已仙去，飞步凌绝顶。","世缘磨不尽，一念堕尘境。","先生岂其人，骨相倍清整。","神锺金茎秀，气与霜月冷。","词源倒三峡，笔力扛九鼎。","书林知几年，文字浩千顷。","谈经动旒纩，屡被前席请。","当随凤阁班，径步花砖影。","胡为罢劝讲，禁幄出扬秉。","一麾眇淮甸，素发欲随领。","先生谪仙人，寿与龟鹤等。","富贵要长年，功名看晚景。","未须叹淹回，住世日月永。"],"title":"寿周侍讲"}
