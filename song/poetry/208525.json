{"author":"吕南公","id":208525,"strains":["平仄仄平仄，平平仄平仄。","仄仄仄平平，仄○平仄仄。","平平平仄仄，仄仄平仄仄。","仄平仄○平，○仄○平○。","○平仄仄仄，平仄平平仄。","仄仄仄平平，平○平仄仄。","仄平○仄仄，仄仄平平仄。","仄仄仄○平，○○仄平仄。","○○○平仄，平仄仄平仄。","平仄仄平平，○平仄○仄。","平平○仄仄，仄仄平平仄。","仄仄仄○平，平平○平仄。"],"paragraphs":["虚假复虚假，名陶不知瓦。","养子役于人，不如生犬马。","公私严忌讳，势利关取舍。","奉生既疏违，丧死更苟且。","苴麻不敢服，桐竹何由把。","未得久哀呼，方当勤唯喏。","百年闻罔极，一瞬经庐下。","岂不近冠裳，驱牵到乖寡。","沾沾荷锄子，言动只山野。","终制负凶缞，兴辞泪如泻。","诸儒论鄙俗，不若都人雅。","请问雨间民，谁为称情者。"],"title":"虚假行"}
