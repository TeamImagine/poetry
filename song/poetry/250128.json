{"author":"郭印","id":250128,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["春来无奈客愁新，一破衰颜粉面匀。","笑折繁枝头带雪，想成青子颊生津。","真香未许兰为佩，仙质何妨缟作巾。","勿怪天公多着意，为怜风韵冠群伦。"],"title":"和荣安中道中见梅"}
