{"author":"宋之问","id":23354,"strains":["平仄仄○仄，○平平仄平。","平平仄平仄，平○仄平平。","仄仄仄平仄，○平仄仄平。","仄平平仄仄，平仄仄平平。","平仄仄平仄，仄○平仄平。","○平○平仄，平仄仄平平。"],"paragraphs":["停午出滩险，轻舟容易前。","峰攒入云树，崖喷落江泉。","巨石潜山怪，深篁隐洞仙。","鸟游溪寂寂，猿啸岭娟娟。","挥袂日凡几，我行途已千。","暝投苍梧郡，愁枕白云眠。"],"title":"下桂江龙目滩"}
