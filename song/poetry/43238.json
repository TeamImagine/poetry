{"author":"范成大","id":43238,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。","平仄平平平仄仄，平平仄仄仄平平。"],"paragraphs":["屋山从卷杜陵茅，门径慵芟仲蔚蒿。","澹澹白虹风晕壮，纷纷苍狗雨云高。","凌空累箸仙无术，半夜撞钟句谩豪。","枵腹题诗将底用，真成兔角与龟毛。"],"title":"中秋无月复次韵"}
