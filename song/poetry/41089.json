{"author":"陆游","id":41089,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["大患元因有此身，正须枵腹对空囷。","扶持接客宁嗟老，质贷迎医未厌贫。","碓下罕遗鸡啄粒，席间不扫鼠行尘。","时时笑顾儿曹说，纵有烟霄莫问津。"],"title":"幽居遣怀三首  其一"}
