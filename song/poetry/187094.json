{"author":"刘摰","id":187094,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["眼熟林峦认旧缘，耆关峰北入霏烟。","云房直上三千尺，蜡屐重来十五年。","山奥坐能朝万象，地灵深自接诸天。","暂游久住均如梦，社客何须约白莲。"],"title":"福严寺呈贯之少卿并诸禅老"}
