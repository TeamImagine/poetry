{"author":"丁世昌","id":65134,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["自入秋光能几时，无端又赋别秋诗。","夜长月冷虫鸣急，天阔风高雁过迟。","三径黄花存旧节，半栏红叶堕残枝。","往来毕竟乘除法，何用年年宋玉悲。"],"title":"次虞仲房司马送秋韵"}
