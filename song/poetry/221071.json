{"author":"邹浩","id":221071,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["朝来一色换纷华，眩眼端如醉后车。","岂待三年方楮叶，虽非八月亦芦花。","李边照曜河南日，柳外缤纷靖节家。","欲上云岩访禅老，路迷空想举长叉。"],"title":"次韵和潜亨雪  其二"}
