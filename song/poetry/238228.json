{"author":"王庭珪","id":238228,"strains":["仄仄仄平仄仄平，仄平平仄仄平平。","仄平仄仄平平仄，仄仄仄仄平平平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["闻说学诗如学仙，怪来诗思渺无边。","自怜犹裹痴人骨，岂意妄得麻姑鞭。","曾似千军初入阵，清于三峡夜流泉。","只今老钝无新语，枫落吴江恐误传。"],"title":"次韵杨廷秀求近诗"}
