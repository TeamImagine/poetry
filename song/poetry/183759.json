{"author":"刘攽","id":183759,"strains":["平仄平平仄仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄仄平仄，平仄仄平平仄平。"],"paragraphs":["黄鹤仙人去不留，武昌官柳傍层楼。","前山欲近沧浪水，芳草遥分鹦鹉洲。","渔父啸歌聊自乐，祢衡词赋若为谋。","朱轮皂盖一身贵，谈笑岂知千古愁。"],"title":"李公择自滑州移知鄂州"}
