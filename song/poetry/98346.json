{"author":"王遂","id":98346,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄平平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["须知明哲异全身，错认中庸误杀人。","若使不为群小恶，定应须有善人嗔。","平生岂为干名字，此念犹当质鬼神。","刘氏兴亡虽不补，却扶天地立君臣。"],"title":"读党锢传"}
