{"author":"韩淲","id":87263,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["雨湿芙蓉绿映红，池塘秋净晚蒙蒙。","水痕已下归蘋浅，岚气初寒入树空。","僧寺半依山路外，人家多在郡城中。","一桥隔断溪南景，天以闲窗付秃翁。"],"title":"二十八日野趣轩"}
