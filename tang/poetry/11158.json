{"author":"刘禹锡","id":11158,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["吴郡鱼书下紫宸，长安厩吏送朱轮。","二南风化承遗爱，八咏声名蹑后尘。","梁氏夫妻为寄客，陆家兄弟是州民。","江城春日追游处，共忆东归旧主人。"],"title":"赴苏州酬别乐天"}
