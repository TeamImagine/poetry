{"author":"强至","id":182405,"strains":["仄仄仄平仄仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["子美幕中赡暇日，喜传幽事到京华。","地偏浙水开孤垒，风散江云覆万家。","日出鱼虾来早市，潮空凫雁落晴沙。","羡君吏隠能终岁，却恨吾游未有涯。"],"title":"依韵和酬杨公济澄江见寄长句"}
