{"author":"刘黻","id":142139,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平仄。","平平仄仄平平仄，仄仄平平仄仄平。"],"paragraphs":["得汝相依若友朋，无端鸣啄顿伶俜。","莫亲野水应生梦，几立斜阳不整翎。","肩耸可齐工部瘦，神清犹逐楚臣醒。","人言气习多濡染，却笑吾今鬓亦星。"],"title":"病鹭"}
