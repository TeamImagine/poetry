{"author":"张说","id":34570,"strains":["平平仄仄平，○仄仄平平。","仄平仄平仄，○平仄平○。","平平仄平仄，平仄仄平○。","仄○平平仄，○平仄仄○。","仄平平平仄，平仄仄平平。","平平仄平仄，○仄仄平平。"],"paragraphs":["高名出汉阴，禅阁跨香岑。","众山既围绕，长川复回临。","云峰晓灵变，风木夜虚吟。","碧湫龙池满，苍松虎径深。","旧知青岩意，偏入杳冥心。","何由侣飞锡，从此脱朝簪。"],"title":"襄州景空寺题融上人兰若"}
