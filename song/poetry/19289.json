{"author":"沈作喆","id":19289,"strains":["仄仄仄平平，仄平仄仄平。","平平仄仄仄○平，平仄平仄仄仄平。","仄平平仄仄仄平，仄平仄仄仄仄○。","平平仄仄○仄平，仄平仄仄平仄○。","平平仄平仄平平，仄仄仄仄仄仄平。","平平仄平仄平仄，平平平仄○○仄。"],"paragraphs":["种粟上山椒，种禾水没腰。","田家作苦不如樵，炊桂之地甚不遥。","一艘千束莫复朝，顺风顺水不动桡。","归来醉饱吹短箫，野花插鬓樵女娇。","农夫忍饥自芸苗，粟米自熟腹自枵。","明年卖田卖山去，谁能辛苦输王赋。"],"title":"新安采樵行"}
