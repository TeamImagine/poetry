{"author":"华岳","id":98973,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。","仄平平仄平平仄，平仄平平仄仄平。"],"paragraphs":["虎眼龙须午未干，楚臣遗泪尚潸潸。","梅天有雨金丸重，麦地无风翠浪闲。","蒲解枭风岂枭贼，符能驱祟不驱奸。","一樽菖酒呼天问，何事男儿鬓渐斑。"],"title":"重午"}
