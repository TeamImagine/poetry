{"author":"叶茵","id":126490,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["梅边又上帝王都，柳下俄空处士庐。","汉月楚星人去后，淮云蜀雨事何如。","东龟不食西征缺，南雁难期北信疏。","此去叫阍天路直，何时快睹茂陵书。"],"title":"别曾源一"}
