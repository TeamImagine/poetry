{"author":"陈长方","id":20214,"strains":["仄仄平○仄仄平，仄平仄仄平平平。","平平仄仄仄平仄，平平平仄仄○平。","仄仄平平○仄仄，仄仄仄平平仄仄。","仄平平仄平仄平，仄○平仄平平仄。","仄仄○○仄仄平，平○仄仄平仄平。","仄仄平平仄平仄，仄平平仄平平平。","仄仄平平仄平仄，○仄平平平仄仄。","仄仄平平仄仄平，仄仄平平仄平仄。"],"paragraphs":["不辨干将与莫耶，仗之使我心无邪。","光芒紫气射牛斗，知音今不乏张华。","百炼精刚欧冶手，一仗尚能清九有。","有时阴霭天地昏，匣中飞电金蛇走。","切玉如泥未足珍，终当化去乌足神。","愿与朱云斩邪佞，岂甘埋没延平津。","莫道承平便无用，长使奸雄毛骨竦。","上决浮云日月明，疾视羞为一夫勇。"],"title":"古剑行"}
