{"author":"寒山","id":39474,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["久住寒山凡几秋，独吟歌曲绝无忧。","蓬扉不掩常幽寂，泉涌甘浆长自流。","石室地𬬻砂鼎沸，松黄柏茗乳香瓯。","饥餐一粒伽陀药，心地调和倚石头。"],"title":"诗三百三首 一九三"}
