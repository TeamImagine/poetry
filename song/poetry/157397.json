{"author":"韩维","id":157397,"strains":["平平仄仄仄，平仄仄平仄。","平平仄仄平，○○仄平仄。","仄平平仄平，仄仄平仄仄。","仄仄仄平仄，仄平仄平仄。","平○？仄平，仄仄平平仄。","平平○仄平，平仄仄平仄。","平平仄仄仄，平仄仄平仄。","仄仄仄仄平，平平平仄仄。","平平仄仄仄，平仄仄仄仄。","○仄平○平，平平仄平仄。"],"paragraphs":["先生乐道者，于世澹无欲。","高风自绝人，正行不违俗。","朅来城阙游，不受尘事触。","目久望林壑，驾言反幽筑。","家临滍水阳，路转春山曲。","东风吹百花，红紫满岩谷。","蚕桑事未起，农里得征逐。","社酒浊易求，山蔬晴可㔉。","幽寻月吐岭，高卧日照屋。","应念尘中人，胡为自羁跼。"],"title":"送孔先生还山"}
