{"author":"李复","id":212538,"strains":["平仄仄仄平，平平仄仄仄。","平平仄平仄，仄仄平平仄。","仄平平平仄，仄仄○平仄。","平平仄仄平，平仄平平仄。","平○平仄○，平仄仄仄仄。","仄仄平○平，平平○平仄。","平仄仄○仄，平仄平○仄。","仄平仄仄平，平仄平平仄。","仄仄仄平○，○平仄平仄。","○○○平平，平仄仄平仄。"],"paragraphs":["天上宝玉琴，星徽点瑟瑟。","仙人手摩拂，变化通灵术。","忽随琴声起，委蜕如蝉质。","飞翔下绿云，风翅含寒碧。","人间清昼长，游览喜自得。","见我瓶中花，群游过帘额。","高戏乱疏幌，低舞侵堕帻。","却疑午梦酣，身是濠梁客。","栩栩出虚庭，兴阑有归色。","应闻调弦声，惊去欻无迹。"],"title":"昼坐东轩忽十三蝴蝶颜色鲜碧飞舞近人移时方去纪之以诗"}
