{"author":"陆游","id":36672,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["世事无端自纠纷，放翁隠几对炉熏。","好官何恨输玄保，奇字犹须属子云。","婆律一铢能敌国，水沈盈握有兼斤。","闭门莫怪常终日，不是高人不遣闻。"],"title":"秋日焚香读书戏作"}
