{"author":"韦应物","id":57037,"strains":["仄仄仄○仄，仄仄仄平平。","平平仄仄仄，平仄仄○平。","仄仄仄平仄，仄平仄平平。","仄平仄平仄，仄仄仄平平。","平仄仄平仄，平仄平仄平。","仄仄平平仄，仄仄平仄平。"],"paragraphs":["野性本难畜，玩习亦逾年。","麑班始力直，麚角已苍然。","仰首嚼园柳，俯身饮清泉。","见人若闲暇，蹶起忽低骞。","兹兽有高貌，凡类宁比肩。","不得游山泽，局促诚可怜。"],"title":"述园鹿"}
