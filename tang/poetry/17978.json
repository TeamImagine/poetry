{"author":"牟融","id":17978,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["碧溪流水泛桃花，树绕天台迥不赊。","洞里无尘通客境，人间有路入仙家。","鸡鸣犬吠三山近，草静云和一径斜。","此地不知何处去，暂留琼珮卧烟霞。"],"title":"天台"}
