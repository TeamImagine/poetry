{"author":"程公许","id":106586,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["西洛风流压众芳，十分国艳与天香。","护持翠幕千窠锦，羞涩青铜两鬓霜。","不怕眼花疑保福，且将色相问空王。","书窗不要笙歌杂，茗椀相娱味更长。"],"title":"李德夫司理即永康官居辟小轩赋诗二首求京花和韵遣送  其二"}
