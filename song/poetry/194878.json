{"author":"苏轼","id":194878,"strains":["平平仄仄平，○仄平仄平。","平仄○仄仄，仄仄平仄○。","仄平平平平，仄仄仄仄平。","仄平仄平仄，平平○平平。","平仄仄○仄，仄仄仄○平。","仄平仄仄仄，仄○仄仄平。","平○平仄仄，仄仄○仄平。","仄仄仄平仄，仄平平平平。","平平仄仄仄，仄仄平平平。","仄仄○○○，仄平平仄平。","平平仄仄仄，仄○平平平。","平仄仄平仄，平平平仄平。","平平平仄仄，平仄平仄平。","仄平平○仄，平仄仄仄平。","平平仄仄仄，仄仄平平平。","平平仄平仄，平仄仄平平。","平○仄仄平，平平仄平○。","仄平仄仄仄，平仄仄平平。"],"paragraphs":["青青一寸松，中有梁栋姿。","天骥堕地走，万里端可期。","世无阿房宫，下建五丈旗。","又无穆天子，西征燕瑶池。","才大古难用，老死亦其宜。","丈夫恐不免，岂患莫己知。","公如松与骥，少小称伟奇。","俯仰自廊庙，笑谈无羌夷。","清朝竟不用，白首仍忧时。","愿斩横行将，请烹干没儿。","言虽不见省，坐折奸雄窥。","嗟我去公久，江湖生白髭。","归来耆旧尽，零落存者谁。","比公嵇中散，龙性不可羁。","疑公李北海，慷慨多雄词。","凄凉五君咏，沉痛八哀诗。","邪正久乃明，人今属公思。","九原不可作，千古有余悲。"],"title":"故李诚之待制六丈挽词"}
