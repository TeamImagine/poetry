{"author":"释正宗","id":247504,"strains":["仄平平仄平，平平平仄仄。","平仄仄平平，仄仄仄平仄。","平平仄仄仄，仄仄平平仄。","平平仄仄平，仄仄平○仄。","平平平平平，仄仄仄平仄。","仄平平仄平，仄仄平平仄。","仄仄平○平，仄仄平平仄。"],"paragraphs":["若人胸次闲，能容书四库。","余地著山川，得酒欲飞去。","摩挲雪色壁，吐作无声句。","寒屯水际云，瘦立烟中树。","虽非桃花源，亦自有佳处。","未休蜗角兵，欲问樵苏路。","只恐山中人，笑我来何暮。"],"title":"观孙司户画壁"}
