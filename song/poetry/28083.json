{"author":"洪适","id":28083,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["满城鼓吹出林坰，珍重来思此日情。","共说栖鸾留政迹，自怜展骥坠家声。","一时宦侣推儒雅，百里民编乐治平。","山意川容若相挽，不堪整驾问归程。"],"title":"留别县僚"}
