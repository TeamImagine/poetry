{"author":"释契适","id":232449,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["方珪座压五云端，修竹丛边舞玉鸾。","施果狖离苍岫晚，献珠龙透碧波寒。","琉璃瓶对珊瑚印，翡翠环摇玳瑁冠。","百宝阶前文石上，天人瞻礼𦶟旃檀。"],"title":"观音诗  其四"}
