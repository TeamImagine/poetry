{"author":"翁卷","id":80380,"strains":["仄仄仄平仄仄平，仄平仄仄仄平平。","平平平仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["病倦令人懒欲吟，偶因行药过墙阴。","烟生园柳暮鸦集，水涸池塘秋草侵。","有口不须谈世事，无机惟合卧山林。","西风飒飒吹毛骨，且看满园花似金。"],"title":"行药作"}
