{"author":"刘克庄","id":115529,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["商山昔有卑辞召，傅野今无审象求。","世态众狙更喜怒，市声百鸟各喧啾。","力耕且趁农东作，懒出难陪知北游。","九万里天浑是月，夜深无伴独登楼。"],"title":"试笔二首  其一"}
