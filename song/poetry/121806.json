{"author":"白玉蟾","id":121806,"strains":["仄仄○平？仄。","仄平平，仄平仄。","仄仄○仄，平仄平仄。","仄平仄仄平，仄仄平平仄。","仄仄仄仄○平，仄○仄平○仄。","仄○平仄仄平平，仄仄平平平仄仄。","平平平平仄仄仄平，仄仄仄平仄仄平仄。","仄平仄平仄平○仄○，○○仄平平仄仄平仄。","平○平平仄平平仄平平，○仄仄平仄平平平平仄。"],"paragraphs":["逐逐且贪怎足。","恋松楸，爱莲菊。","食玉衣锦，池酒林肉。","瓮埋地阁锺，月泻天窗瀑。","郑卫殆塞其聪，赵燕可盲其目。","镜盟钗诅谩交交，马迹车尘何仆仆。","名伤神兮宠辱若惊，事掣肘兮进退惟谷。","一真妄兮故知空不空，观徼妙兮常有欲无欲。","吾将先天后天明月之珠，裁作左仙右仙宾云之曲。"],"title":"叠字招隠  其二"}
