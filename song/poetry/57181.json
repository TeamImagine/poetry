{"author":"梅尧臣","id":57181,"strains":["平平仄平○平平，仄○平仄仄平平。","○平仄平仄仄仄，仄仄仄仄○○平。","平○仄仄平仄仄，平○仄仄平○平。","平平仄仄仄○仄，平平平仄仄仄仄。","平仄仄仄仄仄仄，平仄平仄仄仄平。","仄平平仄仄仄仄，仄仄○仄平平平。","仄仄仄仄○平仄，平平仄平平仄平。"],"paragraphs":["君先大夫临终时，梦中尝赋晓寒歌。","骑龙跨鱼不是诞，直对上帝传吟哦。","才如李贺天亦少，宜其在世尤难多。","文章父子不相似，君今平易祖袭那。","铜铁锦褧各有用，高下安得与等科。","大都精意与俗近，笔力驱驾能逶迤。","野雉五色且非凤，知时善鸣鸡若何。"],"title":"答萧渊少府卷"}
