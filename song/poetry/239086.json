{"author":"孙觌","id":239086,"strains":["仄仄○平○○仄，仄仄平仄平仄仄。","平仄平仄平平仄，仄仄平○仄平仄。","平平仄仄仄仄仄，仄仄平平平仄仄。","仄仄○平仄仄平，平平仄仄平平仄。"],"paragraphs":["酒胆乘酣思如涌，戏括枯笔为此弄。","谁令堂上生枫树，自是胸中有云梦。","前山历历粲可数，浅濑鳞鳞森欲动。","一啸参差是故林，归心已逐孤云纵。"],"title":"题李营邱画"}
