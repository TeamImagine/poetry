{"author":"李白","id":12350,"strains":["仄仄仄仄仄平平，仄仄仄○平仄平。","平平仄平平仄仄，平平平仄仄平平。","仄平仄仄仄平仄，仄仄平平仄仄○。","平平○，平仄平，仄平○仄仄平仄，仄仄平平○仄平。","平○仄仄仄平仄，仄仄平平平？平。","仄平仄仄仄平仄，仄仄仄仄平平平。","平平仄仄仄仄仄，仄仄平平平仄平。","平仄仄仄仄平仄，仄平平仄○○平。","平平仄仄○平仄，平○仄仄平平平。","平仄仄仄平平平仄仄仄，平平仄仄平平平。","仄仄仄平平平○，平仄仄平平平平。","平平平仄平仄仄，平平平仄仄仄平。","平平仄仄仄仄仄○仄，仄平仄仄平平平。","平平○，仄仄平，仄仄仄仄平仄平。","平○平仄平平仄，平仄平平平仄平。"],"paragraphs":["落日欲没岘山西，倒著接{罒/离}花下迷。","襄阳小儿齐拍手，拦街争唱白铜鞮。","傍人借问笑何事，笑杀山公醉似泥。","鸬鹚杓，鹦鹉杯，百年三万六千日，一日须倾三百杯。","遥看汉水鸭头绿，恰似蒲萄初酦醅。","此江若变作春酒，垒麹便筑糟丘台。","千金骏马换少妾，醉坐雕鞍歌落梅。","车傍侧挂一壶酒，凤笙龙管行相催。","咸阳市上叹黄犬，何如月下倾金罍。","君不见晋朝羊公一片石，龟龙剥落生莓苔。","泪亦不能为之堕，心亦不能为之哀。","谁能忧彼身后事，金凫银鸭葬死灰。","清风朗月不用一钱买，玉山自倒非人推。","舒州杓，力士铛，李白与尔同死生。","襄王云雨今安在，江水东流猿夜声。"],"title":"杂歌谣辞 襄阳歌"}
