{"author":"袁说友","id":70578,"strains":["平平平仄仄，仄仄仄平平。","仄仄平平仄，平平平仄平。","仄平平仄仄，平仄仄平平。","平仄平平仄，平平仄仄平。"],"paragraphs":["乡翁初识面，独往定何如。","客舍风霜急，权门韦布疏。","北书应有犬，南食尚无鱼。","身外祇遗策，苍苔空故庐。"],"title":"乡人徐辩道见过自云有升平遗策当挟之西游乞诗祖行聊作一首"}
