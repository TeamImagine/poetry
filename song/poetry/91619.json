{"author":"释居简","id":91619,"strains":["平平仄仄平，平仄仄平平。","仄仄平平○，平○仄仄平。","仄平平仄仄，仄仄○平仄。","仄仄平仄仄，平平仄仄平。","仄平仄仄○，平仄仄平○。","○仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，仄仄仄○平。","仄○○平仄，平平仄仄平。","平仄仄平仄，平仄仄平平。","仄仄○仄仄，平平仄仄平。","平平平仄仄，仄仄仄平平。","平○平○仄，平平仄仄平。","仄○平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["宁图豕负涂，毋写乞墦图。","枉著迂奇思，徒将愧贱夫。","矫情工谄媚，失计堕窥阈。","逐鹿身忘反，亡羊口谩糊。","饱虽令己王，饥解把人驱。","毫发无新计，朝晡只故吾。","有如扳佞幸，宁复顾揶揄。","竭泽先崇货，倾城后进姝。","匿瑕彰外洁，饰诈护中洿。","豕燎难逃虱，城崩孰纵狐。","知几属明哲，先物在斯须。","宠数占忘醴，归心忆脍鲈。","东篱怀醉令，故态舍狂奴。","鸿听云沈迹，龟宁尾曳涂。","盍观薇蕨瘦，弗与割烹殊。","不智方能谄，非愚肯受谀。","欲邀天爵贵，廉耻乃菑畬。"],"title":"竹岩赋孙谷桥墦间图人徒知献谀可罪竹岩取受谀者并按"}
