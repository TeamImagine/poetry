{"author":"陆龟蒙","id":28349,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["到春犹作九秋鲜，应是亲封白帝烟。","良玉有浆须让味，明珠无颣亦羞圆。","堪居汉苑霜梨上，合在仙家火枣前。","珍重更过三十子，不堪分付野人边。"],"title":"袭美以春橘见惠兼之雅篇因次韵酬谢"}
