{"author":"蔡戡","id":71408,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄仄平仄仄平平。"],"paragraphs":["瓜时正值一阳生，已见眉间喜气盈。","诏下鳌头恩数宠，香含鸡舌省曹清。","西湖好去穷清赏，南国无从恋蕣英。","自此达尊兼德爵，不唯年事合推兄。"],"title":"用前韵简赵薛二丈  其三"}
