{"author":"赵蕃","id":73758,"strains":["仄平○○仄，仄仄○平平。","仄平仄平仄，仄仄○仄平。","平平仄平仄，平平仄平○。","平平仄平平，仄仄仄仄平。","平平仄仄仄，平仄平仄平。","仄平仄○仄，仄仄仄仄○。","平平仄平平，平平仄平○。","仄平仄仄仄，仄仄仄仄平。","仄平平仄○，平仄平平○。","平平仄平仄，仄仄仄平平。","仄平○仄平，平○仄仄平。","仄○平仄仄，平仄平仄平。","平○○仄仄，仄仄平仄○。"],"paragraphs":["昔人重离合，感慨思功名。","我今迫贫贱，乃作分袂惊。","徘徊未能别，崎岖复同行。","扪萝到黄岩，倚杖日已倾。","摩挲磴道古，开拓窗户明。","道人惯看客，拨火治短檠。","村醪偶提携，霜柑亦包并。","病来不喜饮，一再泻浊清。","道涂今日劳，林壑他年盟。","苏州对床卧，不下五言城。","自经长少公，增重手足情。","细听松竹响，疑是风雨鸣。","披衣更起坐，月出山四更。"],"title":"与成父弟自严礲同入城晚宿黄岩"}
