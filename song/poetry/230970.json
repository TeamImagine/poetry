{"author":"葛胜仲","id":230970,"strains":["平仄平平仄仄平，平平平仄仄平平。","仄平平仄平平仄，仄仄平平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["风撼柴门夜不关，黎明琼玉遍人寰。","举头寒掩东隅日，縦目高疑西域山。","朝路昔宁飘袂上，禅房今喜点炉间。","亦知尘雾难撄拂，万径行踪绝往还。"],"title":"依韵和工部兄雪五首  其一"}
