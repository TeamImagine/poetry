{"author":"陆游","id":37937,"strains":["平平仄仄仄，仄平平仄仄。","仄平仄仄仄，仄平平仄平。","仄平仄仄仄，平平仄平平。","仄○仄仄平，仄平平仄平。","平平仄仄仄，仄仄仄平平。","平平仄仄仄，仄仄仄仄平。","仄平仄仄平，平仄仄平平。","仄仄仄仄平，仄平平仄平。"],"paragraphs":["芦洲有病雁，雪霜摧羽翰。","不辞道路远，置身湖海宽。","稻粱亦满目，鸣声自辛酸。","我正与此同，百忧双鬓残。","东归忽十载，四忝侍祠官。","虽云幸得饱，早夜不敢安。","乃知学者心，羞愧甚饥寒。","读我病雁篇，万锺均一箪。"],"title":"病雁"}
