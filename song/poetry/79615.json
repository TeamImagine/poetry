{"author":"欧阳修","id":79615,"strains":["平平平仄平，平仄仄平仄。","平平仄仄○，平平仄○仄。","○平平○仄○平，仄仄○平平仄平。","平平平仄仄平仄，平仄平平仄仄平。","仄仄○平仄仄平，仄平平仄仄平平。","仄平平仄平平仄，平仄平平仄仄平。","仄平仄仄平平仄，平仄平平平仄仄。","仄平仄仄仄平平，平仄平平仄○仄。"],"paragraphs":["西湖春色归，春水绿于染。","群芳烂不收，东风落如糁。","参军春思乱如云，白发题诗愁送春。","遥知湖上一樽酒，能忆天涯万里人。","万里思春尚有情，忽逢春至客心惊。","雪消门外千山绿，花发江边二月晴。","少年把酒逢春色，今日逢春头已白。","异乡物态与人殊，惟有东风旧相识。"],"title":"春日西湖寄谢法曹歌"}
