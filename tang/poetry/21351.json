{"author":"杜牧","id":21351,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["潇洒江湖十过秋，酒杯无日不淹留。","谢公城畔溪惊梦，苏小门前柳拂头。","千里云山何处好，几人襟韵一生休。","尘冠挂却知闲事，终拟蹉跎访旧游。"],"title":"自宣城赴官上京"}
