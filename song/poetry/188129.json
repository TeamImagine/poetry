{"author":"王令","id":188129,"strains":["平○仄仄平平平，平仄仄仄平平平。","平平平平仄仄仄，仄仄仄仄平平平。","平平仄仄仄仄仄，平平仄仄○平平。","仄平仄仄仄平仄，仄仄仄仄○平○。"],"paragraphs":["春空漠漠多愁容，春意冉冉随归鸿。","寒云飞髙不肯雨，白日翳暗何时风。","闲花野草各意态，浓烟弱柳相昏蒙。","北窗厌睡不知夜，起见海月如秋空。"],"title":"春意"}
