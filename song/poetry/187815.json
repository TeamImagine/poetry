{"author":"王令","id":187815,"strains":["平平仄平平，仄仄仄平仄。","平平仄仄○，平仄平仄仄。","平平平平○，平仄仄平仄。","平平平仄平，仄仄仄○仄。","平平仄平平，仄仄仄仄仄。","平○平○平，仄平仄仄仄。","平平仄平平，仄仄○仄仄。","仄仄○仄平，平○仄平仄。","平平平仄平，仄平平仄仄。","平○○平平，平仄仄平仄。"],"paragraphs":["晴烟去人髙，暮色上天半。","山衘日入深，云伫星出缓。","涂昏归鞍长，林近去翎短。","悠悠宵偃慵，衍衍暮行款。","南城岌髙跻，近野匝四坦。","来期遐思舒，暮云所见罕。","星星飐风灯，历历吹月琯。","静乐遗世喧，清思破尘懒。","心通江海浮，气寒天地满。","兹兴将谁同，儿辈未宜筭。"],"title":"暮行"}
