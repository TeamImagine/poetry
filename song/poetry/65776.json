{"author":"陈傅良","id":65776,"strains":["仄平○仄○，平仄仄平仄。","仄仄仄平仄，○仄平仄仄。","平仄仄平平，仄仄平仄仄。","仄仄仄○仄，仄仄仄平仄。","仄平仄仄仄，仄仄仄平仄。","仄平平仄仄，平仄仄平仄。","仄平平仄仄，仄仄平平仄。","平平仄○仄，平仄平仄仄。","平○平仄平，仄仄平平仄。","○仄仄平平，仄仄平仄仄。","仄○仄仄仄，平仄平仄仄。","平平仄仄仄，平仄仄平仄。","仄平仄仄仄，○仄平仄仄。","仄平仄平仄，仄仄仄仄仄。"],"paragraphs":["百年弹指顷，群动不遑夕。","娈彼惰游者，长夜浮太白。","豪侠旁无人，卧我楼百尺。","衲子缚禅静，不敢践桑陌。","武夫髀肉满，睥睨候边隙。","道家求不死，真火养阴赫。","躁人干速化，自点雷门额。","书生苦穿凿，奇字穷鸟迹。","何如吾老农，一雨犂春泽。","相忘与鸡豚，所辨才菽麦。","不闻有孔子，安识由与赤。","纷纷举世士，肝胆自疆埸。","老翁捧腹笑，空洞无一积。","有来问时事，请以臆对客。"],"title":"再用喜雪除夕二韵寄宗简  其一"}
