{"author":"释德洪","id":227933,"strains":["仄平○平平，仄仄平○仄。","平平仄平仄，仄仄平平仄。","仄平平仄仄，平平仄平仄。","平仄平仄平，仄仄仄仄仄。","仄仄仄平仄，平仄平仄仄。","○平仄平平，仄仄仄平仄。","仄仄仄平平，仄仄平平仄。","平平○○仄，仄平仄仄仄。","仄○平仄平，平仄仄仄仄。","仄仄仄平仄，仄仄仄仄仄。","仄仄仄仄平，平平平仄仄。","仄仄仄平仄，平仄平平仄。"],"paragraphs":["万峰缠烟霏，一线盘空路。","丹楹出翔舞，半在生云处。","海人猿臂上，哀湍不堪溯。","夫子英特人，自是干国具。","醉耳厌丝竹，来此良有故。","临高赋新诗，妙语发奇趣。","便欲抱琴书，亦作东家住。","山灵应拊掌，笑公入窘步。","自当眠玉堂，莲烛夜枉顾。","偶此爱山尔，戏语亦瓦注。","富贵本缚公，云泉宁可付。","置卷发遐想，湘月微云度。"],"title":"次韵游方广"}
