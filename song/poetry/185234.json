{"author":"王安国","id":185234,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["缭垣乌鹊近人飞，帘外曈曈日上迟。","桧作寒声风过夜，梅含春意雪残时。","古今无物为真乐，出处何心更诡随。","寄语年华聊一笑，未应长负醉乡期。"],"title":"缭垣"}
