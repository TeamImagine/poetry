{"author":"陈造","id":59036,"strains":["仄平仄平平仄仄，平仄仄仄平平仄。","○仄平平○仄仄，平仄平○平仄仄。","平平仄○平仄仄，平平平平平仄仄。","平仄平平仄仄仄，○○仄仄平仄○。","平仄仄仄平平平，仄仄仄仄平仄平。","仄仄仄仄仄平仄，平平仄仄平平平。","平平平平平仄仄，平平仄仄仄仄仄。","仄平仄仄仄仄平，平仄○平平仄仄。"],"paragraphs":["散人拥书茅屋底，祇合下泽居乡里。","浪指青冥期策足，端复沧浪规洗耳。","林侯坐分韩席半，龚侯天才宁习惯。","瓢酌天浆泰紫傍，峩峩贝阙连蜚观。","名位顾肯卑微休，两杰未易今世求。","老子志愿一丘壑，鹪鹏彼此消遥游。","清篇骈来真好在，谁云物理莫两大。","捧心血指不得辞，门外长须翘足待。"],"title":"次韵林郎中龚宗簿"}
