{"author":"曾巩","id":173881,"strains":["仄平仄平仄，仄平○仄○。","平平仄仄仄，仄仄仄平平。","仄平仄平仄，平平仄平平。","仄仄平仄仄，仄仄平平○。","仄平仄仄仄，仄仄仄仄平。","仄仄仄平平，平○仄平平。"],"paragraphs":["岘南众峰外，窅然空谷深。","丹楼倚碧殿，敻出道安林。","习池抱邻曲，虚窗漱清音。","竹静幽鸟语，果熟孤猿吟。","故多物外趣，足慰倦客心。","但恨绁尘羁，无繇数追寻。"],"title":"谷隠寺"}
