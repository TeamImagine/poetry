{"author":"王令","id":187990,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["广庭簪绂立差肩，黼坐雍容第众贤。","士得采衣如昼锦，人瞻归马若天仙。","况提巨笔乘时出，应有髙文与世传。","我久疏慵无壮思，聊倾病耳待江边。"],"title":"送钱公辅赴举"}
