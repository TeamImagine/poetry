{"author":"汪元量","id":163071,"strains":["仄平仄○平，平平仄仄仄。","平平平仄平，仄仄○平仄。","仄仄仄平平，平平仄平仄。","仄平仄仄平，仄仄平平仄。","平○仄平平，平仄仄平仄。","平平仄仄○，平平仄○仄。","平平仄平平，仄仄仄仄仄。","仄平仄平平，仄仄平平仄。","○平仄平平，平平仄平仄。"],"paragraphs":["祖龙筑长城，雄关百二所。","阿房高接天，六国收歌女。","跨海觅仙方，蓬莱眇何许。","欲为不死人，万代秦宫主。","风吹鲍鱼腥，兹事竟虚语。","乾坤反掌间，山河泪如雨。","谁怜素车儿，奉玺纳季父。","楚人斩关来，一炬成焦土。","空余此余基，千秋泣禾黍。"],"title":"阿房宫故基"}
