{"author":"苏轼","id":194302,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风吹河汉扫微云，步屧中庭月趁人。","浥浥炉香初泛夜，离离花影欲摇春。","遥知金阙同清景，想见毡车辗暗尘。","回首旧游真是梦，一簪华发岸纶巾。"],"title":"台头寺步月得人字"}
