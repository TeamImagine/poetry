{"author":"张商英","id":204242,"strains":["平平平仄平，平平仄○平。","平仄平仄仄，平平仄平平。","平平仄仄仄，仄仄仄仄平。","平平仄平仄，平仄仄仄平。","平仄○仄仄，平平仄平平。","仄平平仄仄，仄仄平平平。","平平仄平仄，仄仄平仄仄。","平平仄仄仄，仄仄平○平。","平平仄○仄，平仄仄仄平。","仄仄仄仄仄，仄仄仄仄平。","平仄仄平仄，平平仄平平。","仄○仄仄仄，平仄平○○。","仄○仄平仄，仄仄仄仄平。","平○平仄仄，仄仄平平○。"],"paragraphs":["麻姑何代仙，南城有遗坛。","双练飞绝𪩘，天风逼人寒。","枯螺抱怪石，几见海水干。","清都在何许，烟雾不可干。","宫阙镂白玉，辎𫐌驾朱鸾。","念非粗浊质，可以超云端。","冲虚尽尘滓，变化生羽翰。","悠悠戚施子，汲汲营𫗦餐。","颀然硕且大，躯干压马鞍。","奉养恐不至，齿发忽已残。","呼吸一时绝，枯骸积巑岏。","膝行望碧落，霄露零衣冠。","愿闻道之妙，不用掷米丹。","人间宁足乐，弃去夫何难。"],"title":"凌云行"}
