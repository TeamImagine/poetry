{"author":"卢纶","id":7016,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["登楼掩泣话归期，楚树荆云发远思。","日里扬帆闻戍鼓，舟中酹酒见山祠。","西江风浪何时尽，北客音书欲寄谁。","若说湓城杨司马，知君望国有新诗。"],"title":"送杨皞东归"}
