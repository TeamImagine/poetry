{"author":"刘克庄","id":111914,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["不觉渠泥臭，偏依井干蹲。","声尤麤水鸟，腹欲大河豚。","焚鞠存经训，如簧避谮言。","主人方戒杀，毋怪尔徒喧。"],"title":"昔陈北山赵南塘二老各有观物十咏笔力高妙暮年偶效颦为之韵险不复和也 五憎 其五"}
