{"author":"苏辙","id":198112,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平仄。","仄平仄仄平平仄，平仄平平仄仄仄。","仄仄平平平仄仄，平平仄仄平平仄。"],"paragraphs":["垣中不减台端峻，池上来从柱下严。","同直旧曾连月久，𫏐来还喜二公兼。","直言已许侵弹奏，新告行闻振滞淹。","顾我粗官何所与，西曹只合论茶盐。"],"title":"试制举人呈同舍诸公二首  其一"}
