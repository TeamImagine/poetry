{"author":"刘克庄","id":115135,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["腰臂拘挛倦笏绅，笺天乞得水云身。","古书一点心源合，时事千茎鬓雪新。","世重晚香并晚节，史难全传更全人。","岁寒赖有梅相伴，先向南枝漏泄春。"],"title":"徐洪二公再和二诗余亦随喜  其一"}
