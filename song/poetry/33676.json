{"author":"陆游","id":33676,"strains":["仄平仄○仄○○，仄平仄仄○○平。","○平仄仄○仄仄，仄○仄仄○○平。","仄平平平平仄仄，仄平平平平○仄。","平平仄仄平仄○，仄仄平平仄○仄。","仄平仄仄平仄平，仄仄仄仄仄仄平。","仄仄仄平平仄仄，平平○仄仄平平。"],"paragraphs":["沔阳道中草离离，卧龙往矣空遗祠。","当时典午称猾贼，气丧不敢当王师。","定军山前寒食路，至今人祠丞相墓。","松风想像梁甫吟，尚忆幡然答三顾。","出师一表千载无，远比管乐盖有余。","世上俗儒寜办此，高堂当日读何书。"],"title":"游诸葛武侯书台"}
