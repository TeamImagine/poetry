{"author":"范纯仁","id":184554,"strains":["仄仄仄平仄，平平仄○平。","平平仄平平，平仄平平平。","平平仄○○，仄仄平平平。","平○平仄仄，平仄平平平。","平○仄平仄，平平仄平平。","平仄○仄仄，平平仄仄○。","仄仄仄仄平，平仄平平。","仄仄仄平仄，平仄平○平。","平○仄平仄，仄仄平○平。","仄仄仄平仄，仄仄○平平。","平仄平仄仄，平仄○平○。","平仄仄平仄，仄仄平仄平。","仄仄平仄仄，平仄平平平。","○仄仄平仄，平平仄仄平。","○仄平○仄，仄仄仄仄○。","平仄仄仄平，平仄平平平。","平仄平仄平，仄仄仄仄平。","仄仄平平平，仄平仄○平。","平平仄仄仄，仄○平仄平。","平平仄仄仄，仄仄平仄平。"],"paragraphs":["暑候积隆暵，骄阳变重阴。","朱灵弛纲权，蒸郁资霖淫。","惊声递汹汹，密脚罗森森。","阶除垂玉霤，朝暮无停音。","修虹挂明带，奔云仆危岑。","雷电收震耀，曦光久潜沈。","老火不复炎，飚迓柔金。","大道泻溪壑，穷巷多污涔。","朝泥涴羸屐，夜气凌疏衾。","腐耳帖朱槛，美实堕青林。","蛙黾生意气，蝼蚓相讴吟。","嘉谷失耘耨，坐忍莱莠侵。","白屋生罅漏，工女停机纴。","庭圃亦芜蔓，谁能辨藁芩。","长夏方长养，渐渍所不禁。","伊予抱最灵，咨戚何由愔。","安得排九阍，感激露至忱。","诉帝求阳明，咄嗟破凝膁。","薰风阜万物，复将歌舜琴。","天高不可达，耿耿徒此心。"],"title":"暑雨"}
