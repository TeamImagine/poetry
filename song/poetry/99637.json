{"author":"洪咨夔","id":99637,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["从来图易必思艰，运甓工夫莫放闲。","万里功名终竟在，百年元气早须还。","安危着眼棋枰外，中否留心弩括间。","寄似匆匆无几语，华阳东去是潼关。"],"title":"用伯修韵迓虞提刑"}
