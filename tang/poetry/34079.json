{"author":"苏颋","id":34079,"strains":["仄仄○平仄，平○仄仄平。","仄仄○仄仄，仄仄仄平平。","平仄○平仄，平平仄仄平。","仄平平仄仄，平仄仄平平。","平仄平○仄，平平仄仄○。","仄○平仄仄，平仄仄平○。","仄仄平○仄，平○仄○仄。","仄平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平○○仄平。","仄平平仄仄，○仄仄○○。"],"paragraphs":["潞国临淄邸，天王别驾舆。","出潜离隐际，小往大来初。","东陆行春典，南阳即旧居。","约川星罕驻，扶道日旗舒。","云覆连行在，风回助扫除。","木行城邑望，皋落土田疏。","昔试邦兴后，今过俗徯予。","示威宁校猎，崇让不陈鱼。","府吏趋宸扆，乡耆捧帝车。","帐倾三饮处，闲整六飞余。","盛业铭汾鼎，昌期应洛书。","愿陪歌赋末，留比蜀相如。"],"title":"奉和圣制途次旧居应制"}
