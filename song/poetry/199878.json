{"author":"林逋","id":199878,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄平仄平平。","平平仄仄平平仄，仄仄平平仄仄平。"],"paragraphs":["吏散门墙转寂然，疏狂投分向生前。","苦无名位高今世，空有文章出古贤。","遗传得谁修阙下，孤坟应祇客江边。","池阳渺渺堪垂睫，奠罢秋枝一叫蝉。"],"title":"伤白积殿丞"}
