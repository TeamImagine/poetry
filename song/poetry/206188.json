{"author":"黄庭坚","id":206188,"strains":["平仄仄○平，平平平平平。","平仄仄平仄，仄平○平平。","○仄仄仄平，平仄平仄平。","平平平仄仄，○○平平平。","平平仄仄仄，平仄仄仄平。","仄仄平仄仄，仄平平仄○。","平○○平仄，仄平仄仄平。","仄平仄平仄，仄仄仄平平。","平○仄○仄，仄仄平平平。","平○仄平仄，仄仄仄平平。"],"paragraphs":["秋叶雨堕来，冥鸿天资高。","车马气成雾，九衢行滔滔。","中有寂寞人，灵府扃锁牢。","西风持汉节，骑从严弓刀。","惟闽七聚落，惸独困吏饕。","土弊禾黍恶，水烦鳞介劳。","南驱将仁气，百城共一陶。","察人极泾渭，问俗及豚羔。","官闲得胜日，杖屦之林皋。","人间阅忠厚，物外访英豪。"],"title":"送刘士彦赴福建转运判官"}
