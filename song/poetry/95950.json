{"author":"苏泂","id":95950,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平仄仄仄，平平平仄仄平平。"],"paragraphs":["华颠可笑插茱萸，儿女欢然竞挽须。","故国黄花元自好，荒台青草孰为娱。","举觞感慨悲歌有，落帽风流蕴藉无。","粘起半生铁如意，今愚何似古之愚。"],"title":"和岩壑兄九日"}
