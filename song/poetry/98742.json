{"author":"钱时","id":98742,"strains":["平平仄仄平平平，仄平仄仄平平平。","平平仄仄平平仄，○仄仄仄平平平。","仄平仄仄平平仄，平仄仄仄平○仄。","平平仄仄平仄平，仄仄仄平仄平仄。","仄平仄仄仄平平，仄平仄仄平仄○。","仄○平仄仄平仄，仄仄平平平仄平。","仄仄平平平仄仄，仄仄仄仄平○仄。","平平仄仄仄平○，平平仄仄平平仄。"],"paragraphs":["机舂结草溪之唇，翳桑古柳联清阴。","无人认得东流水，如此妙旨谁知音。","碧渠走峻琉璃滑，鸣瀑怒卷波澜阔。","飞轮转拨无已时，试问此机是谁发。","此机欲见妙无形，此机那复声可闻。","自从清浊未高下，直至而今无暂停。","上有茅斋人静止，日用变化心如水。","斋名果育定何如，为言只此机舂是。"],"title":"机舂歌"}
