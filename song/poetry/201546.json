{"author":"彭汝砺","id":201546,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["远远平山浅浅溪，人家栽竹当藩篱。","雪霜尽腊青如昨，风月乘春绿更滋。","淡薄冷光浮莽苍，招摇清影落涟漪。","故园所富今几顷，会有归来筑隠时。"],"title":"临江道中人家多植竹"}
