{"author":"萧立之","id":132239,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["时危多难合驱除，安见娇儿竞挽须。","支厦可能扶绪汉，誓江犹欲活全吴。","疑从马革无还璧，忽得蝇头似串珠。","君有诗来逾骨肉，为君吟罢酒三呼。"],"title":"次曾渔矶贺得士赟音问韵"}
