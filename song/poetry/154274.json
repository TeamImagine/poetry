{"author":"董嗣杲","id":154274,"strains":["平平仄仄仄，平○平仄平。","平仄仄仄仄，仄仄平平平。","仄平平仄平，平仄平○平。","平仄仄仄○，仄仄仄仄平。","仄仄平仄平，平平仄仄平。","平平仄仄平，○仄仄仄平。","平平平仄平，仄平仄仄○。","平平○仄仄，？仄平平平。","仄○仄仄仄，平仄平仄○。","○平仄仄仄，仄仄仄○平。","平平仄仄平，○仄平平平。","平平仄仄仄，仄仄平平平。"],"paragraphs":["蓬麻冒日气，舟过风递香。","香气入晚秀，月色迷官塘。","此时同载僧，眉上生毫光。","心镜不待磨，一碧眩四方。","遂此终夕安，推篷睇渺茫。","凌晨泊北津，分手各自忙。","追随游径山，奈何吏鞅妨。","何时重聚首，叙我歌河梁。","世缘苦聚散，人事多短长。","兴言偶及尔，不觉耿中肠。","薫风荡柳烟，吹面无多凉。","晨曦晒屋裂，独恨冲尘黄。"],"title":"招铁镜明上人同舟入京"}
