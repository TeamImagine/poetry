{"author":"韩淲","id":86470,"strains":["平平平仄○，平仄平仄仄。","仄平平平仄，平仄仄？仄。","仄平平平平，○仄平仄仄。","仄平仄仄仄，仄仄平仄仄。","平仄平仄仄，○仄平仄仄。","平平平仄平，仄仄仄平仄。","仄○平平仄，仄仄仄平仄。","仄仄平仄○，仄仄平平仄。"],"paragraphs":["山城芳树深，明月啼杜宇。","客怀为摇荡，诗语亦𫌨缕。","朅来新安江，颇觉民物古。","故人作太守，善政尤可数。","尘榻为我下，更复多软语。","飘零曾几何，乃此一杯醑。","坐中严夫子，意气欲掀舞。","晤对心事闲，信矣良工苦。"],"title":"次韵严丈并呈孟使君"}
