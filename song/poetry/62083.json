{"author":"虞俦","id":62083,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["丘山何必万牛回，栎杜从来贵不才。","无事饮多惟日醉，有声画好亦天开。","欲谋松菊园三径，翻讶文章水一杯。","未免无衣忧卒岁，篱根惭愧候虫催。"],"title":"书怀  其一"}
