{"author":"陆游","id":33428,"strains":["仄仄平平仄仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["泽畔元非慕独醒，散人一饮费经营。","也知世少苏司业，安得官如阮步兵。","醉著面颜惊少壮，浇余胸次失峥嵘。","更阑莫厌残灯火，卧听空廊络纬声。"],"title":"独饮醉卧比觉已夜半矣戏作此诗"}
