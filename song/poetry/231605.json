{"author":"谢薖","id":231605,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","平平平仄仄仄仄，仄仄平平平仄平。","仄仄平平仄仄仄，仄平平仄仄平平。"],"paragraphs":["前驱负弩斾旌忙，凛凛寒风挟晓霜。","人道奸藏有三穴，公知民病极千疮。","摇毫端是霹雳手，抵几还惊凫鹜行。","莫向琳宫坐闲冷，太阿何事匣中藏。"],"title":"投赠通守陈虚中"}
