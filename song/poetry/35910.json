{"author":"梅尧臣","id":35910,"strains":["仄平平仄仄，平仄仄○○。","○仄仄平○，平○○仄○。","仄平仄仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平○仄仄，仄仄仄平○。","仄仄仄平仄，平平仄仄平。"],"paragraphs":["雨余残照在，塘静独行行。","荷积水珠重，天收霓帔轻。","倦禽倚卧柳，聚蚓𣨼坳泓。","帽侧林枝碍，裳褰野蔓萦。","芡韬园客剥，蒲刃水妖惊。","决决流泉活，蒙蒙夕雾平。","榴房生蠹落，蛛网害虫成。","坎黾无时怒，浑鱼自乐清。","高台从兽窟，古道有根横。","写景未能就，娟娟月上城。"],"title":"王德言夏日西湖晚步十韵次而和之"}
