{"author":"刘敞","id":174516,"strains":["仄仄○仄仄，○平仄平仄。","平平仄平仄，仄仄平平仄。","仄仄平仄平，仄仄○仄仄。","仄○平仄平，仄仄平仄仄。","○○仄平仄，仄仄仄平仄。","平仄○仄仄，仄仄平平仄。","平平平仄平，平仄○平仄。","○平仄平仄，仄仄平仄仄。","平平仄平仄，平仄平仄仄。","仄平仄平仄，仄仄平仄仄。","平仄仄平仄，平平仄○仄。","○仄仄○平，○○仄平仄。"],"paragraphs":["少有王子癖，长怜此君雅。","常嫌地喧窄，不敢谋潇洒。","昨日山客来，劝我栽砌下。","感荷知我心，遂得移遶舍。","其中置磐石，可以措尊斚。","于此更一座，以待违名者。","山禽时复来，清啭如郊野。","其余即无见，不辨春与夏。","吾惟厌时俗，人亦来者寡。","顺然两无议，外誉焉足假。","新笋渐盈尺，新枝已铺瓦。","燕雀勿相惊，深沈似隆夏。"],"title":"种竹偶书"}
