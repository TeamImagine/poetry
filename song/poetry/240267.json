{"author":"周紫芝","id":240267,"strains":["仄仄仄平仄，仄○平仄平。","仄仄平仄平，仄仄平仄平。","平仄仄仄平，仄仄平平○。","平平仄仄仄，平平仄平平。","仄仄仄平仄，仄平仄○平。","仄平仄仄平，仄仄仄仄平。","仄仄仄仄仄，仄仄平○平。","仄仄仄仄平，仄仄○仄平。","仄仄平仄仄，仄仄仄仄平。","平平○平平，○仄平仄平。","仄○仄○平，○仄平仄平。","仄○平仄仄，仄仄平平平。"],"paragraphs":["被褐念游客，落帆逢故人。","晚岁风露寒，一笑樽俎春。","余子岂不佳，数面聊成亲。","平生不漫与，知君意良真。","少日共林壑，剧谈唾冠巾。","皎然两玉壶，不受一点尘。","各以口腹累，老大成参辰。","政坐造物儿，有意相怒嗔。","荏苒时不再，俛仰迹遂陈。","秋风吹前谿，摇荡生碧鳞。","不如载扁舟，相视聊饮醇。","醉听篷底语，共卧南谿垠。"],"title":"符川逢次卿遂约同舟"}
