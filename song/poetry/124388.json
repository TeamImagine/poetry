{"author":"邵雍","id":124388,"strains":["仄平平仄○○○，平仄平平仄仄平。","仄仄仄平平仄仄，平平平仄仄○○。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄平○平仄，仄仄平平仄仄平。","仄仄○平○仄仄，仄平平仄仄平平。"],"paragraphs":["一般颜色正苍苍，今古人曾望断肠。","日往月来无少异，阳舒阴惨不相妨。","迅雷震后山川裂，甘露零时草木香。","幽暗岩崖生鬼魅，清平郊野见鸾凰。","千花烂为三春雨，万木凋因一夜霜。","此意分明难理会，直须贤者入消详。"],"title":"苍苍吟寄答曹州李审言龙图"}
