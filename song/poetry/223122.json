{"author":"李新","id":223122,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["凿到金轮水际通，绠长牛领血垂红。","作梅后日看调鼎，拟雪前人欲散空。","波素尽熬青瀚海，虎形不待盬南风。","输官已足金籯满，坐咲骑驴困五穷。"],"title":"盐井"}
