{"author":"宋祁","id":13752,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["江天退卧久沈冥，秋入颠毛翠葆惊。","原宪桑枢贫不病，子真岩石老归耕。","樵风挂席晨昏至，屐齿登山上下平。","鄅稻已收霜橘熟，深心宁逐彻侯荣。"],"title":"李处士"}
