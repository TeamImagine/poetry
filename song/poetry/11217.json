{"author":"朱翌","id":11217,"strains":["平仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["风急梳松堕碧钗，雨多及榻长青苔。","趁虚阿段阿稽去，挟册宗文宗武来。","不用张罗知寂寞，恐妨飞鸟乐徘徊。","侵寻老矣成何事，一日华严一卷开。"],"title":"园中示客"}
