{"author":"夏竦","id":232718,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["鱼龙曼衍六街呈，金锁通宵启玉京。","冉冉游尘生辇道，迟迟春箭入歌声。","宝坊月皎龙灯淡，紫馆风微鹤焰平。","宴罢南端天欲晓，回瞻河汉尚盈盈。"],"title":"上元应制"}
