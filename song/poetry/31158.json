{"author":"洪迈","id":31158,"strains":["仄仄仄仄仄，仄仄仄○平。","平平仄平仄，平仄仄仄平。","仄○平仄平，○仄平平平。","平平仄仄○，仄仄平平平。","平仄仄平仄，仄仄平○平。","平平平仄仄，○仄仄平平。","仄平仄仄○，仄仄仄平平。","仄平平平仄，平仄平平平。"],"paragraphs":["坐久睡屡兀，手失未了书。","清风脱然至，心醒得我娱。","起看孤隙光，了不移锱铢。","云何短梦中，万境生须臾。","嗟彼市朝子，百巧营其躯。","安知非梦役，过眼灭无余。","至人有达观，那与世贤愚。","不须无言子，同上昆仑墟。"],"title":"坐睡"}
