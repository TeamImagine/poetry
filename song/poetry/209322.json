{"author":"刘弇","id":209322,"strains":["仄仄仄仄平，平平平平平。","平平仄平仄，仄仄仄仄平。","仄平平平仄，仄仄仄平○。","平○仄仄仄，平仄仄仄平。","仄平○平仄，仄仄仄平平。","仄仄仄仄仄，平仄仄○平。","仄平平平平，仄仄平仄平。","仄平○仄仄，仄仄仄平平。","仄平平仄○，仄仄平平平。","仄仄平仄仄，平○仄平○。","仄平○平平，平○仄仄平。","○平仄仄仄，仄仄○平平。","仄○仄仄仄，仄平仄平平。","○仄仄仄仄，平仄平仄平。","平平○仄仄，仄○○平平。","仄仄仄仄仄，平仄○平平。","○平平平仄，仄仄平平平。","平平仄仄仄，仄平○仄平。"],"paragraphs":["昔别大仰巅，今逢章江滨。","浮云限南北，岁月一欠伸。","上人邦闾秀，落发早辞亲。","沧浪浴日月，初不点垢氛。","问师顷何事，学佛苦宾宾。","纳踵不辍屦，无乃大劳神。","自云吾西儿，腹宝殊不贫。","是身难再得，所惜剧飚轮。","十年跻楚峤，六见匡山春。","总祐迁秀晋，谁疏复谁亲。","束身从之游，骊颔一一扪。","如疲得熟歇，似笑回孤嗔。","近闻邑别境，宝峰插高旻。","中有拔俗老，疑马驹后身。","餐风了不制，痒兴如爬皴。","闹绿稍暗地，梅雨吹南云。","轻于凉风翮，笠首携筇孙。","男儿贵决裂，勉哉行问津。"],"title":"送真藏主赴泐潭干老会中"}
