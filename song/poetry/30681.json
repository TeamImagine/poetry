{"author":"李流谦","id":30681,"strains":["平平仄仄平仄平，仄○仄仄○○平。","仄○平仄仄平仄，仄仄仄仄仄平平。","平平仄平仄仄仄，○平仄平仄平仄。","平平仄仄仄平平，仄仄仄平平仄仄。"],"paragraphs":["荒亭旧刻书火池，火从水出如燎脂。","五行生克谬常理，异事傥恍令人疑。","居人只言数里近，驱车欲前仆夫愠。","谁能博学辨痴龙，寄我此诗聊一问。"],"title":"饭客镇驿见壁间书火池事异甚"}
