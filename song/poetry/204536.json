{"author":"黄裳","id":204536,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["近将余事作东湖，公外闲来物外居。","莲吐花时看晋社，桃随流处得秦渔。","放怀把酒须寻友，适性垂纶岂问鱼。","报我故人三乐意，翠珉新刻右军书。"],"title":"次齐守岩老见示东湖之韵  其一"}
