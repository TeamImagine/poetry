{"author":"白玉蟾","id":121869,"strains":["平平平仄仄平平，平仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["思微堂里自冲虚，高士闲居兴味殊。","月冷花开数朵静，风清鸟过一声孤。","谁知心上工夫妙，欲觅人间俗累无。","九转内丹成也未，快骑白鹤去天衢。"],"title":"思微堂"}
