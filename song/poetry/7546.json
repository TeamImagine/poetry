{"author":"王之道","id":7546,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["老懒观梅喜见花，一枝聊复寄君家。","清香扑袂传春信，疏影揺窗借日华。","小小池塘从掩映，依依杨柳漫交加。","和羮风味今犹古，回首青青遂有涯。"],"title":"酬章序臣二首  其二"}
