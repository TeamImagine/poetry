{"author":"马廷鸾","id":145387,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄平平平仄仄平。"],"paragraphs":["老病吾今业已衰，已还魏笏尚支颐。","祝儿指日传金榜，怀我当年别玉墀。","殿陛详延方吁俊，江湖空旷剧忧时。","此行蹇谔论邦国，莫为区区杏苑诗。"],"title":"二儿就试"}
