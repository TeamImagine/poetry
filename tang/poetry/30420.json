{"author":"罗邺","id":30420,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["乱泉飞下翠屏中，名共真珠巧缀同。","一片长垂今与古，半山遥听水兼风。","虽无舒卷随人意，自有潺湲济物功。","每向暑天来往见，疑将仙子隔房栊。"],"title":"题水帘洞"}
