{"author":"仇远","id":164436,"strains":["平仄平平仄仄平，平平平仄仄平平。","仄平仄仄仄仄仄，平仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["谁擘空青露石坳，游龙伸臂下南高。","鬼神穿凿地脉碎，风雨支撑天柱牢。","峭壁苍苔侵佛髻，悬崖滴乳湿僧袍。","伽蓝闻是香山叟，灯暗荒池没野蒿。"],"title":"石屋洞"}
