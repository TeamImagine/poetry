{"author":"钱起","id":4329,"strains":["平平仄仄平，仄仄仄平平。","仄仄平平仄，平○仄○平。","平○○仄仄，平仄仄平平。","平仄平平仄，平平仄仄○。","仄平平仄仄，平仄仄○○。","○仄平平仄，平平仄仄平。"],"paragraphs":["车徒凤掖东，去去洛阳宫。","暂以青蒲隔，还看紫禁同。","经过乘雨露，潇洒出鸳鸿。","官署名台下，云山旧苑中。","暮天双阙静，秋月九重空。","且喜成周地，诗人播国风。"],"title":"送王谏议任东都居守"}
