{"author":"苏轼","id":194837,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["冯颠久已敧残雪，戎眼何曾眩落晖。","朔野按行犹爵跃，东台瞑坐觉乌飞。","漫夸年少容吾在，若鬬尊前举世稀。","待向嵩阳求水竹，一犁烟雨伴公归。"],"title":"次韵张昌言给事省宿"}
