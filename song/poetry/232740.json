{"author":"夏竦","id":232740,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["画船椎鼓忽东浮，留幕宾从候舳舻。","宫里铜鱼勘门钥，府中银兔合军符。","鸣驺苑路人千骑，送客河桥酒百壶。","莫为文章还自苦，骛池龙岫且游娱。"],"title":"送修撰杨学士留守南京"}
