{"author":"初惟深","id":198898,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["嫚黄妖紫间轻红，谷雨初晴早景中。","静女不言还爱日，彩云无定只愁风。","炉烟坐觉沈檀薄，妆面回看粉黛空。","此别又须经岁月，酒阑携烛绕芳丛。"],"title":"牡丹"}
