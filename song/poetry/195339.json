{"author":"苏轼","id":195339,"strains":["仄仄仄仄仄，平平平仄平。","仄平平仄仄，平仄仄平平。","平仄平平仄，平○仄仄平。","平平仄仄仄，○仄仄平平。","仄仄平平仄，平平仄仄平。","○○仄○仄，仄仄仄平平。","平仄○平○，平平平仄○。","平平仄平仄，仄仄仄平平。","仄仄仄平仄，平平平仄平。","平平仄平仄，仄仄仄平平。","平仄平平仄，仄○仄仄平。","平平仄平仄，○仄仄○○。"],"paragraphs":["白发已十载，青春无一堪。","不惊新岁换，聊与故人谈。","牛健民声喜，鸦娇雪意酣。","霏微不到地，和暖要宜蚕。","岁月斜川似，风流曲水惭。","行吟老燕代，坐睡梦江潭。","丞掾颇哀援，歌呼谁怕参。","衰怀久灰槁，习气尚馋贪。","白啖本河朔，红消真剑南。","辛盘得青韭，腊酒是黄甘。","归卧灯残帐，醒闻叶打庵。","须烦李居士，重说后三三。"],"title":"立春日小集戏李端叔"}
