{"author":"李纲","id":244916,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["银河谁挽落层空，散作琼蕤六出同。","和气已随阳气至，人心自与帝心通。","鲁台不用书云物，楚俗由来验岁功。","多幸丰年又相继，从今卧治听衰翁。"],"title":"冬至日雪二首  其一"}
