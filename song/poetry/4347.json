{"author":"邓肃","id":4347,"strains":["仄仄平平仄平仄，仄仄○平仄仄仄。","仄平平仄仄平平，平平○平平仄仄。","平平平仄仄平平，仄仄仄平平仄平。","平仄仄平平仄仄，仄仄仄平平仄平。","仄平平仄平平仄，平平仄仄平平仄。","仄仄仄平仄仄平，仄平平仄平仄仄。"],"paragraphs":["汗血神驹卓锥耳，去似苍崖决积水。","据鞍年少笑西征，神仙中人梅氏子。","平生胸抱不由人，点额再归曾未嗔。","仪舌尚存斯足矣，卞玉那愁无识真。","一官聊续箕裘绝，登山莫厌芒鞋拙。","会使狗偷扫地无，不须蜂虿挥钜铁。"],"title":"和谢吏部铁字韵三十四首 送成彦尉邵武三首 其二"}
