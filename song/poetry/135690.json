{"author":"蔡襄","id":135690,"strains":["平平仄仄仄，平仄○○平。","平平仄仄仄，仄仄平平平。","平平仄仄平，平平平○平。","仄平仄平平，仄仄平平平。","仄平平仄仄，平仄○○平。","仄仄平平平，仄平平平平。","平平仄平仄，仄○平平○。","仄平仄平仄，仄平○平平。","仄仄仄仄仄，平仄平平平。","○仄仄○平，平平仄平平。","平仄仄仄平，仄仄平○○。"],"paragraphs":["名园霁宿雨，春日正和柔。","花香泛草际，竹影摇清流。","鸣禽自往还，游鱼时沈浮。","出门市朝喧，爱此林亭幽。","况陪君子䜩，飞斝更相酬。","亦有佳人携，艳歌青眉愁。","佳人足娱适，远思何夷犹。","故乡去千里，野堂临溪头。","梦寐别四载，南望无时休。","王粲昔从军，登楼以销忧。","今予岂不然，每到终迟留。"],"title":"陪诸君会史馆园"}
