{"author":"吴融","id":32566,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["碧莲重叠在青冥，落日垂鞭缓客程。","不奈春烟笼暗澹，可堪秋雨洗分明。","南边已放三千马，北面犹标百二城。","只怕仙人抚高掌，年年相见是空行。"],"title":"东归望华山"}
