{"author":"郑清之","id":100448,"strains":["○平仄仄仄，仄仄仄平仄。","平平平仄平，仄仄平仄仄。","仄仄仄平仄，仄仄○平仄。","○平仄仄平，平仄仄仄仄。","仄仄仄仄仄，平平平仄仄。","平仄平仄平，仄仄仄仄仄。","○平仄仄仄，平仄仄平仄。","仄平仄仄平，平仄○平仄。","仄平仄平平，○仄仄平仄。","平平○仄平，仄仄仄平仄。","平仄平仄仄，平平仄○仄。","平平仄仄平，仄仄平平仄。","平仄仄平平，平仄仄平仄。","仄平仄平○，平仄平平仄。","平仄仄平平，平平仄平仄。","平平仄平仄，仄○仄平仄。","○平○仄平，仄仄○○仄。","平平仄仄平，平平仄○仄。","仄平仄平○，○仄平○仄。","仄仄○平平，仄平○仄仄。","平○仄仄平，仄仄平仄仄。","仄仄仄仄平，平平仄平仄。"],"paragraphs":["长公本喜饮，半入野人腹。","南洲春梦婆，亦复开醉目。","尚想晋流丽，鳖饮更升木。","兴来索老兵，谁谓酌可独。","我亦爱客至，陶巾时一漉。","虽有彭泽田，种秫苦不足。","颇因病入务，瓢弃尚余绿。","岂无大雅朋，来伴离骚读。","广文粲檐花，和靖峙修竹。","交情如酎醇，秀句喜心沃。","觞政尝卜夜，谈闱屡更仆。","胡为阔宇芝，但忆颓山玉。","聊尔遣书瓻，安得洗愁斛。","昔夸圣人中，今愧平原督。","杯手助持螯，车涎笑逢麹。","青州岂乌有，白衣问黄菊。","如皋应解颜，对饮颇胜俗。","何时赤壁游，匏樽笑相属。","欲歌鹿鸣三，正苦龟藏六。","饮肯遗公荣，雨烦过御叔。","忻闻麦两岐，况有鱼百族。","小却揖二豪，觥船倒醽醁。"],"title":"林治中郑广文以诗来遣鲁酒报聘拙语辅行"}
