{"author":"苏舜钦","id":90355,"strains":["仄平仄平仄平平，仄平平仄平仄平。","平仄平平仄仄仄，平仄仄○平○平。","仄○平平仄仄仄平仄，仄仄平○平平平。","平平平仄仄○仄，仄仄平仄○平平。","平平仄平仄仄仄，○仄仄仄○平平。","平平仄仄仄平仄，平仄平仄○仄平。","仄平平平仄仄仄，仄仄仄仄仄仄平。","平平仄平仄仄仄，仄仄平仄○平平。","仄平平仄仄平仄，仄仄仄仄平仄平。","平仄平平仄仄仄，仄仄仄仄平○平。","仄平仄仄仄○仄，仄平平仄平平○。","仄○仄仄仄平仄，仄平仄仄平平平。","仄平仄仄仄○仄，仄仄仄仄○仄平。","平平○平○平仄，仄仄○仄仄仄平。","平平平仄仄平仄，仄○仄仄平平平。","仄平仄仄平平仄，平平仄平平仄平。"],"paragraphs":["众香爱春发枯荄，我知惟动儿女怀。","天地昏酣醉梦里，人有爽思皆沈埋。","岂如秋风劲利剧刀剑，刮破天膜清光开。","衰根危蒂埽除尽，辨别松竹并蒿莱。","青娥供霜洗夜月，兼以皓露驱纤埃。","常年此夕或阴晦，今岁澄彻将快哉。","是时呼宾赏此景，渐见照我白玉杯。","清辉向人若有意，径历窗户犹徘徊。","放歌狂饮不知晓，烂熳酌客山岳颓。","时节飘流晦朔转，已觉九日来相催。","北轩隙地破苍藓，带花移得黄金栽。","倒冠露顶坐狂客，撷香咀蕊浮新醅。","最怜小雨洒疏竹，爽籁飒飒吹醉腮。","君时传诗颇精丽，意苦泥淖不得来。","开缄文采自飞动，欲和但愧顽无才。","久之黾勉强为答，嫌春爱秋真可咍。"],"title":"依韵和伯镇中秋见月九日遇雨之作"}
