{"author":"李洪","id":52612,"strains":["仄仄平平平，仄仄仄平平。","？平仄仄仄，○平仄平平。","仄仄仄仄仄，平仄仄仄平。","仄仄平仄平，仄仄平仄平。","○平仄仄平，平仄平仄平。","平仄仄平平，仄仄平平平。","平平仄仄仄，平平仄仄平。","平平○仄仄，仄仄仄平平。","平仄平○仄，平仄平仄平。","仄仄仄○仄，仄仄平仄○。","仄仄平仄仄，○仄平仄○。","平仄仄○仄，仄仄平平平。"],"paragraphs":["僦屋东瓯城，爽气挹西山。","飓风忽作恶，柴荆不容关。","再徙得陋巷，藩拔井亦眢。","稍毕涂塈功，已觉容膝安。","庭前木亦嘉，修竹才数竿。","幽艳海榴红，翠幄霜苞丹。","明窗置棐几，荒畦整药栏。","儿曹颇解事，扫径见秋兰。","邻里来相贺，知我非热官。","使令勿狙诈，办此良独难。","未祭孙宝灶，且乐陶令闲。","今日我重九，一酌还酡颜。"],"title":"移居"}
