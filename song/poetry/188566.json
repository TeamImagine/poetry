{"author":"魏野","id":188566,"strains":["平平仄仄仄仄平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["操麾授钺器纵横，尽说长城指顾成。","岳既孕灵偏有意，天何促寿太无情。","明堂欲建栋梁折，巨海将浮舟楫倾。","未得四旬余四载，龙旌不觉变铭旌。"],"title":"哭钱观察"}
