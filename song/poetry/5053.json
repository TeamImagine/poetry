{"author":"释正觉","id":5053,"strains":["平仄平平仄仄平，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["尘刹分身看化机，青烟几处午家炊。","面墙坐照丛林事，持钵丐缘云水饥。","出谷鸟传春次第，漾舟人爱月相随。","归来定有饱参句，笑解枯禅篾肚皮。"],"title":"机禅人出丐求颂"}
