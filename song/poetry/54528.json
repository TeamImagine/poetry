{"author":"项安世","id":54528,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["将军岭下见文丰，如入桃源路始通。","鸡犬人民有生意，田园池馆类华风。","柘林亹亹围深碧，荆树霏霏脱晚红。","更想书堂翠微里，闻将杂字教儿童。"],"title":"二十七日山行两日始见文丰村"}
