{"author":"刘筠","id":200107,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["千轮佛火照层城，九陌香车击迅霆。","简子最知天帝乐，孟家惟信紫姑灵。","金徒抱箭催壶水，玉宇来风满砌蓂。","帘卷交疏莲烛密，通中枕上独闻铃。"],"title":"灯夕寄献内翰虢略公"}
