{"author":"陆游","id":37869,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不向神林乞雨晴，天公自解相西成。","急符收尽无逋赋，新酒沽多足笑声。","外户彻扃停夕柝，齐民相劝力春耕。","传闻夜市连三鼓，却恨庞公不入城。"],"title":"有年"}
