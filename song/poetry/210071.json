{"author":"秦观","id":210071,"strains":["平平仄平仄，仄仄○仄平。","平平平仄○，仄仄平仄平。","平仄平仄平，仄平平仄平。","仄平平仄仄，平仄平平平。","平仄平仄仄，仄平○仄平。","平平仄平仄，仄仄平○平。","仄仄仄仄○，仄仄平平平。","平平平平仄，仄仄平平平。"],"paragraphs":["萧然古丘上，有石传陨星。","胡为霄汉间，坠地成此精。","虽有坚白姿，块然谁汝灵。","犬眠牛砺角，终日蒙膻腥。","畴昔同列者，到今司赏刑。","森然事芒角，次第罗空青。","俛仰一气中，万化无常经。","安知风云会，不复归青冥。"],"title":"陨星石"}
