{"author":"曾邍","id":172207,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["匹马来逢寒草秋，淮云一片隔神州。","黄昏灯火西津渡，白昼风烟北固楼。","犹有断碑知晋宋，谁将遗石问孙刘。","天荒地老英雄尽，落日长江万古秋。"],"title":"边景"}
