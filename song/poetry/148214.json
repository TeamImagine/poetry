{"author":"方回","id":148214,"strains":["仄平仄仄仄，平仄仄○仄。","仄仄仄平平，平平仄平仄。","仄仄仄平仄，平平平平仄。","平仄仄平平，平○仄平仄。","仄仄仄仄平，○仄仄仄仄。","平仄平平平，平平仄平仄。","仄平仄仄仄，平仄仄仄仄。","平平仄平平，仄平平仄仄。","平平仄平平，○仄仄仄仄。","○仄仄仄平，平平仄平仄。","平○仄平○，仄仄仄平仄。","平平仄仄仄，平仄仄平仄。","○平○仄平，平○仄仄仄。","仄平仄平仄，平平仄平仄。","仄○仄仄仄，平平仄平仄。","平平仄平○，仄○仄仄仄。"],"paragraphs":["仲秋久不雨，残暑气犹郁。","昼梦化飞鸿，青冥脱罗罻。","果有叩门者，嘉招为湔祓。","林下见高人，杯中得佳物。","世故万不平，如利剑一刜。","何况诗家流，谈锋出奇倔。","味同本道合，心敬匪貌屈。","维兹古琳宫，岿然金碧屹。","生云石巑岏，荫日树蓊蔚。","更有竹万竿，风梢互披拂。","黄冠作何行，享此傲簪绂。","吾侪许借景，仙意亦仿佛。","其徒传异书，升空白日歘。","腐儒早知命，灵丹未甘乞。","座间亦有赋，肠枯语言吃。","崖根茗泉深，尚留一再掘。"],"title":"令狐信芳招饮天庆呈张文焕"}
