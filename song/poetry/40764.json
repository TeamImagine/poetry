{"author":"陆游","id":40764,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。","仄平平仄平平仄，平仄平平平仄平。"],"paragraphs":["初听高枝鹎𫛥鸣，旋闻深井辘轳声。","烟笼小阁犹疑雨，日射东窗顿作晴。","古洗注汤供颒濯，春畦摘菜助炰烹。","老人颓惰虽堪笑，终胜胸中怀不平。"],"title":"晨起"}
