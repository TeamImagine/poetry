{"author":"李洪","id":52794,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["二老相从寂寞滨，往来藜杖特情亲。","白头庐阜闲司马，杜口毗耶彼上人。","知见普薰金斗域，伽陀语别霅溪濒。","红梅已露西来意，要看全提祖令新。"],"title":"送荐福恩老"}
