{"author":"曹彦约","id":84657,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["都人车马闹城闉，似惜民曹更牧民。","到处忠勤无粉饰，入朝言语有经纶。","只今次辅须贤帅，自古维城必懿亲。","报政不须三五月，姓名端的记严宸。"],"title":"送赵户侍出守镇江"}
