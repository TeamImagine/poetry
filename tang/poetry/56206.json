{"author":"李白","id":56206,"strains":["平平仄平仄，平仄仄平仄。","平平平平平，仄仄仄平仄。","平平仄平仄，平仄平仄仄。","仄仄○平平，仄平平平仄。","仄平仄仄仄，仄仄平平仄。","○仄○仄平，○○仄平仄。","仄平平平仄，仄仄平平仄。","平○仄平平，仄仄仄平仄。"],"paragraphs":["天宫水西寺，云锦照东郭。","清湍鸣回溪，绿水遶飞阁。","凉风日潇洒，幽客时憩泊。","五月思貂裘，谓言秋霜落。","石萝引古蔓，岸笋开新箨。","吟玩空复情，相思尔佳作。","郑公诗人秀，逸韵宏寥廓。","何当一来游，惬我雪山诺。"],"title":"游水西简郑明府"}
