{"author":"张祜（一）","id":46701,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["寂寞春风意未降，酒狂诗癖旧无双。","柳花飞处曾逢雪，桃叶开提忆渡江。","自古不堪居陋巷，从今休更犯危邦。","圣朝何用询名姓，从放书生老北窗。"],"title":"所居即事六首（原注：丹阳闲居寄郑明府如范上人。） 其四（原注：春日寓言。）"}
