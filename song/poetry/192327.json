{"author":"郭祥正","id":192327,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["交游气概如君少，患难扶持及我多。","万里相思魂往返，一书报死泪滂沲。","文场决策终难必，旅馆捐躯可奈何。","犹得有儿传素业，几时归葬旧山坡。"],"title":"哭漳州蔡温老秀才"}
