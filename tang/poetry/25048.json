{"author":"薛能","id":25048,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平仄仄平。","平仄仄平平仄仄，平平平仄仄平平。"],"paragraphs":["伯牙琴绝岂求知，往往情牵自有诗。","垅月正当寒食夜，春阴初过海棠时。","耽书未必酬良相，断酒唯堪作老师。","多病不任衣更薄，东风台上莫相吹。"],"title":"春日书怀"}
