{"author":"吴芾","id":18219,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["经年不得见江梅，绕树行行日几回。","已拟开时拼径醉，其如病后怯衔杯。","伤心不觉成三叹，忍泪犹能强一来。","顾我已衰无酒分，从今花更不须开。"],"title":"爱梅"}
