{"author":"范成大","id":44459,"strains":["仄平○仄○，仄仄仄仄仄。","？平○平平，平仄仄○仄。","仄平平平平，平仄仄仄仄。","平平仄仄平，仄仄仄平仄。","仄平平平仄，仄仄平平仄。","仄平仄仄仄，仄平平仄仄。","平平平仄仄，仄仄仄平仄。","平平仄平平，平仄仄平仄。","平○仄平仄，仄仄仄平仄。","○平仄仄平，平平平仄仄。","仄平仄仄平，平仄平平仄。","平仄平平○，平仄仄仄仄。","仄○仄仄仄，仄仄平仄仄。","平平平仄仄，仄仄仄平仄。","○平仄平平，平平仄平仄。","平平仄平仄，○仄仄平仄。","○平平仄仄，平仄仄平仄。","平平仄仄仄，仄仄○○仄。","仄仄仄平平，平平仄仄仄。","平○○平平，平仄平仄仄。"],"paragraphs":["昔人重远行，供帐饯出祖。","矧今燕嘉宾，宜有赠行语。","府公文章公，青紫拾芥取。","联翩二百言，字字劝稽古。","戒之书鱼蠹，勉以云鹏举。","作霖要实用，洗兵嫌不武。","诸生承意气，脱迹蜕农圃。","明年一声雷，幽蛰起平楚。","班行入鹓鹭，榜贴缀龙虎。","回头谢府公，公言非漫与。","府公亦庙廊，来莅琼林俎。","千载吴趋行，愁绝白纻舞。","我闻有此作，病卧嗟未睹。","今晨梅驿动，副墨到衡宇。","调高瑟音希，芒寒剑光吐。","谁云鹿鸣废，正赖广微补。","当年群玉会，方贺肃飙羽。","倡酬久寂寞，邂逅相劳苦。","世故万浮云，交情一旧雨。","谁当将诗坛，君实东道主。"],"title":"次韵知府王仲行尚书鹿鸣燕古风"}
