{"author":"曹勋","id":12399,"strains":["仄仄平平仄，平平平仄平。","仄仄仄仄仄，平○仄仄平。","○平仄平仄，平仄平平平。","平平○平平，仄仄○○平。","平平仄平仄，仄仄仄仄平。","平平仄仄仄，平仄平平平。","平平仄平仄，平仄○平平。","平仄仄平○，○平平仄平。"],"paragraphs":["昔作章台柳，今为清水萍。","寄托一失所，谁分渭与泾。","王孙事游冶，兰麝徒芳馨。","清晨夭桃花，灼灼鲜且荣。","随风易零落，不及粪上英。","萍生八九子，滋育常盈盈。","芙蓉饰高盖，文藻疏繁缨。","宁复事攀折，中心无不平。"],"title":"浮萍篇"}
