{"author":"孙觌","id":239421,"strains":["平平平仄仄平平，平仄平平仄仄平。","平仄仄平平仄仄，平仄平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["青莲花出古娃宫，华殷亭亭月满容。","风籁一声传夜壑，云幢千丈荫苍松。","曲池漫漫悲禾黍，古隧冥冥出鼎锺。","落纸烟云供醉笔，吾宗文采擅雕龙。"],"title":"灵岩"}
