{"author":"曾巩","id":173733,"strains":["平平仄仄仄，仄仄平平平。","平仄仄平仄，平平仄平平。","仄仄仄○平，平平仄平平。","○○仄仄仄，平仄仄平平。","○○仄平仄，○仄仄平平。","仄仄仄仄平，平仄平○平。","平平仄平平，平仄仄平○。","平仄仄仄平，仄平平平平。","仄仄平仄平，仄仄仄平平。","仄平平仄仄，平○仄平平。","平平仄仄仄，平仄仄平平。","仄○平平仄，仄仄仄平平。","仄平平平仄，平仄仄○平。","平仄仄仄平，仄平仄○平。","仄仄仄平仄，仄仄平平平。","平平仄平仄，仄仄平仄平。"],"paragraphs":["溪蛮昔负命，杀气凌南州。","城郭涨烟火，堂皇啸蜉蝣。","被髪尽冠巾，吾人反缧囚。","行剽至杪忽，归载越山丘。","驱攘事虽定，收合信疮疣。","不有异泽霑，何令余患瘳。","寒风在林鸣，君马不能留。","初佩太守章，慨然任人忧。","问俗灰烬余，咄唶令心谋。","士材为世用，因难乃知尤。","烦苛一荡涤，幽远遍怀柔。","四封鸣鸡犬，五谷被原畴。","里闾多娱宴，歌鼓震溟陬。","明义每所希，古人不难侔。","日月有常运，志士无安辀。","山川自兹始，努力千里游。"],"title":"送徐竑著作知康州"}
