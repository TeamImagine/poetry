{"author":"赵鼎","id":248231,"strains":["平平○平平仄平，仄平平仄平仄平。","平平○平仄仄仄，仄仄仄仄平平平。","平平仄仄仄平仄，仄仄平平平仄平。","仄平仄仄仄仄仄，仄仄平平平仄平。"],"paragraphs":["桐庐县前江合流，合江亭下多客舟。","红楼参差出木末，小市宛转依岩陬。","桐君手植碧桐树，岁岁春风柯叶柔。","白云一去凤不至，暮雨丁零生客愁。"],"title":"泊桐庐县合江亭下昔有得道之士不知姓名结庐山间手植桐数本因谓之桐君县亦以此得名"}
