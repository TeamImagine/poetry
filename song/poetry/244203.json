{"author":"胡宿","id":244203,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["大花滩外忆琴堂，西北山长水更长。","缩地何曾人有术，摩天不及鸟能翔。","寒梅弄脸英英态，腊瓮蒸醅满满香。","怅望未休还怅望，夜来庭下月如霜。"],"title":"寄芜湖吴殿丞"}
