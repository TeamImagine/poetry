{"author":"朱熹","id":55094,"strains":["平平仄仄仄仄○，仄平仄仄平平平。","仄平仄仄仄平仄，仄仄仄仄平平平。","仄平仄仄仄平仄，仄仄仄仄平○平。","仄平仄仄○仄仄，仄仄仄仄平平平。","仄平平仄○平仄，仄仄仄仄平平平。","平○平平仄仄仄，仄仄仄仄平平平。","平平仄仄仄仄仄，仄仄仄仄平平平。","平平平仄仄仄仄，仄仄仄仄平平平。","仄平仄仄仄平仄，仄平仄仄○平平。","仄平仄仄平仄仄，仄平仄仄平平平。"],"paragraphs":["君家道素几叶传，只今用舍悬诸天。","屹然砥柱战河曲，肯似落叶随风旋。","奋髯忽作猬毛磔，浩气勃若霄中烟。","隠忧尚喜遗直在，壮烈未许前人专。","武夷连日听奇语，令我两腋风泠然。","初如茫茫出太极，稍似冉冉随群仙。","安能局促夜起舞，下与祖逖争雄鞭。","终怜贤屈惜往日，亦念圣孔悲徂川。","愿君尽此一杯酒，预浇舌本如悬泉。","沃心泽物吾有望，勒移忍继锺山篇。"],"title":"复用前韵敬别机仲"}
