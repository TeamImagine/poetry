{"author":"洪朋","id":224388,"strains":["仄仄平平平平仄，仄平平仄仄平仄。","平仄仄仄平仄仄，平平仄仄平仄仄。","仄仄平平仄平仄，仄仄仄平平○仄。","平平仄平平仄仄，仄仄平平仄平仄。"],"paragraphs":["谷鹿洲前秋风起，渌波亭下小舟里。","邹子揖我狮子尾，谈天舌本倾我耳。","散发船篷玩秋水，茗碗荡胸无泥滓。","牛羊下山催客子，挂席明朝即千里。"],"title":"南渡邹大舟中作"}
