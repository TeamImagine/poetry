{"author":"梅尧臣","id":57183,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["王家再见仲宣诗，鱼目盈车换斗玑。","自愧不从灵蚌吐，谁教相并夜蟾飞。","暂增光价千金重，终觉枯陈一芥微。","已屈至珍来弹雀，恩蛇衔报此能希。"],"title":"依韵王司封宝臣答卷"}
