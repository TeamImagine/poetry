{"author":"张孝祥","id":56277,"strains":["？？平平仄仄平，○平仄仄仄平平。","仄平平○平○仄，仄仄平平仄仄平。","仄仄平○平仄仄，平平平仄仄平平。","仄平仄仄○平仄，仄仄平平仄仄平。"],"paragraphs":["鞑靼奚家款附多，王师直到白沟河。","守江诸将遥分阃，绝漠残胡竞倒戈。","翠跸春行天动色，牙樯宵济海无波。","小儒不得参戎事，赋赋新诗续雅歌。"],"title":"辛巳冬闻德音  其二"}
