{"author":"苏颂","id":179148,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["河外诸藩北控胡，美君家世领鱼书。","旧传将略名尤重，却过亲庭庆有余。","使节频烦民未息，边庭清晏候仍虚。","惟宣圣主威怀德，长使天声詟虏墟。"],"title":"送冀州向团练"}
