{"author":"岳珂","id":105507,"strains":["平平平仄仄平平，平仄平平仄仄平。","平仄仄平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["人生忧患偶同时，曾见惊尘傍紫微。","坡老鹘巢尚堪俯，周郎羽扇想重挥。","望风自绝胡南牧，啮雪应迟使北归。","从此青油欠筹画，上方虚己听宵衣。"],"title":"寄紫微高侍郎三首  其二"}
