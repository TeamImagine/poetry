{"author":"杨公远","id":151233,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["斜岸乌纱落魄裘，得宽闲处且悠悠。","任渠名利浓于酒，顾我情怀淡似秋。","黄菊苍松陶令宅，清风明月庾公楼。","翻思二老今何在，景物依然恼客愁。"],"title":"次姚舍人  其二"}
