{"author":"苏轼","id":194500,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["东风未肯入东门，走马还寻去岁村。","人似秋鸿来有信，事如春梦了无痕。","江城白酒三杯酽，野老苍颜一笑温。","已约年年为此会，故人不用赋招魂。"],"title":"正月二十日与潘郭二生出郊寻春忽记去年是日同至女王城作诗乃和前韵"}
