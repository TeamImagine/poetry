{"author":"陆游","id":41572,"strains":["仄平仄仄仄平平，仄仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["免归又破六年闲，每寄幽情烟水间。","清镜不藏新白发，芳樽犹惜旧朱颜。","一编蠹简心空在，百瓮寒齑债未还。","莫为岷峨劳梦想，故乡随分有名山。"],"title":"幽情"}
