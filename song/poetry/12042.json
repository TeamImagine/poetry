{"author":"胡寅","id":12042,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["韦公挟策漫荆榛，牧子亡羊也未真。","百叠乱山秋思杳，半岩修竹岁寒亲。","不须招手游莲社，且可冥心舍筏津。","山芋畦蔬正味好，饷君姜醢助芳辛。"],"title":"送姜医与能仁西堂印老能仁韦宙读书之地"}
