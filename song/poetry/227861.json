{"author":"释德洪","id":227861,"strains":["仄○平○平，仄仄平仄仄。","仄平平平○，平平仄仄仄。","仄○仄仄平，仄仄仄仄仄。","平平仄仄平，平仄仄仄仄。","平仄仄平平，仄仄仄平○。","仄仄仄仄平，仄平仄平仄。","平平平平仄，平平平仄仄。","仄仄平仄○，仄仄平平仄。","仄平仄平○，仄仄仄仄仄。","平仄仄仄仄，仄平仄平仄。","仄平仄仄平，仄平仄平仄。"],"paragraphs":["昔闻安期生，以术干项羽。","羽无人君量，佯狂辄遁去。","又闻鲁仲连，舌有济世具。","人君欲禄之，高视笑不语。","吁古列仙人，万事不干虑。","乃肯入世纷，岂非以民故。","翩翩遥增击，悠然知事悮。","道合人所难，一律无今古。","我生饱忧患，晚有二子慕。","肮脏刺世眼，甚宜著闲处。","一篇引一杯，举杯揖黎母。"],"title":"己卯岁除夜大醉"}
