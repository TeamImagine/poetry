{"author":"释道潜","id":203127,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["尘劳万计日纷纷，未碍堂中养浩心。","花草暗香来屋角，溪山爽气入衣襟。","樽中白酒无时有，箧里清诗不废吟。","夜夜邻家助幽致，数声羌管弄微音。"],"title":"沈道原养浩堂"}
