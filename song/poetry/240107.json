{"author":"周紫芝","id":240107,"strains":["平平仄平平，仄仄平平平。","平仄仄平平，仄仄平仄平。","平平○平平仄仄，平仄仄仄仄仄平。","平平仄仄平平仄，仄平仄平平仄仄。","平○仄仄仄仄○，仄仄仄平平仄仄。","○○仄仄平平平，仄仄仄平平仄仄。","平平仄仄平仄平，仄仄平平平仄平。","仄平平仄平平仄，仄仄○平仄仄平。"],"paragraphs":["生男有闺房，莫娶青楼倡。","生女事姑嫜，莫嫁游冶郎。","倡家从人无定准，游子一去忘故乡。","山头义妇无人识，踊身上山生死隔。","人将此妇作石看，不信此心元是石。","相从岂复无它人，髧彼两髦真我特。","江流可尽山可平，不尽悠悠千古情。","早知郎去无消息，悔不将身事尾生。"],"title":"石妇行二首  其二"}
