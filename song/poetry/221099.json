{"author":"邹浩","id":221099,"strains":["仄平平仄仄平平，仄仄平平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["雪晴新兴与春俱，脱略司空城旦书。","衡岳带云回玉辇，楚江浮日动金鱼。","故人情远欣相遇，梦境时来信所如。","北阙遥瞻念图报，恩深犹在免诛锄。"],"title":"次韵和葆光晚望"}
