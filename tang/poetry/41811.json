{"author":"齐己","id":41811,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["兰舟西去是通津，名郡贤侯下礼频。","山遍寺楼看仰岫，台连城阁上宜春。","鸿心夜过乡心乱，雪韵朝飞句韵新。","别有官荣身外趣，月江松径访禅人。"],"title":"送李评事往宜春"}
