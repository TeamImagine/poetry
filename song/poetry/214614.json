{"author":"晁补之","id":214614,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平平平平仄仄平。"],"paragraphs":["云水东游蚤岁怀，半生尘土却教回。","两行堤柳关心在，一点淮山入眼来。","北省主人夸酒好，南风稚子喜帆开。","扬州底事牵行色，端为琼花芍药催。"],"title":"泗州王谏议明叟留饮"}
