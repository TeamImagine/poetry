{"author":"白珽","id":164625,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["门掩天香竹树丛，了无尘翳此心同。","东林社散图空在，南国山多梦不通。","白草秋闲支遁马，黄沙春断子卿鸿。","思君记得逢君处，一片归云海树空。"],"title":"寄天香庵恬上人"}
