{"author":"陈渊","id":247902,"strains":["仄平仄仄平，平仄平仄仄。","？平仄○○，仄仄仄仄仄。","平平○仄仄，仄仄平平仄。","仄仄仄平平，仄平仄平仄。","平平仄平仄，仄仄平仄仄。","○平仄仄平，仄仄仄仄仄。","平平平平仄，○仄仄平仄。","仄仄仄仄平，仄平○仄仄。"],"paragraphs":["舍南舍北梅，墙里墙外竹。","逌然寄其间，不见一物俗。","东风将小雨，夜涨春池绿。","俯槛数龟鱼，仰檐送鸿鹄。","交情石投水，坐客冰炤玉。","从容得此生，已矣万事足。","谁言南轩小，正可陋华屋。","但恐世故撄，不容长处独。"],"title":"小轩闲题二首  其一"}
