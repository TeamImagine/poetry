{"author":"蔡戡","id":71361,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["平生天上张公子，一旦翻从地下游。","不特文章传籍湜，定知礼乐付程仇。","高山流水无真赏，白璧明珠勿暗投。","他日大廷承顾问，好将忠谠荐宸旒。"],"title":"送蒋子立赴河南试  其二"}
