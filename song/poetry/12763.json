{"author":"曹勋","id":12763,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["长淮矫首得遐观，犹记当年获奉銮。","万马饮淮貔虎肃，六师扈跸水云寒。","欣瞻幕府莲依水，慨念神州李下冠。","狼望已销归庙略，更持韵语访任安。"],"title":"持节和王枢密三首  其一"}
