{"author":"舒岳祥","id":143559,"strains":["仄仄仄平仄，仄平平仄平。","平平平仄仄，仄仄仄平平。","仄仄仄平仄，平平仄仄平。","仄平平仄仄，平仄仄平平。"],"paragraphs":["雾重月无色，夜来寒有情。","墙根余宿莽，木末弄初晴。","去岁那知有，新冬得此生。","拥炉谈往事，鸜鹆报三更。"],"title":"十月十三日嫩晴薄寒山房新构书阁去年此日北兵入是夜自中心墺徙独山"}
