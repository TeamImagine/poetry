{"author":"晏殊","id":243516,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百子池深涨绿苔，九光灯迥绿浮埃。","天孙宝驾何年驻，阿母飚轮此夜来。","空外粉筵和露湿，静中珠幌彻明开。","秋河不断长相望，岂独人间事可哀。"],"title":"七夕"}
