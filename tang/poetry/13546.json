{"author":"张籍","id":13546,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["京城在处闲人少，唯共君行并马蹄。","更和诗篇名最出，时倾杯酒户常齐。","同趋阙下听钟漏，独向军前闻鼓鼙。","今日春明门外别，更无因得到街西。"],"title":"赠别王侍御赴任陕州司马"}
