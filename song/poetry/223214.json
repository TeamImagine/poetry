{"author":"李新","id":223214,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄仄。","仄仄平平平仄仄，仄平仄仄仄平平。"],"paragraphs":["长吟清啸蜀江干，一尺霜根向物寒。","吾道祗知尊孔子，奇书何用学刘安。","玄谈客去虚方丈，碧落雏归迅羽翰。","晓月流星无处觅，断云空着子陵滩。"],"title":"挽张承事词"}
