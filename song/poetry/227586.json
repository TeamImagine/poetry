{"author":"唐庚","id":227586,"strains":["仄○仄仄仄○平，平仄○平仄仄平。","仄仄仄平平仄仄，平平仄仄仄平○。","仄平○○平○仄，仄仄平平仄仄○。","仄仄仄平平仄仄，仄平仄仄仄○平。","平平仄仄平平仄，平仄平平仄仄平。","平仄仄平平仄仄，○平仄仄平平平。"],"paragraphs":["彩衣入蜀记当年，金紫重来抱使权。","拥钺止奸民奠枕，扬鞭画计地流钱。","汝南评论常相借，圮上文书独见传。","政目告成才五月，岁头未改恰三迁。","秦云惨雪趋朝路，吴雨肥梅按部天。","名位愈隆人愈远，从今帝席为谁前。"],"title":"送宋衮臣赴任浙宪"}
