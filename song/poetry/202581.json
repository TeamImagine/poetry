{"author":"陆佃","id":202581,"strains":["仄仄平平仄仄平，仄平平仄平平平。","仄平仄仄平平仄，仄仄平平平平平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["腊月狐裘尚御黄，靓妆先了为谁忙。","与春不足都缘淡，教雪难知祇为香。","曾拥旌旗闻鼓角，终随彝鼎见烝尝。","少陵赖尔牵诗思，得向诗中号帝王。"],"title":"依韵和查许国梅花六首  其一"}
