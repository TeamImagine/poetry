{"author":"真德秀","id":102625,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["耆年自是国之珍，何间衣冠与隠沦。","华发共成千一岁，清樽相对十三人。","休谈洛社遗风旧，且颂仙游庆事新。","三径未荒宜早退，要将寿栎伴庄椿。"],"title":"壬午春社之明日请尊老会于西山之精舍庞眉皓首奕奕相照真吾邦希阔之盛事辄成口号一首并呈诸耆寿且坚异日早退之约云"}
