{"author":"朱松","id":10479,"strains":["○平仄平仄，仄仄仄平仄。","仄平平平仄，仄仄仄平仄。","仄平○平仄，仄仄仄平仄。","仄仄○平○，平仄平仄仄。","○平仄○仄，仄仄平仄仄。","仄仄平仄平，平平平仄仄。"],"paragraphs":["苍山抱岑寂，丈室掩虚白。","道人尘机断，宇宙一西壁。","是心如焦谷，浩劫永枯寂。","一句从谁闻，投老承此力。","相逢不相问，未省谁主客。","咄去真俗人，胡为来役役。"],"title":"赠永和西堂道人"}
