{"author":"尤袤","id":51085,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["立马黄昏遶曲池，几回踏雪问南枝。","不应春到花犹未，定恐寒侵力不支。","陇上已惊传信晚，樽前只想弄妆迟。","临风不语空归去，独立无憀自咏诗。"],"title":"德翁有诗再用前韵三首  其二"}
