{"author":"王迈","id":107721,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄仄仄仄，平仄仄平仄仄平。","仄仄平平平仄仄，平平仄仄仄平平。"],"paragraphs":["江峰映带武夷青，几度携筇此地行。","韵士魁人锺间气，冰翁玉婿并时名。","世方争效十钻巧，渠自不贪三字荣。","料得平章风月暇，家书一阅万金轻。"],"title":"寄婺倅张同年渭叟并简其婿黄元辅自然二首  其一"}
