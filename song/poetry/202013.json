{"author":"彭汝砺","id":202013,"strains":["仄仄平平仄，平平仄仄平。","仄○平仄仄，平仄仄平○。","仄仄平平仄，平平仄○平。","平仄平仄仄，仄仄仄平平。","平仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。"],"paragraphs":["一水连银汉，千山拥古城。","客乘清夜息，舟倚碧溪横。","皓月危峰影，清风细浪声。","呕哑殊俗语，惨淡异乡情。","途旅淹时月，羁穷独弟兄。","刚肠双古剑，荡迹一流萍。","道路人皆厌，风波我亦惊。","胡为甘险阻，所得喜豪英。","俗眼无相笑，吾非逐利名。"],"title":"夜泊睦州桐江"}
