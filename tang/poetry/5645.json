{"author":"严维","id":5645,"strains":["仄仄○平仄，平○仄仄○。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。","仄仄平平仄，平平○仄平。","仄平平仄仄，○？仄平平。","仄仄平平仄，平平仄仄○。","平○仄仄仄，○仄仄○平。"],"paragraphs":["沛艾如龙马，来从上苑中。","棣华恩见赐，伯舅礼仍崇。","镜点黄金眼，花开白雪鬃。","性柔君子德，足逸大王风。","色照鸣珂静，声连喷玉雄。","食场恩未尽，过隟命旋终。","练影依云没，银鞍向月空。","仍闻乐府唱，犹念代劳功。"],"title":"奉和刘祭酒伤白马"}
