{"author":"王禹偁","id":177349,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["吏隠金门祗似闲，退朝穷巷懒开关。","经年不到公卿宅，五日空随侍从班。","禁漏出花寒历历，御泉通市细潺潺。","功名未立年犹少，争忍携琴去旧山。"],"title":"朝退偶题"}
