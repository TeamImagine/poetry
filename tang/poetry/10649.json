{"author":"柳宗元","id":10649,"strains":["仄平仄平仄，仄仄平平仄。","平仄仄平平，平平仄平仄。","平平仄仄仄，○仄平仄○。","○仄仄平平，平平仄○仄。","仄平仄平仄，平仄仄仄仄。","平仄仄平平，平平仄平仄。","仄平平仄仄，仄仄○平仄。","平平平仄○，仄仄平平○。","○平仄平仄，平平仄平仄。","平仄○仄○，平仄平平仄。","仄平仄平仄，仄仄○平仄。","平仄仄○○，仄仄平平仄。"],"paragraphs":["鹤鸣楚山静，露白秋江晓。","连袂度危桥，萦回出林杪。","西岑极远目，毫末皆可了。","重叠九疑高，微茫洞庭小。","迥穷两仪际，高出万象表。","驰景泛颓波，遥风递寒筿。","谪居安所习，稍厌从纷扰。","生同胥靡遗，寿比彭铿夭。","蹇连困颠踣，愚蒙怯幽眇。","非令亲爱疏，谁使心神悄。","偶兹遁山水，得以观鱼鸟。","吾子幸淹留，缓我愁肠绕。"],"title":"与崔策登西山"}
