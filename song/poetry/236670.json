{"author":"汪藻","id":236670,"strains":["平仄仄平仄，平○仄平平。","○○仄平平，仄仄平平平。","仄仄仄平仄，平平仄平平。","平平仄平平，仄仄○平○。","平仄仄平仄，平平仄平○。","仄平仄平平，仄仄平平平。","平仄仄仄仄，平平仄○平。","平平仄○平，仄仄○平平。","平仄仄仄仄，仄平仄平○。","平平仄平仄，仄仄平平○。","仄仄仄平仄，平平仄平平。","平平仄仄平，仄仄平平平。"],"paragraphs":["今日幸无雨，天空出遥岑。","行行不知疲，遂至春江浔。","汲路转篱落，人家在桑阴。","平畴涨清波，陇麦如人深。","沟畎戏凫鹜，新蒲映浮沈。","我生本樵渔，对此谐初心。","风物岂不好，悲来自难任。","胡尘暗中原，四海如惊禽。","黄屋狩万里，两宫隔辰参。","龙腾鼎湖阔，月晦星河深。","宇宙有倾覆，兹游岂岖嵚。","消忧赖浊醪，太息谁能斟。"],"title":"避地函亭野步"}
