{"author":"邵雍","id":124820,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["请将调鼎问于君，调鼎功夫敢预闻。","只有盐梅难尽善，岂无姜桂助为辛。","和羹必欲须求美，众口如何便得均。","慎勿轻言天下事，伊周殊不是庸人。"],"title":"问调鼎"}
