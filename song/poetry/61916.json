{"author":"虞俦","id":61916,"strains":["仄仄平平仄仄平，仄平仄仄仄仄平。","平平仄仄仄平仄，仄仄仄平平仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["幸有绨袍恋故人，不应回棹遽忘情。","相逢且话十年事，此别又成千里行。","归去我犹惭靖节，催科谁解恕阳城。","黄堂今有仁人在，璧水当年盖已倾。"],"title":"仲本索归甚遽前诗送行言之不足见示和篇览之益用慨然再用前韵"}
