{"author":"刘弇","id":209511,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["俗眼纷纷少得青，独君襟义富坻京。","挥斤郢鼻时惊巧，持鼓雷门浪费声。","正喜珠玑生咳唾，敢期茅𫈵被游缨。","鲰生谫谫难论报，此日方知海是瀛。"],"title":"再次韵和酬"}
