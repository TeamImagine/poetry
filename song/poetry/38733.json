{"author":"陆游","id":38733,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["我似伤禽带箭飞，更怜汝作雁行稀。","异时恐抱终身恨，此日宁知徒步归。","万里外应劳远梦，三年前已挂朝衣。","断编蠹简相从老，绝念功名亦未非。"],"title":"三月十六日至柯桥迎子布东还二首  其二"}
