{"author":"释契嵩","id":68979,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["襄阳习子不贪官，欲友幽人拟道安。","冒雪履霜临岁杪，攀萝挽翠到云端。","初论浮世惭年老，久对清规苦夜寒。","空感知音何以报，但夸山水富君看。"],"title":"次韵和酬"}
