{"author":"齐己","id":41743,"strains":["平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["头白已无行脚念，自开荒寺住烟萝。","门前路到潇湘尽，石上云归岳麓多。","南祖衣盂曾礼谒，东林泉月旧经过。","闲来松外看城郭，一片红尘隔逝波。"],"title":"题赠湘西龙安寺利禅师"}
