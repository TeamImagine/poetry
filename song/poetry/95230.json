{"author":"曾黯","id":95230,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["频岁驱驰行万里，还家幸矣敢言疲。","雨寒倦马愁长路，日落栖禽拣稳枝。","两扇携持高老画，一编吟咏放翁诗。","客途佳处人知少，正在车中兀兀时。"],"title":"车中"}
