{"author":"秦观","id":209843,"strains":["仄仄仄平平，仄仄平平平。","平平仄平平，仄平平仄平。","平平仄平平，平仄仄平平。","平平平仄仄，平平仄平平。","仄仄仄仄平，平平平仄平。","仄平仄仄平，○仄仄平○。","平平平仄○，平仄仄仄平。","仄仄仄平仄，仄仄仄仄○。","○平仄仄平，仄○仄平平。","平平平仄平，平○平平平。"],"paragraphs":["偶戏失班龙，坐谪昆仑阴。","昆仑一何高，去天无数寻。","嘉禾穗盈车，珠玉烱成林。","天飘时一拂，清哀动人心。","一面四百门，宫谯云气侵。","阙然竹使符，难矣暂登临。","群仙来按行，怜我久滞淫。","力请始云免，反室岁已深。","亲朋喜我来，感叹或霑襟。","尘寰君勿悲，殊胜巢嵚崟。"],"title":"偶戏"}
