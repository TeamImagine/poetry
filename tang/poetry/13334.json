{"author":"张籍","id":13334,"strains":["仄仄平仄仄，平仄仄平平。","平平○平仄，仄仄○平平。","仄仄仄仄仄，平平仄平平。","仄仄仄平○，平○仄平平。","平平仄仄平，仄仄平平平。","仄仄仄仄仄，平平平○平。","仄仄仄仄仄，平仄仄仄平。","平平仄仄○，平仄平平○。","仄平仄○仄，仄平仄平平。","仄仄平平仄，仄平平平平。","仄仄平仄仄，平平仄○平。","仄○仄平仄，平仄平平平。"],"paragraphs":["漾漾南涧水，来作曲池流。","言寻参差岛，晓榜轻盈舟。","万绕不再止，千寻尽孤幽。","藻涩讶人重，萍分指鱼游。","繁苗毯下垂，密箭翻回辀。","曝鳖乱自坠，阴藤斜相钩。","卧蒋黑米吐，翻芰紫角稠。","桥低竞俯偻，亭近闲夷犹。","目为逐胜朗，手因掇芳柔。","渐喜游来极，忽疑归无由。","气状虽可览，纤微谅难搜。","未听主人赏，徒爱清华秋。"],"title":"城南"}
