{"author":"孙应时","id":82479,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["休论吾昔与吾今，窗下婆娑有学林。","会意书非求甚解，无弦琴岂要知音。","是中截断谈天口，何处寻来立雪心。","永日春风鶑百啭，幽人踵息正深深。"],"title":"和答赵生师白见寄  其一"}
