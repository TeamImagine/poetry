{"author":"刘才邵","id":250819,"strains":["仄仄仄平平仄仄，平平○仄平○仄。","仄平平仄○平平，平仄平平仄平仄。","平平平仄仄平平，平○平平仄平○。","仄平仄仄○仄仄，仄仄○○○仄仄。","平平仄仄平仄仄，平平仄仄仄平仄。","仄平平仄平○平，平平平仄仄○仄。","平平仄仄仄平仄，仄仄○平平仄仄。"],"paragraphs":["腹稿欲成聊假卧，寒松疏磬仍相左。","不容开府占清新，云里江梅萼初破。","奇芬还似暗香浮，全胜光风泛兰些。","玉川昔访长寿寺，石壁留题如此作。","珊瑚炫转光夺目，含曦一读忘饥饿。","便堪高蹑诗将坛，纷纷谁可克参佐。","韦庄岂免赠巾帼，格嫩更遭脂粉涴。"],"title":"次韵王民瞻赠觉梵二首  其一"}
