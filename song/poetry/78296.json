{"author":"叶适","id":78296,"strains":["平仄仄平仄仄平，○平仄仄平仄平。","平仄平平仄平仄，仄仄平○○平平。","仄平仄仄平仄仄，平仄平○平仄仄。","仄平平仄仄平平，平仄平平仄平仄。","仄平平平平仄仄，仄仄平○仄平仄。","仄平仄仄仄○平，○仄平平仄平仄。"],"paragraphs":["群嶂倚天傍四环，中峰受拱低伏蹲。","云锦交流紫团外，却注彭蠡如倾奔。","道陵已去丹灶冷，今代符行妖鬼静。","孔师何事亦逃儒，为爱冰林雪蒙顶。","我居无山冬不雪，只受虚空满轮月。","子能作意肯重来，更待墙东笋堪掘。"],"title":"孔炼士话龙虎山之胜于其行因以送之"}
