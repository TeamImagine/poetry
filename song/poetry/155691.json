{"author":"吴龙翰","id":155691,"strains":["仄仄平平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["瑞宿当年降世间，祁山深处著仙坛。","梅开冰壑珊瑚瘦，崖耸晴空碧玉寒。","清气胚成龟鹤相，丹田炼就虎龙蟠。","待教须髩浑如雪，恰写耆英与世看。"],"title":"庚申冬寿秋崖先生"}
