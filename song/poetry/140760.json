{"author":"姚勉","id":140760,"strains":["平平仄仄仄仄平，○仄仄仄仄仄平。","仄平仄仄仄仄仄，仄仄仄仄平平平。","○平仄仄平○仄，仄仄仄平平仄仄。","仄○平平仄仄平，仄仄平平平仄仄。","平平仄仄平平平，○仄仄仄平平平。","仄平仄仄仄仄平，平○仄仄平平平。","平平平仄平平仄，仄平仄仄平平仄。","仄仄平平仄仄平，平平仄仄平平仄。","仄平仄仄平○○，平平仄仄平平平。","平平○仄○平仄，仄仄平平平仄平。","仄平仄平仄仄仄，仄平平平平仄仄。","仄平仄平仄平仄，○仄仄平仄仄仄。","仄平○仄平平仄，仄平平仄仄仄平。","仄平仄仄仄仄○，平平平仄平仄仄。","仄仄仄仄平平平，仄平平○平平仄。","平仄○○仄○仄，平仄○平仄仄平。","仄平仄仄○平仄，平○仄，仄仄平，○平平仄仄仄平。","仄平仄仄平○仄，○仄○○平仄平。"],"paragraphs":["阿锺五岁已大奇，从我觅字与觅诗。","栗梨不爱爱纸笔，此意岂是寻常儿。","吟诗写字非难事，字画是心诗是志。","器量充周志气宏，劲笔雄辞皆极致。","吾家鼻祖丰城公，庭叱百万无虓雄。","子孙世袭节义风，流传直至江西翁。","江西夫子今希有，四经七举为龙首。","不作孙弘曲学儒，文章只是宗元祐。","祖宗积善源深长，争奇竞秀生诸郎。","诸郎更有如锺者，引领丹山群凤凰。","晓窗读书肯至午，夜灯琅琅明月庑。","只今小年已勤苦，从此读书到十五。","贯经穿史包今古，雪坡痴叔未足多。","十驽骥子一跃过，河南晁氏曾有样。","二十子弟俱高科，汝今群从多兄弟。","勋业相期各如意，家塾相师学圣贤。","庙堂再拜传忠义，羲献帖，李杜诗，遗踪虽在不必追。","请赓庆历徂徕颂，更立中兴浯水碑。"],"title":"侄阿锺觅字与诗"}
