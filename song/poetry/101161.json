{"author":"韩琦","id":101161,"strains":["仄仄仄平仄仄平，仄平平仄仄平平。","平平仄仄平平仄，平仄平平仄仄平。","平仄平平仄仄仄，仄平平仄平平平。","仄平仄仄平平仄，平仄平平仄仄平。"],"paragraphs":["老顾菟裘欲退藏，一区营宅已过杨。","林泉不较为生厚，名节犹希到死香。","麤葺萧居忘湫隘，喜归陶径任荒凉。","赖逢素旧时相乐，同入无何啸傲乡。"],"title":"次韵答陈龙图述北第林泉之胜"}
