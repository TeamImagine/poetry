{"author":"陆游","id":42060,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄仄平。"],"paragraphs":["博山香雾散馡馡，袖手何妨静掩扉。","六十年前故人尽，八千里外寄书稀。","昨朝送客桐江去，今日逢僧剡县归。","欲作小诗还复懒，海鸥与我两忘机。"],"title":"独坐"}
