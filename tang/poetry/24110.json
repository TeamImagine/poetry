{"author":"刘得仁","id":24110,"strains":["平平仄仄仄，平仄仄平平。","仄仄平平仄，平○仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄○平。","平仄平平仄，平○仄仄平。","仄○平仄仄，仄仄仄平平。","平仄平平仄，平平仄仄平。"],"paragraphs":["高文与盛德，皆谓古无伦。","圣代生才子，明庭有谏臣。","已瞻龙衮近，渐向凤池新。","却忆波涛郡，来时岛屿春。","名因诗句大，家似布衣贫。","曾暗投新轴，频闻奖滞身。","照吟清夕月，送药紫霞人。","终计依门馆，何疑不化鳞。"],"title":"上姚谏议"}
