{"author":"梅尧臣","id":46714,"strains":["仄仄平仄仄，仄仄仄平仄。","平平仄平平，仄仄仄平仄。","仄仄仄○仄，○仄仄仄仄。","仄仄平仄仄，○○平平仄。","平仄仄仄平，仄平平仄仄。","仄仄仄平平，平平平仄仄。","仄平仄○平，平平平仄仄。"],"paragraphs":["饮食无远近，所美贵甘{车耍}。","南方食虾蟆，密捕向清畎。","齿咀口且讳，闻语辄忿喘。","此物何丑恶，犹胜螺蛳蚬。","西蜀亦取之，水田名谷犬。","彼士不为惭，吴人休独愐。","岂须若中州，牛羊烹大脔。"],"title":"贻妄怒"}
