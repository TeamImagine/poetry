{"author":"王建","id":7917,"strains":["仄仄仄平仄，○平仄平仄。","平平仄平仄，平平平仄仄。","仄仄○仄平，仄仄平平仄。","平平○仄平，平平○仄仄。","平平仄平仄，○仄仄仄仄。","仄仄仄平平，仄仄平平仄。","仄○平仄仄，仄平平仄仄。","仄仄平仄平，平平平仄仄。"],"paragraphs":["买地不肥实，其繁系耕凿。","良田少锄理，兰焦香亦薄。","勿以听者迷，故使宫征错。","谁言三岁童，还能分善恶。","孜孜日求益，犹恐业未博。","况我性顽蒙，复不勤修学。","有如朝暮食，暂亏忧陨获。","若使无六经，贤愚何所托。"],"title":"励学"}
