{"author":"释居简","id":92101,"strains":["仄平仄仄仄仄仄，仄仄平平仄平仄。","○仄平平仄仄平，仄○仄○平仄仄。","仄仄仄仄仄仄平，仄仄平平仄仄平。","仄○仄平仄○○，○仄仄仄平○平。","平平平平仄仄仄，仄平○平仄平仄。","仄○平仄仄平平，仄仄平平○仄仄。"],"paragraphs":["慧林未试击虎术，已觉堂前草狼藉。","更说全提与半提，大空小空皆辟易。","壁立万仞二十年，不与诸方较目前。","愿从伏波老禅将，相与掎角摧其坚。","龙门余波靡不至，矻然中流一人耳。","事难方见丈夫心，委地宏纲看振起。"],"title":"寄元柏庭"}
