{"author":"舒岳祥","id":143834,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["中有黄金白玉姝，莫欺红粒缀茱萸。","晓风吹面成冰脑，夜雪流脂结玉酥。","冻蘂未期春鸟啄，寒香不上暖蜂须。","一生欲压孤山句，囊锦空垂气浪麤。"],"title":"冬至前一日小史自溪上献梅四枝寘之书案奇奇怪怪为赋长句志喜也"}
