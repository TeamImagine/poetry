{"author":"郭三益","id":218581,"strains":["仄平平仄平，平平仄○仄。","仄平仄平平，仄仄○仄仄。","○平仄平仄，平平仄平仄。","仄仄仄○平，平平仄平仄。","平平仄仄平，仄仄○平仄。","平○仄平平，仄仄平平仄。","仄平仄平平，仄仄仄仄仄。","平平仄○仄，仄仄平平仄。","平○○仄仄，仄仄平平仄。","平○仄平平，平仄平平仄。"],"paragraphs":["道人栖碧山，云居在空曲。","十年海潮音，利物缘已熟。","更寻妙高顶，超然具幽筑。","古木插空青，寒筠抱岩绿。","时携贝叶书，步入深林读。","云衣冷萧条，静对含烟玉。","客来境非喧，客去境自足。","宵眠护禅虎，昼引衔花鹿。","庵中三昧语，药我贪瞋毒。","何当脱双凫，藜杖追高躅。"],"title":"韦羌山式公绿筠庵诗"}
