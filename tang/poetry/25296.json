{"author":"刘威","id":25296,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["五云深处有真仙，岁月催多却少年。","入郭不知今世事，卖丹犹觅古时钱。","闲寻白鹿眠瑶草，暗摘红桃去洞天。","时向人间深夜坐，鬼神长在药囊边。"],"title":"赠道者"}
