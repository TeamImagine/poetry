{"author":"王庭珪","id":237827,"strains":["仄平仄仄○平仄，平平仄仄平平仄。","仄平○仄仄平平，○平仄仄平平仄。","仄平仄仄平平平，平平仄仄仄平仄。","平平仄仄仄平平，仄仄平平仄仄○。","平平平仄仄平仄，平平仄平平仄平。","平○仄平仄仄仄，仄平平仄仄平平。","○平仄仄平平仄，仄仄○平仄平仄。","仄仄○平平仄平，○仄仄平平仄仄。","平仄○平仄仄平，仄○○平○仄仄。"],"paragraphs":["异时汉网疏天讨，胡儿马啮江南草。","石头重戍岂无兵，将军不识丹阳道。","至今战骨埋秋霜，伤心不忍问耆老。","龙蟠虎踞昔何雄，赤壁濡须在眼中。","浔阳江水射蛟处，旌旗拂天来向东。","艨艟塞川不敢下，昔人曾此破曹公。","横江九道波翻屋，试请轻兵渡淮曲。","夜入长安人不知，应见画图心已熟。","他日将军按此图，鼓行如西如破竹。"],"title":"观骆元直经进江南形势图"}
