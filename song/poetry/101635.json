{"author":"赵抃","id":101635,"strains":["平平平仄仄平平，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["蓬莱窗外晓光分，梦觉初惊杜宇魂。","但有吏供衙府喏，断无人到讼庭喧。","蒙蒙宿霭开湖面，隐隐更潮过海门。","一水两州皆重镇，越清杭剧不同论。"],"title":"次韵前人蓬莱阁即事"}
