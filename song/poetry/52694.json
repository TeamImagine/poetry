{"author":"李洪","id":52694,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["无奈春来节物催，东君更遣玉花开。","寒轻才湿新池草，势密重飘静院梅。","麦陇润滋丰餠饵，秫田膏泽足醪醅。","疲民尽说丰年瑞，独恨千山阻雁回。"],"title":"春雪呈通判叔"}
