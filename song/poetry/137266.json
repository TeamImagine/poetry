{"author":"柴望","id":137266,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["落日寒城暮雨余，满斟离酒意何如。","见妻还指张仪舌，痛国谁怜贾谊书。","羸马病僮旋雇倩，寺禽山獠亦欷歔。","长安可是深居处，更向深山深处居。"],"title":"灵芝寺别祖席诸友"}
