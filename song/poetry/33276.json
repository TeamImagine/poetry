{"author":"陆游","id":33276,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["万瓦如鳞百尺梯，遥看突兀与云齐。","宝帘风定灯相射，绮陌尘香马不嘶。","星陨半空天宇静，莲生陆地客心迷。","归途细踏槐阴月，家在花行更向西。"],"title":"天申节前三日大圣慈寺华严阁燃灯甚盛逰人过于元夕"}
