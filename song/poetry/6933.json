{"author":"李若水","id":6933,"strains":["平平仄仄仄，仄仄平仄平。","仄仄平仄平，平平仄平平。","仄平平仄仄，仄仄平仄○。","仄○仄仄仄，仄仄平平平。","平○仄平仄，○平仄平平。","平平○平仄，平仄平○○。","○仄仄仄平，仄平仄仄○。","仄平平仄仄，仄平平仄平。","平平仄○仄，仄仄平仄平。","平平仄平仄，仄仄平平平。"],"paragraphs":["东风一戏剧，会使红绿争。","粲粲墙角花，朝霞翦芳英。","自怜冰雪志，猥与桃杏并。","未应素节改，但觉羞颜頳。","孤标翳尘土，疏香掩蓬荆。","游蜂颇知己，飞绕千回轻。","其奈逐臭夫，对之白眼横。","主人情不薄，爱君成瘦生。","今来摄从事，吏课殊少程。","何时把杯酒，一洗千枯荣。"],"title":"红梅"}
