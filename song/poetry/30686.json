{"author":"李流谦","id":30686,"strains":["仄平平仄○仄平，仄平平仄平仄平。","仄平仄仄平仄平，仄平平仄平仄平。","平○平平仄平平，仄平○仄平○平。","仄仄仄仄平平平，仄平仄仄仄仄平。","仄平仄仄平平平，仄平仄仄○仄○。","仄平仄仄平平○，平平平仄平平平。","平仄平仄平仄平，○仄仄仄仄仄平。"],"paragraphs":["爱春春浅如稚童，爱晴连日无雨风。","闭门不出春笑侬，百年容易成老翁。","山茶经霜尚能红，小梅吹雪香正浓。","盍不亟倒琉璃锺，主人好意客亦同。","粉笺乞句酬天公，笔端有气如白虹。","少年射虎南山中，于今尘土蒙雕弓。","安得雷雨鞭蛰龙，拊髀浩气亦欲东。"],"title":"游秦园分韵得东字"}
