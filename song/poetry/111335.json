{"author":"刘克庄","id":111335,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一橐萧然五鬼随，竟缘名盛与文奇。","可曾天下无麟凤，何必山中有虎罴。","蜂虿尾犹如许毒，蜘蛛腹得几多丝。","圣贤不校吾家法，车及蒲骚岂足师。"],"title":"四和  其一"}
