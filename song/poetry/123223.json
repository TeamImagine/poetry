{"author":"吴潜","id":123223,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["难唤林逋伴客游，占春亭畔独夷犹。","一花两蘂意方远，三岛十洲香已浮。","清晓园林霜似练，黄昏栏槛月如钩。","若还说着和羹事，只恐渠侬笑不休。"],"title":"梅花小吟"}
