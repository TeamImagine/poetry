{"author":"曾丰","id":72505,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["万物丛中要独行，荣枯不爱与时争。","翛翛水性云情重，栩栩仙风道骨轻。","饭颗一时工部瘦，首阳千古伯夷清。","未言鼎鼐功犹在，虽竟无功也有名。"],"title":"赋梅  其一"}
