{"author":"冯时行","id":16644,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄平平平。"],"paragraphs":["相看相别意何如，见事蜂生正要渠。","挽袖一杯山月上，凝眸十里峡风徐。","衣冠苗裔烟尘际，京洛风流咳唾余。","自此清愁欺老得，逢君重见为驱除。"],"title":"送王子善移江津酒官一首"}
