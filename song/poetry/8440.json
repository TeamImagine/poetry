{"author":"李处权","id":8440,"strains":["仄仄仄仄仄，平平仄○平。","仄平仄仄平，平仄平仄○。","仄平仄○仄，仄仄仄仄平。","仄仄仄仄仄，仄平○仄○。","仄平平仄仄，平○仄平平。","平平平仄仄，仄平仄○平。","平仄仄平仄，？平平仄○。","平○○仄仄，平平平仄平。","平平仄○仄，仄仄平平○。","仄仄仄平仄，仄仄仄仄平。","平平仄平平，仄平仄平平。"],"paragraphs":["管蔡既失道，周公遂相残。","召公乃赋诗，棠棣良可观。","圣贤尚如此，末世讵得安。","斗粟与尺布，至今兴永叹。","汝南贤伯仲，乡评蔼芝兰。","冰清而玉洁，友于甚相懽。","鸿雁识先后，鹡鸰知急难。","同衣且共爨，怡怡生理寛。","埙箎翕和乐，学海窥波澜。","好爵岂终靳，未用咏考槃。","他年表门闾，紫荆出檐端。"],"title":"题周氏棣华堂"}
