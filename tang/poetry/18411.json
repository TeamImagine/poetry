{"author":"李德裕","id":18411,"strains":["平仄仄仄平平平平，仄仄平平仄。","○平仄仄仄仄○，平仄平平仄平仄。","仄仄仄○○，平平平仄平。","平平平仄仄，平仄仄○平。仄平仄仄平仄，○仄平平仄平。","平平○仄仄，仄仄仄平平。","平仄○仄，平平仄平。","○○仄平仄，仄仄仄平○。","平平平仄仄，平平平仄仄。","仄仄仄平平平，平仄仄○平仄。","仄仄平仄仄○仄，平仄平○平仄仄。","平仄平平平，○平平仄平。","仄○平仄平，平平平仄平。","仄平仄仄仄，平仄仄平平。","平平仄○仄，仄○仄○平。","仄平仄平仄平仄，仄仄平○○○仄。","平○平仄仄仄平，仄仄平平仄平仄。","仄仄仄仄仄平平，平平平仄仄平平。","仄仄仄仄平平仄，仄仄平平平仄平。","平平平仄平，平仄仄平平。","平平仄仄平平仄，平仄平平○仄平。","仄平仄仄平平仄，○仄平平仄仄平。","仄仄平平仄，○仄仄平平。"],"paragraphs":["君不见昔时同心人，化作鸳鸯鸟。","和鸣一夕不暂离，交颈千年尚为少。","二月草菲菲，山樱花未稀。","金塘风日好，何处不相依？既逢解佩游女，更值凌波宓妃。","精光摇翠盖，丽色映珠玑。","双影相伴，双心莫违。","淹留碧沙上，荡漾洗红衣。","春光兮宛转，嬉游兮未反。","宿莫近天泉池，飞莫近长洲苑。","尔愿欢爱不相忘，须去人间罗网远。","南有潇湘洲，且为千里游。","洞庭无苦寒，沅江多碧流。","昔为薄命妾，无日不含愁。","今为水中鸟，颉颃自相求。","洛阳女儿在青阁，二月罗衣轻更薄。","金泥文彩未足珍，画作鸳鸯始堪著。","亦有少妇破瓜年，春闺无伴独婵娟。","夜夜学织连枝锦，织作鸳鸯人共怜。","悠悠湘水滨，清浅漾初蘋。","菖花发艳无人识，江柳逶迤空自春。","唯怜独鹤依琴曲，更念孤鸾隐镜尘。","愿作鸳鸯被，长覆有情人。"],"title":"鸳鸯篇"}
