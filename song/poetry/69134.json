{"author":"吴端","id":69134,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄仄仄仄，平仄平平平仄平。","仄仄仄平平仄仄，仄平仄仄仄平平。"],"paragraphs":["柳阴满地水平池，门掩青春刻漏迟。","蝶梦任渠分尔汝，蛙声谁复计公私。","刘伶混世酒一石，梁叔逃名歌五噫。","午睡觉来风动竹，自收隔夜著残棋。"],"title":"春怀"}
