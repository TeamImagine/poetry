{"author":"皮日休","id":27946,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谁绣连延满户陈，暂应遮得陆郎贫。","红芳掩敛将迷蝶，翠蔓飘飖欲挂人。","低拂地时如堕马，高临墙处似窥邻。","只应是董双成戏，剪得神霞寸寸新。"],"title":"奉和鲁望蔷薇次韵"}
