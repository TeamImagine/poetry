{"author":"李光","id":235965,"strains":["仄仄平平平，仄仄○平仄。","平平仄仄平，平仄仄平仄。","仄平仄平平，仄仄平平仄。","平平平仄仄，仄仄仄平仄。","平仄○仄仄，平仄○仄仄。","○仄仄仄○，平仄仄仄仄。","平平仄仄仄，平仄仄平仄。","仄平仄○平，仄仄仄平仄。"],"paragraphs":["我爱曾城居，负郭颇幽雅。","田畴遶屋庐，门迳绝车马。","但虞水侵门，敢怨风飘瓦。","渊明非避俗，自觉往来寡。","嗟予屏斥久，兹地犹里社。","相望十里间，舟楫幸可假。","风休水亦落，晴日照郊野。","愿言驾柴车，始觉我忧写。"],"title":"琼惟水东林木幽茂予爱此三士所居虽无亭馆之胜而气象清远连日水涨隔绝悠然遐想各成一诗目为城东三咏  其二"}
