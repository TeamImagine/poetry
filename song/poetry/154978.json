{"author":"宋蒲寿宬","id":154978,"strains":["○平仄仄平平平，平平仄仄平平平。","平平仄仄平仄仄，平仄平仄平平平。","仄平？仄仄○仄，○○仄○平平○。","平○仄仄平仄仄，平仄平仄○平○。","仄平仄○仄仄仄，仄仄平仄○平平。","平平仄仄仄仄仄，平平仄仄○仄平。","○平仄仄仄平仄，仄仄平仄仄仄平。","平平平仄仄○仄，平仄仄仄平○平。","仄平平仄仄仄仄，平平仄仄平平平。","仄平仄仄仄平仄，仄平仄仄平平平。","平平平仄仄平仄，○平仄平平○○。","平仄平平仄仄仄，平平平仄○平平。","○平○仄○仄仄，仄仄仄仄平平平。","平平仄仄仄仄仄，仄平仄仄平平平。","仄仄平平仄平仄，仄平仄仄平？平。","平平仄仄仄平仄，仄平仄仄平仄平。","仄仄平平仄平仄，仄平平仄平仄平。","仄平平○仄平仄，○平仄仄仄仄平。","仄平平仄仄平仄，平平仄仄平平○。"],"paragraphs":["长江气势何雄雄，波心幻出青莲宫。","江流万古浮不去，疑有根蒂谁能穷。","溯流逺见一培𪣻，传闻壮观疑谈空。","风帆渐迫惊诡异，金碧还遶深蒙茸。","小船破浪与客去，系缆阶石穿玲珑。","门前笔架水面立，波涛日夕相撞舂。","重楼复道费登陟，面面奇怪陡不同。","丹徒西望耸观阁，淮海大块居其东。","倚栏檐外水转窄，飞鸿没处明双瞳。","与僧煮茗话今古，莫穷幻眇窥鸿蒙。","瀛洲方丈在何许，骑牛觅牛休憧憧。","遥指危樯夜泊处，惊飚飘簸如飞蓬。","禅闗深闭浪打屋，夜定不动猜游龙。","清游适值九月九，汲泉细摘黄花丛。","水上登髙复谁信，证明赖有今逺公。","登堂恍惚见坡印，瓣香起敬仙佛踪。","想像形容记言语，涕零心恻生不逢。","未穷清兴下山去，扁舟一瞬在阆风。","作诗聊复纪游迹，来寻此迹何时重。"],"title":"游金山寺呈茂老"}
