{"author":"赵蕃","id":74868,"strains":["平平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["先君昔作濡须令，闾里所知清德高。","末路我今惭世业，一门君乃冠辰髦。","长公已有朝阳誉，夫子宁淹独冷曹。","颇念相从问畴昔，不堪岁月去滔滔。"],"title":"赠王教授基仲"}
