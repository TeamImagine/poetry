{"author":"吕南公","id":208761,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平仄仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["东田嶂下古荒村，又向荆榛占一坟。","寒苦到今初是了，荣枯从此更休分。","棺旁乳女随遗褓，膝下亡男恨白云。","共系人间酸鼻事，欲言聊复泪纷纷。"],"title":"哭邓氏女兄  其一"}
