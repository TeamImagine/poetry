{"author":"朱翌","id":11193,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平仄。","仄平平仄仄仄仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["土瓜甘蔗窖深藏，青李来禽子在囊。","胜日园林吾有分，暮年歌酒尔无忘。","扫除金屑不到眼，尽力石田难救荒。","每遇北风长引领，皖公山下是桐乡。"],"title":"次韵傅丈见寄  其二"}
