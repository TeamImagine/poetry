{"author":"宋庠","id":2845,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["几日都亭避宪骢，使台分节按江东。","朝端旧简飞霜白，关外连艘饷粟红。","晨鼓叠喧鸡埭月，暝帆遥卸雀桁风。","先秋若有离怀咏，剩取芳筠作信筒。"],"title":"送蒋御史领江东运使"}
