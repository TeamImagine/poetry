{"author":"刘攽","id":183182,"strains":["○平仄○仄，仄平○仄平。","仄平平仄仄，平仄仄○平。","仄平仄仄○，仄○平平平。","○仄仄仄仄，平仄平仄平。","仄仄仄平仄，仄仄平？平。","平平仄平○，平仄平平平。","平平仄平○，仄仄平○平。","平平仄平平，仄仄平平平。","仄平仄仄平，仄仄仄仄平。","○仄平平仄，○仄仄仄平。","仄平仄平平，仄仄○平平。","仄○仄平平，○平平仄平。","平○仄平○，仄平仄○仄。","平仄仄仄平，仄平平平平。","仄平○仄平，仄仄○○平。","仄平仄仄平，仄仄平仄○。","平平仄平仄，○仄平仄平。","仄平仄○○，仄仄平平平。","平○平平平，平○平仄平。","仄仄平仄仄，仄平○仄○。"],"paragraphs":["三川帝王宅，二周冠盖都。","上毫米德化，多士盛中区。","是年诏有司，使献贤能书。","传纳事匪易，吾与夫子俱。","率马仰骐骥，治玉惭礛{石诸}。","同舟共艰难，倾盖聊欢娱。","浮云俨高冠，白雪纷长裾。","驰辞若波涛，掌握皆明珠。","诋诃讵敢然，倚办实有须。","从子骖之靳，相与步骤趋。","棘围似南宫，大暑临通衢。","不遗老成人，颇多君子儒。","丞相顾而叹，里闾共称誉。","狂士或妄谈，众人皆揶揄。","至今颇自矜，快意胜过屠。","不言世所无，请问谁弗如。","微官苦绳墨，离别天一隅。","向风愿相从，不及单飞凫。","云中多宾鸿，河中多鲤鱼。","契阔诚未忘，寄声当勿疏。"],"title":"寄傅推官尧俞"}
