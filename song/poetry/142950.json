{"author":"释绍昙","id":142950,"strains":["平平仄平平，仄仄平平仄。","平仄仄平平，仄仄平平仄。","仄仄平平仄仄平，平平仄仄平平○。","平平平仄仄平仄，仄仄仄平平仄平。","平平仄仄平平仄，仄平○仄平平○。","仄仄○平仄仄平，仄仄仄平平仄○。","仄平平仄○平平，仄仄平平仄仄平。","仄仄仄平平仄仄，平平仄仄仄平平。"],"paragraphs":["春山杜鹃啼，苦劝人归去。","声碎竹林风，血染花梢雨。","我老无家可得归，萝窗睡饱云黏衣。","山童推枕破残梦，报道有僧开竹扉。","何方圣者来寻讨，解包飏下青龙钞。","便欲庭前纵火焚，浄地岂容狼藉了。","问渠何日离飞来，两月奔驰未到家。","好劝急归休歇去，春风落尽武林花。"],"title":"简州性上人求语"}
