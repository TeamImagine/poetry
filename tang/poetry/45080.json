{"author":"沈佺期","id":45080,"strains":["平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["东郊暂转迎春仗，上苑初飞行庆杯。","风射蛟冰千片断，气冲鱼钥九关开。","林中觅草才生蕙，殿里争花并是梅。","歌吹衔恩归路晚，栖乌半下凤城来。"],"title":"奉和立春游苑迎春"}
