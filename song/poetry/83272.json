{"author":"陈文蔚","id":83272,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["节物惊人故欲催，天涯倦客几时回。","坐倾浊酒醒还醉，手把新诗卷又开。","远想含香当奏事，近缘无月不登台。","烟波见说西湖好，要趁秋风把钓来。"],"title":"和赵工部临安见寄韵"}
