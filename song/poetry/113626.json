{"author":"程师孟","id":113626,"strains":["平平仄仄仄平平，仄仄平平仄仄平。","平仄平平平仄平，仄平仄仄仄平平。","平平仄平平平仄，平仄平平仄仄平。","仄仄平平平仄仄，平平平仄仄平平。"],"paragraphs":["三山缥缈蔼蓬莱，一望青天十里平。","千骑临流搴翠帷，万人拥道出重城。","参差䗖蝀横波澜，飞跃鲸鲵鬭楫轻。","且醉樽前金潋滟，笙歌归道月华明。"],"title":"端午出游"}
