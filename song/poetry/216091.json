{"author":"张耒","id":216091,"strains":["平平平平仄平仄，平仄平平仄○仄。","平平仄仄仄平平，仄仄平平平仄仄。","平○仄平平仄仄，仄仄仄平平仄仄。","平平平仄仄平平，仄仄平平仄平○。"],"paragraphs":["昏鸦归栖暮天迥，新月娟娟水中影。","秋声索索起桑麻，古道人归烟火静。","公庭吏稀霜树老，药槛雨多幽菊盛。","山家生事饱谙知，野果村醪遣朝暝。"],"title":"秋风三首  其三"}
