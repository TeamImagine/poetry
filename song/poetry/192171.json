{"author":"郭祥正","id":192171,"strains":["仄仄仄平仄，平平平仄平。","仄仄仄仄仄，仄仄平平平。","平仄平仄平，仄○仄仄仄。","仄平平○仄，仄仄仄平仄。","平平平仄仄，平仄仄平仄。","平○平仄仄，仄仄○平仄。","平仄仄平仄，仄仄○仄平。","○仄仄仄仄，仄平平仄平。","仄仄平仄平，平仄仄○仄。","平仄平○平，平仄仄平○。"],"paragraphs":["念念递迁谢，新新来未停。","把镜览素髪，不觉今年生。","生世能几何，焰长烛愈短。","劝吾杯中物，到手莫辞满。","阳春才烂漫，花片已飞舞。","纷如晴后雪，半作燕巢土。","尧舜竟何在，楚汉空战争。","胜负一日事，寂寥千载名。","隐几聊自悲，悲竟复长啸。","真体元空无，谁与我同调。"],"title":"把镜"}
