{"author":"梅尧臣","id":57542,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["重本恤刑天子圣，舟车持诏使臣贤。","部中汉吏无冤狱，葑上吴人益美田。","重过故乡逢故老，一闻鸣鹤访山川。","不须歌管唯诗酒，况有余杭白乐天。"],"title":"送吉老学士两浙提刑"}
