{"author":"刘过","id":82784,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["一声雷鼓挟风威，顷刻冲涛没钓矶。","行客骇看银汉落，阳侯惊起玉山飞。","蛟龙便尔争先化，鸥鹭茫然失所依。","安得长竿入吾手，翩然东海钓鳌归。"],"title":"观白鹭洲风涛"}
