{"author":"白居易","id":17565,"strains":["平仄仄仄平，仄平平仄仄。","仄仄○仄平，仄○平仄仄。","平平仄仄仄，平仄仄仄仄。","平仄仄仄平，○平仄仄仄。","仄平平仄仄，平仄仄仄仄。","仄仄仄平平，平平○仄仄。","平平仄仄仄，○仄平平仄。","仄仄平平平，平平仄仄仄。"],"paragraphs":["时暑不出门，亦无宾客至。","静室深下帘，小庭新扫地。","褰裳复岸帻，闲傲得自恣。","朝景枕簟清，乘凉一觉睡。","午餐何所有，鱼肉一两味。","夏服亦无多，蕉纱三五事。","资身既给足，长物徒烦费。","若比箪瓢人，吾今太富贵。"],"title":"夏日闲放"}
