{"author":"许景衡","id":230130,"strains":["平平仄仄仄，仄仄仄平仄。","平仄仄平仄，平○平仄仄。","平○○平仄，平仄仄平仄。","平仄平仄仄，平仄仄平仄。","仄仄仄○仄，仄仄仄仄仄。","仄平仄仄仄，仄仄○仄仄。"],"paragraphs":["功名等戏剧，俗眼自惊诧。","诗酒有真味，多应知者寡。","尝闻欧阳子，风月本无价。","今我贫到骨，悬磬比居舍。","就使一钱直，在我已不暇。","故知造化意，特用相慰藉。"],"title":"无题"}
