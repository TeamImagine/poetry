{"author":"孔武仲","id":199161,"strains":["平平平平仄仄仄，仄平仄仄平仄平。","平平仄仄○仄仄，○○仄仄平仄平。","仄平平平仄仄仄，平平仄仄平平平。","平平平仄平仄仄，平平仄仄平仄平。","○平仄仄仄仄仄，仄仄平仄平○平。","平平仄仄仄平仄，仄仄○仄平平平。","平平仄仄仄仄仄，仄平仄仄仄仄平。","○仄平○仄仄平，仄平仄仄平平平。","平平平平仄平仄，平仄仄仄平平平。","○平仄仄仄平仄，平平仄仄○？平。","平平○平仄仄仄，平仄仄仄平平平。","仄○仄仄平仄○，仄仄○仄平平平。","平平仄平○仄仄，平○仄仄○平平。","平平仄仄仄仄仄，仄仄仄仄仄平平。","平平仄仄仄仄仄，平平○仄平平平。"],"paragraphs":["愁云昏昏掩六月，电光霍霍盘四隅。","淮西一雨三昼夜，长澜积潦无处无。","试登高楼望四野，平田渺渺成江湖。","山源奔溢来处远，晨朝又报高丈余。","重闉闭筑仅自守，一带萦叠何其孤。","颓墙处处若山坏，百舍相望无完区。","辛勤买得秸一束，马饥况乏粟与刍。","三十年间走四方，始遭此厄真穷途。","跧居丘亭往来断，时起顾是青云衢。","如丝一罅见天面，顽阴复起相糢糊。","幽忧填胸不自遣，强扣瓦缶倾残壶。","醉中暂尔神气王，醒定更觉心摧枯。","城阴老蛙正逸乐，声如转轴相鸣呼。","强弓毒矢未易射，欲杀唯有企翁符。","吾家此去八十驿，愁来更展江湖图。"],"title":"蔡州三首  其一"}
