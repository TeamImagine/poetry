{"author":"方一夔","id":152143,"strains":["仄○仄平仄，平平仄仄平。","○○○仄仄，平仄平仄平。","仄仄仄仄仄，平仄平平平。","平仄平仄仄，仄仄平仄平。","平平仄○仄，仄平仄平平。","平平平仄仄，平平仄平○。","平平仄仄仄，平平仄平平。"],"paragraphs":["自从判清浊，人文肇古羲。","中间更百圣，扶竖颠与衰。","孔孟死不作，千载无明师。","嗟此仁义路，举世争背驰。","无人障横溃，一朝坠民彜。","微言虽尚在，骎骎化侏离。","斯文亘万古，悠悠竟何之。"],"title":"续感兴二十五首  其二三"}
