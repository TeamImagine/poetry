{"author":"韩维","id":157670,"strains":["平平平仄平，仄仄仄平仄。","平○仄仄○，平仄仄仄仄。","仄平平仄平，仄仄平仄仄。","仄平平○平，○平仄仄仄。","平平平仄平，平仄仄平仄。","仄平仄○平，○仄平仄仄。","平○仄平仄，平仄仄仄仄。","仄仄仄仄平，平平仄平仄。","仄平平平平，仄仄仄仄仄。"],"paragraphs":["投闲归里闾，幸与故人遇。","情期夙所敦，邀迓已去屡。","尚嫌城阙拘，未尽林壑趣。","导河高其梁，轻舟具指顾。","寒花黄被堤，秋实翠登俎。","白须二三翁，相对无俗语。","夷犹起遐想，恬旷绝近慕。","适野讵有谋，登高亦非赋。","信哉庄生言，忘我带与履。"],"title":"令绰泛舟潩河作诗诒之"}
