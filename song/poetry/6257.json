{"author":"张九成","id":6257,"strains":["平仄仄○仄，平平仄仄○。","仄平平仄仄，平仄仄○平。","平平仄仄仄，仄仄○平平。","平仄仄○平，平平仄平平。","仄仄平仄仄，仄平仄平平。","仄仄仄平平，仄○平仄平。","平平平仄仄，平仄仄平平。","平平仄平平，平平平仄平。","○仄仄仄平，仄仄仄仄平。"],"paragraphs":["寒色遽如许，神清瘦不禁。","瓦沟声磔索，珠琲乱衣襟。","斯须忽复变，玉片堕前林。","风劲势回旋，飘零蔽遥岑。","落此炎瘴地，七年到于今。","不见六花飞，况闻寒玉音。","今年盈尺瑞，天以慰吾心。","呼儿具杯盘，开樽须满斟。","更制白雪辞，入我绿绮琴。"],"title":"十一月忽见雪片居此七年未尝见也"}
