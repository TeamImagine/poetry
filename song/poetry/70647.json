{"author":"袁说友","id":70647,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["岁阑何地看梅花，霜日新晴晚更嘉。","古观去寻寒士屋，山园来近旧人家。","香传细密闻仍久，影倒高深落又斜。","同是溪南闲澹者，暂时相赏醉无哗。"],"title":"霞山叶学谕家梅下饮二首  其一"}
