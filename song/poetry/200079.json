{"author":"刘筠","id":200079,"strains":["平平平仄仄平平，仄仄平平仄仄平。","仄仄仄平平仄仄，仄平平仄平仄平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["纫兰为佩桂为舟，北渚云飞发櫂讴。","已有万丝能结怨，不须千盖强障羞。","金堤勃窣谁同上，翠帟缤纷客自留。","欲选浣纱倾敌国，越王更起近江楼。"],"title":"再赋七言"}
