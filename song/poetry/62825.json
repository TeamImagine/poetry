{"author":"薛季宣","id":62825,"strains":["平平仄平仄，仄仄平平平。","○平仄平仄，平仄平平平。","仄平平仄平，仄仄平平平。","平平仄仄仄，仄仄仄仄平。","仄仄仄平仄，平平仄平平。","○平仄仄仄，平平仄平平。","○平仄○仄，仄仄○平平。","仄○仄平仄，平平仄平平。","平平平仄平，○仄仄仄平。","平○仄仄○，平平仄平平。","平平仄平平，仄仄○平平。","平平仄平仄，平仄仄仄平。","平平仄仄仄，平平仄平平。","平平仄平仄，平平仄平平。"],"paragraphs":["髯翁久埋没，岁月来成奔。","当年脍鱼处，齑臼徒形存。","想方高会时，猛士侔云屯。","连鳌觊一钓，欲以大口吞。","尺鲫锉红雪，烹葵植兰荪。","王余弃玉食，银刀乱洄沄。","堕台不禁醉，网漏如鲸鲲。","座中尽群彦，人亡失丛墦。","吾游怀此都，重到郭外村。","聊兴广武叹，徘徊受辛盆。","颓然凤凰台，路走临津门。","催归趁人马，谁念古帝魂。","愁无有力者，窊樽负云根。","斯焉共杯饮，垂纶具盘飧。"],"title":"石盆"}
