{"author":"李处权","id":8451,"strains":["仄平平仄平，仄仄仄仄平。","○平○平平，仄仄平仄平。","平平仄仄平，仄仄平平平。","仄仄平仄平，仄仄平○平。","平平仄平仄，仄仄仄仄○。","平平仄平仄，仄仄○仄平。","平平仄平仄，仄仄平平平。","仄仄平仄平，仄仄平仄平。","仄平平仄仄，仄仄仄仄平。","○仄平○仄，仄平平仄平。","仄平仄仄仄，仄仄平平平。","仄仄平平平，仄仄平平平。","平平○仄仄，仄仄平平平。","○仄仄平仄，仄仄平仄平。","平○仄平仄，平仄仄仄平。","仄平仄仄仄，平仄平平平。","○平○○仄，仄平仄仄平。","仄仄平仄平，仄仄平仄平。","仄平仄平仄，仄仄平仄平。","平平平仄仄，仄仄平平平。"],"paragraphs":["老全冰玉姿，不受一滓尘。","弹琴看飞鸿，自是千载人。","幽兰写国香，白雪回阳春。","邈视嵇阮流，不肯加冠巾。","丝桐得心法，二子入室亲。","高山与流水，领略难具陈。","前年出闗意，浩荡谁能驯。","跌足兵火围，所遇多苦辛。","却来湖上寺，翳拂坐石门。","颇有名胜士，宛然交道存。","寄书亦及我，匪但通寒温。","问我能来无，愧负匏瓜身。","翩然如野鹤，接羽凌秋旻。","过我晋陵郡，促轸风露新。","谐和下鸾凤，幽怨出鬼神。","老全殆不没，千古名知津。","漂流更丧乱，我生乃不辰。","见子颜色开，慰我羁旅魂。","我心亦清苦，久愿丘壑邻。","何时舟载月，一弄秋江濵。"],"title":"听照旷尘外琴"}
