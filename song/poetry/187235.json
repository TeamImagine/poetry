{"author":"刘挚","id":187235,"strains":["平平平仄仄平平，平仄平平仄仄平。","仄仄平平仄仄仄，平平平仄仄平平。","平平仄仄平仄仄，仄仄平平仄仄平。","平仄平平平平仄，仄平仄仄仄平平。"],"paragraphs":["诗坛曾识旧将军，新寄长编慰俗尘。","梦到钧天醉闻乐，心疑明月暗投人。","谁悲正雅全忘古，自是淫哇毎乱真。","安得高门占旗鼓，与公吟啸武陵春。"],"title":"寄鼎州陶使君商翁"}
