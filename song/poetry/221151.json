{"author":"邹浩","id":221151,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄仄平仄，仄仄平平仄仄平。","仄仄平平仄平仄，平平平平仄平平。"],"paragraphs":["长滩斗折转城隅，激浪飞声昼夜俱。","猛讶龙骧带雷雨，缓疑仙会集笙竽。","吟风古木那能和，弄影幽禽只自娱。","我已无心到天籁，凭栏聊为一踟蹰。"],"title":"滩声  其一"}
