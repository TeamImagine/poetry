{"author":"张栻","id":56999,"strains":["平平平平平，仄仄仄仄仄。","仄平平平仄，平仄仄平仄。","仄平仄○仄，仄○仄平仄。","仄○仄○平，仄仄仄平○。","平○平平平，仄仄仄仄仄。","平平平仄平，仄仄平仄仄。","平仄仄仄平，仄平仄平仄。","○○平仄平，仄仄仄仄仄。","平平仄仄仄，仄仄仄○○。","○平仄仄平，仄仄平仄仄。","仄平仄平平，仄仄仄仄仄。","○平平仄○，○平仄平仄。","仄平仄平仄，平平仄平仄。","仄仄仄平平，平平仄平仄。","平平仄○仄，仄仄○仄仄。","仄平仄平仄，平平仄平仄。","○仄○平平，○平仄平仄。"],"paragraphs":["平生乖崖公，及此拜仿像。","凛然风埃外，余子避英爽。","忆公昔正色，抗论指邪枉。","念当绝其根，所畏日滋长。","晴空轰雷霆，下土走魅魍。","云何廊庙姿，半世江海上。","徒令治郡声，迄今满天壤。","论相危及公，亦岂坐倔彊。","嗟哉彼隘俗，利欲扼其吭。","闻公卓绝风，吐舌仍傥恍。","岂知古之人，事业系所养。","临机随手应，如爬适苛痒。","李侯亦高世，希踪自畴曩。","万里见丹青，高堂辟虚敞。","琅琅壁间记，读者兴慕仰。","我来岁云莫，霜林振余响。","叹息重徘徊，题诗诏吾党。"],"title":"过乖崖堂"}
