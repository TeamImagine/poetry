{"author":"李纲","id":242960,"strains":["仄平平平平，仄仄平仄仄。","仄平仄平平，仄仄仄平仄。","平平平仄○，仄仄○仄仄。","平平仄○平，平仄平○仄。","仄平○仄平，仄仄仄平仄。","仄平平平平，仄仄平平仄。","仄平仄平平，仄仄○仄仄。","仄平仄○平，仄仄仄平仄。","平仄仄仄仄，平仄平仄仄。","仄仄仄仄平，仄平平仄仄。","○平仄平平，仄仄仄平仄。","平平仄平平，仄仄仄平仄。","仄平仄平平，平平仄平仄。"],"paragraphs":["大江东南流，鼓柁江水上。","薄游五松山，获见谪仙像。","呜呼天宝间，治乱如反掌。","兵戈暗中原，豪杰多长往。","谪仙当此时，逸气隘天壤。","脱身来江东，缥渺青霞赏。","作诗几千篇，醉笔笼万象。","迄今有遗祠，识者共瞻仰。","嗟予岂后裔，愚拙谁复尚。","珥笔玉殿螭，谪官闽岭瘴。","荷恩许生还，冒险理归桨。","于焉觌仙风，足以慰遐想。","愿言继清芬，何由揖英爽。"],"title":"游五松山观李太白祠堂"}
