{"author":"何基","id":116845,"strains":["平平仄仄○平仄，平平平仄平平仄。","仄○仄仄仄平平，仄仄平平○仄仄。","仄平平仄平仄平，仄仄○平平仄仄。","平平○○平仄平，○平平仄平仄仄。","平平○仄仄平平，仄平平仄仄平仄。","平平仄仄仄平平，平平仄仄平○仄。","○平仄仄仄仄仄，平？仄平○仄仄。","平平仄仄平仄○，仄平平仄仄平仄。","仄平仄仄仄仄仄，仄平平仄○平仄。","平仄○仄平仄平，仄仄平平仄平仄。"],"paragraphs":["文皇命殉昭陵土，兰亭神迹埋千古。","率更拓本勒坚珉，盐帝归装留定武。","薛家翻刻愚贵游，旧本和龛归御府。","烟尘横空飞渡河，中原荆棘交豹虎。","维扬苍莅驾南辕，百年文物不堪补。","纷纷好事竞新摹，倾敧丑俗亡遗矩。","如今薛本亦罕见，髤{髟/开}典型犹媚妩。","清欢盛会何足传，右军他帖以千数。","托言此笔不可再，慨然陈迹兴怀语。","今昔相视无已时，手掩尘编对秋雨。"],"title":"题定武兰亭副本"}
