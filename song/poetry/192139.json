{"author":"郭祥正","id":192139,"strains":["仄仄仄平○，平仄仄平仄。","仄仄仄平平，仄仄仄仄仄。","仄仄平仄平，平仄平仄仄。","仄平仄○仄，仄○仄平仄。","平平仄○仄，○平平仄○。","平平仄平平，平仄仄平仄。","○○仄？平，仄仄仄平仄。","平平平仄平，仄仄平仄仄。","仄平仄仄平，仄仄平仄仄。","平平仄平仄，平仄仄平○。","○平仄平仄，仄仄平平仄。","平○平○平，平仄仄仄仄。","平平平平平，○仄仄仄仄。","仄仄仄仄平，仄仄仄○仄。","仄仄仄平仄，仄仄仄平仄。","平平仄仄仄，仄仄仄○○。","平平仄平○，仄仄仄○仄。","仄平仄平仄，仄仄仄平仄。","平平平仄仄，仄仄仄仄仄。","平平仄仄平，仄仄仄平仄。","平平平仄平，仄仄仄仄仄。","平仄仄仄平，平○仄平○。","○○仄仄平，仄仄仄平○。","仄仄仄仄仄，平仄平仄仄。","平仄平平平，平平仄平○。"],"paragraphs":["此洞昔无闻，人迹固稀到。","一昨紫微游，刻石记所好。","遂令天下知，游者争欲造。","我方珮县印，事闲慕高蹈。","联镳二三子，并坚松柏操。","樽罍薄携持，丁壮却前导。","行行逼崕巅，紫翠射襟帽。","方疑攀郁萝，又若堆海潦。","石门未及窥，忽值山雨暴。","风云暗衢路，雷电拆岩峤。","苍黄仆夫语，踊跃猿猱叫。","黄泥濡衣裳，安得白日照。","初游成欢愉，中险触愤懊。","佛舍距几何，望望目睛眊。","击镫促疲马，十步九欹倒。","登堂亟就榻，释子数相劳。","寻幽尚龃龉，处世信难料。","暂眠稍苏息，起坐复悲啸。","宁非山鬼护，不使俗客眺。","桓桓翠琰文，愈读愈精妙。","名由今日新，迹入万古耀。","骐骥步莫追，驽骀志弥劭。","犹期六月来，散髪避炎燎。","一雨路阻绝，何以为壮少。","归欤歌芜词，聊为起同调。"],"title":"游华阳洞阻雨"}
