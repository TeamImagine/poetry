{"author":"李昭玘","id":225593,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["比年方贡竞珍藏，肤理丰腴紫璧光。","虬膂左回分绝格，蒻衣十袭护新香。","贵人恩泽才浮赐，俗骨尘埃不合尝。","愿作诗翁千岁寿，乘风聊复发清狂。"],"title":"子常生日无以为寿偶得团茶一餠因书拙诗一首藉之以献"}
