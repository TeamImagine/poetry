{"author":"邬载","id":2260,"strains":["仄平仄仄仄，仄仄平平平。","仄平仄平仄，仄仄平平平。","平平仄平平，平仄仄仄平。","仄平平平仄，仄仄平平平。","仄仄仄仄平，平○仄○○。","平平仄平仄，仄仄平平平。","仄仄平仄仄，仄平仄仄平。","○平仄平平，平仄平平平。","仄仄○仄仄，仄平○仄○。","平平仄平仄，仄仄平平平。"],"paragraphs":["策名十二载，独立先斯文。","迩来及门者，半已升青云。","青云岂无姿，黄鹄素不群。","一辞芸香吏，几岁沧江𣸣。","散职既不羁，天听亦昭闻。","虽承急贤诏，未谒陶唐君。","薄俸还自急，此言那足云。","和风媚东郊，时物滋南薰。","蕙草正可摘，豫章犹未分。","宗师忽千里，使我心氛氲。"],"title":"送萧颖士赴东府得君字"}
