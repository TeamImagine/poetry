{"author":"李白","id":55685,"strains":["仄仄平平仄，平平仄平仄。","仄仄平○平，平平仄平仄。","仄平仄平仄，仄仄平平仄。","仄仄平平平，○平仄平仄。","平○仄仄仄，平仄仄平仄。"],"paragraphs":["妾本崇台女，扬蛾入丹阙。","自倚颜如花，宁知有凋歇。","一辞玉阶下，去若朝云没。","每忆邯郸城，深宫梦秋月。","君王不可见，惆怅至明发。"],"title":"邯郸才人嫁为厮养卒妇"}
