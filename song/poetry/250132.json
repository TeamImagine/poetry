{"author":"郭印","id":250132,"strains":["平仄平平仄，平平仄仄平。","仄平平仄仄，平仄仄平平。","仄仄平平仄，仄平平仄平。","平平平○仄，仄○○平○。","仄仄○平仄，平○仄仄平。","仄○平仄仄，仄仄仄平平。","平○○平仄，平平仄仄平。","平平平仄仄，平仄仄平平。","仄仄○平仄，平平？仄○。","平平○仄仄，平仄仄平平。","仄仄平平仄，平平仄仄平。","仄平平仄仄，平○仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","平平○仄仄，仄仄仄平平。"],"paragraphs":["康节名天下，流芳到子孙。","素风门户远，皇极典型存。","万邑纷戎马，十年辞帝阍。","家艰俄茹苦，国难更堪论。","上念长城寄，兵分细柳屯。","紫泥颁诏綍，墨绖总戎轩。","权重将军幕，忠求孝子门。","江朝南海阔，星拱北辰尊。","智勇张良足，诗书郄縠敦。","边储裁冗蠧，邦本厚黎元。","士仰苏天覆，人依赵日暄。","势增师旅气，威砻虎狼魂。","帐幄稽前箸，山河暂偃藩。","精诚扶日月，谈笑整乾坤。","贱子欣蒙庇，先君旧感恩。","驾辕怜病马，投木笑穷猿。","扶摇如可借，短翮待腾骞。"],"title":"上邵尚书"}
