{"author":"陆游","id":39883,"strains":["仄平仄仄平仄仄，仄仄平平○仄仄。","仄平平仄仄仄平，○仄平平仄平仄。","平平仄仄仄仄仄，○仄平平○平仄。","平平平仄平仄平，仄仄仄平平仄仄。","仄平仄○平平平，平平仄仄○平仄。","仄平仄仄仄仄仄，仄仄平平平仄仄。","仄平仄仄仄仄○，仄仄平平仄平仄。","平平仄仄仄仄平，平仄平平仄平平。","○平平仄平仄仄，平仄仄平平仄仄。","仄仄仄仄仄仄平，平仄平平仄平仄。","仄平仄仄仄○仄，仄仄○平仄○仄。","○平仄仄仄仄平，仄仄平○仄平仄。"],"paragraphs":["稼轩落笔凌鲍谢，退避声名称学稼。","十年高卧不出门，参透南宗牧牛话。","功名固是券内事，且葺园庐了婚嫁。","千篇昌谷诗满囊，万卷邺侯书插架。","忽然起冠东诸侯，黄旗皂纛从天下。","圣朝仄席意未快，尺一东来烦促驾。","大材小用古所叹，管仲萧何实流亚。","天山挂旆或少须，先挽银河洗嵩华。","中原麟凤争自奋，残虏犬羊何足吓。","但令小试出绪余，青史英豪可雄跨。","古来立事戒轻发，往往谗夫出乘罅。","深仇积愤在逆胡，不用追思灞亭夜。"],"title":"送辛幼安殿撰造朝"}
