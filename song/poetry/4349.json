{"author":"邓肃","id":4349,"strains":["○平平平仄仄仄，仄○平平仄仄仄。","平平仄仄仄平平，○仄仄平仄仄仄。","○平仄仄仄平平，○平仄仄仄平平。","平○仄平平仄仄，仄仄仄○仄仄平。","平平○仄平○仄，仄仄平平平仄仄。","仄仄○平仄仄平，○平仄平仄平仄。"],"paragraphs":["号寒啼饥自聒耳，火中莲花那著水。","超然不复顾尘寰，空色两冥舍利子。","冠巾贾岛齿平人，当时仅免退之嗔。","何如伯升云水去，万劫不磨一点真。","公今更恐情难绝，泛作飞蓬谋未拙。","挽袖牵裳浩不回，当知若人是真铁。"],"title":"和谢吏部铁字韵三十四首 别僧永肩"}
