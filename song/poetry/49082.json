{"author":"杨万里","id":49082,"strains":["仄平平平仄平仄，平平○○平○仄。","平平仄仄平仄平，平仄○平仄仄平。","平仄平平平仄仄，平平仄仄平平仄。","仄平○仄仄平平，仄仄平平○仄仄。","仄平平仄仄仄平，平仄仄平平仄平。","仄○平平仄平平，仄仄平○平仄平。","○平平仄仄平○，仄平平仄平○仄。","仄平仄仄平仄平，仄平仄仄平平仄。","平平仄平平仄平，仄平仄仄平仄平。","仄平平仄仄○平，○仄平平平仄○。"],"paragraphs":["石城诸峰入天半，曾随骑吹经行遍。","梅花换岁初不惊，惊报行春再出城。","官甑晨炊云子玉，兵厨夜压秦淮绿。","尚书亲饷老农夫，塞道夫须兼独速。","劝农文字不怪奇，知道尚书愁我饥。","有如山农出南溪，老穉随观韩退之。","叟携群穉穉扶叟，一生祗识茅柴酒。","尚书赐酒谁得尝，瓦盆满引无升斗。","今年好风来自东，五风十雨尧日同。","尚书归去作相公，当寄丰年书一封。"],"title":"和余处恭尚书清凉寺劝农"}
