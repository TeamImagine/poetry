{"author":"刘克庄","id":115112,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["暮年字字费冥搜，少作如山弃不收。","作美新文生失节，留封禅草死包羞。","怀中探锦都无几，身后悬金未易求。","懊恨新来刚制酒，世间何物可浇愁。"],"title":"病起十首  其八"}
