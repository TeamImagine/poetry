{"author":"刘攽","id":183930,"strains":["平平平仄仄，仄仄仄平平。","仄仄平平○，平平仄仄平。","仄○平仄仄，平仄仄平平。","平仄平○仄，平平仄仄平。","仄○平○仄，○○仄平○。","平仄平平○，平平仄仄平。","仄平平仄仄，平仄仄平平。","仄仄平平仄，平平仄仄平。","平平○仄仄，平○仄平平。","仄仄○○仄，平平仄仄平。","平平平仄仄，平仄仄○平。","仄○○平仄，平平仄仄平。"],"paragraphs":["仙游欺缅邈，古事厌增加。","自我新形胜，因之玩物华。","不劳工子劝，无价境天赊。","云构森如画，翚飞势莫遮。","静看梁燕贺，闲听野蜂衙。","曹事初无壅，军声信不哗。","倚栏歌白雪，为客进流霞。","快意凉风起，余欢素月斜。","吴趋应有始，齐难讵为夸。","夏日思王粲，名流得孟嘉。","优游琴八叠，悲壮鼓三挝。","遍看题诗语，飘然自一家。"],"title":"复次前韵"}
