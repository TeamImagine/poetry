{"author":"朱淑真","id":245754,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谁剪飞花六出尖，索娥肌肉莹相兼。","分明幻玉迷青嶂，轻薄随风入画檐。","冻笔想停诗客手，寒蓑宜拥钓翁髯。","长安陋巷多贫士，可见鹑衣透胆严。"],"title":"雪二首  其二"}
