{"author":"韩琦","id":101143,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["争放红蕖燎紫沈，胜游谁肯惜千金。","人和更有笙歌助，酒美应无巷陌深。","化国光阴方甚永，洞天风物不难寻。","如何可致吾民乐，长似熙熙此夜心。"],"title":"癸丑灯夕"}
