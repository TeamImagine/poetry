{"author":"韦骧","id":190794,"strains":["仄仄平平○仄平，仄平仄仄仄平平。","平平平仄平平仄，平仄平平平仄平。","仄○仄平○仄仄，○平○仄仄平平。","仄平平仄平平仄，仄仄平平仄仄仄。"],"paragraphs":["祖饯初还重仳违，懒鞭款段入城扉。","旌旗人去山川晚，台榭春归花药稀。","鼓吹渐遥空望望，旄倪相顾共依依。","自怜无以纾诚恋，唯有诗筒殆庶几。"],"title":"送别回作"}
