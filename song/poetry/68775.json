{"author":"文彦博","id":68775,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","平平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["樽前不制泪汍澜，大抵人情老别难。","东阁宾朋渐分散，西都风景便阑珊。","惟凭鱼雁通书问，祗对松筠想岁寒。","公衮还朝副公望，永将天下置之安。"],"title":"送留守相公"}
