{"author":"胡仲弓","id":136448,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["老天动是一年晴，怪底游人不出城。","湖上几时无好况，堤边近日少吟声。","草深盍放牛羊牧，水涸难寻鸥鹭盟。","但得孤山梅不死，其他风物弗关情。"],"title":"旱湖"}
