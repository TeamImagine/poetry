{"author":"许景衡","id":230093,"strains":["仄平仄平平，平仄仄仄仄。","平平仄仄平，○○平平仄。","○平仄平仄，平仄仄平仄。","○○仄仄○，仄仄平平仄。","平平○平仄，平仄仄○仄。","仄仄仄平平，平平平仄仄。","仄平平平仄，仄仄仄平仄。","平平仄平平，仄仄仄平仄。","平仄平仄平，仄仄仄平仄。","○平仄平仄，仄仄仄○仄。","仄○仄平仄，仄仄仄○仄。","平平仄平仄，平仄仄平仄。"],"paragraphs":["道人乐岩栖，泉石厌眼耳。","胡为一叶舟，泛泛西湖水。","应怜老居士，巾屦困尘滓。","相从一笑顷，茗碗浮云蘂。","江天正揺落，秋色淡如洗。","宴坐俯层轩，梢云森鳯尾。","眷言东溪老，挺立万夫伟。","平生海潮音，卷舌付诸子。","维此岑邃师，道学究终始。","当年几酬对，万法一弹指。","要当出新句，特用问兴止。","江河有余润，今我亦随喜。"],"title":"康师见访于竹阁因师臣师同赋问讯元老人"}
