{"author":"项安世","id":53336,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["哦君五十四篇诗，燃尽青藜杖一枝。","长韵屈平经里思，短章介甫集中辞。","只因云梦曾游耳，便把江山尽得之。","割我锦机君已甚，不须更遣世人知。"],"title":"监利许知县见示诗卷"}
