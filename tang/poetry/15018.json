{"author":"白居易","id":15018,"strains":["仄仄平仄仄，仄平仄平平。","平平仄平仄，仄仄仄平平。","平平仄仄平，仄仄平平平。","仄仄平仄仄，仄平平仄平。","仄平平平仄，仄仄仄仄平。","○平仄平仄，平仄平○平。","平仄仄仄仄，○平平仄仄。","仄仄平平仄，○平平仄平。"],"paragraphs":["有木名弱柳，结根近清池。","风烟借颜色，雨露助华滋。","峨峨白雪花，袅袅青丝枝。","渐密阴自庇，转高梢四垂。","截枝扶为杖，软弱不自持。","折条用樊圃，柔脆非其宜。","为树信可玩，论材何所施。","可惜金堤地，栽之徒尔为。"],"title":"有木诗八首 一"}
