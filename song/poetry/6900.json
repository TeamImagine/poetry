{"author":"高登","id":6900,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄平平平。","仄平仄仄平平仄，平仄平平仄仄平。"],"paragraphs":["塞雁南飞度戍楼，一声天地有余秋。","家连沧海难穷目，人在蛮荒欲尽头。","莫效涓埃裨国计，况无毛发为身谋。","所须菽水能多少，踪迹飘然不系舟。"],"title":"九日"}
