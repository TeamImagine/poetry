{"author":"郑谷","id":31620,"strains":["平平平仄平，平仄仄平平。","仄○○平仄，平平仄仄平。","平平平仄○，仄仄仄平平。","仄仄平平仄，平平仄仄平。","仄平平仄仄，平仄仄平平。","○仄平平仄，平平仄平平。","仄平平仄○，平仄仄○平。","仄仄○平仄，○平仄仄平。","平平平仄仄，平仄仄平平。","仄○平平仄，平平仄仄平。","仄平○仄仄，仄仄仄○平。","仄仄平平○，○平仄仄平。","仄○平○仄，仄仄仄平○。","仄仄平平仄，○○仄仄平。","仄○○仄仄，平仄仄平平。","○仄平平仄，平○仄仄平。","平平○仄仄，仄○仄平平。","平○平平仄，平平仄仄平。","仄平平仄仄，平仄仄平平。","○仄平平仄，平平仄仄平。"],"paragraphs":["风骚为主人，凡俗仰清尘。","密行称闺阃，明诚动搢绅。","周旋居显重，内外掌丝纶。","妙主蓬壶籍，忠为社稷臣。","大仪墙仞峻，东辖纪纲新。","闻善常开口，推公岂为身。","立朝鸣珮重，归宅典衣贫。","半醉看花晚，中餐煮菜春。","晴台随鹿上，幽墅结僧邻。","理论知清越，生徒得李频。","药香沾笔砚，竹色染衣巾。","寄鹤眠云叟，骑驴入室宾。","近将姚监比，僻与段卿亲。","叶积池边路，茶迟雪后薪。","所难留著述，谁不秉陶钧。","丧乱时多变，追思事已陈。","浮华重发作，雅正甚湮沦。","宗从今何在，依栖素有因。","七松无影响，双泪益悲辛。","犹喜于门秀，年来屈复伸。"],"title":"故少师从翁隐岩别墅乱后榛芜感旧怆怀遂有追纪"}
