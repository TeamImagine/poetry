{"author":"白居易","id":15481,"strains":["平平平仄仄，仄仄平仄仄。","仄仄仄仄○，平平仄平仄。","平平仄平仄，平仄○仄仄。","仄仄仄仄仄，平仄平平仄。","平平○平○，仄仄○仄仄。","仄平仄平○，仄仄○仄仄。","仄○仄仄平，平平平仄仄。","平○平仄仄，仄仄平平仄。","仄仄仄平平，仄仄平○仄。"],"paragraphs":["朝餐多不饱，夜卧常少睡。","自觉寝食间，多无少年味。","平生好诗酒，今亦将舍弃。","酒唯下药饮，无复曾欢醉。","诗多听人吟，自不题一字。","病姿与衰相，日夜相继至。","况当尚少朝，弥惭居近侍。","终当求一郡，聚少渔樵费。","合口便归山，不问人间事。"],"title":"衰病无趣因吟所怀"}
