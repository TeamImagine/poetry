{"author":"金君卿","id":146434,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["前贤立事岂徒然，惠政须教振古传。","芍水灌余三万顷，楚人祠已二千年。","近闻令尹开新闸，不避风波上小船。","堤筑已完舆颂洽，去时民吏重留连。"],"title":"和介甫寄安丰张公仪之什"}
