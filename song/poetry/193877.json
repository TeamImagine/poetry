{"author":"苏轼","id":193877,"strains":["仄仄平平仄仄平，仄平平仄仄平平。","平平仄仄仄仄仄，仄仄仄平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["上帝高居愍世顽，故留琼馆在凡间。","青山九锁不易到，作者七人相对闲。","庭下流泉翠蛟舞，洞中飞鼠白鸦翻。","长松怪石宜霜鬓，不用金丹苦驻颜。"],"title":"洞霄宫"}
