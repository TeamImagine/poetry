{"author":"文同","id":168626,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["宿鸟惊飞断雁号，独凭幽几静尘劳。","风鸣北户霜威重，云压南山雪意高。","少睡始知茶效力，大寒须遣酒争豪。","砚冰已合灯花老，犹对群书拥敝袍。"],"title":"和仲蒙夜坐"}
