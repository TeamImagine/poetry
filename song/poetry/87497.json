{"author":"韩淲","id":87497,"strains":["平平仄仄仄平平，平仄平平仄仄平。","仄仄平平仄仄仄，仄平平仄仄平仄。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["年时我亦治行装，曾寄闲葩两种香。","一别人犹得相见，再来花更不能忘。","春风披拂依依紫，秋露凄迷冉冉黄。","深巷逍遥昔居此，骚吟先后味何长。"],"title":"比年秩满言归以四季木犀瑞香二花赠徐和卿再来调官和卿有作因次韵"}
