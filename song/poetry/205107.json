{"author":"吴栻","id":205107,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["使君真是十年兄，投老相看眼更明。","入省早推何水部，作州今见谢宣城。","应怜远岫云俱晓，定梦澄江月共晴。","安得陪公觞咏后，春风桃李满交情。"],"title":"寄智翁宣州知府乡兄"}
