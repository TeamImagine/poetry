{"author":"王安石","id":181409,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["离别何言邂逅同，今知相逐似云龙。","苍烟白雾千山合，绿树青天一水容。","已谢道涂多自放，将归田里更谁从。","庞公有意安巢穴，肯问箪瓢与万锺。"],"title":"豫章道中次韵答曾子固"}
