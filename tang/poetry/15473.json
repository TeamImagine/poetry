{"author":"白居易","id":15473,"strains":["平仄平仄仄，仄平○仄平。","仄仄平○仄，平仄仄仄平。","平仄○仄○，仄仄仄仄平。","仄○仄平仄，仄平平平○。","仄仄平仄仄，平平仄平平。","平平仄平仄，仄仄平平○。","○仄平仄仄，平平仄平平。","平○平仄仄，仄仄平平平。","仄仄仄仄平，仄平仄平平。","仄平仄仄仄，仄仄平○平。","仄平仄仄仄，平平平仄平。","仄平仄仄仄，平仄仄平平。","平平仄平仄，仄仄平平平。","仄仄仄仄仄，仄仄平平平。","仄仄○仄仄，○仄仄平平。","仄○平平仄，平平仄仄平。"],"paragraphs":["堂下何所有，十松当我阶。","乱立无行次，高下亦不齐。","高者三丈长，下者十尺低。","有如野生物，不知何人栽。","接以青瓦屋，承之白沙台。","朝昏有风月，燥湿无尘泥。","疏韵秋槭槭，凉阴夏凄凄。","春深微雨夕，满叶珠蓑蓑。","岁暮大雪天，压枝玉皑皑。","四时各有趣，万木非其侪。","去年买此宅，多为人所咍。","一家二十口，移转就松来。","移来有何得，但得烦襟开。","即此是益友，岂必交贤才。","顾我犹俗士，冠带走尘埃。","未称为松主，时时一愧怀。"],"title":"庭松"}
