{"author":"梅尧臣","id":57511,"strains":["仄平平仄平，○仄平平仄。","仄仄平仄平，仄平平平仄。","平○仄平平，平仄仄仄仄。","平仄仄○○○平平仄仄。","仄平平平仄，仄仄仄仄仄。","平平仄仄仄，平平仄仄仄。","平平仄仄平，○仄平仄仄。","○仄○平仄，○仄平平仄。","平平平平平，仄仄仄平仄。","仄仄仄仄○，平平仄平仄。","仄平仄仄仄，仄仄仄平仄。","平平平平平，仄仄平平仄。","仄○平仄平，仄仄○平仄。","平平仄仄仄，平仄仄平仄。","平平仄仄平，仄○平平仄。"],"paragraphs":["客初西蜀来，遗我双筇竹。","上有红泪斑，断非湘娥哭。","尝闻帝魂哀，嚎血滴草木。","春露洒更鲜殷痕侵粉绿。","截为扶衰杖，万里出浴谷。","今来入我手，君勤意有嘱。","区区四十年，重趼生两足。","冠丱三男子，且与诗书读。","翁虽文章穷，尚以字遮目。","忍弃不以教，携归事樵牧。","故兹九节赠，用助老追逐。","杨朱非为岐，贾谊非为𫛳。","及其悲恸时，岂不沾盈掬。","挥之傥著物，无迹染林麓。","因持此竹纹，勿叹前人独。"],"title":"得陈天常屯田斑筇竹二枚"}
