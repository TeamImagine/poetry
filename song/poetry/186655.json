{"author":"杨杰","id":186655,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["花压栏干木插天，不知经始自何年。","为怜水石留终日，谩拂莓苔写数篇。","笼碧裁纱非我望，梯云名集自家传。","气蒸波撼多才思，应笑襄阳孟浩然。"],"title":"和酬赤松庄陈天贶"}
