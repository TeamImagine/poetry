{"author":"邵雍","id":124362,"strains":["仄平平仄仄，仄仄仄平平。","平仄平仄仄，仄仄仄平平。","平平平仄○，仄仄仄仄平。","仄仄仄仄平，○仄平平平。","仄仄仄平仄，仄平仄仄平。","○○仄仄仄，仄仄平平平。","仄平仄平平，平平平仄平。","仄平平仄○，仄平仄仄平。","仄仄仄平仄，○平平仄平。","仄平平仄仄，平仄仄仄平。","平平仄平仄，平○仄平平。","平平平仄仄，平仄仄仄平。","平○仄平仄，仄仄平仄平。","平仄平仄仄，仄仄○平平。","平平仄平仄，仄仄平平平。","仄○平平仄，仄仄仄仄平。","平平仄仄仄，平平仄仄○。","仄平仄平仄，仄平仄仄○。","仄○仄仄平，平平平仄平。","仄平仄仄平，平平平平平。"],"paragraphs":["众人之所乐，所乐唯嚣尘。","吾友之所乐，所乐唯清芬。","清芬无鼓吹，直与太古邻。","太古者靡佗，和气常絪纭。","里闬旧情好，有才复有文。","过从一日乐，十月生阳春。","洛阳古神州，周公尝缕陈。","四时寒暑正，四方道里均。","代不乏英俊，号为多缙绅。","至于花与木，天下莫敢伦。","而逢此之景，而当此之辰。","而能开口笑，而世有几人。","清衷贯金石，剧变惊鬼神。","天地为一指，富贵如浮云。","明时缓康济，白昼闲经纶。","莫如陪欢伯，又复对此君。","商于六百里，黄金四万斤。","不能买兹乐，自余恶足论。","接{罒离}倒戴时，蟾蜍生海垠。","小车倒载时，山翁归天津。"],"title":"履道会饮"}
