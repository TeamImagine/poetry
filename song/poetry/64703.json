{"author":"章甫","id":64703,"strains":["仄平仄仄平，○仄仄平仄。","平仄平仄平，平○仄○仄。","仄平○仄平，仄仄仄平仄。","平平仄平仄，平平仄平○。","平平仄平仄，仄仄仄平仄。","○平平仄仄，○仄平仄仄。","仄平平平平，仄仄仄平仄。","平○平仄○，仄仄仄平仄。","平平仄仄○，仄仄仄仄仄。","仄仄仄仄○，平平仄○仄。","平仄仄平仄，平平○平仄。","平平平平平，仄仄仄○○。"],"paragraphs":["野人不爱名，中岁益安命。","辛苦营一区，婆娑只三径。","那知钱有神，但喜酒能圣。","翩翩赵公子，时时枉轩乘。","诗词既清婉，笔力亦端劲。","传家坚素守，从仕伤直性。","语言生风波，道路足机阱。","君犹沉下僚，我亦抱多病。","时偷半日闲，乐此一室静。","赏月已失期，登高况当令。","风物渐凄紧，江山更幽夐。","何时城南楼，曳杖可乘兴。"],"title":"和仲韩见简韵"}
