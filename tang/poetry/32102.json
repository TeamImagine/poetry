{"author":"韩偓","id":32102,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["两板船头浊酒壶，七丝琴畔白髭须。","三春日日黄梅雨，孤客年年青草湖。","燕侠冰霜难狎近，楚狂锋刃触凡愚。","知余绝粒窥仙事，许到名山看药𬬻。"],"title":"赠湖南李思齐处士"}
