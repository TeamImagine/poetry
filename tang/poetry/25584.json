{"author":"李群玉","id":25584,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["朝䜩华堂暮未休，几人偏得谢公留。","风传鼓角霜侵戟，云卷笙歌月上楼。","宾馆尽开徐孺榻，客帆空恋李膺舟。","谩夸书剑无归处，水远山长步步愁。"],"title":"将欲南行陪崔八䜩海榴亭"}
