{"author":"楼钥","id":67363,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["未甘辛苦去朝天，故作逍遥陆地仙。","老子平生万事足，人间五福一身全。","厌看日月同奔骥，摆脱尘烦等蜕蝉。","重到江头人不见，晓风吹泪忽潸然。"],"title":"李公执挽词  其二"}
