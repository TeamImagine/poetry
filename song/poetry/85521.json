{"author":"李壁","id":85521,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["盖代今推骨鲠臣，朝来有使到漳滨。","稍谙逆境宁非梦，不隔寒荄始是春。","菜甲旋锄聊诳口，茅堂新葺且怡神。","故应犹喜斯文在，风雨鸣鸡夜向晨。"],"title":"知府李大谏特枉新诗存问甚厚以谢"}
