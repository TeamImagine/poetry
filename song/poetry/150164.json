{"author":"方回","id":150164,"strains":["平仄仄平仄，○仄平仄平。","仄仄○平仄，仄仄平仄平。","平平仄仄仄，仄仄平平平。","仄平仄○仄，仄仄○平平。","平仄仄仄○，仄仄仄平平。","仄平仄仄仄，仄平仄平平。","仄平仄平仄，仄仄仄平平。","仄仄平平仄，仄○仄仄平。","仄仄平仄○，平仄仄仄平。","平仄仄平平，平平平仄平。","仄仄平仄仄，仄平仄仄平。","仄仄仄平仄，平平仄仄平。"],"paragraphs":["朝有读书客，过我携酒壶。","问我参同契，汝亦尝读诸。","虞翻纳甲法，即是先天图。","伯阳窃其秘，静夜观蟾蜍。","初八二十三，艮兑丙丁殊。","上弦进火候，下弦退阴符。","望盈仰干盖，晦灭俯坤舆。","震巽庚辛对，坎离戊己俱。","朔旦之日中，交媾水火炉。","彭晓彼何人，哓哓争鲁鱼。","可惜非易学，欲飞血肉躯。","借易弄丹术，邹䜣曷不诛。"],"title":"题纳甲图"}
