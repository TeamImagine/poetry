{"author":"林坰","id":232406,"strains":["仄仄平平仄仄平，平平平仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["右殿当年欲葺时，槎牙高桧碍檐榱。","人间斤斧难容手，天上风雷为转枝。","烟色并来春益重，月华饶得夜相宜。","真皇一驻銮舆赏，从此声名四海知。"],"title":"咏瑞桧"}
