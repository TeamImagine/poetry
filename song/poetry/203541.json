{"author":"孔平仲","id":203541,"strains":["平平仄仄仄，仄仄仄○仄。","平仄○平平，平平仄平仄。","仄仄平仄平，平平仄平仄。","仄仄仄仄○，平仄平仄仄。","平平仄仄○，仄仄平仄仄。","仄仄仄仄平，平平仄平仄。","平平仄平平，仄仄○仄仄。","仄仄仄平仄，仄仄○平仄。"],"paragraphs":["堂前皂䇲树，落叶已如积。","篱上牵牛花，青青照秋色。","四序都几何，推迁半陈迹。","昼短夜益长，晴薄阴易得。","浮云忽以兴，惨惨风自北。","便有挟纩心，人谁顾𫄨绤。","饥蚊尔胡为，乃欲长肉食。","翼翅不能举，自此且衰息。"],"title":"堂前皂䇲树"}
