{"author":"岳珂","id":106087,"strains":["平平仄仄仄平平，仄仄平仄平仄平。","仄平平仄平仄平，平仄平仄○平平，○平仄仄仄仄平。","仄仄仄平○仄平，仄平仄仄仄仄○。","○平仄仄仄仄平，仄平仄仄平仄○。","平仄仄仄平平平，平平仄仄仄仄○。","平仄仄○仄○平，平平仄仄平○仄。","仄平○仄○平平，仄平仄仄平平○。","仄仄○仄平平平，仄平仄仄仄仄平。","仄平平仄○平平，平仄平仄仄平○。","仄平仄仄平仄平，平平平平平仄平。","平○仄仄平仄平，平平仄平平仄平。","平平仄仄仄○平，仄平平仄平仄平，○仄仄仄○平○。","仄平平仄仄仄○，仄仄○仄平平平。"],"paragraphs":["东淮饷府供军堂，壁有龛石鸾鹄翔。","问之何石摹破羌，曾傍云汉分天章，廷陵刻此侈宠光。","后四十年犹炜煌，我持拓本谨毖藏。","三年徙倚玩未央，客来袖出云一张。","曾染复古隃麋香，珠玑别出十九行。","惊喜比并走且僵，摛华绚彩交相望。","宛然并粲如英皇，几年绝识高君王。","尚取鉴定烦诸郎，半归左畹半尚方。","驾言骃隰留余芳，今夕何夕获干将。","镆铘未睹龙已骧，吴侯攀髯归帝乡。","秋虹挟月常贯窗，谁能𥬞云开斗房。","携书伴我老柴桑，要随神物恢混茫，更斲此石封苔苍。","六丁雷电未可量，会见难起初平羊。"],"title":"米元章临右军四帖赞"}
