{"author":"徐夤","id":33970,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["上阳宫阙翠华归，百辟伤心序汉仪。","昆岳有炎琼玉碎，洛川无竹凤皇饥。","须簪白笔匡明主，莫许黄{扁瓜}博少师。","惆怅宸居远于日，长吁空摘鬓边丝。"],"title":"寄卢端公同年仁烱时迁都洛阳新立幼主"}
