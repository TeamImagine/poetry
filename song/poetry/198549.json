{"author":"苏辙","id":198549,"strains":["仄平仄仄仄，仄仄仄仄平。","○平仄仄平，仄仄平平平。","仄仄仄平仄，仄仄仄仄○。","○平仄仄平，仄仄仄仄平。","平平平仄○，○○仄仄平。","仄平仄平平，仄仄平仄平。","仄平平平平，仄仄仄仄平。","平○仄平仄，○○平平平。","○平平仄仄，○平仄平平。","仄平平平仄，仄仄○平平。"],"paragraphs":["少年即病肺，喘作锯木声。","中年复病脾，暴下泉流倾。","困苦始知道，处世百欲轻。","收功在晚年，二疾忽已平。","来年今日中，正行七十程。","老聃本吾师，妙语初自明。","至哉希夷微，不受外物婴。","非三亦非一，了了无形形。","迎随俱不见，瞿昙谓无生。","湛然琉璃内，宝月长盈盈。"],"title":"丁亥生日"}
