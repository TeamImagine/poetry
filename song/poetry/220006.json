{"author":"晁说之","id":220006,"strains":["仄仄平平仄仄平，平平仄仄仄平平。","仄平平仄仄平仄，平仄平平仄仄平。","平仄仄平平仄仄，平平平仄仄平平。","平平仄仄仄仄仄，平平平平仄仄平。"],"paragraphs":["抚古论今百感生，兴亡异世实同情。","鬼神能告广陵散，才智无如大厦倾。","天御日躔归故国，江潮淮浦漫新城。","论都不及百世事，谁为君王致太平。"],"title":"抚古"}
