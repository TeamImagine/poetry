{"author":"欧阳修","id":79698,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["屈贾江山思不休，霜飞翠葆忽惊秋。","吟抛楚畹兰苕老，归有淮山桂树留。","聒耳春池蛙两部，比封秋坞橘千头。","嗔条怒颖真堪愧，莫染衣尘更远游。"],"title":"送赵山人归旧山"}
