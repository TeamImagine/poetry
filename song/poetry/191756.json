{"author":"郭祥正","id":191756,"strains":["平平仄仄平平○，仄平仄仄平平平。","平平仄仄仄平仄，仄平○仄平平平。","○平仄仄仄仄仄，仄平仄仄平平平。","平平仄仄仄仄仄，仄平仄仄平平平。","平平仄仄仄仄仄，平仄仄仄平平平。","仄平平平平仄仄，平平仄仄平○平。","平仄仄，仄仄平。","仄仄仄平仄，仄仄仄仄平，仄○仄仄平平仄仄平○○。","仄○仄仄仄，仄仄仄仄平平平。","平平仄仄仄，○仄仄仄○。","平仄仄仄仄平仄，平仄平平平平平。"],"paragraphs":["群山秀色堆寒空，九华一簇青芙蓉。","谁云九子化为石，聚头论道扶天公。","深岩自积太古雪，烛龙缩爪羞无功。","湍流万丈射碧落，此源直与银河通。","尘埃一点入不得，烟雾五色朝阳烘。","有时昏昏雷电怒，崩崖裂壁挥长松。","龙作雨，虎啸风。","白日变明晦，九子亦惨容，褐冠释氏胡为笑傲于其中。","我将学彼术，卷舌切愧求童蒙。","天公信玉女，号令不尔从。","嗟尔九子竟何补，非泰非华非衡嵩。"],"title":"九华山行"}
