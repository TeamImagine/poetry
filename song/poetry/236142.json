{"author":"李光","id":236142,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["脱屣尘寰委蜕蝉，真形渺渺驾非烟。","丹台路杳无归日，白玉楼成不待年。","宴坐我方依古佛，空行汝去作飞仙。","恩深父子情难割，泪滴千行到九泉。"],"title":"悼亡子诗"}
