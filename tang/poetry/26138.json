{"author":"温庭筠","id":26138,"strains":["仄平平仄平平仄，仄仄平平仄平仄。","仄仄平平仄仄平，平平仄仄平○仄。","仄仄平平平仄平，平平仄○○平平。","○平○仄仄平仄，平仄仄○○仄平。","平仄平平仄○仄，○平仄仄平平仄。","仄仄平○平仄○，仄仄○○平平仄。"],"paragraphs":["鬬鸡台下东西道，柳覆班骓蝶萦草。","坱霭韶容鏁澹愁，青筐叶尽蚕应老。","绿渚幽香生白蘋，差差小浪吹鱼鳞。","王孙骑马有归意，林彩着空如细尘。","安得人生各相守，烧船破栈休驰走。","世上方应无别离，路傍更长千株柳。"],"title":"东郊行"}
