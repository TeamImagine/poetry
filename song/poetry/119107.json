{"author":"严羽","id":119107,"strains":["平平平仄，平平平平，平平仄仄平仄平。","平平仄仄仄平仄，仄仄仄仄平○平。","平平仄仄仄平仄，仄仄仄仄○平平。","平平仄仄仄仄仄，仄仄仄平平平仄，平平平平仄○仄。","仄○仄仄仄平仄，平仄平平仄平仄。","平○平平平仄○仄平平平，仄仄仄仄平仄平。","平仄仄平仄仄平平平，仄平仄仄平○平。","仄仄仄平平平，平平平仄。","仄仄平仄仄，平仄平仄○。","平仄○仄仄，仄仄平平仄平仄。","平平仄仄平仄仄仄平，平平仄仄平仄○。","仄平仄仄平仄仄，仄仄仄仄○平平。","仄仄○平平仄仄，仄仄平平平仄仄。","仄○仄仄仄仄平，仄平仄平平○仄。"],"paragraphs":["穹崖之上，层峰之巅，神光夜半光烛天。","山僧梦里忽惊起，有物坠地声填然。","峰头巨石似开劈，鬼物散走如飙旋。","山僧晓见不敢取，有客识之为雷斧，持归摩挲色苍古。","匣中往往出云气，窗外时时起风雨。","吾闻阴阳之气相搏为雷霆，变化翕欻常杳冥。","非若革鼍考击之为声，不知此斧何从形。","乃是比干之心，朱云之舌。","一片忠愤气，蟠郁天地闲。","千载长不灭，造化为𬬻巧镕结。","嗟哉指佞之草不复生，群奸睚眦纷纵横。","大弓宝玉争窃取，岂惧鬼责并天刑。","我欲乘云朝帝所，大叫天关排九虎。","乞将此斧借小臣，叩头问天天更许。"],"title":"雷斧歌"}
