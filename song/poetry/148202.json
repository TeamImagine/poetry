{"author":"方回","id":148202,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["三十年将一世论，缪悠两世见儿孙。","纷纭往事皆如梦，漫浪虚名独许存。","蚤遣候虫忧敝絮，悬知寿客笑空樽。","径芜阶叶无人扫，卧听秋风昼掩门。"],"title":"六十吟五首  其四"}
