{"author":"释来复","id":196540,"strains":["平平平仄仄平平，仄仄仄平仄仄平。","仄平仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["金沙泉涌雪涛香，洒作醍醐大地凉。","倒侵九天河影白，遥通百谷海声长。","僧来汲月归灵石，人到寻源宿上方。","欲著茶经校奇品，山瓢留待羽仙尝。"],"title":"和子瞻学士游祖塔院"}
