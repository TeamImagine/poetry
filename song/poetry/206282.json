{"author":"黄庭坚","id":206282,"strains":["仄仄平平平，？平仄平仄。","仄○平平平，平仄○仄仄。","仄平仄平仄，仄仄仄仄仄。","仄平仄平平，仄仄平仄仄。","平平仄仄平，平仄仄仄仄。","仄平仄平仄，仄仄平仄仄。","平○仄平仄，仄平仄平仄。","○平平平平，平仄平仄仄。","平○平仄平，平仄仄○仄。"],"paragraphs":["鼓缶多秦声，琵琶作胡语。","是中非神奇，根器如此故。","范公秉文德，断国极可否。","至今筦枢机，大度而少与。","蝉嫣世有人，风壑啸两虎。","小心学忠孝，鄙事能垅亩。","持论不籧筿，奉身谢夸诩。","颇知城南园，文会英俊侣。","何当休沐归，怀茗就煎去。"],"title":"次以道韵寄范子夷子默"}
