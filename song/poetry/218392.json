{"author":"张继先","id":218392,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平平仄平。"],"paragraphs":["仰慕清声实积时，前朝因幸拜彤闱。","稍瞻风致频相见，又恨霜天遽告归。","至德谩劳中下笑，高才须信古来稀。","自惭功行亏杨许，安得南真谈太微。"],"title":"送于真人"}
