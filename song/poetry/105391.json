{"author":"包恢","id":105391,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["石为云盖上垂旒，水作冰壶一击球。","似笋反生悬碧玉，如簪倒插挂青瑠。","外犹虎踞风回啸，内若龙蟠气转幽。","尚想初时开辟意，何时更共尔游休。"],"title":"再和二首  其二"}
