{"author":"骆宾王","id":34159,"strains":["仄平○仄仄，平仄仄平平。","平平仄仄○，仄仄仄○平。","平平仄仄仄，仄仄仄平平。","仄平平仄仄，平仄仄平平。","平仄仄平仄，平平仄仄平。","平平平仄仄，平仄仄平平。","仄○平仄仄，○仄○○平。","仄仄平平仄，仄仄仄平平。"],"paragraphs":["转蓬劳远役，披薜下田家。","山形类九折，水势急三巴。","悬梁接断岸，涩路拥崩查。","雾岩沦晓魄，风溆涨寒沙。","心迹一朝舛，关山万里赊。","龙章徒表越，闽俗本殊华。","旅行悲泛梗，离赠折疏麻。","唯有寒潭菊，独似故园花。"],"title":"晚憩田家"}
