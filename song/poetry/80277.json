{"author":"徐照","id":80277,"strains":["平仄平平平仄平，平平仄仄平仄平。","仄平仄○平仄○，仄仄平仄平仄平。","仄仄仄仄平平平，仄○仄仄平仄平。","平平仄仄平平平，仄平仄仄仄仄平。","平仄仄平仄仄，平仄平，仄仄仄，平平平。","仄平仄仄仄仄平，仄○平仄平平平。","仄仄仄平仄仄平仄平，○仄仄仄仄仄平○平。","平平仄仄○○○，平仄仄仄仄仄仄仄平平平。"],"paragraphs":["阿对泉头舂黑菰，萁然豆煮虫泣锅。","蜀姜作芼吴盐和，琥珀香烂云子乌。","不数肉瓮夸安胡，老妻热贮儿怒呼。","饥雷欲转藜肠枯，政须一饱百不图。","君不见牛觳觫，乌毕逋，蟹躁扰，鱼喁嚅。","玉脂泣鼎扤血餬，万钱方丈胡为乎。","莫笑庾郎一事无食鲑，长有二十七种园中蔬。","催儿挂豆更栽芋，坡老自谓我亦识字耕田夫。"],"title":"釜下吟"}
