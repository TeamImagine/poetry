{"author":"晁说之","id":219815,"strains":["平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["今日山行花畔语，故人佳句雨添花。","瘴来首秃成累鬼，梦里怀铅称史家。","轻薄扬州真可笑，贤良汉殿更堪嗟。","宁知用短难鸣者，只得身存下泽车。"],"title":"山行微雨对花觉秦少游山路雨添花之语为佳因有感于斯人"}
