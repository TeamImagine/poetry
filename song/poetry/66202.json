{"author":"陈傅良","id":66202,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["牛羊日夕鸟知还，休说年时玉笋班。","四皓亦尝空老去，二疏不在共功间。","修书尚觉归期晚，隠几兼忘永日闲。","况有宸章长对越，昭回云汉不违颜。"],"title":"林宗易刘进之见访有诗再用前韵"}
