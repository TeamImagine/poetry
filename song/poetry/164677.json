{"author":"谢翱","id":164677,"strains":["仄仄仄，平平仄平仄。","平平仄仄平仄平，平仄平平○仄仄。","平平○仄仄仄仄，平○仄平仄平仄。","平仄仄平平仄仄，仄○平平平仄仄。","○仄○平仄平仄，仄仄仄平平仄仄。","平仄仄平仄仄平，平仄仄平平仄平。","仄平平○仄平平，仄仄仄仄平仄仄，仄平平平仄仄仄。"],"paragraphs":["建业水，秋风动扬子。","鱼龙夜落星斗南，潮没潮生苍鹘起。","他年冠盖物具美，风吹小船入城市。","潮去不来风日死，白浪黄尘烟雾里。","中有长鱼食鳣鲔，解后食鱼何处是。","西上国门望武昌，风雨徙鱼来汉阳。","武昌鱼劳聚寒椮，太白入月鱼脑减，武昌城头鼓紞紞。"],"title":"赋得建业水"}
