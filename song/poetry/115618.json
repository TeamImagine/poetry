{"author":"刘克庄","id":115618,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["郁郁葱葱初抱送，惊惊怕怕永销除。","子瞻要待啼时看，介甫曾夸画不如。","先敞高门容驷马，旋闻别馆戏羊车。","中庸诗礼牢扃𫔎，他日亲传伋与鱼。"],"title":"十和贺太渊得雄二首  其一"}
