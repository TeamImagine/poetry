{"author":"方回","id":149438,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["饱观代谢四时成，勿讶阴晴小变更。","何许三牲聊淡食，向来五马亦徒行。","长哦王粲登楼作，浪得朱云请剑名。","我死故应非短命，彼饕谁果是长生。"],"title":"七十翁吟七言十首  其四"}
