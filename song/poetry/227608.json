{"author":"唐庚","id":227608,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["沙际春光又是归，亭前景物故应奇。","绿杨雅与清江称，残雪偏于碧嶂宜。","流水无凭何处去，东风有准不吾欺。","芳菲栏槛无穷兴，消得新愁入鬓丝。"],"title":"题春归亭"}
