{"author":"胡某","id":84342,"strains":["平○平平仄仄仄，仄仄平平平○仄。","平平仄仄仄○平，仄平仄平○平仄。","平平○平平平○，○平平仄仄仄○。","仄平平仄仄平仄，仄○仄仄仄○平。","仄平仄平仄○仄，仄仄平平平仄仄。","仄平仄仄仄平平，仄仄平平仄平仄。","平平仄平平仄平，平仄仄仄仄仄平。","仄平平仄平仄○，仄仄仄仄○平平。","○平仄仄平○仄，平平仄仄平平仄。","仄平仄仄平仄仄，○平平仄平平平。"],"paragraphs":["千顷山高六十里，上有寒潭清且泚。","神龙久向此中蟠，作霖肯为苍生起。","群鱼从之时浮沈，𪡋喁光彩岁月深。","自然形质异凡鬣，或如美玉或如金。","或青或红或闲色，纵使丹青模不得。","几年潜伏少人知，一旦声名动京国。","皇家太平端好奇，麟欲效瑞凤欲仪。","白环银瓮争走献，岂得汝辈藏洿池。","深山大泽多遗宝，纡余卓荦皆娟好。","愿移网罟聊一施，崭然头角趋明时。"],"title":"淳熙十三年六月中使奉德寿宫命捕金银鱼"}
