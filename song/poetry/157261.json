{"author":"陈襄","id":157261,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["逍遥为吏厌衣冠，花谢还来访牡丹。","颜色只留春别后，精神宁似日前看。","雨余花萼啼残粉，风静奇香喷宝檀。","祗恐明年开更好，不知谁与并栏干。"],"title":"春晚赏牡丹奉呈席上诸君"}
