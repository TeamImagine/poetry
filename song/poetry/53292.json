{"author":"项安世","id":53292,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["几许心期百未偿，更将疏发对苍茫。","江声直上鲸波去，山色回看虎踞长。","乱后碧芜荒楚甸，云间孤塔见维扬。","承平旧事无人说，闲倚栏干送夕阳。"],"title":"有感"}
