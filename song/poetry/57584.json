{"author":"梅尧臣","id":57584,"strains":["仄平平仄平平仄，仄仄平平仄仄平。","平仄平平平仄仄，平平仄仄仄仄仄。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["虏人多窃朝廷礼，译者交传应对辞。","羊酪调羹尊汉使，毡堂举酒见阏氏。","曚曚白日穿云出，漭漭黄沙作雾吹。","知去燕京几千里，胡笳乱动月明时。"],"title":"送吕冲之司谏使北"}
