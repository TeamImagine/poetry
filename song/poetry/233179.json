{"author":"范仲淹","id":233179,"strains":["平平平仄仄，仄仄仄平平。","仄仄○平仄，平平仄仄平。","○○平仄仄，平仄仄平○。","平仄平○仄，平平仄仄平。","仄平平仄仄，○仄仄平平。","平仄平平仄，平平仄仄平。","平○平仄仄，平仄仄平平。","仄仄平○仄，平平仄仄平。","仄○平仄仄，仄仄仄○平。","仄仄平平仄，平平○仄仄。","仄平平仄仄，平仄仄平仄。","仄仄平平仄，平平仄仄平。"],"paragraphs":["徽音来景亳，盛事耸吴乡。","上象三台照，高文五色章。","纯如登乐府，渊若测天潢。","寒谷春重煦，幽宫草特芳。","感知心似血，思报鬓成霜。","新定惭无惠，姑苏惜未康。","尧汤余水旱，刘白旧风光。","北阙云霓远，南园橘柚荒。","愿闻歌画一，敢议赋长杨。","碌碌嘲须解，循循教弗忘。","迹甘荣路外，情寄圣门傍。","几托为鱼梦，江湖尚渺茫。"],"title":"依韵奉酬晏尚书见寄"}
