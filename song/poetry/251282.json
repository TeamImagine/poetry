{"author":"王洋","id":251282,"strains":["○平仄平平仄平，○仄平○○仄平。","仄○仄平仄○仄，平平仄仄平平平。","仄平平平仄○仄，仄仄平○平仄仄。","仄平平仄仄平平，○仄仄○平仄仄。","○平仄仄平平仄，仄○仄仄平平仄。","平平○仄仄平平，平仄○平仄平仄。","仄平仄○仄仄平，仄平仄仄平平○。","仄仄平平仄仄仄，仄○○仄○平平。","平仄平平仄平仄，仄仄○平○仄仄。","仄平仄仄仄平平，○仄仄平平仄仄。"],"paragraphs":["苍髯石根皴皵肤，夭矫枝干中半枯。","有如老人自离立，亭亭不用儿孙扶。","六朝兵戈日相逼，晚向陈隋生道侧。","不知何计脱锋铓，三十六中居上策。","临春结绮迷仙处，晋王只用陈船渡。","车书从此稍通津，无乃培根偶坚固。","百年已长复百年，邑人说自曾髙传。","即此儿孙作父祖，只应相对犹依然。","桃叶桃根即零落，独保长年应澹泊。","老人果解复婴儿，分我一丸童子药。"],"title":"题长兴陈朝桧"}
