{"author":"曾丰","id":72508,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["卧骇窗纱已报明，篮舆札札破霜行。","踏开冻淖琼浆溜，摇动凝梢玉屑倾。","山色喜人犹念旧，鸟声冤客不留情。","从今得檄莫嫌出，后集诗犹编未成。"],"title":"晨霜客路"}
