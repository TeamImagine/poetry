{"author":"陈造","id":59397,"strains":["平仄平平仄仄平，仄○平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄○○平。","○平仄仄平平仄，仄仄平平仄仄仄。"],"paragraphs":["曾簉蓬莱挹德风，日亲儒保罄寅恭。","学穷奥阃包贤圣，人仰英明肖祖宗。","彩服近天仍乐孺，帝觞拜赐更从容。","应刘寿语年年事，九万香笺未阙供。"],"title":"皇孙寿诗二首  其二"}
