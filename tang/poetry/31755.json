{"author":"郑谷","id":31755,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["昔年吟醉绕江蓠，爱把渔竿伴鹭鹚。","闻说小毫能纵逸，敢凭轻素写幽奇。","涓涓浪溅残菱蔓，戛戛风搜折苇枝。","得向晓窗闲挂玩，雪蓑烟艇恨无遗。"],"title":"温处士能画鹭鹚以四韵换之"}
