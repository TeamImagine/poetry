{"author":"李新","id":223045,"strains":["仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["白头记室朱颜令，山阁忙来去却迟。","碍尽江天松不管，吹平沙篆雁应知。","思倾竹叶疑无分，要赋梅花恰是时。","王粲从军归信近，贮囊试看几多诗。"],"title":"同宋长江登江店唐氏山阁"}
