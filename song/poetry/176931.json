{"author":"司马光","id":176931,"strains":["平仄平平平仄平，平平平仄仄平平。","平平平仄仄平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["鸡犬相闻桑柘春，风光明润帝乡邻。","群峰斜转太行角，万谷同趋马颊津。","簪组倾都邀别袂，壶浆满路候行尘。","非君厌薄承明直，天子方今重治人。"],"title":"送晁校理知怀州"}
