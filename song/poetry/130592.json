{"author":"赵希逢","id":130592,"strains":["平仄平平仄仄平，平平平仄仄平平。","仄平平仄仄平仄，仄仄平平平仄平。","仄仄平平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["遥望秋千露短墙，垂垂杨柳拂西庄。","涨天无处著飞絮，过雨残红惊褪妆。","禁火寒庖成辟谷，耐饥醉腹喜如囊。","人生能有几寒食，回首东风梦一场。"],"title":"和题溪庄"}
