{"author":"陆游","id":40641,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["小庵摩腹独彷徉，俗事纷纷有底忙。","云影忽生鸦蔽日，雨声不断叶飞霜。","经纶正复惭伊傅，杂驳犹能陋汉唐。","卷尽残书窗已晚，笑呼童子换炉香。"],"title":"庵中晚思"}
