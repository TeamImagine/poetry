{"author":"陈著","id":139636,"strains":["平平仄平仄，仄仄平仄仄。","平平平仄○，仄仄平仄仄。","仄平仄平仄，平仄仄平仄。","仄平仄仄平，仄仄平仄仄。","平仄仄仄仄，仄仄○仄仄。","平仄平○○，仄仄仄○仄。","平○平平平，仄仄仄平仄。","平平仄仄仄，仄仄仄仄仄。","平平平平○，仄仄平平仄。","平仄仄平○，仄仄平仄仄。","仄仄仄○○，仄仄仄平仄。","仄平平平平，○仄仄仄仄。"],"paragraphs":["书生例饥困，世路方偪仄。","胡为乎此中，兀兀朝以夕。","问之俛而答，初意岂今日。","几年镫火窗，谓可生羽翼。","时事出料外，竟作沈海石。","寒谷春难回，涸辙水难激。","聊分星家波，食此一涓滴。","终然不自赡，拍案动远色。","江湖天风长，万里谁能絷。","姑以术资行，或者儒得力。","泰与否相除，剥与复消息。","要知穷非穷，当遇识者识。"],"title":"张时斋书生也坐穷以星学资身赠其远行"}
