{"author":"葛胜仲","id":230880,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["云峰带竹似伊川，山溜甘于九陇泉。","离世未应多怨诽，葆真聊自乐虚缘。","漫郎拟酌洼樽酒，逋客惭驰驿路烟。","敢请著书详胜致，千秋万岁遣人传。"],"title":"和少蕴石林谷草堂三首  其二"}
