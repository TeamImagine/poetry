{"author":"司马光","id":176914,"strains":["仄仄平平平仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["九列谁云非显涂，人生已不负为儒。","拂衣长揖夔龙贵，散髪还为黄绮徒。","白鹤归飞心自远，青霞高举势何孤。","千金尽与乡人费，不向江头买木奴。"],"title":"送光禄王卿致仕归荆南"}
