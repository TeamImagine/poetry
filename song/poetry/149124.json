{"author":"方回","id":149124,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["谁家秋夜捣衣声，遥忆良人在戍营。","野宿貔貅天一角，树移乌鹊月三更。","怨怀想像闺中切，逸韵悠扬枕上清。","砧杵催成岁迟暮，抚时亦觉壮心惊。"],"title":"代次韵闻砧"}
