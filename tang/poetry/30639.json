{"author":"罗隐","id":30639,"strains":["平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["吴王醉处十余里，照野拂衣今正繁。","经雨不随山鸟散，倚风疑共路人言。","愁怜粉艳飘歌席，静爱寒香扑酒樽。","欲寄所思无好信，为人惆恨又黄昏。"],"title":"梅花"}
