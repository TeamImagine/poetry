{"author":"刘子澄","id":118150,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄平平平仄，平仄平平仄仄平。"],"paragraphs":["地僻层云岿古禅，我来访古尚依然。","越人重见流觞水，隋刹犹存卓锡泉。","石罅遗题思往迹，岩隈纪事忆前贤。","可人不为时摩拂，朝暮青山一抹烟。"],"title":"云中寺"}
