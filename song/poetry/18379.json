{"author":"吴芾","id":18379,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["去岁重阳解郡章，归来又复见重阳。","此身已作林泉客，今日更持萸菊觞。","正要登高穷远目，不妨拼醉浣愁肠。","佳辰若得长无事，何必乘云至帝乡。"],"title":"余有重阳诗岁和一篇今日偶和成二首  其二"}
