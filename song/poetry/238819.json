{"author":"孙觌","id":238819,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翠干轩轩迥出林，夜风吹籁紫箫音。","老龙头角云霄近，玄豹文章雾雨深。","末路浮荣炊剑首，半生遗恨寄琴心。","愁吟独溅花前泪，故国山河百战侵。"],"title":"疏山寺次白文林韵三首  其一"}
