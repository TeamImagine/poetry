{"author":"张侃","id":118553,"strains":["仄仄仄，仄仄仄。","仄仄仄，仄○平。","平平仄仄平仄仄，仄仄平平仄平平。","仄平仄仄仄○仄，仄平仄仄○仄平。","平○仄仄仄○仄，仄仄平仄仄平平。","平○仄仄平仄平，平平仄仄平平○。","平平仄仄仄平仄，仄仄仄仄仄仄平。","平○仄仄平平平仄仄，平○仄仄仄仄平平平。","平○平平仄仄仄平仄，平○仄仄仄仄仄仄平。","仄平平仄仄仄仄，仄仄仄仄平平平。","仄平仄○仄平仄，仄仄○仄平平平。","仄仄仄仄仄○仄，仄仄平平仄仄平。"],"paragraphs":["薄薄酒，免厚味。","丑丑妇，得长年。","渊明饮酒聊小醉，醉后清风北窗眠。","季伦百万买娇丽，一朝祸至空弃捐。","因思达者得其趣，那用情爱汩心渊。","门栽五柳池种莲，瓶无斗粟囊无钱。","浮云富贵不须问，在世得失付自然。","君看曳玉垂金趋魏阙，何如蹑舄散策吴羌边。","君看奇珍异味食方丈，何如粝饭野蔌在目前。","古来知此亦自少，或出或处随吾权。","入秋雨过暑光薄，桂子将绽添清妍。","抱瓮独醉有深乐，不用抽钗唤李娟。"],"title":"薄薄酒三首  其二"}
