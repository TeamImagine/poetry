{"author":"舒璘","id":64606,"strains":["平仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["山谷幽深锁梵宫，千章灌木郁茏葱。","香浮古篆半檐雾，茶漱清泉两腋风。","鹤伴老僧归夕照，山留行客驻霜枫。","前朝阁阁浑秋草，眺望凄然碧岭中。"],"title":"南山寺"}
