{"author":"梅尧臣","id":57834,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["天子寻常幸直庐，裹头宫女捧雕舆。","红泥已赐春醅酒，黄帕曾经御览书。","林果鸟应衔去后，燕窠虫有落来余。","禁中事事能传咏，播在人间不是虚。"],"title":"和范景仁王景彝殿中杂题三十八首并次韵 殿后书事"}
