{"author":"杨万里","id":49455,"strains":["平仄仄仄仄，仄平平平平。","仄仄仄平仄，平平仄平平。","○平仄仄仄，○平仄平平。","○平仄平平，仄仄仄仄平。","仄仄仄平平，仄平仄平平。","平○仄平仄，平仄平平平。","平平仄○仄，平仄○平平。","平○仄平仄，仄仄仄平○。","仄仄仄仄平，仄平仄平平。","仄○仄○○，仄○仄平平。","仄平仄平平，平平仄平○。","平平仄○仄，仄仄仄仄平。","仄○平仄仄，平平仄平平。","平仄仄仄仄，平平仄平平。"],"paragraphs":["今日意不惬，出游聊逍遥。","父子自为伴，何须外招邀。","过溪足小倦，临流坐危桥。","回头顾吾庐，竹树翳草寮。","独有万花亭，岿然出山椒。","高陂泻溪水，环佩锵琼瑶。","飞流迸空起，平水和天摇。","舂淙到潭底，势尽自浮漂。","蟹眼沸不停，雪山涌还消。","近观绝汹汹，远听渐萧萧。","忽逢绿头公，携孥鼓丹桡。","喧呼苇间出，得意似见骄。","我行为小立，流鱼偶双跳。","人物各自适，兹游定谁超。"],"title":"雪后领儿辈行散"}
