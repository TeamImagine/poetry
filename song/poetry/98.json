{"author":"释延寿","id":98,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平仄仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["松萝闲锁一身孤，履道安禅是密谟。","借问野云谁断续，思量春草自荣枯。","多见异兽心堪伏，来惯幽禽不用呼。","万物尽从成熟得，莫教容易丧工夫。"],"title":"山居诗  其一七"}
