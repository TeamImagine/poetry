{"author":"吕本中","id":247361,"strains":["仄仄平平平仄平，仄平平仄仄平平。","平平仄仄仄平仄，平仄平平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["采胜缯幡安在哉，客行巾帽只风埃。","东西水畔冻全坼，南北枝头春已回。","故国音书黄耳断，余生光景白驹催。","山村谁道全荒陋，也有畦蔬入馔来。"],"title":"饭花光店是日立春"}
