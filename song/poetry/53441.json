{"author":"项安世","id":53441,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["第三闸外看征帆，闸𫘝帆轻似箭奔。","此去直挨湖北岸，吾庐正在水边村。","送公便作还家想，何日真酬去国言。","最是别来情味恶，州桥每到误窥门。"],"title":"送吴少保知鄂州"}
