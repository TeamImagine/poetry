{"author":"曾原一","id":129921,"strains":["平仄仄平仄仄仄，平平仄仄仄○仄。","平平仄仄平平平，仄平仄仄平平仄。","平平平仄○○○，○○仄仄平仄平。","仄平仄仄平仄仄，○仄仄仄平平○。","平平仄仄仄仄平，仄平仄仄平仄平。","仄平平仄仄仄仄，平仄仄仄平○平。","平平平仄平平平，仄平仄仄平仄平。","仄平平平仄仄仄，平平仄仄平平平。","仄平平平仄平仄，平仄仄仄○平仄。","仄平平仄○仄平，仄平平仄平平○。"],"paragraphs":["翻手作云覆手雨，刘翁乃尔女如许。","飘飘上下随春风，妾身肯似章台絮。","门前江水深更深，沈沈此水明妾心。","后来志士为感慨，过此往事成悲吟。","嗟嗟许蔡复许吴，女吴绝蔡成二夫。","此时哀泪苦几谏，翁意或可还其初。","吴家箱币罗堂前，女兮脉脉胡不言。","后来吴郎傥不死，清祠未必能江边。","女今贤明照天宇，翁也反复闻千古。","许吴之日回此天，女贤翁否俱无传。"],"title":"题贤女祠"}
