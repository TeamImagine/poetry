{"author":"白居易","id":15444,"strains":["仄仄仄仄仄，平平仄仄平。","平仄仄○仄，仄○仄○平。","平○仄仄平，仄仄仄仄平。","平平平仄仄，仄仄仄平○。","仄仄○仄○，仄平仄平○。","平平平仄仄，仄平仄平平。"],"paragraphs":["老色日上面，欢情日去心。","今既不如昔，后当不如今。","今犹未甚衰，每事力可任。","花时仍爱出，酒后尚能吟。","但恐如此兴，亦随日销沈。","东城春欲老，勉强一来寻。"],"title":"东城寻春"}
