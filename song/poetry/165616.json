{"author":"陈供","id":165616,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["一望天涯万里舟，波涛如掌见安流。","霜威清逼珠光夜，海怪寒惊剑气秋。","人在西风何处梦，书回南雁隔年愁。","政成载月归来后，须到沧洲访白头。"],"title":"寄南海郭宪使"}
