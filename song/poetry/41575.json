{"author":"陆游","id":41575,"strains":["平仄平仄平仄平，仄平平平○仄仄，平平仄仄平平平。","平平平平仄平仄，平平仄仄平平平。","平仄仄平平平仄仄仄，仄仄仄仄仄平平平平。","仄○平仄仄仄仄，仄仄平仄○平平。","仄○仄平仄仄仄，平平平仄平○○。","仄平仄仄仄仄仄，仄仄平仄平平平。","仄平平仄仄仄仄，仄仄平仄平平平。","仄仄平，仄仄平，仄平仄仄平仄平。"],"paragraphs":["书亦何用于世哉，圣人之言如造化，巍巍地辟而天开。","渊源虞唐至周孔，黄河万里昆仑来。","天不使诸儒为战国血，又不使六艺为亡秦灰。","豁如盲瞽见皦日，快若聋聩闻春雷。","插空泰华起突兀，垂天云汉森昭回。","奈何后世独不省，顾舍夷路趋邛郲。","不知开眼蹈覆辙，乃欲归罪车轮摧。","福有基，祸有胎，一朝产祸吁可哀。"],"title":"读书杂言"}
