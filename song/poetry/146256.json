{"author":"张焘","id":146256,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["本朝文物盛西州，独得宗公荐冕旒。","稷嗣草仪书未奏，茂陵辞客病无瘳。","一门歆向传家学，二子机云并隽游。","守蜀无因奠尊酒，素车应满古原头。"],"title":"挽老苏先生"}
