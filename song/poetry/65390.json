{"author":"廖行之","id":65390,"strains":["平平平仄平平仄，仄仄平平仄仄○。","平平平平平○平，平○仄仄○平○。","平平仄仄平仄仄，仄仄平平仄平仄。","平平仄仄平平平，仄仄○仄平平平。","○平仄平仄仄○，平仄平仄平平仄。","平平仄仄仄仄平，仄仄平平平仄平。"],"paragraphs":["前年春种方萌蘗，我喜君来屐几折。","今年湖田农正忙，君从伯氏听渔榔。","平生四海饶足力，到处哦诗不虚日。","高怀一笑无心云，暮秣燕冀朝吴餐。","从渠小知但莽苍，羁馽维络游龙颡。","男儿遇合自有秋，此志宁为温饱休。"],"title":"和游子叹"}
