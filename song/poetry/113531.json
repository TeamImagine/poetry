{"author":"苏洵","id":113531,"strains":["平平○平平平平，平仄仄仄○平平。","平平仄仄仄仄仄，仄仄仄仄平平平。","平平仄○仄平仄，仄仄仄仄平仄平。","平平平平仄○仄，○仄平仄仄仄平。","仄○仄仄平仄仄，仄仄仄仄平仄平。","平平仄仄仄仄○，仄仄仄仄平平平。","○平仄仄仄平○，○仄○仄仄仄平。"],"paragraphs":["东徐三齐之南邻，夫子岂是三齐人。","辞嚣乞静得此守，走兔入薮鱼投津。","徐州绝胜不须问，请问项籍何去秦。","江山雄豪不相下，衣锦游戏欲及辰。","霸王事业今已矣，但有太守朱两轮。","还乡据势与古并，岂有汉戟窥城闉。","论安较利乃公胜，行矣正及汴水匀。"],"title":"送王吏部知徐州"}
