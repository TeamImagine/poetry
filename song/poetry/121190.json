{"author":"白玉蟾","id":121190,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["林间一径似惊蛇，中有禅关隠紫霞。","烟锁苍松遮寺额，风摇翠竹撼檐牙。","客来寂寞盘香穗，饭罢从容瀹茗花。","到此徘徊归去晚，夕阳挂树一声鸦。"],"title":"午饭罗汉寺"}
