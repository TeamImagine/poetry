{"author":"陆游","id":33631,"strains":["平仄○仄仄，平仄仄仄平。","平平仄○平，仄仄仄平平。","平平仄○平，仄仄平仄平。","平平仄仄平，仄仄平平平。","平平仄平仄，○仄平仄○。","平平仄○平，仄仄○平平。","平平仄平仄，平仄平○平。","平仄仄仄仄，平平仄平○。","仄仄仄平仄，仄仄仄仄平。","平○平仄仄，平仄平平平。"],"paragraphs":["高帝王蜀汉，天下岂易图。","幡然用其锋，项羽不支梧。","嗟余昔从戎，久戍南郑墟。","登高望夕烽，只尺咸阳都。","群胡本无政，剽夺常自如。","民穷诉苍天，日夜思来苏。","连年况枯旱，关辅尤空虚。","安得节制帅，弓刀肃驰驱。","父老上牛酒，善意不可孤。","诸将能办此，机会无时无。"],"title":"感兴二首  其二"}
