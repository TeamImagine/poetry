{"author":"陈造","id":59681,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["早缘官事坐儿痴，晚悟骚人赋汩泥。","耐病久闲金騕袅，扶衰时近玉东西。","词场尚友心终在，诗力逢君价自低。","欲试成风须妙质，莫怀章甫问雕题。"],"title":"次韵杨宰二首  其一"}
