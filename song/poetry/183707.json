{"author":"刘攽","id":183707,"strains":["仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["勿惊四野连宵雨，尽是诸山触石云。","雷响透空如欲坠，电光划暗总成纹。","祝官陈信无虚语，梵宇凝香不断薰。","帝力由来人莫识，始知延誉属夫君。"],"title":"和张给事喜雨"}
