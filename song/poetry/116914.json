{"author":"许棐","id":116914,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["连年染患貌栀黄，卢扁犹无起死方。","稚女自敲尸畔磬，邻僧来炷佛前香。","生涯谩有千书卷，受用惟存一奠觞。","听说茶毗心更苦，拭乾清泪又成行。"],"title":"挽郭子度"}
