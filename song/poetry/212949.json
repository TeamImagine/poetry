{"author":"贺铸","id":212949,"strains":["平仄平平○，平平仄仄平。","平平○仄仄，平仄○平平。","平仄○平仄，○平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，○仄仄平平。","平仄仄平仄，仄平平仄平。","○平仄仄○，仄仄仄平平。","仄仄仄平仄，平平平仄○。","平平平仄仄，仄仄仄平平。","仄仄仄平仄，仄平○仄平。","平平仄平仄，平仄平平平。","平仄仄仄仄，仄平平仄平。","平平平仄平，仄仄○平平。","仄仄仄平仄，仄平平？平。","○○仄平仄，仄仄平仄平。","○仄仄○仄，平平○仄○。"],"paragraphs":["城据山川胜，千年楚故都。","高楼临汴水，杨柳荫芙蕖。","唐室中多故，将军老镇徐。","球场朝戏马，玉帐夜投壶。","白雪征清唱，黄金得绿珠。","春风楼上宴，三日极欢娱。","红粉梦云散，白杨兵火余。","当年贺厦燕，老尽几番雏。","曲径拥黄叶，西风时扫除。","寒鸱蹲老树，睥睨女墙狐。","有客晚登览，徬徨思壮图。","荆榛闭铜雀，麋鹿游姑苏。","陈迹岂足道，旧欢何日无。","朱栏开酒场，宝勒迎官奴。","醉袖舞鸜鹆，艳声歌鹧鸪。","迟留故时月，桂影来座隅。","回首一相诧，今人如不如。"],"title":"燕子楼"}
