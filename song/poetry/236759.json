{"author":"汪藻","id":236759,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["且欲相随苜蓿盘，不须多问沐猴冠。","菊花有意浮杯酒，桐叶无声下井栏。","千里江山渔笛晚，十年灯火客毡寒。","男儿几许功名事，华髪催人不少寛。"],"title":"次韵向君受感秋二首  其一"}
