{"author":"华镇","id":212201,"strains":["平仄平平仄，平平仄仄○。","仄平○仄仄，平仄仄平平。","平○平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","○平平仄仄，平仄○平平。","仄仄平平仄，○平仄仄平。","仄平○仄仄，平仄仄平平。","平仄平平仄，平平仄仄平。","仄平平仄仄，平仄○平○。"],"paragraphs":["公族流芳远，侯门积庆长。","玉田收地宝，兰畹毓天香。","岐嶷英姿妙，魁梧德宇强。","岳灵分秀气，昴宿注祥光。","世济居弥厚，官成动有章。","题舆高右陕，持节重西湘。","二九朝阳永，中秋夕月凉。","诞弥迎节至，嘉庆肆筵芳。","檀篆金为鼎，榴花玉作觞。","愿言齐鹤寿，平步冠鹓行。"],"title":"送湖南提举梁朝散"}
