{"author":"徐夤","id":33870,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["将名将利已无缘，深隐清溪拟学仙。","绝却腥膻胜服药，断除杯酒合延年。","蜗牛壳漏宁同舍，榆荚花开不是钱。","鸾鹤久从笼槛闭，春风却放纸为鸢。"],"title":"溪隐"}
