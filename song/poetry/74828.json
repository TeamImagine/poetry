{"author":"赵蕃","id":74828,"strains":["平平平仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["番禺城下牂牁水，亦复分流过此州。","使节长瞻万里外，尺书忽到五溪头。","酸寒应念卑堪说，奇胜聊云旧所游。","岭海滞公犹未召，蛮荒着我更何尤。"],"title":"寄林运使三首  其一"}
