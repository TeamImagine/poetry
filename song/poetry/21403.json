{"author":"黄公度","id":21403,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["昏昏午汗浃桃笙，醒眼清诗仗友生。","俘馘遥传泮水捷，琴书初解杏坛盟。","开尊赖有论文酒，舍肉应无遗母羹。","好种桑麻归杜曲，行藏休更问君平。"],"title":"和余子美即事二首  其一"}
