{"author":"吴芾","id":18385,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["已归林下得从容，还喜时和与岁丰。","好景尽归诗句里，闲愁俱付酒杯中。","腊残惟愿呈三白，春去从教落万红。","亲旧自今休问位，只须唤我作吴公。"],"title":"和朱世同韵二首  其二"}
