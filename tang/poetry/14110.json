{"author":"元稹","id":14110,"strains":["仄仄仄○仄，○○仄平仄。","平仄仄平平，平仄仄仄仄。","平仄平平仄，平○平仄仄。","平平平平仄，仄仄平平仄。","仄仄仄平平，平平仄平仄。","仄仄平平仄，仄仄仄平仄。","平平仄平仄，仄仄仄平仄。","仄仄仄仄平，○仄仄仄仄。","平平平○仄，仄平○平仄。","平仄仄仄平，平仄仄○仄。"],"paragraphs":["穆满志空阔，将行九州野。","神驭四来归，天与八骏马。","龙种无凡性，龙行无暂舍。","朝辞扶桑底，暮宿昆仑下。","鼻息吼春雷，蹄声裂寒瓦。","尾掉沧波黑，汗染白云赭。","华辀本修密，翠盖尚妍冶。","御者腕不移，乘者寐不假。","车无轮扁斵，辔无王良把。","虽有万骏来，谁是敢骑者。"],"title":"八骏图诗"}
