{"author":"李白","id":55542,"strains":["平仄平平平，平平仄平平。","仄仄仄平平，平仄仄仄平。","○平仄仄仄，平仄平平○。","平仄平平平，平仄仄仄平。","仄仄仄平仄，仄平平仄平。","仄仄仄平平，平平仄平平。","平仄平仄仄，平平仄○平。"],"paragraphs":["西岳莲花山，迢迢见明星。","素手把芙蓉，虚步蹑太清。","霓裳曳广带，飘拂升天行。","邀我登云台，高揖卫叔卿。","恍恍与之去，驾鸿凌紫冥。","俯视洛阳川，茫茫走胡兵。","流血涂野草，豺狼尽冠缨。"],"title":"古风 十九"}
