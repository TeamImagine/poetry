{"author":"刘攽","id":183776,"strains":["仄仄平平仄仄仄，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄仄平仄，平仄平平平仄平。"],"paragraphs":["五马来时照路傍，名园秋物自裳裳。","吹花酒面蟹螯壮，下豉莼丝鱼脍长。","问事不休推景伯，读书未见属黄香。","穷愁解摘唯须酒，身外浮云天际翔。"],"title":"九月十日赵令园饯送王汝州汝州留诗二篇次韵  其二"}
