{"author":"秦观","id":209907,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["子猷风味最诸王，试吏聊怀筦库章。","鹄峙碧桐初振羽，珠遗沧海渐腾光。","淮山暮眺千峰擢，洛水秋输万鹢翔。","顾我行为大梁役，一卮薄酒话愁肠。"],"title":"送王元龙赴泗州"}
