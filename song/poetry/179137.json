{"author":"苏颂","id":179137,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["半符双节镇关东，汉沔从来地望雄。","帕首诸侯趋道左，题襟群彦寄邦中。","江鲂鲙玉飧盘贵，霜橘堆金燕豆丰。","心厌纷华欣吏职，当时朝议宠民功。"],"title":"送襄州李观察"}
