{"author":"张萧远","id":19143,"strains":["仄仄仄平平，○○仄仄平。","仄平平仄仄，平仄仄平平。","平仄○平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","仄○平仄仄，○仄仄平平。"],"paragraphs":["一步一愁新，轻轻恐陷人。","薄光全透日，残影半销春。","蝉想行时翼，鱼惊蹋处鳞。","底虚难驻足，岸阔怯回身。","岂暇踟蹰久，宁辞顾盼频。","愿将兢慎意，从此赴通津。"],"title":"履春冰"}
