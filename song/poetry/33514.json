{"author":"陆游","id":33514,"strains":["仄仄仄仄平，仄平仄平平。","仄平仄仄仄，平仄○仄平。","仄平仄仄平，仄○仄平平。","平平○仄平，仄仄平○平。","仄仄仄平仄，仄仄仄仄平。","平○平仄○，○仄仄仄仄。","○平仄仄仄，平平○仄平。","仄仄○平仄，平平仄平平。"],"paragraphs":["昔我变姓名，钓鱼散花洲。","有船不用檝，江急听自流。","即今客锦城，醉过百花楼。","天风吹笋舆，快若凌空逰。","月露浩无际，指点隘九州。","君看尘土中，颇有此乐不。","题诗碧玉简，飞仙相答酬。","酒醒堕何处，楼台海山秋。"],"title":"大醉归南禅弄影月下有作"}
