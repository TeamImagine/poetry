{"author":"刘鉴","id":131242,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["就第开藩自古难，旌门累世况团𪢮。","肯邀父老为邻舍，更约交游说岁寒。","千里春风棠蔽芾，一窗秋月竹平安。","乡人乡饮推乡贵，祗作平时样子看。"],"title":"贺周总管耐轩迁居回任  其一"}
