{"author":"杨万里","id":49991,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平仄仄，仄仄平平平仄平。","仄仄平平平仄仄，平平仄仄仄平平。"],"paragraphs":["开禧元祀更元正，宿雨新收放晓晴。","夜半梅花添一岁，梦中爆竹报残更。","方知人喜天亦喜，作么钟鸣鸡未鸣。","老子年龄君莫问，屠苏饮了更无兄。"],"title":"乙丑改元开禧元日"}
