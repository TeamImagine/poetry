{"author":"谢逸","id":226591,"strains":["仄平仄仄○平平，平仄平平○仄平。","平平仄仄仄仄仄，仄仄○仄平平平。","平平仄平仄仄仄，仄平平仄○仄平。","仄○平仄仄仄○，平平仄平平仄平。","仄平仄仄仄仄仄，仄平平平○○仄。","仄○平仄仄平平，仄仄平平平仄仄。","平仄平平仄平○，平平仄仄○仄仄。","仄平平仄平仄平，仄仄○平平仄仄。"],"paragraphs":["狄公鹗立横清秋，真气端能回万牛。","平生作郡有老手，退食燕寝清香浮。","鞭笞得名亦不恶，一官何足偿百忧。","岂如清浄政不挠，男耕女桑民力优。","小人琐琐不足录，恶诗蒙公三过读。","自闻归棹理江干，北望伤怀何刺促。","胡不强为此邦留，悬知季月当泛菊。","愿言他日持节来，一洗苍生愁万斛。"],"title":"送狄朝议"}
