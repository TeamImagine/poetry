{"author":"许景衡","id":230364,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["吴郎人物最雍容，不坠家声浙水东。","辇寺昔曾酬雪唱，道山今独倚秋风。","簿书又报三年满，樽俎何当一笑同。","卷尽暮云天更阔，放教醉眼送飞鸿。"],"title":"寄吴鄞县"}
