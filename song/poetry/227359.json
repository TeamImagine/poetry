{"author":"唐庚","id":227359,"strains":["平仄仄仄平平平平，仄仄仄仄平仄平。","仄仄平仄平平平，平平？平仄平平。","平平平平仄平平，仄仄仄仄仄仄平，仄仄平仄平平平。","平平仄仄平仄平，仄平平平仄○○。","平仄仄仄○平平，仄仄仄仄平仄平。","平仄仄仄平仄平，仄仄仄仄仄仄平。","平平平仄仄平平，仄平○仄○仄平。","仄平仄仄平仄平，仄○仄仄○平○。"],"paragraphs":["君不见惠州城之西，永福古寺钟崛奇。","夜辄亡去黎明归，萍莎糢糊水淋漓。","山僧初惊久恬嬉，一夕径去不返栖，父老嗟惜僧垂洟。","明年夏旱江水低，此钟居然水中坻。","奔走往视空城陴，挽以巨缆牛百蹄。","牛喘缆绝钟不移，度不可得乃去之。","江花开落水东驰，到今过者犹俯窥。","刻舟记剑真自痴，不应此物犹沙泥。"],"title":"钟潭行"}
