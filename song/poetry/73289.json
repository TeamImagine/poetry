{"author":"赵蕃","id":73289,"strains":["仄平○仄平平○，仄平仄仄○平平。","仄平仄仄仄平仄，仄平仄仄○平平。","平○平平○仄仄，仄仄平平平仄仄。","平平仄仄○仄平，平平仄平平○仄。","平平○仄仄仄平，仄仄平仄平仄平。","○○仄仄仄平仄，平仄平仄平平○。","平平仄仄○平仄，仄平仄仄平平仄。","平○平仄仄仄平，仄平仄仄平平仄。"],"paragraphs":["是邦且熟无多收，况于水旱相为忧。","使君奏课避非实，檄公按视临田畴。","民闻公来相告语，活国忧民公自许。","平时爱我如恐伤，今胡不能为轻赋。","人生衣食固有端，作苦宁敢求自安。","分当戮力给公上，何意年岁逢艰难。","吾君德盛过文景，诏书屡下民惟省。","公其为我谢使君，考虽下下民安枕。"],"title":"郡檄子肃检视旱田以诗寄之"}
