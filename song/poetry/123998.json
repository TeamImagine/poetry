{"author":"王柏","id":123998,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["步转层楼四望宽，了无一面欠云山。","龙分玉脊隆隆起，溪露银波隠隠寒。","诗思细摩僧塔峭，壮心不下女墙闲。","仲宣百尺登高卧，未必当时得恁安。"],"title":"题伯兄新楼"}
