{"author":"王庭珪","id":237967,"strains":["平仄平平平仄平，仄仄仄仄平○平。","平平平平仄平仄，仄仄仄仄平平○。","仄○仄仄仄平仄，○仄平平平仄仄。","仄平○仄仄平平，平仄仄平平仄仄。","平平仄仄平○平，仄仄平平仄仄平。","平仄○平平仄仄，平仄平平平仄平。"],"paragraphs":["师出峨眉西极天，万里一衲双行纒。","朝游名山暮沧海，不着脚踏诸方禅。","眼中自有识人物，行尽江南山水窟。","紫云深处有神仙，高马达官无此骨。","溪头惜别强吟哦，顾我无才奈若何。","他日长安逢李白，为乞峨眉山月歌。"],"title":"赠蜀僧无观"}
