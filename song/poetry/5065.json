{"author":"释正觉","id":5065,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["浮舟春水作归征，家有良田可饭羹。","久客回翔云一点，旧巢卧看月三更。","人猜我住尖头屋，尔去谁扶折脚铛。","为问岩头穷鬼子，当时何似此时生。"],"title":"送平禅人归鄂渚"}
