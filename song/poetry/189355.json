{"author":"沈辽","id":189355,"strains":["仄仄仄仄平，平平仄平仄。","平仄平仄平，平平仄平仄。","平平仄平○，○○仄平仄。","仄仄平仄○，仄○仄平仄。","仄仄仄仄仄，平平仄平仄。","○仄平仄○，○仄平平仄。","平仄平仄仄，仄仄平平仄。","平平仄平仄，平平仄平仄。","平仄仄仄○，平平仄○仄。","平仄仄平平，平平○仄仄。"],"paragraphs":["永念暑雨烦，居然蹈忧沴。","宁谓生怨咨，甘为小人敝。","阴淫亦何患，临观大川逝。","竹屋虽小疏，补苴岂无计。","水性本就下，平川衍无势。","壅隘何不胜，湫底何由济。","河伯逢海若，足使夸洋裔。","池鱼肆涵泳，洋洋旁轩砌。","流汗一已收，萧骚抚轻袂。","安得趣东归，舟航应不滞。"],"title":"重赋"}
