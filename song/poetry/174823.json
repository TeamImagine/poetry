{"author":"刘敞","id":174823,"strains":["平平仄平仄平○，仄仄平平○平仄。","仄○平○仄平平，仄仄仄平平仄○。","平○仄○平平仄，平仄平平仄○○。","平平仄仄平平平，仄仄平平平仄仄。","仄平仄仄平仄平，平仄平平仄○○。","平平仄仄平平仄，仄仄平平○仄○。"],"paragraphs":["周南草虫但书兴，尔雅虫鱼浪多证。","岂如纨扇裂冰霜，画出肖翘皆绝胜。","蝇谗蝶轻螗螂狷，同类殊名悉相应。","毗陵老匠含天真，独得于心非气孕。","牸牛落笔殊偶然，秦女骖鸾不相称。","因君笔力尤天下，一借微躯闻万乘。"],"title":"画草虫扇子"}
