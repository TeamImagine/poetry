{"author":"赵崇鉘","id":125421,"strains":["平平仄平仄，平仄平平平。","平平平仄○，仄仄平仄平。","平仄平仄平，仄平仄平平。","仄仄仄仄○，平平仄平平。","仄仄平平○，仄仄平仄平。","仄仄仄仄平，仄仄平仄平。","平平仄平平，平平○仄平。","平平仄仄仄，仄仄○平○。","平平仄平仄，仄仄仄○○。","平平平仄平，平仄平平平。"],"paragraphs":["新阳斡坤轴，枯朽皆光荣。","棱层冰雪中，复见天地精。","姑射神所为，伯夷圣之清。","太白抱𫐘轲，灵均拥芳馨。","是子心魂间，不受纤芥萦。","独立万化先，皎皎非近名。","溪流鉴寒柯，游风吹落英。","山明雾气湿，月落参旗横。","群虚妙香发，一洗万虑轻。","纷纷儿女姿，惭愧东风情。"],"title":"梅"}
