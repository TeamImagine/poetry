{"author":"金君卿","id":146377,"strains":["平平仄平平，仄仄仄平仄。","仄仄仄平仄，平平仄○仄。","平平平平平，仄仄○仄仄。","平平仄平平，仄仄平仄仄。","仄平平平仄，仄仄平仄仄。","平平仄平仄，仄仄平仄仄。","仄平○平仄，仄仄平平仄。","平平仄平○，○仄平平仄。","仄○仄仄仄，仄仄仄平仄。","仄平平仄平，仄仄仄仄仄。","仄仄平仄平，仄平仄平仄。"],"paragraphs":["名蓝压城闉，巀岌耸双桧。","得地不孤立，陵风自相对。","根盘乖龙狞，叶剪苍璧碎。","交柯纽顽铜，叠影森翠盖。","劲无丝萝托，直与松柏配。","争高丈夫气，耻学儿女态。","雪霜正柔落，草木任颠沛。","同心岁寒间，正色烟霞外。","斧斤未翦拂，志节已高迈。","出群才可惊，有作器必大。","考室须栋隆，济川俟舟载。"],"title":"双桧分题"}
