{"author":"赵文","id":158670,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["坐拥寒炉酒入肌，偶然谈笑胜于诗。","空斋著雨更愁绝，往事如云劳梦思。","岁月只供吾辈老，经纶不了古人痴。","狂来欲碎琼壶起，忽忆残钟禁夜时。"],"title":"次韵赵韫玉"}
