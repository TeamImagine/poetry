{"author":"吕本中","id":246180,"strains":["平仄仄仄仄，仄仄仄平平。","仄仄仄仄仄，仄仄○平平。","○平平仄仄，仄平平仄平。","仄平仄平仄，仄仄平仄平。","平平仄仄仄，仄○平○平。","○平仄仄仄，平仄仄○平。","仄平平仄仄，仄平平仄平。","仄仄平平平，仄平仄仄平。","○○仄平仄，仄仄仄仄○。","平平仄仄仄，仄平平仄仄。","仄平仄平仄，仄仄○平平。","平仄仄仄仄，平仄平仄平。","仄平平仄仄，仄平○仄平。","平仄仄平仄，平仄仄平平。","仄仄平平仄，仄平平仄平。","平平仄平仄，仄仄仄仄○。"],"paragraphs":["汪子宦不达，四海漫声名。","有弟极磊落，气宇和而清。","三冬文史足，十年书剑成。","出言见瓌颖，府库森五兵。","于身则已拙，泛如池中萍。","轻肥置度外，辛苦抱遗经。","乃知佳子弟，必由贤父兄。","念子初来时，我方疾病撄。","相从四寒暑，所历不可听。","昏昏醉梦里，得君时一醒。","拥炉共残火，软语当杯铛。","君亦不我厌，为我双眼青。","勿云躯干小，气吞横海鲸。","悬榻念文举，开迳忆渊明。","二子风流远，感君兄弟情。","穷通有时节，此士尔勿轻。"],"title":"赠汪莘叔野"}
