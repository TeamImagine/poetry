{"author":"沈与求","id":250549,"strains":["仄平平仄仄平平，仄仄平平平仄平。","平仄平平平仄仄，平平平仄仄平平。","仄平仄仄平平仄，平仄仄平平仄平。","仄仄平平平仄仄，平平仄仄仄平平。"],"paragraphs":["一言初欲寤明君，去矣终缘丞相嗔。","凫雁江湖真我辈，龙蛇山泽定何人。","市中未识冯延寿，门外已呼祁孔宾。","尚有忧时心未歇，西风吹泪湿纶巾。"],"title":"八月十七日扁舟渡钱塘江  其一"}
