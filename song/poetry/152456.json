{"author":"方一夔","id":152456,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["不入萎红烂紫场，萧然清苦凛风霜。","客中衰鬓随秋老，篱下寒枝似旧香。","千载有陶期汗漫，几人后屈话凄凉。","每愁摇落知谁在，只有黄花守死黄。"],"title":"菊花"}
