{"author":"陆游","id":34760,"strains":["仄仄○平平仄仄，仄平平平仄○仄。","仄○仄仄仄平平，仄平○仄仄仄仄。","平平平仄仄平仄，仄仄平平○仄仄。","平平仄仄平仄仄，仄仄仄平平仄仄。","仄平平仄平平仄，仄平仄仄平仄仄。","平平平仄平仄仄，平平仄仄平平仄。","仄仄平平仄仄仄，仄仄平○仄平仄。","平平仄仄？仄○，仄仄○平仄平仄。"],"paragraphs":["我昔从戎清渭侧，散关嵯峨下临贼。","铁衣上马蹴坚冰，有时三日不火食。","山荞畬粟杂沙碜，黑黍黄粱如土色。","飞霜掠面寒压指，一寸赤心惟报国。","即今归卧稽山下，眼昏臂弱衰境逼。","新秔炊饭香出甑，风飧涧饮何曾识。","我岂农家志饱暖，闭户惟思事耕织。","征辽诏下倘可期，盾鼻犹堪试残墨。"],"title":"江北庄取米到作饭香甚有感"}
