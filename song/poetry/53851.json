{"author":"项安世","id":53851,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["向来翰墨付群儿，直把行藏待主知。","风引去帆声猎猎，手调焦尾意迟迟。","遥知夜宿吹藜处，恰是春深造榜时。","预恐阿婆愁见我，略须回马避旌麾。"],"title":"次韵李士衡失解送公衍赴调二首  其二"}
