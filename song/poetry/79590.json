{"author":"欧阳修","id":79590,"strains":["平仄仄平平，平平○仄仄。","○平仄平平，平仄平仄仄。","仄仄仄平仄，○平仄平仄。","仄仄平仄平，平平仄仄仄。","平仄仄平仄，仄仄平平仄。","平平仄平仄，平仄仄○仄。","仄仄平平平，仄仄平平仄。","平平仄平平，仄仄○○仄。","○仄平平平，仄平仄平仄。"],"paragraphs":["车马古城隅，喧喧分晓色。","行人念归涂，居者徒惨恻。","薄宦共羁旅，论交喜金石。","荐以朋酒懽，宁知岁月适。","人事坐云变，出处俄乖隔。","关山自兹始，挥袂举轻策。","岁暮寒云多，野旷阴风积。","征蹄践严霜，别酒临长陌。","应念同时人，独为未归客。"],"title":"别圣俞"}
