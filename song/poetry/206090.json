{"author":"韩宗古","id":206090,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["东渡吴江景气清，拂云楼阁会稽城。","乍辞青琐双旌拥，重驾朱轓驷马迎。","应笑买臣夸郡邸，还同严助厌承明。","茂林修竹山阴地，何日陪公载酒行。"],"title":"送程给事知越州"}
