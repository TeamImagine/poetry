{"author":"皎然","id":39989,"strains":["仄平平平仄，仄仄○○○。","平平仄仄仄，仄仄平仄平。","平仄仄平仄，平仄○○平。","仄仄仄仄仄，平○仄平平。","平○○平仄，○仄平平平。","仄仄平仄仄，平平平仄平。","仄平平仄仄，仄仄仄平平。","仄仄仄平仄，平平仄○平。","平平仄平仄，仄仄平平○。","○仄仄○仄，平平仄○平。","仄仄仄仄仄，仄平平仄平。","平○仄仄仄，○仄平仄平。","平仄平平平，平平○仄平。"],"paragraphs":["废溪无人迹，益见离思深。","归来始昨日，恍惚惊岁阴。","清想属遥夜，圆景当空林。","宿昔月未改，何如故人心。","游从间芳趾，摇落栖寒岑。","眇眇湖上别，含情初至今。","道流安寂寞，世路倦岖嵚。","此意欲谁见，怀贤独难任。","徽声反冥默，夕籁何哀吟。","禅念破离梦，吾师诫援琴。","耿耿已及旦，曷由开此襟。","幽期谅未偶，胜境徒自寻。","安得西归云，因之传素音。"],"title":"晚冬废溪东寺怀李司直纵"}
