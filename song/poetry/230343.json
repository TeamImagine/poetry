{"author":"许景衡","id":230343,"strains":["平平仄仄仄平平，平仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["江边送我赴瀛洲，风物萧萧又见秋。","百岁能禁几回别，此生已是十年愁。","塞鸿自觉东南远，汴水谁教日夜流。","泪湿西风知有寄，尘沙漠漠漫回头。"],"title":"兄长省试下第还乡以不及顾拊景衡于此情见于诗谨次韵"}
