{"author":"刘克庄","id":111331,"strains":["仄平仄仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["动而得谤亦名随，生子看来不必奇。","尔辈真堪畀豺虎，君王安用猎熊罴。","人言李白文如锦，谁信卢能命若丝。","回首世间机阱恶，子归闭户有余师。"],"title":"再和  其一"}
