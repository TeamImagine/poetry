{"author":"潘大临","id":218000,"strains":["平仄平平仄，平平仄○平。","平平平仄仄，平○仄平平。","仄仄仄平仄，○平仄仄平。","平○平仄仄，平仄仄平平。","仄仄平平仄，平平平仄平。","平平平仄仄，仄？仄○平。","平仄平平仄，平平仄仄平。","仄平○仄仄，平仄仄平平。","仄仄平平仄，平○仄仄平。","○平平仄仄，仄仄仄平平。","仄仄平平仄，平平仄仄平。","仄平○仄仄，仄仄仄○平。","仄仄平○仄，○平仄仄平。","平平平仄仄，平仄○平平。","仄仄平平仄，平○仄仄平。","仄平平仄仄，○仄仄○平。","仄○仄○仄，平平仄仄平。","平平平仄仄，仄仄仄平平。","仄仄平平仄，平平仄仄平。","○平仄平仄，平仄仄仄平。"],"paragraphs":["舟楫凌漳水，风涛接蠡湖。","龙媒成跬步，骊颔脱微躯。","乐土供游戏，深文苦絷拘。","胸中虽磈磊，墙外或歌呼。","老去嵇康懒，归来宁子愚。","千锺真臭腐，十亩借膏腴。","春雨何曾密，园花竟自都。","小桥藏细柳，方沼出新蒲。","酒熟拈巾漉，经传带雨锄。","行盘随所有，坐客几时无。","日转淮阴暮，门通鸟迳迂。","仰头看哺鷇，引手亦将雏。","抚事盆缫茧，劳生户转枢。","形骸浮大块，毛发燎红炉。","借问青宫犊，何如浊水凫。","士衡甘食酪，张翰合思鲈。","世论几胶柱，人心尽好竽。","屠龙非至计，射雉屈良图。","借箸方隆汉，推枰已灭吴。","从渠画麟阁，吾自著潜夫。"],"title":"春日书怀"}
