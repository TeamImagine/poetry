{"author":"苏轼","id":194622,"strains":["平平平仄仄，平仄○仄仄。","仄○平仄平，仄仄平平仄。","仄平平平仄，仄仄平仄仄。","平仄平平平，平仄平仄仄。","平平平仄仄，仄仄○仄仄。","仄○仄仄○，平平仄平仄。","仄仄仄仄平，平平仄平仄。","平平仄平仄，平平仄平仄。"],"paragraphs":["平生无一女，谁复叹耳耳。","滞留生此儿，足慰周南史。","那知非真实，造化聊戏尔。","烦恼初无根，恩爱为种子。","烦公为假说，反复相指似。","欲除苦海浪，先干爱河水。","弃置一寸鳞，悠然笑侯喜。","为公写余习，瓶罍一时耻。"],"title":"叶涛致远见和二诗复次其韵  其一"}
