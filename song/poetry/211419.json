{"author":"刘跂","id":211419,"strains":["平仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谁道前贤迹已尘，园林气象迩来新。","高山流水有深意，翠竹黄花如故人。","小队郊坰时访客，后堂歌吹独留宾。","汶阳寂寞无佳赏，卧阁萧然过一春。"],"title":"次王彦昭寄苏景谟青社园亭韵二首  其二"}
