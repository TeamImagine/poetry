{"author":"皮日休","id":28020,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["讲殿谈余著赐衣，椰帆却返旧禅扉。","贝多纸上经文动，如意缾中佛爪飞。","飓母影边持戒宿，波神宫里受斋归。","家山到日将何入，白象新秋十二围。"],"title":"送圆载上人归日本国"}
