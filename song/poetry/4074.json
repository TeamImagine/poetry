{"author":"苏籀","id":4074,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。","平平平仄平平仄，仄仄平平仄仄平。"],"paragraphs":["稷下铢铢鉴择分，品评一目百知闻。","初矜月殿挥毫赋，直到龙山吹帽文。","邀勒公荣狎嵇阮，薰涂嫱媛侍渊云。","尘惊珠贯纤罗袜，酹酒银篦不怕醺。"],"title":"仲秋较试浄惠精舍会者六人约重九事毕置醴谢汤巩方以诗坚约次韵酬之"}
