{"author":"陈襄","id":157254,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["生意淹留白水塘，樊笼多事岂吾乡。","江湖已失秋南望，岁月犹欣塞北凉。","白日稻粱应饱足，青云岐路莫思量。","主人怜尔能鸣久，肯放逍遥物外翔。"],"title":"和东玉少卿后池群雁"}
