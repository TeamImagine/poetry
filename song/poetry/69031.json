{"author":"杨冠卿","id":69031,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["忆昔淮山战骨高，行人持节过临洮。","匣中剑气徒干斗，袖里纶钩莫钓鳌。","世事从来两蜗角，男儿不遇一鸿毛。","功名槐国吾深省，痛饮何妨读楚骚。"],"title":"归自淮右读楚辞有感"}
