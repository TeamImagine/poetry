{"author":"陈淳","id":85670,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["民沐仁风状小儿，陶陶远罪日何知。","圜扉草色春长茂，公舍棠阴昼缓移。","谁复鼠牙纷击剥，类将鸡黍乐追随。","涂歌里咏喧传处，尽是吾侯德政碑。"],"title":"依赵尉狱空韵上陈宰"}
