{"author":"李之仪","id":205632,"strains":["平平仄仄平，平仄仄平仄。","平仄平○平，平仄仄仄仄。","仄平平平仄，平仄仄○仄。","仄平仄平仄，仄仄仄平仄。","仄平○仄仄，仄仄平仄仄。","仄仄仄仄平，平仄○仄仄。"],"paragraphs":["鸿禧已不凡，崇寿气尤古。","经始天监谋，余力保大举。","十围人何在，乌鹊尚如睹。","井泉翳荆棘，像设半尘土。","视今犹视昔，一笑才仰俯。","有愧所坐峰，安得参鹤羽。"],"title":"崇寿宫梁昭明太子修行之地"}
