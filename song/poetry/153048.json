{"author":"俞德邻","id":153048,"strains":["平仄平仄仄，平平仄平平。","仄平平仄仄，仄平平仄平。","仄平仄平仄，仄仄仄仄平。","平仄仄平仄，平平平仄平。","平○仄平○，平平仄平平。","仄○仄平仄，平仄○平平。","○平仄平仄，平仄平平平。","○平仄仄仄，仄仄仄仄平。","平平平仄仄，平平仄仄平。","仄仄仄○仄，平平平仄平。"],"paragraphs":["明月何皎皎，流光入城闉。","永怀辽鹤去，及归无故人。","故人亦何许，往事不忍陈。","龙逝鼎河寂，麟伤周道湮。","桑溟变俄顷，干戈遍穹垠。","眼中万年少，谈笑乘朱轮。","王侯与卿士，零落随埃尘。","兴亡固有数，贵贱亦有因。","狐裘冬则御，桃笙夏乃珍。","万事每如此，毋为徒苦辛。"],"title":"秋夜杂兴三首  其三"}
