{"author":"胡宿","id":2064,"strains":["○仄平平仄，平平仄仄平。","平平平仄仄，仄仄仄平平。","平仄平平仄，平平仄仄○。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄○。","仄○平仄○，平仄仄平平。"],"paragraphs":["遗魄知何许，孤风不可攀。","星辰归碧落，道德寄青山。","尧舜锱铢内，巢由尔汝间。","草莱升御榻，韦布揖龙颜。","圭组无由屈，烟萝却自还。","几峰云冉冉，数里水潺潺。","孤竹清何隘，磻溪老未闲。","独留冰雪操，千古凛人寰。"],"title":"钓台"}
