{"author":"黄载","id":129761,"strains":["仄仄平平仄仄平，平平仄仄仄平平。","平平仄仄平平仄，平仄仄平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["石路崎岖石濑鸣，峰峦回合小原平。","桑麻积雨肥春垅，鸡犬一村喧昼晴。","田妇共携中饭去，樵童相唤上山声。","边头今有江南景，十数年来不用兵。"],"title":"随州沙溪"}
