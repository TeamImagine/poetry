{"author":"岑参","id":57156,"strains":["仄仄平仄仄，平平○平○。","平平仄仄仄，平仄○仄○。","仄仄平平平，平仄仄平平。","平仄仄平仄，仄平仄平平。","平仄仄平平，平平仄平平。","仄平平平仄，○仄平仄平。","仄平平○平，平○平平平。","仄平仄仄仄，仄仄平平平。","仄仄仄仄平，仄仄仄仄平。","平平平平仄，仄仄平平○。","○仄仄平平，平平平仄平。","平○仄平仄，仄○平平平。"],"paragraphs":["峡口秋水壮，沙边且停桡。","奔涛振石壁，峰势如动摇。","九月芦花新，弥令客心焦。","谁念在江岛，故人满天朝。","无处豁心胸，忧来醉能销。","往来巴山道，三见秋草雕。","狄生新相知，才调凌云霄。","赋诗析造化，入幕生风飙。","把笔判甲兵，战士不敢骄。","皆云梁公后，遇鼎还能调。","离别倏经时，音尘殊寂寥。","何当见夫子，不叹乡关遥。"],"title":"青山峡口泊舟怀狄侍御"}
