{"author":"李昉","id":878,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["秘阁清虚地，优贤最得宜。","自持儒者行，遍受圣君知。","道比朱弦直，心无暗室欺。","宗兄虽暮齿，待看致雍熙。"],"title":"伏蒙侍郎见示蓬阁多余暇诗十首调高情逸无以咏歌篇篇实为绝伦一一尤难次韵强率鄙思别奉五章却以秘阁清虚地为首句所谓效西子之颦也惟工拙之不同岂天壤之相接莞尔而笑其敢逃乎  其五"}
