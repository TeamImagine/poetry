{"author":"释居简","id":91722,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["早悟玄元一曰慈，持身有本是无私。","戒将重帚伤蝼蚁，弗买生鱼喂鹭鸶。","桂实松高宜寿此，竹清梅瘦亦如斯。","吟成换得神仙骨，不枉凭阑撚断髭。"],"title":"酬盘隠别驾  其一"}
