{"author":"郑清之","id":100576,"strains":["仄平仄○仄，平平仄平平。","平仄仄平仄，仄○仄仄○。","仄仄平仄仄，平仄仄仄平。","平平仄平仄，仄仄平平平。","平平仄仄仄，平仄○平平。","○平仄平仄，平平仄平平。","○平仄○仄，仄仄平○平。","平平仄○仄，平平仄平平。","仄仄平仄仄，平仄平平平。","仄仄平仄仄，仄平平仄平。","仄仄仄仄仄，仄平○平平。","仄平仄仄○，平仄平平平。","仄仄仄平仄，仄仄平平平。","仄仄平平平，仄仄○平平。","平○仄仄仄，仄平仄平平。","仄平仄仄仄，仄仄平○平。","平○仄仄仄，平平仄平平。"],"paragraphs":["老龙卧苍海，千年抱明珠。","神禹决淮泗，偃蹇不受驱。","怒走崧岱顶，风雨撼八区。","亭亭立天柱，化作青松株。","蟠根蛰九地，融液如流酥。","嶙峋脱支节，幽人拾肌肤。","虹光夜穿屋，盎突明膏腴。","芳薰渐凝渍，玄霜出冰壶。","糅以丹凤髓，摹以青龟趺。","𢭏以明月兔，曝之旸谷乌。","或润似玉玦，或坚如金觚。","六丁下取将，香蔼流清都。","绛阙注仙籍，白日飞凡夫。","借问何神灵，黑质分龙躯。","干将昨已至，莫耶复来趋。","二龙适吻合，变化尤其殊。","君看一滴水，双双跃天衢。"],"title":"惠墨"}
