{"author":"赵鼎臣","id":226823,"strains":["平平仄平仄○仄，仄仄仄平平仄仄。","仄平仄仄仄平平，平仄○平仄平仄。","仄平仄仄仄平○，平仄○平仄仄平。","○仄平平○仄仄，平平仄仄仄○平。"],"paragraphs":["杨侯作书倚庭柱，不觉震雷掀屋去。","许侯一盏便醺酣，遮莫王公也箕踞。","两君落魄不堪闻，愁杀当年郑广文。","看却聋丞并酒尉，何曾敢说故将军。"],"title":"戏杨丞许尉"}
