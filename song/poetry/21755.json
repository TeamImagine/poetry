{"author":"叶黯","id":21755,"strains":["仄平仄仄平平仄，仄仄平平仄仄平。","平仄仄仄平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["一门伯仲知谁似，四海文章正数君。","何事与予如旧识，由来于世两相闻。","闲官各喜光阴賸，胜地空多物色分。","忽复翩然从此去，便应变化上青云。"],"title":"送容斋自福倅满归  其一"}
