{"author":"苏颂","id":179594,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平仄。","仄平仄仄平平仄，平仄平平仄仄平。"],"paragraphs":["逸气雄词昔自将，文场独立见轩昂。","飞腾正近烟霄路，献纳尝依日月光。","去国丹心那易折，临州惠爱想难忘。","盖棺未毕经纶志，精爽犹应在帝乡。"],"title":"龙图阁学士赠银青光禄大夫滕元发挽辞二首  其一"}
