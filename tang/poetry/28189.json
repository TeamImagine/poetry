{"author":"陆龟蒙","id":28189,"strains":["平仄平平平，仄平平仄平。","仄○平仄仄，○仄平平平。","平平平仄平，平仄平平平。","平仄平仄仄，仄○○仄○。","平平仄平仄，仄仄平平仄。","仄仄仄平平，仄平平○仄。"],"paragraphs":["为爱江南春，涉江聊采蘋。","水深烟浩浩，空对双车轮。","车轮明月团，车盖浮云盘。","云月徒自好，水中行路难。","遥遥洛阳道，夹道生春草。","寄语櫂船郎，莫夸风浪好。"],"title":"江南曲"}
