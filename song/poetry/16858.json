{"author":"王之望","id":16858,"strains":["仄平平平平，平平仄平平。","仄仄平平仄，仄平平仄○。","平仄仄平仄，仄仄平平平。","仄平平平仄，仄仄平平平。","仄仄仄平仄，平平平平平。","仄平平仄仄，平仄平仄○。","平平仄平仄，平仄平仄平。","平仄仄○○，仄平平仄平。","仄平仄平仄，仄○○平平。","仄平仄平仄，仄仄平仄平。","仄平仄平仄，仄仄平平平。","平平仄平仄，平平仄平平。","仄仄仄平仄，仄仄平平平。","○○仄平○，平仄仄仄平。","仄仄平仄平，○平仄平平。","仄仄平仄平，平仄平仄平。","平仄平仄平，平平平仄平。","平仄仄仄仄，平平平仄平。","平平仄仄仄，仄仄平平平。","仄平仄平仄，仄仄平仄平。"],"paragraphs":["我生何悠悠，飘摇若悬旌。","已破龙华梦，复成鸿祐行。","鸿祐在何许，海阔山峥嵘。","地侵鱼龙窟，路与猿猱争。","晓日见初出，潮波无时平。","我来秋薄暮，寒雨纷纵横。","狂飚振林麓，窗户皆有声。","山鬼夜中号，怪禽篱外鸣。","我衰不能寐，起行迟天明。","欻然念身世，百感襟抱盈。","仲宣昔遭乱，避地之蛮荆。","登楼赋怀土，凄伤欲无生。","况我滞瓯越，八见秋风惊。","憧憧一州间，萧寺六易名。","已去还复来，如鱼被钩婴。","去既无所之，来亦何所营。","藜藿诚不充，萍蓬甘所丁。","兹地实乐土，浮生聊耦耕。","鸰原喜在眼，蠹简能娱情。","九夷亦何陋，四海皆弟兄。"],"title":"初至鸿祐成二百字"}
