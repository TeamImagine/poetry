{"author":"石介","id":68267,"strains":["仄仄仄○平，仄仄仄○仄。","仄仄仄平仄，平仄平平仄。","○仄仄○仄，○平○平仄。","仄仄仄仄仄，仄仄平仄仄。","○仄○平平，仄仄仄○仄。","平平仄仄平，仄平仄平仄。","平仄仄平平，平平平仄仄。","仄平仄仄平，平平仄平仄。","平仄平仄平，平平仄○仄。","平仄平仄仄，平仄平仄仄。","平○仄平平，仄仄仄平仄。","平仄仄平平，仄仄○平仄。","○平平仄仄，平仄平仄仄。","仄平平平仄，仄○平仄仄。"],"paragraphs":["昔帝御中原，守国用三策。","上策以仁义，天下无能敌。","其次树屏翰，相维如盘石。","最下恃险固，弃德任智力。","驱马过潼关，览古泪潸滴。","开元帝道明，百蛮奉周历。","田野富农桑，边隅无寇贼。","紫宸日视朝，潼关夜常辟。","天宝君政荒，宫闱养虺蜴。","恩爱成怨疾，心腹生毒螫。","朝闻发渔阳，暮已卷河北。","鸣鼓渡潼关，矢及乘舆侧。","重门徒尔设，关吏安所职。","始知资形势，不如修道德。"],"title":"过潼关"}
