{"author":"释原妙","id":158098,"strains":["仄仄平仄，平平平仄仄。","○平仄仄，仄仄仄平平。","仄仄平仄，仄平○仄仄。","仄平平仄，仄仄○平仄。","平平仄仄，平平平仄。","仄仄仄○仄，平平仄仄平仄平平。"],"paragraphs":["有句无句，金乌吞玉兔。","如藤倚树，癞马系枯椿。","树倒藤解，一冬烧不尽。","句归何处，石虎当途踞。","呵呵大笑，龙头蛇尾。","捺倒烂泥里，刚刀不斩无罪之人。"],"title":"偈颂六十七首  其三"}
