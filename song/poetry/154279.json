{"author":"董嗣杲","id":154279,"strains":["平仄仄平平，仄平仄平仄。","仄平仄平○，仄仄仄仄仄。","仄○仄仄平，仄仄仄平仄。","仄？仄仄○，平仄平○仄。","仄仄仄仄平，仄平平仄仄。","平仄平○平，仄仄仄平仄。"],"paragraphs":["舟绝顾城湖，始知泊银树。","脚夫亟装担，顿足跋涉惧。","水行困弊舟，陆出藉芒屦。","望逺有异观，山水陶兴趣。","太息足力疲，趁程眠日暮。","髙价租蹇驴，意欲代吾步。"],"title":"银树道上客懐  其一"}
