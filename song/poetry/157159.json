{"author":"陈襄","id":157159,"strains":["仄平仄仄仄仄仄，平平平仄仄平仄。","平平仄仄仄平平，平平平平○仄平。","平平仄仄仄平仄，仄仄平仄平平仄。","仄○仄仄平仄仄，仄仄仄仄○平仄。","仄仄仄仄○○仄，仄平平仄○平仄。","○平平平仄仄仄，仄仄平仄仄平仄。","仄平仄仄平平仄，仄仄仄仄○平仄。","仄平○平仄仄仄，仄仄平仄平○仄。","仄平仄○平仄仄，仄仄仄仄○平仄。","○平仄仄平○平，平平仄仄○○仄。","仄平平仄仄平仄，仄仄平仄仄平仄。","仄仄平平仄仄仄，平平平仄○平仄。","○仄平平仄仄仄，平平仄仄平仄仄。","平○平平仄仄平，仄○平平仄仄仄。","平平平仄仄平仄，平平平仄平平仄。","仄平仄仄仄仄平，仄仄平仄平平仄。","平平仄仄仄仄仄，平仄仄仄平平仄。","仄平平仄平仄平，○仄平仄平平仄。"],"paragraphs":["去年水潦百谷死，居民无食食糟秕。","州之饿者数千人，黄岩之民犹倍蓰。","携持老少出城郭，尽撤墙屋无居止。","鬻妻弃子人不售，价例不复论羊豕。","白日市井闻号叫，夜堆廊庑如虫豸。","县官哀怜发赈救，一饭才得一盂尔。","出门未暇充喉咽，已有数十填沟水。","我时过之不忍顾，往往悲咽胸填委。","岂无智虑裨万一，远地不得号君耳。","钱侯作倅忠且仁，悲怜饿殍如亲子。","日开官廪与之食，又令豪右发储峙。","昨日驰书白转运，披陈肝肾献金矢。","更乞兵储二万斛，民之大命方有倚。","侯从新年作假山，自闻民饥不得视。","非无泉石可般乐，人今方瘁何能喜。","愿侯勿遽爱此山，念此𦝼腊存狐蚁。","天无疫疠五谷熟，生者保聚归田里。","此山之石坚不坚，将与侯德无穷已。"],"title":"通判国博命赋假山"}
