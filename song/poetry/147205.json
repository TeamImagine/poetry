{"author":"徐玨","id":147205,"strains":["平仄平平仄仄平，平平仄仄仄平平。","仄平平仄仄平仄，平仄平平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["凡世纤尘不敢侵，瑶关自锁白云深。","地灵佳木有仙意，山静啼禽多好音。","五洞暗通蓬岛路，九峰密拱石坛阴。","步虚声了幽人暇，一穟炉香三弄琴。"],"title":"游洞霄"}
