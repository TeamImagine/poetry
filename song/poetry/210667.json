{"author":"杨亿","id":210667,"strains":["平仄平平仄，平平仄仄平。","平平○平仄，仄仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，○平仄仄○。","○○○仄仄，平仄仄平平。"],"paragraphs":["皋壤惊秋气，仓箱有岁储。","梁园从臣颂，谢墅富人车。","休沐新颁诏，珍符不绝书。","天心游蠖濩，民乐在华胥。","击壤欢谣洽，凝脂密网除。","行将封岱岳，持槖奉金舆。"],"title":"分得朝野多欢娱"}
