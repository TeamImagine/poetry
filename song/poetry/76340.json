{"author":"赵蕃","id":76340,"strains":["平仄平○仄，平平仄仄平。","仄平平仄仄，○仄平○平。","仄平○平平，仄仄仄仄平。","仄平平仄○，平仄仄仄平。","仄平仄○○，仄仄平仄平。","仄○平仄平，仄仄平仄平。","仄平仄平平，仄仄仄仄○。","○平仄仄仄，平仄平平平。","仄平仄平平，仄仄平仄平。","仄仄平平仄，平平仄平平。","仄平仄○平，平平平仄平。","仄平平仄仄，平仄平仄平。","平平仄仄仄，仄仄平平○。","平平仄平仄，仄仄○仄平。","仄仄仄平仄，平仄仄仄平。","平平仄○平，仄仄平仄平。","平○仄平仄，平仄仄仄平。","仄○仄平○，仄仄平平平。"],"paragraphs":["秋日清且美，于游也固宜。","迨今冬已仲，墐户惟其时。","若人兴公家，嗜好夙有诗。","几谭岩壑间，尘落不自知。","靡辞陟降难，顾病风露披。","旧闻怀玉山，地置多侧危。","我为是邦人，每恨著脚迟。","闻公勇决往，身住心俱驰。","是邦有兹山，盖已千祀垂。","曩者君夫子，携家隠于斯。","与山结胜因，诗成多及之。","去年公二仲，探讨曾至兹。","今公又继去，秘密真无遗。","山名谓怀玉，自昔传我疑。","众作乃圭璧，名实信不欺。","书来报行程，快读祇欠诗。","春膏有余否，佳笔锐若锥。","会当写真行，寄我光茅茨。"],"title":"子进游怀玉山度必有诗未辱寄来作诗索之"}
