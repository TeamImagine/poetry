{"author":"戴复古","id":93932,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["风流晋宋时人物，花县鸣琴调甚新。","不厌开樽留剑客，仍能下榻待诗人。","九龙池馆空陈迹，十锦山川自好春。","但见清吟度白日，不知佳政最宜民。"],"title":"两山赵仁甫宰临安有武学生张丈相访酒边弄刀舞剑甚可观因成七言县乃钱王故宫九龙十锦皆其地"}
