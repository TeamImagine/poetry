{"author":"司马扎","id":27149,"strains":["仄仄平平平，平平仄平仄。","平平平平仄，○仄仄平仄。","平平仄平仄，平仄平○仄。","仄平仄平平，○仄平平仄。","平平平仄仄，平仄平平仄。","仄仄○仄平，平平仄平仄。"],"paragraphs":["汝上多奇山，高怀惬清境。","强来干名地，冠带不能整。","常言梦归处，泉石寒更静。","鹤声夜无人，空月随松影。","今朝抛我去，春物伤明景。","怅望相送还，微阳在东岭。"],"title":"送进士苗纵归紫逻山居"}
