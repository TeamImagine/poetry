{"author":"陈造","id":58975,"strains":["平平仄仄平仄仄，平平仄平仄平仄。","平平仄仄仄仄平，仄○平仄仄仄仄。","仄平仄仄平○平，平○仄平仄平平。","平平仄仄仄仄仄，仄平平仄平平平。","平平平仄平平○，仄平仄平平仄仄。","仄仄○仄仄仄仄，仄仄仄平○平仄。","仄平仄仄仄仄平，仄仄仄仄仄平平。","平平平仄仄平仄，仄仄平仄仄？平。","仄仄仄平仄平仄，平平仄平平仄仄。","平○仄仄平仄仄，仄仄仄平平仄仄。"],"paragraphs":["诗人百用皆草草，文房所储备精好。","君家此纸世上珍，肯分嘉惠及此老。","女肤腻滑葭膜匀，溪叟捣冰旧疑神。","何人袖有善幻手，解蓝田玉山为贫。","银光鱼卵人皆重，薛涛小笺才近用。","盍自留供凤尾诺，十吏卷舒看飞动。","杜郎百幅顾见贻，敢用实腹疗朝饥。","囊诗方逐大堤客，快意挥扫播掿辞。","策翰墨勋闯宏大，功名逼君方未沬。","何当太史牛马走，秉笔特书端有待。"],"title":"谢高机宜惠纸"}
