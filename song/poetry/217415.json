{"author":"张耒","id":217415,"strains":["平平平仄仄，仄仄仄仄平。","仄仄仄仄仄，仄仄平仄仄。","仄仄仄仄仄，平平仄○平。","仄平仄平仄，仄仄平仄平。","平平平仄平，平仄仄仄○。","平仄仄○平，仄○仄平平。","仄平平平平，仄平仄仄平。","仄仄仄平仄，仄仄仄平○。"],"paragraphs":["秋房灯火静，客睡亦复安。","弭彊力汲汲，涉广心漫漫。","白露下百草，心知岁将阑。","彼微者啼鴂，职使仇蕙兰。","吾非蒿目人，初不与世患。","淫雨作横流，执蠡挹之干。","我师青牛书，不争忌处先。","既自守吾宝，在辱亦何叹。"],"title":"感遇二十五首  其五"}
