{"author":"陈师道","id":213889,"strains":["平○平仄仄，平仄仄平平。","平平仄○平，仄仄仄平平。","平平仄平仄，仄平平仄仄。","仄仄○○平，仄平仄仄平。","仄仄仄仄仄，仄仄平仄平。","仄平平仄平，仄仄平○平。","仄平仄仄仄，○仄平平平。","平平平仄仄，平仄仄仄平。","平仄仄平仄，仄仄仄仄平。"],"paragraphs":["陈留人物后，疑有隠屠耕。","斯人岂其徒，满腹一杯羹。","婷婷小家子，与翁同醉醒。","薄暮行且歌，问之讳姓名。","子岂达者与，槁竹聊一鸣。","老生何所因，稍稍声过情。","闭门十日雨，吟作饥鸢声。","诗书工发冢，刀𥬞得养生。","飞走不同穴，孔突不暇黔。"],"title":"陈留市隠者"}
