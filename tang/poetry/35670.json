{"author":"李洞","id":35670,"strains":["仄仄仄平平，平平仄仄平。","仄平平仄仄，平○仄平平。","仄仄○平仄，平平仄仄平。","仄平平仄仄，平仄仄平平。","平仄平平仄，平○仄仄平。","仄平平仄仄，仄仄仄平平。","仄仄平平仄，平平仄仄平。","平平仄仄○，平仄○平平。","○仄平平仄，平平仄仄平。","○○平仄仄，○仄仄平平。","仄仄○平仄，平平平仄平。","仄平平仄仄，○仄仄平平。"],"paragraphs":["晚亚古城门，凭高黯客魂。","塞侵秦旧国，河浸汉荒村。","客路飏书烬，人家带水痕。","猎频虚冢穴，耕苦露松根。","墙外峰黏汉，冰中日晃原。","断碑移作砌，广第灌成园。","北马疑眠碛，南人忆钓湓。","桥闲野鹿过，街静禁鸦翻。","滩鼓城隍动，云冲太白昏。","标衣多吕裔，荷锸或刘孙。","吊问难知主，登攀强滴樽。","不能扶壮势，冠剑惜乾坤。"],"title":"题咸阳楼"}
