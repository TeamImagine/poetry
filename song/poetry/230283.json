{"author":"许景衡","id":230283,"strains":["仄平仄仄仄平平，平仄平平仄仄平。","仄仄平平平仄仄，平平平平仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["固知岛可是诗奴，何况区区杜与吴。","举世徒能循覆辙，先生今为翦蘩芜。","渊明松菊还堪赋，白傅园池亦有图。","莫把五湖都占了，也须留与故人俱。"],"title":"再和敏叔二首  其二"}
