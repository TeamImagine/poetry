{"author":"刘敞","id":174470,"strains":["仄平仄平仄，仄仄仄○仄。","仄仄仄仄○，仄平仄平仄。","平平仄平仄，仄仄○平仄。","○仄平仄仄，平○仄平仄。","仄平仄仄平，平仄平仄仄。","平平仄仄平，仄仄仄仄仄。","平平平平仄，仄仄平仄仄。","平仄平平平，平平仄平仄。"],"paragraphs":["禀生本迂阔，习性益疏懒。","遇境賸欲留，得人辄迷返。","先生老乡曲，素髪颇樗散。","相遇年已忘，心亲礼逾简。","幸无富贵忧，时可青白眼。","惊呵左右人，邂逅以缱绻。","初随朝阳出，忽报山雨晚。","天路良幽艰，归途失平坦。"],"title":"雨过张先生"}
