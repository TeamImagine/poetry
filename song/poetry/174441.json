{"author":"刘敞","id":174441,"strains":["平平平仄仄，仄仄平平平。","仄平仄仄平，平仄仄平平。","平仄平仄平，平平平平平。","平平仄○仄，仄仄仄平平。","仄仄仄仄仄，仄仄仄平平。","仄平○仄仄，仄仄平仄平。","仄仄○平仄，平仄平○平。","仄仄平平仄，仄仄仄仄平。","平平仄平仄，平○平仄○。","平仄仄仄仄，仄仄仄平平。"],"paragraphs":["婵娟巫峡女，秀色倾阳台。","昔为一片云，飞入汉宫来。","明镜徒自妍，幽兰谁为媒。","丹青固难恃，远嫁委尘埃。","十步一反顾，百步一徘徊。","出门如万里，泪下成霰摧。","左右相娱乐，丝竹声正哀。","岂不强言笑，郁郁不可开。","黄河入东海，还从天上回。","嗟尔独抱恨，一往掷蒿莱。"],"title":"王昭君"}
