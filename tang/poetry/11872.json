{"author":"孟郊","id":11872,"strains":["仄仄仄平仄，仄仄平平平。","平平仄仄平，仄仄○仄平。","仄○平平仄，平平仄平平。","仄仄仄仄仄，仄仄平仄平。","平平仄仄平，仄仄仄仄○。","平○仄平仄，仄仄平平平。","○平平仄仄，平仄仄仄平。"],"paragraphs":["饿犬齚枯骨，自吃馋饥涎。","今文与古文，各各称可怜。","亦如婴儿食，饧桃口旋旋。","唯有一点味，岂见逃景延。","绳床独坐翁，默览有所传。","终当罢文字，别着逍遥篇。","从来文字净，君子不以贤。"],"title":"偷诗"}
