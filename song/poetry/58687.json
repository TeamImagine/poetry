{"author":"陈造","id":58687,"strains":["仄平平平仄，仄仄平仄仄。","平仄平○平，平仄仄仄仄。","平○○平平，仄仄仄仄仄。","平仄仄○平，仄平仄○仄。","平仄仄仄仄，平平仄平仄。","仄平仄仄仄，○○○平仄。","仄平仄平仄，仄仄仄平仄。","仄○仄仄平，仄仄○平仄。","平平仄仄仄，○仄仄○仄。","平仄平平平，平仄仄平仄。","仄仄仄仄平，平仄平仄○。","仄仄平平平，○仄仄平仄。"],"paragraphs":["大江悠悠去，渌静初演漾。","山石龃龉之，湍险乃万状。","君看回风矶，却略不可上。","椒石卧中江，与江作陂障。","镗沓汇石下，漰澎剧奔放。","北矶屹对峙，其中过舟舫。","水流作高下，咫尺便寻丈。","我行返壑余，坐想潢流涨。","颓波次滟滪，如马亦如象。","撄触宁完舟，奇祸此无妄。","入峡与上泷，艰恶偕叵量。","下泽遵夷涂，回首一怊怅。"],"title":"回风矶"}
