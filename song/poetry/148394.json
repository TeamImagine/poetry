{"author":"方回","id":148394,"strains":["○仄○○仄，○仄平平平。","仄仄仄平仄，平平仄平平。","仄○○平仄，○仄平○平。","仄仄仄平○，仄仄平平平。","仄仄平平仄，仄仄仄仄平。","仄平平仄平，仄仄仄仄平。","仄平仄仄仄，？平平平平。","平○仄仄平，平仄平平平。"],"paragraphs":["听雨胜观雨，观雨须高楼。","细雨或终日，高楼令人愁。","不如空斋夜，听雨诗思幽。","雨作树声汹，万叶鸣飕飗。","雨止檐声绝，忽续一滴秋。","此时佳句来，自得不待求。","暮年识此味，□庐真宜休。","何如大醉眠，红日生床头。"],"title":"西斋秋感二十首  其一○"}
