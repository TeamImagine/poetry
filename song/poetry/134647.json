{"author":"释文珦","id":134647,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["肯道山居太寂寥，不妨随分自逍遥。","尽空眼界终无翳，为厌声尘亦去瓢。","菊老尚能存正色，松孤还自有高标。","道人乐地唯如此，说与同流意更消。"],"title":"山居  其二"}
