{"author":"刘弇","id":209309,"strains":["平仄仄平平○仄仄仄平，平平仄仄平○平。","仄仄平平仄○仄，仄仄仄平平仄○。","仄平○平平仄仄，仄仄平平平仄平。","平平仄仄仄○平，仄仄平平平仄仄。","仄平平○仄仄仄，平仄仄平仄平仄。","平平○仄平仄○，平仄平平仄平仄。","仄平平○平仄仄，平平平平仄平仄。","仄平仄仄平平平，仄仄仄仄平平仄。","平仄仄仄平平○，平仄仄○平○平。","仄仄○平仄○仄，仄平平仄平平平。","平仄仄仄仄平仄，仄仄仄仄○平平。","平平仄仄仄仄仄，仄仄平仄平平平。","仄○仄平仄平仄，仄仄平平仄○仄。","平平平平平仄平，仄仄平平仄平仄。"],"paragraphs":["君不见仙家三十六洞天，西南大半盘苍巅。","此外元阳擅崭绝，况有石廊人喜传。","碧莲参差隅地涌，徙倚危梯飞䗖蝀。","阴阴洞户半空开，一缕联凹愁寄种。","万钧崔嵬挂礧石，吁可怪兮若飞动。","天然湫面寻丈间，寒掬初悭媪神捧。","紫崖蒙茸瑶草秀，悬泉涓涓挹天酒。","淑灵岂即乾坤私，窟宅宛是神仙旧。","飞鸟点影阳光回，游子履深惊殷雷。","九夏三冬自回斡，雨旸寒燠争喧豗。","神物奄有似无谓，突兀古庙当岩隈。","鼪鼯笑舞助怪变，落日愁绝松风哀。","瞰临一方殆天意，累露之疑此其是。","仙乎仙乎胡不归，忍使秋燐泣阴鬼。"],"title":"石廊洞"}
