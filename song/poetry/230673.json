{"author":"葛胜仲","id":230673,"strains":["仄仄仄仄仄，仄仄仄仄平。","仄仄仄平仄，平平仄平○。","仄仄仄○仄，仄仄○仄平。","平平仄平仄，平仄平仄平。","平○平仄仄，平仄○仄平。","平平平仄仄，平仄仄平平。","○仄仄平仄，仄平仄平平。","平仄仄○仄，平仄平仄平。","平仄平仄仄，仄○仄仄平。","平平仄仄？，仄仄仄仄平。","平平仄平仄，仄仄平平平。","仄仄平仄仄，平仄平平平。","平平仄平仄，仄仄○平平。","平仄仄○平，仄仄○平平。"],"paragraphs":["属疾大废食，始进一麦麻。","客至阙均礼，呼儿办瓜茶。","冷落乏胜事，病苦将日加。","儿曹解人意，为泼闽岭芽。","山深生意足，香味冠百嘉。","依稀仙掌露，仿佛石桥花。","过盏谢新法，失杯戒憎蛇。","甘我舌三寸，浇我书五车。","余沥均学子，少长各有差。","何须待鞠卺，此段固已佳。","人生草头露，迅晷堪惊嗟。","适意贫亦乐，锺鼎来何賖。","今朝复何幸，濯暑分流霞。","苏息问苍生，欲泛牵牛槎。"],"title":"立方和韵复和一首"}
