{"author":"范成大","id":43765,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["北郊征路记前回，三尺惊尘马踏开。","新涨忽明多病眼，好风如把及时杯。","青黄麦垅平平去，疏密桤林整整来。","游骑不知都几许，长堤十里转轻雷。"],"title":"上巳前一日学射山万岁池故事"}
