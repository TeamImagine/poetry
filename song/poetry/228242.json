{"author":"释德洪","id":228242,"strains":["平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["堂前丛玉知谁种，丛下高人自扫除。","未论击声回顾眄，先欣秀色上眉须。","随宜万偈风宣说，顿现千身月写摹。","就地对谁曾画餠，当年馋水救饥无。"],"title":"书鉴上人香严堂"}
