{"author":"赵鼎","id":248232,"strains":["仄仄仄仄○平平，仄平仄仄平仄平。","仄平仄仄仄仄仄，仄仄平平平仄平。","仄仄平平平仄仄，平○平仄仄平平。","平平仄仄○平仄，平平仄仄平平平。","仄平平仄仄平仄，仄仄○平平○平。","平平○仄仄平仄，仄平仄仄○平平。","仄平仄仄仄平仄，仄平○仄○平平。","仄平平仄仄○仄，仄○仄仄平平平。","平○仄仄平仄仄，仄平平仄平平○。","仄平平平平仄仄，仄仄仄仄平仄○。","仄仄仄仄仄平仄，平平仄仄平平平。","仄平仄仄○仄仄，平平仄仄○平平。"],"paragraphs":["念昔一笑相逢初，我时尚少君壮夫。","十年再见辇毂下，我鬓斓斑君白须。","落魄朋游嗟我在，艰难兵火与君俱。","酬恩未拟填沟壑，强颜忍复陪簪裾。","浩然胡不径投劾，老矣难堪归荷锄。","田园坟垅乱戎马，是身是处长羁孤。","解维汴岸一篙水，小舟漂兀如鹥凫。","对床推枕坐叹息，此行未肯悲穷途。","胸中炯炯时一吐，与生俱坐宁籧除。","只今云台罗俊彦，鄙贱老丑憎朴疏。","跃马食肉付公等，浮家泛宅真吾徒。","与君转柂从此逝，秋风万里吹江湖。"],"title":"舟中呈耿元直"}
