{"author":"郭印","id":250101,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。"],"paragraphs":["秋中景色正萧森，月色超然重古今。","要使万方倾素采，那知三日翳重阴。","晦冥欲害天公眼，想像难忘海宇心。","决断浮云须好手，明年此夕要追寻。"],"title":"八月十四至十六日无月二首  其一"}
