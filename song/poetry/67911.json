{"author":"杨冠卿","id":67911,"strains":["平仄仄平平，仄○仄平平。","平平仄仄仄，仄平仄平平。","仄仄平仄仄，平平仄平平。","平平仄仄○，仄仄平平平。","平仄平○平，平平平仄平。","仄仄仄仄仄，仄仄平○平。","仄仄○平平，○仄仄平平。","仄仄仄仄平，平平仄平平。"],"paragraphs":["游子莫何之，揽衣出京华。","松舟逐桂檝，渺然下惊波。","夜久群动息，明星耿斜河。","维舟乱石间，步月前山阿。","霞佩凌空仙，瑶章方咏歌。","见我若旧识，问讯今如何。","我欲从之游，长啸入云萝。","可仰不可攀，高峰郁嵯峨。"],"title":"山阿步月吟"}
