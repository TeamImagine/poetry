{"author":"陈普","id":161409,"strains":["平平平，仄仄仄，仄仄仄平平平平。","仄仄平平○平仄，仄平仄仄仄○平。","仄仄平平平仄仄，仄平仄平仄仄平。","平○仄仄仄平仄，仄○平仄仄仄平。","平平平仄仄平仄，平平仄仄仄平平。","仄仄仄平○仄仄，平仄平平仄仄平。","平平仄仄平仄仄，仄仄平平？仄平。","○平平仄仄平仄，仄仄仄平平仄平。","仄仄平仄平仄仄，平平仄仄平平平。","？仄平平○仄仄，仄仄仄仄平仄平。","○平仄仄平平平仄仄，仄仄平平仄仄平平仄。"],"paragraphs":["开乾枢，转地轴，喜气郁葱充阎闾。","一点文星降天阙，女郎捧得掌中珠。","破晓儿童忙报道，以璋作麞大笔书。","才过五日便呱泣，古称英物竟不虚。","山灵锺秀产英杰，冰肌玉骨色清癯。","孔释果然亲抱送，天上麒麟汗血驹。","于公积德加厚地，衮衮公侯尽有余。","从今生一必生二，续作杜陵歌二雏。","五桂争秀椿未老，兰孙竞出新根株。","矧彼开元衣钵在，有例有样非敢谀。","当年秀发名登于桂籍，作个公卿岂肯卑微欤。"],"title":"姚氏生男歌"}
