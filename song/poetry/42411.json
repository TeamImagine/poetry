{"author":"陆游","id":42411,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄仄平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["谋身从昔本迂疏，岂料余年却晏如。","盘箸无时阙鲑菜，道途随事有舟车。","故衣已敝月三浣，短发虽残日一梳。","里巷浮沉亦何憾，见贤犹及渡江初。"],"title":"书幸"}
