{"author":"吴筠","id":42268,"strains":["仄仄仄平仄，○平仄○平。","仄平仄平仄，平仄平仄○。","平平仄仄仄，平仄仄仄○。","仄平仄仄仄，平仄○平平。","仄仄平仄○，仄平平仄平。","仄仄仄仄平，平平平仄平。","仄仄平仄仄，仄平仄平平。","仄仄仄平仄，平平平仄平。"],"paragraphs":["栋宇代巢穴，其来自三皇。","迹生固为累，经始增百王。","瑶台既灭夏，琼室复陨汤。","覆车世不悟，秦氏兴阿房。","继踵迷反正，汉家崇建章。","力役弊万人，瓌奇殚八方。","徇志仍未极，促龄已云亡。","侈靡竟何在，荆榛生庙堂。"],"title":"览古十四首 三"}
