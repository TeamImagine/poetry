{"author":"郭祥正","id":192312,"strains":["仄仄仄平平，仄仄平仄平。","仄平仄仄仄平仄，平平仄仄平平平。","平平平仄○仄○，仄仄平平平仄平。","○平仄仄平平仄，仄仄仄仄平平平。","仄平仄仄平仄仄，仄平仄仄平○○。","仄平仄○○仄仄，平平仄仄平平平。","仄平平仄仄仄○，平仄平平平仄平。","仄仄○平仄平仄，○平平仄平平平。","仄仄平平仄平仄，仄平平平平仄仄。","仄平○仄平平平，平仄平平平○仄。","仄平仄仄平○平，仄仄平平仄仄平。","仄仄○○仄仄仄，仄平仄仄仄平平。"],"paragraphs":["忽忆敬亭山，翠碧千万寻。","白云拂地弄晴影，黄猿啸晚清人心。","桃花流水三月深，柳絮披烟辞故林。","重楼复殿据山脚，像塑制度祠非淫。","晋时谢守曾赛雨，至今石上镌遗吟。","五言雅重参二典，琅琅一诵铿璆琳。","绿潭无底白玉沈，千载何人知此音。","李白骑鲸出沧海，回鞭曾宿岧嶤岑。","却泛虚舟弄溪月，紫霞之杯倾不歇。","醉来更约崔宗之，秋水玄谈清兴发。","数公逸驾何当还，怅望英风不可攀。","信道相看两不厌，古来只有敬亭山。"],"title":"忆敬亭山作"}
