{"author":"张九成","id":6360,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["野涧江湾三两枝，一时清绝破愁思。","纤纤弄蕊霜秋里，滴滴开花叶落时。","借问哦诗记幽梦，何如把酒对东篱。","不然采向林逋庙，并与寒泉荐一卮。"],"title":"再用前韵  其一"}
