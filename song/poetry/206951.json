{"author":"黄庭坚","id":206951,"strains":["平平仄仄平平仄，平仄仄平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["遥知得谢分西洛，无复肯弹冠上尘。","园地除瓜犹入市，水田收秫未全贫。","杜陵白发垂垂老，张翰黄花句句新。","还与老农争坐席，青林同社赛田神。"],"title":"和师厚秋半时复官分司西都"}
