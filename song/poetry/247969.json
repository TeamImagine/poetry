{"author":"陈渊","id":247969,"strains":["仄平仄仄平，仄仄平平○。","平平○平○，仄仄仄平平。","仄平平仄仄，仄仄平○平。","仄仄仄仄平，○仄平平平。","平平仄仄仄，仄仄仄平平。","平仄仄仄平，平仄平仄平。","仄平平仄仄，仄仄仄仄仄。","仄仄○仄仄，仄平仄平平。"],"paragraphs":["小栟妙语言，下笔初无难。","曹郎更精深，一字不苟安。","我师陶靖节，亦未游其藩。","但觉万仞渊，中有蛟龙蟠。","人言失故步，乃在学邯郸。","平淡恐未臻，先作郊岛寒。","古来文墨士，十九姓字漫。","尚赖相可否，盐梅助咸酸。"],"title":"次韵令德答天启"}
