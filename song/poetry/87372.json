{"author":"韩淲","id":87372,"strains":["平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["江湖契阔四年别，涧谷经行五日留。","扑扑落梅啼鸟换，离离荒草昔人愁。","余寒漫自青山老，稍霁当同绿水游。","不羡章泉能荐祢，却忻半隠得依刘。"],"title":"送伯皋入书院"}
