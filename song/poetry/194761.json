{"author":"苏轼","id":194761,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不学孙吴与六韬，敢将驽马并英豪。","望穷海表天还远，倾尽葵心日愈高。","身外浮名休琐琐，梦中归思已滔滔。","三山旧是神仙地，引手东来一钓鳌。"],"title":"奉和陈贤良"}
