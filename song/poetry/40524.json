{"author":"陆游","id":40524,"strains":["平仄仄平平仄仄，仄平平仄平平平。","平平平仄仄平仄，仄仄仄平平仄仄。","平仄仄平平仄仄，仄平平仄仄平平。","平平仄仄平平仄，仄仄平平仄仄仄。"],"paragraphs":["残雨在檐犹点滴，断云衔日正苍凉。","清愁偏向暮年觉，少睡不禁秋夜长。","帘影渐生禽语乐，杵声初动药尘香。","诸儿作吏俱安否，那得乘风至汝傍。"],"title":"闰月辛酉壬戌连日风雨癸亥早晴"}
