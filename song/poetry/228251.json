{"author":"释德洪","id":228251,"strains":["平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["机锋不减矮师叔，闻说丛林最饱参。","无暇对人收冷涕，却能为我出寒岩。","春江柔橹何时听，夜雨山房且对谈。","掣电一懽端可贵，此生俱是再眠蚕。"],"title":"喜文首座至"}
