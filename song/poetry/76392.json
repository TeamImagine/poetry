{"author":"赵蕃","id":76392,"strains":["平平仄○平仄平，平仄平仄仄仄平。","仄平平仄仄仄平，仄仄平平平仄平。","仄平平平○仄仄，平平仄平仄仄仄。","仄平仄平仄○仄，平○平平平仄仄。","仄平平仄仄平平，平平仄仄平仄平。","仄平平○平仄仄，仄仄平平仄平仄。"],"paragraphs":["吾州忆当南渡初，居有曾吕守则徐。","本门林下亦此渠，往往诗流非酒徒。","迩来流风颇寂寞，南池二公也不恶。","李今作舟大如斗，公更蕲春方待守。","几宵春雨落连明，南池水满春草生。","不知春兴凡几首，寄我因之报安否。"],"title":"怀赵蕲州文鼎"}
