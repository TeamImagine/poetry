{"author":"赵嘏","id":24379,"strains":["平平平仄仄仄平，仄平平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["缑山双去羽翰轻，应为仙家好弟兄。","茅固枕前秋对舞，陆云溪上夜同鸣。","紫泥封处曾回首，碧落归时莫问程。","自笑沧江一渔叟，何由似尔到层城。"],"title":"山阳卢明府以双鹤寄遗白氏以诗回答因寄和"}
