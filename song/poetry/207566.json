{"author":"黄庭坚","id":207566,"strains":["仄○平仄仄○平，平平仄仄仄平平。","○平仄○仄仄仄，仄平仄仄平平平。","平平平平仄○仄，仄平○仄平平仄。","仄平平仄仄仄平，仄平仄平仄○仄。","仄○仄平平仄平，平平仄仄仄平平。","平平仄平仄仄仄，平仄仄仄平仄平。","仄平平平平○仄，仄平仄○平仄仄。","仄平仄○仄仄平，仄仄平仄仄平仄。","仄平平○仄平仄，仄平仄仄仄仄仄。","仄仄平平仄仄平，仄平仄○仄仄○。"],"paragraphs":["岁行辛巳建中年，诸公起废自林泉。","王师侧闻陛下圣，抱琴欲奏南风弦。","孤臣蒙恩已三命，望尧如日开金镜。","但忧衰疾不敢前，眼前黑花耳闻磬。","岂如道人山绕门，开轩友此岁寒君。","能来作诗赏劲节，家有晓事扬子云。","箨龙森森新间旧，父翁老苍孙子秀。","但知战胜得道肥，莫问无肉令人瘦。","是师胸中抱明月，醉翁不死起自说。","竹影生凉到屋椽，此声可听不可传。"],"title":"元师自荣州来追送余于泸之江安绵水驿因复用旧所赋此君轩诗韵赠之并简元师法弟周彦公"}
