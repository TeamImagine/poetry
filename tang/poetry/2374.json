{"author":"高适","id":2374,"strains":["平平仄平仄，仄仄平平仄。","平平仄仄○，平仄○○仄。","平平平仄仄，仄仄平平仄。","○仄平仄平，仄仄仄○仄。","○平仄仄仄，仄平？平仄。","仄仄仄平平，平○仄○仄。","平平平平仄，平仄仄○仄。","仄仄仄平○，○平仄仄仄。","平平仄仄仄，○仄平平仄。","仄平平仄平，仄仄平平仄。"],"paragraphs":["吾师晋阳宝，杰出山河最。","途经世谛间，心到空王外。","鸣钟山虎伏，说法天龙会。","了义同建瓴，梵法若吹籁。","深知亿劫苦，善喻恒沙大。","舍施割肌肤，攀缘去亲爱。","招提何清净，良牧驻轻盖。","露冕众香中，临人觉苑内。","心持佛印久，标割魔军退。","愿开初地因，永奉弥天对。"],"title":"同马太守听九思法师讲金刚经"}
