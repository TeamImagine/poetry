{"author":"宋徽宗","id":239990,"strains":["平仄平平仄仄平，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["清晓觚棱拂彩霓，仙禽告瑞忽来仪。","飘飘元是三山侣，两两还呈千岁姿。","似拟碧鸾栖宝阁，岂同赤雁集天池。","徘徊嘹唳当丹阙，故使憧憧庶俗知。"],"title":"题瑞鹤图"}
