{"author":"释智圆","id":221559,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["融融春色伴花荣，浓翠参差雨乍晴。","低拂冷烟元亮宅，静笼明月亚夫营。","叶浮晚水愁眉细，絮落春衣雪片轻。","莫上隋堤思往事，万株萧索傍河声。"],"title":"柳"}
