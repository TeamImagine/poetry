{"author":"李彭","id":233390,"strains":["仄仄仄平仄仄平，仄平仄仄仄平平。","平平平仄平平仄，仄仄仄平平仄平。","仄仄平平平仄仄，平平平仄仄平平。","平平仄仄平仄仄，仄仄平平仄仄平。"],"paragraphs":["郭内那知草色新，道人庭宇别藏春。","高榆风度青含荚，艶杏雨余红退唇。","茗碗薰炉清有致，禅天金地夐无尘。","裁诗得句如拱璧，不费咸阳设九宾。"],"title":"游同安寺"}
