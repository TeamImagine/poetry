{"author":"赵蕃","id":73834,"strains":["仄平仄平平仄平，仄平仄仄平仄平。","平平仄平仄仄仄，仄仄仄仄仄仄平。","仄仄仄平平仄平，○○仄平仄平平。","平平仄仄仄仄仄，○○平仄平平平。","平平仄平仄平平，仄平仄仄平仄平。","仄平仄仄仄仄仄，平仄○仄平○平。","平平仄仄仄平仄，仄平仄平○○仄。","平平平仄仄○平，平仄仄仄仄仄仄。","平平仄仄仄仄仄，仄仄平平平仄仄。","平平仄仄仄仄平，仄平仄仄平平仄。"],"paragraphs":["昔人结交谈耳余，一朝变起肝脑涂。","吾曹结交自有道，嗜好又况子与余。","每忆见君吾里初，中间去君落江湖。","归来忽忽夏复夏，相过凡几穷朝晡。","君家仲容亦吾徒，向来亦恨天一隅。","我今借屋得近市，渠乃屏迹田间庐。","吾曹与物自多忤，颂诗读书犹论古。","君才端可供王羞，而我不足供鼎俎。","胡为爱我不弃我，匪但追随仍晤语。","南山有约不可渝，可堪旧雨连今雨。"],"title":"次韵斯远同彦章见过之作"}
