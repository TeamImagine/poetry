{"author":"范成大","id":43987,"strains":["仄平平仄仄平平，平仄平平仄仄仄。","仄仄平平平仄仄，平平仄仄仄仄平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["意行殊不计榛菅，风袖飘然胜羽翰。","拄杖前头双雉起，浮图绝顶一并盘。","醉红匝地斜曛暖，熨练涵空涨水寒。","却向东皋望烟火，缺蟾先映槲林丹。"],"title":"晚步吴故城下"}
