{"author":"陆游","id":32903,"strains":["仄仄○仄仄，平○平平仄。","平平仄平仄，仄仄○仄仄。","平平仄平平，平仄仄仄仄。","仄平平仄仄，○仄仄仄仄。","仄平平仄平，○仄仄仄仄。","平平仄仄平，仄平○仄仄。","仄平仄仄仄，平仄仄平仄。","○平仄○仄，仄仄仄○仄。","仄仄○平平，仄仄平仄仄。"],"paragraphs":["太息重太息，吾行无终极。","冰霜迫残岁，鸟兽号落日。","秋砧满孤村，枯叶拥破驿。","白头乡万里，堕此虎豹宅。","道边新食人，膏血染草棘。","平生铁石心，忘家思报国。","即今冒九死，家国两无益。","中原久丧乱，志士泪横臆。","切勿轻书生，上马能击贼。"],"title":"太息二首  其一"}
