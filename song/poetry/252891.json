{"author":"李弥逊","id":252891,"strains":["平平仄○仄，平仄仄仄仄。","平平仄仄平，平仄平仄仄。","仄平仄平仄，仄仄仄仄○。","平平○仄平，仄仄平仄仄。","平○仄平仄，仄仄仄平仄。","仄平平仄平，仄仄平仄仄。","○平仄平平，仄仄仄平仄。","平平仄仄仄，○仄仄平仄。","平平仄仄平，仄仄○仄仄。","○平仄平平，仄○仄平仄。","平○仄平平，仄仄平仄仄。","仄平仄仄仄，平仄平仄仄。","平平仄平平，仄仄仄平仄。","仄平平仄平，仄仄仄平仄。","平平仄○仄，平仄仄○仄。","平○○平平，○仄仄仄仄。","平平？仄仄，平仄仄平仄。"],"paragraphs":["频年走离乱，忙苦落落景。","浮家去复还，生理纷不整。","有身着无处，遇事到辄屏。","冥然如醉心，阅岁良未醒。","披衣坐愁夜，月露共清永。","缅怀颜段流，抱义心炯炯。","临危快先登，疾甚涉夷境。","全生岂不乐，王事有纲领。","嗟今肉食谋，捕贼如捕影。","王师苦摧伤，敌骑困驰骋。","朝廷信多贤，一死谁敢请。","不知覆辙改，安敢倾夏拯。","归休及秋风，墓槚痛瞻省。","念兹家国遥，有泪涨清颍。","黄巾蔽行路，关户昼犹警。","何当收戈鋋，禁暴但制梃。","林泉倘可卜，名字忌丹柄。"],"title":"次韵学士兄发毘陵之作"}
