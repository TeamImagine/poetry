{"author":"程公许","id":106505,"strains":["仄仄仄平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["胜赏几为雨罢休，霁光俄涌屋山头。","松根烟暖留飞屐，蓼岸波寒缓溯舟。","雾敛长江青眼对，雪消远岫翠眉浮。","郊原浩荡春无价，漫索枯肠唱且酬。"],"title":"雨晴后同兄侄游开元寺一览亭饮道傅书院  其一"}
