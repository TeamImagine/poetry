{"author":"周紫芝","id":241519,"strains":["平仄平平仄仄平，仄平平仄平平平。","仄仄仄仄平平仄，仄仄平平仄仄平。","平仄仄平平仄仄，平平平仄仄平平。","仄仄平仄平平仄，平仄平平仄仄平。"],"paragraphs":["黄耳书来得近诗，楚骚宁复为秋悲。","会令好句能传信，更有何方可乐饥。","岩壑树高元是桂，阶庭人秀尽成芝。","脊令风雅谁能继，神物应须与护持。"],"title":"次韵庭藻兄弟唱酬之作"}
