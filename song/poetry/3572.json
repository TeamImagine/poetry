{"author":"陈与义","id":3572,"strains":["平平平平仄仄仄，仄仄仄仄平平仄。","平仄平仄平仄平，平平平平平仄仄。","平平仄仄仄平仄，平仄平仄平仄仄。","仄仄平平○仄仄，平平仄平平仄仄。","仄平仄仄平仄仄，仄平平仄平仄仄。","仄平平仄仄仄平，平仄○仄○平仄。"],"paragraphs":["潇湘之流碧复碧，上有铁立千寻壁。","河朔功就人与能，湖南碑成江动色。","文章得意易为好，书杂矛剑天假力。","四百年来如创见，雷公雨师知此石。","小儒五载忧国泪，杖藜今日溪水侧。","欲搜奇句谢两公，风作浪涌空心恻。"],"title":"同范直愚单履游浯溪"}
