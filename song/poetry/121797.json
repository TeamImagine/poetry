{"author":"白玉蟾","id":121797,"strains":["平平仄仄平平平，平仄平平仄仄平。","仄仄平平平仄仄，仄平平仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["阴晴荏苒风吹霜，山北山南稻正黄。","照涧芙蓉何绰约，掠云鸿鹄向微茫。","心同秋水与天远，夜折岩花和月香。","岭海青红俱在目，先随夕照入诗肠。"],"title":"道中与谢紫壶联句"}
