{"author":"韦骧","id":190988,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["天寒帘幕气萧骚，终日披文不厌劳。","但有诚心禆藻鉴，敢矜明目察秋毫。","玙璠启袭光难掩，雕鹗凌虚势自高。","号奏身闲无一事，唱酬尤喜得诗豪。"],"title":"又和彦常试院即事  其二"}
