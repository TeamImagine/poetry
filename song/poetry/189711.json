{"author":"沈辽","id":189711,"strains":["平平仄平仄平仄，○平平○平仄平。","平平仄仄○仄仄，平平仄仄平平平。","平平仄仄仄平仄，○仄平仄平平平。","仄仄平平仄平仄，仄仄平仄○平平。","○仄平平仄平仄，平平平仄平平平。","平平仄仄仄平仄，平平○仄平平平。","○○仄平仄平仄，仄仄○仄平平平。","平平平平平仄仄，仄仄仄仄平平平。","仄平仄仄仄平仄，仄平平仄平○平。","平平仄○仄仄仄，仄仄平仄平平平。","仄仄平平平平仄，○仄平仄平平平。","平平平平仄仄仄，平仄仄仄平平平。","仄平○仄仄平仄，仄仄平平平仄平。"],"paragraphs":["池阳决曹窦君掾，三年勾钉烦指呼。","朝来脱去如敝屣，华舟泛泛归匡庐。","君家世吏二千石，缘饰儒雅穷诗书。","昔岁先君使湖外，特荐尊府闻公车。","廷尉于公有阴德，翩翩青紫登华涂。","江城僻院本无事，穷山培𪣻多荒芜。","中间叶侯久无政，顾遇僚吏无精粗。","狴犴缧囚常数百，小大往往多非辜。","不知滞狱困寒暑，直疑为吏忧妻孥。","惟君不茹亦不吐，独自垂钓来南湖。","使者交章任为令，从此平步青云衢。","香炉峰前木叶落，樽垒好在黄家垆。","此来行李有佳句，莫忘齐山黧老夫。"],"title":"奉送孝续归九江"}
