{"author":"王柏","id":123881,"strains":["仄仄平平平，仄仄平平平。","仄仄平仄仄，仄仄平仄平。","平仄○仄仄，仄仄平平平。","○仄仄平仄，仄仄平平平。","平平平仄仄，仄仄平平平。","仄平仄仄仄，仄仄仄○平。","仄仄仄平仄，平仄平○○。","仄仄平平平，仄仄平平平。","仄仄仄平平，仄仄平平平。","仄仄平仄仄，平仄平平平。","○仄仄平仄，仄仄平平平。","仄仄仄仄仄，平平平平平。"],"paragraphs":["古剑蟠双蛟，瑞景腾丰城。","耿耿涵义气，凛凛无俗情。","尘世三十载，世事嗟冥冥。","当道舞狐鼠，白昼嗥山精。","秋风清夜发，匣内铿然鸣。","故人耿介士，有砥静且平。","寄语善持保，功用真难轻。","莫授刀锥铦，耗蚀徒欹倾。","许我砺英芒，一抹霜花明。","北扫京洛暗，南击猩鼯腥。","弹铗倚霄汉，掌上风云惊。","物莫不有用，时兮非人能。"],"title":"题砥斋"}
