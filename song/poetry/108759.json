{"author":"释智愚","id":108759,"strains":["○平仄平仄平平，○平平仄○平平。","平○仄平仄○仄，仄仄仄仄○仄平。","○平仄仄仄○仄，仄仄平平仄平仄。","○平仄仄仄仄平，仄仄仄平仄○仄。","○○仄仄仄平平，平平仄仄平平平。","平平平仄仄仄仄，仄仄仄平平仄平。"],"paragraphs":["相逢道人漆双瞳，衣衫零落迎秋风。","甘将百骸作泥土，冷笑万事如展蓬。","当今祖道薄如纸，瓦缶雷鸣闹人耳。","正音却作一线悬，两手枕胸泪如洗。","行行不惜两茎眉，魔宫虎穴俱探窥。","山穷桥断始得路，伎俩尽时方见伊。"],"title":"送鄱阳复道者"}
