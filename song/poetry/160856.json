{"author":"张登辰","id":160856,"strains":["仄○平仄仄，平平仄仄仄。","平平仄仄平，仄平仄仄○平仄。","仄仄平○仄仄平，仄仄仄仄平平○。","平○仄仄仄平仄，平仄仄平○仄仄。","仄仄仄平○，仄仄仄平仄。","仄仄仄平平，仄仄平平仄。","仄仄仄仄平平平，仄平平○平仄平。","平平平仄平仄平，○仄仄仄平平平。","仄仄平平仄平仄，仄仄仄平○仄仄。","平平平仄仄平平，平平平仄仄仄平平平。"],"paragraphs":["赭衣舂永巷，酸风起暮杵。","声声碎妾心，妾儿痛隔三千里。","灞水欢迎骨肉恩，子母再见无由缘。","谁将鸩羽饮龙子，晨猎上林如意死。","妾耳纵能闻，妾目那能视。","妾口纵能言，妾足安能履。","白日改色天容愁，未央宫中桐叶秋。","堂堂丰沛龙准公，三尺造汉烹英雄。","击布归来尚无恙，预置股肱如指掌。","明知戆勃可安刘，何为存妾子母无良谋。"],"title":"赭衣舂"}
