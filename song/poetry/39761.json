{"author":"陆游","id":39761,"strains":["仄平平平平仄平，平平仄仄平○平。","平平仄平平仄仄，仄仄仄仄平仄平。","平仄仄仄平仄仄，○平平仄仄平平。","平○平仄平平仄，平仄平平仄仄○。"],"paragraphs":["若耶溪头春意悭，梅花独秀愁空山。","逢时决非桃李辈，得道自保冰雪颜。","仙去要令天下惜，折来聊伴放翁闲。","人中商略谁堪比，千载夷齐伯仲间。"],"title":"梅"}
