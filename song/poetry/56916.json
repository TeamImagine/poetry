{"author":"庄珙","id":56916,"strains":["仄仄平平仄仄平，平平仄仄仄平平。","仄平平仄仄平仄，平仄仄平平仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。"],"paragraphs":["卜筑愔愔不记年，蒲团布衲夙因缘。","一灯明灭照秋雨，残炷有无萦暮烟。","空谷风篁自成韵，虚窗霜叶警安禅。","昔游尚记春强半，幽鸟相呼细柳眠。"],"title":"深静堂  其一"}
