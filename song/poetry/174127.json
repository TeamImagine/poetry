{"author":"曾巩","id":174127,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["两人怀抱喜相投，初得青山一日游。","已听高文吟太古，更开昏眼洗清流。","共寻素壁题皆遍，欲去红桥钓始休。","回首至今嘉兴在，梦魂犹拟奉觥筹。"],"title":"寄孙正之二首  其一"}
