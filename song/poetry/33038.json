{"author":"陆游","id":33038,"strains":["仄仄平平仄，平平仄仄○。","仄仄仄仄平，平平仄平平。","平仄仄仄平，平平仄平○。","仄平平平○，仄仄平○○。","仄仄仄仄平，○仄平平平。","平平仄○仄，平仄仄仄平。","平○平平平，○仄仄仄平。"],"paragraphs":["我饮江楼上，阑干四面空。","手把白玉船，身游水精宫。","方我吸酒时，江山入胸中。","肺肝生崔嵬，吐出为长虹。","欲吐辄复吞，颇畏惊儿童。","乾坤大如许，无处著此翁。","何当呼青鸾，更驾万里风。"],"title":"醉歌"}
