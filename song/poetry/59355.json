{"author":"陈造","id":59355,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["紫燕穿帘若有求，为人端作置书邮。","诗翁别后犹能酒，妄尉归来亦未侯。","江合香温留语笑，花楼月好记从游。","即今满眼悲凉意，投老宁禁此段愁。"],"title":"次韵彭景贶"}
