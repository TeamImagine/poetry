{"author":"罗邺","id":30439,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄仄平仄，平仄平平仄仄平。"],"paragraphs":["谩把青春酒一杯，愁襟未信酒能开。","江边依旧空归去，帝里还如不到来。","门掩残阳鸣鸟雀，花飞何处好池台。","此时惆怅便堪老，何用人间岁月催。"],"title":"下第"}
