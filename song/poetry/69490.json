{"author":"王炎","id":69490,"strains":["平平仄仄仄平仄，仄平○○仄平仄。","平平仄仄平平平，平平仄仄平平仄。","平平仄仄仄仄平，仄仄仄仄仄仄平。","仄○仄仄仄平仄，○仄仄平平仄平。","仄平平仄仄平仄，仄平仄仄仄平仄。","平平仄平仄平平，仄仄仄仄平○平。"],"paragraphs":["蒙城一市万人聚，一堤如虹作遮护。","风涛悍怒鱼龙宫，濒流压以青莲宇。","潭潭广殿不动尊，夹立二丈力士身。","楚帆蜀柂日衔尾，过者蹴然生畏心。","粥鱼斋鼓二千指，我贫未办作檀施。","明朝踏霜出江头，借佛定力扶扁舟。"],"title":"宿公安二圣寺"}
