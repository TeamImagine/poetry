{"author":"韩驹","id":237222,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["百里烟云堕目中，天戈直𢭏大槐宫。","已烦宠数褒申伯，更遣羌戎识晋公。","玉帐旌旗皆喜色，铁林鼓吹自春风。","应磨万丈燕山石，独揽宣和第一功。"],"title":"送王左丞宣抚河北"}
