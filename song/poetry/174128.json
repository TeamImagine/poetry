{"author":"曾巩","id":174128,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["隠似龙蛇应有待，清□冰雪更无双。","志留世外虽遗俗，文落人间或过江。","峻节但期终老学，健诗犹愧一时降。","风骚近亦思强伴，恨未高吟共北窗。"],"title":"寄孙正之二首  其二"}
