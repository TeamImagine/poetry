{"author":"周紫芝","id":240566,"strains":["仄仄仄平○，平平平仄仄。","平平平平仄，仄仄平平仄。","仄平仄平平，仄平平仄仄。","平仄平仄平，○平平仄仄。","仄平平平仄，仄仄平仄仄。","平平仄平平，仄仄仄平仄。","平平平仄平，仄仄平平仄。","平平○仄平，仄仄？○仄。","仄○平仄平，仄仄平平仄。","平平仄○平，仄仄○仄仄。","仄○仄仄平，○平○仄仄。","平平平仄仄，仄仄仄仄仄。"],"paragraphs":["我昔在田间，秋霖伤岁熟。","常忧床床雨，夜下东屯屋。","饭牛起晨耕，短蓑聊栉沐。","违湿因五迁，劳形真仆仆。","坐歌南山粲，那惜清夜促。","平生小冯君，秀齿粲冰玉。","生余华屋姿，岂识霑濡辱。","谁知折角巾，肯念滹沱轴。","会将秋雨谣，写入朱弦曲。","知君有过秦，妙画行见录。","衮衣坐法宫，当宁调玉烛。","吾庐虽独破，受冻死亦足。"],"title":"次韵冯远猷夜雨屋漏有作"}
