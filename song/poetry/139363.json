{"author":"陈著","id":139363,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["老景还逢春一番，尚能消受自温存。","蚕寒风雨梨花屋，蕨熟人烟桦角邨。","无事课儿多闭户，有时见客一开樽。","旁观莫笑谋生拙，元是诗书旧子孙。"],"title":"春日偶成二首  其一"}
