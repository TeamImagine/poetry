{"author":"释居简","id":91339,"strains":["仄仄仄平平仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["除却倚门憔悴兄，关心国子老先生。","近看西蜀群仙籍，远赴南丰一瓣盟。","久矣倚公如敌国，怀哉得士胜长城。","蜀江万派朝宗水，峭绝泸川砥柱横。"],"title":"泸南玉帐曹国博再知类省举"}
