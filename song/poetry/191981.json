{"author":"郭祥正","id":191981,"strains":["仄○平平，○仄仄平平平○。","平平仄平平，平仄仄平仄平平。","仄平平平仄仄仄平，平仄平仄平平平。","平平仄仄平，平平仄仄平平平。","仄平平仄仄仄平，仄○○平平平。","仄平仄平仄仄平，仄仄仄平○平。","平仄仄平平仄平，仄平○平平仄○。","平○仄平仄仄平，仄仄仄仄平平○。","仄平仄平仄仄平，仄平仄平仄平。","○平平平仄仄平，仄平仄平平平。","○平平平平仄平，仄仄仄平仄平。","仄平仄平○仄平，仄仄仄平平平。","平仄平平仄仄平，仄仄平平仄平。","平仄仄平平仄平，○仄仄平仄○。","仄○仄平仄仄平，仄仄仄平仄平。","仄仄平平仄仄平，仄○平平仄仄。","仄仄仄平仄仄，平仄仄平平平。","○仄仄仄，平平平。","仄平仄仄，仄仄平仄平。","平仄仄平，仄仄平平。","平平仄平仄仄，平仄仄○平平平。","仄仄平平仄仄，平平仄平？平。","仄平平平仄，仄平平平平。","平仄仄仄平，平仄平。","仄仄平平平平平，○仄平仄平平仄平仄。"],"paragraphs":["我思嵩兮，三十六峰之葱苍。","云霞卷舒兮，纷五色而烂朝阳。","渺群仙之不可见兮，时有鸾鹤双翺翔。","穷崖断壑兮，飞泉吼怒舂琳琅。","俨修松与美竹兮，碧离离而低昂。","考周室之卜世兮，顾八表为中央。","天乃宠于吾宋兮，六陵相差而永藏。","惟传祚之亿万兮，岂八百以为之长。","引伊洛之二水兮，聿通汴而注扬。","回黄流于故道兮，灭湍射而汪洋。","横星桥于河汉兮，紫阙峙而炜煌。","列槐植之行秀兮，历五代而经唐。","承太平之雨露兮，幸不遭乎伐戕。","为众木之耆艾兮，如羽盖之迭张。","慨离彼而适此兮，亦出处之靡常。","既寓情于物表兮，独思嵩之未忘。","忽有客兮鼓檝，言别我兮灵羊。","将度庾岭，沿涛江。","涉淮溯汴，入幕乎洛阳。","词气有余，顿挫铿锵。","诚南士之颖出，然未始离乎炎荒。","请陟嵩而远览，循今古而徜徉。","矫垂天之翼，灿琼瑶之章。","于是被诏音，登玉堂。","返视乎罗浮朱明，如弃鱼目而怀夜光也。"],"title":"思嵩送刘推官赴幕府"}
