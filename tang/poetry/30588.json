{"author":"罗隐","id":30588,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["旅榜前年过洞庭，曾提刀笔事甘宁。","玳筵离隔将军幕，朱履频窥处士星。","恩重匣中孤剑在，梦余江畔数峰青。","金貂见服嘉宾散，回首昭丘一涕零。"],"title":"春日忆湖南旧游寄卢校书"}
