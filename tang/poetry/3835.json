{"author":"杜甫","id":3835,"strains":["平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["离筵罢多酒，起地发寒塘。","回首中丞座，驰笺异姓王。","燕辞枫树日，雁度麦城霜。","空醉山翁酒，遥怜似葛强。"],"title":"送田四弟将军将夔州柏中丞命起居江陵节度阳城郡王卫公幕"}
