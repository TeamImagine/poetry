{"author":"张洵","id":231440,"strains":["仄平平仄○平平，平平○仄平仄仄。","平平平仄仄平平，平平仄仄平○○。","仄仄平○仄○平，仄仄平平仄仄平。","平平仄仄仄仄平，仄仄平○平仄平。","仄平平仄仄平平，仄平仄仄平平○。","○平平仄平平平，仄平平仄平平平。","平平平平仄仄平，平平○平仄仄○。","○平平仄平平平，平仄仄仄○仄平。","仄仄仄仄平○仄，平仄仄平○仄平。"],"paragraphs":["桂林山水冠衡湘，蒙亭正在漓水傍。","清流洄洑眩波光，高崖古木争苍苍。","下有菱荷满横塘，面面风来面面香。","新诗一咏酒一觞，爽气浑如秋气凉。","酒阑岩下踞胡床，汲泉煮茗沉烟长。","从容谈笑声琅琅，水光山色增辉芒。","东山兰亭各一方，风流兼追谢与王。","回头尘事皆茫茫，为计不若行乐良。","恨我到此情难忘，遥指白云思故乡。"],"title":"蒙亭倡和长句"}
