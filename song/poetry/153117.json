{"author":"俞德邻","id":153117,"strains":["仄平仄仄仄○仄，仄平仄平平仄仄。","平平仄平仄仄仄，仄仄○○仄平仄。","仄平仄仄仄仄平，平○仄平仄仄仄。","仄仄○平仄仄平，仄仄平平仄平仄。","仄平仄仄平仄平，平仄仄仄○平平。","仄仄仄仄平仄仄，平平仄仄平仄平。","平平仄仄仄仄平，平仄仄仄仄平○。","仄平仄平仄仄仄，仄仄○仄平仄平。","仄平仄仄平○仄，仄平平平仄○仄。","仄平仄仄平仄平，仄平仄仄平平仄。","仄平仄仄平仄平，平仄仄平仄仄仄。","仄平仄仄平仄○，仄仄仄平平仄仄。","平仄仄仄平○仄平平平仄仄，平仄仄平○仄仄。"],"paragraphs":["去年斗酒贯三百，路逢麹车常啧啧。","朝来啜虀暮食盐，汲井煎茶待佳客。","尔时石秫十二千，仍更五千籴石麦。","米麹柴薪价倍增，酒价虽增欲谁责。","昨秋一稔天所怜，瓯窭刈获过良田。","大麦小麦今又熟，麟经髣髴书有年。","年登米麦塞市廛，官酒定价那增钱。","一朝酒家悉闭户，斗酒更欲沽二千。","道逢醉者惊相顾，老夫仓忙问其故。","答云近日添课程，去城十里皆官库。","岂惟酒价今日增，明日十千卖石醋。","乞浆得酒良已难，或者乞酰邻亦怒。","君不见昔时三百青铜沽一斗，坊外酒徒犹忍口。"],"title":"沽酒行"}
