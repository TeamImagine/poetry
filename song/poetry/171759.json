{"author":"杜柬之","id":171759,"strains":["仄○仄平平，仄平仄平仄。","仄仄仄平平，平仄仄平仄。","仄平仄仄○，仄仄平平仄。","平平仄平平，仄仄仄仄仄。","仄仄仄仄平，仄仄○仄仄。","平平仄平平，仄仄仄平仄。","仄仄仄平平，仄平仄仄仄。","平○仄平平，平仄仄平仄。","平平仄仄平，仄仄仄平仄。","仄仄仄仄平，平平平仄仄。"],"paragraphs":["古观久荒凉，寂然外人境。","草木既蓁芜，风雨亦颓陨。","我来一粪除，地净窗为冋。","晨光散桐阴，夕照落柏影。","置以六尺床，度此三伏永。","终朝餍清凉，半夜或凄冷。","客至共浮瓜，睡余独煮茗。","遥闻斗筲儿，争夺沸蛙黾。","街头米十千，旱井费縻绠。","对我脱粟盘，徐餐休祝鲠。"],"title":"云安玉虚观南轩感事偶书五首  其二"}
