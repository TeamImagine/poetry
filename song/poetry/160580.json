{"author":"黄庚","id":160580,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，平仄仄平仄仄平。","仄仄平平平仄仄，平平仄仄仄平平。"],"paragraphs":["老来吟拙自知羞，好景无诗未易酬。","湖海愁看今夜月，功名虚度十年秋。","清光偏照卢仝屋，孤影自登王粲楼。","我欲乘风蟾窟去，安能与世共沉浮。"],"title":"和茅亦山秋夜感怀"}
