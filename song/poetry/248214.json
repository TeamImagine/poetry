{"author":"赵鼎","id":248214,"strains":["平平仄平仄，○仄○仄○。","平平仄平仄，仄仄仄仄平。","平仄仄仄仄，仄平仄仄○。","仄仄平平平，仄平平仄平。","平平仄仄仄，仄仄○平○。","平仄仄仄仄，平仄○○平。","平仄仄○○，仄平○仄平。","平平仄○平，平仄仄仄平。","平平仄仄仄，平平仄平○。","仄仄仄平仄，平仄仄仄平。","仄平平仄仄，平仄平平平。","仄平仄平仄，仄仄平平平。","平平平仄仄，仄仄○○○。","平平仄仄仄，仄仄平仄平。","仄仄平仄仄，平平平仄平。","仄○○仄平，仄仄仄平平。","仄仄平仄仄，仄平平仄平。"],"paragraphs":["非才与时背，空手行路难。","朱门极严冷，仰首不可干。","初欲效寸进，挽舟八节滩。","雅意同心人，赠之云锦端。","虽云食破砚，渇拟回狂澜。","胸次竟莫吐，千丈虹蜺蟠。","谁复议行藏，浩歌空倚栏。","南来寄疏蓬，虾菜岂所欢。","寻幽偶一笑，芳葩发奇观。","念尔托根远，香色不易完。","姓名逋客晦，风味书生酸。","作诗慰流落，激烈穷雕刓。","愁人多苦语，步遶吟且看。","归怀止惋结，赖此杯酒寛。","忽忽时岁迈，凄凄风雨残。","曷当三径归，暂卜一枝安。","宠辱何定物，向来心已阑。"],"title":"泊震泽道中步游善宥寺观芍药回舟中小饮用范四韵"}
