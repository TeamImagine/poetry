{"author":"张侃","id":118545,"strains":["平平仄仄平，平平平仄仄。","平平平仄仄，仄仄仄平平。","仄平仄○平，仄仄仄平仄。","○平仄平平，平○仄仄○。","仄仄仄平仄，平仄仄平仄。","○仄仄平平，平平仄仄仄。","仄仄仄仄平，平仄平平仄。","仄仄平仄平，仄平平仄仄。"],"paragraphs":["前朝到闸南，冰开春意动。","寒风先觱发，日色尚曈眬。","老翁礼颇恭，侧立手先拱。","殷勤谢官侬，筠笼野果重。","顾我守官下，仁惠愧刘宠。","其位偪而卑，惟知短檄捧。","举袖谢老翁，毋以斯言恐。","我见诚暖姝，我才甘散冗。"],"title":"岁时书事  其八"}
