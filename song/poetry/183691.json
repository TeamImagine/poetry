{"author":"刘攽","id":183691,"strains":["仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["绕郭苍山高复重，东风朔雪曙云浓。","层楼已出红尘境，到客宁知群玉峰。","万树羽仪翔白鹭，四原鳞甲动真龙。","玉樽清酒留终夕，更看山明霁后松。"],"title":"郡楼望雪"}
