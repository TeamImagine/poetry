{"author":"赵嘏","id":24338,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["傅岩高静见台星，庙略当时讨不庭。","万里有云归碧落，百川无浪到沧溟。","军中老将传兵术，江上诸侯受政经。","闻道国人思再入，镕金新铸鹤仪形。"],"title":"献淮南李相公"}
