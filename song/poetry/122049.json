{"author":"白玉蟾","id":122049,"strains":["平○平仄仄平平，仄仄○平平○平。","仄平仄仄平平仄，平仄平平仄仄平。","仄仄平平平仄仄，仄平平仄仄○○。","仄平仄仄仄仄○，仄仄仄平平仄平。","平仄○○平仄仄，平平仄仄仄平平。","平平仄仄仄平仄，平仄平平仄仄平。","仄仄平○平仄仄，仄平平仄仄平平。","仄平○仄○平仄，仄仄○平仄仄平。"],"paragraphs":["琅庭珍馆一何清，四壁如银窗更明。","雨余草色欺苔色，风送松声杂涧声。","芍药花开今四月，杜鹃啼恨到三更。","我来暂息白鹤观，忆著故人刘混成。","松殿空遗金凤舞，芝田不见铁牛耕。","云迷古洞虎狼吼，烟锁平林鸟雀惊。","日暮山屏增紫翠，晓来天籁自箫笙。","杖头挑月过山北，要趁如今几日晴。"],"title":"白鹤观"}
