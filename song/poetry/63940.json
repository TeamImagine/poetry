{"author":"王质","id":63940,"strains":["仄仄平，仄仄平，仄仄仄平仄○平。","仄仄平平平仄仄，平平仄平平仄平。","平○仄，仄○仄，○仄平平仄平仄。","平平仄仄平○平平，仄平仄平平仄平。"],"paragraphs":["百舌儿，百舌儿，发口及时莫过时。","柳色花香皆可掇，林光水光多足娱。","花沾舌，柳沾舌，吟咏山风共山月。","呜呼此友兮相追随，树巅一声春梦归。"],"title":"山友辞 百舌儿"}
