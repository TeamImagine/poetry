{"author":"郑良士","id":35830,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["仄径倾崖不可通，湖岚林霭共溟蒙。","九溪瀑影飞花外，万树春声细雨中。","覆石云闲丹灶冷，采芝人去洞门空。","我来不乞邯郸梦，取醉聊乘郑国风。"],"title":"游九鲤湖"}
