{"author":"陆游","id":41582,"strains":["仄仄平平平，仄平仄平平。","仄平仄平平，仄仄平平平。","平平仄平仄，○仄平平平。","平○仄仄仄，仄仄平仄平。","○仄仄仄平，仄仄仄平平。","平平仄仄平，○仄平平○。"],"paragraphs":["两雁东西来，合群以南翔。","镜湖接天台，海阔天茫茫。","冥飞远矰弋，长路谙冰霜。","君看此气象，岂复谋稻粱。","正尔下杜陵，已复掠潇湘。","超遥万里程，燕雀安能量。"],"title":"两雁"}
