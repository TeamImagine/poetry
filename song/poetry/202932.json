{"author":"释道潜","id":202932,"strains":["平○平仄平，仄仄平仄仄。","仄平平仄○，○仄平仄仄。","平仄仄○平，平平○仄仄。","○平仄平平，平平平仄仄。","仄仄平平平，仄仄仄平仄。","平平仄仄平，仄仄平○仄。","平仄平仄平，平平仄平仄。","仄仄仄平平，平平仄平仄。","仄平○○平，仄仄仄平仄。","平仄仄○平，○平仄平仄。","仄○平仄○，平平平仄仄。"],"paragraphs":["潮回沙浦寒，月落山未晓。","驾言江上行，行远心亦悄。","茅屋两三家，鸡声闻缥缈。","轻风飐垂杨，芳枝何袅袅。","上有双鸣禽，下有蕙兰草。","蒸蒸物已繁，灼灼花更好。","时见頳尾鳞，跳波泳纹藻。","即事起幽情，情含结怀抱。","故交如参辰，咫尺旷烟岛。","红日已三竿，回辕白沙道。","但闻萧苇间，挐音飞杳杳。"],"title":"江行寄俞仲宽察院"}
