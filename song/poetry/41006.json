{"author":"陆游","id":41006,"strains":["平平平仄仄，仄仄仄仄平。","仄仄○仄仄，仄仄仄仄平。","仄仄仄○仄，○仄仄平平。","仄平仄平仄，仄仄平仄仄。","仄仄仄仄平，仄平仄平平。","仄仄平仄○，平平仄○平。"],"paragraphs":["今年秋气早，木落不待黄。","蟋蟀当在宇，遽已近我床。","况我老当逝，且复小彷徉。","岂无一樽酒，亦有书在傍。","饮酒读古书，慨然想黄唐。","耄矣狂未除，谁能药膏肓。"],"title":"秋分后顿凄冷有感"}
