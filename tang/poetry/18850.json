{"author":"李绅","id":18850,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["商颜重命伊川叟，时事知非入洛人。","连野碧流通御苑，满阶秋草过天津。","每惭清秩容衰齿，犹有华簪寄病身。","驱马独归寻里巷，日斜行处旧红尘。"],"title":"重入洛阳东门"}
