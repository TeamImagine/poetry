{"author":"朱熹","id":54846,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["仙人昔住紫琳房，一旦翩然下大荒。","久悟客尘无自性，故应福禄未渠央。","徙居邂逅成嘉遁，捧檄因循愧漫郎。","愿借寒潭千丈碧，年年此日奉华觞。"],"title":"寿母生朝  其六"}
