{"author":"邓肃","id":4291,"strains":["仄仄○平仄仄平，仄仄仄仄平平平。","平平仄○仄平仄，仄仄平平仄仄平。","仄平仄平仄平仄，仄仄平平仄○仄。","仄平平仄仄平平，仄仄○平平仄仄。","仄仄平平仄仄○，仄仄平平仄仄平。","平仄仄平平仄仄，平仄平平仄仄平。","仄仄平仄平平仄，平平仄平仄仄仄。","仄平仄仄仄○平，仄仄平平平仄仄。","仄平仄仄平仄仄，平仄平平平仄平。","仄仄仄○平仄仄，仄仄仄○仄仄平。","仄平仄仄平平仄，仄仄仄平平仄仄。","仄平仄仄平仄平，○平平平仄平仄。"],"paragraphs":["两鸟相酬不肯休，欲令日月无旋辀。","斯文未丧得韩子，扫灭阴霾霁九州。","古来散文与诗律，二手方圆不兼笔。","独渠星斗列心胸，散落毫端俱第一。","陋巷嗟余四壁空，恶本雕残付蠹虫。","虽得一班时可意，鱼鲁纷纷意莫穷。","好古谁似城南杜，平生不矜润屋富。","力刊善本妙毫厘，日费千金曾不顾。","老藤截玉奴侧理，千古松煤腾碧烟。","入手五行俱可下，兀兀短檠忘夜眠。","我生嗜好随时改，独有此书心不解。","欲酬厚意锥也无，更为先生作阿买。"],"title":"昭祖送韩文"}
