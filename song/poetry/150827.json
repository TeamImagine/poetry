{"author":"褚伯秀","id":150827,"strains":["平平平仄平，○仄仄仄仄。","仄仄平平平，仄○仄仄仄。","平平仄平平，仄仄仄平仄。","仄仄平○平，平仄仄仄仄。","仄平平平平，平仄仄仄仄。","平平平仄仄，仄仄仄仄仄。","仄仄仄平平，仄平平仄仄。","仄平平仄平，仄○仄仄仄。","仄仄仄平平，平○仄平仄。","仄平仄平仄，仄仄平仄仄。","仄○仄平平，平平仄平仄。","平○平仄仄，仄平平仄仄。","平仄平仄平，平平仄仄仄。","平平仄仄仄，○平仄平仄。","平仄仄平仄，仄仄平仄仄。","○平○仄平，平平仄○仄。"],"paragraphs":["清溪千仞余，中有一道士。","彼亦何人斯，景纯慕若此。","吾乡汝南英，大涤隠君子。","好客仍收书，东老未足拟。","竹宫需贤才，师命促共理。","无心云出岫，有类月印水。","乐与物为春，自然人鉴止。","二千年再来，雅号乃默契。","挈世返真淳，为教立仪轨。","潜增翠蛟润，益壮天柱势。","近闻筑玄都，崇岗枕龙耳。","充庭兰玉茂，五云楼阁起。","笙鹤时往来，尘寰一俯视。","纷争梦未醒，王侯到蝼蚁。","君壮我垂老，别日嗟激矢。","相逢且尽欢，升仙不如醉。"],"title":"呈周清溪"}
