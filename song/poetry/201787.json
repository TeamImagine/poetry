{"author":"彭汝砺","id":201787,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["匆匆灯火着征衫，客劝宾酬酒既酣。","老马经时俱首北，大鹏今日会图南。","拟寻乐事羞华发，欲问生涯指旧庵。","贪惜上恩归未得，素餐自愧百无堪。"],"title":"南归"}
