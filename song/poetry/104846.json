{"author":"陶梦桂","id":104846,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["困人天气昼沉沉，饭罢茶瓯尽放深。","笑领故人游竹洞，因寻诗句到梅林。","已教儿去将诗写，又唤孙来把酒斟。","行乐既知明日少，合如吾祖惜分阴。"],"title":"良佐留别诗颇凄惋次韵叙闲居之乐以释之二首  其一"}
