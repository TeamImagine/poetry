{"author":"梅尧臣","id":57503,"strains":["○平平平仄仄平，仄仄仄仄平平平。","平平仄仄平平仄，平仄平平仄仄平。","仄平平仄平平平，平○○平○平平。","仄仄仄平○仄仄，平仄平○平仄平。","平平仄仄平平○仄，仄平平○平平平。","平平仄仄平平仄，仄○平仄平平○。","仄平仄仄仄仄仄，平仄平仄平仄平。"],"paragraphs":["空山枯楠大蔽牛，霹雳夜落鱼凫洲。","鱼凫水射千秋蠹，肌烂随沙荡漾流。","唯存坚骨蛟龙锼，形如三山中雄酋。","左右两峰相挟翊，尊奉君长无慢尤。","苏夫子见之惊且异，买于溪叟凭貂裘。","因嗟大不为梁栋，又叹残不为薪槱。","雨侵藓涩得石瘦，宜与夫子归隠丘。"],"title":"苏明允木山"}
