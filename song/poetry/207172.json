{"author":"黄庭坚","id":207172,"strains":["仄仄仄平仄，仄平平仄平。","仄平仄仄仄，仄仄仄○平。","平平仄平仄，○仄平平平。","仄平○平平，○仄○仄平。","仄○仄平仄，平仄仄平平。","平平仄仄仄，平仄仄平平。","平平仄平仄，平仄仄平平。","平平平仄仄，平仄仄平○。","仄平平平仄，平仄仄平平。","平○仄平仄，仄仄仄平平。"],"paragraphs":["至静在平气，至神惟顺心。","道非贵与贱，达者古犹今。","功名属廊庙，闲暇归山林。","畜鱼观群嬉，笼鸟听好音。","不如一邱壑，随愿得飞沉。","开门纳日月，呼客解缨簪。","诗书抚尘迹，歌舞送光阴。","妖娴倾国笑，丝竹感人深。","豁然开胸次，风至独披襟。","樊笼锁形质，物外有幽寻。"],"title":"题高君正适轩"}
