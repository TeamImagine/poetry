{"author":"刘克庄","id":110861,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["向来岁月半投闲，莫叹朝朝苜蓿盘。","身后芬芳聊自诳，眼前腥腐饱曾餐。","虫鸡一笑何须较，花鸟相疏恐被弹。","清议自为儒者设，未应羁束老黄冠。"],"title":"次韵实之二首  其二"}
