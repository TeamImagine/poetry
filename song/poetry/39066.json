{"author":"陆游","id":39066,"strains":["仄仄平平仄仄平，平平仄仄仄平平。","平平仄仄平平仄，平仄平平仄平平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["老子平生喜远游，流尘不惜暗貂裘。","江亭吹笛三巴夜，关路骑驴二华秋。","但使澄心同止水，自知幻境等浮沤。","悠然饱听松风睡，勾漏丹砂底用求。"],"title":"远游"}
