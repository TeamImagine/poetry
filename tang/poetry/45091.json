{"author":"沈佺期","id":45091,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平平仄平。","平仄平平仄仄仄，平平平仄仄平平。"],"paragraphs":["卢家少妇郁金堂，海燕双栖玳瑁梁。","九月寒砧催木叶，十年征戍忆辽阳。","白狼河北音书断，丹凤城南秋夜长。","谁谓含愁独不见，更教明月照流黄。"],"title":"古意呈补阙乔知之"}
