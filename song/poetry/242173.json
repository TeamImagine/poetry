{"author":"李正民","id":242173,"strains":["平平仄仄仄平平，仄仄平平平仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["投林倦翼漫差池，揣分量材祗自知。","郁郁安能久居此，栖栖若是欲何为。","文轩华毂非余望，白髪苍颜叹我衰。","闻说风波犹未靖，难于江海把旌麾。"],"title":"辞髙安之行"}
