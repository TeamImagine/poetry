{"author":"华镇","id":211956,"strains":["平仄仄平○，平平仄平仄。","平仄仄平仄，平平仄平仄。","仄仄仄平仄，平平仄平仄。","仄平平平平，仄○平○仄。","○平平仄仄，仄仄平平仄。","平平平仄仄，○仄仄平仄。","平平仄○○，仄仄平平仄。","仄仄平平平，○平仄仄仄。","平平平仄仄，○平仄平仄。","仄仄仄平仄，平仄仄仄○。","平平平仄仄，平仄平仄仄。","平平仄平○，仄仄平平仄。","平平平仄平，仄仄平平仄。","○平平仄仄，平平仄平○。","○平仄仄平，仄仄仄平仄。","平平仄平仄，平平仄平仄。","仄仄仄平平，平仄仄○仄。","平平仄仄仄，仄仄仄平平。","平平仄仄仄，平仄平平仄。","○仄平仄平，平平仄平○。"],"paragraphs":["钲鼓远轰填，旌旗近凌乱。","兰棹截波舣，肩舆傍山转。","白羽映尘举，乌纱倚风岸。","揆才非阿都，托乘陪中散。","暝投萧寺迥，路入修林蒨。","清谈曾未既，长夜已逾半。","周旋仰陂量，眄睐惭沟断。","欲倚青云披，轻歌白石烂。","高风生夜壑，长松响幽涧。","秉烛访陈迹，辞墨叠壮观。","缨蕤虽未濯，心目欣已浣。","文奇楚招些，迹异元郎漫。","初惊冰玉违，已见珠玑璨。","临池名草圣，天台得才冠。","兼资古所稀，荐遇世尤愿。","琳琅鼓余韵，蛟虬走芳翰。","诣绝雅无伦，神变敏如幻。","规为到古始，气槩起消懦。","须知赵璧贵，祗借秦人玩。","吟想情有余，言终屡增叹。"],"title":"宿道林寺诗"}
