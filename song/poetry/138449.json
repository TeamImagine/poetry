{"author":"王义山","id":138449,"strains":["仄平仄仄平仄仄，平仄○平平○仄。","○仄平平仄仄平，平平仄仄平平仄。","仄平○仄仄平平，平平平平仄平平。","平○仄仄平平仄，仄平○仄仄平平。"],"paragraphs":["一年景物秋最好，秋到重阳秋更老。","留取黄花待再来，殷勤寄与西风道。","菊花了后到梅花，梅花开时雪交加。","何当雪月交光夜，与君重约醉流霞。"],"title":"座间分韵得道字"}
