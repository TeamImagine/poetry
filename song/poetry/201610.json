{"author":"彭汝砺","id":201610,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["天晴日驭去迟迟，恰是春风中半时。","柳色笑花须似锦，雨声欺雪故如丝。","迁乔他日吾求友，发药明朝汝得师。","乐事信知人不及，异乡同有拜亲期。"],"title":"途中寄君时弟  其二"}
