{"author":"薛能","id":25060,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平仄仄仄，仄平平仄仄平平。"],"paragraphs":["新晴天状湿融融，徐国滩声上下洪。","极目澄鲜无限景，入怀轻好可怜风。","身防潦倒师彭祖，妓拥登临愧谢公。","谁致此楼潜惠我，万家残照在河东。"],"title":"题彭祖楼"}
