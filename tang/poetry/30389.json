{"author":"罗邺","id":30389,"strains":["仄仄平平仄仄平，平平仄仄仄平平。","仄平平仄仄平仄，仄仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落尽春红始着花，花时比屋事豪奢。","买栽池馆恐无地，看到子孙能几家。","门倚长衢攒绣毂，幄笼轻日护香霞。","歌钟满座争欢赏，肯信流年鬓有华。"],"title":"牡丹"}
