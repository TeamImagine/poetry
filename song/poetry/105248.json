{"author":"杜范","id":105248,"strains":["平平仄仄仄平平，仄仄平平仄仄平。","平仄仄仄平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["丘公四海大名垂，有女来嫔阀阅宜。","蘋藻自供寒女事，琴书未许世人知。","舟移夜壑方遗恨，剑合平津自有时。","膝上一经勋已策，吁嗟不赋板舆词。"],"title":"挽赵漕合中"}
