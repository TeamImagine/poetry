{"author":"释慧空","id":10060,"strains":["仄仄○平仄平仄，平平仄平平仄仄。","仄仄平平仄仄平，平平仄仄平平仄。","○平平仄平仄平，仄平仄仄平平平。","仄平仄仄仄仄仄，仄仄平○平仄平。","平平平平仄平仄，仄仄平平○仄仄。","平平平仄仄平平，仄仄平平仄平仄。"],"paragraphs":["十日中林足音绝，陈云不飞天欲雪。","剪剪溪风忽转霜，天工似与游人设。","蹇驴风帽溪上来，眼明一二僧窗开。","地炉夜话月入屋，竹径朝行山放梅。","公家秦溪富山水，碧瓦朱甍空翠里。","还家开取虎头岩，会见丹霞访居士。"],"title":"赠寥元饰  其一"}
