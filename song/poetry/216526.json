{"author":"张耒","id":216526,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雨锁山川昼不开，洛波一夕涨如催。","西来势蹴诸山动，东转声包厚地回。","一片晓光吴阵甲，万桴南响会稽雷。","何人共此乘桴志，直到蓬瀛亦壮哉。"],"title":"观洛涨"}
