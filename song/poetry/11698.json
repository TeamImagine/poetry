{"author":"胡寅","id":11698,"strains":["平平仄仄平平仄，平平仄仄平平仄。","仄平○仄仄平○，平仄○○平仄仄。","仄平平仄仄平平，仄仄仄仄平平平。","平○○平仄仄仄，仄仄仄仄○平平。","平○平平仄平仄，仄仄仄平平仄仄。","○平仄仄仄平○，平仄○平平仄仄。","仄平仄仄平平平，仄仄仄仄平平○。","仄平平平仄仄仄，平仄平仄○平平。"],"paragraphs":["青山画出天台障，溪流宛是桃源漾。","一庵深著翠微间，高阁更搴云气上。","道人于此几经春，七闰不作黄杨屯。","孤标如松自磊砢，爽气映竹长清真。","炉中寒灰与心寂，世味只今余好客。","横潭一笑得烹鲜，通道三杯酬蜡屐。","愿君勿羡飞升天，亦莫面壁沉幽禅。","问云何心不出岫，归与吾党相周旋。"],"title":"题栖云阁"}
