{"author":"陈造","id":59671,"strains":["平平平仄平平仄，仄仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["萑蒲无警南塘静，歉岁村讴鼓罢挝。","更喜良宵共谭麈，几烦亲手剪灯花。","酌无多酒仍余味，懒不吟诗政自嘉。","蝶梦蘧蘧才一霎，邻鸡啼罢又啼鸦。"],"title":"夜宿商卿家"}
