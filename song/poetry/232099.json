{"author":"李彭","id":232099,"strains":["仄平平仄○，仄仄仄平仄。","仄仄仄○平，仄平平仄仄。","仄平○平平，仄仄仄○仄。","仄仄平仄平，仄仄仄仄仄。","仄平平平○，平仄仄仄仄。","仄○仄平平，平仄平仄仄。","仄○仄平平，平仄仄仄仄。","仄平平仄仄，仄仄仄平仄。","平平仄○平，平平仄平仄。"],"paragraphs":["会心诚独难，托契复何有。","曩哲有遗言，定交于杵臼。","此风颇沦胥，射利一相就。","口血宁未干，转眄忽卖友。","夙心何由敦，聊与眷眷偶。","是中白头新，嘉德真耐久。","恍如对华觞，心醉不在酒。","誓言山若砺，此好那容朽。","商𩙪振庭梧，明河挂箕斗。"],"title":"敦好轩"}
