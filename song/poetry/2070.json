{"author":"胡宿","id":2070,"strains":["○仄○平仄，平平仄仄平。","仄○平仄仄，平仄仄平○。","仄○平平仄，平平仄仄平。","平平仄仄仄，仄仄仄○平。","仄仄○平仄，○平仄○平。","平平平仄仄，仄仄仄平○。","平仄○平仄，平平○仄平。","仄平平仄仄，平仄仄平平。","平仄平平仄，平平仄仄平。","仄平平仄○，平仄○仄平。","仄仄平平仄，平平○仄平。","平平平仄仄，平仄仄平○。"],"paragraphs":["三道胶西策，详延俯瑞蓂。","帝临宣室坐，人拱太微庭。","捷思谁加点，危言自据经。","文成洛纸贵，诏下武泥馨。","起草分宫笔，监州驾屏星。","心存云气阙，梦绕斧文屏。","南国标江纪，西山占地灵。","槛泉通水府，窗户接岩扃。","凉月依滕阁，孤风泊孺亭。","案书休犯虑，斋酒且忘形。","界道宫墙紫，规蒲禁地青。","归来开院直，鳌顶架沧溟。"],"title":"送苏贤良之任豫章"}
