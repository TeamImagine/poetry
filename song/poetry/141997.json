{"author":"刘黻","id":141997,"strains":["平平仄仄平，仄仄仄平仄。","仄平仄仄平，仄仄○○仄。","仄仄仄仄平，○○○平仄。","平平仄平仄，仄平仄平仄。","平平仄仄仄，平平平仄仄。","平平○仄平，平仄仄平仄。","平仄平仄仄，仄仄仄仄仄。","仄仄仄平平，仄平仄平仄。","仄仄仄仄平，○平仄平仄。","仄平仄仄平，平平○仄仄。"],"paragraphs":["熙宁岁丙辰，海内厄安石。","庆元岁丙辰，伪学禁如织。","宝祐复丙辰，衣冠堕荆棘。","龙蛇数云恶，郑玄炳先识。","诸生不齚舌，投荒诚予职。","鸺鹠号屋头，鼯鼠搅床侧。","云集肤已粟，日出汗欲赤。","瘴疠半南州，可轩靠神力。","所寓乃略同，苍苔共岑寂。","丙辰自丙辰，焚香且读易。"],"title":"丙辰吟"}
