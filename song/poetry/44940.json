{"author":"杨万里","id":44940,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平平仄平。","仄仄仄平仄平仄，仄平平仄仄平平。"],"paragraphs":["主宾呼酒卷沧溟，我亦何人与德星。","高阁连云压潮白，前山倒影入杯青。","细哦秀句清无底，匹似疏梅寒更馨。","不惜坐间作颓玉，只愁宫漏又须听。"],"title":"引见前一夕寓宿徐元达小楼元达招符君俞胡季永小集走笔和君俞韵"}
