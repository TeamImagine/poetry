{"author":"陆游","id":37570,"strains":["平平仄仄○，仄仄仄平平。","仄仄仄仄仄，仄仄平平平。","仄平仄仄平，仄仄○仄平。","仄平仄仄仄，平仄仄仄平。","平平平仄仄，仄仄仄平平。","平平仄仄仄，○○平仄平。","仄○平平平，仄仄平仄平。","○平仄仄仄，仄仄平仄平。"],"paragraphs":["春归不可留，斗柄已峥嵘。","老至不可却，雪鬓森千茎。","少年所读书，废忘如隔生。","旧交死欲尽，存者万里程。","高谈无与发，欲语辄吞声。","悠悠一饱计，泯泯千载名。","逝将山丘归，不见河雒清。","挑灯坐待旦，揽笔衰涕倾。"],"title":"四月一日夜漏欲尽起坐达旦"}
