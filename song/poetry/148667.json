{"author":"方回","id":148667,"strains":["○平仄仄仄，仄仄仄仄仄。","仄仄仄仄仄，仄仄仄平仄。","仄平仄仄平，○仄平仄仄。","平仄平仄仄，仄仄仄仄仄。","仄平仄仄平，平平仄平○。","仄平平平平，仄平仄仄仄。","平仄仄仄仄，平平仄仄○。","平平仄○仄，仄仄○仄仄。","仄仄仄平平，平平仄仄○。"],"paragraphs":["行山稍已倦，径作坦腹卧。","茗至即仰啜，即复起端坐。","拓窗眼豁然，如见天宇大。","金碧何太丽，玉雪不受涴。","向来宴豢人，魂兮复谁些。","积沙东西移，怒潮日夜簸。","烟表越树细，云端海鹊过。","人生仅如尺，倏忽分寸挫。","万古一悲歌，悲歌孰予和。"],"title":"频至子由书斋追记游事"}
