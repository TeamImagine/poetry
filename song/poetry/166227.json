{"author":"陆文圭","id":166227,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["太息君侯有祖风，栖栖五载簿书丛。","功臣昔绘云台上，循吏今标汉传中。","绿水江风送行色，紫金关月照孤忠。","预人家国非吾事，但喜诗书气味同。"],"title":"送张文友州判"}
