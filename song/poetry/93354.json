{"author":"戴复古","id":93354,"strains":["仄仄平仄平，平仄仄平仄。","平平仄仄平，仄仄仄平仄。","仄平平平平，仄仄平平仄。","平平仄○仄，仄仄平仄仄。","平平仄平仄，平平仄平仄。","○仄仄平平，仄仄仄平仄。","○平平仄平，平仄仄仄仄。","仄仄仄仄平，平仄仄平仄。","○平仄仄平，○平仄平仄。"],"paragraphs":["忆昨游桂林，岩洞甲天下。","奇奇怪怪生，妙不可模写。","玉华东西岩，具体而微者。","神功巧穿凿，石壁生孔罅。","玲珑透风月，宜冬复宜夏。","中有补陀仙，坐断此潇洒。","空山茅苇区，无地可税驾。","举目忽此逢，心骇见希诧。","题诗愧不能，行人亦无暇。"],"title":"玉华洞"}
