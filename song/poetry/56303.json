{"author":"张孝祥","id":56303,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白彘乌羊见未曾，青蛇赤蚁当常珍。","忽惊海物来登坐，能致南烹有故人。","万里漂流怜逐食，百年粗粝愧尝新。","新𥬠恰趁来时熟，细酌梅花雪片春。"],"title":"子功补之远送海错甚珍"}
