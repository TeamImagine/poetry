{"author":"苏轼","id":193905,"strains":["仄○仄仄仄，仄仄平○平。","平平平仄仄，○平仄平平。","平平仄仄仄，仄仄仄○平。","仄仄仄仄平，○仄仄仄平。","平平仄平仄，仄仄平平○。","平平仄平仄，仄仄平○平。","仄○平仄平，仄仄○仄○。","仄平平仄○，仄平仄平平。"],"paragraphs":["落帆古戍下，积雪高如丘。","强邀诗老出，疏髯散飕飗。","僧房有宿火，手足渐和柔。","静士素寡言，相对自忘忧。","铜炉擢烟穗，石鼎浮霜沤。","征夫念前路，急鼓催行舟。","我行虽有程，坐稳且复留。","大哉天地间，此生得浮游。"],"title":"雪后至临平与柳子玉同至僧舍见陈尉烈"}
