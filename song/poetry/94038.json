{"author":"戴复古","id":94038,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["求名求利两茫茫，千里归来赋悼亡。","梦井诗成增怅恨，鼓盆歌罢转凄凉。","情钟我辈那容忍，乳臭诸儿最可伤。","拂拭丹青呼不醒，世间谁有返魂香。"],"title":"题亡室真像"}
