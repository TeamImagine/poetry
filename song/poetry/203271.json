{"author":"释道潜","id":203271,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["辋川奇处固难评，眼里瞳人要自明。","落落信为霜后操，萧萧那虑世间声。","忘言我已输三士，妙曲渠宁羡九成。","此去黄尘沙漠底，时时开匣睹余清。"],"title":"次韵王潜翁题王孝孙所藏摩诘听松图"}
