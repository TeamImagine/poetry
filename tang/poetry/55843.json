{"author":"李白","id":55843,"strains":["仄仄仄仄仄，平平仄○平。","平平平平仄，仄平○平平。","仄仄○仄平，仄平仄平平。","平平仄仄仄，仄仄平平平。","平平仄平平，仄仄仄平仄。","平○仄平平，平仄○仄仄。","平平仄平仄，仄仄仄平仄。","仄仄平仄平，平平仄平仄。","仄仄仄平仄，平平仄平平。","平平仄仄仄，平仄平平平。","仄仄仄仄平，平○仄平平。","仄平平平仄，仄仄平○○。","仄仄仄仄平，平仄平仄仄。","平平仄平平，仄仄平仄仄。","平平仄○仄，平仄平仄仄。","○仄平仄平，平平仄平仄。","仄仄平平仄，平○仄仄平。","平平仄○仄，仄仄仄平平。","仄仄仄平仄，○平仄平平。","○仄仄○平，平平仄仄平。"],"paragraphs":["我李百万叶，柯条布中州。","天开青云器，日为苍生忧。","小邑且割鸡，大刀伫烹牛。","雷声动四境，惠与清漳流。","弦歌咏唐尧，脱落隐簪组。","心和得天真，风俗犹太古。","牛羊散阡陌，夜寝不扃户。","问此何以然，贤人宰吾土。","举邑树桃李，垂阴亦流芬。","河堤绕绿水，桑柘连青云。","赵女不冶容，提笼昼成群。","缲丝鸣机杼，百里声相闻。","讼息鸟下堦，高卧披道帙。","蒲鞭挂檐枝，示耻无扑抶。","琴清月当户，人寂风入室。","长啸无一言，陶然上皇逸。","白玉壶冰水，壶中见底清。","清光洞毫发，皎洁照群情。","赵北美佳政，燕南播高名。","过客览行谣，因之诵德声。"],"title":"赠清漳明府侄聿"}
