{"author":"虞俦","id":62234,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["青旗小队唤渠频，新历先看早二旬。","羯鼓催花夸敏捷，舞腰回雪鬭精神。","燕飞欲傍钗头月，雁过才归陌上人。","谁道土牛鞭不动，也能脚底散阳春。"],"title":"和汉老弟迎春"}
