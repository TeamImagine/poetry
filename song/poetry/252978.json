{"author":"李弥逊","id":252978,"strains":["仄○仄平平，仄仄平平仄。","平平仄仄平，仄仄仄平仄。","平○仄仄○，平仄平仄仄。","平平仄平平，○仄平平仄。","仄平仄平平，仄仄平仄仄。","平平平仄平，平仄仄仄仄。","平平仄平平，仄仄平仄仄。","○平仄平○，仄仄仄平仄。","平平仄平仄，仄仄仄平仄。","平○○平平，仄仄仄平仄。","仄平仄○平，平仄○平仄。"],"paragraphs":["我从楚江来，不见闽江大。","云山路崄巇，水石势澎湃。","舟行屈曲间，溪面浮百怪。","篙师力推拏，如下吾侬拜。","丈人入吾闽，险阻尝一带。","风霜经几时，须髪乃尔奈。","营营复何求，赫赫祗自卖。","如何遣诸缘，直养以无害。","秋风着蒲柳，物态亦荣憩。","终当从公游，万法等成坏。","杖藜款禅房，还尽三生债。"],"title":"次韵赵表之水口道中"}
