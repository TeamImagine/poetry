{"author":"田锡","id":112153,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["沧州深隠未言归，三载桐江解印迟。","官职清华非不达，性灵疏拙欲何为。","闲移夫子青山庙，拟立严陵钓渚碑。","兼喜谿云每相狎，时来窗户伴吟诗。"],"title":"桐江即事"}
