{"author":"陆游","id":40080,"strains":["仄仄平○仄仄平，平平仄仄仄○平。","仄平平仄仄平仄，仄仄仄○平仄平。","平仄仄○平仄仄，平平仄仄仄平平。","仄平○仄平平仄，仄仄平平仄仄仄。"],"paragraphs":["病骨支离不耐秋，今年九月即轻裘。","细书灯下幸能读，旧友梦中时与游。","官赋毕输无吠犬，农功已息有闲牛。","不知冠盖朝天客，也得心安似我不。"],"title":"晚秋野兴二首  其一"}
