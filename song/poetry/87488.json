{"author":"韩淲","id":87488,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["雅怀何地不为春，弭节临川亦载欣。","万事悠悠俱昨梦，一身落落掩前闻。","山焚玉石何难辨，水杂淄渑未易分。","喜见故家新筑就，试看灵谷赋烟云。"],"title":"次韵晁元默和李季章参政长句因寄呈李参  其一"}
