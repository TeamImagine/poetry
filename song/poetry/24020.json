{"author":"宋祁","id":24020,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["翘才阁下旧宾游，偶得鱼符拥使辀。","本自炉锤依大冶，敢言枪脚是邻州。","频年废忘抛黄卷，此地优闲养白头。","漫引双旌非敏政，余波须仰富民侯。"],"title":"寄献淮阳陈相公"}
