{"author":"范纯仁","id":184708,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["宦游从昔各艰难，方寸宁禁百虑干。","忧患早催颜鬓老，风波回念骨毛寒。","词场久托平生契，酒席方陪此日欢。","致主庇民嗟晚矣，只堪相约挂尘冠。"],"title":"和余周郎中见寄"}
