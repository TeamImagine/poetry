{"author":"戴复古","id":93350,"strains":["平仄平平仄，○仄仄平平。","平仄平○仄，○平○仄平。","仄平平平仄，平仄仄平仄。","仄仄平○平，平仄仄平仄。","平仄仄○平，仄仄仄○仄。","仄仄平平仄，仄仄○平仄。","平平仄仄平，平平仄仄平。","仄仄仄仄平，仄仄○仄平。","仄仄平○仄，平仄仄平仄。","仄仄仄平平，仄仄仄平仄。","仄○仄平平，仄仄平仄仄。","平平仄平平，仄平仄仄仄。"],"paragraphs":["君作来宾宰，听我说来宾。","蛮俗无王化，当为行化人。","有民无租赋，租赋出商旅。","逐利遭重征，商旅亦良苦。","能放一分宽，可减十分怨。","不爱资囊橐，但爱了支遣。","民穷赖抚摩，官贫俸不多。","但得百姓安，俸薄其柰何。","勿谓朝廷远，官职易迁转。","律己贵廉勤，御事要明断。","自县辟为州，指日为太守。","须知早归来，瘴乡不可久。"],"title":"送来宾宰"}
