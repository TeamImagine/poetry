{"author":"苏轼","id":193393,"strains":["平平平仄平，仄仄平仄仄。","平平平平平，仄仄仄仄仄。","○平仄平仄，仄仄平仄仄。","○平仄平平，平仄平仄仄。","平平平仄仄，平仄平仄仄。","仄平仄仄仄，平仄仄平仄。","平平○平平，仄仄平仄仄。"],"paragraphs":["江寒晴不知，远见山上日。","朦胧含高峰，晃荡射峭壁。","横云忽飘散，翠树纷历历。","行人挹孤光，飞鸟投远碧。","蛮荒谁复爱，秾秀安可适。","岂无避世士，高隠炼精魄。","谁能从之游，路有豺虎迹。"],"title":"过宜宾见夷中乱山"}
