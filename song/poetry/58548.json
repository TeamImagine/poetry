{"author":"陈造","id":58548,"strains":["平平仄平平，平仄仄平仄。","？平平仄仄，○○仄平仄。","仄仄平仄平，平仄平仄仄。","平平平仄仄，平仄仄平仄。","平仄仄平○，平仄仄平仄。","仄平仄仄○，平仄○平仄。","仄仄平○平，仄仄仄○仄。","？平仄平仄，仄平仄平仄。","仄平仄平平，平仄仄平仄。","○平仄平平，○平○平仄。"],"paragraphs":["彭家柳边堂，江色润书画。","迺公根柢学，衣传自心会。","唾手勋业余，探妙文字外。","区区青紫计，韦子岂君配。","神物护挥毫，而不告成坏。","赫炎卷地过，椽瓦了无在。","赖是堂间书，万轴腹中载。","迺公洞天理，否倾则为泰。","向来荐才名，开口取猜怪。","从今柳先生，颇为参元快。"],"title":"彭尉焚巢二首  其一"}
