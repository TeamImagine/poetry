{"author":"韦应物","id":56615,"strains":["平仄平仄平，平平仄平平。","平平仄平仄，仄平仄平平。","仄平仄○仄，仄仄平仄平。","仄○仄仄仄，仄仄仄平平。","仄仄平平仄，○仄仄仄平。","仄平仄平仄，平仄平仄平。","仄平平仄平，仄仄平○平。","仄仄仄平仄，平仄仄平平。","仄平平仄平，○仄仄仄○。","仄平仄仄仄，○仄平平平。","平平仄平○，仄仄仄○平。"],"paragraphs":["飞阁凌太虚，晨跻郁峥嵘。","惊飙触悬槛，白云冒层甍。","太阴布其地，密雨垂八纮。","仰观固不测，俯视但冥冥。","感此穷秋气，沈郁命友生。","及时未高步，羇旅游帝京。","圣朝无隐才，品物俱昭形。","国士秉绳墨，何以表坚贞。","寸心东北驰，思与一会幷。","我车夙已驾，将逐晨风征。","郊涂住成淹，默默阻中情。"],"title":"善福阁对雨寄李儋幼遐"}
