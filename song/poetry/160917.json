{"author":"戴表元","id":160917,"strains":["仄平○平平，仄○仄○平。","仄仄平平平，仄平平平平。","○○仄仄仄，○仄平仄平。","平仄仄仄平，仄平○平平。","平平仄平仄，仄仄○平平。"],"paragraphs":["美人乘天风，手吹玉参差。","我有龙门桐，缀之冰蚕丝。","空中一偈答，闻者为忘机。","神马已出河，凤皇且鸣岐。","悠悠百年内，傥有相逢时。"],"title":"大名元复初郎中携示感遇五言八章次韵并陈东平曹子贞编修蓟丘曹克明  其一"}
