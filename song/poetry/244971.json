{"author":"李纲","id":244971,"strains":["仄平平平，○平平仄。","○平平仄，○仄仄仄。","仄○○平，平平仄仄。","○仄仄仄，○平平仄。","仄平仄仄，仄平仄仄。","平仄仄平，平仄平仄。","仄平平○，仄平仄仄。","仄平○平，平仄平仄。","仄仄平平，仄平平仄。","仄平仄仄，仄平平仄。"],"paragraphs":["是为梁谿，了无差别。","行年之化，三十有八。","返观其前，肤腴色悦。","从是以往，苍颜华髪。","本来面目，不生不灭。","游戏仕涂，天付之拙。","顺天而行，一无敢设。","独知其天，宁有他诀。","万里清风，一轮明月。","有来问者，默然无说。"],"title":"梁谿真赞"}
