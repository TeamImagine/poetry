{"author":"韩琦","id":101076,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄平，平平平仄仄平平。","仄平平仄平平仄，平仄平平仄仄平。"],"paragraphs":["北土严凝气候偏，腊残池馆愈萧然。","长河冰塞多寒地，密雪云繁三白天。","妆点瑶林连雾淞，沈埋茵草未羊眠。","但知催酿宜城酝，终见春芳次第妍。"],"title":"残腊"}
