{"author":"赵彦昭","id":45271,"strains":["仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","平○仄仄仄，○仄仄平平。","仄仄○平仄，平○仄仄平。","平○仄仄仄，仄仄仄平平。"],"paragraphs":["宝地龙飞后，金身佛现时。","千花开国界，万善累皇基。","北阙承行幸，西园属住持。","天衣拂旧石，王舍起新祠。","刹凤迎雕辇，幡虹驻彩旗。","同沾小雨润，窃仰大风诗。"],"title":"奉和幸大荐福寺"}
