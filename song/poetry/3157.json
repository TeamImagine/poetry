{"author":"陈与义","id":3157,"strains":["平仄平平平仄平，仄平仄仄仄平平。","平平仄仄平平仄，仄仄平平平仄平。","平仄平平平仄仄，平平仄平仄平平。","平平仄仄平平仄，仄仄平平仄仄平。"],"paragraphs":["毛颖陈玄虽胜流，也须从事到青州。","重吟玉树怀崔子，欲唱金衣无杜秋。","官柳正须工部出，园花犹为退之留。","篮舆自可烦儿辈，一笑来从樾下休。"],"title":"西郊春事渐入老境元方欲出游以无马未果今日得诗又有举鞭何日之叹因次韵招之"}
