{"author":"贺铸","id":213111,"strains":["平平仄仄仄平平，平仄平平仄仄平。","仄仄平平仄平仄，平平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["西城小雨宿尘消，春水溶溶拍画桥。","拾翠汀洲白蘋发，披香宫殿紫云高。","彩舟日晚绮罗醉，油幕风晴丝管焦。","侠少朋游应念我，一年佳赏负今朝。"],"title":"上巳有怀金明池游赏"}
