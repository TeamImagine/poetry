{"author":"葛胜仲","id":230925,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["遶郭芙蓉十里城，画桥烟水接东瀛。","蘋洲倒照苍山影，花濑遥闻白苎声。","问舍求田应犯虑，浮家泛宅未忘情。","催科拙似阳公考，敢觊屏风录姓名。"],"title":"次韵陆岩老祠部见寄五首  其二"}
