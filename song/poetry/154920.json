{"author":"蒲寿宬","id":154920,"strains":["仄仄仄平平，平仄仄仄仄。","○平仄平平，仄仄平仄仄。","平平平仄仄，仄仄仄仄仄。","平平仄仄平，平仄仄平仄。","仄平平仄仄，平仄仄仄仄。","仄仄平○○，仄仄○仄仄。","平平平仄平，○平平仄仄。","仄平仄仄仄，仄仄○仄仄。","？平仄仄仄，仄仄○仄仄。"],"paragraphs":["抗意欲窥奇，栖潜在郡帙。","犹疑瓮为天，岂信盲问日。","清晨非梦寐，见此五色笔。","寒光动斗牛，余照堕圭荜。","目前千古在，吾故一日失。","至道涵深纯，大雅藏僴瑟。","懐兹泉石心，贲之林野质。","百年岂不短，万羡从此毕。","倘云可与语，敢惮行以膝。"],"title":"上舶使监丞王会溪"}
