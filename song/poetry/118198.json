{"author":"高鹏飞","id":118198,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["睡起开篷月在沙，晚江山影动龙蛇。","诗成索笔无人应，酒尽空囊何处赊。","船去船来数声橹，江南江北几人家。","星娥定怪归来晚，从此西风欲泛槎。"],"title":"夜渡鄞江"}
