{"author":"董嗣杲","id":154777,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["挑根扫叶古墙阴，雨后青腴有客寻。","又见开花如雪处，不知遍野已春深。","山殽难入膏粱味，冰室偏锺采撷心。","荼苦回甘谁识取，周诗历历播微吟。"],"title":"荠花"}
