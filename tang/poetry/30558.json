{"author":"罗隐","id":30558,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["细玉罗纹下碧霄，杜门颜巷落偏饶。","巢居只恐高柯折，旅客愁闻去路遥。","撅冻野蔬和粉重，埽庭松叶带酥烧。","寒窗呵笔寻诗句，一片飞来纸上销。"],"title":"雪"}
