{"author":"陆游","id":36095,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["经年薄宦客桐庐，市邑萧然一物无。","名酒不来惟饮湿，长鱼难觅且焚枯。","支离鹤骨寒添瘦，宛转龟肠夜自呼。","更与儿曹同一笑，灯前短褐拆天吴。"],"title":"岁晚盘尊索然戏书"}
