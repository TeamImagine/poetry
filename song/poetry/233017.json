{"author":"范仲淹","id":233017,"strains":["平仄仄仄平，平平平仄仄。","仄平平平平，平仄平平仄。","仄平平平平，平平平仄平。","平平○仄平，仄仄○仄平。","平平仄平仄，仄仄○平仄。","平仄仄仄○，平平仄仄仄。","仄仄仄平平，平平仄仄平。","平平平平仄，平平仄仄平。","平仄仄仄平，仄仄平平平。","平仄仄平仄，平平平仄平。"],"paragraphs":["梅福隐市门，严平居卜肆。","乃知神仙徒，非必烟霞地。","异哉西山人，逍遥京洛尘。","门多长者车，察脉如有神。","轩皇万余载，此术了然在。","精意洞五行，飞名落四海。","结舍拟沧洲，东池接御沟。","兰芳披幽径，琴樽在小舟。","清夜泛月华，宛是江湖游。","他日上云去，兹为黄鹤楼。"],"title":"赠都下隐者"}
