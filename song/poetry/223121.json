{"author":"李新","id":223121,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["手调鼎剂作清凉，不秘千金肘后方。","闲数岭云松自翠，卧听梅雨药初香。","三山梦断黄粱熟，一迳莓封白日长。","我欲从公结幽隐，不干泉石解膏盲。"],"title":"过卧龙先生幽居"}
