{"author":"释正觉","id":5524,"strains":["仄仄平平，平平仄平。","平仄平仄仄仄平仄仄，平平平平平平平仄平。","○平仄仄平平仄，仄仄平平仄仄平。","仄平仄平，仄平仄平。","○○平仄仄，○仄仄平○。","仄平平仄○平仄，平仄平平仄仄○。","平平平仄，仄仄○仄。"],"paragraphs":["默默神澄，棱棱气清。","河汉之月耿耿而不夜，蒹葭之风凄凄而有声。","相逢便说无生话，万像森罗作证明。","佛灯未寒，祖华未残。","其传今到你，其事素来难。","座须诸法空为句，经在微尘破处看。","而今呈似，莫道相谩。"],"title":"禅人并化主写真求赞  其二六六"}
