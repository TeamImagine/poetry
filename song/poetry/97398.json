{"author":"高翥","id":97398,"strains":["仄仄平平平仄平，平平仄仄仄平平。","仄平平仄平平仄，平仄平平仄平平。","平仄仄平平仄仄，平平仄仄平平平。","仄平仄仄平平仄，仄平平平仄仄平。"],"paragraphs":["积雨才收云尽归，长空一色碧琉璃。","日移帘影临书案，风飐缾花落研池。","巢燕学飞犹恋母，笼鸡得食旋呼儿。","眼看景物关情甚，喜为新晴赋此诗。"],"title":"春霁"}
