{"author":"吕陶","id":186152,"strains":["平平仄平平，仄仄仄仄仄。","平仄仄平仄，仄仄平仄仄。","平○仄平仄，仄仄仄平仄。","仄平○平仄，仄仄仄仄仄。","平平仄仄平，仄仄仄仄仄。","仄仄仄平○，平仄平平仄。"],"paragraphs":["凄风苦朝寒，爱日惜影短。","翘首望余照，曝背希一暖。","温如袭裘褐，美若悦刍豢。","在阳颇舒畅，适性易饱满。","支颐殆忘形，缩手岂执版。","却笑假春衣，无乃求之晚。"],"title":"和岩起负暄"}
