{"author":"韩维","id":157700,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。","平平平仄平平仄，平仄平平仄仄平。"],"paragraphs":["前日都门尽鹢飞，秋风执别泪交颐。","清朝远谪庸非命，直道终申自有时。","佳句应因子卿赋，胜游仍共鹡鸰期。","宜春台上春归早，谁伴花前酒一卮。"],"title":"元日寄袁州仲文兄"}
