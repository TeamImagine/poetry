{"author":"刘敞","id":174892,"strains":["平平仄平仄仄仄，平仄仄平仄平仄。","仄平平仄仄平平，仄平○仄仄平平。","平平仄平仄平仄，仄平平平仄平仄。","仄平平平仄平平，仄○仄仄平○平。","平平仄仄仄仄仄，仄仄仄平平仄平。","仄平○平仄平仄，仄平平平仄○仄。","仄平仄仄仄○仄，仄仄○○平仄仄。","○平平平仄仄仄，仄仄平平仄○仄。","仄平仄仄仄仄平，平平仄仄平平仄。","平平平平平○仄，仄平仄仄平仄仄。","仄平仄仄平○平，平平仄仄○平○。"],"paragraphs":["文翁昔时理蜀土，能令蜀人似邹鲁。","范公今者镇江东，亦云教化似文翁。","文翁范公本同志，蜀人吴人有殊异。","蜀人之先自鱼凫，不闻道德能过吴。","吴前泰伯后季札，礼让继为天下师。","迄今遗风未全灭，得逢贤侯益昭晰。","本之旧俗已相百，况乃磨砻皆俊杰。","当时文翁化蜀者，独有扬雄及司马。","后生可畏不可诬，安知不在吴公下。","吴人于今歌且仰，我公去矣安所仿。","愿公上佐天王明，姬文孔术从兹行。"],"title":"题浙西新学"}
