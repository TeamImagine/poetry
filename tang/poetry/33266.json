{"author":"韦庄","id":33266,"strains":["仄仄仄平平，平平仄仄○。","仄平平仄○，平仄仄○平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平○○平平。","仄仄平平仄，平○仄仄平。","仄平平仄仄，平仄仄○平。","仄仄平平仄，平平仄仄○。","仄○平仄仄，○仄仄平仄。"],"paragraphs":["暖律变寒光，东君景渐长。","我悲游海峤，君说住柴桑。","雪色随高岳，冰声陷古塘。","草根微吐翠，梅朵半含霜。","酒市多逋客，渔家足夜航。","匡庐云傍屋，彭蠡浪冲床。","绿摆杨枝嫩，红挑菜甲香。","凤皇城已尽，鹦鹉赋应狂。","伫见龙辞沼，宁忧雁失行。","不应双剑气，长在斗牛傍。"],"title":"和李秀才郊墅早春吟兴十韵"}
