{"author":"刘克庄","id":111390,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["匹雏欲拔佞山难，还敕区区慕守官。","捋虎自怜余勇在，狎鸥似责昔盟寒。","新麻断腕毋容草，堕甑回头不更看。","老子平生差耐事，肯于得丧置悲懽。"],"title":"和锺子鸿二首  其一"}
