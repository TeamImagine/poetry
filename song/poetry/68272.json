{"author":"石介","id":68272,"strains":["平仄仄平仄，平平仄平仄。","平平仄仄仄，平平仄平仄。","平仄仄仄○，平平仄平仄。","平平仄仄平，平平仄仄仄。","仄仄仄平平，平平○平仄。","平仄仄仄仄，仄仄仄仄仄。","平○○仄仄，仄平仄平仄。","仄仄平平仄，仄仄○仄仄。","平仄仄仄仄，仄仄平仄仄。","仄仄平仄平，仄平仄仄仄。","仄平平平仄，仄仄仄平仄。","仄仄仄仄仄，平平仄平仄。"],"paragraphs":["吾世本寒贱，吾身守贫约。","家徒立四壁，无田负城郭。","终岁服一衣，无装贮囊橐。","吾虽得一官，官微月俸薄。","况属岁凶荒，饥民填沟壑。","吾幸有寸禄，不至苦陨获。","随分且饱煖，不然亦流落。","尔等勤初学，旡耻衣食恶。","仁义足饱饫，道德堪咀嚼。","二者肥尔躯，不同乳与酪。","尔无嫌粗粝，尔勿厌藜藿。","富贵自努力，青云路非邈。"],"title":"三子以食贫困于藜藿为诗以勉之"}
