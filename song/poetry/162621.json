{"author":"赵必{王象}","id":162621,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["瘦筇支我上南山，才到山中分外闲。","九十日春将解印，百年心事几凭栏。","燕营一垒雏相庆，鹤舞三台仙未还。","松菊把门牢闭着，谁人弹压此骚坛。"],"title":"春行南山访友不遇"}
