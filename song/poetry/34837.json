{"author":"陆游","id":34837,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["丰年满路笑歌声，蚕麦俱收谷价平。","村步有船衘尾泊，江桥无柱架空横。","海东估客初登岸，云北山僧远入城。","风物可人吾欲住，担头莼菜正堪烹。"],"title":"明州"}
