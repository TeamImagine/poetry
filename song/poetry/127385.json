{"author":"方岳","id":127385,"strains":["平仄平平仄仄平，平仄仄仄仄平平。","平平平仄仄平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["鸥未寒盟傥可寻，归与雅不负登临。","江南山作故人面，云北雁知游子心。","淮海三年双鬓短，乾坤万里一杯深。","秋风正惬莼羹腹，松菊犹存月满林。"],"title":"官满将归与同幕别平山堂  其一"}
