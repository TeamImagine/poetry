{"author":"吴融","id":32556,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["风有危亭月有台，平津阁畔好裴回。","虽非宋玉诛茅至，且学王家种竹来。","已得静居从马歇，不堪行色被蝉催。","故园兰菊三千里，旅梦方应校懒回。"],"title":"岐阳蒙相国对宅因抒怀投献"}
