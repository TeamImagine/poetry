{"author":"舒邦佐","id":67692,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["重三投晓出郊坰，跃马归来趁晚晴。","笔卷云烟归赋咏，轴联珠玉鬭晶明。","我从多病三春里，转觉浮生万事轻。","夜半惟歌盘谷序，肯如仲叔请繁缨。"],"title":"张推上巳出郊寻花送至诗轴次韵"}
