{"author":"蒋肱","id":35839,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["江头朱绂间青衿，岂是仙舟不可寻。","谁敢强登徐稚榻，自怜还学谢安吟。","月凝兰櫂轻风起，妓劝金罍尽醉斟。","剪尽蜡红人未觉，归时城郭晓烟深。"],"title":"永州陪郑太守登舟夜宴席上各赋诗"}
