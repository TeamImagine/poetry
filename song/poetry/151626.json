{"author":"何梦桂","id":151626,"strains":["仄平仄仄仄，仄仄平仄仄。","平平平平平，仄仄仄平仄。","平平仄平平，仄仄平仄仄。","仄仄仄平平，仄仄仄平仄。","平○仄平仄，仄仄仄平仄。","仄仄仄平平，仄仄仄平仄。","平仄仄平平，平平仄平仄。","平仄仄仄平，仄○○仄仄。"],"paragraphs":["大钧播万汇，运化元不绝。","芸芸方归根，倏见上枝末。","年华逐流波，去去人不识。","少壮几何时，忽霍异今昔。","林荫美鸠乳，水滑羡鱼沫。","鬒发忽成霜，乍见忽惊惑。","玄化不吾常，吾姑守玄德。","千古万古人，等如传舍客。"],"title":"三用韵  其一"}
