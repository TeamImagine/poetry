{"author":"陆游","id":37424,"strains":["仄仄仄平仄，仄平平仄平。","○仄仄仄仄，○仄仄仄仄。","仄平仄平平，平仄平仄平。","仄仄仄仄平，平仄平○平。","平仄仄仄平，仄○平仄平。","仄仄仄仄仄，仄仄仄仄平。","平平仄仄仄，仄仄平平平。","仄平平○仄，平仄平平平。"],"paragraphs":["有客饷珍草，发奁惊绝奇。","正尔取嚼龁，炮制不暇施。","异香透昆仑，清水生玉池。","至味不可名，何止甘如饴。","儿稚喜语翁，雪颔生黑丝。","老病失所在，便欲弃杖驰。","晨鸡唤梦觉，齿颊余甘滋。","寄声山中友，安用求金芝。"],"title":"梦有饷地黄者味甘如蜜戏作数语记之"}
