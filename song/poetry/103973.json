{"author":"吴泳","id":103973,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["古谊寥寥千载间，却从宾主得窥斑。","道同元不分穷达，礼重何妨尚往还。","拄杖过桥声易识，壁纱笼墨句难攀。","篝灯试取丰碑读，名压三犀石更顽。"],"title":"黄漕祠堂"}
