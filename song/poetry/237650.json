{"author":"刘一止","id":237650,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["循除春水渐淙淙，心静魔军久已降。","未省芳菲谁是伴，不妨鹦燕自成双。","眼中浊酒倾如海，门外清溪欲拟江。","会见扶藜添一老，共听疏竹响风窗。"],"title":"次韵维心赋次律见一亭二首  其二"}
