{"author":"释居简","id":91205,"strains":["平平○仄平平平，平仄○仄平○平。","仄○仄仄平仄仄，平仄仄仄○平平。","平平仄平仄平仄，仄仄仄仄○平平。","仄平仄仄平仄仄，仄仄仄仄平平○。","仄平平平仄○仄，仄平平仄○○平。","平平平仄仄平仄，仄平平仄平平平。","仄平平平仄○仄，平平仄仄平平平。","仄○仄仄仄仄仄，仄仄仄仄平平平。","平平平仄仄仄仄，仄平仄仄平○○。","仄平仄○仄仄仄，平平仄仄平平平。","平平仄仄平仄仄，仄仄○仄○平○。","平平仄仄仄平仄，平仄仄仄○平平。","平平平平仄平仄，平平仄仄平平平。","平○平平仄平仄，仄仄仄平平仄平。","平平平仄仄仄仄，仄○仄仄平平平。","平平仄仄平仄○，仄平仄○平仄平。","仄平平○仄仄仄，仄仄平仄平○平。","平平平平仄平仄，平平仄仄○○平。","平平平仄仄平仄，仄仄仄平平平平。","○平平仄仄平仄，○仄仄仄平○平。","平平仄仄平仄仄，仄仄平仄平平平。","仄平仄仄仄仄仄，仄仄仄仄平平平。","仄○平仄仄○仄，仄仄平平平仄平。","仄○仄仄仄仄仄，仄平○仄○平平。","仄平仄仄仄平仄，仄仄仄平平仄平。"],"paragraphs":["花开更好亭前枝，亭曰更好花更奇。","我犹未到春已到，春不到此将焉归。","千山万山俨环抱，一树两树藏嵚{山/欹}。","晓妆弗受朱粉污，老去自著莓苔衣。","澹交霜髯与苍玉，雅宜茅舍横疏篱。","云英风味有余裕，石鲸鳞甲饶华滋。","恍然罗浮月中见，髿髿绀发森冰肌。","又如大窖冻不死，凛凛素节无瑕疵。","纷纷红紫不解事，与春角逐何迟迟。","待文作兴不足道，凡民碌碌终奚为。","孤芳拔俗千万丈，未暇相与论襟期。","贞姿皓态美无度，幽意独许鲜风知。","悠然凭高一披拂，僧窗处处开晴霏。","窗间跏趺拥风叶，照几碧眸岩电驰。","渊渊方寸湛古井，一沤不动清涟漪。","天香閟此无尽藏，潜于鼻观通几微。","水流山空但自笑，理与神遇端如斯。","乡来孤山水清浅，龟肤鹤膝相参差。","青铜盘屈破香雪，紫铁矫揉骈明玑。","膏肓泉石政为此，冠冕草木今其谁。","天公亦复加靳惜，阔著湖水无边涯。","八篇只遣处士赋，一点不放红尘飞。","是中泉石固深秀，惜欠晴湖山四围。","客如我辈亦不恶，拟赓疏影横斜诗。","后车合改效颦辙，亦若佩弦仍佩韦。"],"title":"国清寺绝顶更好亭下古梅"}
