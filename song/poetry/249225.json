{"author":"曾几","id":249225,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["郭内名园旧所闻，扶携老稺及良辰。","重重碧树深留客，一一华堂极可人。","绿暗池塘初破夏，清和时节尚关春。","凭谁说与沧浪水，早晚芒鞋去问津。"],"title":"游姑苏张氏园二首  其一"}
