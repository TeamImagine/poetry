{"author":"许及之","id":61016,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["老惭匿影爱岚峰，已愧家声昔二龙。","凿井得泉思种橘，寻河知路记因筇。","加餐漫说囊中法，应俗多违饭后锺。","同社朋来欣已诺，何时倒屣却从容。"],"title":"用韵酬常之"}
