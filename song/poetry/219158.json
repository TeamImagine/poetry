{"author":"宗泽","id":219158,"strains":["平仄仄仄仄，平仄平平平。","仄仄平平仄，仄仄平仄平。","平仄仄仄平，仄仄平仄平。","仄仄仄平仄，仄平仄平平。","○平仄平平，仄仄平仄平。","仄仄仄仄平，仄仄○仄平。","平平仄平平，仄仄平仄平。","仄仄○仄仄，平○仄平平。","平平平仄平，仄平平仄平。","仄○仄平○，平仄○平平。","平平仄平平，平仄仄仄○。","仄仄平仄平，仄仄平仄○。","仄仄平仄仄，仄平○仄平。","仄平仄仄平，仄平平仄○。"],"paragraphs":["杨赐岳所挺，严武金天晶。","二子为时出，顾我非炳灵。","维岳镇四方，气秀天骨青。","巀嶭立千仞，力能产公卿。","降神咏崧高，谶纬仍反经。","取象到执珪，谲怪如洞冥。","平生笑穷奇，立语心自惊。","我质培𪣻耳，胸中固峥嵘。","谁言华岳高，我山摩玉京。","是中所包藏，丹碧参瑰琼。","平居蛰云雷，飞雨溢四溟。","此岂真有之，落笔纷纵横。","发我文物秘，象渠膏泽倾。","太华屹不摇，我山身载行。"],"title":"谒华岳"}
