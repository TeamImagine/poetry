{"author":"曾丰","id":72667,"strains":["仄仄仄平平仄平，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["浩劫以来无限诗，牢笼收拾若为齐。","未离声病即为韵，犹涉色尘皆是题。","三代后无非濮上，百年前岂有江西。","子其高出诸公右，恐太高时少放低。"],"title":"吾宗翔叔学诗知方矣与之商榷次勉之蹈大方焉"}
