{"author":"元绛","id":113597,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["白头重到故人家，境是人非起叹嗟。","三径未荒陶令菊，四时长放庾郎花。","林风光动藏鶑叶，溪涨痕生宿鹭沙。","肯构有材移病久，会凭诗酒傲烟霞。"],"title":"过牛光禄故居"}
