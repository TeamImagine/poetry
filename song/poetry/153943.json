{"author":"周密","id":153943,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绕屋双流碧玉交，了然清浊不相挠。","吾心泾渭本无混，有味淄渑自莫逃。","酾派欲笺鸿渐品，濯缨堪赋楚平骚。","人间此是无波处，已办天随一叶舠。"],"title":"小沧浪亭"}
