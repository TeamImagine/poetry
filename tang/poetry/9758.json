{"author":"杨巨源","id":9758,"strains":["平平仄○○，仄仄平平平。","平平仄仄仄，平仄仄平平。","平仄平平○，仄仄仄平平。","仄平平仄仄，仄仄平平平。","平仄平平仄，平平仄仄○。","仄平平仄仄，○仄仄平平。"],"paragraphs":["芳兰媚庭除，灼灼红英舒。","身为陋巷客，门有绛辕车。","朝览夷吾传，暮习颍阳书。","眄云高羽翼，待贾蕴璠玙。","缨弁虽云阻，音尘岂复疏。","若因风雨晦，应念寂寥居。"],"title":"寄赠田仓曹湾"}
