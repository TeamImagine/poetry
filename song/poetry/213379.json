{"author":"贺铸","id":213379,"strains":["仄平平仄平平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["海滨流浪胡为乎，况复支离百病余。","三月逢梅识春色，半年无雁托归书。","老乌啄屋巫呼鬼，野艇横门米换鱼。","回首扬州才百里，画桥风月可怜渠。"],"title":"海陵书事"}
