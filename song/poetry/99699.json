{"author":"洪咨夔","id":99699,"strains":["仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["故人寒踏龙门路，来听深山唱竹枝。","半世向人长落落，几回于我独奇奇。","淡交似水有余味，薄俗如云无定姿。","一点青灯俱白发，相看不语只心知。"],"title":"王火井见过先以诗寄用韵  其二"}
