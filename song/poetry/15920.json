{"author":"范浚","id":15920,"strains":["平仄仄平平仄仄平，仄仄仄平仄仄仄。","仄仄仄平平○平仄，仄仄仄仄平仄○。","○平仄仄仄平仄，平仄平仄平平平。","仄○○○平仄仄，平平仄平仄仄仄。","仄仄平○平仄平，仄仄平○仄○仄。"],"paragraphs":["君不见诗人著布裘，愿得大裘一万里。","又不见诗人叹茅屋，愿得广厦千万间。","重堂复宇御狐白，今世谁念人多寒。","我衣穿空垂百结，蓬萝盖头四壁裂。","却顾悲号穷独人，露宿牛衣冷如铁。"],"title":"苦寒行"}
