{"author":"蔡襄","id":135789,"strains":["仄仄平平仄仄平，平平平仄仄平平。","平平仄仄平平仄，平仄仄平平仄平。","仄平仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["苒惹晴云酿雨时，东城无处不芳菲。","斜坡草短孤麛卧，平垅麦深双雉飞。","照坞乱花惊客眼，罥空轻絮点郎衣。","年来意气多羁束，无复长楸带酒归。"],"title":"漳南十咏 东郊"}
