{"author":"吴芾","id":18320,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一自同簪獬豸冠，几经离合几悲欢。","荷君终始于人厚，知我疏慵涉世难。","闻道休官能自适，惠然贻问更相宽。","交游耐久如君少，松柏方能保岁寒。"],"title":"陈天予喜拙者得谢作诗相庆次韵以报来辱"}
