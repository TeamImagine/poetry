{"author":"晁说之","id":220078,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["客舍光阴白发催，高援北斗梦徘徊。","多愁须用枕双叠，无问何须酒一杯。","风去六朝迷远树，云来一日忍新梅。","即今盗贼须擒馘，牧守不逃言壮哉。"],"title":"岁暮"}
