{"author":"叶梦得","id":234982,"strains":["仄平仄○平，仄仄仄仄平。","仄平仄平仄，仄仄平平平。","仄仄仄平仄，平平仄○平。","平○仄平仄，仄仄平仄平。","平仄平仄平，平平仄平平。","仄○仄平平，仄仄○仄平。","平平仄平仄，仄仄平平平。","仄仄仄平○，平平仄○平。","平仄仄仄，仄仄○○平。","仄平仄平仄，仄仄仄仄平。","平平仄○仄，仄仄平平平。","仄平仄○仄，仄仄平仄平。"],"paragraphs":["十年在空山，未觉与世殊。","再来抚城郭，始悟非吾庐。","岂不有华屋，旌旗拱王都。","峨冠坐清旦，百吏前走趋。","而我麋鹿姿，砖然若囚拘。","忽看北山岑，突兀当坐隅。","欢言顾之笑，便欲凌崎岖。","似我槿篱间，层峦俨相扶。","瞻不得往，起步空长吁。","少年四方志，顾盼略九区。","衰慵一如此，毕愿终田闾。","拙艰固应尔，岂但悲老夫。"],"title":"郡斋望蒋山"}
