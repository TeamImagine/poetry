{"author":"薛能","id":25018,"strains":["仄仄仄平平，平平仄仄仄。","仄平平仄○，平仄仄平○。","仄仄平○仄，平平仄仄平。","仄平平仄仄，平仄仄平平。","仄仄平○仄，平平仄仄平。","○平仄仄仄，仄仄○平平。"],"paragraphs":["闪闪动鸣珰，初来烛影傍。","拥头珠翠重，萦步绮罗长。","静发歌如磬，连飘气觉香。","不言微有笑，多媚总无妆。","坐缺初离席，帘垂却入房。","思惟不是梦，此会胜高唐。"],"title":"戏题"}
