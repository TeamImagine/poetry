{"author":"姚合","id":19949,"strains":["平仄仄仄仄，仄平仄平平。","平平仄平平，仄平○仄平。","平仄平仄仄，平平仄平平。","仄仄仄仄○，仄仄平仄平。","仄平平平平，平仄仄○平。","仄平仄仄平，○仄○仄平。","仄仄仄仄平，仄平仄仄平。","平○仄仄平，平仄仄仄○。","仄平平仄平，仄平平平平。","仄仄平○仄，仄平仄平平。","仄仄平仄仄，仄仄仄仄平。","仄平○平仄，平平仄平平。","平○平仄仄，仄平仄平平。","平仄仄平仄，仄仄○平平。","仄仄仄○仄，仄仄仄仄○。","仄○平仄○，仄仄○平平。"],"paragraphs":["冬日易惨恶，暴风拔山根。","尘沙落黄河，浊波如地翻。","飞鸟皆束翼，居人不开门。","独我赴省期，冒此驰毂辕。","陕城城西边，逢子亦且奔。","所趋事一心，相见如弟昆。","我惨得子舒，我寒得子温。","同行十日程，僮仆性亦敦。","到京人事多，日无闲精魂。","念子珍重我，吐辞发蒙昏。","反复千万意，一百六十言。","格高思清冷，山低济浑浑。","尝闻朋友惠，赠言始为恩。","金玉日消费，好句长存存。","倒篚别收贮，不与俗士论。","每当清夜吟，使我如哀猿。"],"title":"答窦知言"}
