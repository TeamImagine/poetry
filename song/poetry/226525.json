{"author":"谢逸","id":226525,"strains":["平仄○仄仄，仄仄○仄平。","仄仄仄仄○，平仄○平平。","仄平仄○仄，平仄仄平平。","平仄仄仄仄，平仄平平平。","平仄平仄仄，○平平仄平。","仄仄仄仄仄，仄仄平平平。"],"paragraphs":["天籁号万窍，水石相吐吞。","俛仰一瞬间，群动了无痕。","乃知性分内，喧静本同根。","君独诣此理，怀抱清而温。","谈笑民事办，庭无凫鹜喧。","隠几饯日夕，隙月窥黄昏。"],"title":"题止蘧轩"}
