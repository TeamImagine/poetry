{"author":"杨则之","id":185051,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["雪晴山色一重重，因暇寻幽访古踪。","神叠石基成宝殿，柱图灵品感真龙。","僧居渐远林间地，客枕曾闻月下钟。","会得登临便无事，门前流水照青松。"],"title":"题慧聚寺"}
