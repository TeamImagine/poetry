{"author":"司马光","id":176742,"strains":["○平仄仄仄，平仄仄○平。","仄仄平平仄，○平平仄平。","○平平仄仄，平仄仄○平。","仄仄平平仄，平平仄仄平。","平平○平仄，平仄仄○平。","仄仄○平仄，平平仄仄平。"],"paragraphs":["苍鹅集宋幕，游鹿上燕台。","霸气山河尽，王师江汉来。","重围经岁合，严锁夜深开。","废殿余沙砾，颓墙蘙草莱。","清时间千岁，良牧借三台。","狱市乘余暇，芜城赋上才。"],"title":"追和张学士从沂公游广固城"}
