{"author":"许浑","id":22218,"strains":["平仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","仄平平平仄，平仄仄平平。","仄仄○平仄，平平仄仄平。","平平○仄仄，平仄仄平○。","仄仄平○仄，○○仄仄平。","仄平平仄仄，○平仄平平。"],"paragraphs":["公子征词客，秋堂递玉杯。","月高罗幕卷，风度锦屏开。","凤管添簧品，鹍弦促柱哀。","转喉云旋合，垂手露徐来。","烛换三条烬，香销十炷灰。","蛩声闻鼓歇，萤焰触帘回。","广槛烟分柳，空庭露积苔。","解酲须满酌，应为拨新醅。"],"title":"秋夕宴李侍御宅"}
