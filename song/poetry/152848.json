{"author":"汪梦斗","id":152848,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["偶涉长江向北来，时寒江北较花迟。","一春十日九风雨，百岁半生多别离。","佛刹疏钟催客睡，酒楼戏鼓挠人诗。","幽燕尚在黄云外，偻指何时是到期。"],"title":"枕上漫成"}
