{"author":"齐己","id":41853,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["遶窗风竹骨轻安，闲借阴符仰卧看。","绝利一源真有谓，空劳万卷是无端。","清虚可保升云易，嗜欲终知入圣难。","三要洞开何用闭，高台时去凭栏干。"],"title":"读阴符经"}
