{"author":"吕南公","id":208704,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["河梁东度送征鞭，屈指闽荒路二千。","难向解携无一语，再思重见尚三年。","高堂上寿今谁及，白屋青衫合自怜。","努力官箴莫轻堕，清时无善不登延。"],"title":"送傅济道之漳浦尉"}
