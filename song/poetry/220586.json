{"author":"邹浩","id":220586,"strains":["？平仄仄平，仄仄仄○○。","仄仄仄仄平，仄平平仄仄。","仄仄仄○平，平仄仄仄仄。","仄仄平仄○，仄仄仄○仄。","仄平平仄平，仄仄仄仄仄。","仄仄平仄平，平平仄平仄。","仄平仄仄○，○仄仄平仄。","平平仄平平，仄仄平仄仄。","平平仄平平，仄仄仄○仄。","仄仄○仄平，平平仄平仄。"],"paragraphs":["頖宫久戢身，所造益了了。","慷慨揖古人，百为无一矫。","就令力回天，初不变忽眇。","璀璨文字间，与此故相表。","服膺今十年，邂逅辱继绍。","遇我逾故交，微言几昏晓。","可怜不两留，行色逐飞鸟。","蓬山插青冥，郁郁佳气遶。","怀铅谢风尘，大用此其兆。","愿子更勉旃，真贤古来少。"],"title":"送交代荣子邕"}
