{"author":"朱彦","id":208407,"strains":["平平平仄平平仄，平平仄仄平平仄。","平平仄仄平仄○，平仄平平仄○仄。","仄平仄仄仄平平，仄仄平○仄○平。","平○仄仄平平仄，平仄平平仄仄平。","仄平仄仄平平仄，仄仄平平平仄仄。","仄平平仄仄平平，仄仄平平○仄仄。"],"paragraphs":["麻源山压盱江水，江楼迥对江山起。","波平月满千里空，金斗栏干露如洗。","此时想见一尊开，杳杳征帆破浪来。","挥毫写尽江山景，何有飘零庾信哀。","自怜久作红尘客，梦断江南烟水白。","会歌黄鹄赋前溪，不作区区吟越舄。"],"title":"江楼"}
