{"author":"杨万里","id":47351,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["起来洗面更焚香，粥罢东窗未肯光。","古语旧传春夜短，漏声新觉五更长。","近来事事都无味，老去波波有底忙。","还忆山居桃李晓，酴醾为枕睡为乡。"],"title":"二月十三日谒西庙早起"}
