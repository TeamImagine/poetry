{"author":"李彭","id":232109,"strains":["平平○仄平，仄仄○仄平。","平平仄仄仄，仄仄仄○平。","仄平仄平仄，仄平○仄○。","仄○平○平，仄仄平仄平。","平平平○仄，仄仄仄平平。","仄仄平平仄，平平仄平平。"],"paragraphs":["暄风缘隙来，窈窕过我庐。","新花已集目，弱柳复藏乌。","故人怪音素，定知中密疏。","客从西县来，问讯聊可娱。","幽窗含暝色，亮月丽高隅。","意逐前云去，微钟尚虚徐。"],"title":"寄徐圣功"}
