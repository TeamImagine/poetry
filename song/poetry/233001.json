{"author":"范仲淹","id":233001,"strains":["平○平仄平，仄仄仄平平。","仄仄仄○仄，仄平平仄平。","仄仄仄平仄，仄仄平平平。","平平仄平仄，仄平仄仄平。","平仄仄平仄，平仄平平平。","平仄仄平仄，平平仄平平。","仄平平平仄，平平仄仄平。","平仄仄平仄，○仄仄平平。","平平仄仄仄，平平仄平平。","仄平仄仄仄，仄仄仄仄平。","仄仄仄仄平，仄仄平平平。","平平平○仄，仄仄平○平。","仄平平平○，平仄平平平。","仄仄仄平仄，平仄○平平。","平仄仄平平，平仄仄平平。","平平仄平仄，平仄仄平平。","仄仄平仄仄，仄仄平仄平。","平仄仄○○，仄仄平平平。","平仄仄仄平，平平仄仄平。"],"paragraphs":["尝闻商者云，转货赖斯民。","远近日中合，有无天下均。","上以利吾国，下以藩吾身。","周官有常籍，岂云逐末人。","天意亦何事，狼虎生贪秦。","经界变阡陌，吾商苦悲辛。","四民无常籍，茫茫伪与真。","游者窃吾利，堕者乱吾伦。","淳源一以荡，颓波浩无津。","可堪贵与富，侈态日日新。","万里奉绮罗，九陌资埃尘。","穷山无遗宝，竭海无遗珍。","鬼神为之劳，天地为之贫。","此弊已千载，千载犹因循。","桑柘不成林，荆棘有余春。","吾商则何罪，君子耻为邻。","上有尧舜主，下有周召臣。","琴瑟愿更张，使我歌良辰。","何日用此言，皇天岂不仁。"],"title":"商"}
