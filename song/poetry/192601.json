{"author":"郭祥正","id":192601,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["物幻非真只自知，却寻田舍度衰迟。","漫为陶令柴桑乐，不学荆轲易水悲。","午睡最能消永日，一巢长欲寄深枝。","闻君亦有逍遥趣，可濯沧浪共赋诗。"],"title":"和留秀才秋日田舍"}
