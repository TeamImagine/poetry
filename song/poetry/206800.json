{"author":"黄庭坚","id":206800,"strains":["仄○仄平平，仄平平○平。","仄平仄平平，平仄仄平平。","仄仄平仄平，仄仄平平○。","仄平仄仄仄，仄仄○仄仄。","平仄平平平，平平仄平平。","仄仄仄仄仄，平平平平平。","仄仄平平平，仄平仄平平。","仄仄仄仄平，仄仄○仄平。","○仄仄平仄，仄○仄平平。","平平○仄仄，仄仄仄平平。","平○平仄平，仄仄仄仄平。","平○○仄仄，仄○仄○平。"],"paragraphs":["意行到愚溪，竹舆鸣担肩。","冉溪昔居人，埋没不知年。","偶托文字工，遂以愚溪传。","柳侯不可见，古木荫溅溅。","罗氏家潇东，潇西读书园。","笋茁不避道，檀栾摇春烟。","下入朝阳岩，次山有铭镌。","藓石破篆文，不辨瞿李袁。","嵌窦响笙磬，洞中出寒泉。","同游三五客，拂石弄潺湲。","俄顷生白云，似欲驾我仙。","吾将从此逝，挽牵遂回船。"],"title":"游愚溪"}
