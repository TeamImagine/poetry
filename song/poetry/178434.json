{"author":"司马光","id":178434,"strains":["仄平平○仄，仄仄仄○平。","仄仄平平仄，平平仄仄平。","平平仄仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","平仄平平○，平平仄仄平。","仄平○仄仄，平仄仄平平。","仄仄平平仄，平○仄仄○。","○○○仄仄，仄仄仄平○。","仄仄平平仄，平平○仄平。"],"paragraphs":["露浓秋过半，气爽雨收余。","取酒邀嘉客，呼儿扫弊庐。","生涯数亩地，官业一轩书。","竹结垂纶屋，泉分入座渠。","惬心皆乐事，容膝即安居。","梁静栖无燕，波澄戏有鱼。","茂林穿缭绕，微径步虚徐。","果落方知熟，莎长不忍除。","过从当苦远，接侍每惭疏。","不厌茅茨陋，时迂长者车。"],"title":"奉和大夫同年张兄会南园诗"}
