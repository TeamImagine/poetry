{"author":"范纯仁","id":184827,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["逾旬积雨喜新晴，民物熙然百谷成。","风叶萧骚林野薄，霜天寥廓日华清。","千山甫隔乌延塞，两水傍临不窟城。","但得年丰人足食，犬羊余种岂须平。"],"title":"游寡阜庙二首  其二"}
