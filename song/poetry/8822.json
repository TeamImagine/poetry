{"author":"张嵲","id":8822,"strains":["平仄仄平平，平平仄平仄。","平平仄平仄，平仄仄平仄。","仄平仄仄平，仄仄○仄仄。","○○仄仄平，平平○仄仄。","平平平仄平，平平仄○仄。","平仄仄平平，平○仄平仄。","仄仄仄平平，平平平仄仄。","平仄仄平平，平平仄平平。","平○仄平仄，仄仄平仄仄。","○平○仄仄，仄仄仄平仄。","仄○平仄平，仄仄平平仄。","仄仄仄平平，平平平仄仄。","仄仄平仄平，？仄○平仄。","仄仄仄○平，○平平仄仄。"],"paragraphs":["平昔志升车，年来但芒屦。","前旬返城邑，宵旦未逾数。","及兹复入山，始觉离乱苦。","行行望远峰，山村犹几许。","风清初戒寒，云垂欲收雨。","羸马尚嘶林，吾行已遵渚。","茂树曩堪攀，澄潭今可俯。","秋意满山川，微烟澹村坞。","经过竹篱侧，倦极欣一语。","三锺应昔志，一室固堪处。","去留非本心，偶地因为主。","野屋尽茅茨，山田多瘠卤。","菽粟工疗饥，薯蓣行堪煮。","一水可乘流，从公公莫御。"],"title":"和张簿韵"}
