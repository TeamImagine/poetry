{"author":"明皇帝","id":44923,"strains":["仄平○仄仄，仄仄平○平。","仄仄仄平仄，平平平仄平。","仄平仄平仄，仄仄平平平。","仄仄平仄仄，○○平仄平。","○平平仄仄，仄仄平平平。","仄仄○平○，平平仄仄平。","○○平仄仄，平仄仄平平。","平仄平○○，平平仄仄平。","仄○平仄仄，仄仄仄平平。","仄○平平仄，平平？仄平。"],"paragraphs":["四维分景纬，万象含中枢。","玉帛遍天下，梯杭归上都。","缅怀阻青陆，岁月勤黄图。","漫漫穷地际，苍苍连海隅。","兴言名义国，岂谓山河殊。","使去传风教，人来习典谟。","衣冠知奉礼，忠信识尊儒。","诚矣天其鉴，贤哉德不孤。","拥旄同作牧，厚贶比生𫇴。","益重青青志，风霜恒不渝。"],"title":"赐新罗王"}
