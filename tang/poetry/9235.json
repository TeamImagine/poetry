{"author":"权德舆","id":9235,"strains":["仄仄仄仄仄，平平平仄平。","仄平仄平平，平仄平仄平。","平仄仄平仄，平平○仄平。","仄平平○仄，仄○○○平。","仄仄平仄仄，平平○仄平。","○平仄仄平，○仄仄仄○。","仄平平平平，平仄仄仄平。","平平仄○仄，仄仄平仄平。","平平仄仄仄，仄平仄平平。","仄仄平平仄，○仄仄平○。"],"paragraphs":["弱植素寡偶，趋时非所任。","感恩再登龙，求友皆断金。","彪炳睹奇采，凄锵闻雅音。","适欣佳期接，遽叹离思侵。","靡靡遵远道，忡忡劳寸心。","难成独酌谣，空奏伐木吟。","泬寥清冬时，萧索白昼阴。","交欢谅如昨，滞念纷在今。","因风试矫翼，倦飞会归林。","向晚清淮驶，回首楚云深。"],"title":"祗命赴京途次淮口因书所怀"}
