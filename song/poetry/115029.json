{"author":"刘克庄","id":115029,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["主人卜昼众懽浓，今孟尝君岂易逢。","涨水已堪航别港，宿云何必帽前峰。","三千客各闻风至，一曲湖胜裂地封。","小试此翁开济手，不妨行乐不妨农。"],"title":"二和  其一"}
