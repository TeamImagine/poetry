{"author":"黎廷瑞","id":165770,"strains":["仄仄仄平平，仄仄平仄平。","平平仄平仄，平平仄○平。","仄仄仄仄平，仄仄平平平。","平仄平仄仄，仄仄平平平。","平平仄平平，仄仄平仄○。","平仄仄仄仄，平仄○平平。","仄平平平仄，○仄平平平。","仄平仄仄仄，仄仄平○平。","仄仄○平平，○平仄平○。"],"paragraphs":["绝岸有孤桐，日受藤蔓侵。","芳韶歇頳紫，余暄始相寻。","粲粲白玉花，照见清溪浔。","时至聊一吐，岂有东风心。","乾坤寄孙枝，隠隠孤凤吟。","安得太古手，为斵重华琴。","奏之岩廊上，和以箫韶音。","惜哉此妙质，岁晏娱空林。","渺渺苍梧云，兴怀一何深。"],"title":"桐华"}
