{"author":"皎然","id":40376,"strains":["平平仄平仄仄仄，仄○平平平仄仄。","平仄平平平○平，仄○仄仄平平平。","平平仄仄仄仄仄，仄○平平○仄平。","仄仄平平○平仄，平平仄仄平仄○。","平平平仄仄仄仄，仄仄平平○仄仄。","平平仄仄平平平，仄平仄仄仄平平。","平平仄仄平平仄，仄仄平平仄仄平。","平平平平仄平仄，平仄平平仄平仄。","仄平仄仄平仄平，平仄○平仄平仄。"],"paragraphs":["谁工此松唯拂墨，巧思丹青营不得。","初写松梢风正生，此中势与真松争。","高柯细叶动飒飒，乍听幽飗如有声。","左右双松更奇绝，龙鳞麈尾仍半折。","经春寒色聚不散，逼座阴阴将下雪。","荆门石状凌玙璠，蹙成数片倚松根。","何年蒨蒨苔黏迹，几夜潺潺水击痕。","裴生诗家后来客，为我开图玩松石。","对之自有高世心，何事劳君上山屐。"],"title":"观裴秀才松石障歌"}
