{"author":"卫宗武","id":133777,"strains":["平平平仄平平仄，仄仄平平仄仄平。","平仄平平仄平仄，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["希年逾五叹无闻，岁事从头又一新。","徒得襄阳齿耆旧，却惭庄子号陈人。","垂垂榆景已侵耄，冉冉花辰不减春。","日涉丘园今已矣，北山亦足了闲身。"],"title":"寄兴  其一"}
