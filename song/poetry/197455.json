{"author":"苏辙","id":197455,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["弃掷良宵君谓何，清天流月鉴初磨。","莫辞病眼羞红烛，且试春衫剪薄罗。","莲艳参差明绣户，舞腰轻瘦飐惊鼍。","少年微服天街阔，何处相逢解佩珂。"],"title":"次韵王巩上元见寄三首  其一"}
