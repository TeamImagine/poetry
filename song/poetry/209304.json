{"author":"刘弇","id":209304,"strains":["仄平仄平仄，○仄仄平平。","平仄仄仄仄，仄仄平平平。","仄仄仄平仄，仄仄仄仄平。","平平仄仄仄，仄仄仄仄平。","仄平平仄平，仄仄平平平。","仄○仄平仄，仄仄○平平。","仄平仄平仄，仄仄○仄平。","仄仄仄仄仄，仄仄○平平。","平○仄仄○，仄仄平平平。","平仄仄平仄，仄平平仄平。","平平仄平仄，仄仄○仄平。","仄平仄仄仄，平平仄平平。","平仄仄平仄，仄仄仄仄平。","仄平仄○仄，仄仄仄平平。","平○仄仄仄，仄仄平仄平。","平○平平仄，仄仄○平平。","仄平仄○仄，仄仄平平平。"],"paragraphs":["廖生术天与，如鉴挂高墀。","能以祸福语，感动诸奔驰。","至有不旋踵，坐获百万赀。","推排鬼气夺，摈斥海岳移。","自云前十年，负术骧螺湄。","闹中出双掌，得子如沙披。","乃今十年后，所契了不疑。","况有远大语，未易论铢锱。","曾闻物外偿，不若君家诗。","吾谓廖生曰，一诗何补为。","生云等诗尔，我则如渴饥。","一诗固不惜，为生试言之。","天地有文理，俯仰自可推。","有文在其掌，乃晋鲁婴儿。","方其表异态，览者初亦痴。","生当千年后，把握论蓍龟。","顾生勿轻许，角立非生谁。"],"title":"赠相掌文廖生一首"}
