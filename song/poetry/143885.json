{"author":"舒岳祥","id":143885,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["寻芳自是少闲身，世故纷纷更咈人。","一箸小园初韭脆，三杯荒舍晚醅新。","云藏柳叶裁难断，月入梨花辨不真。","每岁海棠时候近，今年寒重殿余春。"],"title":"三月三日欲过小园闻海棠未开翦韭独酌有怀"}
