{"author":"林希逸","id":119516,"strains":["仄平平仄仄平平，仄仄平平仄仄平。","仄仄平仄平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["百骸虽在果谁亲，本地风光见是真。","隠几正忘吾与我，开奁忽讶彼何人。","叔敖还许伶优学，西子何如里妇颦。","遥想当年游镜殿，化身千百未为神。"],"title":"三和镜中我"}
