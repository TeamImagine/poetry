{"author":"陆游","id":33330,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["酒浪摇春不受寒，烛花垂烬忽堆盘。","山川路邈人将老，丝管声遒夜向阑。","四海交朋更聚散，百年光景杂悲欢。","自怜病眼犹明在，更把名花半醉看。"],"title":"夜宴"}
