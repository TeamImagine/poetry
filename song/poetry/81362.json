{"author":"张镃","id":81362,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["垂髫便衣绿荷衣，两见龙飞圣主时。","举世恩荣俱合换，唯吾忧患只该披。","收藏尽好随腰带，提掇应堪傲鬓丝。","试使著来门外立，精神犹胜似锺馗。"],"title":"戏题故袍"}
