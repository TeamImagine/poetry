{"author":"杜甫","id":3460,"strains":["平仄仄○仄，平平平仄平。","○平仄仄仄，平仄仄平平。","仄仄平○仄，平平仄仄平。","平平○仄仄，仄仄仄平平。","○仄平平仄，仄○仄仄平。","仄平○仄仄，平仄仄平平。","仄仄平○仄，平平仄○平。","仄平平仄○，仄仄仄平平。","○仄平平仄，平平仄仄平。","平平仄仄仄，仄仄仄平○。","仄仄平平仄，平平仄仄平。","○平仄仄仄，仄仄仄平平。"],"paragraphs":["关内昔分袂，天边今转蓬。","驱驰不可说，谈笑偶然同。","道术曾留意，先生早击蒙。","家家迎蓟子，处处识壶公。","长啸峨嵋北，潜行玉垒东。","有时骑猛虎，虚室使仙童。","发少何劳白，颜衰肯更红。","望云悲𫐘轲，毕景羡冲融。","丧乱形仍役，凄凉信不通。","悬旌要路口，倚剑短亭中。","永作殊方客，残生一老翁。","相哀骨可换，亦遣驭清风。"],"title":"寄司马山人十二韵"}
