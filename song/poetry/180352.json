{"author":"王安石","id":180352,"strains":["仄平平仄仄仄平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平平仄平平。"],"paragraphs":["故人辞禄未忘情，语我犹能作捍城。","身不自遭如贡薛，儿应堪教比韦平。","老罴岂得长高卧，雏凤仍闻已闲生。","把盏祝公公莫拒，缁衣心为好贤倾。"],"title":"次韵公辟正议书公戏语申之以祝助发一笑"}
