{"author":"刘克庄","id":110144,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一昨闻公莫府开，梦魂频绕岭头梅。","久抛𫖇袴辞军去，忽有弓旌扣户来。","茅舍相过争借问，荷衣欲出却徘徊。","旧时檄笔今焚弃，孤负黄金百尺台。"],"title":"辞桂帅辟书作"}
