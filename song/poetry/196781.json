{"author":"吕希纯","id":196781,"strains":["仄○平仄平，平仄仄平仄。","平平仄○○，仄仄平仄仄。","○仄仄○仄，仄仄仄○仄。","平平仄仄仄，仄仄仄仄仄。","平平平仄仄，平仄○平仄。","平平仄仄仄，平仄仄平仄。","仄平仄仄仄，仄仄仄平仄。","平平仄平仄，○仄仄仄仄。","平平平仄仄，平仄仄平仄。","平平仄平平，平仄○平仄。"],"paragraphs":["昔闻僧道开，清浄本求佛。","谈经悟教藏，施药蠲众疾。","临嶂起重阁，最上构禅室。","灵香邈可继，壮丽固已轶。","桐庐潇洒郡，兹阁更奇崛。","峰峦互掩映，松竹富蒙密。","我来一伏槛，紫翠竞森出。","尘襟与羁帻，中坐恍已失。","清风来甚远，冲气久弥逸。","东轩视蟠桃，仙路如仿佛。"],"title":"灵香阁"}
