{"author":"刘克庄","id":114684,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄仄平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["宗伯中朝第一人，向来曾卜太初邻。","凝香侯有孤高趣，拥絮翁余老病身。","嗟汝弃予宁返顾，祝公存我勿伤神。","瑞云道远西风冷，想见斋居百岁新。"],"title":"挽郑令人二首  其二"}
