{"author":"李之仪","id":205564,"strains":["仄平平仄平仄平，平平仄仄仄仄平。","○平平仄平仄仄，仄仄仄仄平平○。","仄仄平仄仄仄仄，平平仄仄平○平。","仄仄平平仄平仄，○仄平仄平平平。","仄平仄仄仄仄仄，仄仄仄仄○平平。","平平仄仄仄仄仄，平○○仄平平平。","仄○仄仄仄平仄，仄仄仄仄平平平。","仄平仄仄仄仄仄，仄平平仄平仄平。","仄平平平平仄仄，平平仄仄平平平。","仄平仄平平仄仄，仄平平仄平平仄。","仄仄○仄仄平仄，仄仄仄仄平平平。","平平仄仄仄平仄，平仄仄仄平平平。"],"paragraphs":["故人书报新种畦，东皋豆麦稻水西。","更添庄屋成两脱，筑出涌路排沙泥。","柳插千本竹万个，鸡豚母子群相携。","又倚前冈辟场圃，更下南泊来凫鹥。","两年课役已似此，数岁渐可如山溪。","吾师报地适我与，胸中莹彻真琉璃。","一钱不敢力为尽，只得一饭仍鸡栖。","我惭汩没落陷阱，眼前差路知几蹊。","缅怀吾邦归未得，书来未读先酸凄。","本无去来强絷缚，亦非颠倒随倾挤。","万众过眼即他物，列鼎既饱均朝虀。","明年定作一村老，非施委曲谁刀圭。"],"title":"得琏老庄僧书所报周悉且速东归既愧其勤因述书语为谢仍约官满就见"}
