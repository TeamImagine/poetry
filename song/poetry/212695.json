{"author":"李复","id":212695,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["江曲花开恼醉翁，经旬出饮独床空。","芳羹间箸溪毛碧，异果堆盘海药红。","尽晚莫辞千日酒，余春已怨几番风。","主人清韵家声在，伯始源流到眼中。"],"title":"胡义修推官再招彦桓与予同游龙泉寺"}
