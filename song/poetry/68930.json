{"author":"释契嵩","id":68930,"strains":["平平平仄仄，仄仄平仄平。","平平仄平仄，○平平仄平。","仄仄仄仄仄，仄仄平仄平。","仄仄平平平，平仄平平平。","仄仄仄平仄，仄仄平平平。","平○仄仄仄，仄仄仄平平。","平平仄○仄，仄仄平仄平。","平○仄平仄，平平○仄平。"],"paragraphs":["悠哉杨执戟，识远才绝奇。","初提草玄笔，颇为人所嗤。","卓卓孔孟道，谢尔平崄巇。","一鉴含幽光，千载方葳蕤。","寄语旷怀士，未达休嗟咨。","心期道自贵，俗态势焉随。","青山保长往，白日贞可窥。","高标谢松柏，孤芳操弗移。"],"title":"感遇九首  其三"}
