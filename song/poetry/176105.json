{"author":"王珪","id":176105,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄平平平。","仄平仄仄平平仄，仄仄平平仄仄平。"],"paragraphs":["慷慨当年论太平，谏书虽在已尘生。","三秋胜气横金甲，半夜离歌掩玉笙。","庭下绿槐空自老，匣中长剑为谁鸣。","壮图未就冠先挂，从此无由听履声。"],"title":"工部尚书致仕王懿敏公挽词"}
