{"author":"马廷鸾","id":145389,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["乞得危身百尺竿，冥心晦息掩柴关。","自寻别墅开荒径，忽见高轩厌辔环。","海宇泬寥黄鹄举，风涛浩荡白鸥闲。","剑花落尽长堤圮，叹息英雄隠此山。"],"title":"次吴园亲友韵"}
