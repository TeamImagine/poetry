{"author":"孔武仲","id":199207,"strains":["平平○仄仄平○，○仄仄仄平○平。","平平仄仄仄平仄，平仄仄平平仄○。","平平仄仄平平仄，仄仄平平仄平仄。","平仄平仄仄仄仄，仄仄○平平仄仄。","○平仄仄平平平，仄仄平平仄仄○。","平平平仄平平仄，平仄平平仄仄平。","平平仄仄平平仄，仄仄仄平平仄仄。","平平平仄平仄平，仄仄平平仄平仄。","平平仄仄仄仄○，仄平平仄仄平○。","○平仄仄平平仄，仄平仄仄平平平。","平平仄仄仄仄仄，仄仄○平仄平仄。","平仄仄平平平平仄仄○，仄平仄仄仄○平。"],"paragraphs":["羌儿吹笛作龙吟，中有太古之纯音。","伊人已死笛仍在，千古月明江水深。","谁知巧匠寻山谷，蹙踏溪云采明玉。","云谷之竹色黯黯，浅紫轻红花映雨。","正声隠显初无端，造化推移指法间。","黄锺妍美霜朝暖，无射凄凉暑月寒。","轺车走遍天南北，此笛此声何处得。","韬之湘竹川锦囊，广坐聊持衒宾客。","弘农学士九尺长，颊颧山起鬓髯张。","从容奏罢阳春曲，气衰坦腹眠绳床。","由来雅器自有合，不与教坊管弦杂。","君不见开元名臣宋侍中，手挥羯鼓疾如风。"],"title":"赋码碯笛"}
