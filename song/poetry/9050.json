{"author":"张嵲","id":9050,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["角声呜咽下城头，水国风烟欲暮愁。","远日苦遭层嶂隔，归心欲逐大江流。","渔村积火临沙岸，贾客连樯集市楼。","千里家山一回首，林梢新月又如钩。"],"title":"会览亭三首  其三"}
