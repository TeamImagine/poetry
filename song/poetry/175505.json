{"author":"刘敞","id":175505,"strains":["仄仄平○仄，平平仄仄平。","仄仄○仄○，○仄仄平平。","平仄平平仄，○○仄仄平。","平平平仄仄，○仄仄平平。","平仄平平仄，平平仄仄平。","○○平仄仄，仄仄○平平。","仄平平平仄，○平仄仄平。","○平仄仄○，○仄仄平平。"],"paragraphs":["渤澥来参首，西南入漏天。","泄雪三峡壅，喷雨五河悬。","雷电虚岩底，虹霓白日边。","孤城危兽角，沈灶溢蛟涎。","朐{月忍}愁巴俗，超腾怯羽仙。","传闻吞梦泽，想见堕飞鸢。","汉河星槎远，泥涂剑阁偏。","空怀万里浪，兴尽阆风前。"],"title":"寄阆州诸弟"}
