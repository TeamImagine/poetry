{"author":"白居易","id":15360,"strains":["平平仄平仄，平仄平平仄。","仄仄平平平，平平仄仄仄。","仄平仄○平，仄仄平平仄。","仄仄仄平○，仄平○仄仄。","平平平仄仄，仄仄平○仄。","仄仄仄平平，○平○仄仄。"],"paragraphs":["前年种桃核，今岁成花树。","去岁新婴儿，今年已学步。","但惊物长成，不觉身衰暮。","去矣欲何如，少年留不住。","因书今日意，遍寄诸亲故。","壮岁不欢娱，长年当悔悟。"],"title":"叹老三首 三"}
