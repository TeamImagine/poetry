{"author":"卢纶","id":6901,"strains":["平平仄仄平，平仄仄平平。","仄仄仄○仄，仄○○仄平。","仄平平仄仄，平○仄平平。","平仄平仄仄，平平平仄○。","平平仄仄仄，平○仄○平。","仄仄仄平仄，仄平平仄平。","平平平平平，仄仄○○平。","仄仄平仄仄，平平平仄平。","平平仄仄平，仄仄平平平。","仄仄仄平仄，仄平平仄平。","○平平仄仄，仄仄仄○平。","平仄○平仄，平平仄仄平。"],"paragraphs":["风凄露泫然，明月在山巅。","独倚古庭树，仰看深夜天。","叶翻萤不定，虫思草无边。","南舍机杼发，东方云景鲜。","簪裘肃已整，车骑俨将前。","百雉拱双戟，万夫尊一贤。","琳琅多谋蕴，律吕更相宣。","晓桂香浥露，新鸿晴满川。","熙熙造化功，穆穆唐尧年。","顾己草同贱，誓心金匪坚。","蹇辞惭自寡，渴病老难痊。","书此更何问，边韶唯昼眠。"],"title":"秋幕中夜独坐迟明因陪陈翃郎中晨谒上公因书即事兼呈同院诸公"}
