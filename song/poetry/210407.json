{"author":"杨亿","id":210407,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["三张旧族富英髦，仙墅重经散郁陶。","深喜太邱家法在，须知定国里门高。","分题毎日摇鸡距，合宴常时把蟹螯。","独感戴侯恩未报，徘徊不觉涕沾袍。"],"title":"题张濬所居壁"}
