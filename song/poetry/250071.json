{"author":"郭印","id":250071,"strains":["仄仄平平平仄平，仄平仄仄仄平平。","仄平平仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["小刹迟留为觅船，欲凭一苇下长川。","磬传清韵每知晓，柏偃樛枝休问年。","末路风埃埋日月，故园松竹老云烟。","由来行止皆天定，遇坎乘流只信缘。"],"title":"合州菩提院和严梦锡韵"}
