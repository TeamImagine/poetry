{"author":"王柏","id":125019,"strains":["仄平平，平仄仄。","平仄仄○平，○仄平仄仄。","仄仄仄平平，仄平仄仄仄。","仄仄○平○，平仄仄平仄。","仄仄仄平仄，平平仄仄仄。","仄仄平仄平，平平仄平仄。","仄平仄仄平，仄仄平○仄。","仄仄仄平仄，平平仄仄仄。","仄仄平平仄仄平，平平仄仄平仄仄。","仄仄平仄○，平仄仄平○。","仄仄仄平平，平仄仄平仄。","○○平仄仄，仄仄仄平仄。"],"paragraphs":["腊前雷，春半雪。","颠倒失其时，相去逾一月。","一月不争多，燠寒异厥罚。","垤户当坚凝，阳气乃舒发。","草木既萌动，龙蛇起窟穴。","万物欣向荣，狞风夜狂悖。","晓鸡噤不鸣，但见窗间白。","战栗起推户，琼瑶已几尺。","陋巷书生釜不烟，关河甲士冰到骨。","俯仰天地间，芽甲尽摧折。","万境寂无声，群动亦僵裂。","当其怀煦煦，蠢蠢竞懽悦。"],"title":"和易岩春雪韵"}
