{"author":"朱松","id":10567,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["来往风流记两翁，天涯今作九秋蓬。","坐惊秀色悬眉宇，便觉仙峰入手中。","傲世真成漆园吏，输君不负北窗风。","书生浪发新亭叹，自笑尊前气吐虹。"],"title":"与吴昌国同游灵水院二首  其二"}
