{"author":"夏竦","id":232683,"strains":["平仄○○仄，平平仄仄平。","平平平○仄，平仄仄平平。","仄仄平平仄，平○仄仄平。","平平平仄仄，平仄仄平平。","○仄○平仄，平平仄仄平。","仄平○仄仄，平仄仄○平。"],"paragraphs":["华景当凝煦，芳丛忽效奇。","红房争并萼，缃叶竞骈枝。","彩鳯双飞稳，霞冠对舞欹。","游蜂时共翥，零露或交垂。","胜赏回金跸，清香透黼帷。","两宫昭瑞德，天意岂难知。"],"title":"宣赐翠芳亭双头并蒂牡丹仍令赋诗"}
