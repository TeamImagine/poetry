{"author":"张咏","id":112400,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["风尘籍籍伴穷迷，旋赁高斋洛水西。","绿树不知游子恨，夕阳闲引杜鹃啼。","苔侵旧径来人绝，花满南轩翠竹低。","自笑诗书冷无味，抱琴阶下草萋萋。"],"title":"洛中寓居"}
