{"author":"张籍","id":13332,"strains":["平○平平平，仄仄平平平。","○仄仄平平，仄平平仄平。","平○○平平，平仄平○平。","仄平平仄平，仄仄平平平。","仄平平仄平，仄仄平仄平。","仄平仄仄平，仄仄仄平平。","仄○仄平○，平仄○仄平。","平平仄○平，仄仄仄仄平。","平平仄平仄，仄仄平平平。","仄仄仄○仄，平平仄○平。","仄平仄平仄，仄仄平平平。","平○平平仄，仄仄仄仄平。","仄平仄仄仄，仄仄○平平。","平○平平○，平仄平仄仄。","平○仄平平，平○仄平平。","平平平仄仄，仄仄平○平。","平仄仄平仄，仄平平仄仄。","平仄仄平仄，仄○仄平平。","平○平○平，仄平仄仄平。"],"paragraphs":["楼观开朱门，树木连房廊。","中有学仙人，少年休谷粮。","高冠如芙蓉，霞月披衣裳。","六时朝上清，佩玉纷铿锵。","自言天老书，秘覆云锦囊。","百年度一人，妄泄有灾殃。","每占有仙相，然后传此方。","先生坐中堂，弟子跪四厢。","金刀截身发，结誓焚灵香。","弟子得其诀，清斋入空房。","守神保元气，动息随天罡。","炉烧丹砂尽，昼夜候火光。","药成既服食，计日乘鸾凰。","虚空无灵应，终岁安所望。","勤劳不能成，疑虑积心肠。","虚羸生疾疹，寿命多夭伤。","身殁惧人见，夜埋山谷傍。","求道慕灵异，不如守寻常。","先王知其非，戒之在国章。"],"title":"学仙"}
