{"author":"曾几","id":249211,"strains":["仄平仄仄仄平平，平仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，平平仄仄仄平平。"],"paragraphs":["此身那得作飞仙，魂梦相从但欲眠。","极目参辰不相见，论心胶膝未为坚。","别君甲子三千日，问我春秋七十年。","久要不忘吾辈事，交情自昔几人全。"],"title":"次徐{山客}立韵"}
