{"author":"薛师董","id":102793,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["去年病后咏秋风，今日秋风病里逢。","好句不曾书落叶，孤灯长自守鸣蛩。","故人音问天来远，茅舍光阴睡正浓。","江上白鸥忙胜我，衔鱼引子与潮冲。"],"title":"后秋风"}
