{"author":"释德洪","id":227724,"strains":["仄平仄平仄，仄仄平仄平。","平平○平仄，○平仄平平。","平平○平仄，仄仄○平平。","平平仄平仄，平平○仄平。","○○仄仄仄，仄仄平平平。","平仄平仄仄，平○平仄平。","○平平仄平，仄仄○平平。","○平仄仄仄，仄仄仄平平。"],"paragraphs":["少年四方志，一杖余氎巾。","朝来过微雨，扁舟买南津。","庐山冠天下，况复当青春。","遥知泊星渚，云开苍翠新。","相看发一笑，瀑布垂天绅。","虚汉清月上，山空无四邻。","应怀千载姿，坐榻空埋尘。","兴来得好语，录寄北山人。"],"title":"送通上人游庐山"}
