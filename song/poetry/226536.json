{"author":"谢逸","id":226536,"strains":["平平仄仄平，仄仄仄平仄。","平平○仄仄，平仄平仄仄。","仄○平平仄，平仄仄平仄。","平平仄平仄，仄仄仄平仄。","仄平平平仄，仄仄仄平仄。","仄平○仄仄，仄平仄仄仄。","平平平仄平，仄仄仄平平。","仄平仄仄平，平仄仄○仄。","仄平仄仄○，○平仄平仄。","仄仄仄○平，仄平平○仄。"],"paragraphs":["梅清不受尘，月浄本无垢。","微风更解事，排遣香入牖。","倏思阿明语，清与此花偶。","天资已超轶，况得善师友。","洞然胸明白，欲扫不容帚。","客来相视笑，不知语出口。","平生憎俗人，未语辄先呕。","不逢屈突生，宁食艾三斗。","乃知我辈中，如师亦稀有。","但想月中梅，作诗清如昼。"],"title":"月中观梅花怀月上人"}
