{"author":"利登","id":136137,"strains":["仄仄平仄仄，仄仄平仄仄。","平平仄平平，平仄○○仄。","平平平○平，平仄仄仄平。","仄○仄平平，仄仄○平平。","○平仄仄仄，仄仄平平平。","平平仄平○，仄平仄平平。","仄平仄仄平，仄仄平○○。","平仄仄仄仄，平仄平仄○。"],"paragraphs":["半月陪杖屦，此别情讵忘。","平生两知心，踪迹长相望。","兹游天相之，檐雨对夜床。","旅行得心朋，在客如家乡。","如何遽此去，泛彼天台航。","知君爱奇观，赤城有霞光。","傥逢五百尊，问我今行藏。","诗骨瘦未改，双鬓尘已苍。"],"title":"别游天台云卧往"}
