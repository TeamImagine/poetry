{"author":"陈鉴之","id":109509,"strains":["平平仄仄仄仄平，仄仄仄仄平仄平。","平平仄○平仄仄，仄平平仄平平平。","平平仄仄平仄仄，平平仄仄平平平。","平平平○仄平仄，仄仄仄仄仄平平。","平平平仄仄仄仄，仄平平仄平平平。"],"paragraphs":["危阑纳纳万里天，此景不作西子妍。","荒蹊斗折乔木末，小亭棋布层崖巅。","阳侯作意娱我醉，潮头百尺来樽前。","游蜂低回𣨼花露，一鸟急去拖林烟。","年来祇可作橘隠，四人聊学商山仙。"],"title":"包家山和潘孔时"}
