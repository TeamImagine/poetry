{"author":"张耒","id":217806,"strains":["○平仄仄仄仄○，仄平平平平仄平。","平平仄仄仄仄仄，○○仄平平仄○。","平仄平平仄平仄，平平平仄仄○平。","仄仄平平仄平仄，仄平平仄仄平平。"],"paragraphs":["禅宫寂寂白昼长，出门江山悲异乡。","歌檐日暖好鸟语，空庭客稀春草长。","红树人家隔修竹，青芜村路达横塘。","欲向东城踏青去，碧云何处水茫茫。"],"title":"寓居春日书事"}
