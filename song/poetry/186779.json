{"author":"杨杰","id":186779,"strains":["平平平平，仄平仄平，平○平平平。","平仄仄仄，平仄仄平。","仄平平仄仄仄○，平仄○平平。","仄平平仄，○平平平。","平平平仄仄仄仄，仄平○仄平平○。","仄平仄仄仄，仄仄○平平。","仄仄仄○仄，仄仄平○平。","仄○仄平平，平仄平平平。"],"paragraphs":["天台邦公，善琴与诗，时称僧之雄。","琴尽古意，诗得古风。","自云天圣景祐中，踪迹犹飘蓬。","大淮南北，长江西东。","人之奇者必就见，景之胜者多游从。","尔来五六载，不与当时同。","髪白体且瘦，所适多疏慵。","却担一枝筇，归老天台峰。"],"title":"送天台邦师"}
