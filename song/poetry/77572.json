{"author":"高遁翁","id":77572,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["虚名蜗角不撄情，老木棉裘分此生。","世事只随今日过，心田留待后人耕。","旧书岂厌从头看，险路何妨退步行。","俯仰欲求无所愧，举头惟对月华明。"],"title":"自咏遁翁"}
