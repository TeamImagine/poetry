{"author":"王柏","id":123922,"strains":["仄仄平仄仄○平，平平仄仄平平平。","平平平○仄仄仄，仄平仄仄仄平平。","平仄平仄平仄仄，仄仄平仄○仄仄。","仄平仄仄平仄○，平仄平平○平仄。","仄仄平平仄○平，仄仄○平仄仄平。","平平平平平仄仄，平仄仄仄仄平平。","仄仄平平○仄仄，仄仄仄仄仄仄仄。","仄仄平平仄仄平，仄仄仄平○仄仄。","仄○仄仄仄○平，仄平○仄仄平平。","平平仄仄仄○仄，平○仄仄平○○。","仄仄○平平○仄，仄仄平平仄平仄。","仄仄平平仄仄平，仄平○仄平平仄。","仄平平仄平○平，平仄平○平仄○。","仄平仄仄平○仄，仄仄平平仄仄平。"],"paragraphs":["博物君子识鉴精，包罗错综能成文。","夫何吴兴戴庆豫，慨然谱竹拟诸形。","非草非木言甚决，品类繁伙难尽说。","九江五岭多逸遗，维此方君更无别。","隠彩韬名志行坚，万里临邛族最寒。","文饶携来甘露寺，声价压倒万琅玕。","眼节须牙如积累，四面对出莫与比。","不有芝田纪录详，后世莫知深可耻。","我闻此说亦相仍，未尝亲得见觚棱。","江东使者返行部，招徕节士番中分。","个个折旋皆中矩，什什来归敬岩所。","有匪良朋保岁寒，凛然如对齐充父。","后山居士知其然，心事曾将诗句传。","老来不复人间事，寄语山翁莫削圆。"],"title":"再咏番昜方节士"}
