{"author":"释道潜","id":202737,"strains":["平平仄仄仄，平仄平平平。","平平仄仄仄，平仄仄○平。","平○仄仄仄，平仄平仄平。","平仄仄平平，仄仄平○平。","仄平仄平仄，平仄仄○平。","仄平○仄平，仄仄平仄平。","平平仄仄仄，仄仄平仄平。"],"paragraphs":["山南信美矣，山北尤增奇。","春风锦绣谷，红素自相依。","梯空上绝𪩘，云日惊倒窥。","崖壁晕祥光，五色成颇梨。","旁通大林寺，松竹短且欹。","乐天当日游，四月桃始披。","余龄愿寄此，永与人世违。"],"title":"庐山杂兴  其四"}
