{"author":"杨万里","id":47941,"strains":["仄仄平平仄仄平，平平仄仄仄平平。","仄平仄仄平仄仄，平仄平平平仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["四十专城古已稀，君侯五七更英奇。","九重临遣廷尉正，千里驩迎循吏师。","鸿雁同科金玉律，鹓雏先集凤凰枝。","少年勇退无人会，孤竹初心逊伯夷。"],"title":"送钱寺正出守广德军二首  其一"}
