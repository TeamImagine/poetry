{"author":"张扩","id":234081,"strains":["仄平仄仄平平仄，仄仄平平平仄○。","平平平仄仄平平，仄仄平平仄平仄。","平平平平仄○仄，仄仄平平仄平仄。","平平○仄仄平平，平仄平○仄平仄。","仄○仄平平仄仄，仄仄平平仄○仄。","仄平平仄仄仄平，仄平平平○平仄。","平平仄仄仄仄仄，仄平仄平平仄仄。","平平仄仄平仄仄，仄仄○○仄平仄。","平平仄仄仄平仄，○仄平平仄○仄。"],"paragraphs":["予诗久愧溪藤滑，佩服君诗生罄折。","君诗盘错见梅诗，似借梅花作根节。","梅花元非世间种，雪里开花白于雪。","平生和靖最知音，谁是鸾胶续弦绝。","苦吟似君良有以，我复何为怒当辙。","定知孤艳诉不平，晓来哀笳喷窗裂。","明朝百花岂不好，得鱼纵珍非丙穴。","春风晚赐桃杏宠，琥珀调膏误成缬。","寒英谢去亦机警，且禀严冬令如铁。"],"title":"再次韵简子温"}
