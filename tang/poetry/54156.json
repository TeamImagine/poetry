{"author":"储光羲","id":54156,"strains":["平平平仄仄，○仄仄平平。","平仄平平仄，平平仄平平。","？平平○仄，平仄仄平○。","平平平仄仄，仄仄平平平。","仄平仄仄平，仄仄仄仄平。","平平○平平，仄仄仄仄平。","平○平○仄，平仄仄平平。"],"paragraphs":["田家趋垅亩，当昼掩虚关。","邻里无烟火，儿童共幽闲。","桔槔悬空圃，鸡犬满桑间。","时来农事隙，采药游名山。","但言所采多，不念路险艰。","人生如蜉蝣，一往不可攀。","君看西王母，千载美容颜。"],"title":"田家杂兴八首 四"}
