{"author":"李白","id":56037,"strains":["平仄平平平，仄平仄仄平。","平平平仄仄平仄，仄平平仄平平平。","○平仄仄仄仄仄，仄平○仄平平平。","仄平仄平仄仄仄，平平仄仄平平平。","仄○仄仄平仄仄，平仄平平仄平仄。","平平○仄平仄平，仄仄○平仄平仄。","平平仄仄仄仄平，仄平仄仄平平平。","仄平○仄平平仄，仄平仄仄○平仄。","平○平仄仄平平，仄平平仄平仄平。","○○仄仄仄仄仄，仄平仄仄平平平。","平仄仄仄平平仄平平仄，仄平平仄○平仄。","仄平平仄平仄平，平仄平平仄平仄。","仄仄平平平仄平，仄○仄仄平平平。","仄○○仄仄平仄，平平仄仄平平平。","平平仄仄○仄仄，仄仄平平平仄平。","仄平仄平仄？仄，仄○○平仄平仄。","○平○仄仄仄平，平仄平平仄平仄。","仄○仄平平仄○，仄平仄平平仄○。","平仄仄平○仄仄○仄仄，仄仄平平平平平。","平平仄仄平仄仄，平平仄仄平○仄。","仄平仄仄仄仄平，平平平仄平仄平。","平平仄仄仄平仄，仄平？仄○○平。","仄仄平平仄平仄，仄仄平平仄平仄。","平平仄仄仄仄○，平平仄仄仄仄仄。"],"paragraphs":["朝策犂眉䯄，举鞭力不堪。","强扶愁疾向何处，角巾微服尧祠南。","长杨扫地不见日，石门喷作金沙潭。","笑夸故人指绝境，山光水色青于蓝。","庙中往往来击鼓，尧本无心尔何苦。","门前长跪双石人，有女如花日歌舞。","银鞍绣毂往复回，簸林蹶石鸣风雷。","远烟空翠时明灭，白鸥历乱长飞雪。","红泥亭子赤阑干，碧流环转青锦湍。","深沈百丈洞海底，那知不有蛟龙蟠。","君不见绿珠潭水流东海，绿珠红粉沈光彩。","绿珠楼下花满园，今日曾无一枝在。","昨夜秋声阊阖来，洞庭木落骚人哀。","遂将三五少年辈，登高远望形神开。","生前一笑轻九鼎，魏武何悲铜雀台。","我歌白云倚窗牖，尔闻其声但挥手。","长风吹月度海来，遥劝仙人一杯酒。","酒中乐酣宵向分，举觞酹尧尧可闻。","何不令皋繇拥篲横八极，直上青天挥浮云。","高阳小饮真琐琐，山公酩酊何如我。","竹林七子去道赊，兰亭雄笔安足夸。","尧祠笑杀五湖水，至今憔悴空荷花。","尔向西秦我东越，暂向瀛洲访金阙。","蓝田太白若可期，为余扫洒石上月。"],"title":"鲁郡尧祠送窦明府薄华还西京"}
