{"author":"韩维","id":157913,"strains":["平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["堤边杨柳无穷碧，亭下芙蓉四面红。","岛影低回明镜里，荷香浮动绿樽中。","清心不厌飞山雨，动髪时欣过水风。","鼎足坐谈非俗侣，不归名教即真空。"],"title":"和子华湖上避暑"}
