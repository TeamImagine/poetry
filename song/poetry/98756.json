{"author":"钱时","id":98756,"strains":["仄平仄仄平平平，仄○仄仄平平平。","平平平平仄平仄，平仄平仄○平平。","平仄仄仄仄平仄，仄平○平平仄仄。","仄仄仄仄○仄平，仄平仄仄平平仄。","平平平仄平平○，仄平仄仄平平平。","仄平仄平仄仄平，仄平仄平平平平。"],"paragraphs":["季敭欲我来山阴，季思欲我归严陵。","严陵山阴两无住，来去于我如浮云。","飞雪漫漫浙江暮，朔风吹船渔浦渡。","咫尺不到兴有余，底须夜出山阴路。","东华尘土缁人衣，顾瞻禹穴何巍巍。","克艰一言万世师，季敭季敭何时归。"],"title":"渔浦夜雪怀季敭"}
