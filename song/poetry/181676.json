{"author":"郑獬","id":181676,"strains":["仄仄仄仄仄，平平仄仄仄。","仄仄仄平平，平平仄平仄。","仄仄仄平平，平平仄○仄。","平平仄仄平，平仄平平仄。","平平仄仄平，仄仄平平仄。","平平仄仄○，平仄平平仄。","平仄仄仄平，仄仄平平仄。","平仄仄平平，仄仄平平仄。","平仄仄平平，仄平平仄仄。","仄仄仄平平，平平仄平仄。","平仄平平平，仄仄平○仄。","仄仄仄平平，平仄平仄仄。","仄仄仄平平，○○仄平仄。","仄仄平仄仄，仄平○仄仄。","平平仄仄平，仄仄平平仄。","仄仄仄○平，平平仄○仄。","平平仄仄○，仄仄平平仄。","仄○○平平，仄仄平○仄。","仄仄平仄平，平平○仄仄。","仄仄仄仄○，仄仄平平仄。","仄仄平平平，平仄仄仄仄。"],"paragraphs":["举世尚刻饰，趋时独放达。","醉眼挂飞云，孤心贮明月。","大匠坐高堂，群材就剞劂。","楩楠即赤霄，容此蟠根屈。","平明万马趋，玉锁开双阙。","晴云暖不收，飞绕龙旗阔。","尧眼八采眉，下烛天光发。","鸾鹄出阊门，稳路平沙滑。","帘额见春辉，竹阴摇省闼。","万事搅乾坤，纷纷卷巾发。","安得黄金篦，静把尘相刮。","屈指待春游，烟沸喉咽渴。","拥树雪花消，中庭润于泼。","腊酒寒未压，玉醅犹可拨。","东风自爱花，已入香梢活。","醉友好相寻，烟郊绿如抹。","无为世网牵，直把名缰脱。","白浪漂山来，意在秋毫末。","险径虽可通，骅骝中一跋。","两耳厌俗论，乍喜春泉聒。","跃马携金樽，风雨不可夺。"],"title":"稚卿约郭外之游"}
