{"author":"陆游","id":42475,"strains":["仄仄平平仄仄平，平平仄仄仄平平。","仄平平仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平仄仄，仄仄平平仄仄平。"],"paragraphs":["寂寂柴门闭嫩苔，门前有路走天台。","近秋河汉西南落，欲雨风云东北来。","旋摘甘瓜青带蔓，新𥬠玉醴冷传杯。","亦知野外无供给，且复相逢笑口开。"],"title":"露坐小饮"}
