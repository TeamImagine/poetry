{"author":"周紫芝","id":240501,"strains":["平平仄平仄，平仄平平平。","仄仄仄平仄，仄仄平仄平。","仄平仄平仄，仄仄平仄平。","平平仄平平，平仄平仄平。","平仄仄仄仄，仄仄平平平。","平平仄平○，平平仄平平。","仄仄仄平仄，平平平仄平。","仄仄平平平，平平仄平平。","仄仄平仄平，平平仄平平。","仄平仄平平，仄仄仄平平。","平平○仄仄，仄仄平平平。","仄平平平仄，仄仄平平平。","平平仄仄仄，仄平平仄平。","平平仄平仄，仄○仄平○。","仄仄仄仄平，平仄○平平。","平平仄平仄，仄仄平平○。","仄仄仄仄仄，仄仄平仄平。"],"paragraphs":["金枢坏残月，旸谷宾朝曦。","九日浴沧海，一日腾上枝。","上枝邈何许，但隐山半规。","须臾挂铜钲，飞上天一涯。","光景被草木，晔晔含幽姿。","微暾入圆吭，飞鸣各嘤咿。","物意自欣悦，人情伤岁时。","卷我东窗帘，群山抺修眉。","炙背翻故书，搜肠出新诗。","俟河几时清，种豆落为萁。","人生行乐耳，富贵终何为。","丈夫风云会，事业肩皋夔。","时哉不我与，浩歌君勿疑。","纫兰可为佩，制荷可为衣。","驾以白玉虬，骖以苍精螭。","翩翩八荒外，渺渺天风吹。","世俗付一笑，造化真小儿。"],"title":"八月三日早起"}
