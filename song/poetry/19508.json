{"author":"史浩","id":19508,"strains":["仄平平仄平平仄，仄仄平平仄平仄。","仄平平仄仄○平，仄仄平平仄平仄。","仄平○仄平平平，平平仄仄平平平。","仄平仄仄平仄仄，○仄平仄平平平。","仄仄平平平○仄，平仄平平平仄仄。","仄仄仄仄仄平平，○仄平平仄平仄。","平平仄仄仄仄平，仄平平仄平平平。","仄仄平平平仄仄，仄仄仄仄平平平。","仄○平仄仄仄仄，仄仄平平仄平仄。","仄平仄仄仄○平，仄仄平平○仄仄。","仄平仄仄平平平，仄○仄仄平○○。","平平仄仄仄平仄，仄仄仄仄平○○。","仄○仄仄平平仄，○○平平仄平仄。","仄仄平平平仄平，仄仄平平平仄仄。","仄平平仄仄平平，仄仄平平仄仄平。","平仄仄仄○仄仄，仄仄平平仄仄○。","仄平仄○平平仄，仄仄平平仄平仄。","仄平仄仄仄仄平，仄仄平仄平仄仄。","平○仄仄○○平，仄平平平仄仄○。","○平仄仄仄平仄，平仄仄仄○平平。","平仄仄平平仄仄平平仄，仄平仄仄○平仄。","平平平仄仄仄平，○仄○平平仄仄。"],"paragraphs":["昔年居处虽同里，止识荆州面而已。","朅来蜗舍细论文，始向灵台见吾子。","夜阑相与哦新诗，珠玑璀璨皆英辞。","野塘转月梅影瘦，深院风静帘旌垂。","策杖园林穷胜事，心远尤惊尘世异。","岂唯得助有江山，更却红裙爱文字。","金盘磊落百果装，玉壶嘉醑浮清光。","坐上风流俱鲍谢，况乃有子无他肠。","酒行无算不可数，便欲飞身到仙府。","忽然巨轴出长篇，愧我无言参也鲁。","笑呼适意谈交情，共听夜鹤鸣空庭。","良辰美景赏心处，喜遂四者之难并。","却将健句徐推拓，三叹余音见依约。","约去辞荣归故乡，赞我纷华滋味薄。","次言奎画在蓬门，乞与龙章照眼根。","兹我谢氏如获宝，报以琼瑶未足论。","我惭辅相初无补，偶尔逢时遇真主。","但能奉此翰墨珍，庶若商那因考父。","林间稚子献殷勤，只为君知爱厥亲。","遗羹美意见方册，今此一举如千钧。","君不见皇家已视金銮草，趣君径上长安道。","忠臣须取孝子门，空谷行歌驹皎皎。"],"title":"次韵杨醇中"}
