{"author":"晁迥","id":112763,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["羲和走驭趁年华，不许人间岁月赊。","春正艳阳春即老，日方停午日还斜。","时情莫测深如海，世事难齐乱似麻。","已共身心要约定，古今如此勿惊嗟。"],"title":"拟白乐天遣怀"}
