{"author":"林表民","id":107338,"strains":["仄平○平平，平仄仄平仄。","平平仄仄仄，平仄平仄仄。","仄仄平平仄，仄仄仄仄仄。","平平平仄○，平仄平仄仄。","平平仄平仄，平仄仄平仄。","平平仄仄○，平○仄平仄。","仄平仄仄平，仄平仄○仄。"],"paragraphs":["问云从何来，明月翳光景。","须臾忽破散，依旧寒炯炯。","问月何能照，月亦不自领。","云来非我过，云去非我幸。","无心付无事，虽巧不能逞。","幽人起寤叹，婆娑弄清影。","世人有万端，令人发深省。"],"title":"简许远元寮"}
