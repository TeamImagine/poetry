{"author":"赵文","id":158605,"strains":["仄仄○平平，仄平平平仄。","平平平○○，仄○仄仄仄。","平平仄仄仄，仄仄仄平仄。","平平仄仄仄，平仄仄仄仄。","仄平平平平，○仄仄仄仄。","○仄仄仄仄，平仄平仄仄。","仄平仄仄仄，仄平仄仄仄。","仄平仄○平，仄平平仄仄。"],"paragraphs":["世变如江河，不知何时止。","芸芸生其间，有如赴海水。","乾坤一大瓮，岁月等流矢。","公言信可感，流辈乃尔耳。","古来文章家，传者十数子。","磨灭十八九，谁复知姓氏。","要为不朽计，圣贤事在己。","勗哉立其心，食鱼何必鲤。"],"title":"次韵欧阳良有高山仰止四首  其四"}
