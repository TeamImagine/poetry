{"author":"王奕","id":140052,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["笑认鸾江旧祐环，大槐梦觉已无关。","看花要在雪霜里，品士莫于文字间。","乌府清风如有约，鹤楼明月不教闲。","直须存活苍生了，却把丹囊贮九还。"],"title":"和申屠忍斋隶籍秦邮韵呈苟治书生"}
