{"author":"黄庭坚","id":206290,"strains":["平平平平平仄仄，○平仄仄仄平平。","平平平仄平平仄，平平仄仄仄仄平。","○平仄仄仄平仄，平仄仄仄平平平。","仄○平仄仄○仄，仄仄平平仄仄平。","仄平仄仄○仄仄，仄仄仄仄平平平。","仄仄平平仄平仄，仄平平平仄平平。","平仄仄仄平仄平，仄仄平仄平仄平。","仄平○仄仄仄仄，仄仄仄○○平平。","仄平○平仄○仄，仄平仄仄平仄平。","仄仄平平仄平仄，平○平仄仄平平。"],"paragraphs":["于阗花骢龙八尺，看云不受络头丝。","西河骢作蒲萄锦，双瞳夹镜耳卓锥。","长楸落日试天步，知有四极无由驰。","电行山立气深稳，可耐珠鞯白玉羁。","李侯一顾叹绝足，领略古法生新奇。","一日真龙入图画，在坰群雄望风雌。","曹霸弟子沙苑丞，喜作肥马人笑之。","李侯论干独不尔，妙画骨相遗毛皮。","翰林评书乃如此，贱肥贵瘦渠未知。","况我平生赏神骏，僧中云是道林师。"],"title":"次韵子瞻和子由观韩干马因论伯时画天马"}
