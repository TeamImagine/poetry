{"author":"梅尧臣","id":35564,"strains":["平○平平平仄平，○平仄仄平平仄。","仄仄平平平仄平，○仄平平仄平仄。","仄○仄○平仄仄，平○○仄平平仄。","仄○仄仄仄平平，仄仄平平平仄仄。","平平仄平平仄平，仄仄仄仄平平仄。","仄仄平仄仄仄平，平平仄仄平○仄。"],"paragraphs":["江燕归时君亦归，燕巢未暖君还去。","去去溪边杨柳多，正值清明欲飞絮。","竞折赠行何所益，时当长养伤嘉树。","不如举酒对青山，酒罢移舟须薄暮。","嘉禾主人余久知，迹冗不拟强攀附。","傥或无忘问姓名，为言懒拙皆如故。"],"title":"送签判张秘丞赴秀州"}
