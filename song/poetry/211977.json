{"author":"华镇","id":211977,"strains":["○○平仄仄，平平仄仄平。","平平○平平，平仄平平平。","仄平○平平，平平平仄平。","仄平仄平平，平平仄平平。","仄平仄仄○，？○仄○平。","仄仄仄仄仄，平平○平平。","平平仄平仄，仄仄仄平○。","平仄仄平仄，平仄平平平。","仄平平仄平，仄仄平仄平。"],"paragraphs":["中和嘉会日，名都肆广筵。","华榱荫簪裙，樽俎森盈前。","主宾兴方谐，威仪曾未愆。","凤箫密银簧，瑶琴掩朱弦。","众优凑广庭，跰{鲜}飒回旋。","被服偭古制，咿呜操方言。","钲鼙杂鸣击，促数竞喧填。","歌舞养心耳，心耳今烦悁。","恐非君子音，不足延永年。"],"title":"春日杂兴十五首  其一五"}
