{"author":"汪元量","id":163369,"strains":["平仄平平平仄平，仄平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["南岳阴阴松道凉，又骑站马望荆襄。","山中老柏滴寒翠，江上危峰撑夕阳。","昔往不堪经滟滪，此行重得看潇湘。","三宫万里知安否，何日檀栾把寿觞。"],"title":"南岳道中  其一"}
