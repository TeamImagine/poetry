{"author":"强至","id":182559,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["寺在疏林积霭间，举头无处不苍山。","老松怪石莫知岁，幽鸟孤云相与闲。","衮衮红尘嗟宦路，时时飞梦绕禅关。","上方大士观空坐，应笑喧卑数往还。"],"title":"再宿白岩院"}
