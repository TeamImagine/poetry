{"author":"郑澣","id":11574,"strains":["仄仄平平，仄平○平。","平○仄仄，仄仄平平。","平仄仄平，平平仄平。","平平仄仄，仄仄仄○。","仄仄平平，仄平平平。","平平平仄，仄平平平。","仄○平平，仄仄○平。","平平仄仄，平仄平平。","平○平○，仄仄仄平。","仄仄仄○，仄平仄○。","平仄平平，仄平仄平。","仄仄平仄，仄平仄○。","仄仄平平，仄平○平。","仄仄平平，仄平○平。","平仄仄○，平平仄○。","平平平仄，仄仄平平。","仄仄○平，平仄平平。","平仄平平，仄平○平。"],"paragraphs":["至道无名，至人长生。","爰观绘事，以挹真形。","方口渥丹，浓眉刷青。","松姿本秀，鹤质自轻。","道德神仙，内蕴心灵。","红肌丝发，外彰华精。","色如含芳，貌若和光。","胚浑造化，含吐阴阳。","吾闻安期，隐见不常。","或在世间，或游上苍。","猗欤真人，得非后身。","写此仙骨，久而不磷。","皎皎明眸，了然如新。","蔼蔼童颜，的然如春。","金石可并，丹青不泯。","通天台上，有见常人。","俗士观瞻，方悟幽尘。","君子图之，敬兮如神。"],"title":"赠毛仙翁"}
