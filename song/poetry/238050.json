{"author":"王庭珪","id":238050,"strains":["平仄平平仄仄平，仄仄平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["归马锵然响辔环，道傍春色正斓斑。","吟登回雁峰头月，览遍清湘雨后山。","剩有虹蜺蟠笔下，喜闻蝴蝶入帘间。","花时独锁深深院，卧听笙箫梦里还。"],"title":"长沙试殿闻傅彦济永州考试还先寄此诗"}
