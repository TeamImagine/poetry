{"author":"苏辙","id":197971,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["黑龟赤凤早逢师，白发苍颜老不衰。","丹鼎一丸深自秘，紫芝三叶却先知。","烟熏晴日云容薄，色凝秋霜玉性奇。","何日刀圭救羸病，尽芟荆棘种交梨。"],"title":"邵武游氏老人三清堂紫芝"}
