{"author":"李正民","id":242304,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["珥笔风声播上流，旧闻道院颇优游。","好将省闼弥纶手，聊寄朝廷共理忧。","阖境钩锄知少盗，他时襦袴会腾讴。","自惭为郡无佳政，且作卢敖汗漫游。"],"title":"送李及甫侍郎知筠州"}
