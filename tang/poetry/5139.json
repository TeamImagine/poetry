{"author":"皇甫冉","id":5139,"strains":["仄仄平平仄，平平仄仄平。","平○平仄仄，平仄仄平平。","仄仄平平仄，平平仄仄平。","仄平平仄仄，平仄○○平。","仄仄平平○，平○仄仄平。","仄平平仄仄，仄仄平平平。","平仄平平仄，平○仄仄○。","仄平平仄仄，平仄仄平○。"],"paragraphs":["肃寺祠灵境，寻真到隐居。","夤缘幽谷远，萧散白云余。","晚节持僧律，他年著道书。","海边曾狎鸟，濠上正观鱼。","寂静求无相，淳和睹太初。","一峰绵岁月，万性任盈虚。","篱隔溪钟度，窗临涧木疏。","谢公怀旧壑，回驾复何如。"],"title":"和郑少尹祭中岳寺北访萧居士越上方"}
