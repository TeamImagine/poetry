{"author":"丁开","id":137750,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["谁遣凄凉满眼中，蘋花渺渺又秋风。","龙蹲虎踞江山大，马去牛来社稷空。","纵有千人惟诺诺，本无百岁更匆匆。","乾坤颠倒孤舟在，聊复残生伴钓翁。"],"title":"建业"}
