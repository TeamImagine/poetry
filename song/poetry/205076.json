{"author":"余中","id":205076,"strains":["仄平仄仄平平平，仄平仄仄○平平。","平○平仄仄平仄，仄仄○平仄平仄。","平平仄仄平平平，仄仄平平仄平仄。","○平平仄仄平平，平仄平平平仄平。","平平○仄仄平仄，仄仄平○平仄平。","平平仄仄○平仄，仄平平平○平仄。","仄仄平平仄仄○，仄仄平○仄平仄。","平平仄平平仄平，仄平仄仄平平平。","仄平仄仄仄平仄，仄平○仄○平平。","仄平平○平平仄，仄仄平平仄平仄。","平仄平○仄仄平，平平仄仄○平仄。","平平○仄仄○平，仄仄平平平仄平。","平平仄仄平平仄，仄仄平平平仄平。"],"paragraphs":["会稽太守垂金鱼，玉杯宴客离京都。","曾骑天马出沙漠，万里行冰渡河朔。","归来却厌承明庐，欲学鸱夷蹈寥廓。","三吴风物故乡关，人望旌旗何日还。","壶浆劳问有耆老，杖策登临知旧山。","清江一水分吴越，越山岧峣更孤绝。","禹穴烟霞翠不收，往往云中见仙阙。","秋风剡溪生早凉，鉴湖一夜飞清霜。","彩舟系缆浣纱石，绮筵应得调笙篁。","此时诗兴谁能御，照耀骊珠月宫吐。","祇恐彤庭急诏催，桃源不许长为主。","都门疏雨柳轻明，送客萧萧千马鸣。","须臾画鹢东飞去，欻见淮山天外青。"],"title":"送程给事知越州"}
