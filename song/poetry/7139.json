{"author":"王之道","id":7139,"strains":["仄平平仄平，平仄平平平。","○○平平平，仄仄平平平。","仄仄仄平平，仄平仄平平。","平○仄平仄，仄仄平仄平。","仄仄平仄平，平平仄平平。","平平○平平，仄平仄平平。","仄仄仄平平，仄仄平平平。","平平仄平仄，仄○平平平。","仄仄平平平，仄平仄平平。","仄仄平仄平，仄仄平平平。"],"paragraphs":["小人南郭綦，君子东家丘。","相从濡须坞，雪案风飕飗。","眼界眩兜绵，耳根哄鸣球。","何妨具杯酌，一笑寛百忧。","不见刘带花，逢愁但揺头。","时来看崔卢，姓名覆金瓯。","我愿霁晨霜，栗烈还温柔。","黄金著高柳，绿浪翻来麰。","要令扶犁儿，力田遂逢秋。","饱食奚所须，鼓腹同天游。"],"title":"再用前韵谢潘寿卿见和二首  其一"}
