{"author":"华镇","id":211965,"strains":["○平平仄仄，仄○仄平平。","仄平仄仄○，仄平仄平平。","仄仄仄平平，仄平仄平平。","○平○平平，仄仄仄平平。","平平仄平仄，仄仄平平平。","平平仄平仄，仄仄仄平平。","○平仄平平，平平仄平平。"],"paragraphs":["三眠愁夜久，夙兴坐高堂。","是时大火中，启明在东方。","晓月俯前楹，列星掩微芒。","和风从东来，草木有流芳。","栏花浥零露，密影森低昂。","咸池浴朝日，照耀上扶桑。","轻烟霭帘栊，盈盈敛余光。"],"title":"春日杂兴十五首  其三"}
