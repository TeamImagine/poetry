{"author":"吕江","id":156998,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄仄平仄，仄仄平平平仄平。","仄仄平平仄仄仄，仄平仄仄仄平平。"],"paragraphs":["半生道路鬓双皤，又是中秋客里过。","别业可怜荒杜曲，羁怀最怕听商歌。","不知明月几时有，如此清风良夜何。","胜概无诗可收拾，九原唤起老东坡。"],"title":"中秋前一日诸生携酒见过对月同赋"}
