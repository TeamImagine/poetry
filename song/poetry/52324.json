{"author":"释宝昙","id":52324,"strains":["仄○平仄○平平，仄仄平仄平平○。","平仄仄仄平○平，平仄仄仄○平平。","仄平平仄仄仄平，平仄仄仄平平○。","平仄仄平平仄平，仄仄仄仄平平○。","仄平平仄○平平，○平仄平平仄仄。","仄平仄仄仄平平，仄平仄平平平平。","○平仄平○仄平，平仄仄仄平平平。","仄平○仄平平平，仄平仄仄平平平。","平仄仄仄平平平，平○仄仄平仄平。","平仄平仄平平平，仄平仄仄○平平。"],"paragraphs":["浩如都会藏槃槃，静若江汉捐涛澜。","公手不动安如山，人在广莫行宽闲。","昨朝斋戒谒帝还，精祷默际天人间。","风雨燠寒吾臂端，此道不远求诸难。","异时谈笑闻斑斑，王门至今人扣鬭。","翕然四海忘家艰，父歌母嬉儿团𪢮。","深耕熟耰输上官，仓廪府库堆层峦。","下窥王谢规摹悭，蜀山万里逾人寰。","桃李不识春风颜，残膏自可苏痹顽。","真宰于我夫何癏，百身报以期衔环。"],"title":"上魏南夫丞相"}
