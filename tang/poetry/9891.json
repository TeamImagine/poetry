{"author":"裴度","id":9891,"strains":["平平仄平仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["闻君有双鹤，羁旅洛城东。","未放归仙去，何如乞老翁。","且将临野水，莫闭在樊笼。","好是长鸣处，西园白露中。"],"title":"白二十二侍郎有双鹤留在洛下予西园多野水长松可以栖息遂以诗请之"}
