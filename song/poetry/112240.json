{"author":"刘昌言","id":112240,"strains":["仄仄○平平仄平，仄仄平平仄平仄。","平平平仄平仄平，仄仄平平○平仄。","平平平仄平仄平，平仄平平仄○仄。","仄平平仄仄平○，仄仄平平仄○仄。","平○平仄○仄平，仄仄平○仄○仄。","平平仄仄○平平，○仄平平○仄仄。","仄平仄仄仄平平，平仄平平仄平仄。","仄平平仄平仄平，平仄平平仄平仄。","平平平仄仄平平，平仄○仄仄平仄。"],"paragraphs":["汉业中微炎祚衰，四海奸豪窃神器。","南阳龙虎方鬭争，赤伏真人正天位。","先生高隠来富春，耕耒青山自如意。","一竿渔钓乐幽深，七里溪光弄苍翠。","朝中天子思故人，物色寰中引其类。","先生独步衣羊裘，咳唾浮云轻富贵。","足加帝腹傍无人，星动天文失躔次。","卓哉光武真圣君，终使狂奴毕高志。","云台千尺尽功臣，谁肯回顾钓台地。"],"title":"钓台  其一"}
