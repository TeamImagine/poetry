{"author":"朱继芳","id":131575,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["饧面留寒不肯浓，一年春事看成空。","人歌人哭清明日，花落花开昨夜风。","薄薄絮泥行燕子，深深茭荡出凫翁。","西泠桥上多车马，有底狂驰百岁中。"],"title":"清明"}
