{"author":"刘敞","id":174476,"strains":["仄平仄仄平，仄仄仄仄○。","仄平仄仄仄，仄仄平平○。","平仄仄仄平，平平平平平。","平仄平仄平，平平○平平。","仄平平仄仄，仄仄平平平。","仄仄平仄仄，仄仄仄仄平。","仄仄○仄平，仄平仄仄平。"],"paragraphs":["筑山必使高，凿井必使深。","百工戒浅近，盛德羞浮沈。","焉有尺寸枝，能栖垂天禽。","焉有升斗泉，能容横江鲟。","借兹喻物理，足以开君心。","隘在容不足，弱在力不任。","大道如路然，固无古与今。"],"title":"示张直温"}
