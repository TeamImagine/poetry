{"author":"姚勉","id":140753,"strains":["平仄仄平平仄平，平○仄仄平仄平。","仄○仄仄平平○，平○仄仄平○平。","仄平仄仄平○仄，仄仄平○平仄仄。","仄○平仄仄○○，仄仄平平仄平仄。","仄○平平仄○平，仄平○仄平平平。","仄平仄仄仄平仄，平平仄仄平平平。","仄○平仄○平仄，仄仄平○平仄仄。","平平仄仄仄仄○，平仄仄平平仄仄。","平平仄仄平仄平，平平仄仄平平平。","平平仄仄仄○仄，平平仄平仄○平。","平平○仄仄平仄，仄仄平平仄○仄。","仄平仄仄仄仄平，仄仄仄平平仄仄。","仄平仄仄仄仄平，仄平平仄平仄平。","平平仄仄仄平仄，平平仄仄平○平。","仄平平仄○平仄，平平仄平仄平仄。","仄平○仄仄平平，平仄平平平仄仄。"],"paragraphs":["君有雪岩余雪坡，坡中雪少岩雪多。","试将二雪平章看，坡中雪比岩如何。","有人问我坡间雪，一色平铺寒玉洁。","夜深明月可中庭，化作冰壶底俱彻。","不如君岩雪更奇，怪松夭矫银龙垂。","倚岩一啸望清晓，千崖万壑俱瑶池。","莫将多少分优劣，只喜坡间同此雪。","芦花月色一样看，吾雪本来无欠缺。","群芳秃尽梅始花，同云羃羃天之涯。","蒲团竹屋坐听雪，春虫扑窗蟹行沙。","书来题作雪家契，最爱君书此三字。","世人爱热冷即嫌，我独与君同此嗜。","雪无彼此只一家，玉堂茅舍何等差。","红垆一片会真趣，藩篱剖破非封蜗。","雪堂仙伯骑鲸去，天台雪巢复何处。","与君分钓雪江寒，同唱孤舟蓑笠句。"],"title":"题雪岩胡则潜诗卷首"}
