{"author":"王令","id":187715,"strains":["仄仄平仄平，平仄平仄平。","仄仄仄平仄，平仄仄仄平。","仄仄仄仄平，仄仄○仄平。","仄仄仄仄平，仄仄仄仄○。","仄仄仄仄仄，仄仄平仄平。","平平仄仄仄，仄仄平仄平。","○平仄仄平，仄仄平仄平。","仄平平仄平，仄平平仄平。"],"paragraphs":["白日流上天，牛虱无遁形。","万目尽为用，而不骇日明。","穴鼠夜值萤，嗾嗾相聚惊。","鼠穴不日通，鼠足不日行。","已矣不自识，乃此萤爝矜。","鲕𫚥陷井坎，莫与江海争。","笼禽不失飞，讵识云汉冥。","咄哉浮薄儿，勉为髙大营。"],"title":"闻太学议"}
