{"author":"周邦彦","id":217954,"strains":["平平仄仄仄，平仄平仄平。","仄平平平仄，仄仄○平平。","仄仄平○平，平仄平平平。","○平平仄仄，仄仄仄仄平。","○○仄仄仄，仄仄○平平。","仄仄仄仄仄，仄○仄仄平。","平平仄仄仄，平平仄平平。","仄仄平仄仄，仄仄平平平。","仄仄平仄平，平仄仄仄平。","仄仄平平仄，○平平仄平。"],"paragraphs":["淮西渡两桨，江左随一鸥。","苦嗟波涛窄，所至胶吾舟。","借问舟中人，流转何时休。","帆高风色利，欲止不自由。","传闻弱水外，鼎立三神丘。","鼓枻未可到，载行有潜虬。","扶桑睹浴日，阳精热东流。","万族呈秘怪，九土皆飘浮。","送者安在哉，吾往不可求。","岂比鸱夷子，并湖名远游。"],"title":"远游"}
