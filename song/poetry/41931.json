{"author":"陆游","id":41931,"strains":["平仄仄仄○，○仄仄○平。","平仄仄○平，仄仄仄仄平。","平仄平仄仄，○仄仄平平。","平平平仄仄，平仄平仄○。","平平○仄仄，仄仄仄平平。","平仄平仄仄，○仄仄仄平。","仄仄仄仄仄，仄平仄平平。","仄平平仄平，仄仄平仄平。"],"paragraphs":["人寿至耄期，如位至王公。","非以德将之，往往不克终。","非必皆大恶，过取固多凶。","吾今垂九十，追逐群众中。","筋骸胜拜起，耳目未盲聋。","强健天所借，正与富贵同。","一念愧屋漏，一言诳孩童。","老无朋友规，日夜勤自攻。"],"title":"人寿至耄期"}
