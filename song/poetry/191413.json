{"author":"冯山","id":191413,"strains":["仄仄○平仄，平平仄仄平。","○平平仄仄，平仄仄平平。","仄仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","○平平仄仄，○仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，○仄仄平平。"],"paragraphs":["古洞嵌岩活，青山气象浑。","应龙常隐处，流水不知源。","鬭险双峰秀，凌虚古木尊。","怪藤寒覆坐，修竹尽当门。","混沌谁开凿，云烟自吐吞。","深盘通海脉，横透露天痕。","日影循崖腹，泉声遶石根。","江前尘不到，物外景常存。","避地仙踪迹，清人俗梦魂。","功名归未得，回首谢岩阍。"],"title":"龙门洞"}
