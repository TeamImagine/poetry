{"author":"陆游","id":33722,"strains":["平仄平平仄仄平，平平仄仄仄平平。","平平平仄平平仄，仄仄仄平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["持酒江头到夕霏，愁城顿觉解重围。","澄波宜月移船看，醉面便风走马归。","末路已惊添白发，故人频报上黄扉。","彊随官簿真成懒，乞我吴松旧钓矶。"],"title":"醉归"}
