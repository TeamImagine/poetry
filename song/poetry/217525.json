{"author":"张耒","id":217525,"strains":["平平仄平平，仄仄仄仄仄。","○平仄平仄，仄仄仄仄仄。","平○仄○平，仄仄仄仄仄。","平平○平仄，仄仄平仄仄。","○平仄仄平，仄○平平仄。","仄平○平仄，仄仄平平仄。","仄仄仄平平，平平仄平仄。"],"paragraphs":["江乡有奇蔬，本草记菝葜。","驱风利顽痹，解疫补体节。","春深土膏肥，紫笋迸玉裂。","烹之芼姜橘，尽取无可辍。","应同玉井莲，已过猫头茁。","异时中州去，买子携根拨。","免令食蔬人，区区美薇蕨。"],"title":"食菝葜苗"}
