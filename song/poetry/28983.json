{"author":"汪应辰","id":28983,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["清明公正复慈祥，触眼平生见未尝。","自幸来依骠骑幕，如何又趣舍人装。","云霄去路日千里，萍梗微踪天一方。","独有此心无远近，岁寒犹欲试冰霜。"],"title":"送陈经略二首  其二"}
