{"author":"方岳","id":127914,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["梅花遶屋柳遮门，不是闾阎不是村。","归寄柴桑人自老，就荒松菊径犹存。","事关时命才何与，技止文章道未尊。","灯火半生堪底用，只将黄犊教吾孙。"],"title":"除夕  其二"}
