{"author":"王安石","id":180460,"strains":["仄平仄仄仄平平，仄仄平平仄仄平。","仄仄平平仄仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["少年离别意非轻，老去相逢亦怆情。","草草杯盘供笑语，昏昏灯火话平生。","自怜湖海三年隔，又作尘沙万里行。","欲问后期何日是，寄书应见雁南征。"],"title":"示长安君"}
