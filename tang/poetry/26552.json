{"author":"刘驾","id":26552,"strains":["仄仄平仄仄，○平仄仄○。","平平仄仄仄，仄○平仄平。","仄仄仄○仄，仄仄平○平。","平仄仄仄仄，○平仄仄平。","平平仄仄仄，仄仄平仄平。","仄仄○仄仄，仄仄仄平平。"],"paragraphs":["贾客灯下起，犹言发已迟。","高山有疾路，暗行终不疑。","寇盗伏其路，猛兽来相追。","金玉四散去，空囊委路岐。","扬州有大宅，白骨无地归。","少妇当此日，对镜弄花枝。"],"title":"贾客词"}
