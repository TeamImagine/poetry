{"author":"吴芾","id":18160,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["积阴初散雨初收，一解霖霪十日忧。","已见郡条平似水，不妨官舍冷如秋。","年来触绪无佳思，老去同僚得胜流。","更喜丰年消息好，从今还遂稻粱谋。"],"title":"喜晴  其一"}
