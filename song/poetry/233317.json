{"author":"李彭","id":233317,"strains":["仄平平平平仄仄，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["宝峰嵚﨑青未了，枕下滩声走白沙。","谷口不应无小隐，桃源真恐有人家。","寒猿饮水避帆影，槁叶随波上桨牙。","苦忆南州徐孺子，归舟天际暮云遮。"],"title":"过鹅湖怀师川"}
