{"author":"王诜","id":198835,"strains":["仄○平仄仄平平，仄仄仄平○仄平。","平○仄仄○仄仄，仄平平仄平平平。","仄平平仄仄平仄，仄平仄仄平平平。","平平仄仄仄平仄，仄仄仄平平仄平。","平平仄仄仄平仄，平仄平平平仄平。","仄平仄仄○平仄，仄平○仄○仄平。","平平仄平仄平仄，平平仄仄○平平。","仄仄仄平平仄仄，仄平仄仄平平平。","仄平仄仄平○仄，仄仄仄仄平○平。","仄平仄平○仄仄，仄仄平仄平平平。","仄平平○仄平仄，仄平仄仄仄仄平。","平平仄仄仄平仄，仄平平仄平平平。","○仄平平仄平仄，仄仄仄仄平○○。","仄仄平平仄○仄，仄平○仄仄平平。"],"paragraphs":["忆从南涧北山边，惯见岭云和野烟。","山深路僻空吊影，梦惊松竹风萧然。","杖藜芒𪨗谢尘境，已甘老去栖林泉。","春篮采术问康伯，夜灶养丹陪稚川。","渔樵每笑坐争席，鸥鹭无机驯我前。","一朝忽作长安梦，此生犹欲更问天。","归来未央拜天子，枯荄敢自期春妍。","造物潜移真幻影，感时未用惊桑田。","醉来却画山中景，水墨想像追当年。","玉堂故人相与厚，意使嫫母齐联娟。","岂知忧患耗心力，读书懒去但欲眠。","屠龙学就本无用，只堪投老依金仙。","更得新诗写珠玉，劝我不作区中缘。","佩服忠言匪论报，短章重次木瓜篇。"],"title":"子瞻再和前篇非惟格韵高绝而语意郑重相与甚厚因复用韵答谢之"}
