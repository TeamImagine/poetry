{"author":"汪梦雷","id":136174,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平平仄平平仄仄，仄平平仄仄平平。","平平仄仄平平仄，平平平平仄仄平。"],"paragraphs":["晚望荒城重感嗟，十年行客倦思家。","渚田稻薄无来雁，庭树枝寒少宿鸦。","书为在官长废读，酒因多病久停赊。","何时日暖寻初约，同探疏梅几着花。"],"title":"偶成"}
