{"author":"张侃","id":118691,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["堪笑吾家五亩园，新添石岸筑云轩。","眼看流水清无底，面揖群山翠欲奔。","拂拂好风凉入座，娟娟明月影侵门。","弟兄岁晚团栾处，自摘青蔬荐酒尊。"],"title":"家园二首  其二"}
