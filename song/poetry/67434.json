{"author":"楼钥","id":67434,"strains":["平仄平平仄，平平仄仄○。","平平○仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平○仄仄平。","仄平平仄仄，平仄平平平。"],"paragraphs":["场圃功初毕，天寒乐岁穰。","山居收蜜课，檐外割蜂房。","弱羽依晴日，纤腰怯晓霜。","铅刀开户牖，棘匕荐甘香。","作室何时再，趋衙未用忙。","百花辛苦处，今日为君尝。"],"title":"天寒割蜜房诗"}
