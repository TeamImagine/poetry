{"author":"释德洪","id":229213,"strains":["平平仄仄仄，仄仄仄仄仄。","○平仄平平，仄仄仄仄仄。","仄平平○仄，仄仄仄仄仄。","○平仄仄平，仄仄仄仄仄。","仄平仄仄仄，仄仄平○仄。","平○仄平平，仄仄平仄仄。"],"paragraphs":["牛鸣马不仰，火必就燥地。","应真隐耽源，寂子一再至。","至言无缘饰，大道甚简易。","三关不却人，见者自拟议。","法身忽有賸，佛祖俱丧气。","君看暮归人，径去方掉臂。"],"title":"珪上人两过吾家既去作此"}
