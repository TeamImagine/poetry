{"author":"韩维","id":157446,"strains":["仄○平平○，仄仄仄平仄。","仄仄○平仄，仄仄平仄仄。","平平平仄平，平仄平仄仄。","仄平平平仄，仄仄仄平仄。","○平平仄平，仄仄仄平仄。","平平仄○仄，仄仄平仄仄。","？○仄平仄，○仄仄仄仄。","仄○平仄平，仄仄仄仄仄。","仄平仄仄仄，平仄仄平仄。","仄仄仄仄平，平平仄平仄。","仄平仄平仄，平仄仄仄仄。","○平仄平仄，仄仄○○仄。","仄平平仄平，仄仄仄○仄。","仄平平仄仄，仄仄仄仄仄。","仄平仄仄仄，平仄仄平仄。","仄仄平仄平，平平仄平仄。","仄平平仄仄，平○平仄仄。","平平平仄仄，仄仄仄平仄。","仄仄仄平平，平平仄平仄。"],"paragraphs":["久闻高阳胜，近在汝州侧。","跂予三年望，我愿今卒获。","烟云函两山，台殿开半壁。","解鞍高林下，仰视怯登陟。","苍松盘老枝，矫矫入檐隙。","微风韵其上，落耳寒恻恻。","枇杷两高树，中国所未识。","叶间青实骈，大与蜀土敌。","我来暮暮后，花草已狼籍。","不见踯躅红，西岩向人碧。","出门步榛荟，微迳不可索。","援篱下幽涧，剥藓题苍石。","鸟啼无定音，虎斗有遗迹。","石台平挺挺，野竹瘦历历。","主人尉下邑，奔走困符檄。","喜我萧散人，幽奇共搜剔。","息阴时一憩，贪胜还自力。","归时山气冷，草露湿游屐。","举手谢峰峦，高秋复来觌。"],"title":"同曼叔游高阳山"}
