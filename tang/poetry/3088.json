{"author":"杜甫","id":3088,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["郑公樗散鬓成丝，酒后常称老画师。","万里伤心严谴日，百年垂死中兴时。","苍惶已就长途往，邂逅无端出饯迟。","便与先生应永诀，九重泉路尽交期。"],"title":"送郑十八虔贬台州司户伤其临老陷贼之故阙为面别情见于诗"}
