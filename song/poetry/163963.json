{"author":"仇远","id":163963,"strains":["仄平仄仄仄平平，仄仄平仄○平平。","平平仄仄仄平仄，仄仄平平○仄平。","仄平仄仄平平仄，平仄平平仄平仄。","平平仄仄仄仄平，仄○仄○平○仄。","仄平仄仄平仄平，仄仄仄仄○平○。","仄平平仄仄平仄，仄平平仄平平平。"],"paragraphs":["老翁欲作送春诗，借问春去将何之。","连朝醉不省人事，昨夜春归更不知。","客装欲趁春归去，家在西湖绿阴处。","青青竹笋白白鱼，也胜客中常茹素。","杜鹃吻血啼未干，髪白易黑留春难。","冶城翁定有新语，楝花风急生余寒。"],"title":"送春寄友"}
