{"author":"张守","id":246066,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["元礼清门有四龙，云孙远跨旧家风。","持荷入侍声名早，仗钺宣威节制雄。","晚岁独抛尘鞅外，高怀聊寄药炉中。","堂堂玉树埋黄壤，何事凌烟欠此公。"],"title":"李似矩尚书挽词二首  其一"}
