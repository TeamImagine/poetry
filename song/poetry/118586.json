{"author":"张侃","id":118586,"strains":["平○仄平仄仄仄，仄平仄仄平平平。","仄仄平仄仄仄仄，平平仄仄平○平。","仄平仄平仄仄仄，仄仄仄○平？平。","仄平平仄仄仄仄，○平平仄仄仄平。","仄平○仄仄平仄，仄○仄仄仄仄平。","仄平仄平平仄平，仄平平仄平仄平。","仄平仄仄平○仄，仄平仄仄平仄平。","平平平仄平平仄，仄仄平仄平仄平。","仄平仄平平平仄，仄仄仄平平仄平。","仄仄仄平平仄仄，仄仄仄仄平仄平。","仄平平平仄仄仄，平○○仄平仄仄。","仄仄仄平平仄平，平平仄平平仄仄。"],"paragraphs":["山中老人久不见，忽然遇我清溪滨。","手把幽蕙数十本，清香袭袭侵衣巾。","向来我曾着数语，定是久暗蛛蝥尘。","老人详说种蕙法，泥酥沙软水力平。","乱山深处少人迹，敛藏不耀席上珍。","即今得登君子堂，蔼然能被天地仁。","小盆别种山荷叶，种时近水开晚春。","青青之色亭亭立，似与巴豆为弟兄。","不然太华山头种，小变厥初翻样新。","草木至微同是性，出处一异亏本真。","老人前身恐是郭，随缘衣饭甘淡泊。","尔雅读书吾未能，聊为老人书大略。"],"title":"山中老人送蕙花山荷叶因成长句"}
