{"author":"杨亿","id":210799,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["罏销香篆霭余芬，晏坐氍毹日易曛。","虎圈微凉生夕籁，鹤天新霁见归云。","通中梦稳春寒薄，肃唱声沈夜漏分。","误濯尘缨成底事，岩阿千古有移文。"],"title":"直夜二首  其二"}
