{"author":"彭龟年","id":71876,"strains":["平○仄平平平仄仄平，平平仄仄○？平。","平平平平仄平仄，平平仄仄仄平平。","仄○仄仄仄平仄，仄仄平平平仄仄。","仄○仄仄仄○仄，仄仄平平○仄仄。","平平仄仄仄仄平，仄仄仄仄仄仄○。","仄仄○平仄平仄，仄仄仄仄平平平。","平仄仄平平仄仄，○平平平仄平仄。","仄平仄仄仄平平，仄仄仄○○仄仄。","仄平仄仄平仄平，仄仄仄仄○仄平。","仄平仄仄仄仄仄，仄仄仄仄平平平。","平平仄仄仄○仄，平仄平○仄平仄。","仄平仄仄仄○平，平仄平平仄平仄。","仄仄平平仄仄平，平○平○平○平。","仄平平仄平平仄，仄仄仄平平仄仄。"],"paragraphs":["吾闻广南东西四十州，诸蛮错处如蚍蜉。","东州之蛮富珠贝，西州有马供群驺。","一从陇右失刍牧，万里山蹊来作足。","部分驿使视行厩，路远疲农输食粟。","边头给估不敢悭，内地供亿那得闲。","匹马中人五家产，岁入不足充军颁。","天子择侯严五管，横山之雄视方面。","大贤不合著炎方，一马直应劳远算。","往时此地惊智高，四海俶扰如抑搔。","要荒易动古所畏，况复立制争锥刀。","年来马质乱三物，廊庙谋深匹夫忽。","达官喜事失拊循，机矢铦矛变仓猝。","远利安蛮福及人，公行公行南中春。","一篇駉颂谁能写，足用爱民功到马。"],"title":"送任守赴邕管"}
