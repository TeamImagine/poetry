{"author":"张耒","id":215990,"strains":["仄仄仄平仄，平平仄平平。","平平仄平仄，仄仄仄仄平。","平平仄仄仄，平平仄仄平。","平平仄平平，平平仄仄平。","○平平仄平，平仄平平平。","仄仄平仄仄，○仄平平平。","平平仄仄仄，仄仄○平平。","平仄仄仄平，平平平仄平。"],"paragraphs":["夜雨霁清晓，浮云散凉川。","幽人理青发，汲彼石井泉。","焚香展素帙，持珠讽妙言。","晨晖淡悠扬，秋霞丽绀天。","萎花开露余，孤叶零风前。","感此芳节晚，长啸心悠然。","倾觞散滞念，粲菊留华年。","牢落岁暮心，非君谁与宣。"],"title":"秋日晨与寄楚望"}
