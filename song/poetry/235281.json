{"author":"程俱","id":235281,"strains":["仄平仄平平，仄仄仄平仄。","仄平○仄仄，仄仄仄○仄。","仄平仄平平，仄仄平平○。","平平仄平仄，仄仄仄平仄。","平平平平平，仄仄仄仄仄。","仄平○○○，仄仄仄仄平。","平仄仄仄仄，平平仄平平。"],"paragraphs":["伯鸾未山栖，俯首愧贤孟。","一朝相告语，矫首谢三聘。","谢公卧东山，故有经纶兴。","夫人劝之仕，拥鼻作伧咏。","终然为时须，起揽晋国柄。","古人重行藏，二士聿有光。","吾志属有在，姑安此糟糠。"],"title":"黄鲁直有食甘念慈母衣绽怀孟光之句用为韵作五作以寄旅怀  其五"}
