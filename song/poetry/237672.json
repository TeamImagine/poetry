{"author":"刘一止","id":237672,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["居士而今有底忙，生涯草草度年芳。","平林渐见蔫红委，野店初开煮酒香。","尚有佳人来得得，不甘春事去堂堂。","胜游早晚追千骑，更看挥戈驻日光。"],"title":"次韵春日书怀二首  其一"}
