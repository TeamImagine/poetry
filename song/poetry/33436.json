{"author":"陆游","id":33436,"strains":["平平仄平平，平仄平仄仄。","平平仄仄仄，平仄平仄仄。","平平仄平○，仄仄仄平仄。","平平仄仄平，平仄仄仄仄。","仄平平仄仄，仄仄平仄仄。","平平平仄仄，仄仄仄平仄。","平平仄平仄，平平○平仄。","仄○平仄仄，平平平仄仄。","仄平仄平仄，仄平仄○仄。","平仄平仄○，仄平仄平仄。","平仄仄○仄，○仄仄平仄。","仄平仄平仄，仄仄仄仄仄。","仄平平仄仄，仄仄○仄仄。","仄平仄平仄，平仄仄平仄。"],"paragraphs":["肩舆适青郊，飞屐登翠麓。","余霜未泫瓦，晨日初挂木。","推门觅黄冠，避客似奔鹿。","虽无与晤言，清坐意亦足。","岂知逢此士，旷度超世俗。","欣然同一笑，齿頬粲冰玉。","探囊赠奇草，甘香胜芎菊。","试临清镜照，衰颜森已绿。","出门恣幽讨，老仙有遗躅。","丹灶虽已空，药丸遍山谷。","嗟予迫迟暮，冠盖厌追逐。","结茅远人境，此计亦已熟。","若人真我友，玉字当共读。","客来不知处，鸡犬望云屋。"],"title":"逰学射山遇景道人"}
