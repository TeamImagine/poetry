{"author":"张扩","id":234091,"strains":["平平○仄平平仄，平仄平平平仄仄。","仄平平仄仄平平，平仄平平平仄仄。","仄○仄仄仄平平，○仄平平仄仄平。","仄平平平仄仄仄，仄仄仄平平仄平。","平平仄仄平○仄，仄仄平平平仄仄。","平平仄仄仄平平，平仄平平仄平仄。"],"paragraphs":["凉𩙪吹树砧声急，窗户玲珑秋气入。","井桐雕叶减清阴，漙露无声金荻泣。","壁间唧唧候虫鸣，庭下衰兰送客情。","客怀无金酒胆薄，朗月入帘魂魄惊。","人生万事今犹昔，不独炎凉天地隔。","平明把镜照衰颜，还有新霜助狼籍。"],"title":"秋意"}
