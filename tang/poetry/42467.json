{"author":"吕岩","id":42467,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["津能充渴气充粮，家住三清玉帝乡。","金鼎炼来多外白，玉虚烹处彻中黄。","始知青帝离宫住，方信金精水府藏。","流俗要求玄妙理，参同契有两三行。"],"title":"七言 四十八"}
