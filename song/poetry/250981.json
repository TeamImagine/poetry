{"author":"赵思诚","id":250981,"strains":["仄平仄仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["抗章恳避公槐位，卜筑千岩紫翠间。","园锁幽深似仙境，堂开华丽远尘寰。","貂冠虎骑荣新宠，云阁琼台许暂闲。","帷幄谋谟待元老，未容高蹈占东山。"],"title":"建炎丞相成国吕忠穆公退老堂  其一"}
