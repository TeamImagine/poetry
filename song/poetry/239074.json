{"author":"孙觌","id":239074,"strains":["○平仄平仄，仄仄○平平。","平平平仄仄，平仄○平平。","仄仄平仄仄，仄仄平仄平。","仄平平○仄，仄仄平仄平。","仄○仄平平，仄仄平仄平。","平平平仄仄，仄仄○平平。"],"paragraphs":["张公卧江海，戢羽如鹏蹲。","平生廊庙具，投老三家村。","一壑身所寄，万里心自存。","买花红间坐，种竹青满门。","似闻橘生奴，渐见桐有孙。","提壶时见广，一笑空罍尊。"],"title":"右丞相张公达明营别墅于汝川记可游者九处绘而为图贻书属晋陵孙某赋之 甘陂庄院"}
