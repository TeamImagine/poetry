{"author":"刘攽","id":183792,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["九折无艰蜀道通，使君车骑最雍容。","尚书不复拘三辅，御史仍开给五封。","接境去思棠树密，退公欢燕彩衣重。","治民固有张京兆，坐看巴人益劭农。"],"title":"送张遂州"}
