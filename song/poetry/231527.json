{"author":"谢薖","id":231527,"strains":["仄平平平平，仄仄平平仄。","平平仄平平，仄仄仄仄仄。","仄平平仄仄，仄仄仄平仄。","平仄平仄平，仄仄○仄仄。","○平仄平平，平仄仄平仄。","○平仄○平，仄仄仄仄仄。","仄仄平平仄，平平仄平仄。","仄仄平仄平，平平仄仄仄。"],"paragraphs":["漆园游濠梁，得意鯈鱼乐。","渊明爱吾庐，感彼众鸟托。","两贤俱达道，妙处要商略。","夫子谁与归，潜也如可作。","柴桑久无人，兹道竟寥落。","颇能诵其诗，尚友亦不恶。","世路多艰险，君轩可槃礴。","但恐君出游，萧朱绶若若。"],"title":"亦爱轩"}
