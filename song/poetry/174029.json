{"author":"曾巩","id":174029,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["樛枝高下秀森森，曾寄名卿异俗心。","草舍一时成往事，松身千尺见新阴。","声清不受笙竽杂，气劲能遗霰雪侵。","汉节从来纵真赏，谢庭兰玉载芳音。"],"title":"庭桧呈蒋颖叔"}
