{"author":"周渭","id":817,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["楮为冠子布为裳，吞得丹霞寿最长。","混俗性灵常乐道，出尘风格早休粮。","枕中经妙谁传与，肘后方新自写将。","百尺松梢几飞步，鹤栖枝上礼虚皇。"],"title":"赠道士吴崇岳"}
