{"author":"毕仲游","id":208941,"strains":["○仄仄仄○，○仄○仄仄。","平○仄平仄，平仄平仄仄。","平平仄平仄，平仄仄平仄。","平平仄○平，平仄仄○仄。","平平○仄仄，仄仄平仄仄。","仄仄○仄○，平平平仄仄。","仄平平平○，○仄仄仄仄。","仄平平平○，○仄仄仄仄。","平○仄平仄，仄仄仄○仄。","仄仄仄○平，平○仄平仄。"],"paragraphs":["三载岂不长，回念如转烛。","南行在今夕，何以图款曲。","朱轮走岐路，夫子驾牛犊。","权门聚冠裳，夫子偃空谷。","甘贫分始定，乐道心乃足。","自怪离别间，凄然悲满目。","欲为商声操，操变不可复。","欲为秦声吟，吟短不可续。","杯行竟无语，慷慨遶空屋。","别后两如何，祇应保𫗴粥。"],"title":"留别陈子思舅"}
