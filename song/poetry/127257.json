{"author":"方岳","id":127257,"strains":["仄仄平平仄仄平，仄平平仄平平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["独擅松风一壑哀，竹门虽设为谁开。","宦情已矣随流去，老色苍然上面来。","已惯山居无历日，不知人世有公台。","天生此手终何用，只解持杯亦快哉。"],"title":"感怀  其一"}
