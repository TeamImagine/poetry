{"author":"魏某","id":171883,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["金山鳌耸压蓬宫，见远堂开万象空。","心与天游身世外，眼随云到有无中。","岭头树接苍梧北，海面帆来日本东。","此景舂容吟不尽，丹青图写愧宗工。"],"title":"见远亭"}
