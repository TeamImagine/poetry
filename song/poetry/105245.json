{"author":"杜范","id":105245,"strains":["仄仄仄平平仄仄，平平仄仄仄平平。","仄平平仄平平仄，仄仄仄平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["事到盖棺方始定，言于陋巷乃为公。","试看倾郭盈襟泪，尽是忘餐振廪功。","荣贵但知崇己欲，文章未必济民穷。","如君厚积人谁忌，惟恐君家积未丰。"],"title":"挽陈将仕"}
