{"author":"吴筠","id":42288,"strains":["平○仄平仄，仄仄平平平。","平仄仄仄平，平○仄平平。","仄平仄平○，仄仄仄仄平。","仄仄平仄仄，○平仄平平。","平平仄平平，仄仄平平平。","仄○仄平仄，平仄仄仄平。"],"paragraphs":["爰从太微上，肆觐虚皇尊。","腾我八景舆，威迟入天门。","既登玉宸庭，肃肃仰紫轩。","敢问龙汉末，如何辟乾坤。","怡然辍云璈，告我希夷言。","幸闻至精理，方见造化源。"],"title":"步虚词十首 九"}
