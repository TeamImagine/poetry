{"author":"崔珏","id":26937,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["翠鬣红衣舞夕晖，水禽情似此禽稀。","暂分烟岛犹回首，只渡寒塘亦共飞。","映雾乍迷珠殿瓦，逐梭齐上玉人机。","采莲无限兰桡女，笑指中流羡尔归。"],"title":"和友人鸳鸯之什 一"}
