{"author":"苏辙","id":197742,"strains":["仄平平仄仄仄平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["浊醪能使客忘家，屈指归期已有涯。","鱼化昨宵惊细雨，鹿鸣他日饮寒花。","已谙江上肴蔬薄，莫笑衙前鼓笛哗。","太守况兼乡曲旧，会须投辖止行车。"],"title":"试院唱酬十一首 次前韵三首 其三"}
