{"author":"陈文蔚","id":83212,"strains":["仄仄平平平，仄仄平仄平。","平仄平仄平，仄仄仄仄平。","平○平平仄，仄○平平平。","平仄仄平平，平仄平○平。","平平仄平仄，仄仄仄仄平。","仄仄平仄平，仄仄平○平。","○仄平仄仄，仄仄平仄平。","仄仄仄仄平，平仄仄仄平。","平仄平仄仄，平仄○平平。","平○仄仄仄，仄○仄仄平。","仄平仄平○，仄仄仄平○。","仄仄平仄仄，○仄仄仄平。","？仄仄平○，仄○平仄平。","仄平仄仄仄，仄仄○仄平。","平平仄仄仄，仄平○仄平。"],"paragraphs":["忆昔吾先师，慷慨歌远游。","超忽凌八荒，咫尺视九州。","东将征旸谷，挂衣扶桑头。","西不畏羊肠，而以摧其辀。","南辕有遐眺，直指百粤陬。","北驾何所之，亦欲穷燕幽。","堕地弧矢志，壮岁无不酬。","肯学鄙丈夫，拘剪守一丘。","今日因送子，歌此临清流。","江深不可极，负重万斛舟。","慨然动高兴，不作贾胡留。","发足真自此，行矣万里修。","倘或跨疲蹇，路长殊可忧。","愿言自努力，岁晚当遂谋。","江山有会意，寄书传置邮。"],"title":"送周希颜游章贡"}
