{"author":"李洪","id":52787,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["游丝横路网春晖，落絮飘扬未肯归。","绿满郊园梅子熟，昼长庭院燕雏飞。","登临供赋山分绣，扶病经时带减围。","更向江天买鱼具，轻蓑绝胜芰荷衣。"],"title":"春晚疾后临眺"}
