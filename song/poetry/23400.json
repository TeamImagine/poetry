{"author":"王十朋","id":23400,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["不学金仙李伯阳，来从雄愈论天常。","毫锋落纸一台妙，诗艳惊人万丈长。","会见鹍鹏俱变化，稔闻兰菊各芬香。","盍簪联席论文酒，却笑渊明独引觞。"],"title":"行可元章再赋二诗依韵以酬前篇寓二后篇寓三  其一"}
