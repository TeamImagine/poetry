{"author":"释文珦","id":134888,"strains":["仄平仄仄仄○平，仄仄平仄平平○。","平平仄仄平平仄，仄○平平仄平平。","平仄平平仄○仄，仄平仄平○仄○。","仄平仄仄○仄平，仄仄仄平平仄仄。","平平平○仄○平，平仄平仄平平平。","仄平平平仄仄仄，平平平仄平○平。","平平仄平仄平仄，仄○仄仄平平仄。","平平平仄仄平平，平仄○平平仄仄。"],"paragraphs":["弁翁挽我入吟庐，示以秦汉双金铺。","摩挲已觉铜腥尽，色如朱砂赤模糊。","翁说多年弃中野，野人视之犹土苴。","我心辄爱收拾归，用配魏台铜雀瓦。","渟泉于中浅且清，玄颖由此生光晶。","老夫生来亦好古，多翁于古能留情。","阿房建章渺无所，此铺独入文房谱。","资翁濡翰写诗词，千古遗音流乐府。"],"title":"得两金铺乃秦汉门物以充水滴因作歌"}
