{"author":"仇远","id":164182,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["开遍梅花腊渐残，又传新历岁更端。","书生爱日惟愁晚，稚子敲冰不怕寒。","酒压蚁𥬠醅可拨，诗题蜡纸墨难干。","宦游得似家居乐，一枕三竿梦寐安。"],"title":"和姜景星  其二"}
