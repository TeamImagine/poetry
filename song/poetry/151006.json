{"author":"葛起耕","id":151006,"strains":["平仄平平仄仄平，仄平平仄仄平平。","仄仄仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["催破橙香荐蟹黄，快斟新酒润诗肠。","雁拖暝色横秋水，鸦带寒声噪夕阳。","万事莫如花下醉，百年浑似梦中狂。","登高休负湖山约，约买扁舟载艳妆。"],"title":"秋寓都城次赵君瑞韵"}
