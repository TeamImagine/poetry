{"author":"周邠","id":190102,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["簇簇峰峦遍四围，神仙旧隐叹今非。","溪中不见金沙出，山外空惊白鹤飞。","石上瀑泉清照眼，竹间岚气冷侵衣。","王箫声断人何处，千古烟云锁翠微。"],"title":"箫台山"}
