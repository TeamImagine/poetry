{"author":"高适","id":2445,"strains":["仄仄仄平仄，平平○平平。","仄平仄平平，仄仄仄平平。","仄平平平仄○仄，平○平仄平平仄。","仄仄平平仄仄平，仄○仄仄平平仄。","平平仄平平仄仄，平○平仄平平仄。","仄仄平平仄仄平，仄平平仄平○仄。","仄平仄仄平仄平，仄平平仄仄○○。","○仄仄平仄平仄，仄平仄仄平平平。","○平仄仄仄仄仄，仄仄平平平仄平。","平平仄仄○仄仄，仄仄平仄平平平。","仄平仄仄平仄仄，○平仄仄○○平。"],"paragraphs":["二十解书剑，西游长安城。","举头望君门，屈指取公卿。","国风冲融迈三五，朝廷欢乐弥寰宇。","白璧皆言赐近臣，布衣不得干明主。","归来洛阳无负郭，东过梁宋非吾土。","兔苑为农岁不登，雁池垂钓心长苦。","世人遇我同众人，唯君于我最相亲。","且喜百年有交态，未尝一日辞家贫。","弹棋击筑白日晚，纵酒高歌杨柳春。","欢娱未尽分散去，使我惆怅惊心神。","丈夫不作儿女别，临岐涕泪沾衣巾。"],"title":"别韦参军"}
