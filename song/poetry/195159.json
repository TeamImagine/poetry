{"author":"苏轼","id":195159,"strains":["平平○仄仄，仄仄平○平。","平平○○仄，平平仄平平。","仄○平○仄，仄仄仄仄平。","平平仄仄平，仄仄平仄平。","仄○平○仄，仄仄仄仄平。","仄平仄平仄，仄○仄平平。","平平仄仄仄，仄仄仄仄平。","平○仄平仄，平仄仄平平。","仄仄仄仄○，仄仄仄仄平。","○○平平平，仄仄仄仄平。","仄仄仄平仄，仄仄平平平。","平平仄平平，仄仄仄仄平。"],"paragraphs":["昌身如饱腹，饱尽还当饥。","昌诗如膏面，为人作容姿。","不如昌其气，郁郁老不衰。","虽云老不衰，劫坏安所之。","不如昌其志，志壹气自随。","养之塞天地，孟轲不吾欺。","人言魏勃勇，股栗向小儿。","何如鲁连子，谈笑却秦师。","慎勿怨谤谗，乃我得道资。","淤泥生莲花，粪壤出菌芝。","赖此善知识，使我枯生荑。","吾言岂须多，冷暖子自知。"],"title":"韩退之孟郊墓铭云以昌其诗举此问王定国当昌其身耶抑昌其诗也来诗下语未契作此答之"}
