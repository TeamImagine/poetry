{"author":"徐积","id":185677,"strains":["平平仄仄仄平平，平仄平平仄仄平。","仄仄平平平平仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["清而劲者笛为奇，哀绝孤高更不卑。","日暮谁人凭楼处，月明离妇𢭏衣时。","何烦作赋摅师愤，最好倾心破主疑。","一弄便能歌怨曲，唐衢义哭合相随。"],"title":"和蹇受之 笛"}
