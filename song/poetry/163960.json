{"author":"仇远","id":163960,"strains":["仄平平平仄平平，仄仄平平○仄平。","仄平平仄平仄平，平平平仄平平平。","○仄平○仄平仄，○仄平○平仄仄。","仄平平仄平仄仄，仄仄平平仄○仄。","仄平仄仄仄仄平，平仄仄仄平平平。","平平平仄仄仄平，仄平仄仄平仄平。"],"paragraphs":["草玄亭前老侯芭，赠我鞓红三朵花。","一春风雨伤麦麻，天香何事来山家。","且劝花王一杯酒，更祝花王千万寿。","洛阳名苑今在否，未必开花大如斗。","有花可赏不负春，红紫转眼俱成尘。","酣歌谁识李翰林，酒楼柳絮愁杀人。"],"title":"应平叔送牡丹"}
