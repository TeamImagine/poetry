{"author":"王禹偁","id":177788,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["七榜御前搜俊造，商州终未识迁鶑。","可怜白屋孤寒士，更住深山寂寞城。","独跨蹇馿云外去，仍携稚子雪中行。","散官不敢将书荐，空解吟诗说姓名。"],"title":"再赋一章用伸赠别"}
