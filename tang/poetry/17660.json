{"author":"白居易","id":17660,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平仄平仄，仄平平仄仄平平。","仄平平仄平平仄，仄仄平平仄仄平。"],"paragraphs":["七十三翁旦暮身，誓开险路作通津。","夜舟过此无倾覆，朝胫从今免苦辛。","十里叱滩变河汉，八寒阴狱化阳春。","我身虽殁心长在，暗施慈悲与后人。"],"title":"开龙门八节石滩诗二首 二"}
