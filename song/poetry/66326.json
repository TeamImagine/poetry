{"author":"楼钥","id":66326,"strains":["仄平平仄仄平仄，仄仄平平仄平仄。","平○平仄仄平仄，仄仄○仄平仄仄。","仄平平仄平仄仄，仄仄仄平平仄仄。","平平仄仄仄平仄，平仄仄平平仄仄。","平平仄仄仄仄平，○○仄仄平平仄。","平平仄平○平仄，平仄平平仄平仄。","仄平平○仄仄平，平仄平平仄平仄。","○○仄仄平平仄，仄仄平○仄仄仄。","仄平○仄仄平仄，仄平○仄仄仄仄。","平平平仄仄仄仄，平平仄仄平平仄。","平平仄仄仄仄平，○平仄仄平平仄。","仄平仄仄仄平平，仄仄○平平仄仄。","仄平仄仄平仄仄，仄仄平平平仄仄。","仄平仄仄仄仄平，仄平仄仄平平仄。","仄平平仄仄仄平，仄仄○平平仄仄。","仄平平平平仄平，仄仄平平仄平仄。","仄○○○仄仄仄，仄仄○平平仄仄。","平平仄○仄仄平，平仄○平仄平仄。","平平仄仄仄○○，仄仄平平仄平仄。","平平仄仄仄平平，仄仄○平仄平仄。","平平仄仄平平平，仄仄仄平平仄仄。","仄平平仄仄仄平，○仄○○仄平仄。"],"paragraphs":["鲍侯年少老文学，艺苑优游富耕获。","胸中涵养自成趣，妙处正恐儿辈觉。","我惭门巷非尺五，字欲问奇谁与榷。","开樽竹院望同醉，遮眼脑脂何太虐。","团𪢮十客踏雨来，相从不负东风约。","投壶雅歌了无恨，祇恨车公一前却。","海棠春深照眼明，风物融融悟非昨。","从教雨洗烟脂淡，小摘何妨供把握。","夜阑烧烛照春睡，靓妆如在结绮阁。","墙头西望烂蜀锦，嫣然一笑无声乐。","飞红点地绣作茵，正须席地天为幕。","要知富贵出天姿，艳杏夭桃何足录。","主人小筑真好事，肯学区区专一壑。","洞门不锁要客来，笑君大似羊公鹤。","雨余珠泪色惨凄，一顾正嫌无伯乐。","忽惊新诗来叩门，妙语天然不烦琢。","坐中传观字欲漫，我竖降幡甘面缚。","清明已过雨不休，云雾犹屯四山脚。","揩摩病目不应迟，及此红英半零落。","枝头尚有未开花，纵已离披亦何恶。","知君既负西岑游，可使一春终落寞。","会须来此共赋之，正要重闻诵新作。"],"title":"鲍清卿病目不赴竹院之集诗寄坐客次韵"}
