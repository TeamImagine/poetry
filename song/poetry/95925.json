{"author":"苏泂","id":95925,"strains":["平平平仄平平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄平平平。"],"paragraphs":["游鳞羁羽任浮沉，老大凄然感岁阴。","风底波纹生别浦，雨余山影出疏林。","残年不足偿多病，万事宁须付有心。","满眼黄花一杯酒，怆怀元弗为听砧。"],"title":"次韵颍小弟秋日"}
