{"author":"李彭","id":232062,"strains":["平平平平仄，平平仄○平。","仄仄仄平平，平○仄平平。","平平平仄仄，仄平平仄平。","仄○仄平平，仄平仄仄平。","平平仄平仄，平仄仄平平。","仄仄仄平平，仄平平仄平。","仄仄平仄仄，平平仄平平。"],"paragraphs":["权门嗟来食，诸郎愿操瓢。","独有聘君孙，诗裁九牛腰。","南州翁仲泣，祖风端未遥。","汉庭给扶人，进随退晚朝。","凌烟在何许，潘镜二毛雕。","抱瑟懒来齐，啜羮常见尧。","与子同臭味，何时共仪韶。"],"title":"次徐十题承天壁韵"}
