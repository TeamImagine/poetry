{"author":"梅尧臣","id":57706,"strains":["仄平仄仄平，平仄平仄平。","仄平平仄平，平仄仄仄平。","平平仄仄仄，仄仄仄仄平。","平仄平平平，仄仄仄仄平。","平仄○仄仄，仄平平平平。","平平仄仄仄，平仄平仄平。","平仄仄平仄，仄平平○平。","仄平仄仄仄，仄仄仄仄平。","仄仄仄平仄，仄仄○仄平。","平仄○仄仄，仄仄平○平。"],"paragraphs":["木枯鸟不巢，泉涸鱼不游。","我非鱼鸟情，贫缚路阻修。","高阳有令子，嗣世学已优。","前日来京城，问恤忍涕流。","今失王府荐，命奇言非雠。","家声喜未坠，辞我还海陬。","为酌一壶酒，叙怀心如抽。","子之伯父殁，遣奠固莫由。","岂欲寡恩义，力薄难置邮。","因寄缘睫泪，洒向君衣裘。"],"title":"送许璋监簿归泰州"}
