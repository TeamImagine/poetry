{"author":"戴复古","id":93901,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["出郭风光便不同，转头犹恨去匆匆。","维舟别岸鸦啼后，倚柂澄江雁影中。","向老客怀惊岁月，乍寒天气转霜风。","冰壶亭上人如玉，谩寄篇诗不暇工。"],"title":"别后舟中用前韵"}
