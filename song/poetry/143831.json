{"author":"舒岳祥","id":143831,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["锦堂得此添春色，金屋从他著丽人。","老佛见之怜且笑，少年休以妄为真。","梵天宝相宜方驾，海岛金沙合效颦。","可是好花多刺手，汉滨游女礼防身。"],"title":"咏佛见笑"}
