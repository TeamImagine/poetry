{"author":"陆游","id":36683,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["枫叶初丹槲叶黄，河阳愁鬓怯新霜。","林亭感旧空回首，泉路凭谁说断肠。","壊壁醉题尘漠漠，断云幽梦事茫茫。","年来妄念消除尽，回向禅龛一炷香。"],"title":"禹迹寺南有沈氏小园四十年前尝题小阕壁间偶复一到而园已易主刻小阕于石读之怅然"}
