{"author":"苏辙","id":197511,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["歌吹新成百尺台，青山临水巧崔嵬。","佳人解作回文语，狂客能鸣掺鼓雷。","撷菊传杯醒复醉，采菱荡桨去仍回。","新年闻欲相从饮，春酒还须剩作醅。"],"title":"次韵王廷老寄子瞻"}
