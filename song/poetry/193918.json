{"author":"苏轼","id":193918,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["人间膏火正争光，每到藏春得暂凉。","多事始知田舍好，凶年偏觉野蔬香。","溪山胜画徒能说，来往如梭为底忙。","老去此身无处著，为翁栽插万松冈。"],"title":"景纯见和复次韵赠之二首  其二"}
