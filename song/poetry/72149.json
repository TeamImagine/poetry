{"author":"曾丰","id":72149,"strains":["仄平平平平，仄仄仄平仄。","仄仄仄仄平，平平仄仄仄。","仄仄平平平，仄仄仄仄仄。","○平○仄平，仄仄仄○仄。","平○仄○平，仄仄仄平○。","仄平仄平平，仄仄平仄仄。","平平仄仄平，仄仄仄仄仄。","平仄仄平○，平平仄平仄。","平平仄仄平，仄仄仄平仄。","平平仄仄平，仄平仄平仄。","仄平平平平，○仄仄仄仄。","仄仄仄仄平，平平仄平仄。","仄平仄平平，仄仄平仄仄。","平○平○平，○平平仄仄。","仄平平平平，平仄仄仄仄。","平○仄仄平，○仄平仄仄。","平仄平仄○，○平平仄仄。","仄平平仄平，○仄平仄仄。","平平仄仄○，仄仄仄平仄。","平平仄仄平，仄仄○仄仄。","仄平仄○平，仄仄平仄仄。","仄仄仄平平，仄平仄仄仄。","○平仄○仄，仄仄平仄仄。","仄仄仄仄平，仄平仄平仄。"],"paragraphs":["二年官番禺，簿领未尝隙。","一月客晋康，偷闲得两日。","太守宣公孙，雅有好客癖。","相邀乘午阴，共往叩禅寂。","前驱破暝烟，磴道十余折。","草蒙百年街，屋倚千仞壁。","扳扪到上头，两眼眇万物。","宾主小夷犹，杯盘大狼藉。","毋多酌我醇，我渴咽泉沥。","毋多食我肥，我饥啖芝茁。","迩来伤南烹，颇复费北药。","坐客笑欲颠，诗人命能薄。","劝酬互喧哗，问答交戏谑。","车骑林间驰，衙官松下喝。","使君倡兹游，风景业已煞。","何当学谢安，更有携妓乐。","流水谁与弹，行云谁与遏。","雨来风薄之，其势飘以忽。","篮舆不及乘，急着下山屐。","林梢溜滴巾，石罅泥涴袜。","皂黥效殷勤，破袖争拂拭。","我叱皂黥休，袜巾岂所惜。","泥非世间污，溜是尘外汁。","点涴不厌多，愈多愈清绝。"],"title":"游香山寺"}
