{"author":"方回","id":149203,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["李长庚愿识荆州，马伏波今愧少游。","古道直能胶凤觜，官身焉取烂羊头。","苦心文字雕奇劂，遁世林峦擅僻幽。","鹤竹蜂花有家法，唐瓢更向外人求。"],"title":"用韵送唐师善归九仙二首  其二"}
