{"author":"徐积","id":185674,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["节用黄金诏紫泥，皇华仍赋使臣诗。","三千里路争迎送，五十州官待指挥。","尽解累囚南到日，却寻急传北归时。","趣装亦有明珠否，八树成林桂一枝。"],"title":"送蒋宪  其一"}
