{"author":"李纲","id":242937,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["江驿森森六本松，蜿蜒枝干走虬龙。","烟滋鳞甲苍颜老，云惹须髯美荫浓。","独立雪霜君子操，曾因风雨大夫封。","不栽桃李追时好，叹息前贤意可宗。"],"title":"题仁义驿岁寒堂范文正公所植六松"}
