{"author":"刘克庄","id":111994,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["少豪曾挟一筇游，晚似庞公怕入州。","橡栗尚烦天赋粟，茅柴如以水浇愁。","何妨范史书钩党，不愿欧碑说解仇。","自古放臣多感慨，吾评哀郢胜悲秋。"],"title":"和林肃翁有所思韵  其二"}
