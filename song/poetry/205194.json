{"author":"李之仪","id":205194,"strains":["平平仄平平，仄仄平平平。","仄平仄仄仄，平仄平平○。","平○仄平平，仄仄仄仄平。","仄平平仄平，仄仄平○平。","仄平平平平，平仄仄仄○。","○仄仄平仄，仄仄仄仄平。","仄仄仄平仄，仄仄仄仄平。","仄平仄平平，仄仄仄平平。","平平仄○平，仄平仄平平。","仄平仄仄仄，仄仄仄仄平。","平平仄仄仄，仄仄平○平。","平○平平仄，仄仄平平○。","仄平平仄仄，仄仄仄○平。","仄平仄仄仄，仄仄仄平平。"],"paragraphs":["新诗解人颐，秀若披云鬟。","突然不可揖，平地翻波澜。","褰衣愧招携，每见辄汗颜。","况兹天际游，物理知难攀。","一来金陵居，终岁不得闲。","胜践固畴昔，欲往独见删。","命驾等人尔，底事独我悭。","岂非勒移灵，不许污名山。","因诗想其人，爱来直仍弯。","裂脐那复惜，顿足已滞顽。","清甘似可饱，忽遽谁其还。","何当强扶老，寄迹云霞间。","要须君意果，莫遣我盟寒。","晓来雨脚断，去梦已班班。"],"title":"和游一人泉"}
