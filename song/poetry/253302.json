{"author":"李弥逊","id":253302,"strains":["平平仄仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["公余自种南阶竹，好事风流今未闻。","但得七人来结友，何须千亩比封君。","风梢不定微藏日，雨叶初干薄带云。","自是甘棠人爱惜，不忧寒谷遇樵斤。"],"title":"题福唐郡园清閟亭"}
