{"author":"韩维","id":157401,"strains":["仄仄平仄平，仄仄平仄○。","仄平○仄平，仄仄仄平仄。","平平仄平仄，仄仄○平仄。","○平仄仄仄，仄仄仄仄仄。","平平仄仄○，平仄仄平仄。","○平平仄平，○仄仄平仄。","○○？仄平，仄仄仄平○。"],"paragraphs":["爱子良自持，不复前日并。","乃能从古人，帖帖事闲静。","西轩雨新足，众药长条颖。","援琴对浊酒，尽此夏日永。","归心不可留，知子念晨省。","驱车遵大河，回首望嵩岭。","相思倘以诗，见寄慰幽屏。"],"title":"送李廷老归河阳"}
