{"author":"苏辙","id":197191,"strains":["仄平仄平仄平平，仄仄仄仄○平平。","○平仄仄平仄○，仄仄平仄○平平。","仄平平仄平仄仄，○平仄仄平平平。","平平仄仄仄平仄，仄仄仄仄平平平。","平平仄仄仄平仄，○○○仄○平平。","仄平平仄仄平仄，仄仄平仄○○○。","平平仄仄平仄仄，平仄仄仄平平○。","平平仄仄仄平仄，仄仄仄仄○平○。","仄平○仄仄平仄，仄仄○仄平平平。","仄平平仄仄仄仄，平平仄仄平平平。","仄平仄仄○仄仄，仄仄平仄平平○。","平平仄仄仄○仄，仄平仄仄平平仄。","平平仄仄平仄仄，○仄仄仄平平平。","平○仄仄平仄仄，平平仄仄平平平。"],"paragraphs":["去年渡江爱吴山，忽忘蜀道轻秦川。","钱塘后到山最胜，下枕湖水相萦旋。","坐疑吴会无复有，扁舟屡出凌涛渊。","今秋复入径山寺，势压众岭皆摧颠。","连峰沓嶂不知数，重重相抱如青莲。","散为云雾翳星斗，聚作潭井藏蜿蜒。","钦翁未到人迹绝，千里受记来安禅。","荒榛野草置茅屋，坐令海贾输金钱。","至今传法破烦恼，饱食过客容安眠。","解装投锡不复去，纷纷四合来乌鸢。","或言此处犹未好，海上人少无烦煎。","天台雁荡最深秀，水惊石瘦尤清便。","青山独往无不可，论说好丑徒纷然。","终当直去无远近，藤鞋竹杖聊穷年。"],"title":"次韵子瞻游径山"}
