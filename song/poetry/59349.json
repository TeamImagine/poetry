{"author":"陈造","id":59349,"strains":["仄平平仄仄平平，仄仄平平仄仄平。","仄平仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["使君觞客及公荣，慰我他时渴德深。","已为穆生重设醴，更闻正始嗣遗音。","打围红袖留连舞，论槛黄花取次簪。","恰似雄边台上醉，回头岁月叹侵寻。"],"title":"次王帅韵"}
