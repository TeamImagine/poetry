{"author":"赵时韶","id":108367,"strains":["平仄平平仄仄平，平平仄仄仄平平。","平平仄仄平平仄，仄仄平平仄平平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["还我山林且买邻，荆榛不碍自由身。","梅兄竹弟相依旧，李婢桃奴一任新。","湖海到今无剑客，江山如作老诗人。","不知尚父缘何事，白首投竿起渭滨。"],"title":"闲居感怀和屏山韵"}
