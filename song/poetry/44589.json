{"author":"范成大","id":44589,"strains":["仄平仄平平仄平，平平仄平仄仄平。","仄平仄仄仄仄仄，仄仄平平仄○仄。","仄平仄仄○仄平，仄平仄仄○平平。","仄○仄平平仄仄，仄仄仄仄平平平。","仄平仄仄平平仄，平仄○平平仄仄。","仄平仄平平平平，平平平仄仄平平。","平平仄仄平仄仄，仄仄平平○平仄。","平○平仄仄平○，仄仄平平仄平○。","仄平仄仄仄仄平，平平○平仄平平。"],"paragraphs":["质明奉祠今古同，吴侬用昏盖土风。","礼成废彻夜未艾，饮福之余即分岁。","地炉火软苍术香，饤盘果饵如蜂房。","就中脆饧专节物，四座齿颊锵冰霜。","小儿但喜新年至，头角长成添意气。","老翁把杯心茫然，增年翻是减吾年。","荆钗劝酒仍祝愿，但愿尊前且强健。","君看今岁旧交亲，大有人无此杯分。","老翁饮罢笑撚须，明朝重来醉屠苏。"],"title":"腊月村田乐府十首 分岁词"}
