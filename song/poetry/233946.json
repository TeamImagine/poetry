{"author":"宋京","id":233946,"strains":["平仄仄仄○平仄仄仄仄，平平平○仄平仄。","仄平平仄仄平平，仄仄平平仄平仄。","平平平平平仄仄，仄仄平平仄平仄。","○平仄仄平仄平，仄仄平○仄平仄。","平平仄○仄平平，仄仄仄平平仄平。","○平仄仄仄○仄，仄仄平仄平○平。","平平仄仄平平仄，仄平仄仄平平仄。","仄仄平○仄仄平，仄仄仄平平仄仄。"],"paragraphs":["君不见蜀王妃子墓突兀，成都城中若山积。","墓头寒镜涩无光，妒月欺烟化为石。","鸿荒无根凭野史，直谓山妖化妃子。","临终未免怀首丘，运土山中葬于此。","山名武担锦江边，用是得名千万年。","如今佛阁倚空翠，老木盘郁摩苍天。","晴云入穴西山出，卷帘坐见岚光滴。","拨得文如汲冢书，免使后人疑往昔。"],"title":"武担"}
