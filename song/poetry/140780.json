{"author":"姚勉","id":140780,"strains":["平平仄仄平○仄，平仄仄平平仄仄。","平○仄仄平仄平，○仄平平仄平仄。","仄平仄仄仄平平，平仄仄仄平○平。","平平仄仄平仄仄，仄平平仄平平平。","平平平仄平平仄，仄平○平仄平仄。","○平仄仄○仄平，仄仄平平仄○仄。","平平○仄仄仄平，仄仄仄仄平平平。","仄平仄○平平平，○平平平平仄平。","平平仄仄○仄仄，平仄平仄平仄仄。","仄○平○仄仄仄，○仄平平仄平仄。","平平仄仄仄仄平，仄仄仄仄○平平。","○平仄平仄平仄，○平平平平仄平。","平平仄仄○平仄，仄仄平仄仄○仄。","仄平仄仄仄仄平，仄仄○平平仄仄。","平平仄仄平平平，平平仄平仄仄平。","平平仄仄仄仄仄，平仄平仄平平平。"],"paragraphs":["江城雪作阴如莫，儿样老翁啼塞路。","云深日隠天不知，驱马萧萧使君去。","使君四海郑村边，人是白玉堂中仙。","君谟政事文永叔，五花为笔蒲为鞭。","民酣醇酎春风里，吏奸如鱼在寒水。","横江立石霓截流，要使千年履如砥。","瓜时且及报政成，汉法选表宜公卿。","况今世号天清明，如何饥乌啼夜声。","饥乌聒聒正攫肉，惊起鸾凤腾去速。","世间公论竟有否，污此无瑕雪团玉。","杭州白傅亦自无，若有薏苡犹疑珠。","中湖筑堤到今赐，当时𪫺儿群谤苏。","先生去住轻蝉翼，一笑归欤黜如陟。","但民失母士失师，欲取谗人投有北。","浮云岂解终为昏，先生即来直北门。","偏州毕竟著不得，滂沛霖雨苏乾坤。"],"title":"送郑编修罢任"}
