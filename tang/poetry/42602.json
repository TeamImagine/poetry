{"author":"吕岩","id":42602,"strains":["平仄平平仄仄平，仄平仄仄平平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["天网恢恢万象疏，一身亲到华山区。","寒云去后留残月，春雪来时问太虚。","六洞真人归紫府，千年鸾鹤老苍梧。","自从遗却先生后，南北东西少丈夫。"],"title":"哭陈先生"}
