{"author":"周孚","id":63294,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["三生石上老徽之，水竹风流自一时。","春砌阴阴翻败箨，夜窗寂寂战寒枝。","已专嵇阮生前境，尚记羊何别后诗。","开径相从定何日，即今已恨十年迟。"],"title":"题苏庭藻竹堂"}
