{"author":"刘克庄","id":115634,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["华裾乃肯访衰翁，何德烦君贽一通。","百尺楼真广陵后，千岩宅在鲁家东。","句中有眼参方见，删后无诗论未公。","年少分阴且惜取，老夫不觉已头童。"],"title":"和陈生投赠二首  其二"}
