{"author":"陆游","id":42707,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["执简曾闻侍玉螭，谪仙才调尽推奇。","能将苦语康时病，更遣丹诚动主思。","北阙亲朋瞻旧德，东吴山水入新诗。","知公自有经纶术，会见飞翔集凤池。"],"title":"送李舍人赴阙"}
