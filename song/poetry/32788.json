{"author":"陆游","id":32788,"strains":["平平平仄仄平平，仄仄平平仄仄平。","平仄仄平仄仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["长谣为子说天涯，四坐听歌且勿哗。","蛮俗杀人供鬼祭，败舟触石委江沙。","此身长是沧浪客，何日能为饱暖家。","坐忆故人空有梦，尺书不敢到京华。"],"title":"秭归醉中怀都下诸公示坐客"}
