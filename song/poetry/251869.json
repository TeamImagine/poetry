{"author":"郑刚中","id":251869,"strains":["仄仄仄仄仄，仄仄○平平。","平仄仄平平，平仄仄仄平。","平平仄平平，仄仄平平平。","平○○平仄，仄仄○平平。","平平○平仄，仄仄平平平。","平平平仄平，平仄平○平。","仄仄仄仄仄，○仄仄仄平。"],"paragraphs":["五月困暑湿，众谓如蒸炊。","惟我坐幽堂，心志适所怡。","开窗面西山，野水平清池。","菱荷间蒲苇，秀色相因依。","幽禽荫嘉木，水鸟时翻飞。","文书任讨探，风静香如丝。","此殆有至乐，难令俗子知。"],"title":"书斋夏日"}
