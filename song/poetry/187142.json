{"author":"刘挚","id":187142,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["隐几凭虚万景空，浯溪能使决山穷。","于今川陇民歌处，曾是干戈霸业中。","蘋末起风香细碎，水光浮日影玲珑。","苟能适意茅檐足，何必鸳鸯碧瓦筒。"],"title":"又次韵四首  其四"}
