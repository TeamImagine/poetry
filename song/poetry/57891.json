{"author":"梅尧臣","id":57891,"strains":["平平平仄仄平仄，仄仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["萧萧风雨变凉意，索索晚云开斗晴。","已洗浮埃天外静，忽生圆月树头明。","草根虫穴吟来久，屋角星河落更清。","我愧西垣侍臣比，景寒霜鬓两三茎。"],"title":"次韵和景彝对月"}
