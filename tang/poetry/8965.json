{"author":"武元衡","id":8965,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["故园千里渺遐情，黄叶萧条白露生。","惊鹊遶枝风满幌，寒钟送晓月当楹。","蓬山高价传新韵，槐市芳年挹盛名。","莫怪孔融悲岁序，五侯门馆重娄卿。"],"title":"酬谈校书长安秋夜对月寄诸故旧"}
