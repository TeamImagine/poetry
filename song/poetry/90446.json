{"author":"苏舜钦","id":90446,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["公自登临辟草莱，赫然危构压崔嵬。","凉翻帘幌潮声过，清入琴尊雨气来。","畴昔江山何处好，生平怀抱此中开。","东南地本多幽胜，此向东南特壮哉。"],"title":"杭州巽亭"}
