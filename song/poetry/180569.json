{"author":"王安石","id":180569,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄仄。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["志食长年不得休，一巢无地拙于鸠。","聊为薄宦容身者，能免高人笑我不。","道德文章吾事落，尘埃波浪此生浮。","看君别后行藏意，回顾灊楼祇自羞。"],"title":"次韵昌叔怀灊楼读书之乐"}
