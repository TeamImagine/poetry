{"author":"范成大","id":43800,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平平仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["复幕重帘苦见遮，暮占栖雀晓占鸦。","残灯煮药看成老，细雨鸣鸠过尽花。","心为蚤衰元自化，发从无病已先华。","更蒙厉鬼相提唱，此去山林属当家。"],"title":"二月二十七日病后始能扶头"}
