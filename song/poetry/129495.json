{"author":"李曾伯","id":129495,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五色云边昔稚圭，军戎万里已周知。","趋朝岂止重凭广，出幕聊为送适诗。","行李羽轻清涨稳，交情珍重岁寒期。","君王若问荆州事，白玉阶前细数之。"],"title":"送书记雷宜叔造朝"}
