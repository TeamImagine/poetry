{"author":"戴昺","id":117750,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["自甘穷处更何疑，坎止流行信所之。","不学昌黎驱五鬼，肯随子厚骂三尸。","堂堂白发欺人出，耿耿青灯独己知。","细嚼黄花香满齿，清风千古一东篱。"],"title":"甘穷"}
