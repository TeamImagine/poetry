{"author":"刘攽","id":183733,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["平吴旧族仕中朝，汤乐徐冯已寂寥。","吾子白头趋幕府，同年黄绶亦云霄。","着鞭跨马须争道，奋臂呼卢更叱枭。","颜驷冯唐俱晚遇，不妨青紫老垂腰。"],"title":"送张器判官"}
