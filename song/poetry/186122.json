{"author":"吕陶","id":186122,"strains":["仄平仄仄仄，仄平仄平平。","平平平○仄，○仄仄平○。","平平仄仄仄，○仄仄仄○。","仄仄仄仄仄，仄仄仄平平。","平平仄仄仄，仄仄平平平。","仄平仄仄仄，平仄仄仄平。","平仄○仄仄，仄仄○仄平。","仄仄仄仄仄，仄仄平仄平。","平平平仄仄，○仄仄平平。","仄平平平仄，仄仄平仄平。"],"paragraphs":["子奇昔稚齿，得官化阿城。","齐君疑其幼，且悔寄任轻。","同车载白首，教告力奉行。","一日铸剑戟，二日促农耕。","官仓不积粟，武库皆无兵。","魏人错料事，来战欲荡平。","阿俗且感义，子弟从父兄。","小邑抗大国，魏败齐以宁。","千年陵谷变，犹有化阿声。","乃知谋人国，自古须老成。"],"title":"化阿"}
