{"author":"郑刚中","id":252113,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄仄仄仄平平仄，仄仄平平仄仄平。"],"paragraphs":["穷达乘除自有天，岂须腾上赋鸢肩。","千牛疾解多忧折，十驾徐行未必鞭。","再上公孙方见用，蚤成贾谊晚堪怜。","第令饱贮唐虞道，慷慨行观孟子前。"],"title":"赠张叔靖"}
