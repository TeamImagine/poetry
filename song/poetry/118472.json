{"author":"张侃","id":118472,"strains":["平仄平仄仄，平平平○平。","仄仄仄平仄，平仄仄平平。","仄仄仄仄平，○仄平仄平。","○平仄仄仄，仄仄平平平。","仄仄仄平仄，平仄平仄○。","仄平平仄仄，仄○平平平。","平平仄平仄，仄仄平平平。","仄仄仄平平，仄○平仄平。"],"paragraphs":["今日天欲雨，农家名分龙。","雨意或羞涩，霑润限西东。","入夏雨已多，颇觉支体慵。","轻烟苒苒绿，夕照微微红。","不奈勃姑语，呼雨云满空。","乍晴丝卷轴，复暗花无踪。","良辰偶孤负，土脉方丰融。","屈指是新秋，细听邻杵舂。"],"title":"雨"}
