{"author":"曾几","id":249260,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["一书说尽故人情，闽岭春风入户庭。","碾处曾看眉上白，分时为见眼中青。","饭羹正昼成空洞，枕簟通宵失杳冥。","无奈笔端尘俗在，更呼活火发铜瓶。"],"title":"李相公饷建溪新茗奉寄"}
