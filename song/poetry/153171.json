{"author":"俞德邻","id":153171,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["慷慨悲歌续五噫，等闲观物倚筇枝。","士龙瓦屋西头住，吏部霜螯左手持。","湖海悠悠空拓落，风埃冉冉竟衰迟。","登楼作赋羞王粲，寂寞归与理钓丝。"],"title":"次韵陈登父小楼述怀"}
