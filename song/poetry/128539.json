{"author":"高斯得","id":128539,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["岂不怀归蜀道难，故来谿上税浮骖。","新诗功次日迁九，潜圣仪刑昼接三。","窗竹有情陪素隠，园花无赖恣红酣。","要将云淡风轻句，参请宗门老晦庵。"],"title":"谿亭春日二首  其二"}
