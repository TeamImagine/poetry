{"author":"李洪","id":52741,"strains":["仄平仄仄仄平平，仄仄平平仄仄平。","平仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["昔年把酒共看山，犹冀相从物外闲。","零落山邱遽如许，膏肓泉石许谁攀。","形神孰与论三住，梦幻全真悟八还。","拱柏乔松助萧瑟，独乘明月弄潺湲。"],"title":"题外舅坟庵"}
