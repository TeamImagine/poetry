{"author":"胡寅","id":11663,"strains":["仄仄平平仄平仄，仄仄平○平仄仄。","平平仄仄仄平平，平仄平○平仄仄。","平平○仄平仄平，○仄平平仄仄平。","仄仄仄平平仄仄，平平平仄仄○平。","平平仄仄平平仄，仄仄○平仄○仄。","仄平○仄仄平平，仄仄平○平仄仄。","仄平仄仄仄平平，仄仄○○仄仄平。","平仄平平平仄仄，仄平平○仄平平。"],"paragraphs":["政拙催科永陵守，实赖贤僚明可否。","邦人复嗣海沂歌，仓廪虽空闾里有。","功成将去朝日边，更辟虚堂得昼眠。","后圃好花初著土，前檐新竹已参天。","貔貅未饱军需急，赤子如鱼釜中泣。","若知王业在农桑，国势无劳忧岌岌。","酒阑四壁读前碑，吏隠犹胜五马随。","千古濂溪周别驾，一篇清献锦江诗。"],"title":"题永倅厅康功堂"}
