{"author":"韦庄","id":33249,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["豫章城下偶相逢，自说今方遇至公。","八韵赋吟梁苑雪，六铢衣惹杏园风。","名标玉籍仙坛上，家寄闽山画障中。","明日一杯何处别，绿杨烟岸雨蒙蒙。"],"title":"送福州王先辈南归"}
