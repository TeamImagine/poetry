{"author":"释绍嵩","id":128806,"strains":["仄仄仄平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["衣弊履穿不讳穷，篱门和竹夹西东。","闲栖已合称高士，发兴真成继庾公。","人世鹤归双鬓上，丹霄路在五言中。","却须袖取经纶手，深入芦花作钓翁。"],"title":"赠郎德父"}
