{"author":"朱熹","id":55034,"strains":["平平仄仄仄平平，仄仄平平仄仄平。","仄仄仄平平仄仄，仄平仄平仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["夫君壮节与奇谋，屈首微官世所羞。","揽辔未妨聊矍铄，赋诗直为写离忧。","苍茫岭海三年别，珍重亲朋几日留。","满意分携一杯酒，登山临水不能休。"],"title":"送谢周辅入广"}
