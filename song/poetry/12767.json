{"author":"曹勋","id":12767,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["与客西游历汴都，荒寒不复见吾庐。","只今黯黯尘埃起，当日葱葱气象无。","虽觉人情犹向化，不知天意竟何如。","遥思阊阖西边路，一夕飞魂绕故居。"],"title":"持节过京"}
