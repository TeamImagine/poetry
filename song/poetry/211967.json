{"author":"华镇","id":211967,"strains":["仄仄仄平平，平平平平平。","平平仄平仄，仄仄仄平平。","○仄仄仄平，平平○平平。","平○仄仄仄，仄仄平○平。","○仄仄仄平，平平仄平平。","仄平仄平仄，○仄平平平。","○○仄平平，平平仄平平。","平平仄仄仄，平仄○平平。","平平仄平平，仄仄平平平。","○平仄○○，仄仄平仄平。","平仄仄仄平，平○平仄○。"],"paragraphs":["缓步出东门，徘徊高城隅。","芳郊晓烟霁，极目眺平湖。","迟日暖潜鱼，东风泛菰蒲。","阳和著万物，动植皆昭苏。","行乐贵及时，流光易云徂。","五陵少年客，燕赵倾城姝。","憧憧满金堤，盈盈杂簪裾。","华龙俨上驷，冰雪莹肤腴。","帷花启芳筵，藉草罗樽壶。","搴条密相遗，巧笑情有余。","溱洧宛未妍，桑中良不如。"],"title":"春日杂兴十五首  其五"}
