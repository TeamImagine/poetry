{"author":"宋庠","id":2833,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["一麾南北数移官，三见鶑花送雁寒。","双鬓欺人还似雪，寸心忧国本如丹。","雕虫曲艺论文浅，乘障迂儒破敌难。","惟有归耕初志在，故田西接饮牛滩。"],"title":"淮南汶上三见春物有感"}
