{"author":"苏轼","id":194916,"strains":["仄平○○平仄仄，仄仄平平平仄仄。","平平仄仄仄仄平，○仄平平仄仄仄。","仄平仄仄平仄仄，○仄平平仄平仄。","平平仄仄仄平平，平仄平仄仄平仄。","仄平○仄仄仄平，平仄仄仄平平平。","平平仄仄平平仄，仄○平仄平平平。"],"paragraphs":["与君相从非一日，笔势翩翩疑可识。","平生谩说古战场，过眼终迷日五色。","我惭不出君大笑，行止皆天子何责。","青袍白纻五千人，知子无怨亦无德。","买羊酤酒谢玉川，为我醉倒春风前。","归家但草凌云赋，我相夫子非癯仙。"],"title":"余与李廌方叔相知久矣领贡举事而李不得第愧甚作诗送之"}
