{"author":"灵一","id":39693,"strains":["仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["客程终日风尘苦，蓬转还家未有期。","林色晓分残雪后，角声寒奏落帆时。","月高星使东看远，云破霜鸿北度迟。","流荡此心难共说，千峰澄霁隔琼枝。"],"title":"江行寄张舍人"}
