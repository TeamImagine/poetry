{"author":"司马光","id":177125,"strains":["仄仄平平仄，平平仄仄平。","仄平平仄仄，仄仄仄平○。","平仄平平仄，平平仄仄平。","平平仄平仄，平仄仄平○。","平仄平平仄，平平仄仄平。","仄平平仄仄，○仄仄平○。"],"paragraphs":["日丽芙蓉阙，春荣太液波。","苑门鸣玉集，辇路翠华过。","芳树周阿密，嘉鱼在渚多。","浮英入樽斚，颁首出蒲荷。","人乐熙熙德，臣赓旦旦歌。","万生同鼓舞，相与醉天和。"],"title":"赏花钓鱼二首  其二"}
