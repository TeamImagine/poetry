{"author":"杨万里","id":49381,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["际晚溪游暮欲归，追凉逐胜却成迟。","月如醉眼生红晕，山作愁眉带淡姿。","天下无人闲似我，秋边有句说从谁。","弟兄一再更相送，行到更深笑不知。"],"title":"十六日夜再同子文巨济李叔粲南溪步月"}
