{"author":"吕本中","id":246712,"strains":["○平仄平平，平仄○仄仄。","仄平仄平平，平仄仄平仄。","平平仄仄仄，仄仄仄仄仄。","平平仄平仄，○仄仄平仄。","平平仄平平，仄仄仄仄仄。","○平仄仄仄，仄仄仄仄仄。","平平仄平仄，仄仄仄仄仄。","平平仄仄仄，○仄仄仄仄。","平平平仄仄，仄仄平仄仄。","○○仄○仄，仄仄○平仄。","仄平○平平，仄仄仄平仄。","仄仄平平平，平平仄平仄。","平○仄仄仄，仄仄平仄仄。","平平○仄仄，仄仄平仄仄。","平○仄平仄，仄仄仄平仄。","仄平仄○？，仄仄仄仄仄。","平平仄仄仄，仄仄平平仄。","平平平仄仄，平仄○仄仄。"],"paragraphs":["峤南气常昏，终日如雾隔。","我来已经时，初不辨山色。","纷纷翳犯眼，黙黙悸动魄。","今晨忽晴快，如语见肝膈。","群峰插天青，野水恣意白。","深窥木杪静，细数鸟道窄。","天心岂无意，直欲慰北客。","才经盗贼扰，更脱瘴疠厄。","湖湘虽未定，势已初夏迫。","颇闻铁骑远，不复更追索。","我归当何时，俗事累千百。","便拟衡山前，今年饱新麦。","忧虑则未已，四海方逼仄。","群公献纳际，或肯任此责。","先当肃区夏，次用及蛮貃。","岂容肆蹂躙，岁必有大获。","天虽未悔祸，世岂无良策。","生人苟未尽，狐兔当有宅。"],"title":"连州行衙水阁望溪西诸山"}
