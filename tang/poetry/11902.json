{"author":"孟郊","id":11902,"strains":["仄仄平仄○，平仄平仄平。","平平仄平仄，平仄仄仄平。","平仄仄○仄，平平仄○平。","仄○仄仄平，平仄平仄平。","仄仄平仄仄，仄平仄平平。","仄平仄仄○，仄仄仄仄○。","○○仄○仄，仄仄仄仄平。"],"paragraphs":["老病多异虑，朝夕非一心。","商虫哭衰运，繁响不可寻。","秋草瘦如发，贞芳缀疏金。","晚鲜讵几时，驰景还易阴。","弱习徒自耻，莫知欲何任。","露才一见谗，潜智早已深。","防深不防露，此意古所箴。"],"title":"秋怀 七"}
