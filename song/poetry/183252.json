{"author":"刘攽","id":183252,"strains":["平平平平平仄仄，仄仄仄平○仄仄。","○平○○○仄○，仄仄平○仄仄仄。","平平仄仄○仄仄，平仄平○平仄仄。","仄平平平平仄平，仄平平○仄平仄。","仄平仄○平平仄，仄仄平平平仄仄。","仄平仄仄平平平，仄仄仄仄平平平。","平仄仄仄平平平，平平仄仄仄仄平。","仄○仄仄仄仄仄，平仄仄仄平平平。"],"paragraphs":["关西居人多闭屋，屋底老翁相向哭。","县官禁钱钱益轻，百姓无钱食不足。","平时斗粟钱百数，今者千钱人不顾。","大家萧条无十金，小家流离半逵路。","忆初铸钱为强国，盗贼无端皆得职。","迩来救弊因宽民，盗贼自苦民逾贫。","安得万物皆为铜，阴阳炽炭造化工。","铸钱万万大似尺，官定足用民家丰。"],"title":"关西行"}
