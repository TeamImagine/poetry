{"author":"周敦颐","id":157135,"strains":["平仄平仄平，平○仄平平。","仄仄平仄仄，仄平仄○平。","平平仄仄仄，仄平平平平。","平○仄平仄，平仄仄平平。","平平平平仄，仄仄○○○。","平平平仄仄，仄仄仄平○。","仄平仄仄仄，仄仄平平平。","平平仄○仄，仄仄○平平。","仄平仄平仄，平仄平○平。","仄○仄平仄，仄仄仄平平。","仄仄平仄仄，仄平平平平。","平平仄平仄，仄仄平平平。","○平仄仄仄，仄仄仄○平。","仄仄仄仄仄，平平平仄平。","平仄仄仄仄，平平平仄平。","平仄仄平仄，○平平仄平。"],"paragraphs":["元子溪曰瀼，诗传到于今。","此俗良易化，不欺顾相钦。","庐山我久爱，买田山之阴。","田间有流水，清泚出山心。","山心无尘土，白石磷磷沈。","潺湲来数里，到此始澄深。","有龙不可测，岸木寒森森。","书堂构其上，隠几看云岑。","倚梧或欹枕，风月盈中襟。","或吟或冥默，或酒或鸣琴。","数十黄卷轴，圣贤谈无音。","窗前即畴囿，囿外桑麻林。","芋蔬可卒岁，绢布足衣衾。","饱煖大富贵，康宁无价金。","吾乐盖易足，名濂朝暮箴。","元子与周子，相邀风月寻。"],"title":"瀼溪书堂"}
