{"author":"敖陶孙","id":83138,"strains":["仄○仄平平，平仄仄平仄。","○平○平平，平平平仄仄。","平平平仄仄，平仄仄平仄。","仄平仄平平，平仄○仄仄。","仄○仄仄仄，仄仄平仄仄。","仄仄平仄平，仄仄平平仄。","仄平平仄仄，平仄仄平仄。","平平平仄平，仄仄平仄仄。","仄平仄平平，平仄平仄仄。","仄平仄○平，仄平仄平仄。","平平仄○平，○仄平仄仄。","平平仄平平，仄仄平平仄。","平平仄平仄，平仄平○仄。","平仄仄平平，○仄仄平仄。","仄平平仄○，平仄平仄仄。","仄仄仄仄平，仄仄平仄仄。","仄仄平平○，仄仄平仄仄。"],"paragraphs":["往闻大龚公，鱼艾照灵寿。","当时从肩舆，门生儿子后。","诗书开似续，文采补耆旧。","数椽上茅茨，基结称广陋。","壁间落宝唾，半是经济手。","坐令农隠堂，赑屃黄姑薮。","我来虽未识，名下已奔凑。","功名何足云，短锸支宇宙。","所忧饭吾牛，刍恶毛角瘦。","木奴擅中州，竹君食千亩。","连车载长腰，横网遮巨口。","人生亦何须，不若巴清妇。","时来食方丈，时去鲑三九。","常恐少微芒，深夜切奎斗。","起家公不难，周汉须佐佑。","敢请益治田，种秫多酿酒。","岁晚沧洲期，许结羊仲友。"],"title":"寄题龚立道农隠堂"}
