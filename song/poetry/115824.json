{"author":"刘克庄","id":115824,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["百骸岂久坚牢者，两曜宁逃薄蚀哉。","有玉斧修圆复阙，无金篦刮膜难开。","坐跏趺榻尘慵扫，手校雠书记不来。","辜负持螯把杯兴，暮年十日九清斋。"],"title":"二月八日二首  其一"}
