{"author":"徐积","id":185797,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["身虽老矣心弥壮，义必为之世所谙。","新著绣衣行殿内，又骑骢马使淮南。","升堂避席非常礼，就室迂身共燕谈。","更问熊熊与老老，应咍稚女拜而参。"],"title":"上林殿院次公  其一"}
