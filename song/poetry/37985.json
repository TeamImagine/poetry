{"author":"陆游","id":37985,"strains":["平仄仄仄平平仄仄仄平，仄平平仄平平平。","平仄仄仄仄仄平，仄仄仄仄平○平。","平平仄仄仄平平，仄仄○平仄平平。","仄平平仄平平平，平平仄仄平平平。","仄仄仄○仄仄平，平仄平仄平平平。","仄平仄平仄仄平，仄仄仄仄平平平。","平平仄平仄仄○，平平平仄平平平。","平仄仄仄仄仄平，仄仄仄○平平平。"],"paragraphs":["君不见蜀师浑甫字伯浑，半生高卧蟆颐村。","才不得施道则尊，死已骨朽名犹存。","文章落笔数千言，上友离骚下招魂。","望之眉宇何轩轩，高谈浩若洪河翻。","范尹敬如绮与园，方饰羔雁登衡门。","小人谤伤实不根，妄指拱璧求瑕痕。","穷通在公岂足论，浮云终散朝阳暾。","安得此老起九原，入赞国论苏黎元。"],"title":"感旧二首  其二"}
