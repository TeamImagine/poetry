{"author":"郭祥正","id":191758,"strains":["○○平仄平平平，仄平平仄平平平。","○仄平仄仄平仄，平平平○仄平平。","？平仄仄仄○仄，平平仄○仄仄平。","仄平仄平仄仄仄，平仄平仄○○○。","仄平仄仄仄仄仄，平平○仄平平平。","○○仄仄仄仄仄，仄平平仄平平平。","仄平○平仄平仄，平平仄仄平平平。","平仄○平仄平仄，仄仄平平平仄平。"],"paragraphs":["崭崭青壑仙人居，水精帘挂光浮浮。","中有天乐振天响，真珠琤淙碎珊瑚。","嫦娥拥月夜相照，天光地莹倒玉壶。","又云玉皇醉玉液，琼簟千尺从空铺。","卧来北斗谏以起，惊风吹落青山隅。","溶溶万古万万古，竟谁能辨为真虚。","我来吟哦不知晚，山云四暗山魈呼。","安得长鲸驾天险，下视灵源知有无。"],"title":"谷帘水行"}
