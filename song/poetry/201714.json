{"author":"彭汝砺","id":201714,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["俊骨风标固逸伦，况闻才术巧安民。","寻常恨不亲高谊，邂逅相逢即古人。","议论耻拘时俗态，笑歌惟取性情真。","从今便作忘形契，安得相从席上珍。"],"title":"与程德林"}
