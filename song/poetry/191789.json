{"author":"郭祥正","id":191789,"strains":["平平仄仄仄○平，平平平平平仄仄。","平平仄仄仄仄仄，仄仄仄平平仄平。","仄仄平平仄平仄，○仄仄平平仄○。","仄平平仄仄仄仄，仄平仄仄平平平。","平平平仄平平平，平平仄仄○平○。","平平仄仄仄仄仄，平平仄仄平平平。","仄平平仄仄平仄，仄仄仄平平仄平。","平平○平仄平○，仄○平平仄平○。","仄平○仄平仄平，仄仄平平仄平仄。","○平仄○平仄平，仄仄平平仄仄平。","仄平平仄平○仄，仄仄平平平仄平。","平平仄仄平仄仄，平平平仄平平平。","仄平平平仄仄仄，仄仄仄仄平平平。","仄仄仄仄平平平，○平仄平仄平平。"],"paragraphs":["东南会府唯钱塘，高门双开南斗傍。","门前碧瓦十万户，晓色满城烟雨香。","圣祖神宗造区宇，应命最先吴越王。","不经兵火二百载，地饶沃衍民康强。","莲花红白西湖芳，南山翠影临沧浪。","琼楼宝塔照日月，尘埃不到炎天凉。","画船罗幕尽高卷，白玉美人游冶郎。","年年中秋海潮过，万顷银山面前堕。","少年轻命争弄潮，手掣红旗逆潮簸。","闻君此行承辟书，伯乐能求汗血驹。","四时风物同吟啸，十郡兵民归卷舒。","公闲畜德聊自养，承平功业还吾儒。","况君登朝未四十，慎勿出处穷欢娱。","慎勿出处穷欢娱，临渊履冰佩琼琚。"],"title":"钱塘行送别签判李太博"}
