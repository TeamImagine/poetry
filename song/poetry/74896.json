{"author":"赵蕃","id":74896,"strains":["仄平仄仄仄平平，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["北风将雪昼成阴，冷屋闲窗偃卧深。","百虑欲醒还皎皎，白头高拥更岑岑。","诗从岭外来双璧，书自江东得万金。","得友似斯真足慰，有兄如我竟何任。"],"title":"闰十一月十一日病酒不能扶头忽得成父弟书继又得叔异季承和诗偶成长句会有便先寄叔异季承"}
