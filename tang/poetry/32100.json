{"author":"韩偓","id":32100,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白首穷经通秘义，青山养老度危时。","门传组绶身能退，家学渔樵迹更奇。","四海尽闻龟策妙，九霄堪叹鹤书迟。","壶中日月将何用，借与闲人试一窥。"],"title":"赠易卜崔江处士"}
