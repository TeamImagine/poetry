{"author":"白居易","id":16959,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平平仄平。","平仄平平仄平仄，平平仄仄仄平平。"],"paragraphs":["忆除司马向江州，及此凡经十五秋。","虽在簪裾从俗累，半寻山水是闲游。","谪居终带乡关思，领郡犹分邦国忧。","争似如今作宾客，都无一念到心头。"],"title":"思往喜今"}
