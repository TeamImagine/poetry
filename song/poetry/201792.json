{"author":"彭汝砺","id":201792,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["青春一日锦衣还，酒上亲闱喜动颜。","静视浮名虽羽翼，回瞻明德已丘山。","身留桑梓孤衷结，目断旌麾一泪潸。","初仕正忧民事拙，愿书余训起疏顽。"],"title":"送鄱阳太守  其一"}
