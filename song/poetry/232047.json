{"author":"李彭","id":232047,"strains":["仄平仄仄平，仄平仄仄仄。","仄平仄○平，平平仄仄仄。","平平○平平，仄仄仄○仄。","平平平仄仄，平仄仄平仄。","仄平仄仄平，平仄仄平仄。","仄仄仄平仄，仄○仄平仄。"],"paragraphs":["恋花歇昼眠，汲泉醒午醉。","潜筠雅相携，侵堦那复避。","微风过方塘，郁郁送荷气。","丘园群卉木，诠品识根柢。","譬之足谷翁，赢缩在心计。","借问有何好，是中固多味。"],"title":"醉起"}
