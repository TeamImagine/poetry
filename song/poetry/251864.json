{"author":"王洋","id":251864,"strains":["平仄仄仄○，平平仄平仄。","仄仄仄平平，平平仄平○。","平平仄仄平，仄仄平仄仄。","平平仄平仄，仄仄平仄仄。","仄平○仄仄，仄仄仄仄仄。","仄平仄仄平，仄仄仄平仄。","仄仄平仄仄，○平仄平仄。","仄平仄仄仄，仄仄仄仄仄。","仄○仄平平，平仄平仄仄。","仄平仄○平，平平仄平仄。","仄仄平平平，平平仄仄仄。","仄仄仄仄○，平平仄○仄。"],"paragraphs":["秋木日动摇，秋容日修整。","况复白琳宫，焚香事幽屏。","胡为彼美人，犯此清净境。","仙官俨环珮，注目朝倒景。","岂容正法眼，泛爱冶色靓。","得非叶太清，宿念未灰冷。","北斗春已足，三山梦初醒。","曰鳞贵女子，俗目未可骋。","惯听步虚词，生便浮馆静。","那知羽衣人，文成伪心猛。","记语东方儿，偷桃不可幸。","共待月满除，萧萧散疏影。"],"title":"观中芙蓉盛开"}
