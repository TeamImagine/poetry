{"author":"李昴英","id":130075,"strains":["平平平仄仄平平，仄仄平平仄仄平。","平仄平平平仄仄，平平仄仄仄平仄。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["斐然狂简不知非，席帽何时免诮讥。","官样词章惟典雅，心腔理义要深几。","各随鹏鷃高低适，一笑鸡虫得失微。","偶未成名儿勿恨，我方追悔蹈文闱。"],"title":"示儿用许广文韵"}
