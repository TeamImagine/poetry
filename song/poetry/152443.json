{"author":"方一夔","id":152443,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["自怜数米续晨炊，饥火空时万想虚。","富贵由来如梦鹿，江湖是处可羹鱼。","风轮岁月催人老，水镜襟怀与世殊。","书信柴胡俱不到，空惭多病马相如。"],"title":"次对稼隠病后见寄"}
