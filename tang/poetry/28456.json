{"author":"陆龟蒙","id":28456,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["学饵霜茸骨未轻，每逢真夕梦还清。","丁宁独受金妃约，许与亲题玉篆名。","月苦撼残临水珮，风微飘断系云缨。","须臾枕上桐窗晓，露压千枝滴滴声。"],"title":"中元夜寄道侣二首 一"}
