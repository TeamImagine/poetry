{"author":"俞德邻","id":153040,"strains":["○仄仄平仄，平平仄平平。","仄平仄平仄，仄平仄平○。","仄平仄平仄，仄仄平仄平。","平平仄平仄，仄平仄平平。","平○仄仄仄，仄仄○平平。","平仄仄平○，平仄平○平。","平平仄仄仄，平仄平仄平。","平仄仄平仄，仄仄平平平。"],"paragraphs":["行色苦迢递，人烟渺凄凉。","泊舟值严濑，濯缨感沧浪。","赤符谶龙鬭，白水瞻凤翔。","淳风协玄德，客星隠寒芒。","桑溟忽变易，草木犹芬芳。","嗟予遘迍蹇，垂老悲兴亡。","溪湍兀小艇，岚气昏战场。","安得钓台钓，尚友狂奴狂。"],"title":"过钓台"}
