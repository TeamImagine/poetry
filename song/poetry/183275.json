{"author":"刘攽","id":183275,"strains":["平平平平平仄平，平平仄仄○平平。","平平○平仄仄○，平平仄仄○平平。","平平仄仄平平平，平平仄仄平仄平。","平平仄○平仄平，平平仄平仄平平。","平平仄仄仄仄平，仄仄仄仄平仄平。","仄仄平平平仄平，仄仄仄仄平平平。","平平○仄平平平，仄平平仄平平平。","仄平仄平○○仄，仄仄仄平平仄仄。"],"paragraphs":["青楼高高危九衢，朱栏画栱相倾扶。","佳人当轩玉不如，红帘翠幕深沉居。","危弦促柱鸣笙竽，哀音感耳心意舒。","浮云不行飞鸟徐，游人驻车马踟蹰。","嘉肴桂酒白玉壶，浩唱烂醉何所居。","乐极哀多盈必虚，世故万变谁能图。","飞鸢堕鼠残诸虞，里闾豪杰何时无。","茂陵老儒空叹息，曲突徙薪才赐帛。"],"title":"高楼"}
