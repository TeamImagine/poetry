{"author":"郭祥正","id":192057,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["高台不见凤凰游，望望青天入海流。","舞罢翠娥同去国，战残白骨尚盈丘。","风摇落日催行櫂，潮卷新沙换故洲。","结绮临春无觅处，年年芳草向人愁。"],"title":"追和李白登金陵凤凰台二首  其二"}
