{"author":"白居易","id":15403,"strains":["仄仄平仄平，平仄平平仄。","平平仄平仄，仄平平平仄。","平仄仄仄仄，仄平平仄仄。","平平仄○平，仄仄平○仄。","仄仄○平仄，○平仄仄仄。","仄仄○平平，平平○平仄。","仄仄平平仄，平仄平平仄。","仄仄仄平平，平平平仄仄。"],"paragraphs":["夜泊鹦鹉洲，江月秋澄澈。","邻船有歌者，发词堪愁绝。","歌罢继以泣，泣声通复咽。","寻声见其人，有妇颜如雪。","独倚帆樯立，娉婷十七八。","夜泪如真珠，双双堕明月。","借问谁家妇，歌泣何凄切。","一问一霑襟，低眉终不说。"],"title":"夜闻歌者"}
