{"author":"黄庶","id":173656,"strains":["仄仄平仄平，仄仄平仄仄。","仄○平仄平，仄平平仄仄。","平平平仄○，仄仄仄仄仄。","平平仄仄○，仄仄仄仄仄。","平平○仄仄，仄仄仄平仄。","仄平仄仄○，平仄平仄仄。"],"paragraphs":["角本金鼓俦，独主昏晓色。","日收云气黄，月斜霜露白。","征夫朝夕闻，泪落甲铠黑。","时平腐橐鞬，白首眼不识。","严城重启闭，不废角人职。","老农鼓腹听，安识天子德。"],"title":"赋闻角"}
