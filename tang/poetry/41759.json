{"author":"齐己","id":41759,"strains":["平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蒙氏艺传黄氏子，独闻相继得名高。","锋铓妙夺金鸡距，纤利精分玉兔毫。","濡染只应亲赋咏，风流不称近方刀。","何妨寄我临池兴，忍使江淹役梦劳。"],"title":"寄黄晖处士"}
