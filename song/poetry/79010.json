{"author":"释惟晤","id":79010,"strains":["仄平○仄平仄仄，平仄仄仄仄仄○。","平仄平平仄仄仄，仄平仄仄平平平。","平平平平平仄仄，平仄仄仄平平平。","仄仄平平平仄仄，仄平仄平平仄平。"],"paragraphs":["拨云过得南陇去，流水激溅一涧长。","盘石谁堆补缺岸，老松自倒成危梁。","沙禽呼雌频叫噪，山药吐色常芬芳。","腊去春归山愈好，喜君共无尘事忙。"],"title":"次韵和酬"}
