{"author":"吴颐","id":181529,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["重湖远映日无光，两桨行舟类堵墙。","向此柂工犹恐惧，更堪风驭出苍惶。","虽知行止悬于命，长离忧虞亦可伤。","白首何时裕儋石，从容丈室问空王。"],"title":"过赤石湖有感寄献荆公"}
