{"author":"胡衍","id":253,"strains":["平仄仄仄仄，平○仄○仄。","平仄仄平仄，平○仄仄仄。","平仄仄○○，平平仄平仄。","平仄平仄○，○仄平○仄。","仄○平仄平，平仄仄平仄。","仄平仄平仄，仄仄平○仄。"],"paragraphs":["钟静日已夕，尘缘谢驱役。","琪树鹤争定，山空万籁寂。","明月散庭除，寒光照床席。","花鸟魂梦间，相见曾相识。","五更仙鹿鸣，声近在篱隙。","晓来问童子，石径无行迹。"],"title":"宿冲虚观"}
