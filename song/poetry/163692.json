{"author":"于石","id":163692,"strains":["仄平平平仄，○仄仄仄平。","平平仄仄仄，平仄平仄○。","仄平仄平仄，仄仄平仄○。","仄仄平仄平，平仄仄仄平。","？？仄平仄，仄仄平仄平。","平平仄仄仄，仄○仄平平。","仄仄仄○仄，平平仄平平。","平平仄仄仄，○仄○仄平。","平仄仄仄仄，仄仄平仄平。","仄平平仄仄，仄平平仄○。","平平仄仄○，平仄○平平。","平平平仄平，仄仄仄仄平。","仄仄仄仄仄，仄仄○○○。","仄仄仄○仄，○仄仄仄○。","平平仄平仄，仄仄仄仄平。","仄仄仄平仄，○仄○平平。"],"paragraphs":["客游严陵道，中路哭者谁。","哀哀母子别，云是夫弃妻。","百年结欢爱，一旦生别离。","妾去何足怜，怜此乳下儿。","哌哌未能语，弃去良可悲。","儿啼苦恋母，母闻转悲凄。","欲语别离苦，孩提尔何知。","徒能抚汝顶，相顾空泪垂。","夫妇义已绝，母子恩亦亏。","尔饥谁与哺，尔寒谁与衣。","明年尔学行，谁与相提携。","人言无母怜，有父尚可依。","尔父忍弃我，弃汝将如遗。","去去两相失，相见未有期。","娟娟秀眉目，梦寐或见之。","夜静涧声咽，犹似闻儿啼。"],"title":"母子别"}
