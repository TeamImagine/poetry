{"author":"徐瑞","id":166960,"strains":["仄仄仄平仄仄仄，平仄○○仄仄平。","仄仄平平平仄仄，仄平仄仄仄○平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["不见此山四十载，岩石相看亦粲然。","顾我丹心今不改，信渠铁面晚犹坚。","人生出处无非数，文运昌明自属天。","尚恨山灵知我浅，小楼呼酒对婵娟。"],"title":"梅岩"}
