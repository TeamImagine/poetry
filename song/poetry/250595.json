{"author":"沈与求","id":250595,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["巉巉老气郁青霞，过我依然醉帽斜。","为说惊魂招楚些，忍闻悲曲动胡笳。","扁舟犯雪来何许，健笔凌云语益嘉。","莫笑海山风引去，要寻源上问桃花。"],"title":"邵子非谓予有天台之行见贻以诗次其韵"}
