{"author":"王义山","id":138514,"strains":["仄仄平平平仄仄，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["只有春风无世态，世间冷暖若为情。","废经彼自违先圣，议礼终难强两生。","不合拂衣吾竟去，谁云出昼待留行。","云卿数亩园犹在，已结东湖松菊盟。"],"title":"东湖拜朔非礼去职诸生以诗留行和其韵以谢之"}
