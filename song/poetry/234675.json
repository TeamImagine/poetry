{"author":"释怀深","id":234675,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["寻师问道岂徒然，休似痴夫饱睡眠。","白日西倾如箭息，红颜暗去若绳牵。","断肱立雪思吾祖，刺股悬头效昔贤。","此语叮咛须记取，莫教容易过流年。"],"title":"示敏禅者"}
