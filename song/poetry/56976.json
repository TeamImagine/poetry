{"author":"张栻","id":56976,"strains":["仄平仄平仄，平平仄○平。","仄仄仄仄平，仄平仄平平。","平仄仄○仄，平平仄○平。","平平仄平平，仄仄仄仄平。","仄仄平仄仄，平平○平平。","○平平○仄，仄仄仄仄平。","仄仄平仄仄，仄仄？平平。","平○○平仄，仄仄仄平平。","平平仄仄仄，仄仄仄平平。","平平仄○仄，仄仄○仄平。"],"paragraphs":["入门认溪碧，循流识深源。","念我昔此来，及今七寒暄。","人事几更变，寒花故犹存。","堂堂武夷翁，道义世所尊。","永袖霖雨手，琴书贲丘园。","当时经行地，尚想语笑温。","爱此亭下水，固若玻璃盆。","晴看浪花涌，静见潜鳞翻。","朝昏递日月，俯仰鉴乾坤。","因之发深感，倚槛更忘言。"],"title":"过胡文定公碧泉书堂"}
