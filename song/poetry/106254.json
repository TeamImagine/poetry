{"author":"程公许","id":106254,"strains":["平平仄平平，仄仄仄○仄。","仄仄仄仄平，仄仄仄平仄。","平平仄平仄，仄仄平○仄。","仄仄平平平，平平○仄仄。","平平平仄平，○○平仄仄。","仄平仄平仄，平平平仄仄。"],"paragraphs":["披襟白蘋风，荡桨碧澜月。","若下酒可斟，顾渚茗堪啜。","兹游足娱玩，所遇皆胜绝。","四海齐斋翁，清风传奕叶。","平生心本朝，峩冠蓬怒发。","子皮五湖棹，烟波时出没。"],"title":"吊齐斋先生尚书文节倪公  其一"}
