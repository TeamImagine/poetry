{"author":"许景衡","id":230340,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["才名自昔等三张，阅骏无人似九方。","金谷园中辞绮席，水晶宫里奏清商。","割鸡正好师言偃，歌鳯多应笑楚狂。","未信江湖留得住，凌云头角老昂藏。"],"title":"送西京宗博林茂南赴乌程"}
