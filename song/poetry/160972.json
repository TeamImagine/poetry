{"author":"戴表元","id":160972,"strains":["平仄平仄平，仄仄仄仄○。","仄仄平仄平，仄平平仄○。","平平平仄仄，○仄仄平平。","平平平仄仄，仄仄平○平。","平平仄平仄，仄仄仄平平。","平平仄仄仄，○仄仄平平。","○仄平平平，平仄仄○平。","仄平仄○仄，仄仄仄仄平。","仄平仄平仄，仄○仄仄平。","平平仄仄仄，○仄仄平○。","平平平仄仄，平仄仄仄平。","平平仄○仄，仄仄仄平平。","平仄仄仄仄，仄○仄平平。","平平仄平仄，平平仄平平。","仄仄平仄仄，仄仄○平平。","仄○仄平平，仄仄仄仄平。","○○平仄仄，仄○平平平。","平平仄仄仄，平平仄平平。","平平仄平仄，平平仄○平。","○○○仄仄，平仄仄○○。","仄平仄仄仄，平仄平○平。","平平仄仄仄，平平仄平平。","○平仄平仄，仄平仄平平。","仄平○平仄，仄平○平仄。","仄仄仄○仄，平仄平○平。"],"paragraphs":["君莫夸少年，与我惫者疏。","我亦尝少年，少年君不如。","谈谐今已忘，犹有少年余。","东南山水国，早得飞长裾。","春园虎丘树，夏槛玉泉鱼。","吴妍与楚艳，过眼日千车。","当此秋风凄，游子易欷歔。","我时未更事，意气益发舒。","出门有佳侣，遇胜不得虚。","惟忧日晷短，当去亦踌躇。","官曹人所厌，高士不肯居。","平生纵观处，最在客南徐。","姻党四面集，彩衣拥安舆。","停觥待淮蟹，醇甘逮僮胥。","道路无此愿，此愿胜乡闾。","自从秣陵归，郁郁不再摅。","三间风雨屋，僻其荒林墟。","非君好事者，谁能至吾庐。","今来建溪上，逢君屡相于。","行藏且勿问，人世有乘除。","旧狂我已悔，新锐君当袪。","男儿不用世，资身在犂锄。","临风赠君别，劝君惜居诸。","劝君重桑梓，劝君重名誉。","岁晚未相忘，频寄山中书。"],"title":"君莫夸少年一首赠余光远"}
