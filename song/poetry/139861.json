{"author":"徐集孙","id":139861,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["小艇撑过第一桥，酌泉桥下掷诗瓢。","来游道院分荷供，拟拉吟僧遣鹤招。","暮霭直从渔笛起，月华高过塔灯遥。","且于静处偷清福，人海惊人涌似潮。"],"title":"湖西纳凉"}
