{"author":"李之仪","id":205284,"strains":["平平仄仄仄平平，仄仄平平仄仄平。","仄仄平平平平仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["由来气类即天伦，孰谓刘琨独可人。","稍隔相从更无味，几因拈起又还新。","席间谁致龙皮异，雪里常怀鹤羽尘。","祗欲期君拾瑶草，庾郎三韭未为贫。"],"title":"袭前韵再简少孙四首  其一"}
