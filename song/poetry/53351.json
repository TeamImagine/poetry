{"author":"项安世","id":53351,"strains":["仄仄平平仄平平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["三复新篇吻为干，载赓余韵甲生颜。","今无愈湜陪长吉，古有严徐伴小山。","秀出猗兰仙李外，思留春草桂枝闲。","从来只有诗人苦，可笑王孙不自闲。"],"title":"次韵赵佥判投赠"}
