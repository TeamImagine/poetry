{"author":"程俱","id":235381,"strains":["仄平平平平，仄仄平仄仄。","平平仄平平，平仄仄仄仄。","平平仄平平，平仄仄○仄。","平平仄平仄，仄仄仄○仄。","平平仄仄○，平仄仄平仄。","仄平平仄平，○仄平仄仄。"],"paragraphs":["去年蛾眉山，痛饮真得计。","新蟾继秋阳，明洁谢点缀。","今年坐蜗庐，檐溜落空砌。","花开信多雨，会少苦分袂。","茫茫大块间，游子况无蒂。","百年能几何，行复惊改岁。"],"title":"蔡州叶翰林寄示近诗次韵八首 九日雨中对菊忽忽块坐用雨中对花韵三首 其二"}
