{"author":"李郢","id":47460,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["江南木落塞鸿飞，江汉离人久未归。","客舍无成重相见，雪天留宿可相违。","篇章只使容颜改，名利空教翰墨稀。","终拟全家漾舟去，五湖高掩白云扉。"],"title":"江南冬日喜遇故人"}
