{"author":"齐己","id":41799,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["天台衡岳旧曾寻，闲忆留题白石林。","岁月已残衰飒鬓，风骚犹壮寂寥心。","缑山碧树遮藏密，丹穴红霞掩暎深。","争得相逢一携手，拂衣同去听玄音。"],"title":"寄酬秦府高推官辇"}
