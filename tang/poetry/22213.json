{"author":"许浑","id":22213,"strains":["仄仄平平仄，平平仄○平。","仄平平仄仄，平仄仄平平。","仄仄平平仄，平平仄仄平。","○平平仄仄，○仄仄平平。","仄仄平平仄，平平仄仄平。","平平平仄仄，平仄仄平平。","○仄平平仄，平平仄仄○。","仄平平仄仄，平○仄平平。","仄仄平平仄，○平仄仄○。","仄○○仄仄，平仄仄平平。"],"paragraphs":["羽檄征兵急，辕门选将雄。","犬羊忧破竹，貔虎极飞蓬。","定系猖狂虏，何烦矍铄翁。","更探黄石略，重振黑山功。","别马嘶营柳，惊乌散井桐。","低星连宝剑，残月让雕弓。","浪晓戈鋋里，山晴鼓角中。","甲开鱼照水，旗飏虎拏风。","去想金河远，行知玉塞空。","汉庭应有问，师律在元戎。"],"title":"登蒜山观发军"}
