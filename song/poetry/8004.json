{"author":"潘良贵","id":8004,"strains":["平仄仄仄平仄仄仄仄平，仄仄仄仄仄仄平。","仄仄仄仄仄平平仄仄平，仄平平仄仄○○。","平平仄仄仄仄仄，平平仄仄○平平。","仄平仄仄平○○，平平仄仄平仄○。","平平平仄仄仄仄，仄仄？平仄仄平平平。","平平○仄○平仄，平仄平平平仄仄。","平○仄仄仄仄平，仄仄平平仄平仄。","平平仄仄平仄平，仄平仄平平仄平。","平平平仄平仄平，仄平仄仄平平平。","仄平仄仄○平仄，平仄○？平仄仄。","仄平仄仄仄平平，仄平仄仄平○仄。"],"paragraphs":["君不见子猷嗜好与俗殊，种竹不可一日无。","又不见太白清狂世绝伦，举杯邀月独相亲。","风流二子去已远，尘埃那复闻高人。","郑侯未遇身更闲，躬耕自乐岩谷间。","开亭容膝日寄傲，坐对嶕峣崪嵂之西山。","西山苍翠如堆玉，松奏笙竽云作屋。","澄鲜爽气日夕佳，不学时情易翻覆。","田文唾面嗔小儿，翟公署门良可嗤。","悠悠权利悲一时，乐哉此友谁能知。","郑侯与我论心久，年少相従今白首。","对山勿著绝交书，要须着我成三友。"],"title":"郑亨仲作亭西山颜曰可友以书求诗为赋一首"}
