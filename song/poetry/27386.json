{"author":"李若川","id":27386,"strains":["平仄仄平仄，平平仄平平。","仄仄○仄仄，仄仄○平平。","仄平○仄仄，仄平平仄○。","仄仄平仄仄，平平○平○。","平平仄平○，平仄仄平平。","仄仄仄仄仄，平○平○平。"],"paragraphs":["为客始逾月，迢迢若经年。","昼永空馆寂，古木参云烟。","我生闻道浅，未能超世缘。","念此方寸地，忧来相萦缠。","今晨动幽兴，沙岸泊归船。","岸远望不极，归思随长川。"],"title":"理舟"}
