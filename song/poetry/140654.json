{"author":"姚勉","id":140654,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["寂寂江城又立春，土牛何物竟无神。","试倾官酒梅花畔，不似园丁菜把新。","彩胜岂留良夜梦，纸窗静拂隔年尘。","东风毕竟于人好，早有鶑声入鬓唇。"],"title":"和通判直阁立春闻鶑  其一"}
