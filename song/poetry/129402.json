{"author":"李曾伯","id":129402,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["中原百战徯来苏，浸喜衣冠复旧区。","要得一行须老将，曾何千虑付狂夫。","山川感慨诗难尽，烟火萧条酒尚无。","若问西湖已芜没，望穷惟有几浮图。"],"title":"次蒋志父韵"}
