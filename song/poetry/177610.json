{"author":"王禹偁","id":177610,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["失职金銮假一麾，琅邪山色遶城池。","解龟且作三年调，下马先吟八绝诗。","勾检簿书宁免俗，逢迎使命亦随时。","公余不敢妨吟咏，异日声名继至之。"],"title":"滁州官舍  其二"}
