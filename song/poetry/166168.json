{"author":"陆文圭","id":166168,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平仄平仄仄平平。"],"paragraphs":["夜行被酒止公亭，耳热呼乌坐尽惊。","瓮下自惭非毕子，吐中不觉卧王生。","相宽吏舍情何厚，误污车茵罪亦轻。","戏马倘容宾落帽，更拼投辖饮天明。"],"title":"七月二十九日夜大醉宿陆宣慰廨旦日以一诗谢之"}
