{"author":"王迈","id":107500,"strains":["仄仄平平仄平平，平仄平平平仄平。","平平仄仄仄平仄，仄○仄仄平○平。","仄仄平仄平平仄，○平仄○○平仄。","平仄平仄平仄平，○仄仄平仄平仄。","平平仄○平平平仄平，仄平仄○平平仄仄平。","仄平仄仄仄○仄，平仄仄平仄仄平。","平平仄仄仄平仄，平平○平仄○仄。","仄平平仄平平平，仄仄平平平○仄。","仄仄仄仄平平平，平○仄仄平平平。","仄平仄平仄○仄，平仄平仄平平平。","仄○○○平平仄，仄○仄仄平平仄。","仄平仄仄仄平平，平○平平平仄仄。","○仄仄平仄仄平，平平○仄○平平。","仄平仄仄仄平平，平仄仄仄○平平。","仄○仄仄仄○平，仄平平平平平平。","平平○仄平仄平，仄仄平平平平平。"],"paragraphs":["白杜诗人大方家，诗两牛腰书五车。","高谈世事坐扪虱，大扁丈室名听蛙。","我见东野低头拜，三年未了听蛙债。","蛙有何好君赏音，从黾得蛙自尊大。","君胡不听高冈丹凤鸣，又胡不听华亭鹤唳声。","答云二物不间出，吾与此蛙别有情。","年来凤去避矰弋，梧桐其栖竹其食。","有时伸喙鸣朝阳，反被妖乌豪鹞击。","鹤亦远引归辽东，无缘得近华清宫。","纵鸣九皋许嘹唳，流矢伤翼愁天翁。","不如且听蛙声好，唤回梦觉春池早。","纵饶翡翠上苕兰，差胜蛩螀啼露草。","王子掉头曰不然，夫君标致如胎仙。","富家有子比雏鹓，吾道岂得长迍邅。","不妨少待两三年，一鸣惊人飞冲天。","群蛙蜿蝡何足怜，弃置官池任啾喧。"],"title":"题听蛙轩"}
