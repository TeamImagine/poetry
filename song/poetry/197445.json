{"author":"苏辙","id":197445,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。","平仄平平仄仄仄，平平仄仄仄平平。"],"paragraphs":["宦情牢落苦思归，君侧无人留子思。","手种松筠须灌溉，亲修寝庙忆烝祠。","定应此去添桃李，还似旧茔无棘茨。","他日东游访遗烈，因公导我谒先师。"],"title":"孔君亮郎中新葺阙里西园弃官而归"}
