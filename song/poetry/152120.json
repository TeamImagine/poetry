{"author":"方一夔","id":152120,"strains":["仄仄仄仄平，平平仄平平。","平平仄仄仄，平仄平平平。","仄平平平平，平仄仄平平。","仄平仄仄平，仄仄平仄○。","仄平仄平仄，仄平仄平平。","平仄仄仄仄，仄仄平平平。","仄仄仄平仄，仄仄平平平。","仄仄仄平仄，平平仄平平。","平平仄仄仄，平仄仄平平。"],"paragraphs":["小有古洞天，仙峰戴灵鳌。","何人失守卫，飞去随波涛。","朅来文昌宫，还作贵人牢。","贵人旧散仙，稍厌官府劳。","怅然念人世，谪居领岩嶅。","饥食柏树子，渴饮松枝醪。","涕唾视勋业，习气余诗骚。","我亦慕仙者，何时脱羁绦。","终携绿玉杖，东去访卢敖。"],"title":"寄呈何潜斋小有洞天"}
