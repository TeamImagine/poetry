{"author":"徐元杰","id":122866,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["儒宫新创俯青溪，上挹魁躔踵旧规。","鹗荐联名充赋日，龙飞亲策采言时。","指迷承学云中路，珍重贤侯席上诗。","只有梅花知此意，东君着眼是先期。"],"title":"次章守鹿鸣宴韵"}
