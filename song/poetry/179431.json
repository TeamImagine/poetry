{"author":"苏颂","id":179431,"strains":["仄仄平平仄仄平，平平平仄仄平仄。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["十月河滨土未干，行人裘褐苦沾汗。","边侯顾遇劳纡轸，驿舍留连暂憩鞍。","义贯雪霜松操古，气凌星斗剑光寒。","待君早晚功名就，重约虚斋论隠桓。"],"title":"和安抚王临骐骥见寄"}
