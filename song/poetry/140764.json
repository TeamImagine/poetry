{"author":"姚勉","id":140764,"strains":["仄平平仄○平仄，平仄仄平平仄仄。","平平仄仄○仄平，平仄○平平仄仄。","仄平平平平仄平，○平平平仄○平。","仄平仄平仄仄仄平仄，仄仄仄仄平平平。","平平仄仄平仄仄，平仄平平仄平仄。","仄平仄仄平仄平，仄仄仄平平仄仄。"],"paragraphs":["太原曾有三珠树，花萼一团光彩聚。","清晨肯挟三凤来，真是王家儿可誉。","乃翁哦诗松竹阴，三儿吾伊玉应金。","不须累碁撚蜡作跳虎，骏响续取河汾琴。","沂公不作温饱计，他日帘前退丁谓。","读书有用须济时，莫止觅官求富贵。"],"title":"赠新昌王蓝田三子"}
