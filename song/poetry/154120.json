{"author":"金履详","id":154120,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["高真栖处在山阿，古寺山灵久护诃。","三洞奇峰踞龙虎，千秋乔木长藤萝。","泉流清澈天池近，石窦巃嵸云气多。","一片飞来山更好，飞来端的自岷峩。"],"title":"栖真纪胜赠立公二首  其一"}
