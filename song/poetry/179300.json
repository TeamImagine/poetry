{"author":"苏颂","id":179300,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平平仄平平。"],"paragraphs":["腊前寒雨已为霖，一夕皑皑变暝阴。","春圃暗惊花萼早，客舟偏觉漕渠深。","都无车马尘过眼，唯有尊罍酒惬心。","共喜时和成美岁，预知氛祲不能侵。"],"title":"又和十二月十一日雪"}
