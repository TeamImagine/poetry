{"author":"罗邺","id":30409,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["喧喧蹄毂走红尘，南北东西暮与晨。","谩道青云难得路，何曾紫陌有闲人。","杯倾竹叶侯门月，马落桃花御水春。","只合咏歌来大国，况逢文景化惟新。"],"title":"帝里"}
