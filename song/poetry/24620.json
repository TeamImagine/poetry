{"author":"宋祁","id":24620,"strains":["○平平仄仄，仄仄○平平。","仄仄○平仄，平平仄仄平。","平平仄平仄，仄○仄平平。","仄仄平平仄，○平仄仄平。","平平平仄仄，仄仄仄○平。","仄仄平平仄，平平仄仄平。"],"paragraphs":["劭农方狎野，熯旱叹焦原。","六幕沈云族，千箱害稼孙。","都人望天汉，国相闭阳门。","盛怒风生穴，污邪祝有豚。","征徒休道樾，汲缶涸中园。","米价高何许，痴人遂不言。"],"title":"郡界闵雨州将率官属禳禬"}
