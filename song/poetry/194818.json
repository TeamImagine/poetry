{"author":"苏轼","id":194818,"strains":["平平仄○○平平，平○平仄平仄○。","平平仄仄仄仄仄，仄平仄仄○平平。","平平仄仄仄平仄，仄平仄仄平平○。","○平仄平仄平仄，平平仄仄○仄平。","仄平仄仄仄平仄，仄仄仄仄平平平。","仄○仄仄仄平仄，仄仄平仄平○平。","平平仄仄平仄仄，仄○平仄平○平。","平平平平仄仄仄，平仄平仄平平平。","仄○仄仄仄仄仄，仄仄仄仄平平平。","仄平仄仄○仄仄，仄平○仄平平平。","平平仄仄平平仄，仄○仄仄平平平。","仄○平平仄仄仄，平平仄仄○平平。","仄仄平平○仄仄，仄仄平仄平○平。","仄平平平仄仄仄，仄仄仄仄平平平。"],"paragraphs":["朱颜发过如春醅，胸中梨枣初未栽。","丹砂未易扫白发，赤松却欲参黄梅。","寒溪本自远公社，白莲翠竹依崔嵬。","当时石泉照金瑞，神光夜发如五台。","饮泉鉴面得真意，坐视万物皆浮埃。","欲收暮景返田里，远溯江水穷离堆。","还朝岂独羞老病，自叹才尽倾空罍。","诸公渠渠若夏屋，吞吐风月清隅隈。","我如废井久不食，古甃缺落生阴苔。","数诗往复相感发，汲新除旧寒光开。","遥知二月春江阔，雪浪倒卷云峰摧。","石中无声水亦静，云何解转空山雷。","欲就诸公评此语，要识忧喜何从来。","愿求南宗一勺水，往与屈贾湔余哀。"],"title":"西山诗和者三十余人再用前韵为谢"}
