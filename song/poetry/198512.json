{"author":"苏辙","id":198512,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["宅舍元依毕竟空，小乘惯住草庵中。","一生滞念余妻子，百口侨居怯雨风。","松竹已栽犹稍稍，栋梁未具勿匆匆。","三间道院吾真足，余问儿曹莫问翁。"],"title":"筑室示三子"}
