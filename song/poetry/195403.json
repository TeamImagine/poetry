{"author":"苏轼","id":195403,"strains":["仄平仄○平仄平，平平仄平仄平平。","平○仄仄平仄仄，平仄仄仄平平平。","○平仄仄平仄仄，平仄仄平○仄平。","平○平仄仄仄仄，仄平仄仄平○平。","平平仄仄平仄仄，仄平仄仄平平平。","平平平平仄仄仄，仄仄仄仄仄仄平。","平平仄仄平仄仄，仄平仄仄平平平。","○平仄仄平○仄，仄仄仄仄○平平。"],"paragraphs":["玉妃谪堕烟雨村，先生作诗与招魂。","人间草木非我对，奔月偶桂成幽昏。","暗香入户寻短梦，青子缀枝留小园。","披衣连夜唤客饮，雪肤满地聊相温。","松明照坐愁不睡，井华入腹清而暾。","先生来年六十化，道眼已入不二门。","多情好事余习气，惜花未忍都无言。","留连一物吾过矣，笑领百罚空罍樽。"],"title":"花落复次前韵"}
