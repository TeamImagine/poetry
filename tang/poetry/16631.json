{"author":"白居易","id":16631,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["汉庭重少身宜退，洛下闲居迹可逃。","趁伴入朝应老丑，寻春放醉尚粗豪。","诗携彩纸新装卷，酒典绯花旧赐袍。","曾在东方千骑上，至今躞蹀马头高。"],"title":"初到洛下闲游"}
