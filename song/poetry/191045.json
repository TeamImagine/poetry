{"author":"韦骧","id":191045,"strains":["平平仄○平平仄，仄平平仄平平仄。","仄平仄仄仄平平，仄仄平平仄平仄。","○仄仄仄仄○平，○仄仄平平仄仄。","仄平平仄平平仄，仄仄平平仄平平。","仄平仄仄仄仄○，平仄仄平平仄仄。","仄平平仄仄○平，仄仄平○平仄仄。"],"paragraphs":["园林雨过秋萧索，幅巾谈笑情方乐。","歘然一抹四朱弦，续续清声透帘幕。","轻拢慢撚手应心，如出自然非以学。","露蝉凄咽春莺啭，变化逡巡动寥廊。","审音度曲肃众听，歌舞满堂生寂寞。","自嗟投老饮量衰，一举为空金凿落。"],"title":"闻胡琴一首"}
