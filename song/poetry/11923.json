{"author":"胡寅","id":11923,"strains":["仄仄平平仄仄平，仄平平仄仄平平。","仄仄平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["待赏今宵定几人，岂应于毕遽相亲。","坐令华烛风头卷，却喜枯檐雨脚匀。","拱璧何妨藏韫椟，湛铜那得蔽游尘。","明年记取瞻银阙，万里秋光景更新。"],"title":"中秋雨"}
