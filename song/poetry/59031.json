{"author":"陈造","id":59031,"strains":["平平仄平仄平仄，平平仄平平仄仄。","仄○仄仄仄仄仄，平仄仄仄平平仄。","仄仄平平仄平仄，仄仄仄仄仄仄仄。","平平仄仄平仄仄，平仄仄平○仄仄。","平平○○仄仄仄，仄仄○平平仄仄。","仄仄仄？仄仄仄，仄仄平平仄平仄。","平仄○平仄○仄，仄仄平平仄平仄。","平平平仄仄仄平，平仄平平平仄仄。"],"paragraphs":["东邻客来每坚壁，西邻客来常蓐食。","旅中一饱岂细故，偕举大事书之册。","末路孜孜食眠计，外此敢忘戒在得。","苏端向我颜色好，冲雨不辞泥没膝。","居贫颇禁恶客恼，念子秤薪仍数粒。","肺可用禴米可餠，并付馋僮饱君德。","人谓裁诗等裁锦，拙妇渠能把刀尺。","陶翁宜报苦未赓，搜搅肝肠闲倚策。"],"title":"徐南卿招饭  其二"}
