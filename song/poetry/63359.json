{"author":"周孚","id":63359,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["忽忽三看斗柄回，迩来病鹤已摧颓。","乞医耆域吾方尔，问疾毗耶子合来。","叹息赤髭浑似旧，喜懽青眼不徒开。","何时趺坐寒窗下，共听崩崖万壑雷。"],"title":"度上人自闽中来"}
