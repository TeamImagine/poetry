{"author":"周必大","id":50406,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["两制摛文压缙绅，三吴耀武见经纶。","桥留震泽居无扰，舟济沧溟捷有神。","宥府嘉猷推乃后，陪都遗爱纪斯民。","多才多艺无多寿，此理凭谁问大钧。"],"title":"洪景严枢密挽词二首  其一"}
