{"author":"许景衡","id":230417,"strains":["仄仄仄平平仄仄，平平仄仄仄平平。","平平平仄平平仄，仄平平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一诺定须游竹阁，多时凝望出松台。","祇应城市醺醺醉，肯为诗翁特特来。","湖水秋来清见底，仙山雨后翠成堆。","栏干供尽登临目，鸥鹭翩翩日几回。"],"title":"又招虞仲来竹阁"}
