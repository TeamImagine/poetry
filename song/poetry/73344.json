{"author":"赵蕃","id":73344,"strains":["仄仄平平平仄平，仄平平仄仄平平。","仄平平仄仄仄仄，平仄仄平平仄平。","平仄平平平仄仄，仄仄仄仄仄平平。","平平平仄平平仄，平仄平平仄仄平。"],"paragraphs":["只道今年寒食晴，那知风雨在清明。","异乡逢节自感动，何况此身今老生。","为底轻辞坟墓去，不敢回首弟兄情。","悠然强作江东望，云涌如山白浪横。"],"title":"清明怀成父"}
