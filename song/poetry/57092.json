{"author":"梅尧臣","id":57092,"strains":["平平平○仄，仄仄仄仄平。","平平平平仄，仄平平○平。","平平仄仄平，仄仄平平平。","仄平仄仄平，仄仄○平平。","平平○平仄，仄○○仄平。","平仄仄仄平，平平○仄平。","○仄仄○平，仄仄仄仄平。","平平仄平平，仄仄平平平。","平平○仄平，仄仄平仄平。","仄仄仄平平，平平仄○○。","平平平仄仄，平仄平仄平。","平平平仄平，仄仄仄仄平。","平仄仄平仄，仄仄○平平。"],"paragraphs":["谁知山中水，忽向舍外流。","谁知门前路，已通溪中舟。","穷蛇上竹枝，聚蚓登阶陬。","我家地势高，四顾如湖滮。","浮萍穿篱眼，断葑过屋头。","官吏救市桥，停车当市楼。","应念此中居，望不辩马牛。","危湍泻天河，漫漫无汀洲。","群蛙正得时，日夜鸣不休。","戢戢后池鱼，随波去难留。","扬鬐虽自在，江上多网钩。","纷纭闾里儿，踊跃竞学泅。","吾慕孔宣父，有意乘桴浮。"],"title":"五月十三日大水"}
