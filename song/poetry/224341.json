{"author":"洪朋","id":224341,"strains":["平平仄平仄，仄仄仄平仄。","平平○平仄，仄平仄○仄。","仄仄仄平仄，仄仄仄平仄。","仄平仄平仄，平平仄仄仄。","仄仄仄仄平，平仄仄平仄。","平仄平平平，平仄仄平仄。","平平仄平仄，平仄仄仄仄。","仄仄仄平平，仄仄仄平仄。","仄仄平仄平，○仄平平仄。","仄平仄平仄，仄平平仄仄。","平平仄仄○，平仄仄仄仄。","平○仄仄仄，平仄仄平仄。","平平平平平，○○平仄仄。","平平仄仄平，仄仄平平仄。","仄仄平平平，仄仄○○仄。"],"paragraphs":["东山谢安石，事业照星斗。","佳人临川秀，自言乃其后。","昔我未知子，籍甚大江右。","迩来识君面，风流故自有。","早岁翰墨场，挥洒不停手。","河发昆仑丘，风怒土囊口。","春来入诗垒，窥杜逮户牖。","笔力挟雷霆，句法佩琼玖。","起予虞帝韶，和汝秦人缶。","少年厉锋气，鄙夫成老丑。","人才古所难，吾子定不朽。","清和四月夏，销黯一樽酒。","悠悠西峰云，暗暗南浦柳。","平生六艺耕，勿遣生稂莠。","鼓枻黄花秋，慰此长回首。"],"title":"送谢无逸还临川"}
