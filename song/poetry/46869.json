{"author":"梅尧臣","id":46869,"strains":["仄平仄平平，平仄仄仄仄。","仄仄平平平，仄平仄平平。","仄平平仄仄，仄仄平平平。","仄平仄仄平，平平仄平平。","平○仄平仄，平仄仄仄平。","仄平仄平平，仄仄仄仄○。","仄平平平平，平平○平平。","平仄仄仄仄，仄仄平平○。","平平仄仄仄，仄仄仄仄平。","仄仄仄○仄，仄平平仄○。"],"paragraphs":["泊舟斫枯葭，歊火𦶟岸傍。","冒岭云冥蒙，漫江雪飞扬。","拖冰修网涩，出水朱鬐僵。","旷然起远怀，风旗转危樯。","千帆共辞浦，搀错逆水翔。","落星始前瞻，瞬目已后相。","𫚖鱼何时来，杨花吹茫茫。","沙草不可辨，雁立知汀长。","山头化石妇，忽变素质光。","岂复愿闻笛，莫逢桓野王。"],"title":"雪中发江宁浦至采石"}
