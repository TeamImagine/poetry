{"author":"项安世","id":53818,"strains":["仄仄仄仄平，平平仄○仄。","平平仄平平，仄仄○平仄。","仄仄仄平平，仄仄○平仄。","平平仄○仄，仄仄平仄仄。","平平○平仄，仄仄仄平仄。","仄平仄平平，仄仄仄平仄。","○平仄平平，平仄平仄仄。","仄仄○平○，平平○仄仄。","○○平仄○，○仄仄平仄。","仄平仄平仄，仄仄仄○仄。","仄○平仄平，平仄○平仄。","平平平仄平，仄仄仄仄仄。","平仄仄平平，仄平○仄平。","平平仄平仄，仄仄仄平仄。","平平仄平仄，平仄平仄仄。","仄○平仄平，仄仄仄平仄。"],"paragraphs":["学道或五穷，谈兵有三顾。","人情市门朝，世态狙公暮。","坐令直躬人，稍作折腰步。","侯郎器如此，可使终不遇。","奇文镂周鼎，妙质反商辂。","忽辞鲁诸生，去学汉都护。","应怜世高低，强逐时好恶。","卞璞献逾三，颜瓢空已屡。","回看枝木冠，叹息半生误。","一朝着戎服，万里志横骛。","汉庭多巨公，文武且千数。","胡为沧海头，有抱不往诉。","投暗枉明玑，发蒙劳善喻。","光芒隘蓬荜，黼黻满缣素。","鹏扶会高举，蜩翼安足附。","似闻资水涯，已有鹤书赴。"],"title":"次韵谢资州侯巡抚"}
