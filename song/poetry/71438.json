{"author":"蔡戡","id":71438,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["西园清夜喜追随，唯恐冰轮出海迟。","不但旷怀皆我辈，要知痛饮是吾师。","十分未放蟾盈魄，三匝先惊鹊遶枝。","此夕清欢那复有，世间能得几人知。"],"title":"和李子真八月十四日夜赏月之什"}
