{"author":"王迈","id":107464,"strains":["平○仄仄仄平平，平仄○平平仄平。","平平仄平仄仄仄，平○仄仄平平仄。","平平仄仄仄平平，平仄仄平平仄仄。","平仄平平平○平，平平仄仄仄平平。","仄平○仄平○仄，平仄仄平平仄平。"],"paragraphs":["前回马首络青春，春我相逢皆故人。","今朝出门忽失笑，春如五日之京兆。","鶑痴蝶𫘤不知愁，惟有杜鹃啼到晓。","春到园林邮传哉，藤阴次第庇莓苔。","愿春长在人长健，何惜与春归去来。"],"title":"立夏前五日出郊送春"}
