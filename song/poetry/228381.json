{"author":"释德洪","id":228381,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["深掩圜扉夜向阑，梦惊清境慰辛酸。","卧闻瓦垅集微霰，起觉衾裯压薄寒。","忧患饱经心老大，云泉归晚鬓凋残。","书空偶尔成诗句，寄与西林阿永看。"],"title":"寄超然弟"}
