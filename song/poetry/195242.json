{"author":"苏轼","id":195242,"strains":["平仄仄平平，平平仄仄仄。","平平平仄仄，仄仄平平仄。","平平仄○仄，仄仄仄仄仄。","平平仄仄平，仄仄仄仄○。","平平仄仄平，平仄平平○。","仄平仄仄平，平平仄仄仄。"],"paragraphs":["饥眼眩东西，诗肠忘早晏。","虽知灯是火，不悟钟非饭。","山僧异漂母，但可供一莞。","何为二十年，记忆作此讪。","斋厨养若人，无益祇贻患。","乃知饭后钟，阇黎盖具眼。"],"title":"石塔寺"}
