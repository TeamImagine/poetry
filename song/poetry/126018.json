{"author":"宋伯仁","id":126018,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["休将闲耳听云云，只作深居耳不闻。","素志肯随时节改，清贫难许利名分。","忘情茅屋无非燕，著脚春山独是云。","试问急流谁勇退，故园同看木欣欣。"],"title":"云云"}
