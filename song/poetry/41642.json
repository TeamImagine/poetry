{"author":"陆游","id":41642,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["昨夜风摇斗柄回，典衣也复一传杯。","故人久作天涯别，新句空从枕上来。","清镜岂堪看鬓色，小园剩欲觅桃栽。","颓然却恨贪春睡，不尽城头画角哀。"],"title":"戊辰立春日二首  其一"}
