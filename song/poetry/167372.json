{"author":"陈深","id":167372,"strains":["平平仄平仄，仄仄平平平。","仄平平平仄，仄仄仄仄平。","平平仄平仄，仄仄平○平。","仄平仄平平，仄仄平平平。","○平仄仄仄，仄仄平平平。","平平仄平仄，平仄平仄平。","○平仄平仄，平仄平仄平。","平平仄平仄，平仄平平○。","仄平仄平仄，平仄○平○。","仄平仄平仄，仄仄平平平。","仄平平○平，仄平○平平。"],"paragraphs":["残阳古城曲，岌岌荒台高。","不知何年创，尚尔结构牢。","青山拥危楯，白水环空壕。","美哉此山谿，惨淡悲雄豪。","当时一战霸，意气何矜骄。","蛾眉坐倾国，忠魄随怒潮。","空余故宫苑，寒雀飞野蒿。","佳辰晤良友，清眺舒烦劳。","夕风振丛薄，鸿雁中天号。","永怀五湖客，一舸凌云涛。","浩歌沧浪词，愿言从游遨。"],"title":"姑苏台晚眺分韵得高字"}
