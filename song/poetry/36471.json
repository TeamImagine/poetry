{"author":"陆游","id":36471,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["蚊蝇扫迹叶飞初，剩喜幽窗读我书。","墙角短檠真耐久，手中团扇又成踈。","百年作梦行休去，九月无衣亦晏如。","独恨故人消息断，寒江谁与倩双鱼。"],"title":"初寒"}
