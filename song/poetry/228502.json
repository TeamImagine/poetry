{"author":"释德洪","id":228502,"strains":["仄仄仄平平仄仄，平平平仄仄平平。","平平仄仄仄平仄，仄仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["闭户不妨依聚落，开轩随分有山林。","残经半掩世情断，好鸟一声村意深。","篱外霜筠森束玉，屋头露橘欲垂金。","能营野饭羮红酱，渡水何辞数访寻。"],"title":"题天王圆证大师房壁"}
