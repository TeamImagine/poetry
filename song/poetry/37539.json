{"author":"陆游","id":37539,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["又向柴荆过上元，豪华前事不须论。","偶逢花发闲持酒，不得人扶懒出门。","薄技号山曾献玉，荣途染指亦尝鼋。","年来洗尽东陵梦，瓜垄萧萧老故园。"],"title":"正月十六日园中偶赋"}
