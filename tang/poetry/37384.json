{"author":"徐锴","id":37384,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。"],"paragraphs":["重叹梅花落，非关塞笛悲。","论文叨接萼，末曲愧吹篪。","枝逐清风动，香因白雪知。","陶钧敷左悌，更赋邵公诗。"],"title":"太傅相公与家兄梅花酬唱许缀末篇再赐新诗俯光拙句谨奉清韵用感钧私伏惟采览"}
