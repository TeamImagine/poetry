{"author":"刘长卿","id":54863,"strains":["仄仄平平仄，○平仄仄平。","仄平平仄仄，平仄仄○平。","仄平平平仄，平平仄仄平。","平平平仄仄，仄仄仄平平。","仄仄平○仄，○平仄仄平。","仄平平○仄，仄仄仄平平。"],"paragraphs":["满镜悲华发，空山寄此身。","白云家自有，黄卷业长贫。","懒任垂竿老，狂因酿黍春。","桃花迷圣代，桂树狎幽人。","幢盖方临郡，柴荆忝作邻。","但愁千骑至，石路却生尘。"],"title":"酬滁州李十六使君见赠"}
