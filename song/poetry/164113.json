{"author":"仇远","id":164113,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["坏垣荒径入蒿莱，不惹康衢半点埃。","赏静偏怜雏笋长，趁凉自引瘦筇来。","杯余漱齿呼新茗，石上题诗剥古苔。","试问依檐双老桧，何如列柏在乌台。"],"title":"与子野过永仙观循西城以归邂逅李戒甫夕山西爽诗料满目子野明发诗来予次韵  其一"}
