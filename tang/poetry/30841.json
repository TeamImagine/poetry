{"author":"罗隐","id":30841,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["蠹简遗编试一寻，寂寥前事似如今。","徐陵笔砚珊瑚架，赵胜宾朋玳瑁簪。","未必片言资国计，只应邪说动人心。","九原郝泚何由起，虚误西蕃八尺金。"],"title":"咏史"}
