{"author":"苏轼","id":194453,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["十日春寒不出门，不知江柳已摇村。","稍闻决决流冰谷，尽放青青没烧痕。","数亩荒园留我住，半瓶浊酒待君温。","去年今日关山路，细雨梅花正断魂。"],"title":"正月二十日往岐亭郡人潘古郭三人送余于女王城东禅庄院"}
