{"author":"宋庠","id":2756,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["处世何尝尽值才，虚名高位自惊猜。","千重浪里随流出，百尺竿头试险回。","衰鬓不徒欺晓雪，孤心兼欲伴寒灰。","嵩阳颍曲风烟接，已仗归云作隠媒。"],"title":"府斋岁晏节物感人辄成拙诗二篇上寄昭文相公枢密太尉虽俚调无取亦盍各斐然之义也  其二"}
