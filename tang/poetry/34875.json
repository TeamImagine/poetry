{"author":"魏知古","id":34875,"strains":["平平仄仄平，平仄○平○。","仄仄平平仄，平平仄仄○。","仄平平仄仄，仄仄仄平平。","平仄平平仄，平平仄仄平。","平平仄平○，仄仄仄平平。"],"paragraphs":["皇舆向洛城，时雨应天行。","丽日登岩送，阴云出野迎。","濯枝林杏发，润叶渚蒲生。","丝入纶言喜，花依锦字明。","微臣忝东观，载笔伫西成。"],"title":"奉和春日途中喜雨应诏"}
