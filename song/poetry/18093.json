{"author":"吴芾","id":18093,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["三复诗翁白雪篇，渴尘俄得醉心泉。","高人固已追摩诘，好句还应压玉川。","快似凉风来木末，清如皓月出云边。","呼儿好为藏巾笥，莫许闲人取次传。"],"title":"黄超然参议和拙者去郡十五绝又以诗见寄属痰眩未能一一次韵且和二篇以谢  其一"}
