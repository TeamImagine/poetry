{"author":"陆游","id":38788,"strains":["仄仄仄○仄，仄仄仄仄仄。","仄仄仄○平，○平仄平仄。","平仄平仄仄，仄仄○○○。","仄仄平平平，平○仄平仄。","○仄○○平，仄仄仄平仄。","仄平仄仄平，仄仄仄平仄。"],"paragraphs":["弊袴久当脱，短褐竟未送。","老怯五更寒，重衾拥残梦。","群虱方得意，饱血藏衣缝。","竹簟何时陈，纨扇殆无用。","长夏亹亹来，岁月疾飞鞚。","妄怀畎亩忧，太息欲谁控。"],"title":"五月十日晓寒甚闻布谷鸣有感"}
