{"author":"韦骧","id":190823,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。","平仄平平平仄仄，仄平平仄仄平平。"],"paragraphs":["鸡声喔喔似相催，秣马登途酒一杯。","海日欲升山顶赤，林霏初散岭头开。","自怜旅梦经千变，谁谓离肠祇九回。","苟禄奔驰还窃笑，未能容易赋归来。"],"title":"早行"}
