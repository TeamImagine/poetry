{"author":"释惟晤","id":79009,"strains":["仄仄平平平仄仄，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["晓过翻经台下寺，与君同谒祖师堂。","庭前紫桂叶频脱，石上红梅花正香。","出洞阴云分远影，挂松寒日漏清光。","谢公劝饭须无让，不许非时荐茗汤。"],"title":"次韵和酬"}
