{"author":"李复","id":212481,"strains":["仄仄平平平，平仄平仄仄。","仄平平平仄，仄仄仄平仄。","仄仄平仄仄，仄仄仄平仄。","平仄仄仄平，仄仄仄○仄。","仄平平仄仄，仄仄平平仄。","平仄平仄平，仄仄仄平仄。","平平仄平平，仄仄仄平仄。","仄平平平平，仄平仄平仄。","仄仄平平○，仄平仄仄仄。","仄平仄仄平，仄仄仄仄仄。","平平平平仄，仄仄平仄仄。","平仄平仄仄，○仄仄平仄。","○仄○仄仄，仄平平仄仄。","仄平○仄平，仄平○仄仄。","仄仄平仄○，○仄○平仄。","仄平仄平平，仄平仄仄仄。","仄仄仄仄○，仄○平仄仄。","平○平仄平，仄仄平平○。","平平仄平仄，仄仄仄仄仄。"],"paragraphs":["节欲春秋交，寒暑争愈悍。","故知阴阳气，盛极暑方变。","七月庚伏末，困弱但流汗。","天地一大炉，造物虐相玩。","早衰虚实反，举动多颠眩。","安得甘露浆，凿顶沃清灌。","招提古浮图，岿壮压西甸。","烈风无时休，寂阴却炎暵。","几有篮舆兴，客来发我愿。","共游不暇徐，到寺日未旦。","童儿青芒𪨗，洁洒花雨散。","斌駮溪石枕，凝滑水纹簟。","张置相对卧，境闲心不乱。","有时闻妙香，忽来传静饭。","饱起摩腹行，看尽长廊遍。","却呼竹窗僧，汲泉具茗椀。","道在语嘿间，浅深随所见。","同将烦恼蠲，尽洗清凉观。","兹游岂无益，欲继慎莫缓。"],"title":"同刘君俞城西寺避暑"}
