{"author":"刘弇","id":209287,"strains":["仄仄平仄平，平仄仄平仄。","平平平平仄，平仄仄平仄。","仄平平仄平，平○仄平仄。","仄平平平平，仄仄仄平○。","仄仄仄仄平，平平仄平仄。","平○仄平平，仄仄平仄仄。","仄仄仄？仄，平平仄平仄。","仄仄平仄平，平平仄平仄。","平平仄平仄，仄○仄平仄。","○平仄平平，仄仄仄平仄。","仄平仄仄仄，平仄仄平平。","○○平平仄，平仄平仄仄。","仄平平仄平，平仄仄平仄。","仄平○平平，仄仄○仄仄。","仄仄平平仄，仄仄平平○。","平平仄平平，仄仄平仄仄。","平平平仄仄，仄仄仄平仄。","平○平平仄，仄仄仄平仄。","仄仄平平○，仄仄仄仄仄。","○平仄平平，仄仄平仄仄。","仄平平平仄，平○仄仄仄。","仄仄仄平平，○仄平○仄。","平○仄平仄，仄仄仄平○。","○平仄仄平，平仄○平仄。","仄仄仄平仄，平平仄平仄。","仄仄○仄仄，○平仄平仄。","平○平○平，仄仄仄平仄。","平○仄仄平，○平仄平仄。"],"paragraphs":["有客扬楚舲，归欤汩吾事。","波神悭东涨，吞遏限修䗖。","转头雕岁阴，蓬行变匏系。","一逢金銮人，穆我若清吹。","挽置十尺床，渊襟扫苛细。","壶封拆初黄，露液攒沸蚁。","老实侑脧紫，枯螯嚼霜渍。","坐有豪爽宾，哗哗睨云骥。","屯云刮痴白，有如拥天篲。","疏棂炯萧森，北固决遥眦。","半酣大轴出，鲸窟咀甘饴。","当中倾玄圃，琚瑀纷百缀。","物愁殚眇情，神妒夺孤閟。","快魂疏泠泠，大叱回熟寐。","况复仪真曲，不减铜堤思。","凄清激吴音，皓齿曾未愧。","辛咸皆可口，卷舌得真意。","初如严冬逼，肃物有余惴。","末似阳春回，恍入众骨醉。","将坛凛先登，乐府仍一洗。","吕侯斯人望，胸中吊古气。","二十佩青纶，三十清间侍。","高缠见腾踏，茂渥擅褒贲。","顷来笑画脂，无补当身寄。","卜筑傲园绮，秋蜩一官蜕。","大笔横利槊，兴来即摩垒。","非如骚些徒，冗语酿愁悱。","珍重白玉船，虹吞楚狂子。"],"title":"仪真吕明父席中观新曲"}
