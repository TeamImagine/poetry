{"author":"张继先","id":218352,"strains":["○平平仄○，仄仄平平仄。","○平仄仄平，仄○平仄仄。","平平平仄仄，仄仄平平平。","仄平仄平仄，仄○仄平平。","平平仄仄平，○○仄仄平。","仄平平○平，仄仄平平仄。","仄仄仄仄仄，仄仄平平仄。","仄仄仄仄平，平平仄仄仄。","平○仄仄仄，仄仄平仄仄。","仄仄仄平平，平平仄仄仄。","平○○○○，平仄平平仄。","仄仄平仄平，仄仄仄仄仄。","仄仄平仄仄，平平仄仄仄。","仄仄仄○平，○仄仄平仄。","平○○仄○，平平仄平平。","平平○仄仄，仄仄平仄平。","仄○仄仄平，仄仄平平平。","仄仄仄平仄，仄仄○○平。"],"paragraphs":["观君词语中，具引先贤事。","了然道在兹，不行而善至。","君今真至矣，奏乐求真知。","一言见吾子，固难尽于辞。","知君贯老庄，亹亹蹈大荒。","剧谈玄中玄，豁落无边旁。","有学必有待，不与诸魔对。","涉景若与知，何尝讶谲怪。","疑论涣已释，则信为善士。","主善以为师，天真坐可致。","人间犹论分，仙事宜任运。","有命终出伦，盍死即待尽。","大道非罔象，明明万物上。","使我一闻知，应是快神爽。","休更论浅深，斯言尽诚心。","时哉且落魄，此语吾所钦。","傍听亦笑嗤，不责于仁慈。","所幸异流俗，事物中思惟。"],"title":"和元规见勉"}
