{"author":"苏轼","id":193476,"strains":["平平仄平仄，仄仄平仄平。","仄平仄平仄，仄仄平仄平。","仄仄仄平平，平平平仄平。","仄平仄仄仄，仄仄平平平。","○平○○仄，仄仄平平平。","仄平○仄仄，仄仄仄仄平。","平平仄仄仄，仄仄仄平平。","仄平平仄仄，仄仄平仄平。","平仄仄平仄，仄仄平仄○。","仄仄○仄仄，○平仄○平。"],"paragraphs":["山川与城郭，漠漠同一形。","市人与鸦鹊，浩浩同一声。","此阁几何高，何人之所营。","侧身送落日，引手攀飞星。","当年王中令，斫木南山頳。","写真留阁下，铁面眼有棱。","身强八九尺，与阁两峥嵘。","古人虽暴恣，作事今世惊。","登者尚呀喘，作者何以胜。","曷不观此阁，其人勇且英。"],"title":"凤翔八观 真兴寺阁"}
