{"author":"胡宿","id":244180,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["名臣分刺十三州，君在东南第一流。","郡国成风皆自化，朝廷安枕更无忧。","江湖莫作多时计，山水何妨暇日游。","谁与二天相对饮，看看八月弄涛头。"],"title":"寄浙漕晋卿李工部"}
