{"author":"何梦桂","id":151756,"strains":["仄仄平平平仄平，仄平平仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白发星星纱帽乌，怕随年少过西湖。","清明上冢行人少，寒食开门宫使无。","半世行藏随杖屦，百年悲乐寄樽壶。","归来第五桥边路，半树残阳噪毕逋。"],"title":"再用前韵和诸公"}
