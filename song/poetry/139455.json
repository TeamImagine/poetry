{"author":"陈著","id":139455,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["聚忽如萍散忽云，今朝得见满腔春。","诗书有味兵前友，官府无名天下人。","相对两穷消白日，不交一语到红尘。","梅花纸帐寒初试，尽可留连似病身。"],"title":"次韵弟观似单君范"}
