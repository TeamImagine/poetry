{"author":"周必大","id":50448,"strains":["○仄仄仄○，仄仄仄平仄。","平平仄平仄，平仄仄平○。","平仄仄仄○，○仄仄仄仄。","仄平○仄平，平仄仄仄平。","平○仄仄平，仄仄仄平仄。","平平仄仄仄，○仄平平仄。","仄○仄仄平，仄仄仄仄仄。","仄平平仄平，仄仄仄仄仄。","平平平平○，仄仄仄平仄。","○○仄○仄，○仄平仄仄。"],"paragraphs":["三釜贵及亲，万户岂吾愿。","君今二千石，荣禄尚何论。","而况蜀汉间，相望两宿顿。","鹿轓从版舆，鸠杖杂戟𨱔。","斑衣父老夸，昼锦士夫劝。","遥知四境内，和气销愁恨。","却应念主恩，未遽忘一饭。","试于温凊余，款款话缱绻。","仍谈西湖胜，幸及老人健。","相将下三峡，看复抟九万。"],"title":"送胡子远出守汉州分韵得万字"}
