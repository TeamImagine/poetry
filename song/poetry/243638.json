{"author":"滕宗谅","id":243638,"strains":["仄平平平仄平○，平仄平平仄平仄。","平平仄仄仄平平，仄仄○平平仄仄。","平平仄仄仄平平，平仄平○仄○仄。","仄平仄仄平仄仄，平仄平平仄平仄。","○平仄仄仄平仄，仄仄平平平仄仄。","平平平仄仄平仄，仄仄平平平仄仄。","平平平仄平平仄，仄仄平平仄○仄。","○平平仄仄平平，○仄平○平仄仄。"],"paragraphs":["白云楼危压晴霓，楼下波光数毛髪。","雕甍刻桷出烟霞，万瓦参差鹏翼截。","兰汀蕙浦入平芜，天远孤帆望中灭。","屈平宋玉情不尽，千古依然在风月。","漂零坐想十年旧，岁月飞驰争列缺。","青云交友梦魂断，白首渔樵诚契阔。","安居环堵袁安老，泣抱荆珍卞和刖。","折杨虽俚亦知名，犹欲楼中赓白雪。"],"title":"白云楼"}
