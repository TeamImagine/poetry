{"author":"刘敞","id":174832,"strains":["平平仄平平仄平，仄平仄仄仄平平。","平平仄仄平○○，○○平平仄○平。","仄平平平平仄仄，平○仄平仄○平。","仄仄平仄仄仄平，平平平仄平仄平。","仄平平○平仄平，仄仄仄平仄仄平。","仄平平平仄仄平，仄仄仄仄平仄○。","平平仄仄平平平，仄○平○仄仄平。"],"paragraphs":["清风卷云天雨霜，众星灭没月腾光。","纷纭六幕含苍苍，莹如冰壶察毫芒。","太虚真人河汉旁，攀援桂枝曳霓裳。","紫贝为阙白玉堂，珠筵瑶席罗羽觞。","倚风微吟声抑扬，揖我起游谓我臧。","左骖蛟螭左鳯凰，倏忽万里天路长。","尘埃下土殊茫茫，乐如何其乐未央。"],"title":"月夜"}
