{"author":"王迈","id":107587,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["忆昔琴堂宴士时，至今人诵壮行诗。","政缘勇气填然跃，遂窃科名副所期。","乡橐摛词光吐凤，邦侯瑑美稳蟠螭。","乞留片石棠阴下，要写春风德政碑。"],"title":"谢仙游许宰伯诩立续题名记招饮二首记乃崇清侍郎作  其二"}
