{"author":"李端","id":7445,"strains":["仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["姓氏不书高士传，形神自得逸人风。","已传花洞将秦接，更指茅山与蜀通。","懒说岁年齐绛老，甘为乡曲号涪翁。","终朝卖卜无人识，敝服徒行入市中。"],"title":"赠道士"}
