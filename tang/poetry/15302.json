{"author":"白居易","id":15302,"strains":["○仄仄仄仄，平平平仄○。","仄平平平仄，仄仄平平平。","仄仄○仄平，仄仄平平平。","仄平平仄仄，仄仄平仄平。","平仄平○平，平○平仄平。","平平平平仄，仄仄平○平。","○仄仄仄仄，仄仄仄○平。","平仄○○仄，仄仄仄平平。"],"paragraphs":["分散骨肉恋，趋驰名利牵。","一奔尘埃马，一泛风波船。","忽忆分手时，悯默秋风前。","别来朝复夕，积日成七年。","花落城中池，春深江上天。","登楼东南望，鸟灭烟苍然。","相去复几许，道里近三千。","平地犹难见，况乃隔山川。"],"title":"寄江南兄弟"}
