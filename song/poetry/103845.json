{"author":"吴泳","id":103845,"strains":["平仄仄平平仄○，平平仄平平仄平。","仄平仄仄仄仄平，平仄仄仄平平平。","平仄○平仄仄？平仄仄平，仄○仄○平仄平。","平仄平仄平平平，仄○仄仄平仄平。","仄仄仄仄平仄平，平○仄平平仄平，仄○仄平仄○平。","仄平仄仄平仄平，仄平仄仄仄仄平。","仄平平平平仄平，仄仄仄仄平平平。","仄平平仄平仄平，○仄○仄平平平。","平平平平平仄平，仄仄仄仄平平平。","○仄平平平平平，平○平仄仄仄平。","仄平仄平○仄平，平仄平仄○平平。"],"paragraphs":["维日在娄春事殷，维桐始华天气新。","乱红遶树绿幄均，樱笋又荐冰盘珍。","知是燕胎协卜、牛宿会辰，绣衣立当霄汉春。","骊驾飞度天河津，帕中玉屑粮未陈。","镜里宝月光逼真，廉如一条冰照人，健如九皋鹤离群。","舌根不道烟火尘，鼻端那受富贵熏。","手探囊方皆木神，袖出荐纸生烟云。","兕觥祇酌春酒醇，衣佩更取秋兰纫。","民居安安鸿雁宾，吏胆帖帖乌鸢驯。","王母之桃庄生椿，宁如洙泗一字仁。","愿言福星当紫宸，光照邻女长无贫。"],"title":"寿梁漕"}
