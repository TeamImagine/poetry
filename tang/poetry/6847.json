{"author":"卢纶","id":6847,"strains":["平平平平仄○仄，平仄仄平仄平仄。","平平仄仄仄仄平，○平仄○平平平。","仄平仄仄仄仄仄，平平平仄平平平。","平平仄仄平○仄，仄仄仄平平仄仄。","仄平仄仄仄○平，平仄仄平仄平仄。","仄平仄仄○○平，仄平仄仄平平平。","仄平仄仄仄平仄，仄仄平平平仄平。","仄仄○平仄○仄，仄平仄平平仄仄。","○平仄仄平○平，仄仄平平平仄平。","仄平仄仄○仄仄，仄仄○平平仄平。","仄仄平平仄平仄，○仄○平平仄仄。","仄○平仄○○平，○仄仄仄平平平。","平平平仄仄平仄，仄仄平平○仄平。"],"paragraphs":["山头曈曈日将出，山下猎围照初日。","前林有兽未识名，将军促骑无人声。","潜形踠伏草不动，双雕旋转群鸦鸣。","阴方质子才三十，译语受词蕃语揖。","舍鞍解甲疾如风，人忽虎蹲兽人立。","歘然扼颡批其颐，爪牙委地涎淋漓。","既苏复吼拗仍怒，果叶英谋生致之。","拖自深丛目如电，万夫失容千马战。","传呼贺拜声相连，杀气腾凌阴满川。","始知缚虎如缚鼠，败虏降羌生眼前。","祝尔嘉词尔无苦，献尔将随犀象舞。","苑中流水禁中山，期尔攫搏开天颜。","非熊之兆庆无极，愿纪雄名传百蛮。"],"title":"腊日观咸宁王部曲娑勒擒豹歌"}
