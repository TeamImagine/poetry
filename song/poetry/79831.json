{"author":"欧阳修","id":79831,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["吴越东南富百城，路人应羡绣衣荣。","昔时结客曾游处，今见焚香夹道迎。","治世用刑期止杀，仁心听狱务求生。","时丰讼息多余暇，无惜新篇屡寄声。"],"title":"送张吉老赴浙宪"}
