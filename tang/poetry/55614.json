{"author":"李白","id":55614,"strains":["仄仄仄○○，仄仄仄仄仄。","仄仄仄仄仄，仄○○平仄。","仄仄○平平，平平仄仄仄。","仄仄平平仄平仄，仄○○仄仄平仄。","仄仄仄仄，平平平平。","仄平仄仄，平仄仄平。","平平平仄，仄仄平平。","平仄仄仄，平平仄平。","平仄仄仄，平平平平。","仄仄平仄，仄仄平平。","仄仄仄仄，平平平平。","平平仄仄，仄仄平平。","平平仄仄，平平平仄平。"],"paragraphs":["独漉水中泥，水浊不见月。","不见月尚可，水深行人没。","越鸟从南来，胡鹰亦北渡。","我欲弯弓向天射，惜其中道失归路。","落叶别树，飘零随风。","客无所托，悲与此同。","罗帏舒卷，似有人开。","明月直入，无心可猜。","雄剑挂壁，时时龙鸣。","不断犀象，绣涩苔生。","国耻未雪，何由成名。","神鹰梦泽，不顾鸱鸢。","为君一击，鹏[抟]鹏九天。"],"title":"独漉篇"}
