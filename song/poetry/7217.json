{"author":"王之道","id":7217,"strains":["仄平平平平平平，平○仄平平仄○。","平平平仄仄仄仄，仄仄仄仄平平平。","平平○○仄平仄，仄仄仄仄平平平。","平平平仄仄平仄，平平仄仄平平平。","平平平仄仄平仄，平平○仄仄仄平。","平○平仄仄平仄，仄仄仄仄平○平。","仄平平仄仄仄仄，仄平仄仄平平平。","平平仄仄○仄○，仄仄仄平平平平。","平平平仄仄平仄，仄仄仄仄平平平。","仄平平○仄平仄，平平仄仄○平○。","仄平仄仄仄平仄，仄仄仄仄平平○。","仄平仄仄○平仄，平平仄仄平平平。","平○仄仄仄仄仄，仄仄平仄平平平。","平○○仄仄○仄，平仄仄仄○○平。","平平○○仄仄仄，平平仄仄平○平。","○平仄仄仄平仄，平仄仄仄平平平。","平平仄○仄仄仄，平仄仄仄？平平。","平平仄仄○○仄，仄平仄仄平平平。","仄平？平仄仄仄，仄仄仄仄平平仄。","仄平平仄仄平仄，仄○平仄平平平。"],"paragraphs":["大哉天休何穹窿，惟王配天居域中。","东西南北乃四裔，盛德可使车书同。","吾皇中兴继商武，小雅不复歌车攻。","年来幽障灭烽燧，梯航万里来夷戎。","华亭濒海古岩邑，商民填委百货通。","雕题交趾在何许，但见巨舰浮苍龙。","国家怀远固有道，缓征薄税垂无穷。","名官市舶司置长，往往所任多名公。","洪侯才望在人右，暂此出使良忡忡。","使台雄胜压湖水，飞桥百尺如垂虹。","作堂枕水傍风月，想见浩气盘高空。","我来五月过淫雨，炎云烈日方爞爞。","登临不独眼界豁，一洗烦暑清心胸。","偕行相遇二三子，吴赵与我并王锺。","高谈亹亹到莫逆，围碁把酒还从容。","轻风拂拂动襟袖，明月炯炯窥帘栊。","湖光十顷碧上下，身世恍在玻瓈宫。","何人倚槛正横笛，数声裂石开云峰。","忽然琵琶又继作，罄此百榼谁能供。","夜阑归去不成寝，卧听湖外鸣丰隆。"],"title":"华亭风月堂避暑"}
