{"author":"张耒","id":215988,"strains":["平平平平仄，平仄○仄仄。","平平仄平平，仄平仄○仄。","平平仄？仄，○仄仄平仄。","仄平仄平平，仄仄仄仄仄。","平平仄○仄，平仄仄平仄。","仄平仄仄仄，平仄仄平仄。","平平仄○仄，仄仄平仄仄。","平平仄仄平，仄仄仄平仄。","平平平仄平，平仄仄仄仄。","仄平仄平平，仄仄仄仄仄。"],"paragraphs":["娟娟檐前月，虽缺犹媚好。","团团理丝虫，养身恃其巧。","无能老蝙蝠，乘夜出堂奥。","那能捕飞蚊，未解聒耳闹。","悲歌草间蚓，辛苦自鸣噪。","尔生可以默，何所欲而躁。","鸣蛙诉其渴，谓若天可祷。","喑蝉死不鸣，岂以诉无效。","悠悠群动情，谁得辨丑好。","我歌岂徒然，亦用自警告。"],"title":"夏日杂感四首  其四"}
