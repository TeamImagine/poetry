{"author":"李彭","id":232127,"strains":["仄仄仄仄平，平平仄仄平。","仄仄○平○，仄仄仄仄平。","仄仄仄平仄，仄仄平仄平。","仄仄仄平仄，平仄仄平平。","仄仄仄平○，平仄仄仄平。","○仄仄仄仄，仄仄○仄平。","仄平仄仄○，仄仄仄仄平。","平平仄○仄，仄仄仄仄○。","仄平仄平仄，平平仄仄平。"],"paragraphs":["粲粲有道孙，丰姿复乱真。","养气如晴虹，照映塞外春。","好大有余韵，雨垫乌角巾。","典学万人敌，谈笑五台宾。","篆笔压秦相，翻笑蔡有邻。","长袖果善舞，巨价藏百珍。","岂繄寂寞中，见此妙入神。","平生乐闻善，况我骨肉亲。","孟坚赞炎汉，扬雄赋逐贫。"],"title":"寄郭循正"}
