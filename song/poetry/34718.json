{"author":"陆游","id":34718,"strains":["仄平仄仄仄，○仄平仄平。","仄仄仄仄仄，○仄仄仄○。","仄平仄仄○，平仄仄仄平。","平平仄平平，仄仄仄○○。","平仄仄仄仄，仄仄平仄平。","仄仄平○仄，○仄仄平○。"],"paragraphs":["解酲不用酒，听雨神自清。","治疾不用药，听雨体自轻。","我居万竹间，萧瑟送此声。","焚香倚蒲团，袖手坐三更。","人苦不自觉，忿欲投隙生。","起歃檐间雨，更与此君盟。"],"title":"夜听竹间雨声"}
