{"author":"林希逸","id":119782,"strains":["仄仄○平仄，平平仄仄平。","仄○仄平仄，仄仄仄平平。","仄仄○平仄，平平仄仄平。","平平平仄仄，平平仄○○。","仄仄平平仄，平平仄仄平。","平○平○仄，仄仄仄平平。"],"paragraphs":["倚杖临秋水，微茫一派平。","极深不知底，独照有余清。","一色兼天净，千寻似鉴明。","谁能冰下语，为探地中行。","月动无移石，云飞落止泓。","沧浪佳兴动，可以濯吾缨。"],"title":"秋水清无底"}
