{"author":"朱翌","id":11050,"strains":["平平○仄仄，○仄平仄平。","仄○仄仄平，仄平平仄平。","仄仄平仄仄，仄仄平平平。","仄仄仄仄平，仄仄平平平。","平仄仄仄平，平平仄平平。","平平仄仄仄，平仄平仄平。"],"paragraphs":["高轩过我数，相对心迹清。","共乘殿角凉，剧谈新月生。","稍作莲芡费，久绝壶觞倾。","告我买夜航，幞被催宵征。","秋晚破敌归，连营稍休兵。","青云付一蹴，齐晋多世卿。"],"title":"送郑公绩赴试金陵  其八"}
