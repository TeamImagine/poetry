{"author":"陆游","id":37595,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十亩春芜手自犁，瓜牛庐在镜湖西。","禅心每笑弹棋局，道眼长捐刮膜篦。","绝食就官分鹤料，无车免客笑鸡栖。","旗亭酒贱秋风近，夜夜归来醉似泥。"],"title":"醉归"}
