{"author":"白居易","id":16604,"strains":["仄仄仄平仄，平平平仄平。","仄平平仄仄，○仄仄平○。","仄仄平平仄，平○仄仄平。","平平○平仄，平仄仄○平。","仄仄平平仄，○平仄仄平。","仄平平仄仄，仄仄仄仄仄。","仄仄○○仄，○平仄仄平。","仄平平仄仄，仄仄仄平○。","仄仄平平仄，平平仄仄平。","平平平仄仄，仄仄○平平。"],"paragraphs":["潦倒宦情尽，萧条芳岁阑。","欲辞南国去，重上北城看。","复叠江山壮，平铺井邑宽。","人稠过杨府，坊闹半长安。","插雾峰头没，穿霞日脚残。","水光红漾漾，树色绿漫漫。","约略留遗爱，殷勤念旧欢。","病抛官职易，老别友朋难。","九月全无热，西风亦未寒。","齐云楼北面，半日凭栏干。"],"title":"齐云楼晚望偶题十韵兼呈冯侍御周殷二协律"}
