{"author":"陆文圭","id":165923,"strains":["仄仄仄平仄，仄仄仄平平。","仄仄仄平平，仄平平仄平。","仄平仄仄平，仄仄平平平。","平平仄平平，仄平仄平○。","仄○仄平仄，仄仄平仄平。"],"paragraphs":["散步逐芳草，小酌慰残花。","土锉野人居，茜裙蚕妇家。","汲流涧水浑，挽树花梢斜。","园童贡新蔬，复邀啜杯茶。","我兴偶然尽，汝意良可嘉。"],"title":"癸卯二月仲实诸人游野外饮花下得家字"}
