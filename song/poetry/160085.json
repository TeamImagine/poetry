{"author":"林景熙","id":160085,"strains":["仄平仄仄仄，平平仄平仄。","平平仄平平，○平仄平仄。","仄平仄仄平，仄仄仄平仄。","○仄仄平平，○○○仄仄。","仄仄仄平仄，平仄仄仄仄。","仄仄平平平，仄仄仄仄仄。","平平○仄○，仄仄平仄仄。","平平○仄平，仄仄平仄仄。","○平仄平平，仄仄平仄仄。","仄平仄○平，平○仄平仄。","平○平平平，平平仄平仄。","仄平仄平○，仄平平仄仄。","○平仄平平，仄仄仄仄仄。","平平仄平平，平仄○平仄。"],"paragraphs":["市槐梦忽醒，乔柯落风雨。","何人斧为薪，遗根尚依土。","缅怀赤炜初，郁若翠蛟舞。","其下有桥门，雍雍冠带聚。","万物递衰盛，千载一仰俯。","射策君先登，气勇不再鼓。","邅回三舍间，我亦跻寸武。","云雷膏尚屯，有志良独苦。","空山少芝薇，大泽多网罟。","尔来涉长途，征衣拂天姥。","遥泛松江舟，薰风采芳杜。","故人隠云间，九山青照户。","相逢各华颠，旧事不敢吐。","悠哉抱玄同，高卧标枝古。"],"title":"会严陵邵德芳同舍邀宿玄同斋道旧有作"}
