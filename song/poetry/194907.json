{"author":"苏轼","id":194907,"strains":["仄平仄仄仄，仄仄仄仄平。","平仄平平○，平平平仄平。","仄仄仄平仄，平○平仄平。","仄仄平仄○，仄仄平仄平。","仄平○仄仄，平仄○○平。","平平仄仄仄，平仄平仄平。","平平平平仄，仄仄仄仄平。","○平平仄仄，仄仄平平○。","平○平仄平，仄仄平仄平。","平平仄平仄，平仄仄平平。","平平○？仄，平仄仄平○。","平平仄平仄，仄仄仄平平。"],"paragraphs":["别君二十载，坐失两鬓青。","吾道虽艰难，斯文终典刑。","屡作退飞鹢，羞看干死萤。","一落戎马间，五见霜叶零。","夜谈空说剑，春梦犹横经。","新科复旧贯，童子方乞灵。","须烦凌云手，去作入蜀星。","苍苔高眹室，古柏文翁庭。","初闻编简香，稍觉锋镝腥。","岷峨有雏凤，梧竹养修翎。","呜呼应嶰律，飞舞集虞廷。","吾侪便归老，亦足慰余龄。"],"title":"送家安国教授归成都"}
