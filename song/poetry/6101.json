{"author":"林季仲","id":6101,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，仄平仄仄平平平。","平平平仄平平仄，平仄平平仄仄平。"],"paragraphs":["霜露长悲陟岵人，见翁强健却酸辛。","家徒四壁知无恨，掌有双珠未是贫。","老去米盐浑不问，病来药石强相亲。","归从先垄平生志，松下应逢月色新。"],"title":"魏府君挽词"}
