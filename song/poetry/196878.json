{"author":"朱长文","id":196878,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["世间如幻此生浮，宁典仙祠不典州。","决胜金城勋烈茂，宣风玉垒治声优。","远移遁迹无嘶马，旧得调元问喘牛。","耆俊如公宜大用，行闻召节趣兰舟。"],"title":"次韵枢言龙图得请洞霄之作  其一"}
