{"author":"高翥","id":97483,"strains":["仄仄平平平仄仄，仄平平仄仄平平。","仄平仄仄平平仄，仄仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["念念思归身欲翰，旧题无暇遍寻看。","故人尽入黄泉路，远客空登乌石山。","休起痴心乘九鲤，莫劳病眼望三韩。","神仙未必知吾事，道在何妨两鬓斑。"],"title":"同刘潜夫登乌石山望海有怀方孚若柯东海陈复斋旧游"}
