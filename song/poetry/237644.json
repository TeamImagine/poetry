{"author":"刘一止","id":237644,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["向来多病更多忧，命与谁谋出怨仇。","坐念甘泉方避暑，不知楚泽又悲秋。","长蛇肆毒心犹在，战马何时鞚暂休。","横榻故人身卫主，素书能不复讥侬。"],"title":"携家从允迪借居鸬鹚源上沈必先侍御有诗宠其行次韵并呈二公二首  其二"}
