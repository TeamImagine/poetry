{"author":"周端臣","id":89551,"strains":["平平仄仄○，仄仄平平仄。","仄仄仄仄○，平平平仄仄。","仄平仄仄仄，仄○平仄仄。","仄仄仄平平，仄仄○仄仄。","仄平仄平平，仄○仄平仄。","平平○平平，平平仄平仄。","仄仄○平平，平平平平仄。","平平仄仄仄，平仄平平仄。","平仄仄仄仄，仄平仄平仄。","仄仄仄平平，仄仄仄平○。","平仄仄平仄，仄仄平仄○。","平平仄平平，平仄仄○仄。","仄仄仄平仄，平平仄仄仄。","仄仄仄仄平，平仄平仄仄。","平平仄仄○，仄仄○仄仄。","仄仄仄平仄，平平仄平仄。","仄仄仄平平，○平仄○仄。"],"paragraphs":["生平愧彼苍，得饱非耘种。","自揆蔑寸长，居然叨薄俸。","朅来桂玉地，幸了藜藿奉。","日昨访芸居，见我如伯仲。","剧谈辟幽荒，妙论洗沉痛。","呼童张樽罍，芳醪启春瓮。","乃约屏膻荤，初筵俱清供。","珠樱映翠荚，光色交浮动。","佳境喜渐入，恺之未痴蠢。","属厌荐春萌，隽永咀秋葑。","黄独忽登俎，味借蜂蜜重。","翻怜少陵翁，山雪入吟讽。","早韭晚菘辈，吾家所售用。","列品不自珍，而与朋友共。","雕盘放手空，适口颇恣纵。","日暮雨催返，虚窗结清梦。","寄语五侯鲭，从兹勿劳送。"],"title":"奉谢芸居清供之招"}
