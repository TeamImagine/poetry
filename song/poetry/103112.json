{"author":"魏了翁","id":103112,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["朏魄双交气候新，古今为乐属兹辰。","兰堂坐上皆豪逸，韦曲水边多丽人。","顾我未能真免俗，邀宾聊复共行春。","却因游豫思民事，检校城东白虎津。"],"title":"上巳日约同僚过蟆颐晚视新开横江堰"}
