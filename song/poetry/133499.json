{"author":"翁合","id":133499,"strains":["仄平仄仄平仄平，仄仄平仄平平平。","仄仄平平平仄平，仄仄平仄平平平。","平平平仄平平平，仄仄平仄平平平。","平平仄仄仄平○，仄仄平平○仄平。","仄平平仄仄仄平，仄平仄仄平平平。","仄仄平仄平平仄，平平仄仄平○平。","仄平仄仄平仄平，平平平平平仄平。","仄仄仄仄仄仄平，平仄仄仄平平平。","○仄平平仄仄○，仄平仄仄○平平。","平仄平平平仄○，仄仄平仄仄仄○。","仄仄平○仄仄平，仄仄仄仄平仄平。","平平仄仄平仄平，仄仄仄平平○平。","平平仄仄○仄○，仄仄仄仄仄平平。","平○平○仄仄平，○平仄仄平仄平。","平仄○仄○仄平，仄仄仄仄○平平。","平平平仄仄平仄，仄○○仄平平平。","平○仄仄平平仄，仄仄○仄○仄○。","平平平仄仄○平，？仄仄仄平仄平。"],"paragraphs":["国朝启运星聚奎，太极夫子生濂溪。","圣远言湮开众迷，接引伊洛为航梯。","乾精坤粹星端倪，纸上陈迹俱筌蹄。","南来道统坠涂泥，我考亭翁重挈提。","及肩诸子户牖低，有山突兀宫墙西。","道则高矣身颠挤，嘉禾瑞草来庭闱。","种之美也无稗荑，公尤硗硗头峙犀。","笔下绝去翰墨畦，删后既醉涂凫鹥。","三十年前塔上题，只今待漏听朝鸡。","排海摧嵩鳞屡批，肯美宫室奉妾妻。","广厦峨冠讲若稽，我欲托国谁放麑。","知公可仗为筑堤，保我子孙安烝黎。","谁贤稚老空自赍，有德与位至公齐。","言如车行得𫐄𫐐，尼山上有孤凤栖。","惟伋传道如取携，鲤与白也难之隮。","西山家学有根柢，眼中三世琮璋珪。","言行一一无诃诋，此福如海难测蠡。","番番黄发齿且儿，倘可撰杖桃李蹊。"],"title":"贺参政生日古风"}
