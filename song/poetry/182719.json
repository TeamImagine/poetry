{"author":"强至","id":182719,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄平平平。"],"paragraphs":["秋风生意众怜迟，一旦先开岂足悲。","无髻竞分浓蕊插，有襟聊对细香披。","闰催虽隔重阳月，节去犹胜十日时。","不比无名闲草木，早蒙造化祇堪嗤。"],"title":"依韵奉和司徒侍中八月十九日赏菊"}
