{"author":"薛季宣","id":62817,"strains":["平仄仄平○，平平仄平仄。","平平仄平仄，○仄平平仄。","仄平平仄仄，仄仄平平仄。","仄平平仄仄，仄仄○平○。","仄仄仄○平，仄仄平仄仄。","平仄仄仄仄，仄仄平○仄。","平○仄平仄，平仄平平平。","平仄○平平，平平仄平仄。"],"paragraphs":["阴霭结愁思，秋霖政霪澍。","何天唳鸣鹤，嘹喨乌云路。","九皋声甚远，底处披冥雾。","定知君子化，不作乘轩污。","介虮六王师，栉沐方暴露。","刍挽苦不继，曷保金汤固。","涂泥困沦没，无计开樊笯。","伤古听华亭，吾心向谁布。"],"title":"雨中鹤唳"}
