{"author":"释居简","id":91893,"strains":["仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["两考在官当有俸，三年待次已无余。","骥虽暂展淹州佐，鹓欲成行盍内除。","湖上玄猿嗟宿草，帐中丹顶喜新雏。","青冥脚脚平如砥，浩荡沧江兴弗疏。"],"title":"闻盘隠府判换阙"}
