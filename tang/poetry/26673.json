{"author":"李频","id":26673,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["天骄发使犯边尘，汉将推功遂夺亲。","离乱应无初去貌，死生难有却回身。","禁花半老曾攀树，宫女多非旧识人。","重上凤楼追故事，几多愁思向青春。"],"title":"太和公主还宫"}
