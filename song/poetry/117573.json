{"author":"徐鹿卿","id":117573,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["夫君砥柱屹中流，也肯来为泮水游。","好句上摩周雅颂，褒词荣过鲁春秋。","高山忽奏音逾古，美玉深藏价未酬。","搜遍枯肠难论报，江淹聊欲拟阳休。"],"title":"酬曾学录王掌祠  其一"}
