{"author":"释正觉","id":4428,"strains":["仄平平仄平平仄，平仄平平仄仄仄。","？平仄平仄仄○，仄仄平平仄仄仄。","仄仄仄，仄平○。","平仄仄仄○，平仄平平仄。","平平仄仄仄平平，平仄平平○仄仄。"],"paragraphs":["丙丁童子来求火，南海波斯鼻孔大。","狤獠舌头会者难，直下而今照得破。","照得破，没功过。","知你被底穿，曾与同床卧。","廉纤脱尽旧时疑，杯影蛇弦留再坐。"],"title":"偈颂七十八首  其八"}
