{"author":"虞俦","id":62107,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["经时梅熟雨翻盆，老我无聊正杜门。","日焙衣巾留白醭，年侵腰脚倦黄昏。","扫除云雾风无力，点滴轩楹漏有痕。","入市乘船虽未验，溪流已涨几番浑。"],"title":"苦雨"}
