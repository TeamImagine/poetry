{"author":"司马光","id":176464,"strains":["平平平仄○，仄仄仄仄仄。","○平仄平平，仄平○仄仄。","仄平仄仄仄，仄仄仄仄仄。","平仄仄平仄，仄仄平仄仄。","仄仄仄○平，仄仄○平仄。","仄平仄仄平，仄仄平○仄。","仄○仄○仄，平仄平平仄。","平平仄○仄，平平仄仄仄。","平平仄平平，仄○仄仄仄。","○平仄仄仄，仄仄平平仄。","仄平仄平平，仄仄仄平仄。","仄○平仄平，平仄仄平仄。","仄平仄平仄，平仄平仄仄。","平仄仄仄仄，仄仄平仄仄。","平平平仄平，○仄仄仄仄。"],"paragraphs":["牛生天地间，益物用最大。","其功配坤元，彖爻参众卦。","血毛类上帝，肸蚃景福介。","宗庙及宾客，百礼无不在。","引耒刺中田，粒食烝民赖。","服箱走四方，竭力任重载。","昔闻戴叟笔，图写穷纤芥。","胡君继其妙，差肩立异代。","公卿仰名声，一观不可匄。","如何散贱者，遽有双图赉。","所嗟性颛愚，雅不晓佳画。","有如歌九韶，钟鼓乐聋瞆。","得之乃虚器，无异居大蔡。","神物恐化去，立召风雨怪。","双图虽卷还，重贶敢不拜。"],"title":"谢胡文学惠水牛图二卷"}
