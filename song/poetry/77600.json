{"author":"吕定","id":77600,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["危亭突兀倚青山，坐对扶桑碧海湾。","紫雾欲生龙伯庙，洪涛先涌虎门关。","光摇宇宙花生眼，影动阑干酒上颜。","遥望蓬莱宫阙晓，一轮飞挂碧云间。"],"title":"浴日亭和苏学士韵"}
