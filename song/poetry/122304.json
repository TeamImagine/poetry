{"author":"释心月","id":122304,"strains":["平平仄仄平，平仄平仄仄。","平平仄仄平，平平平仄仄。","仄平平仄平，平平仄○仄。","平平仄平仄，仄仄仄仄仄。","仄仄仄平平，平仄仄平仄。","平○仄仄平，仄平仄仄仄。","平○平平平，仄仄仄○仄。"],"paragraphs":["吾宗一德山，天下同仰企。","寥寥数百年，清风来未已。","汝名今与同，初非犯其讳。","人前一呼唤，不觉耸众耳。","易以艮为山，辞以艮为止。","宜将止易山，只移一画子。","吾当尊前贤，不得不如此。"],"title":"行者德山改名德止"}
