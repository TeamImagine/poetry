{"author":"李纲","id":244358,"strains":["仄仄平平平仄平，平平平仄仄平平。","平平平仄平平仄，仄仄平平平仄平。","仄仄仄平平仄仄，平平仄平仄平平。","平平仄仄平平仄，仄仄平平仄仄平。"],"paragraphs":["块处江城无与游，芦花枫叶楚天秋。","萧然霜鬓伤迟暮，久矣灰心任去留。","道阻每怀千里念，时危岂为一身忧。","何年棣萼还相映，醉卧元龙百尺楼。"],"title":"仲辅和寄送季弟诗复次韵寄之  其一"}
