{"author":"武平一","id":45250,"strains":["○平○仄仄，仄○仄平平。","仄仄平平仄，平平仄仄平。","平平平仄仄，平仄仄平平。","平仄平○仄，平仄仄仄平。","仄平○仄仄，平仄仄平平。","仄仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。"],"paragraphs":["三光回斗极，万骑肃钩陈。","地若游汾水，畋疑历渭滨。","圆塘冰写镜，遥树露成春。","弦奏鱼听曲，机忘鸟狎人。","筑岩思感梦，磻石想垂纶。","落景摇红壁，层阴结翠筠。","素风纷可尚，玄泽蔼无垠。","薄暮清笳动，天文焕紫宸。"],"title":"奉和幸韦嗣立山庄侍宴应制"}
