{"author":"徐鹿卿","id":117618,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["修龄阆苑一仙翁，拜跪无妨岂是聋。","松柏耐寒宜岁晚，池塘入梦泄春工。","群趋摘尾浑行鹭，一见降心赋草虫。","莫谓田园动归兴，渭滨垂老尚三公。"],"title":"再和聋字韵诗一谢史宰一呈黎丞  其二"}
