{"author":"郑侨","id":70347,"strains":["仄平平仄平，平平仄平平。","仄平仄平平，仄平平仄○。","平平平平仄，仄平仄平平。","平平仄仄仄，仄仄平仄○。","平平仄？仄，仄仄○平平。","○平仄仄仄，仄仄平平○。"],"paragraphs":["杪秋寻远山，幽怀郁冲冲。","草堂跨层崖，夕阳山影空。","高人辞天禄，结交杖藜翁。","游氛暗九土，岁晚余曷从。","泠泠夹漈水，谡谡长松风。","思之不可见，泪落秋云中。"],"title":"题夹漈草堂"}
