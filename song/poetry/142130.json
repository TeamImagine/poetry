{"author":"刘黻","id":142130,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["无垢双趺十四年，予今恰已一年全。","开窗賸向春风坐，闭户闲听暮雨眠。","白发相寻非偶尔，青山可对只依然。","蘧庐世事皆如此，且诵先生庭草篇。"],"title":"谪居"}
