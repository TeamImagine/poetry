{"author":"潘阆","id":112877,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["受知圣眷与谁同，师号封题寄梵宫。","为谢国恩来阙下，又承天泽去山中。","禅余静对江亭月，吟苦凉生海树风。","若到赤城逢羽客，但言孤鹤在金笼。"],"title":"送崇教大师惠思归山"}
