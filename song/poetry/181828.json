{"author":"郑獬","id":181828,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["人生长与赏心违，莫遣樽前笑语稀。","老去未羞花插帽，醉来不怕酒淋衣。","免听画鼓催朝去，且驻金鞍待月归。","休道东风犹早在，落梅已扑翠苔飞。"],"title":"初春欲为小饮先寄运使唐司勋运判张都官"}
