{"author":"余深","id":213526,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["觚棱金碧雪消残，灯火东风破暮寒。","扇影开云瞻日表，月华如露泛仙盘。","天颜有喜同游豫，雅俗多欢乐治安。","航海陪臣惊远目，蓬瀛今向帝城看。"],"title":"奉和御制御楼及睿谟殿观灯  其一"}
