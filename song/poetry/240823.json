{"author":"周紫芝","id":240823,"strains":["平平○平仄，仄平仄平平。","仄平仄平仄，仄仄○仄平。","平平仄仄仄，仄仄平平平。","仄○平仄仄，平平仄平平。","仄仄平仄仄，平仄仄仄平。","平平仄仄仄，仄仄○平平。","仄仄平○○，平平仄平平。","○仄仄仄平，仄平仄平平。","仄仄？平平，○仄仄仄平。","仄仄平仄平，仄仄○仄○。"],"paragraphs":["今晨颇无事，步游古墙根。","眷兹万家邑，稍苦三户村。","于时积雪散，复值朝阳温。","解衣聊自得，班荆与谁言。","款欠良已久，吾虱庶可扪。","平生谢澡刷，懒惰从朝昏。","坐令边缝间，朝生暮仍孙。","回臭比跖香，位卑道仍尊。","与世倘无求，中有至乐存。","勿语儿女曹，此意难具论。"],"title":"十二月二十六日北墙扪虱"}
