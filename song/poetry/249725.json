{"author":"郭印","id":249725,"strains":["仄平仄平仄，仄仄○○○。","平○仄平平，仄仄平仄○。","平平仄仄平，平仄平平○。","仄平仄○平，平仄仄平平。","平平○平仄，仄仄仄平平。","平平仄仄○，平仄仄仄平。","平平仄仄平，平仄平平平。","仄仄仄平仄，○仄仄平平。","平平仄仄平，仄仄仄平平。","平平仄平平，仄仄○仄○。"],"paragraphs":["士夫惜名节，楚楚空衣冠。","宁如武陵孀，守义人所难。","哀哉祸变仍，归櫂危狂澜。","至诚泣苍穹，双榇果平安。","堦前三珠树，岂但馥芝兰。","科名一一收，平步𥬞广寒。","方为反哺乌，风木悲珊珊。","庆吊一何遽，闻者鼻辛酸。","千年懿德馨，翠琰立巑岏。","英灵满乾坤，莫作长夜看。"],"title":"胡夫人挽词"}
