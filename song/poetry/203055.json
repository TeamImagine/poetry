{"author":"释道潜","id":203055,"strains":["仄仄平仄仄，仄平平仄平。","仄平仄仄平，仄仄平平平。","仄平平仄仄，仄仄仄仄平。","平平平仄平，仄仄仄仄平。","平平○仄平，平仄仄平平。","○平○仄仄，仄仄○○平。","平平仄仄仄，○仄平仄平。","仄仄仄平平，仄平○平○。","平平平仄仄，○仄平仄平。","平平平仄平，仄仄○平平。","平平仄○仄，平仄仄平平。"],"paragraphs":["昔我年始壮，托身灵鹫峰。","主人大导师，鼓舞扬真风。","四方依绛帐，杂遝象与龙。","嗟余于此时，已识大士踪。","纷纷论议场，头角出群雄。","如何三十载，慧刃藏其锋。","端居肄业地，了不为世通。","迩独念西湖，聿来将谁从。","情随山水远，兴与鱼鸟同。","平生方外姿，自在如冥鸿。","明朝复回首，飘洒一孤篷。"],"title":"与神智师话别"}
