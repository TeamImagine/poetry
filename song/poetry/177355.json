{"author":"王禹偁","id":177355,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["兰省方雠乙夜书，襄阳迎侍暂脂车。","挥毫偶未归纶阁，衣锦何妨奉板舆。","岘首碑前留马足，鹿门山下宿僧居。","汉皋游女曾相识，应解鸣珰换佩鱼。"],"title":"送夏侯正言襄阳迎亲"}
