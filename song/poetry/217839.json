{"author":"张耒","id":217839,"strains":["平平平平仄，平仄仄仄平。","○平仄平平，仄仄仄仄平。","平平仄平仄，仄仄仄平平。","平平仄仄仄，平仄仄平平。","平平○仄平，平仄平仄平。","○平○平仄，仄仄仄仄平。","平仄仄仄仄，仄平平仄平。","平○仄平仄，平仄仄平平。","平仄仄仄平，平平平仄平。","平平仄仄仄，仄仄○仄平。"],"paragraphs":["嘉陵江边树，他日系我驹。","当时挟书儿，抱子镊白须。","伤怀洒孤泪，一梦百崎岖。","西城送我处，今日揽君袪。","君才如涌泉，随用随有余。","中年颇流落，四驾使者车。","持节岂不贵，列城随惨舒。","君看冒轩冕，奴隶笑金朱。","猿鸟日异音，山川开画图。","怀君即饮酒，念我当寄书。"],"title":"送黄师是梓州提刑"}
