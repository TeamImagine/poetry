{"author":"姚勉","id":140593,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["自是瀛洲近帝乡，孤峰宛在水中央。","地雄海上三山境，天与仙家六月凉。","云母屏寒苍桧色，水精奁启碧湖光。","雪中来此尤须别，好著珠蓑棹玉航。"],"title":"瀛屿"}
