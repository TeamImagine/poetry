{"author":"沈亚之","id":19295,"strains":["平平平平平平仄○○，平平仄仄平平仄平。","平仄平平平平平，平平○○平仄平○。","平○平平仄○仄，仄平仄平仄仄平仄仄。","仄平平平平○平平仄仄，平平平平仄仄仄。","仄平平平○仄仄，仄○平平平仄○。","平○仄平平○平，仄仄平平仄。","仄平平平仄○平，平○平平仄仄仄平。","平平平平平仄平，仄仄平平平平平仄仄。","平仄仄平平○仄，仄平平仄平平平平平仄。","平平平平平仄平，○平○平平仄。"],"paragraphs":["闽山之杭杭兮水堋堋，吞荒抱大兮香叠层。","腾气清浑兮朝昏，神生其中兮宅幽凝。","居如山兮惠如水，处端卓兮赴下而忘鄙。","集人之祈兮从人之所市，攀清明兮叩髣髴。","我民清兮期吉日，愿听诚兮陈所当。","侯临我兮恩如光，照导兮天覆。","惠流吾兮乐且康，恭闻侯兮饮食失常。","民萦忧兮心苦疮，饱我之饥兮侯由有谷。","神有泽兮宜荫沃，脱侯之恙兮归侯之多福。","群卑勤之恭洁兮，鉴贞盟乎山竹。"],"title":"文祝延二阕 一"}
