{"author":"韩琦","id":90934,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["绀园南北压通寰，气象超然出世间。","只见庄严尊十地，不须微琐说三山。","浮云自缚春春失，真境无尘事事闲。","我有归依殊胜愿，吏文常扰几时还。"],"title":"次韵和崔公孺国博游兴国寺广严院"}
