{"author":"刘子翚","id":15080,"strains":["仄仄平平平，平平○平平。","○平仄平平，仄仄○平平。","○平仄仄仄，仄仄平平平。","仄平仄仄平，仄仄平仄○。","平平平仄平，仄○平仄平。","平平仄平仄，仄仄平仄平。","平○仄平仄，仄仄平平平。","仄平平仄平，仄仄平○平。"],"paragraphs":["晚岁多悲风，江湖浪峥嵘。","扁舟渺无依，日暮犹孤征。","重岗拥滞雾，迥隰飘浮霙。","系舟古岸边，缆断舟复横。","天寒鸿雁稀，滞留知旅情。","颓崖震林谷，客子心夜惊。","披衣待清晓，缺月西南明。","远游多所怀，益遣归思盈。"],"title":"阻风"}
