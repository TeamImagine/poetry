{"author":"方岳","id":127675,"strains":["平○仄平平，平仄○○平。","仄平平平仄，仄仄平仄平。","平平仄平平，平仄仄仄仄。","仄仄平仄平，平仄仄仄平。","仄平仄平仄，平仄平○平。","仄平仄仄平，平仄平仄平。","仄仄平仄平，仄仄平仄平。","平○平仄仄，平仄平平平。","平仄○平平，○仄仄仄平。","仄仄○仄平，仄○平仄平。"],"paragraphs":["澄空四无云，明月如凝霜。","岸巾南窗下，领略今夕凉。","鸱夷渴生尘，风味不可忘。","欲上排九关，笺此世故忙。","百年几今夕，今我持空觞。","竹君自可人，清影飞度墙。","挹彼风露姿，浣此冰雪肠。","明当醅瓮熟，春溜翻糟床。","良夜难虚拘，当复会此堂。","所不偿予言，有如明月光。"],"title":"八月十四夜对月"}
