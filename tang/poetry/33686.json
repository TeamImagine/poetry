{"author":"黄滔","id":33686,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["六曹三省列簪裾，丹诏宣来试士初。","不是玉皇疑羽客，要教金榜带天书。","词臣假寐题黄绢，宫女敲铜奏子虚。","御目四篇酬九百，敢从灯下略踌躇。"],"title":"御试二首 二"}
