{"author":"沈季长","id":184487,"strains":["仄仄平平仄仄平，仄平平仄仄平平。","仄平平仄平仄仄，仄仄平平仄仄平。","平仄平仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["给事才名不记春，又麾双旆越江滨。","厌看图牒评句践，惯把珪符笑买臣。","身到游旧心更喜，诗逢绝境语争新。","暂虚紫府云间直，去与蓬莱作主人。"],"title":"送程给事知越州"}
