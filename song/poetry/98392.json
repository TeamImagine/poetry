{"author":"赵庚夫","id":98392,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["习气年来已尽除，一窗长是读方书。","家因护竹厨无笋，住偶邻僧饭有蔬。","老去情怀多感旧，贫来亲故不如初。","几时深入青山隠，木叶为衣稳跨馿。"],"title":"习气"}
