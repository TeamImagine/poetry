{"author":"殷文圭","id":33810,"strains":["平平平平仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["迟开都为让群芳，贵地栽成对玉堂。","红艳袅烟疑欲语，素华映月只闻香。","翦裁偏得东风意，淡薄似矜西子妆。","雅称花中为首冠，年年长占断春光。"],"title":"赵侍郎看红白牡丹因寄杨状头赞图"}
