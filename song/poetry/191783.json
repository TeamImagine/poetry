{"author":"郭祥正","id":191783,"strains":["仄○仄仄平平平，平平仄仄平仄平。","平仄仄仄○平○，？平仄平平○平。","平平平平仄仄○平仄，仄仄仄仄仄平平仄平。","仄仄○平平仄仄，仄仄仄平平仄仄。","仄仄平平平仄○，仄仄平○仄平仄。","仄平仄仄仄平仄，仄仄平平仄○仄。","仄平仄仄平仄平，平平平仄平平平。","平平平平仄平仄，平平仄仄○平平。","平平平仄○平仄，平仄平○平仄仄。","仄○仄仄仄平平，仄平平平平仄仄。","仄仄仄平平○仄，平仄仄平平仄仄。","仄仄平平仄仄平，仄○仄平○仄平。"],"paragraphs":["偶骑匹马游仙关，瑶池夜宴欢未阑。","邀予末坐闻清弹，琵琶十槽声正繁。","初疑饥鸾啄玉应天响，忽似霹雳数声春气还。","曲遍将终檀板急，舞袖裂霞随拍入。","踏碎琼筵鸾步娇，汗透香绡露桃湿。","解绦罢舞整花钿，宛转仙容雁行立。","主人使令持酒卮，香随罗袜成尘飞。","铜龙无声夜无极，煌煌烛焰回朝晖。","桃源花落长溪净，人着秦衣樽俎罄。","岂如此会绝风流，主人殷勤宾客敬。","我作短歌公听取，人世百年能几许。","乐极哀来古所悲，不如立功当此时。"],"title":"郑州太守王龙图出家妓弹琵琶即席有赠"}
