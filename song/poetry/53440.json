{"author":"项安世","id":53440,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["楼头尊酒送将行，楼下江潮意未平。","漠漠南天垂雨脚，阴阴长夏作秋声。","杜陵恋阙心应苦，楚客思君泪合倾。","莫倚轻红宜重碧，男儿报国在尊生。"],"title":"包山送辛大卿知福州"}
