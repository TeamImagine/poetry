{"author":"丘葵","id":162460,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["秋逢重九亦将阑，换得黄花青草颜。","节物只能催我老，人生那得似云闲。","有心采菊非知菊，无意看山却见山。","欲识渊明得真趣，夕阳倦鸟正飞还。"],"title":"次韵徐学正九日"}
