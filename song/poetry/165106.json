{"author":"罗升","id":165106,"strains":["平平仄平平，仄仄仄仄仄。","仄平平仄平，仄仄仄仄仄。","平平仄仄仄，平仄○平仄。","仄平仄仄仄，平仄平○仄。","平平仄仄仄，仄仄仄仄仄。","仄平平仄平，平仄仄仄仄。","仄平仄平仄，平仄仄仄仄。","仄仄仄平平，仄仄仄平仄。"],"paragraphs":["神丹有余光，入地茁紫玉。","气锺仙掌清，味压妇臂俗。","东风一夜雨，登俎间红绿。","淡羹意自古，酸蕴香更酷。","山人谢肉食，借此慰便腹。","荐新先北堂，夸示及小陆。","府公厌腥腐，宁有啖此福。","所以首阳翁，不复羡周粟。"],"title":"丹房采蕨"}
