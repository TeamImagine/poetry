{"author":"苏轼","id":195394,"strains":["仄平平平仄平平，仄平仄仄平平平。","平平平仄○仄仄，仄平平仄平平平。","平平平平仄○仄，平仄平平平仄仄。","仄平平仄仄○平，平平仄仄平平仄。","平○仄平仄平平，平仄仄仄平平平。","○平仄仄仄平仄，仄平仄仄平平平。"],"paragraphs":["海山葱昽气佳哉，二江合处朱楼开。","蓬莱方丈应不远，肯为苏子浮江来。","江风初凉睡正美，楼上啼鸦呼我起。","我今身世两相违，西流白日东流水。","楼中老人日清新，天上岂有痴仙人。","三山咫尺不归去，一杯付与罗浮春。"],"title":"寓居合江楼"}
