{"author":"李纲","id":244679,"strains":["平平平仄仄平平，仄仄平平仄仄平。","平仄平平仄平仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["连年淮海怅离居，十日相从乐有余。","心向功名已灰冷，老于诗酒未情疏。","颇矜有客乃如许，共话无生正是渠。","惜别不须追路远，定期林下论羲书。"],"title":"钱申伯追送至宁化栖隐寺赋诗识别"}
