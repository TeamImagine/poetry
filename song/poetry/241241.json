{"author":"周紫芝","id":241241,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["五月痴云烂不收，麦风先借一天秋。","聊烦细雨催幽句，更把新凉洗客愁。","人物似君真楚楚，功名怜我亦悠悠。","谩将无限思归意，欲向回中著钓舟。"],"title":"次韵苏君叙暑雨大有秋意"}
