{"author":"李镗","id":84098,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["一梁中截两山连，雪布寒飞几窍穿。","深凿却疑通禹穴，长流应不比潮泉。","崆峒影里分三峡，太极图中会百川。","神斧何年平石壁，新题许我得深镌。"],"title":"椒溪滩"}
