{"author":"方回","id":149223,"strains":["仄仄仄平仄，○平平仄平。","仄平仄○仄，○仄平平平。","平仄○仄仄，平平○仄平。","平仄平仄平，平仄仄平平。","仄平仄平仄，仄仄平仄平。","仄平仄平仄，仄仄仄平平。"],"paragraphs":["六度莫先慧，三风尤恶顽。","此心朗如镜，磨尽青铜斑。","微利毫髪计，虚名分寸攀。","朝市多此人，平地剑门关。","老夫一丘壑，辙迹无往还。","彼哉岘山泣，况乃泣牛山。"],"title":"次韵恢大山拟古三首  其三"}
