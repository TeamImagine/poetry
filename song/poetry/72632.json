{"author":"曾丰","id":72632,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄仄仄仄仄平。"],"paragraphs":["百好何尝一徇时，游心上与古相追。","不容万物移吾学，犹得余功到此诗。","玄酒太羹无痛快，光风霁月有长思。","披吟不足仍含咀，吾坐若忘行若遗。"],"title":"直阁张功甫南湖集"}
