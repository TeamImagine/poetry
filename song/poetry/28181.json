{"author":"洪适","id":28181,"strains":["平平仄平平，仄仄仄仄仄。","仄仄平仄○，仄仄仄平仄。","仄平平仄平，仄仄仄平仄。","仄仄平○平，平平平仄仄。","仄仄仄平平，平平仄平仄。","平平平仄平，仄平仄平仄。","仄仄平平平，仄平平仄仄。"],"paragraphs":["愁云暗千山，欲雪意未歇。","雨脚侵夜分，鹢首勇朝发。","软红英俊林，定不冗干谒。","磊落胸中书，高谈倾上笏。","结驷映天街，登瀛有仙骨。","摩挲先友碑，姓名或湮没。","却顾浮丘亭，寄声频日月。"],"title":"送范至能"}
