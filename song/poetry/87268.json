{"author":"韩淲","id":87268,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["郴阳犹记苏耽井，书后空题应物诗。","屋角数枝垂熟日，人家同饮过来时。","清霜尤美还经眼，噀雾微酸不上眉。","竹院未饶仙老胜，洞庭何似玉溪湄。"],"title":"竹院摘橘"}
