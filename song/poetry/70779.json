{"author":"袁说友","id":70779,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["城南绝景半林端，城北荷塘十亩宽。","风月无尘频入座，江山吊古一凭栏。","瀛红浅露娇啼脸，绡翠轻飔醉倚干。","日暮对花吟不足，三翁步屧小桥看。"],"title":"和资深同游尘外亭韵"}
