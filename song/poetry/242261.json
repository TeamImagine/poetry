{"author":"李正民","id":242261,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻说王门久曳裾，余皇曾奉数行书。","柯山倥偬难为客，海岸萧条且屏居。","侯喜不应操耒具，井丹宁肯食葱菹。","扁舟过我非难事，百结心旌待子舒。"],"title":"寄德邵  其二"}
