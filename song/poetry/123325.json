{"author":"吴潜","id":123325,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["问君身世欲如何，付与渔翁款乃歌。","未酩酊时须酩酊，得磨驼处且磨驼。","声名草木知谁是，功业旗常在古多。","百尺危楼聊吊往，薰风首夏正清和。"],"title":"水云乡和制机刘自昭韵三首  其二"}
