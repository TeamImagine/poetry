{"author":"洪咨夔","id":99951,"strains":["平仄平平仄仄平，仄平仄仄仄平平。","仄平平仄仄平仄，平仄仄平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["流转风光不暂违，等无地角与天涯。","故人书到几青李，生面客来时紫芝。","穷里埋头倾哑酒，凉边趁手应盲棋。","寂寥简短君应笑，郎罢吟诗囝和诗。"],"title":"和黄伯渊见寄  其一"}
