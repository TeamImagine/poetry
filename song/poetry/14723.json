{"author":"向{氵旙}","id":14723,"strains":["平平平平平，仄仄仄平平。","○平仄○仄，○仄仄平仄。","平平仄平平，仄仄仄仄仄。","平平仄平仄，○平仄平仄。","仄仄仄平平，仄仄平仄仄。","平○仄仄仄，仄仄平仄仄。","仄仄仄平平，仄仄平仄仄。","平○仄仄平，仄仄平平仄。","仄平仄仄平，仄平平仄仄。","平仄平仄平，仄○仄平仄。"],"paragraphs":["兹山何巍巍，气欲等嵩华。","从公二三子，胜日饱闲暇。","跻攀谢车舆，自办两不借。","扪萝觅幽磴，行椒得孤榭。","侧送夕阳移，俯视高鸟下。","登临记曩昔，岁月惊代谢。","却数一周星，复命千里驾。","身从泛梗流，事与浮云化。","朅来共一尊，似为天所赦。","明发还问涂，合离足悲叱。"],"title":"从吴傅朋游芝山登五老亭以驾言出游分韵赋诗"}
