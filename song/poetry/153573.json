{"author":"刘辰翁","id":153573,"strains":["平仄○平仄，平平仄○平。","平平○仄○，仄○仄○平。","仄仄○平仄，平平○仄平。","平平平仄仄，平仄仄○○。","仄仄○平仄，平平仄仄平。","仄平平仄仄，平仄仄平平。"],"paragraphs":["官路行人老，梅开客过时。","徘徊深动兴，放浪自吟诗。","水驿兼山驿，南枝更北枝。","终然无一句，何以寄相思。","岁月题梁在，风霜牧笛知。","北人休系马，余恨寄他谁。"],"title":"冬景 官梅动诗兴"}
