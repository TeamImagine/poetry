{"author":"白居易","id":16536,"strains":["平平仄仄仄○○，仄仄平平仄仄平。","仄仄平平仄仄仄，仄平仄仄仄○平。","仄平平仄○平仄，平仄平平仄仄平。","仄仄平平平仄○，平平平仄仄平平。","平平仄仄平○仄，仄仄平平仄仄平。","平仄○平平仄仄，平平仄仄仄平○。"],"paragraphs":["阊门四望郁苍苍，始觉州雄土俗强。","十万夫家供课税，五千子弟守封疆。","阖闾城碧铺秋草，乌鹊桥红带夕阳。","处处楼前飘管吹，家家门外泊舟航。","云埋虎寺山藏色，月耀娃宫水放光。","曾赏钱唐嫌茂苑，今来未敢苦夸张。"],"title":"登阊门闲望"}
