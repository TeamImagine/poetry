{"author":"苏辙","id":198417,"strains":["仄平仄平平仄平，平平仄仄平○平。","仄平平平仄平平，仄仄○仄平平平。","仄○平仄平仄○，平平仄平仄平平。","仄平仄仄仄平平，仄仄平平仄平平。","平平仄仄平平平，仄仄平仄平平平。","平平平平○仄平，仄平平仄仄仄平。","平平仄仄平仄平，仄仄仄仄平仄平。","平平仄○仄平平，仄仄仄仄平平平。","平平仄仄仄仄平，仄平○○仄○平。","平平仄平平仄平，平仄仄仄仄仄○。"],"paragraphs":["我归颍川无故人，城东野老须如银。","少年椎埋起黄尘，晚岁折节依仙真。","走如麏鹿人莫亲，呼来上堂饮清樽。","踞床闭目略频伸，指我黄河出昆仑。","东流入海还天津，沐浴周遍才逡巡。","婴儿跏趺乘日轮，脱身游戏走四邻。","逢人不告非自珍，许我已老知闭门。","东朝太行款真君，告我不返游峨岷。","还家一舍卧不晨，阖棺空空但衣巾。","平生自言师洞宾，嗟世贱目贵所闻。"],"title":"颍川城东野老"}
