{"author":"孟郊","id":13109,"strains":["仄仄仄平平，平平○仄平。","平平仄仄仄，仄仄仄平平。","平仄平仄仄，平仄仄仄平。","仄○仄平仄，仄仄仄仄平。","仄仄平仄仄，平平○○平。","平平仄平仄，仄平○仄平。"],"paragraphs":["烈士不忧身，为君吟苦辛。","男儿久失意，宝剑亦生尘。","浮俗官是贵，君子道所珍。","况当圣明主，岂乏证玉臣。","浊水无白日，清流鉴苍旻。","贤愚皎然别，结交当有因。"],"title":"送孟寂赴举"}
