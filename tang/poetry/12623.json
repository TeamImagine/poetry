{"author":"王绩","id":12623,"strains":["仄平平仄仄，平平仄平仄。","平平仄仄平，仄仄平平仄。","平平仄仄仄，仄仄平平仄。","平平仄仄平，仄仄平平仄。","○平仄平平，仄仄平平仄。","平平仄仄平，仄仄平平仄。","仄仄平○仄，平平平仄仄。","○平仄仄平，？仄平平仄。","平平平仄仄，仄仄○平仄。","○仄平仄平，平平仄平仄。"],"paragraphs":["野情贪药饵，郊居倦蓬荜。","青龙护道符，白犬游仙术。","腰镰戊己月，负锸庚辛日。","时时断嶂遮，往往孤峰出。","行披葛仙经，坐检神农帙。","龟蛇采二苓，赤白寻双术。","地冻根难尽，藂枯苗易失。","从容肉作名，薯蓣高成质。","家丰松叶酒，器贮参花蜜。","且复归去来，刀圭辅衰疾。"],"title":"采药"}
