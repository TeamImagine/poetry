{"author":"林表民","id":107352,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["天台邑债今还了，未上清班意若何。","行李比如初到少，鬓丝赢得近来多。","民输界首攀车送，君向城隅枉骑过。","恨满东风不能到，柳边鶑语即骊歌。"],"title":"送薛子范明府归永嘉"}
