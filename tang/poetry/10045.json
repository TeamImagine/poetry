{"author":"韩愈","id":10045,"strains":["仄平平平平，平仄仄仄平。","平平仄平仄，仄仄平仄○。","仄平平平仄，仄仄仄仄平。","仄仄平仄仄，平平仄平平。","仄平仄平仄，仄平仄平平。","仄平平○仄，仄仄仄仄平。","平○仄平仄，仄仄平平平。","平仄平仄仄，平平仄平平。","平平平仄平，平平仄平平。","平平仄平平，仄仄平平平。","平仄仄仄仄，平平仄○平。","仄平仄○○，仄仄○平平。","仄仄仄仄仄，仄平平平平。","平平○平仄，仄仄平平○。","仄仄○仄仄，仄仄仄仄平。","平平仄平平，平平平平平。","平平仄仄仄，平仄平平平。","仄仄平仄仄，平平仄○平。","平平平仄仄，仄仄仄仄平。","仄仄仄仄平，平○仄平平。"],"paragraphs":["万生都阳明，幽暗鬼所寰。","嗟龙独何智，出入人鬼间。","不知谁为助，若执造化关。","厌处平地水，巢居插天山。","列峰若攒指，石盂仰环环。","巨灵高其捧，保此一掬悭。","森沈固含蓄，本以储阴奸。","鱼鳖蒙拥护，群嬉傲天顽。","翾翾栖托禽，飞飞一何闲。","祠堂像侔真，擢玉纡烟鬟。","群怪俨伺候，恩威在其颜。","我来日正中，悚惕思先还。","寄立尺寸地，敢言来途艰。","吁无吹毛刃，血此牛蹄殷。","至令乘水旱，鼓舞寡与鳏。","林丛镇冥冥，穷年无由删。","妍英杂艳实，星琐黄朱斑。","石级皆险滑，颠跻莫牵攀。","龙区雏众碎，付与宿已颁。","弃去可奈何，吾其死茅菅。"],"title":"题炭谷湫祠堂"}
