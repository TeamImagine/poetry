{"author":"华镇","id":212172,"strains":["仄仄平平仄仄平，平平仄仄平平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落落长松满古园，沈沈碧水侵新轩。","于今人物情虽别，平昔池台迹未昏。","身外无尘红入座，眼前有酒绿盈樽。","更将好乐无荒意，深入无生不二门。"],"title":"次韵湖南张运判会春园新亭之什"}
