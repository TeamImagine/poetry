{"author":"项安世","id":53273,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高祖当年起雍荆，山川千古尚钟情。","林中佛寺君王冢，湖上仙宫太子茔。","已见世诚宵斫柱，又闻阿铣晓扬旌。","生儿若似江陵上，肯负渠家老骑兵。"],"title":"纪山寺观梁宣明二帝陵"}
