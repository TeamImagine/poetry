{"author":"杨冠卿","id":67906,"strains":["仄仄仄仄○，平仄平平仄。","平平仄仄平，平平平仄仄。","平平平仄仄，仄仄仄平仄。","平平仄平平，平仄平平仄。","仄仄仄平仄，平平仄○仄。"],"paragraphs":["夜雨急复疏，檐溜秋声滴。","虚堂梦乍惊，青灯余四壁。","牢愁推不去，浊酒讵能涤。","蒲萄出西凉，瓶耻无余沥。","兀坐倚枯木，栖心寄禅寂。"],"title":"秋夜对酒用前韵"}
