{"author":"萧立之","id":131882,"strains":["仄平仄仄平平仄，平平仄平仄平仄。","平平平仄平仄○，仄仄平平平仄仄。","平平仄仄平平平，平平平仄平平平。","仄平仄仄仄平平，？平平仄平平平。","平平仄○○平仄，仄仄平平仄平仄。","○平平仄仄仄平，仄仄平平仄平仄。"],"paragraphs":["舞鸾失镜啼秋影，文鸾白头翠交颈。","山鸡谁遣双入笼，走送书堂春睡醒。","霜浓木脱生惊雷，翩翩飞下平冈来。","锦囊礧磈碧钗文，□之而隠身之灾。","岩呼谷应深云里，岁晚斓斑落城市。","吟边怜汝忽自怜，我亦江南客千里。"],"title":"锦鸡送陈广文"}
