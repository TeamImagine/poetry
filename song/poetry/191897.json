{"author":"郭祥正","id":191897,"strains":["平平平仄仄平平，仄平○仄平平平。","平平平仄仄仄仄，仄平仄○○平平。","平平仄仄平仄仄，平平仄仄○仄○。","○仄○平○仄仄，仄平仄仄平平平。","仄平平仄仄平仄，仄仄平平仄平仄。","平平平仄平仄平，仄仄平平仄平仄。","仄平仄平○仄平，平平仄仄仄○平。","仄平○平仄○仄，仄平仄仄平平平。","仄平仄仄平仄平，平平平仄○○仄。","平平仄仄仄仄仄，○平仄仄平○平。","仄仄平平仄平仄，○○平平仄平仄。","仄平仄仄仄仄平，平平○平仄平仄。","○平○，平平仄仄仄平平，平平仄仄仄平平。","仄仄平平平仄仄，平平平仄仄○○。","仄平○仄○平仄，仄仄○○平仄仄。","平仄平平仄仄平，平仄○平仄平仄。"],"paragraphs":["萧萧乾叶欲辞柯，晓来更奈严霜何。","明知飘泊不得已，请君试听离人歌。","生平学尽经济策，宗工大匠亲琢磨。","三入长安献不售，困鳞怅望西江波。","感君聊借一杯水，六月炎蒸免枯死。","高谈雄辩为我倾，古恨今忧对君洗。","卖薪给家妻子羞，淮阴胯下未封侯。","故人骑龙不相助，子陵自欲追巢由。","拔山力尽真可伤，江湖安得重相忘。","恩仇必报乃壮士，如今孰是韩张良。","玉手纤纤把金盏，更听新声碎瑶板。","醉乡酩酊万事休，功名难成岁华晚。","噫吁嚱，秋风已老白云飞，乡关咫尺未能归。","倚瑟而歌悲帝子，南山遥望泪沾衣。","愿君闻此颇矜恻，许借长帆还泽国。","他日尧阶荐姓名，投老犹能奉鞭策。"],"title":"投别发运张职方"}
