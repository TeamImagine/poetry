{"author":"张守","id":246040,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["秋空目断白云飞，过隙奔驹激箭驰。","爱日王符空着论，悲秋宋玉漫徴词。","问天拟决行藏计，择地犹难喜惧时。","负郭傥容供旨味，穷年衡宇足栖迟。"],"title":"李道士惠诗次韵二首  其二"}
