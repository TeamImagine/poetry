{"author":"仲并","id":16055,"strains":["平平○平平，平平仄仄○。","平平仄仄平，仄平仄仄平。","仄仄仄仄仄，仄仄仄平仄。","○平仄仄仄，仄仄平平平。","○○○仄平，平仄平平○。","仄仄仄○仄，仄平平仄仄。","平平仄仄仄，仄○平仄平。","平仄仄平平，平平仄平平。"],"paragraphs":["通州瞿昙师，多于雁鹜行。","吾常爱志僧，谓之一凤凰。","不见十五载，访我大江傍。","留之固未遣，载以荆州航。","相从三日游，山晚松风长。","尔我岂其梦，嗒然尧桀忘。","凌晨洗一钵，束衣还故乡。","为子植梧桐，何时复来翔。"],"title":"志师自通州访我于仪真因携之至长芦留语数日及其归也作诗以送之"}
