{"author":"黄裳","id":204514,"strains":["平平仄平平，仄仄仄平仄。","平仄仄仄○，仄○平仄仄。","仄平仄仄平，平仄平仄仄。","仄仄平○仄仄平，仄仄仄○平仄仄。","仄仄仄仄○，平仄仄仄平，○仄平仄平平○。","？平○仄平仄仄，？平仄平平仄仄。","仄平仄仄平，仄仄仄仄仄，○仄平仄○○平。"],"paragraphs":["柔丝转危檐，结网日初卯。","条理满腹中，万虑无一搅。","纪纲国政强，经纬天理巧。","所吐勤如簇上蚕，所织巧如机上妇。","妇织一尺长，蚕吐一两多，轻暖之利为春和。","蜘蛛兼有蚕妇事，蜘蛛独为身腹计。","此勤不必为，此巧不可施，虑有无意空中飞。"],"title":"巧蛛行"}
