{"author":"项安世","id":53174,"strains":["仄仄仄仄仄，平平平仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["此土有善俗，江湖人未知。","过门随所谒，借宅总相宜。","閴静疑无主，餐眠遂及时。","客宾俱自爱，不敢坏藩篱。"],"title":"自合州出陆所至例借宅宿食略无龃龉闻两川皆然至利夔路则龂龂不可矣"}
