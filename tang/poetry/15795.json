{"author":"白居易","id":15795,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["朝真暮伪何人辨，古往今来底事无。","但爱臧生能诈圣，可知宁子解佯愚。","草萤有耀终非火，荷露虽团岂是珠。","不取燔柴兼照乘，可怜光彩亦何殊。"],"title":"放言五首 一"}
