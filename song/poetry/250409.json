{"author":"沈与求","id":250409,"strains":["平平仄仄仄平平，仄仄平平仄仄平。","平仄仄平平仄仄，平平平仄仄仄平。","平平仄仄平平仄，仄仄平平仄仄平。","仄仄平平仄平仄，仄仄平仄仄平平。"],"paragraphs":["中都如海士如鳞，乘雁双凫亦见驯。","林下已无长往客，江头谁伴独醒人。","因循傥使能成事，彊健何须便乞身。","但喜高风激颓俗，要令钟漏一番新。"],"title":"报中有盛年休官者感而赋诗"}
