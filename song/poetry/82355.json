{"author":"孙应时","id":82355,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平平仄平。","仄仄平平仄平仄，仄平平仄仄平平。"],"paragraphs":["灌园何必学于陵，吾事胸中有准程。","三鬴宦游甘寂寞，百年心迹定分明。","逍遥朱墨尘埃外，娱戏文章金石声。","侍奉亲闱有余乐，不惭宜弟更宜兄。"],"title":"恭次家大人初抵海陵官舍元韵  其二"}
