{"author":"许月卿","id":141000,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["川原红紫一时新，暮雨朝云更可人。","灿若中兴红药相，嫣然何虑海棠嗔。","天将好景烦吟笔，我自清时作幸民。","书册埋头无了日，不如抛却去寻春。"],"title":"川原"}
