{"author":"王庭珪","id":238288,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平仄仄仄平平仄，仄仄平平仄仄平。","平仄仄平平仄仄，仄仄平仄平仄平。"],"paragraphs":["新词蔼蔼吐春云，清似金炉百和焚。","白雪固宜招吠犬，真雷岂比聚飞蚊。","陶潜赋就归何处，李白诗成思不群。","君是广寒修月手，顾予安敢强施斤。"],"title":"刘大虚作十花词相示复以诗来有求挥斤之句兼简中问仆无恙吠犬不为灾次韵一首奉酬"}
