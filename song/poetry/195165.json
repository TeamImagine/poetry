{"author":"苏轼","id":195165,"strains":["仄平平仄仄，仄仄平○平。","仄平平平仄，仄仄平平平。","平仄仄平平，平仄仄仄平。","○平仄仄仄，平仄平平平。","○平仄仄仄，仄○平仄平。","仄仄平仄平，仄平平仄平。","平平仄仄仄，仄仄平○平。","平平仄仄仄，仄仄平平平。","仄平仄仄平，仄仄○仄平。","平平平○仄，平仄○仄○。"],"paragraphs":["汝阴多老桧，处处屯苍云。","地连丹砂井，物化青牛君。","时有再生枝，还作左纽纹。","王孙有古意，书室延清芬。","应怜四孺子，不堕凡木群。","体备松柏姿，气含芝术薰。","初扶鹤立骨，未出龙缠筋。","巢根白蚁乱，网叶青虫纷。","乃知蔽芾初，甚要封殖勤。","他年皮三寸，狐鼠了不闻。"],"title":"和赵景贶栽桧"}
