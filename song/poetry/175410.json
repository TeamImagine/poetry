{"author":"刘敞","id":175410,"strains":["平平仄仄仄平平，仄仄平平仄仄平。","仄仄仄仄平仄仄，仄○平仄○平平。","仄平○仄○平仄，仄仄平平仄仄平。","平仄平平仄仄仄，仄平平仄仄平仄。"],"paragraphs":["诛茅负郭楚人居，泌水衡门自有余。","数困米盐希辟谷，素轻农圃重捐书。","绝粮尼父期先进，画卦羲皇序古初。","千世风流尚在眼，百年贫病不欺予。"],"title":"新居陈州城下读书作"}
