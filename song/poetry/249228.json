{"author":"曾几","id":249228,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["丘壑园林得我惊，兹游便足了余生。","飞来嶓冢横空翠，流出沧浪彻底清。","探讨不遗幽士力，招邀难得主人情。","波间渔父还知否，已挂朝冠不濯缨。"],"title":"游沧浪亭诗"}
