{"author":"邹浩","id":221199,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["发石诛茅古道边，儒家清占静中天。","数番雨水添塘水，满目红莲间白莲。","望处苍龙蟠远岳，坐来朱鹭舞祥烟。","我心本在风尘表，偶此相羊更豁然。"],"title":"过张云卿所居"}
