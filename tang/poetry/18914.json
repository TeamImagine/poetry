{"author":"鲍溶","id":18914,"strains":["平平仄平平，平仄平平仄。","平仄平仄平，平平○平仄。","平平仄平仄，平仄平平仄。","仄仄平仄平，平平仄平仄。","平平平平仄，仄仄平○仄。","平仄○仄平，平平仄平仄。","仄平平仄仄，平仄平平仄。"],"paragraphs":["昆仑九层台，台上宫城峻。","西母持地图，东来献虞舜。","虞宫礼成后，回驾仙风顺。","十二楼上人，笙歌沸天引。","裴回扶桑路，白日生离恨。","青鸟更不来，麻姑断书信。","乃知东海水，清浅谁能问。"],"title":"怀仙二首 一"}
