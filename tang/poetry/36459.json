{"author":"李建勋","id":36459,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["一气才新物未知，每惭青律与先吹。","雪霜迷素犹嫌早，桃杏虽红且后时。","云鬓自黏飘处粉，玉鞭谁指出墙枝。","老夫多病无风味，只向尊前咏旧诗。"],"title":"梅花寄所亲"}
