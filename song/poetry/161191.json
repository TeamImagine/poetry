{"author":"戴表元","id":161191,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["百年访古此徘徊，更上山椒扫草莱。","一脔地腴胡马瞰，数围天险化龙开。","时闻营籍传谣曲，谁见禅宫离劫灰。","李白不生王谢歇，西风日落凤皇台。"],"title":"吴兄文参议同登金陵凤皇台醉作"}
