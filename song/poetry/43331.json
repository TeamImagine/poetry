{"author":"范成大","id":43331,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["漫郎西笑费三年，故业新闻腹果然。","长麈剧谈抽茧绪，短檠细字缀蚕眠。","频惊陆海风波梦，未了京尘粥饭缘。","后日重来应访旧，五湖烟浪有渔船。"],"title":"送周畏知司直归上饶待次"}
