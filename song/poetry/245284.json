{"author":"张纲","id":245284,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["衮衣廊庙孰推先，元老勋名自卓然。","忠概明堂尊一柱，神锋长剑倚中天。","定知辟国功归召，已见疏封地得燕。","相业蝉联应未艾，少翁家学似韦贤。"],"title":"郑枢密生日五首  其三"}
