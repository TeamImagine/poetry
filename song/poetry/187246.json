{"author":"刘挚","id":187246,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["旌旗占晓动星躔，冠盖倾都海岳旋。","归觐明堂瞻日表，过家郧社卜松阡。","郢山残雪梅寒后，汉水东风柳暖天。","无限春风入佳句，何时珠玉看盈编。"],"title":"送郑毅夫舍人被召五首  其四"}
