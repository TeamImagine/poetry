{"author":"刘克庄","id":111554,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["两被宸奎擢史官，曾参豹尾属车间。","不能直笔公褒贬，安敢高谈到画珊。","老有丹心犹恋阙，死无一字可藏山。","儿童忘记翁年甲，但笑颜苍与鬓斑。"],"title":"次王玠投赠韵三首  其三"}
