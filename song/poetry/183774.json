{"author":"刘攽","id":183774,"strains":["仄仄仄平平仄平，平平平仄仄平平。","仄平仄仄平平仄，仄仄平平平仄平。","平仄仄平平仄仄，平平平仄平平平。","平平仄仄平平仄，仄仄仄平平仄平。"],"paragraphs":["读易绝编经获麟，廷臣推汝老成人。","宦游独怪乌衣晚，吏隠何妨青绶新。","风穴不应长啸虎，汤泉宁复为煎薪。","高斋有胜宣城处，三十六峰为近邻。"],"title":"送王汝州"}
