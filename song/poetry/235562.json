{"author":"程俱","id":235562,"strains":["仄仄平仄仄，仄平平○平。","平平仄仄仄，仄仄仄仄平。","仄○仄平仄，仄仄仄仄○。","平平仄仄仄，仄仄仄仄平。","○平仄仄仄，平平仄平平。","仄仄仄仄仄，平平仄仄平。","平平平仄仄，平仄平平平。","平平仄平仄，平仄平平平。","○○平仄仄，仄仄平平平。","仄○平仄平，仄仄平平平。","○平仄平仄，？仄平○平。","平平仄平仄，平仄平平平。","平平仄仄仄，○仄平○平。","平平平平仄，仄仄平平平。","平平仄平仄，仄仄平平平。","平平仄平仄，仄仄仄仄平。","平平仄仄仄，平仄平○平。","平平仄平仄，仄仄平平平。","平平○平仄，仄仄○平平。","平平仄平仄，仄仄平平平。"],"paragraphs":["歙水清以𫘝，歙山文且坚。","谁持玉斧琢，制此月様圆。","想当结绳后，要使鸟迹传。","雕锼见骨格，岂与瓦砾全。","陂陀百氏圃，泓澄九经渊。","墨海不复见，柯岩那可肩。","星稀涵纬象，眉绿生春妍。","规模异镕鐡，濡写殊怀铅。","正当秋兔颖，发此霜松烟。","一从毛褚游，几作虫鱼笺。","徴辞想妃子，揾首怀张颠。","宁同李生瘗，聊续胡公镌。","常疑老蚌壳，浸润成膏妍。","坚逾鹅池铸，质射铜台埏。","纷纷况多伪，渇雀同栀鞭。","琳坳隐多水，十手寄所宣。","池光潋墨色，云气开毫联。","翔鸾及垂露，逸势徒飞骞。","谁云过珪璧，或用磨戈鋋。","吾今欲焚弃，负耒归园田。"],"title":"龙尾砚同毛彦时随联句"}
