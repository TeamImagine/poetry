{"author":"萧立之","id":131955,"strains":["平平仄○仄，仄平仄平平。","仄○平平平，仄○仄仄平。","仄仄平仄仄，仄仄平仄平。","仄平仄仄平，平仄仄仄○。","仄仄平平仄，平仄平平平。","仄仄仄仄平，仄仄平平平。","仄平仄仄仄，平仄仄仄平。"],"paragraphs":["何人斧空谷，断根委柯茎。","或如蛟虬蟠，或如虎豹狞。","首尾须鬣具，一一皆可名。","老夫傍地炉，温与挟纩并。","彼美红炉兽，光彩生檐楹。","出处谅所同，窍凿非天成。","我今不作我，卿亦自用卿。"],"title":"烧榾柮"}
