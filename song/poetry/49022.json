{"author":"杨万里","id":49022,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["蓼岸藤湾隔尽人，大江小汊绕成轮。","围蔬放荻不争地，种柳坚堤非买春。","匏瓠放教俱上屋，渔樵相倚自成邻。","夜来更下西风雪，荞麦梢头万玉尘。"],"title":"从丁家洲避风行小港出荻港大江三首  其一"}
