{"author":"方一夔","id":152451,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。","平平平仄平平仄，平仄平平仄仄平。"],"paragraphs":["万舸浮江互荡磨，一番蛟鳄战盘涡。","中天日月悲分影，对局英雄付逝波。","形胜空传二赤壁，文章谁肯百东坡。","荆州风景今何似，秋夜时闻窈窕歌。"],"title":"读赤壁赋"}
