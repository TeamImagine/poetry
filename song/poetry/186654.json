{"author":"杨杰","id":186654,"strains":["平仄平平仄仄平，平平仄仄仄平平。","平平仄仄仄仄仄，仄仄仄平平仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["池馆连云昼掩扉，晴烟冉冉日晖晖。","黄鹂映叶不肯去，翠鸟得鱼还自飞。","禾秀天田葱犗卧，花开仙苑粉墙围。","白莲径里归来晚，风送余香欲染衣。"],"title":"游藉田"}
