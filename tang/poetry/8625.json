{"author":"鲍防","id":8625,"strains":["平平仄平平平平，仄仄仄仄仄仄平。","平平仄平仄平平，平平仄仄○平○。","仄平仄仄仄仄仄，○仄仄平仄平平。","平平平仄仄仄○，仄平仄仄平平平。","平仄○仄○平平，○平仄仄○平平。","平平平仄平仄仄，平仄仄平仄平平。","仄平仄仄仄平仄，仄平仄仄仄平○。","平平平平仄平平，仄平平仄平○平。","仄平仄平仄仄仄，仄仄仄仄平仄○。"],"paragraphs":["乾元发生春为宗，盛德在木斗建东。","东方岁星大明宫，南山喜气摇晴空。","望云五等舞万玉，献寿一声出千峰。","文昌随彩礼乐正，太平下直旌旗红。","师旷应律调黄锺，王良运策调时龙。","玄冥无事归朔土，青帝放身入朱宫。","九韶九变五声里，四方四友一身中。","天何言哉乐无穷，广成彭祖为三公。","野臣潜随击壤老，日下鼓腹歌可封。"],"title":"元日早朝行"}
