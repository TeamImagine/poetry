{"author":"李曾伯","id":129707,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["行尽湘中一月春，霜髭几欲染缁尘。","山无重数几何路，花不知名俱可人。","午困得茶聊吻润，春愁著柳亦眉颦。","天教早办公家事，乞取身归笠泽滨。"],"title":"轿中午困啜茶偶成"}
