{"author":"张舜民","id":196424,"strains":["平仄平平平，平○平○平。","仄平平仄仄，仄仄仄仄平。","仄○仄仄仄，仄仄平平平。","○平仄平○，仄仄仄平平。","仄仄仄仄○，○仄仄平平。","平平仄仄仄，仄仄○平平。","仄仄仄平○，仄平平仄平。","平平○仄仄，平仄仄仄平。","平平仄仄平，平仄仄平○。","仄仄仄○仄，仄仄仄平平。","仄仄仄平仄，平○仄平平。","仄仄仄平仄，仄仄平仄平。","仄仄仄仄仄，仄仄仄○平。","平○平平仄，平仄仄仄○。","平○平仄○，○仄○平平。"],"paragraphs":["同下龟山时，舟行篙参差。","夜投洪泽口，访问失所之。","不应一日力，解至淮阴祠。","长淮自风浪，竟夕起忧疑。","旦日坐闸中，听水忘朝饥。","清泠见杂咏，蓊密闻群咿。","就柳喜高荫，避桥嫌窄卑。","凉风吹水面，襟袖不假披。","新螯与老鲑，登俎辄无遗。","饱食却思睡，睡起复何为。","稍厌理文字，惟思弄孙儿。","尚有数舟酒，独酌非所宜。","好话不得吐，两日舌如茨。","舟行虽云乐，先后不可期。","争如鞍马间，吟啸长追随。"],"title":"行运河辛大观先行以此走寄"}
