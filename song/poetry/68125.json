{"author":"许当","id":68125,"strains":["平平仄平平，仄仄平平平。","仄仄仄平○，仄仄平平平。","平平平仄平，仄仄平平平。","○平仄平仄，仄仄平平○。","仄平平平仄，仄仄平平平。","仄仄平平平，平平仄○平。","平平仄平仄，平平平仄平。","平仄仄仄仄，平平仄平平。","平○平仄仄，○仄仄仄○。","仄仄仄平平，平平平仄平。"],"paragraphs":["高高莫公堂，孕秀龙渊西。","造化秘奇胜，路断无轮蹄。","金霞烘石门，古木蟠双溪。","中流峙鳌首，势若吞云霓。","下招巢由隠，上揖松乔栖。","往往春风时，桃花满深蹊。","渔郎信波去，仙源归桨迷。","谁结物外赏，严冬此攀跻。","旋磨苔藓壁，更作磊落题。","万世万斯年，岩岩穹壤齐。"],"title":"莫公堂"}
