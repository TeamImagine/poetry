{"author":"程公许","id":106270,"strains":["仄仄仄仄平，○仄平仄仄。","仄平仄平平，仄仄平仄仄。","仄仄仄平仄，平仄平仄仄。","○平平仄平，仄仄平平仄。","仄平仄平平，平平仄平仄。","仄平仄仄仄，仄仄仄平仄。","○平仄平仄，平仄仄仄平。","○平平仄平，平仄平仄仄。","平仄仄仄平，平平○仄仄。","仄仄平仄平，仄仄○平仄。"],"paragraphs":["季夏苦积阴，泥迳殊窘步。","彼姝水花红，媚此晴色暮。","邂逅小山桂，才洗仙掌露。","相携斋阁来，不着丹铅污。","杲之与黄香，胡为此同聚。","向来古锦九，散落不知数。","吟肠久荒涩，幽赏但默喻。","殷勤吴市仙，能供岩壑趣。","诗味淡愈佳，交情凝有素。","我愿同茑萝，得与长松附。"],"title":"县圃莲花方开同时木犀吐芳刘光远仙尉赋诗为和韵"}
