{"author":"张镃","id":80922,"strains":["仄仄平平平，仄○仄仄平。","平仄平仄平，仄仄仄仄平。","仄仄仄仄平，仄仄○平○。","平仄仄仄平，平平仄平平。","平仄仄仄○，仄仄○平平。","平平仄仄平，仄仄平平平。","仄平仄仄仄，平仄平平平。","仄仄仄仄仄，平平仄平平。","仄仄平仄平，○平仄平平。","仄仄仄仄平，仄○仄平平。"],"paragraphs":["骂坐非真豪，挂冠岂实高。","畸迹烟雨埋，客气利禄鏖。","曷若大丈夫，本志轻旗旄。","无择眼界平，芬馨等膻臊。","机息箭自空，讵复论弓櫜。","先生博达姿，阂世江河滔。","器吞子贡琏，才夺东方袍。","出处日两忘，居朝隠蓬蒿。","一代能几人，称提付郎曹。","饭熟菜亦香，但教齿牙牢。"],"title":"次韵陆南宫晨起有感"}
