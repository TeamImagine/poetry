{"author":"赵抃","id":101522,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["贤侯九日去寻山，牵俗无由得附攀。","换世昔传仙局久，登高今喜使车还。","平原丰稔农欢劝，犴狱空虚吏放闲。","从此烂柯光价起，为留佳句落人寰。"],"title":"次韵衢守陈守言职方招游烂柯山"}
