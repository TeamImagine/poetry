{"author":"刘攽","id":183224,"strains":["仄仄仄平仄仄○，平○仄○平平平。","仄○平平仄平仄，仄仄平仄平仄平。","仄平平平仄仄平，仄平平仄平平平。","平平仄○仄平仄，仄平仄仄○平平。","仄平平仄平仄平，仄仄仄仄平平平。","仄平仄仄仄平仄，平平平仄平仄平。"],"paragraphs":["十月北风不肯回，湘中白浪高成堆。","小如飞鸥大奔马，一辈才去群复来。","一旬阴云色死灰，划劙掀簸初全开。","晨阳照空幸澄澈，蜚廉暴怒犹喧豗。","系舟沙渚依曲隈，岁晏永路真悠哉。","棹夫卷缩亦何恨，时乎宁有材不材。"],"title":"湘中阻风"}
