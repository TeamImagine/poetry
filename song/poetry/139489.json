{"author":"陈著","id":139489,"strains":["仄仄平平仄仄平，平平仄仄仄平平。","仄平平仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄仄平仄，平平平平仄仄平。"],"paragraphs":["默默融融内自观，纷纷藉藉外何关。","托言鹏化未为大，相与鸢飞方是闲。","万古乾坤全易上，四时风月小诗闲。","天寒一步不轻动，祇为梅花费往还。"],"title":"次韵梅山弟静中大观"}
