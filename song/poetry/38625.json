{"author":"陆游","id":38625,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["忆自南昌返故乡，移家来就镜湖凉。","鹤雏养得冲霄汉，松树看成任栋梁。","手版永抛贫亦乐，肩舆时上老何妨。","平郊东望江城近，隐隐清笳送夕阳。"],"title":"开东园路北至山脚因治路傍隙地杂植花草六首  其三"}
