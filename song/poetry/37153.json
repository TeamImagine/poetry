{"author":"陆游","id":37153,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["社瓮醅香燕子归，阴风吹雨暗郊扉。","疏沟园叟方携锸，采药蛮童已湿衣。","山雉尾垂冲霭去，水鸡翅重蹋波飞。","凭阑一笑君知否，肺渴秋来势渐微。"],"title":"雨中作"}
