{"author":"释德洪","id":228379,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["独宿圆庐意自清，夜凉林木寂无声。","镜中白髪今慵剃，梦里浮华已懒争。","故国别来空好境，旧游谁共读题名。","遥知他日重相见，握手应惊太瘦生。"],"title":"次韵蔡儒效见寄"}
