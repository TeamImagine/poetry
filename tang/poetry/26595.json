{"author":"刘沧","id":26595,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["六代兴衰曾此地，西风露泣白蘋花。","烟波浩渺空亡国，杨柳萧条有几家。","楚塞秋光晴入树，浙江残雨晚生霞。","凄凉处处渔樵路，鸟去人归山影斜。"],"title":"经过建业"}
