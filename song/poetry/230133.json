{"author":"许景衡","id":230133,"strains":["平平○平仄，仄仄平平平。","平平仄○仄，仄○平平平。","平仄仄○仄，仄仄平平平。","平平仄仄平，仄仄平平平。","仄平仄平平，仄仄仄仄平。","仄平仄仄平，仄仄平平平。","平平○仄仄，？仄仄平平。","平平仄平平，仄仄平平平。","平平仄仄仄，平仄平平平。","○仄仄仄平，平○仄○平。","平平平平平，平仄仄○平。","仄平仄平平，○平仄平平。","仄仄仄仄仄，平仄仄仄平。","平平仄平仄，仄仄平平平。","仄平仄仄仄，仄平仄平平。"],"paragraphs":["东郊过新雨，野色何氛氲。","嘉苖起萎病，万顷堆寒云。","田父揖行客，苦诉村墟贫。","年年夏旱时，赤地流黄尘。","小儿困锄耘，烈日背欲皴。","大儿斡水车，手足无完筋。","官租且不供，矧欲养吾身。","东邻久无烟，几口能生存。","西邻逐熟去，今作何乡人。","行客谢老农，艰难困劳尘。","而今新官家，寛大布深仁。","大臣亦端良，乘时转鸿钧。","汝岂不自觉，新岁雨泽匀。","寰区日宁靖，百物方䜣䜣。","尔曹死亦足，及为太平民。"],"title":"东郊"}
