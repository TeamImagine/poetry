{"author":"陈必复","id":144497,"strains":["仄仄平平仄仄平，仄平平仄仄平平。","平平仄仄平仄仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄仄平仄仄平。"],"paragraphs":["底事京尘踏软红，又随征棹过吴松。","人家半在桑柘住，春水忽迷芦苇丛。","赤蟹白鱼今稍稍，红樱紫笋已匆匆。","船窗尽日看山色，多少好山供眼中。"],"title":"舟中效东坡用韵"}
