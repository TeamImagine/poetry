{"author":"方岳","id":127379,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄仄平平仄平。"],"paragraphs":["谁肯低头老孟郊，譬之草木等荃茅。","倚松人好传闻久，采蕨山深梦寐劳。","飞兔妙摛青玉案，胎仙重脱紫云胞。","小奚容入江西社，四海眼空毋甚高。"],"title":"饶监丞惠诗有未能上下逐东野之句次韵寄呈"}
