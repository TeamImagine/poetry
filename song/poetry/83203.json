{"author":"陈文蔚","id":83203,"strains":["仄仄仄仄平，平○○平仄。","仄平仄平平，平○仄平仄。","平仄平仄平，仄仄○仄仄。","平仄平仄平，平仄仄平仄。","平平仄○仄，平仄平仄仄。","仄仄平○平，平○仄平仄。","仄平平○平，○仄仄仄仄。","平○仄平仄，仄仄平仄仄。","仄仄仄平平，仄仄平平仄。","仄平仄仄仄，平仄平仄仄。","平平仄仄平，平仄仄平仄。"],"paragraphs":["我亦病闭门，机闲了无触。","故人送诗来，绸缪写心曲。","胡乃稽报章，悼往牵服属。","天理循自然，非敢故羁束。","人生寿夭定，心要无愧恧。","逞欲千乘危，安分一瓢足。","范雎倾穰侯，郦寄卖吕禄。","何如北窗卧，酒熟巾自漉。","况有圣贤书，可洗昏花目。","一任岁月驶，流徙惊转瞩。","安知疾疢余，非以石攻玉。"],"title":"和余方叔病中见寄"}
