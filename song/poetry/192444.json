{"author":"郭祥正","id":192444,"strains":["平仄仄仄仄，平平平仄平。","平平平仄仄，仄仄仄平平。","仄仄平平仄，平平仄仄平。","平平仄平仄，平仄仄平平。"],"paragraphs":["怜我万里别，南荒多瘴埃。","身为官事隔，酒托故人开。","饮德知难报，论欢默可猜。","宗家有毛女，冰洁胜寒梅。"],"title":"元舆怜我复有漳南之行以麹局不可出遂置一樽托公域弟酌发眷眷之情于此可见矣以四韵谢元舆并呈公域弟"}
