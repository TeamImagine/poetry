{"author":"常浩","id":39085,"strains":["平平仄仄平，仄平○仄○。","平平仄平仄，平仄仄○○。","平仄平平仄平仄，仄仄○平仄平仄。","平平仄仄仄仄平，仄仄平平仄平仄。","仄平平平仄仄平，平平仄仄仄平平。","仄仄平平平仄仄，仄平○仄仄平平。"],"paragraphs":["年年二月时，十年期别期。","春风不知信，轩盖独迟迟。","今日无端卷珠箔，始见庭花复零落。","人心一往不复归，岁月来时未尝错。","可怜荧荧玉镜台，尘飞幂幂几时开。","却念容华非昔好，画眉犹自待君来。"],"title":"寄远"}
