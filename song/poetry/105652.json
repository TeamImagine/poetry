{"author":"岳珂","id":105652,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["郊廛不隔马牛风，枌梓环阴跬步通。","湖带江襟邦畛接，雨帘云栋物华同。","未须豫计荒三径，幸有需章达四聪。","尚想东湖海棠闹，祇今未改旧时红。"],"title":"二十七日复有旨除帅江西一旬之间两奉除音再赋二首  其二"}
