{"author":"柴元彪","id":158324,"strains":["仄仄仄平平，？？平仄仄。","平平仄仄平，平平仄仄仄。","仄仄平平平，平平仄仄仄。","平仄平仄仄，平仄仄仄仄。","仄平仄平平，仄平仄平仄。","仄仄仄仄○，仄仄平平仄。","仄仄平仄平，仄仄○平仄。","仄平仄仄平，仄仄仄平仄。","平平仄仄平，仄○○仄仄。","平平仄仄平，仄仄平平仄。","仄仄平平平，平仄仄仄仄。","平○仄仄平，仄仄平仄仄。","仄仄仄仄平，仄仄仄平仄。","平平仄平仄，平平仄平仄。","平平平仄仄，平仄仄仄仄。","仄平平仄仄，仄○平仄仄。","仄仄平平仄，平仄平平仄。","仄仄仄○平，平平仄○仄。","仄仄仄仄平，仄平平仄仄。","平仄仄仄平，仄仄仄平仄。"],"paragraphs":["邃古奠堪舆，狉狉群鹿豕。","由蒙以至需，生人饮食始。","世值勋华初，人文日以起。","民用非酒醴，无以供祭祀。","溯求饮之源，日星著经史。","礼乐所以兴，寓意乎樽簋。","不讲乡饮仪，孰序燕毛齿。","不歌既醉篇，孰颂太平美。","时哉世味醇，泰和其在是。","人情纵则流，此弊何涯涘。","鲁薄攻邯郸，商湎祸妲己。","歌沈玉树荒，舞罢花钿委。","鸩毒死宴安，惜不慎坤履。","繁华有憔悴，高台倏荆杞。","恭惟崇伯子，垂训在恶旨。","戒荒明圣事，榷酤非所弛。","再挽浇漓俗，追轶鸿蒙轨。","宴乐止污杯，熙熙大庭氏。","展也漉酒人，赋诗聊自止。","千古独醒魂，抚掌汨罗水。"],"title":"和周凤隠止酒韵"}
