{"author":"卫博","id":56610,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["花红水绿鬭春妍，长望江南忆乐天。","黄栗留鸣山寂静，野棠梨发树蔫绵。","楼台三竺将归路，气象西湖欲晚烟。","风物不殊乡国异，好寻归马问长阡。"],"title":"明日出城爱其平沙浅水有钱塘西湖气象借前韵呈诸公"}
