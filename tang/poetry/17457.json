{"author":"白居易","id":17457,"strains":["平仄平平○仄平，仄○平仄仄○平。","平○仄仄平○仄，仄仄○平仄仄平。","平○仄仄平○仄，仄仄平平仄仄平。","仄仄仄平平仄仄，平平平仄仄平平。","仄○平仄平平仄，仄仄○平仄仄平。","仄仄仄平平仄仄，仄平平仄○平平。"],"paragraphs":["风疾侵凌临老头，血凝筋滞不调柔。","甘从此后支离卧，赖是从前烂漫游。","回思往事纷如梦，转觉余生杳若浮。","浩气自能充静室，惊飙何必荡虚舟。","腹空先进松花酒，膝冷重装桂布裘。","若问乐天忧病否，乐天知命了无忧。"],"title":"病中诗十五首 枕上作"}
