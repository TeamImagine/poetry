{"author":"钱起","id":4149,"strains":["仄仄仄平仄，仄平仄平平。","仄平平平仄，○仄平○平。","仄仄平仄仄，仄平仄仄平。","平平平仄仄，仄仄○平平。","平平仄○○，平平？仄平。","平平平仄仄，平仄仄平平。","仄仄仄仄仄，仄平仄平平。","平○仄平仄，平仄仄○○。"],"paragraphs":["靖节昔高尚，令孙嗣清徽。","旧庐云峰下，献岁车骑归。","去俗因解绶，忆山得采薇。","田畴春事起，里巷相寻稀。","渊明醉乘兴，闲门秪掩扉。","花禽惊曙月，邻女上鸣机。","毕娶愿已果，养恬志宁违。","吾当挂朝服，同尔缉荷衣。"],"title":"酬陶六辞秩归旧居见柬"}
