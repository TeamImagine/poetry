{"author":"范成大","id":44081,"strains":["仄仄平平平仄仄，平平仄仄平平仄。","○平平仄仄平平，仄仄仄平○仄平。","平○仄○平平仄，仄仄仄平平仄仄。","平平平仄仄平平，○仄平平仄○仄。","仄平平平仄仄平，仄○平平平仄平。","仄平仄仄平○仄，仄仄平平平仄○。"],"paragraphs":["手种湖边花百亩，东风日夜催归去。","当年辛苦种花时，不道白头犹未归。","君如肯过城南陌，但向水云红处觅。","烦呼猿鹤问平安，当有畦丁解看客。","我今江船亦欲东，檝迎枫桥成两翁。","压枝万朵虽过尽，尚及巢龟莲叶中。"],"title":"送徐叔智运使奉祠归吴中"}
