{"author":"李处权","id":8410,"strains":["仄仄平仄仄，平平平仄平。","仄平仄平平，仄平仄平平。","平仄仄仄仄，仄平平仄平。","？平仄平平，平平仄平平。","仄平平仄仄，平仄仄仄平。","平平仄仄仄，平平○平平。","仄仄仄平仄，平平平仄平。","○○仄平仄，仄仄平仄平。","平平仄仄平，平仄仄仄平。","平平○平仄，仄仄平仄平。","平平平仄仄，平平仄平平。","○平仄平平，仄平○○平。","仄平平仄仄，仄平仄平平。","平平平平仄，仄仄平○平。"],"paragraphs":["老大于节物，真成风马牛。","出山赴嘉招，敝袍厕英游。","箫鼓市井隘，绮罗人物稠。","嫦娥亦飞来，余光上帘钩。","使君民父母，谣颂布政优。","牙旗错彩绣，康衢看遨头。","夜气烛光满，春寒香雾浮。","中兴太平象，郡国皆鲁邹。","丰年入醉乡，颁白卧道周。","遥知苍龙阙，宴敞华萼楼。","惟公班马手，斯文擅风流。","行归侍严宸，玉堂听更筹。","独怜衰病客，鬓毛蚤惊秋。","颓然宾裾后，报德惭应刘。"],"title":"元夕陪张使君燕集"}
