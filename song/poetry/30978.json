{"author":"李流谦","id":30978,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["洗甲倾河渐可涯，北征犹记宋元嘉。","石刘姓字非图箓，轩喾乾坤自我家。","原上鼓旗寒朔吹，日边诏令掞春华。","舞干元是吾皇事，不必将军号虎牙。"],"title":"王正卿何道夫和嘉字韵诗至数十道夫赠予数篇晋卿亦赠一篇因次其韵凡六首  其六"}
