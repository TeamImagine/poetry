{"author":"吴融","id":32554,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["依依芳树拂檐平，绕竹清流浸骨清。","爱弄绿苔鱼自跃，惯偷红果鸟无声。","踏青堤上烟多绿，拾翠江边月更明。","只此超然长往是，几人能遂铸金成。"],"title":"闲居有作"}
