{"author":"沈绅","id":113144,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["三山对峙海中央，高阁新题紫翠房。","玉铉相君颁瑞地，金貂仙子挂冠乡。","云随步武鳌头稳，风满中裾鹤背凉。","吸尽流霞不知醉，直须乘月据胡床。"],"title":"和孔司封题蓬莱阁"}
