{"author":"姚合","id":19634,"strains":["仄仄平仄○，○平仄平仄。","平平仄仄仄，仄仄平仄仄。","○平平○平，仄平仄○仄。","○平仄○平，仄仄仄○仄。","仄平仄平平，仄仄平仄仄。","平平仄仄平，仄平仄平仄。","平平平仄仄，平仄仄仄仄。","仄○仄仄平，仄仄平仄仄。","仄平仄仄仄，仄仄仄平仄。","仄平仄仄仄，仄仄○○仄。","平平○仄仄，仄仄仄平仄。","仄平平平平，平仄平平仄。"],"paragraphs":["少在兵马间，长还系戎职。","鸡飞不得远，岂要生羽翼。","三年城中游，与君最相识。","应知我中肠，不茍念衣食。","主人树勋名，欲灭天下贼。","愚虽乏智谋，愿陈一夫力。","人生须气健，饥冻缚不得。","睡当一席宽，觉乃千里窄。","古人不惧死，所惧死无益。","至交不可合，一合难离坼。","君尝相劝勉，苦语毒胸臆。","百年心知同，谁限河南北。"],"title":"寄狄拾遗时为魏州从事"}
