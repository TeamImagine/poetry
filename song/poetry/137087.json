{"author":"薛嵎","id":137087,"strains":["平仄平平平仄仄，平平平仄仄平平。","仄平平仄仄平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["何处青山无白骨，先生高节死犹存。","古今人物一抔土，闽浙诗书百世孙。","乡邑有祠尊往哲，樵刍知禁避荒垣。","断碑残碣堪摩拭，惭愧年年宿草蕃。"],"title":"廉村族人命赋唐补阙薛公墓  其二"}
