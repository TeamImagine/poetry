{"author":"释智圆","id":221356,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平平仄平平。","平平仄仄平平仄，仄仄平平仄仄平。"],"paragraphs":["讲院悲风动素帷，摇松难更见吾师。","尘生旧榻休开卷，月上秋轩罢赋诗。","真法自将传后学，清名谁为勒丰碑。","横经弟子怀高迹，共指龙华作后期。"],"title":"和聪上人悼梵天阇棃"}
