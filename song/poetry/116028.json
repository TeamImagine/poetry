{"author":"刘克庄","id":116028,"strains":["平平平仄平平仄，仄仄平平仄仄平。","平仄仄平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["吾观明府毫端妙，传得尊公肘后方。","番俗尚歌汉东柳，莆人不剪召南棠。","威驱未若心怀惠，内荏徒然外抑强。","想见江乡与闽峤，家家各炷一炉香。"],"title":"送大渊宰安溪七言三首  其三"}
