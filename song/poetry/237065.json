{"author":"韩驹","id":237065,"strains":["平平○○平，仄仄仄仄平。","平平仄平仄，仄平仄仄平。","仄平仄平平，仄仄○仄○。","平○仄平仄，平平仄平平。","仄仄仄平仄，平平仄平平。","仄平仄○平，平○○仄平。","仄仄平仄仄，平○平仄平。","平平仄平平，仄仄仄仄平。","平平仄仄仄，平平仄平平。","○平仄仄仄，仄仄平平○。","仄仄平仄仄，平平仄平平。","○仄○○仄，平平平平平。"],"paragraphs":["桃花如昭君，服饰靓以丰。","徘徊顾清影，似为悦已容。","数枝有余妍，窈窕禁省中。","何如武陵岸，缤纷落天风。","我梦泛舟去，春流濯凫翁。","岂知限重门，风摇铺首铜。","忆汝初破萼，时当楼雪融。","亭亭怯余寒，赖此赤日烘。","蓬山十载梦，翚飞左升龙。","重来迹已换，一扫凡花空。","髪有今岁白，颜无故时红。","三嗅三叹息，繁英为谁秾。"],"title":"次韵程致道馆中桃花"}
