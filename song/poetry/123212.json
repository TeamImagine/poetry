{"author":"吴潜","id":123212,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["从来此地出高官，绮屋连云画里看。","十里湖光多样好，百年人事几回残。","菰蒲带露枝犹湿，{禾罢}䅉逢晴把便干。","乐岁何妨歌乐职，簿书缠缚敢辞难。"],"title":"三用出郊韵三首  其一"}
