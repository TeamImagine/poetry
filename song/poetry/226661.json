{"author":"谢逸","id":226661,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["疏影横斜月色新，肌肤清瘦不禁春。","侵凌腊雪寒先觉，漏泄东风信最真。","光滉妆台人未起，香迷野迳蝶难亲。","飘零点破苍苔地，安得灵犀为辟尘。"],"title":"和饶正叔梅花"}
