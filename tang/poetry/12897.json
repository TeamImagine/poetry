{"author":"任希古","id":12897,"strains":["仄仄仄平仄，平平仄○仄。","平平平仄平，○○仄平仄。","平平仄○仄，平仄平平仄。","平仄仄平平，平平平仄仄。","仄仄平平仄，○平仄○仄。","仄○仄平平，平仄○平仄。","平仄仄平平，仄仄○平仄。","仄平仄仄仄，仄仄平平仄。","仄仄仄平平，平仄平平仄。","仄仄○平仄，平平仄平仄。","平仄平平仄，平○○仄仄。","平平平仄平，○仄平平仄。"],"paragraphs":["落日照高牖，凉风起庭树。","悠悠天宇平，昭昭月华度。","开轩卷绡幕，延首晞云露。","层汉有灵妃，仙居无与晤。","履化悲流易，临川怨迟暮。","昔从九春徂，方此三秋遇。","瑶驾越星河，羽盖凝珠露。","便妍耀井色，窈窕凌波步。","始阅故人新，俄见新人故。","掩泪收机石，衔啼襞纨素。","惆怅何伤已，裴回劳永慕。","无由西北归，空自东南顾。"],"title":"和李公七夕"}
