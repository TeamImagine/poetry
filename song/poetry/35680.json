{"author":"梅尧臣","id":35680,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["湖上悠然度几春，勇抛荣禄遂天真。","青蒲翠竹围华屋，白酒黄鸡命里人。","果下有时乘小驷，儿曹方见拥朱轮。","田园岁入千锺美，肯似疏家苦畏贫。"],"title":"寄洪州致仕李国博"}
