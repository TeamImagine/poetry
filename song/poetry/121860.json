{"author":"白玉蟾","id":121860,"strains":["仄平仄仄平平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["道人惯吃胡麻饭，来到人间今几年。","白玉楼前空夜月，黄金殿上起春烟。","闲倾一盏中黄酒，闷扫千章内景篇。","昨夜锺离传好语，教吾且作地行仙。"],"title":"胡子嬴庵中偶题"}
