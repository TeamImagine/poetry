{"author":"卢纶","id":6890,"strains":["仄仄仄平平，○仄平○平。","仄平平仄仄，平仄○平平。","仄仄平平○，平平仄仄平。","仄平平仄仄，平仄仄平平。","平仄平平仄，平平平仄平。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄平○。","仄仄平平仄，平平仄仄平。","○平仄○仄，平仄仄平平。"],"paragraphs":["紫陌绝纤埃，油幢千骑来。","剖辞纷若雨，犇吏殷成雷。","圣泽初忧壅，群心本在台。","海鳞方泼刺，云翼暂徘徊。","芳室芝兰茂，春蹊桃李开。","江湖余派少，鸿雁远声哀。","命厌蓍龟诱，年惊弟侄催。","磨铅惭砥砺，挥策愧驽骀。","玉管能喧谷，金炉可变灰。","应怜费思者，衔泪亦衔枚。"],"title":"书情上大尹十兄"}
