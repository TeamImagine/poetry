{"author":"蔡襄","id":135925,"strains":["仄平平仄仄平平，仄仄平平仄仄平。","仄仄平平平仄仄，平平平仄平平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["画旟南度谪长沙，粤海新恩路更赊。","子日鹏来知主去，辰年龙会为贤嗟。","犹多婚嫁先捐馆，无复田园可寄家。","曾是德公推奖厚，一觞何处酹魂车。"],"title":"哭贾少卿"}
