{"author":"梅尧臣","id":35222,"strains":["平平仄仄平平仄，仄○仄仄平平平。","平仄仄平仄平仄，仄平仄仄○仄平。","仄平仄仄○平仄，仄平平仄仄仄平。","仄平○平仄仄仄，仄平平仄仄仄○。","仄仄仄仄平仄仄，平仄仄平仄仄平。","仄平仄仄平仄仄，平平平平仄平平。","仄○仄平仄平仄，仄仄仄平平平平。","平平○仄仄仄○，平仄仄仄平平平。","仄仄平平○仄仄，仄仄○仄仄仄平。"],"paragraphs":["都城夜半阴云黑，忽闻转毂声咿呦。","尝忆楚乡有妖鸟，一身九首如赘疣。","或时月暗过闾里，缓音低语若有求。","小儿藏头妇灭火，闭门鸡犬不尔留。","我问楚俗何苦尔，云是鬼车载鬼游。","鬼车载鬼奚所及，抽人之筋系车辀。","昔听此言未能信，欲访上天终无由。","今来中土百物正，安得遂与南方俦。","上帝因风如可达，愿令驱逐出九州。"],"title":"余居御桥南夜闻妖鸟鸣效昌黎体"}
