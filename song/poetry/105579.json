{"author":"岳珂","id":105579,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["几年太学饱诸儒，余伎犹传笋蕨厨。","公子彭生红缕肉，将军铁杖白莲肤。","芳馨政可资椒实，粗泽何妨比瓠壶。","老去齿牙辜大嚼，流涎聊合慰馋奴。"],"title":"馒头"}
