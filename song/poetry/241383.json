{"author":"周紫芝","id":241383,"strains":["平平仄平平，平仄仄仄仄。","仄仄仄平仄，平仄仄仄仄。","仄仄平仄○，平仄仄仄仄。","○平仄平仄，平平仄○仄。","○平仄平○，仄仄仄平仄。","平平仄平平，平仄仄平仄。","仄仄平仄平，平平仄平仄。","○平○仄仄，仄仄仄平仄。","平仄仄仄平，平平仄平仄。","平平？仄平，仄仄仄平仄。","平平仄平平，仄仄仄○○。","平平仄仄○，仄仄仄平仄。"],"paragraphs":["丰隆欲鞭车，风伯不借便。","我欲讼风伯，云意亦复变。","帝命谁敢迟，民事那可缓。","油云始肤寸，崇朝忽弥漫。","深忧轸渊衷，冻雨洗霜霰。","知谁挽银河，倾泻落天半。","喜气同雨来，孙郎语良健。","应怜占籍者，就食免流转。","天子坐法宫，斯民乐芳甸。","云山倘可寻，野水不辞乱。","幽人得新凉，妙作寄三叹。","君锋不可当，我复那能殿。"],"title":"次韵孙子绍判院喜雨之作"}
