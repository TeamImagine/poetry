{"author":"贯休","id":40579,"strains":["平平仄平仄，仄仄平仄平。","平平仄仄平，平仄仄仄○。","仄仄平平平，仄仄平平平。","平平仄平平，○仄平平平。","平仄仄平仄，平平仄○平。","仄平平平仄，仄平仄仄平。","仄平平仄平，仄仄平平平。"],"paragraphs":["门前数枝路，路路车马鸣。","名埃与利尘，千里万里行。","只见青山高，岂见青山平。","朱门势峨峨，冠盖何光明。","黄鸟在花里，青蝉夺其声。","尔生非金玉，岂常贵复贞。","寄言之子心，可以归无形。"],"title":"偶作二首 二"}
