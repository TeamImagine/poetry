{"author":"毛滂","id":222558,"strains":["平平仄平仄，仄仄仄仄平。","平平平仄平，仄仄仄仄平。","平平平平平，平仄仄仄平。","仄○○仄平，仄仄仄平○。","平仄仄平平，仄仄平平平。","仄平仄平仄，仄仄仄平平。","仄○仄平平，平平平○平。","仄平仄仄平，平仄仄平平。","平○仄仄仄，仄仄仄仄平。","平平仄仄平，仄仄平平○。","仄平仄仄平，仄仄平平平。","仄仄平仄平，仄仄仄平平。","仄平平仄平，平仄仄仄平。"],"paragraphs":["东风果来否，雪意不肯消。","初疑寒作威，势猛意反韶。","玲珑开琼花，瑶草亦有苖。","细观如可人，玉立耿高标。","华屋本无寒，锦帐裘狐貂。","所怜小桃杏，冻蕾抱寒条。","却看雨成花，祇忧身当樵。","语花慎勿忧，春久属云翘。","徐行意不浅，晚发必后凋。","年年绿暗时，逮此红芳夭。","左提白玉壶，右把黄金蕉。","往逐春未央，不但永今朝。","晓来红日暾，花信到柳桥。"],"title":"岁寒而春迟闰正月犹有雪三日乃消今日方晴快"}
