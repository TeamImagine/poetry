{"author":"蔡士裕","id":167701,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["萧萧凉意满西洲，缓步搜吟兴颇幽。","豆叶黄深田病雨，蓼花红浅岸知秋。","蹁跹影若孤驯鹤，漂泊身如不系舟。","自喜浮生只如此，任渠谈笑觅封侯。"],"title":"秋日溪上"}
