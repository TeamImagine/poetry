{"author":"罗隐","id":30587,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["吴门此去逾千里，湘浦离来想数旬。","只见风师长占路，不知青帝已行春。","危怜坏堞犹遮水，狂爱寒梅欲傍人。","事往时移何足问，且凭村酒暖精神。"],"title":"自湘川东下立春泊夏口阻风登孙权城"}
