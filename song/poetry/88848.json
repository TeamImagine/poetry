{"author":"柴中守","id":88848,"strains":["仄平仄仄○平仄，仄仄平平平○仄。","仄平仄仄仄仄平，平仄平平平仄仄。","○平仄仄仄平平，平仄平平平仄平。","仄○仄平平仄仄，仄平○仄仄平平。","平平仄仄平平仄，○仄平平平仄仄。","仄仄仄仄平仄平，平仄平平平仄仄。","仄平仄仄平仄平，平平仄仄○平平。","平平仄仄仄平仄，仄仄仄仄平平平。","○平仄仄平仄仄，仄○仄平仄平仄。","平平仄仄仄仄平，平平仄平平仄仄。","平平仄仄平仄平，○仄平仄平仄平。","仄平仄平仄仄仄，○平平仄平仄○。","平平仄仄仄仄仄，仄仄平平○○○。","平平仄仄平仄平，仄仄仄平平仄仄。"],"paragraphs":["小春昼日如春晚，饮罢披图清兴远。","夜光照屋四座惊，金薤银钩真墨本。","当年太史谪宜州，肠断梅花栖戍楼。","拾遗不逢东道主，翰林长作夜郎囚。","蛮烟瘴雨森𫓧钺，更值韩卢搜兔窟。","老色上面懽去心，惟有忠肝悬日月。","郡丞嗜好殊世人，投笺乞字传儿孙。","平生孟博是知己，笔下写出精神骞。","兴亡万古同一辙，党论到头不堪说。","刊章下郡汉道微，清流入河唐祚绝。","先朝白昼狐亦鸣，正气消尽邪气生。","殿门断碑仆未起，中原戎马来纵横。","生蛟入手不敢玩，往事凄凉重三叹。","兰亭瘗鹤徒尔为，好刻此书裨庙算。"],"title":"跋山谷书范滂传帖"}
