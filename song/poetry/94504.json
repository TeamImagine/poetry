{"author":"度正","id":94504,"strains":["平仄平平仄仄平，平平仄仄仄平平。","仄平仄仄平平仄，仄仄平仄仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["千古羲皇一片心，何人此地口微吟。","凿开未济言无几，说破先几义极深。","此事旧传师友记，斯文今见火珠林。","成都自昔多真隠，着眼稠人更访寻。"],"title":"临川吴子达以揲蓍游成都访余寺中见堂上晦翁像作而曰向亦尝得见之且见问蜀之易学子云以来代有其人近世何如某叹其用意精切拳拳如此因为出数语以勉之"}
