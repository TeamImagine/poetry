{"author":"邹浩","id":220666,"strains":["平平仄平仄，平平平仄○。","仄仄仄平仄，仄平○仄平。","平○○仄平，平仄○仄平。","平仄仄平仄，仄○平平平。","？仄仄仄平，平平仄平平。","仄仄仄○仄，仄仄平平平。","平平仄仄○，仄仄平平平。","平平仄仄○，仄仄○仄○。","？仄仄仄平，仄仄平仄平。","仄平仄仄平，仄仄平仄平。","平仄仄○仄，仄仄○○平。"],"paragraphs":["真人拱南向，群英纷玉除。","趯趯动环海，夙怀思远摅。","争弹冠上尘，丘壑空故居。","之子建安裔，少长惟诗书。","毎笑靖节君，归来但巾车。","拟倍万乘器，璨璨雕璠玙。","终然怒剑横，锐气埋忧虞。","须知梦镜中，所适难一如。","倘不达本原，触事成自诬。","试焚定慧香，矫首瞻六铢。","于此发深省，鼓瑟犹吹竽。"],"title":"次韵刘元因赠王幼安"}
