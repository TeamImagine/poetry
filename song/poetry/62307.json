{"author":"虞俦","id":62307,"strains":["平平仄仄仄平仄，仄仄平平仄仄平。","平仄仄○平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平○仄仄平平。","○平○○平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["平生爱竹几成癖，到处成阴已足嘉。","潇洒未输彭泽柳，檀栾偏映杜林花。","园林日日饶春事，红紫纷纷尽岁华。","清节抱萌初入眼，金盘当馈莫摇牙。","从渠燕颔夸千尺，还我鳌竿是一家。","须信直钩终有用，渭川元不钓烟霞。"],"title":"和潘簿食笋诗"}
