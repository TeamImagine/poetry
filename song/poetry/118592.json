{"author":"张侃","id":118592,"strains":["平平平平仄平仄，仄仄平平○仄仄。","平平仄仄○仄平，○仄○○仄○仄。","仄平仄仄平平平，平平仄○平仄平。","仄平○仄平仄仄，仄仄平平平○○。"],"paragraphs":["玄蝉声清入吾耳，暑气骎骎犹未已。","残花挺挺留鹿葱，娇态娉娉是荷婢。","偶然一雨云纫裳，池边雨过风送凉。","小虫深集杨柳影，一段笙歌清更长。"],"title":"雨后生凉络纬声清可爱"}
