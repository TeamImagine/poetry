{"author":"梅询","id":199320,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["君恩兼喜拜维桑，路入家山道更光。","春色殿前初脱白，秋风陇上见焚黄。","偏留名纸呼先辈，喜著蓝袍到故乡。","科第孝思俱已遂，却经剑栈莫凄凉。"],"title":"送杨可及第还乡"}
