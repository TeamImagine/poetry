{"author":"袁甫","id":108098,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。","仄平平仄平平仄，平仄平平仄仄平。"],"paragraphs":["闻道邦人尚去思，栽松植竹遶丛祠。","要知独立无言处，正似危邦援绝时。","平世功名付图画，暮年活计在钩丝。","谢公旌旆巡山后，千里殷勤寄好词。"],"title":"蒙程伯寓知府给事以仆生祠妙唱见寄辄次韵奉酬"}
