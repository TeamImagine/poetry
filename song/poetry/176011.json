{"author":"王珪","id":176011,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["兰生空谷混荆榛，不碍幽香到处闻。","幕府才流推谢掾，宣州宾客忆崔群。","清怀叠阵三秋月，行槖双溪一片云。","白髪书生何以报，惭君出力卫斯文。"],"title":"莫京甫知事有台掾之辟赋诗识别二首  其二"}
