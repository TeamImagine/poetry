{"author":"刘长卿","id":54948,"strains":["仄仄平平仄，平平仄仄○。","仄平平仄仄，平仄仄○平。","仄仄平平○，平平仄仄平。","仄平平仄仄，仄仄仄平平。","仄仄平平仄，平平仄仄○。","仄平平仄仄，○仄仄平平。","平仄平平仄，平平仄仄平。","平平平仄仄，平仄仄平平。","仄○平平仄，平平仄仄○。","仄平平仄仄，仄○仄平○。","仄仄平○仄，平平仄仄平。","仄○平仄仄，平仄仄平平。"],"paragraphs":["恸哭锺陵下，东流与别离。","二星来不返，双剑没相随。","独继先贤传，谁刊有道碑。","故园荒岘曲，旅榇寄天涯。","白简曾连拜，沧洲每共思。","抚孤怜齿穉，叹逝顾身衰。","泉壤成终古，云山若在时。","秋风邻笛发，寒日寝门悲。","世难愁归路，家贫缓葬期。","旧宾伤未散，夕临咽常迟。","自此辞张邵，何由见戴逵。","独闻山吏部，流涕访孤儿。"],"title":"哭张员外继"}
