{"author":"方岳","id":127474,"strains":["仄仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["借使长空插羽翰，人间无地著高寒。","一丘自作清凉国，两曜谁司赤白丸。","老去诗犹堪杖屦，快哉风亦懒衣冠。","贵人要与常人别，宝带围腰大耐官。"],"title":"热  其二"}
