{"author":"孙应时","id":82455,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["浪喜功名少壮时，发今种种更奚为。","穷通信我心如铁，谤誉从渠口胜碑。","息驾便应追靖节，弄弦宁复待锺期。","烛湖孤屿烟波上，他日重过细说诗。"],"title":"和答胡用之"}
