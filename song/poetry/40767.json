{"author":"陆游","id":40767,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平平仄平。"],"paragraphs":["吴地清明未减寒，梨花初动杏花残。","平沙漫漫人争渡，微雨萧萧客跨鞍。","野寺吹螺作春会，山邮籴米具朝餐。","已开九帙吾何觊，时说金丹强自宽。"],"title":"出游四首  其三"}
