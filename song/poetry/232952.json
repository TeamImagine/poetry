{"author":"庞籍","id":232952,"strains":["平仄平平平仄仄，平平平仄仄平平。","平仄仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["初到营陵春始回，泱泱风物接梧台。","鱼盐利重通阛盛，筝瑟声和宴席开。","天际肤云连岱色，海中灵药慕仙才。","早知未许身闲去，悔舍尧田石涧来。"],"title":"到塞后有怀青社"}
