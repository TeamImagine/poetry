{"author":"陆游","id":36014,"strains":["平平平仄○○仄，平仄平平仄平仄。","平平○仄仄仄平，仄仄平平仄平仄。","平平仄○○○平，○平仄仄平平平。","仄平仄仄○仄仄，○平仄仄仄仄平。","仄仄○平仄仄仄，仄仄平平仄平仄。","仄平平仄仄平平，仄仄平平仄仄仄。"],"paragraphs":["城南城北如铺雪，原野家家种荞麦。","霜晴收敛少在家，饼饵今冬不忧窄。","胡麻压油油更香，油新饼美争先尝。","猎归炽火燎雉兔，相呼置酒喜欲狂。","陌上行歌忘恶岁，小妇红妆髻簪穗。","诏书寛大与天通，逐熟淮南几误计。"],"title":"荞麦初熟刈者满野喜而有作"}
