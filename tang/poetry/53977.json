{"author":"李颀","id":53977,"strains":["平平仄仄仄仄平，仄平仄仄平平平。","○○平仄仄仄仄，仄仄平平平仄仄。","仄平仄仄平平仄，仄仄平平平仄仄。","仄平仄平平仄平，平平○仄平平○。","仄平仄仄平仄仄，仄仄○平仄仄仄。","仄仄○平平仄仄，仄仄平平平仄仄。"],"paragraphs":["鲛人潜织水底居，侧身上下随游鱼。","轻绡文彩不可识，夜夜澄波连月色。","有时寄宿来城市，海岛青冥无极已。","泣珠报恩君莫辞，今年相见明年期。","始知万族无不有，百尺深泉架户牖。","鸟没空山谁复望，一望云涛堪白首。"],"title":"鲛人歌"}
