{"author":"周必大","id":50693,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["宦游到处绩皆凝，名遂归来望更增。","棋势昼翻饶国手，蒲团夜坐敌禅僧。","风标常忆清如鹤，书札频通细若蝇。","戏彩堂空诗版在，禾兴耆旧传吴兴。"],"title":"华文阁学士沈持要挽词  其二"}
