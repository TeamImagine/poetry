{"author":"赵鼎臣","id":226903,"strains":["平仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["天末题诗望故乡，碧云烟树两茫茫。","青山九折屡回首，杜宇一声还断肠。","别后已成千万恨，书来不寄两三行。","江南春尽频相忆，为有杨梅欲共尝。"],"title":"暮春东阳道中寄乡里弟兄"}
