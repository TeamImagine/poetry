{"author":"白居易","id":15472,"strains":["平平仄○仄，平仄平平仄。","仄仄平○平，仄平平仄仄。","平平仄平仄，平仄平平仄。","仄仄仄平平，仄平平仄仄。","仄平平仄仄，平仄平○仄。","○仄平仄平，仄平仄平仄。","○平平仄仄，仄仄仄平仄。","仄仄仄平仄，仄仄仄平○。","仄平平仄平，平平平仄○。"],"paragraphs":["凉风起禁掖，新月生宫沼。","夜半秋暗来，万年枝袅袅。","炎凉递时节，钟鼓交昏晓。","遇圣惜年衰，报恩愁力小。","素餐无补益，朱绶虚缠绕。","冠盖栖野云，稻粱养山鸟。","量能私自省，所得已非少。","五品不为贱，五十不为夭。","若无知足心，贪求何日了。"],"title":"西掖早秋直夜书意"}
