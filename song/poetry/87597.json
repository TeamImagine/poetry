{"author":"韩淲","id":87597,"strains":["平平平仄仄平平，平仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["微官谁复肯来过，名胜凋零已不多。","忍为故人疏酒盏，漫将佳节付诗歌。","闲情只道山林好，老态其如岁月何。","静夜小楼相对久，盈编新语但摩挲。"],"title":"次韵仲至至日相过"}
