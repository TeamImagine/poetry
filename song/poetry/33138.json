{"author":"陆游","id":33138,"strains":["平平仄仄平平仄，仄平仄仄○平仄。","仄平平平仄○仄，平仄○平仄平仄。","平平平仄仄平仄，平仄平平仄平仄。","平平仄仄平仄仄，平仄平平○仄仄。","仄平○○平仄仄，平平仄仄仄仄仄。","平平仄平仄仄仄，仄仄仄平仄仄仄。"],"paragraphs":["吾州近在西山麓，雪山万仞临冰谷。","小楼森森阅三伏，清簟疏帘对棋局。","肌肤凄凛起芒粟，肝肺峥嵘叠琼玉。","香泉向夕初罢浴，桐竹生风吹细縠。","九衢憧憧车击毂，黄尘赤日汗可掬。","还家欲休客陆续，借与此诗令一读。"],"title":"小楼"}
