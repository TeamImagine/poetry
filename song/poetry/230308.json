{"author":"许景衡","id":230308,"strains":["平仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["江入章安波浪寒，仙山缥缈在江干。","二千石是谁为守，三十年前好长官。","闻道渔樵安里社，从教风月落杯盘。","新诗别后知多少，更借邻翁洗眼看。"],"title":"寄台守刘袭明都讲二首  其一"}
