{"author":"方一夔","id":152110,"strains":["仄仄仄平仄，仄仄平平平。","平平平仄○，仄仄平○平。","平仄仄仄仄，仄仄平○○。","仄仄仄平仄，平平仄平平。","平平平仄○，仄仄平平平。","仄仄仄仄平，○平仄平平。","仄仄仄仄○，平仄仄仄平。","平平仄仄仄，平仄平平平。","○○仄仄仄，○仄平仄平。","平平平平仄，仄仄仄平平。","仄平仄平仄，平仄平平平。","仄仄仄仄仄，平平仄平平。","平仄仄平仄，仄仄○平平。","仄仄平仄仄，平仄仄仄平。","○平仄平仄，平平仄○○。","平○仄仄仄，平仄平仄平。","仄平○仄平，○平仄平平。","平平仄仄仄，仄仄○○平。","仄平仄平仄，仄仄○平平。","平○仄平仄，仄仄○平平。","平○平平仄，平仄仄平平。","仄仄仄○仄，仄仄平仄平。","仄○平平仄，平仄仄仄○。","仄平仄仄仄，平仄○仄平。","平仄○仄仄，仄平仄平平。","平平仄仄仄，仄平仄平平。","平平仄平仄，仄仄平仄平。","平平仄仄仄，仄平仄平平。","○○仄仄仄，仄仄仄仄平。","仄仄仄平仄，平仄平平平。"],"paragraphs":["万物有常理，动息随昏昕。","区区虫豸中，恶毒无如蚊。","云是鬼母化，佛语非传闻。","喙尺利芒刺，腰围隠花纹。","饥寻飞翅轻，饱饮酡颜醺。","搏噬以自肥，乘时鼓妖氛。","潜伏草莽间，窥伺日向曛。","须臾却四出，攒集穷崖垠。","横空聚复散，如布鹅鹳军。","腾身飞猱捷，发喊迅雷磤。","瞥然闯门户，来者何缤纷。","不但入翠幕，偏工恼红裙。","端坐缺堤障，各各磨牙龈。","血肉生咀嚼，斑驳瘃与皲。","如涂守宫血，丹砂服兼斤。","纨扇不住手，摇动酸骨筋。","或时中指麾，殷轮血朱𫄸。","虽能杀一二，未足空其群。","有来效方略，薙草收莸薰。","延烧煽烟焰，杀气凝阴云。","罗空燖鸮隼，搜野醢{鹿/加}麕。","丑类尽驱逐，暂息苗与獯。","自从生盘古，元气日磔分。","有生溃乱出，甘苦更臭芬。","而我堕世味，未能去膻荤。","天阳烁六合，慢肤似遭焚。","之虫并搜搅，入夜无一倾。","谁知有制伏，火攻策奇勋。","当如运甓法，百匝不惮勤。","事会靡终极，来者征吾文。"],"title":"夜坐苦蚊"}
