{"author":"王操","id":112961,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["弱冠登龙入粉闱，少年清贵古来稀。","袖中诏草朝天去，头上宫花侍宴归。","卓笔玉堂寒漏迥，卷帘池馆水禽飞。","三台位近犹多逊，闲听秋霖忆翠微。"],"title":"上李昉相公  其一"}
