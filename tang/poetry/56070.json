{"author":"李白","id":56070,"strains":["平仄仄平仄，平仄平平仄。","仄仄平○平仄平，仄平仄仄平○仄。","平仄平平仄仄平，平平○仄仄平平。","仄平平仄仄平仄，平仄平平仄仄平。","平仄平平仄平仄，仄平平平仄平仄。","仄仄平平○仄平，仄平仄仄平平仄。"],"paragraphs":["西施越溪女，明艳光云海。","未入吴王宫殿时，浣纱古石今犹在。","桃李新开映古查，菖蒲犹短出平沙。","昔时红粉照流水，今日青苔覆落花。","君去西秦适东越，碧山青江几超忽。","若到天涯思故人，浣纱石上窥明月。"],"title":"送祝八之江东赋得浣纱石"}
