{"author":"艾性夫","id":165317,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["似是轮囷老蠹鱼，尚饶兰露入铜蜍。","诗亡正恐鲁无史，士贱岂容秦有书。","世味几时回橄榄，秋山随地著蘧庐。","多情樵客能相问，莫有余闲赋子虚。"],"title":"偶成"}
