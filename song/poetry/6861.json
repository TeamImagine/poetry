{"author":"李抱一","id":6861,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["一粒金丹续命基，算来由我更由谁。","神龟移入云端去，彩凤抟归地母骑。","溟涬浪中求白雪，昆仑山里采琼枝。","只消千日工夫足，养个长棱八角儿。"],"title":"题神霄宫壁"}
