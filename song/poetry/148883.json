{"author":"方回","id":148883,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["寄来诗卷了无尘，想见家贫道不贫。","真复远追前辈味，颇惊顿异去来人。","驱车荡荡行须至，破的遥遥见已亲。","换骨得仙内丹熟，可须浮海望三神。"],"title":"次韵仇仁近有怀见寄十首  其五"}
