{"author":"陈棣","id":19001,"strains":["仄仄平平平仄平，仄平仄仄仄平平。","仄平平仄仄仄仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["料峭轻寒春寂寥，雨余庭竹静萧萧。","一池芳草翠欲合，数点残梅雪未消。","寸步思君成瘦悴，片文怡我足欢谣。","相过政恐还惊座，恶客从来不待招。"],"title":"次韵陈公藻局中即事时推排物力不得往来"}
