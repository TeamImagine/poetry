{"author":"戴木","id":94342,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["玉陛传呼宰相来，欢腾海内翕如雷。","律身清介祁公操，佐主谋谟如晦才。","梦弼已知符众望，生贤益信应三台。","从容宰席调天纪，协气从头遍九垓。"],"title":"贺杜清献入相  其一"}
