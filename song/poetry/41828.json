{"author":"陆游","id":41828,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["自断残年莫问天，吾侪何处不随缘。","家贫却得身差健，夜短何妨昼熟眠。","未历名山采灵药，且从同社乐丰年。","卖丝粜麦偿逋负，犹有余钱买钓船。"],"title":"初夏杂兴六首  其三"}
