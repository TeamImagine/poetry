{"author":"梅尧臣","id":57968,"strains":["仄仄仄平仄，仄平○仄平。","平平平平○，平仄仄仄平。","仄平平仄仄，平仄平仄平。","仄平平平平，平仄仄仄平。","仄平仄仄仄，仄平平仄平。","仄仄仄平仄，仄仄仄平平。"],"paragraphs":["冷局少风景，买花栽作春。","前时樱桃过，今日雀李新。","搦条红蓓蕾，婀娜含雨匀。","旧来蔷薇丛，饶借与近邻。","始移棣萼密，不惭车下榛。","日暮缀书罢，暂赏举杯踆。"],"title":"刘仲更于唐书局中种郁李"}
