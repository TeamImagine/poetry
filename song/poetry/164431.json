{"author":"仇远","id":164431,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["岚雾蒙蒙晓未收，青红窗户失飞楼。","雨添芳草侵官道，水涨浮萍入御舟。","苏小只传身后曲，江淹曾赋别时愁。","杏花风急清明近，已觉新寒似麦秋。"],"title":"湖上"}
