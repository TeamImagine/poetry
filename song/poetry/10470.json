{"author":"朱松","id":10470,"strains":["仄仄仄仄平，平平平平仄。","平平平仄平，仄仄平仄仄。","仄仄平○平，仄仄仄平仄。","平平平仄仄，仄仄仄仄仄。","仄仄平仄○，仄仄平仄仄。","平平○平仄，平仄仄平仄。","仄平仄仄仄，仄仄平仄○。","仄○平仄仄，仄仄○平仄。","平平？平仄，平仄仄仄仄。","平平平仄仄，仄仄仄仄仄。"],"paragraphs":["学道日已媮，干时心同懒。","同怀能几人，俛仰风雨散。","晚得吴王孙，抱衅戢高翰。","由来清庙质，不赋白石烂。","笑我尘土中，坐受微粟绊。","新诗中音会，天律度弦管。","未能载酒问，但作焚砚叹。","况闻翻贝叶，一悟了真幻。","文章廼儿剧，安用黑白判。","何时商略此，得酒不待劝。"],"title":"次韵和吴骏卿"}
