{"author":"徐大受","id":83703,"strains":["仄仄平平仄仄平，仄平平仄仄平平。","平平仄仄仄仄仄，仄仄仄平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["踏破深崖苍石棱，八峰来谒简庵清。","山花照座一两点，雪狖叫云三四声。","诗带烟霞藏旧刻，门开楼阁见经行。","平田浅草归时路，风月依然度百城。"],"title":"入万年谒简庵清老追和曾使君诗板韵"}
