{"author":"朱翌","id":11013,"strains":["平平仄平平，仄仄仄平仄。","平仄平仄仄，平平仄○仄。","平平仄仄平，仄○仄仄仄。","○平仄平平，仄仄仄仄仄。","仄○平仄平，仄仄平平仄。","仄仄仄平平，仄仄仄仄仄。","仄○○仄平，仄平平仄仄。"],"paragraphs":["方床洗湘斑，夏簟织蕲笛。","谁与同卧起，青奴甚相得。","嘉哉直节君，契分近愈密。","深林捕猫头，乃复枕上膝。","直从无热天，径下清凉国。","早晚报平安，一觉我自适。","梦中从我游，子猷推第一。"],"title":"竹枕"}
