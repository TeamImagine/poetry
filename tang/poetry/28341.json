{"author":"陆龟蒙","id":28341,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["飞櫂参差拂早梅，强欺寒色尚低徊。","风怜薄媚留香与，月会深情借艳开。","梁殿得非萧帝瑞，齐宫应是玉儿媒。","不知谢客离肠醒，临水应添万恨来。"],"title":"奉和袭美行次野梅次韵"}
