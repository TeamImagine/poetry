{"author":"真德秀","id":102648,"strains":["仄平平仄平仄平，仄平仄仄平平平。","仄平仄○平仄仄，○仄平平仄平仄。","仄平仄平仄仄平仄平，仄仄？仄仄仄平。","平仄平平仄平仄，平仄平平仄平仄。","平平平仄仄仄仄，仄仄平平平仄仄。","平平○仄平○○，平平仄仄平○○。","平平仄仄仄仄仄，仄仄平平平仄○。","仄平仄仄仄平平，平平仄○平仄平。","仄平平平仄仄仄，平仄平仄平平平。","平平仄平○，平仄平仄仄。","平平仄仄仄仄平，仄仄平平仄○仄。","仄平平仄仄，仄仄仄仄平。","平平平仄仄仄仄，平仄○仄○平平。","平平○仄平平平，平仄平平仄仄平。","仄平平平仄仄仄，仄仄仄仄平平平。","平仄○仄平，平平平仄仄。","仄仄○仄平，仄仄仄平仄。","仄平仄仄仄平平，仄平平平○○○。","仄仄平平平仄仄，仄仄仄平○仄仄。"],"paragraphs":["有崇南岳之五峰，倚天壁立云蒙鸿。","我尝振衣峰顶立，颇似吾乡好峰七。","七峰五峰小大虽不齐，气象峍兀实似之。","牛首峨峨峙双阙，蕉岭杨梅两奇绝。","南台林磵佛世界，百丈烟霞龙洞穴。","仙人冠剑端且凝，仙源万叠秋空横。","萦青缭白望不断，好似衡山山下看。","向来秀孕两宗工，文章节操为世雄。","百年山川久寂历，人物今有仙游翁。","翁才古干将，翁目岩下电。","千牛解剥刃有余，万象妍媸镜中现。","可持龙虎节，可运玉帐筹。","才高惊众世弗售，祗令遗爱留丹丘。","丹丘遗爱人人夸，经界宽租惠最多。","后皇嘉之锡异梦，使汝有子登巍科。","翁寿当万千，翁年才八十。","视昔殷大夫，仅乃十之一。","渭川出处付何心，独探玄关深更深。","舞鹤山前春色好，静对七峰长不老。"],"title":"七峰行为外舅寿"}
