{"author":"赵鼎臣","id":226952,"strains":["平仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平仄仄，仄仄平平仄仄平。"],"paragraphs":["南郭先生心似灰，一官偶向此间来。","诗才举世当归逊，德行何人敢望回。","三径就荒知有命，十年不调惜无媒。","更添贫病相料理，颇遣黄花近酒杯。"],"title":"少夷见和戏以其韵赠之"}
