{"author":"刘沧","id":26613,"strains":["平？平平仄仄平，仄平平仄仄平平。","平平仄仄仄平仄，平仄○平仄仄平。","平仄仄平○仄平，仄平平仄仄平○。","仄平○仄仄○仄，仄仄平平仄仄平。"],"paragraphs":["巾舃同时下翠微，旧游因话事多违。","南朝古寺几僧在，西岭空林唯鸟归。","莎径晚烟凝竹坞，石池春色染苔衣。","此时相见又相别，即是关河朔雁飞。"],"title":"与僧话旧"}
