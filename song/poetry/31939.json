{"author":"姜特立","id":31939,"strains":["仄仄平平平仄仄，平仄仄仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["五十年间叹阔疏，相忘两地复江湖。","书来笔底惊强健，诗去吟边想步趋。","好对青山看歌舞，莫嫌红粉笑髭须。","凤毛已有哦松韵，尚记金华旧范模。"],"title":"寄汪尚书"}
