{"author":"董嗣杲","id":154449,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["赤枫又积灌城头，如此江山不掩愁。","青眼无人同乐岁，白头有句独悲秋。","词章全拙知谁信，身世多虞谩自谋。","篱角黄花消正色，北风更急莫登楼。"],"title":"客寓无眠信口赋秋感"}
