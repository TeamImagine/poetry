{"author":"黎廷瑞","id":165763,"strains":["仄仄平平仄仄平，平平仄仄仄平平。","仄仄仄仄仄平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["闭户云山转尽长，祇消如许送清光。","一百六日柳边绿，五十三年头已霜。","赖有孤斟聊勃郁，惜无共语慰凄凉。","前时溪上行春处，想见家家避地忙。"],"title":"还家二日闻征西军马来人家俱避地寒食独酌有怀诸君"}
