{"author":"林昉","id":170927,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["傍桥买得小溪船，略举离杯去意悬。","一水夕阳红荡影，数峰晴树碧生烟。","秋声不断云间雁，别恨空长柳外蝉。","后夜他州看明月，定知相忆未成眠。"],"title":"赠别"}
