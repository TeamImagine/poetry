{"author":"宋庠","id":2668,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["憭栗霜华六幕空，丹萸成佩菊芬丛。","香浮彭泽仙巾酒，影落龙山宴帽风。","诗笔娱情真泣豆，舞腰回节更惊鸿。","夕阳峣榭愁重顾，不见舂陵旧郁葱。"],"title":"九日南阳与诸公会"}
