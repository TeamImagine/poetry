{"author":"赵孟坚","id":129025,"strains":["平平○平仄，平仄○仄仄。","平平仄平平，平仄仄仄仄。","仄○仄仄仄，仄仄仄仄仄。","平平平仄仄，仄仄平仄仄。","仄仄仄平平，仄仄平平仄。","平平仄仄○，仄仄仄平仄。","平平平仄平，仄仄平仄仄。","仄仄仄○仄，仄仄平平仄。","平平平○平，平平平仄仄。","平平仄仄平，平平平仄仄。","平平仄仄平，○仄平仄仄。","平平仄仄仄，仄仄平平仄。","平平仄仄仄，平仄仄仄仄。","仄仄仄仄仄，仄仄仄仄仄。","平平仄平仄，仄仄平仄仄。","仄仄仄平平，○平仄仄仄。","仄仄仄平○，仄仄平仄仄。","仄仄仄平平，平仄仄仄仄。","仄仄仄仄平，平平平仄仄。"],"paragraphs":["维书号心画，于以观厥德。","堂堂太师颜，忠义挺不屈。","怒张铁柱立，凛若骂蔡贼。","蚕头而虿尾，屋漏而壁拆。","岂事笔端求，要自心胸出。","心源傥匪正，马谩按图索。","君侯冰玉清，一点尘不入。","摆脱世缘尽，四壁无良物。","源清流应随，心同宁异迹。","前年镇霅城，清风贪者格。","人言政化明，如仕唐大历。","人言八法具，俨是浯溪刻。","卑栖小李掾，松茂悦见柏。","甚欲事洒扫，笔砚供洗涤。","官身类匏系，唯向清梦觌。","手拓鲁池碑，潢誊寄远驿。","既异裹苞苴，抑匪徒挂壁。","举目见颜公，英气耸辟易。","又若小子勤，祗庄常侍侧。"],"title":"送放生池碑"}
