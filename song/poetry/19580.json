{"author":"史浩","id":19580,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一纸淋漓醉墨鲜，锦囊连夜到溪边。","搜求仙种宁辞远，恼乱花神不使眠。","弄影未看妃子态，补亡先得少陵篇。","明年应向东风里，百遶雕栏玉步连。"],"title":"次韵汪元举以诗觅时季和海棠花栽"}
