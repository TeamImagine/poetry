{"author":"沈与求","id":250508,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["娟娟佳月挂南楼，萧寺真成秉烛游。","火树忽惊新节物，春衫不趁旧风流。","公方高卧追三已，我亦狂歌发四愁。","为报襟期得名胜，何妨着处一开眸。"],"title":"正月十四夜观灯南寺子虚有诗次其韵兼呈骏发次颜"}
