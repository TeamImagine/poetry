{"author":"张扩","id":234183,"strains":["平仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄仄平仄，平仄仄平平仄平。"],"paragraphs":["鸡黍新盟竟未寻，杯盘旧话更关心。","时危闲喜尺书到，老去惟忧多病侵。","闾巷小儿俱富贵，山林处士独呻吟。","君今雅意在流水，谁是子期知此音。"],"title":"次韵程伯寓司业见寄道旧"}
