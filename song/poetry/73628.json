{"author":"赵蕃","id":73628,"strains":["平平平仄平，仄仄平平仄。","仄平仄平仄，○仄平平平。","仄平仄平平，平仄仄仄平。","○仄仄仄仄，○仄平仄平。","○平仄仄仄，仄仄平仄平。","平平仄○平，平平仄平平。"],"paragraphs":["车尘高没人，欲障无能施。","忽逢故人面，如濯清涟漪。","客居纵荒凉，聊复具酒卮。","劳苦数语外，论事仍索诗。","长年口欲棘，一笑为解颐。","怀哉二难兄，何由会埙箎。"],"title":"邂逅孙子仪于临安喜而赋诗并怀子进子肃"}
