{"author":"吴渊","id":118097,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄平平平平仄平。"],"paragraphs":["龙德刚中道学优，洛中夫子尔同流。","暂辞天府安边阃，又属轺车返帝州。","万里长城唐李𪟝，百年勋业汉留侯。","明朝回首秋江上，泰华岩岩天际头。"],"title":"送杜尚书赴行在"}
