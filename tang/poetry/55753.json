{"author":"李白","id":55753,"strains":["平仄平仄平，仄平平仄平。","仄仄平平○平仄，平仄仄○平仄平。","仄平仄仄○仄仄，仄仄平平平仄平。","平平仄仄平仄仄，平平○仄仄仄○。","仄仄仄平，仄仄仄平，仄仄平平平仄平仄平。"],"paragraphs":["携妓东土山，怅然悲谢安。","我妓今朝如花月，他妓古坟荒草寒。","白鸡梦后三百岁，洒酒浇君同所欢。","酣来自作青海舞，秋风吹落紫绮冠。","彼亦一时，此亦一时，浩浩洪流之咏何必奇。"],"title":"东山吟"}
