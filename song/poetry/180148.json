{"author":"王安石","id":180148,"strains":["平○仄平仄，平○仄仄○。","仄仄仄仄仄，平平仄○○。","平平仄○仄，平仄仄仄平。","仄平平仄仄，仄仄仄平平。","仄平仄仄仄，仄仄仄仄平。","仄仄仄仄仄，仄平平平平。","○平仄平平，仄仄仄仄平。","仄平仄仄○，平仄仄平平。","平平平仄○，仄仄平仄平。","平平仄平平，仄仄平仄平。","平仄仄平仄，仄仄平平平。","平平仄？仄，平仄仄○○。","平平仄平平，平仄仄平○。","仄平仄仄平，仄仄仄平平。"],"paragraphs":["先王有经制，颁赍上所行。","后世不复古，贫穷主兼并。","非民独如此，为国赖以成。","筑台尊寡妇，入粟至公卿。","我尝不忍此，愿见井地平。","大意苦未就，小官苟营营。","三年佐荒州，市有弃饿婴。","驾言发富藏，云以救鳏惸。","崎岖山谷间，百室无一盈。","乡豪已云然，罢弱安可生。","兹地昔丰实，土沃人良耕。","他州或呰窳，贫富不难评。","豳诗出周公，根本讵宜轻。","愿书七月篇，一寤上聪明。"],"title":"发廪"}
