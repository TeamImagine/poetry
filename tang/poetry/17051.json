{"author":"白居易","id":17051,"strains":["仄仄仄平平，仄平仄平○。","仄仄平仄平，仄平平仄仄。","仄平平仄仄，仄仄平仄仄。","仄仄仄平平，仄平平仄仄。","仄平仄平○，仄仄仄平仄。","○平平仄平，平仄平平仄。","平平仄仄仄，平仄平平仄。","仄仄仄平平，仄○平仄仄。"],"paragraphs":["避暑府西亭，晚归有闲思。","夏浅蝉未多，绿槐阴满地。","带宽衫解领，马稳人拢辔。","面上有凉风，眼前无俗事。","路经府门过，落日照官次。","牵联缧绁囚，奔走尘埃吏。","低眉悄不语，谁复知兹意。","忆得五年前，晚衙时气味。"],"title":"府西亭纳凉归"}
