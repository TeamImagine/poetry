{"author":"王灼","id":27493,"strains":["平平仄仄仄平平，仄平平○平平平。","平平仄仄平平仄，仄仄○仄平平平。","仄仄平平仄平仄，○仄○平仄○仄。","○平平仄仄○平，仄仄仄平○仄仄。","仄○○仄平平仄，仄平平仄平仄仄。","平○仄仄仄平平，平仄平平○仄仄。","仄平仄仄平平平，平平仄仄仄平平。","仄平仄仄仄平仄，仄仄平仄○○平。"],"paragraphs":["牂牁水阔嶲山高，什敖君长曾纷搔。","时移事变今安有，百里相望皆城壕。","我住涪江一区宅，颇恨长安远如日。","闻师乡邑愈更南，不觉掉头三太息。","送行且学浮图语，是身于世真逆旅。","胸中稳处即吾乡，交益夸辞空自苦。","北风拂面寒飕飕，遥知去路雪侵裘。","忍饥奈冻得嘉句，好在濡笔传中州。"],"title":"送南平僧归里"}
