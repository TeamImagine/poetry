{"author":"宋之问","id":43767,"strains":["仄平仄仄仄，平仄仄平○。","仄仄平仄仄，平平仄仄平。","平平○平仄，仄仄平平平。","平仄仄平仄，平平仄平平。","平仄平仄仄，仄仄平平平。"],"paragraphs":["许由去已远，冥莫见幽坟。","世薄人不贵，兹山唯白云。","宁知三千岁，复有尧为君。","时佐激颓俗，登箕挹清芬。","高节虽旦暮，邈与洪崖群。"],"title":"陪群公登箕山赋得群字"}
