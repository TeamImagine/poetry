{"author":"高翥","id":97440,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["别君三见雁南飞，梦里相逢觉又非。","书去不知何日到，人来先问几时归。","正堪镫火亲书卷，莫遣尘埃染客衣。","二老倚门知已久，交情于此亦依依。"],"title":"寄王仲彝仲彝留三衢久不归省因以箴之"}
