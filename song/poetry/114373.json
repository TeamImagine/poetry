{"author":"刘克庄","id":114373,"strains":["仄平仄仄仄平平，平仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["少时已诵水心铭，今息庵文可并行。","椿算过如大君子，蒲轮莫致老先生。","纵无掌故来传诏，盍有门人与易名。","尝辱蓬山授经说，蟆陵道远一伤情。"],"title":"挽南皋刘二先生  其二"}
