{"author":"强至","id":182524,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平仄仄仄平。"],"paragraphs":["有客秋郊旷望中，更凭佳句发才雄。","牛羊饱食眠平野，雕鹗乘时击迅风。","倦目几随残照断，渴肠惟藉浊醪充。","登临不用频兴感，忧喜能忘是塞翁。"],"title":"再和  其一"}
