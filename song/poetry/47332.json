{"author":"杨万里","id":47332,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["旧传冬不到南中，今岁南中稍稍冬。","曦幕暖吹红皱起，霜桥冷步缟声松。","裁缝苦思诗千首，排遣清愁酒一锺。","不是梅花开独早，似怜北客老相逢。"],"title":"至日薄寒"}
