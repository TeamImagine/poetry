{"author":"杨万里","id":44842,"strains":["仄平○○平仄平，仄仄平平平平平。","仄仄仄仄平○仄，仄仄仄平平仄平。","平平仄○仄仄平，平仄仄仄平仄○。","仄平○仄平平仄，仄仄平平仄仄平。","○平平平平○平，平○平仄平平平。","仄仄○平平○仄，仄平平仄平平平。"],"paragraphs":["一门三相千子孙，后有公家前诸袁。","有治国谱无县谱，种爱在堂铭在门。","谁能不徼鬻爵恩，民乃不识田亩钱。","姓名堕在诸公口，去去云霄稳着鞭。","三年为寮无间然，公行何得搀吾先。","取别当愁今更喜，定知同醉西湖莲。"],"title":"送别吕令圣与"}
