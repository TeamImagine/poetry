{"author":"唐士耻","id":122960,"strains":["平平仄○仄，仄仄平平平。","仄平平仄仄，仄仄仄平平。","平仄平仄平，平仄仄平平。","仄平平仄平，仄○平平平。","平平平平○仄仄，仄仄仄仄○平平。","仄平仄平平仄仄，仄仄仄仄平仄平。","仄仄仄平平仄仄，仄仄平仄平仄平。","仄仄仄平仄仄平，仄平平平平仄平。","平平平仄仄仄仄，仄仄仄仄平平平。","仄仄平平平○仄，仄平仄仄平平平。","平平平平仄平仄，仄仄仄仄仄平仄。","仄仄仄平仄仄平，仄仄仄平仄平仄。","平平○仄平仄仄，平仄平平平平仄。","平仄仄仄仄仄平，○平仄平平平仄。","平平仄仄平，平平仄仄平。","仄仄仄平仄，○仄平平平。","平平平平仄，仄仄仄仄平。"],"paragraphs":["槐阴似尼父，轶轨追前踪。","绝尘非学步，所产夐无双。","今此于越东，锺孕亦鸿庞。","朅来于越西，掌教开群迷。","群迷于今正有赖，肯使玉佩从他之。","昔人种槐根细细，坐阅日月蝉已栖。","历聘辙环嗟不遇，岂若今日廊庙归。","要俾六经日益明，俗还唐虞熙又熙。","槐阴虽异道则一，彼不见用吾登跻。","宇宙虽云宏且邈，理焉所在成均齐。","槐阴槐阴异今昔，一则不用一明陟。","道在六经道固存，道出六经道还得。","洪哉尼父怀此道，今日谁知归探讨。","探讨既力道不殊，三都遂隳陈常讨。","天骄立可倾，神州立可清。","一祖八宗地，教化登升平。","先生为黄发，自可七六经。"],"title":"绿槐阴"}
