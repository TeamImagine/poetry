{"author":"吴融","id":32410,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平○仄仄，仄○仄平平。","平仄○平仄，平平仄○平。","仄平平仄仄，平仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，○平○仄平。","平平平仄仄，平仄仄平平。","平仄○平仄，平平仄仄平。","仄仄○仄仄，○仄仄平平。","仄仄平平仄，平平仄仄平。","○平仄平仄，仄仄仄○平。"],"paragraphs":["南陌来寻伴，东城去卜邻。","生憎无赖客，死忆有情人。","似束腰支细，如描发彩匀。","黄鹂裁帽贵，紫燕刻钗珍。","身近从淄右，家元接观津。","雨台谁属楚，花洞不知秦。","泪滴空床冷，妆浓满镜春。","枕凉欹琥珀，簟洁展麒麟。","茂苑廊千步，昭阳扇九轮。","阳城迷处笑，京兆画时嚬。","鱼子封笺短，蝇头学字真。","易判期已远，难讳事还新。","艇子愁冲夜，骊驹怕拂晨。","如何断岐路，免得见行尘。"],"title":"倒次元韵"}
