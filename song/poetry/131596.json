{"author":"张至龙","id":131596,"strains":["平平仄仄仄平平，仄仄平仄仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["风林叶叶带新寒，匕箸虀盐客味酸。","兔抱粟眠传道石，鹿衔花上拜章坛。","沿崖取水和冰嚼，扫壁题诗当画看。","尽日玄房无俗话，山锺敲月上阑干。"],"title":"紫微阁赠凌丹士"}
