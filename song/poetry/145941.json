{"author":"释行海","id":145941,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["三十余年别剡川，一瓢分饮葛洪泉。","当时玄度寻支遁，今日昌黎欠大颠。","游宦石头怀往事，伤心瓜步梗来船。","盍应借箸趋前列，北面风寒快着鞭。"],"title":"天竺谢竹心陈通判见访  其二"}
