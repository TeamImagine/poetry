{"author":"林景熙","id":160025,"strains":["仄平○平仄，仄平仄平平。","平平仄平仄，平仄平仄平。","仄仄仄仄平，仄仄仄平○。","仄仄仄平平，平平平仄平。","平○仄仄仄，仄仄仄仄平。","仄仄仄仄平，平○平仄平。","平平仄平仄，平仄平平平。","平平仄平仄，仄仄仄仄平。","仄平○平仄，仄仄平仄平。","平平仄平仄，仄○仄平平。","仄仄仄仄仄，○平○平平。","仄平平○○，平仄平平平。","○○仄○平，平平平仄平。","仄仄○仄平，平○平平平。","仄仄仄仄平，平平仄仄平。","平○仄平仄，仄仄平○○。"],"paragraphs":["老来屏人事，北窗寄高眠。","飘飖御风远，银阙开九天。","虎豹不见嗔，岂予有仙缘。","玉座覆红云，香炉霏紫烟。","黄冠立小兆，冉冉导我前。","下土虮虱臣，微衷怀欲宣。","兵戈幸休息，饥馑方连绵。","洪惟大生德，寔制水旱权。","愿言回哀眷，与世苏倒悬。","皇灵闵臣请，曰其启丰年。","再拜谢阙下，回飚堕林泉。","夜雷声殷殷，甘泽朝盈田。","沈思喜且惊，魂交非偶然。","士抱当世忧，天犹为之怜。","况此咎证臻，庸非燮理愆。","贞观有房杜，斗米曾三钱。"],"title":"杂咏十首酬汪镇卿  其三"}
