{"author":"赵蕃","id":73845,"strains":["平平仄仄平平仄，仄仄仄平平仄仄。","平平仄仄仄仄○，仄仄仄平平仄○。","仄平平仄○平仄，仄仄仄平仄平仄。","仄仄仄仄仄平平，仄仄仄○平仄仄。","仄平仄仄仄仄平，平仄仄仄○○平。","仄平仄仄平仄仄，仄仄平平仄仄平。","仄平○平○平仄，○平仄仄平平仄。","仄平○仄○平平，○仄平平仄平仄。","平平仄仄平○仄，平平仄平仄○仄。","仄平仄仄仄○平，仄仄平平平仄仄。"],"paragraphs":["员多阙少铨曹病，陛下用人多择令。","公今秩满代未除，召节盍来人侧听。","我知天意从民欲，要煖袴襦饱餐粥。","遂令局促滞腾骧，百里孰如天下福。","我官白下未识公，谣俗往往闻其风。","坐移不作趋走怕，政喜官曹退食同。","我尝从容听公说，劳心抚字催科拙。","昔人如此号循良，叹息今时异途辙。","虽然自有公论在，民之所言上其采。","举觞不但祝长年，始立新秋甘雨霈。"],"title":"莫万安生日"}
