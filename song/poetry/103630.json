{"author":"魏了翁","id":103630,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["丁年已分与时违，便把书棚嘱付儿。","峨岭秋寒千古意，符谿春暖一筒诗。","彩云来往吾何与，草露消磨我自知。","含笑黄泉应不恨，桂华犹有未开枝。"],"title":"杨处士挽诗"}
