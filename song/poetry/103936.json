{"author":"吴泳","id":103936,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["胸次玻瓈湛不摇，高风炯炯揭冰条。","昆墟已泻南轩派，蜀贡犹传北斗杓。","问学有源天一水，文章无尽海门潮。","三滩五渡多人物，难得公家月指标。"],"title":"寿史石泉二首  其一"}
