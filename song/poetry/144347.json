{"author":"吴珩","id":144347,"strains":["平仄平平仄仄平，仄平平仄仄平平。","仄平平仄平平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["松桧阴中六月清，异花灵草不知名。","路从琼液山前过，人在水晶宫上行。","千尺翠岚分月色，一轩寒籁动潮声。","登临不厌跻攀峻，贪看云从舄下生。"],"title":"千顷山  其一"}
