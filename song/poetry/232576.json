{"author":"王周","id":232576,"strains":["平平○平平，仄仄平平平。","平平仄平仄，平仄平仄平。","平仄仄仄仄，仄平平平平。","平仄仄仄仄，仄平○仄○。","平○平○仄，仄平○仄平。","仄仄仄仄仄，仄仄○○平。","○○仄仄仄，仄仄平○平。","仄平仄仄仄，仄仄平仄○。","平平仄平仄，仄仄平平平。","平平平仄仄，平仄仄仄○。","平仄平○仄，仄仄仄平平。","仄仄平仄仄，仄平平仄○。","仄○平仄平，仄仄平仄平。","平平仄平仄，○仄○○平。","仄平仄平仄，平仄平平平。"],"paragraphs":["今春从南陵，得草名金盘。","金盘有仁性，生在林一端。","根节岁一节，食之甘而酸。","风俗竞采掇，俾人防急难。","巴中虵虺毒，解之如走丸。","巨叶展六出，软干分长竿。","摇摇绿玉活，袅袅香荷寒。","世云暑酷月，郁有神物看。","天之产于此，意欲生民安。","今之为政者，何不反此观。","知彼苛且猛，慎勿虐而残。","一物苟失所，万金惟可叹。","莫并蒿与莱，岂羡芝及兰。","勤渠护根本，栽植当庭栏。","寄言好生者，休说神仙丹。"],"title":"金盘草"}
