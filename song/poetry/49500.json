{"author":"杨万里","id":49500,"strains":["仄仄平平仄平仄，平仄仄平平仄仄。","仄平○仄仄平平，○仄平平○○仄。","仄○仄平仄○平，仄仄仄仄平仄平。","平○平仄平仄仄，仄仄平平仄仄仄。","○平仄仄○仄仄，平平○仄平平仄。"],"paragraphs":["桂岭梅花欲争发，融水幕宾来访别。","可怜疋马犯霜风，吟遍梅花更吟雪。","我如病蚕已三眠，作茧不就黏壁干。","君如云表秋健鹘，政好抟扶整羽翰。","中书落笔看给札，归时过我聊投辖。"],"title":"送王子林节推之官融水"}
