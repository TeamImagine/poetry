{"author":"释智圆","id":221359,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["澄江杳杳映千峰，坐夏岩房一望中。","昼讲疏钟清度越，夜吟残月冷垂空。","扫轩静避阶棱藓，销暑闲当竹罅风。","顾我相怀未能去，水边斜日照梧桐。"],"title":"夏日寄谅律师"}
