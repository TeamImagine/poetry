{"author":"韩琦","id":90809,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["鄣泥何惜出郊游，始霁才宽望岁忧。","郁若山光疑是活，飘然诗思尽难收。","隈林杏颊红初抹，拂砌莎髯绿自虬。","禾黍坐看云四合，有年将乞载春秋。"],"title":"自和"}
