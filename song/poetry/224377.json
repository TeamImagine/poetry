{"author":"洪朋","id":224377,"strains":["仄○平平平，平○平仄仄。","平仄仄平平，平仄平仄仄。","○平平平○，仄仄平仄仄。","平○平仄平，平仄仄仄仄。","仄仄○仄平，○仄仄仄仄。","平平○仄平，平仄仄平仄。","仄平仄仄平，仄仄仄平仄。","仄平仄仄仄，仄平仄仄仄。","平平仄仄平，平仄平平仄。","○平仄仄仄，平平平平仄。","○○平○仄，仄仄仄仄仄。","平平仄仄平，仄仄仄仄仄。","仄平仄仄仄，仄平平仄仄。","仄平平仄○，仄仄仄仄仄。","平○仄平平，平平仄○仄。"],"paragraphs":["我如东南云，风吹西北度。","时不与人谋，飘转无定处。","如何红尘中，欻此君子遇。","高标鸢戾天，能事豹隠雾。","暴谑中酒前，了不与物迕。","吾尝期若人，胸次贮风露。","向来赏我诗，但坐日云暮。","识君已恨晚，见君又不屡。","今晨眼忽开，贻我河梁句。","正声久不嗣，斯文谐韶濩。","吹嘘君过矣，岂不爱我故。","城南逸少孙，软语可与晤。","闭门谢俗子，著书无窘步。","小园花气深，客醉不得去。","寻盟出无舆，风沙莽回互。"],"title":"和答陈明信兼简王立之"}
