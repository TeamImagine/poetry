{"author":"夏竦","id":232747,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["五里亭前一送君，碧油红斾驻清尘。","半轩晚日淮西路，数拍离歌江上春。","杜宇有情移别树，野花无主傍行人。","男儿多少酬恩地，不欲东风泪满巾。"],"title":"送人之淮西"}
