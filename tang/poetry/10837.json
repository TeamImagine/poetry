{"author":"刘禹锡","id":10837,"strains":["仄○平仄平平平，平平仄○○平平。","平平平仄平仄仄，平仄平平仄平仄。","仄平仄仄○平○，平平仄仄平仄○。","仄平平平仄仄仄，仄仄仄○平平平。","平平○○仄仄仄，仄仄平平仄平仄。","仄仄平平平仄平，平平仄仄○？仄。","仄平仄仄平仄平，平仄仄仄平平平。","平平仄仄平仄仄，平仄平仄○○平。","平平○平仄平仄，仄仄平平仄平仄。","仄仄平平平仄平，仄平平仄平平○。"],"paragraphs":["洞庭秋月生湖心，层波万顷如镕金。","孤轮徐转光不定，游气蒙蒙隔寒镜。","是时白露三秋中，湖平月上天地空。","岳阳楼头暮角绝，荡漾已过君山东。","山城苍苍夜寂寂，水月逶迤绕城白。","荡桨巴童歌竹枝，连樯估客吹羌笛。","势高夜久阴力全，金气肃肃开星躔。","浮云野马归四裔，遥望星斗当中天。","天鸡相呼曙霞出，敛影含光让朝日。","日出喧喧人不闲，夜来清景非人间。"],"title":"洞庭秋月行"}
