{"author":"邵雍","id":124255,"strains":["仄平平仄仄○平，平仄仄仄平○平。","平平仄仄仄平仄，仄平仄仄○○平。","仄平平平仄仄平，仄平平仄平平○。","○仄平仄平平仄，平仄仄仄仄仄平。","平平仄仄平平仄，仄仄平平平仄平。","平仄平仄仄平仄，仄仄仄平平仄平。","仄仄仄平平仄仄，仄仄平平平仄○。","仄平平仄○○仄，○仄仄仄平○平。","仄○仄仄○平平，仄仄仄仄平仄平。","平○仄平平仄仄，○○平仄○平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄仄平平平仄仄，仄平平仄仄平平。","○平平仄平○仄，仄仄平平仄○平。"],"paragraphs":["少年贪读两行书，人世乐事都如愚。","而今却欲释前憾，柰何意气难如初。","每逢花开与月圆，一般情态还何如。","当此之际无诗酒，情亦愿死不愿苏。","花逢皓月精神好，月见奇花光彩舒。","人与花月合为一，但觉此身游蕊珠。","又恐月为云阻隔，又恐花为风破除。","若无诗酒重收管，过此又却成轻辜。","可收幸有长诗篇，可管幸有清酒壶。","诗扁酒壶时一讲，长如花月相招呼。","有花无月愁花老，有月无花恨月孤。","月恨只凭诗告诉，花愁全仰酒枝梧。","月恨花愁无一点，始知诗酒有功夫。","些儿林下闲踈散，做得风流罪过无。"],"title":"花月长吟"}
