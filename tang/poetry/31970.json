{"author":"韩偓","id":31970,"strains":["仄仄○平平，仄仄平平仄。","仄仄仄平平，○平平仄仄。","平○仄仄平，平仄平○仄。","仄仄仄平平，仄仄平平仄。","○仄仄平平，平平仄仄仄。","仄仄仄平平，仄仄平平仄。"],"paragraphs":["谪宦过东畿，所抵州名濮。","故里欲清明，临风堪恸哭。","溪长柳似帷，山暖花如醭。","逆旅讶簪裾，野老悲陵谷。","暝鸟影连翩，惊狐尾纛簌。","尚得佐方州，信是皇恩沐。"],"title":"出官经硖石县"}
