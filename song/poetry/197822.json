{"author":"苏辙","id":197822,"strains":["平○仄平平仄仄，平仄平平仄平仄。","仄平仄仄仄平平，仄○仄平平仄仄。","平○仄仄平仄平，仄平○仄平平○。","○○平仄仄平仄，仄平仄仄平○平。","平○○仄○○仄，○仄平平平仄仄。","平平平平平仄○，仄仄仄平平仄仄。","○平仄○平仄平，仄仄○仄平平○。","仄平仄仄仄仄仄，仄平仄○○仄平。"],"paragraphs":["蜂王举家千万口，黄蜡为粮蜜为酒。","口衔涧水拾花须，沮洳满房何不有。","山中醉饱谁得知，割脾分蜜曾无遗。","调和知与酒同法，试投麹糵真相宜。","城中禁酒如禁盗，三百青铜愁杜老。","先生年来无俸钱，一斗径须囊一倒。","𫗦糟不听渔父言，炼蜜深愧仙人传。","掉头不问辟谷药，忍饥不如长醉眠。"],"title":"和子瞻蜜酒歌"}
