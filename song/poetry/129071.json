{"author":"赵孟坚","id":129071,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["睡觉檐牙月一钩，适闲真不愿封侯。","病多药裹长为侣，静著炉薰转更幽。","席上眼明梅破腊，霜余珍重菊经秋。","从兹可向家居否，强半经年在客舟。"],"title":"客中"}
