{"author":"张镃","id":81266,"strains":["平平平仄仄平平，仄仄平平仄仄平。","平仄平平平平仄，平平平仄仄平平。","平仄仄仄仄平仄，仄仄平平仄仄平。","平仄平平仄平仄，平平平仄仄平平。"],"paragraphs":["纷纷金珮与瑶环，骨相如吾敢妄攀。","居处何曾离城郭，襟期终不负湖山。","杉旁试履拖云湿，石上敲钩破藓斑。","冲晓樵童便来往，思量谁是我投闲。"],"title":"次韵酬新九江使君赵明达二诗仍送自制香餠白鸥波酒  其一"}
