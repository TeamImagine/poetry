{"author":"李流谦","id":30887,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄平平仄仄平。","平仄仄平平仄仄，仄平平仄仄平平。"],"paragraphs":["宝峰山下识君初，岂但声华在石渠。","海上三山元咫尺，人生五马少踌躇。","鼎锺事业那能免，丘壑情怀自觉疏。","安得一帆相逐去，故园春雨长新蔬。"],"title":"送崔子渊秘丞出守小益二首  其一"}
