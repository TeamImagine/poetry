{"author":"宋祁","id":24048,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["日夕高阳釂羽杯，琳房岑寂外尘埃。","山庭桂老幽人住，天陆星翻处士回。","珍树暝猿侵户啸，碧潭仙菊照窗开。","箕风动地云罗阔，谁伴凌空御寇来。"],"title":"寄襄阳观徐师"}
