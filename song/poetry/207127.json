{"author":"黄庭坚","id":207127,"strains":["平平仄仄仄平平，仄平平仄平平平。","○平仄仄仄仄仄，仄仄平平仄仄平。","仄平平平平仄平，平仄平平仄仄平。","平仄平平仄仄仄，○平仄仄仄平平。","仄平仄仄平平仄，平平仄仄○平平。","平平平平仄平仄，○平仄仄仄平平。","仄仄平平仄平仄，仄平平仄仄平○。","平平仄仄仄平仄，仄仄仄仄平平平。","平平平仄平仄仄，仄仄仄仄仄仄平。","仄仄平平○仄仄，仄○仄仄仄平平。"],"paragraphs":["金盘厌饫五侯鲭，玉壶浇泼郎官清。","长安市上醉不起，左右明妆夺目精。","结交贤豪多杜陵，桃李成蹊卧落英。","黄绶今为白下令，苍颜只使故人惊。","督邮小吏皆趋版，阳春白雪分吞声。","杨君青云贵公子，叹嗟簿领困书生。","赠我新诗甚高妙，泪斑枯笛月边横。","文章不直一杯水，老矣忍与时人争。","江城歌舞聊得醉，但愿数有美酒倾。","莫要朱金缠缚我，陆沈世上贵无名。"],"title":"次韵答杨子闻见赠"}
