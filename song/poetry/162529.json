{"author":"刘应凤","id":162529,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["拂石为床席白云，鲸鱼背上有归人。","谏书檄草俱成血，野服黄冠再见身。","麈尾悲酸浑欲死，灯前潇洒俨如神。","更阑万籁收沉尽，地阔天高两主宾。"],"title":"中斋归自海上见访"}
