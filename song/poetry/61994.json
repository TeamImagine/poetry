{"author":"虞俦","id":61994,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["冰花何事太迟开，肯傍春风脚底来。","飞絮漫天轻认柳，落英满地错怜梅。","玄冥莫恨空归去，青帝从教倒载回。","官冷无毡须一醉，可能来共即时杯。"],"title":"一冬无雪立春后九日始有之次汤倅韵"}
