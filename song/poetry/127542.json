{"author":"方岳","id":127542,"strains":["仄仄平平仄仄平，平平平仄平平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["以酒为乡墨作庄，厓寒云亦为诗忙。","春山药草谁同𣃁，云迳梅花只自香。","竹不碍山青入户，藓缘谢客绿侵床。","岂无枫叶吴江句，夜雨何时稻韭黄。"],"title":"次韵叶兄云崖"}
