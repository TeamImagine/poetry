{"author":"钱起","id":4426,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平仄仄仄平。","仄仄平平平仄仄，平平仄仄仄平平。"],"paragraphs":["上林谏猎知才薄，尺组承恩愧命牵。","潢潦难滋沧海润，萤光空尽太阳前。","虚名滥接登龙士，野性宁忘种黍田。","相国无私人守朴，何辞老去上皇年。"],"title":"酬考功杨员外见赠佳句"}
