{"author":"蔡襄","id":135835,"strains":["仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平平平平仄仄平。","仄仄平平平仄仄，平平平仄仄平平。"],"paragraphs":["马奴今日方周晬，昨夜迢遥梦到家。","盘里应知心所爱，尊前唯祝寿无涯。","咿嚘弄语群儿学，踉跄初行乳母夸。","独上扬州津馆望，江山摇落去鸿斜。"],"title":"马奴周晬思之因成"}
