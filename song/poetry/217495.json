{"author":"张耒","id":217495,"strains":["平平平仄平，平仄仄仄平。","仄仄仄仄○，平平仄○○。","平平○平平，仄仄○仄平。","平平仄平仄，平仄仄平平。","仄平仄仄平，仄仄平平平。","平平平平仄，仄仄○仄平。","平平平仄平，平仄平仄平。","仄仄平平平，仄仄平仄平。","平平平平仄，平仄仄仄平。","仄仄平仄平，平仄平○平。","仄仄平仄仄，仄平仄仄平。","仄平平仄平，○仄平平平。","仄平仄仄平，仄平仄仄○。","仄平仄仄仄，平仄仄平平。","平平平平平，仄仄仄平○。","仄平平仄仄，平仄仄○仄。","仄仄仄仄平，仄平仄平平。","平仄平仄平，仄仄平仄平。"],"paragraphs":["朝衫冲晓尘，归帽障夕阳。","日月马上过，诗书箧中藏。","心疑长安人，一一如我忙。","城西有佳友，延我步闲坊。","入门见主人，谢客无簪裳。","蒲团乌皮几，密室留妙香。","门前佳木阴，堂后罗众芳。","饭客炊雕胡，旨酒来上方。","盈盈双鬟女，身小未及床。","执板歌一声，宾主无留觞。","嗽井消午醉，扫花坐晚凉。","主翁尘外人，三十辞明光。","闭门自灌园，种花见老苍。","有才不试事，归卧野僧房。","知君非徒然，顾我不能量。","始知同一国，喧静自相忘。","众绿结夏帷，老红驻春妆。","何惜君马蹄，坐令风雨狂。"],"title":"文周翰邀至王才元园饮"}
