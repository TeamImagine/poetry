{"author":"陈与义","id":3131,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄平仄平平。","仄平仄仄平平仄，仄仄平平仄仄平。"],"paragraphs":["经岁柴门百事乖，此身只合卧苍苔。","蝉声未足秋风起，木叶俱鸣夜雨来。","棋局可观浮世理，灯花应为好诗开。","独无宋玉悲歌念，但喜新凉入酒杯。"],"title":"夜雨"}
