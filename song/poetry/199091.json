{"author":"黄诰","id":199091,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["连云山下凤凰儿，何幸今朝见白眉。","父子传经无异说，弟兄题塔又同时。","北堂偕老椿千岁，南国联荣桂两枝。","青史他年书茂实，一门忠孝是镃基。"],"title":"贺吴樵登第"}
