{"author":"范祖禹","id":200865,"strains":["仄平仄平仄，仄仄仄平仄。","平平平仄平，仄仄仄平平。","仄平平平平，仄仄平仄仄。","仄仄平平仄，○平仄平仄。","平平仄平平，仄仄仄平仄。","平平仄○仄，平仄仄平○。","平平仄平仄，平仄仄平仄。","仄仄仄平平，仄平仄平仄。","仄仄仄平仄，平○仄平仄。","平○仄○平，仄仄仄平仄。","平○仄平平，仄仄平仄仄。","仄仄仄平仄，平平仄平仄。"],"paragraphs":["十年卧伊洛，半世老铅椠。","君恩还故栖，蠧简幸窥觇。","滥陪英雄游，自觉山野僭。","有美刘夫子，相逢乐无厌。","腾骞入霜台，便若阻城堑。","朝言渴蹇谔，民瘼待针砭。","清诗叩哀玉，孤秀出群艶。","伐木激頺风，佩兰起幽念。","顾我久羁寓，来如水凫泛。","晨兴想三川，夕梦越双剑。","终当出都门，瘦马揺破韂。","事业付公等，斯言免为玷。"],"title":"答刘中叟"}
