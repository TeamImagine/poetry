{"author":"陈普","id":161404,"strains":["平平仄平仄，平平仄平仄，平平仄仄平平仄。","平平○仄仄○平，平平仄平仄平仄。","仄仄平仄平，平平仄平仄。","仄仄平平仄平仄，仄平仄平仄平平，仄平仄仄仄平平。","平平仄平仄仄仄，平平仄仄平仄平。","平平仄平仄仄仄，平仄仄○平仄仄。","仄平仄平平仄○，仄平仄仄平仄仄。","平平仄平仄仄平，平平仄仄平平平。","仄平平仄仄平仄，平平仄仄平仄平。","平平平平仄平仄，平仄仄平仄○仄。","仄平仄仄平平平，仄仄平平平仄仄。"],"paragraphs":["东邻采桑妇，西邻养蚕女，年年役役为蚕苦。","桐花如雪麦如云，鸣鸠醉椹叫春雨。","踏踏登竹梯，山烟锁春树。","不管乌台湿红雾，妾家有夫事犂锄，妾家有子尚啼饥。","春蚕满筐尚望叶，儿啼索食夫已归。","前年养蚕不熟叶，私债未偿眉暗蹙。","去年养蚕丝已空，打门又被官税促。","今年养蚕嫁小姑，催妆要作红罗襦。","妾身依旧只裙布，寒灯补破聊庇躯。","蚕兮蚕兮汝知否，安得茧成大如斗。","妾生恨不逢成周，治世春风桑五亩。"],"title":"蚕妇辞"}
