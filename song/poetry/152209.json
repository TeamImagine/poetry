{"author":"方一夔","id":152209,"strains":["仄平○仄仄仄仄，仄平○仄○仄平。","仄平○平仄平仄，仄仄仄仄平平平。","仄平仄仄仄○仄，平平仄仄平○○。","仄平○平仄平仄，○平仄仄平仄仄仄平。","平平平仄仄平仄，仄仄平仄○平平。","仄平仄仄仄仄仄，仄仄○仄平平平。","仄平平仄仄仄仄平平平仄仄仄，平仄平○平○平。","平仄平平仄平仄，平平平仄平平平。"],"paragraphs":["有来遗我异色菊，一丛深浅分白黄。","变窑烧成古罍洗，怪石错出真琳琅。","我疑造物有间气，纷纷丑好都难量。","不然司花出新巧，分枝接叶为作半面妆。","书生生活澹无味，笑指枯砚收禾桑。","偶逢好事慰寂寞，日与相对挥清觞。","自怜今世少有赵昌徐熙水墨笔，谁写诸相争毫芒。","惟有诗人具真画，翛然心地超羲皇。"],"title":"人有丛菊见遗而花半分黄白者"}
