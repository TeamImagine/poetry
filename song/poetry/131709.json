{"author":"施枢","id":131709,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["天然贵格镇群芳，细雨丛中试宝妆。","肯与乱红争国色，甘同柔绿挽春光。","玉阑倚困娇无力，金鸭沉烟不敢香。","可惜承恩亭北赋，苦无妙语告君王。"],"title":"牡丹"}
