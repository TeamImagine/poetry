{"author":"释道潜","id":202778,"strains":["平平仄平仄，平仄平仄平。","○○平平仄，仄仄仄仄平。","仄仄仄平仄，平平平仄平。","仄仄○仄仄，仄平仄平平。","○平仄○仄，仄仄平○平。","平平仄平平，平仄仄仄平。","平平平平平，平仄平仄平。","仄平仄平仄，仄仄平仄○。"],"paragraphs":["秋山夜来雨，云气朝尚昏。","禅庭无来辙，但见落叶繁。","石室暗灯火，天容开霁痕。","耳目思远适，旷然启曾轩。","长谣缓轻策，去去穷深源。","方塘滟清流，凫雁静不喧。","时遭羲皇翁，容与谐笑言。","邈然采真赏，岁晏谁与论。"],"title":"秋日西园  其五"}
