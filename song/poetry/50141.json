{"author":"周必大","id":50141,"strains":["平仄○仄○，仄平平仄仄。","仄平仄仄仄，仄仄平平仄。","平平仄仄仄，平仄仄○仄。","平平仄仄仄，仄仄○平仄。","仄平平仄仄，○仄仄仄仄。","仄平平平平，仄仄仄平仄。","仄平平仄平，平仄平○仄。","仄仄仄平仄，仄仄仄○仄。","○平仄平仄，仄平仄平仄。","平平仄仄仄，仄仄仄平仄。","平平仄平仄，仄仄平仄仄。","仄仄仄平仄，仄仄平平仄。","平平仄仄仄，平仄仄平仄。","○○平平仄，仄仄仄仄仄。","○○仄仄仄，仄平平仄仄。","仄○仄平平，仄仄仄○仄。"],"paragraphs":["西伯王业兴，海滨归二老。","汉家念羽翼，坐致商山皓。","恭惟陛下圣，尊德继雍镐。","先生学孔孟，不但遗编抱。","致身虽苦晚，闻道固已早。","昨随弓旌招，著脚历蓬岛。","夜陪藜杖青，朝奏囊封皂。","第令坐台阁，不减照乘宝。","思归独何事，岂为子规恼。","祠官厚禀假，命秩略资考。","恩荣固无愧，出处吾有道。","漫漫七闽路，去去春风好。","都门送别处，怀抱要倾倒。","相思常情耳，再拜请善祷。","临雍有故事，乞言非草草。","指期裹蒲轮，未可迹如扫。"],"title":"胡原仲正字特改官除宫观馆中置酒饯别会者七人以先生早赋归去来为韵人各赋一首仆得早字"}
