{"author":"孟郊","id":13106,"strains":["仄仄平平仄，平仄平仄平。","平平平仄○，平仄仄仄平。","平仄平仄平，平平仄平平。","仄平平仄平，仄仄仄仄○。","仄平平平仄，仄仄仄仄平。","仄仄仄平仄，平平仄○平。","仄平平平平，仄仄仄仄仄。"],"paragraphs":["振振芝兰步，升自君子堂。","泠泠松桂吟，生自楚客肠。","羇鸟无定栖，惊蓬在他乡。","去兹门馆闲，即彼道路长。","雨余山川净，麦熟草木凉。","楚泪滴章句，京尘染衣裳。","赠君无余佗，久要不可忘。"],"title":"张徐州席送岑秀才"}
