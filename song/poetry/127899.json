{"author":"方岳","id":127899,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["半夜江城久已谙，白鸥眠处落烟帆。","诗穷政有牛腰轴，身散宁为马口衔。","时以酒浇胸磊磊，或嫌山似面岩岩。","春田芜没归耕是，待与丰年赋载芟。"],"title":"又次韵  其一"}
