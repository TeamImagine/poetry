{"author":"程公许","id":106569,"strains":["平平平仄仄平平，平仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["西康州隔暮云边，风去不来今几年。","神眷此山良有以，客行何恨独潸然。","瑞图那复来阿阁，王泽何当复下泉。","定慧光中祈印证，等慈心与佛齐肩。"],"title":"再游凤凰山寺  其二"}
