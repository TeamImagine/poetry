{"author":"谢翱","id":164912,"strains":["平仄平仄，仄平仄仄。","仄平仄平，平仄平仄。","仄平仄仄，仄仄仄平。","仄仄○仄，平平仄平。","○平仄平，仄仄平仄。","平仄平平，仄平仄仄。","平平仄仄，平仄平平。","仄仄仄仄，仄平仄平。"],"paragraphs":["瞻彼江汉，截淮及楚。","起兵海隈，亡命无所。","枕戈待旦，愤不顾身。","我视王室，谁非国人。","噫嘻昊天，使汝缧绁。","奸党心寒，健儿胆裂。","黄河万里，冰雪峨峨。","尔死得死，我生谓何。"],"title":"续琴操哀江南 瞻彼江汉四之二"}
