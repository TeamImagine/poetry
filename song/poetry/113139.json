{"author":"邵必","id":113139,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["海边民物鲜欢娱，太守经营与众俱。","园圃新阴多杞柳，池塘生意足鱼蒲。","长空不碍高飞鹄，浅水兼容短胫凫。","此乐有谁知我趣，归来红旆日西晡。"],"title":"题钱公辅众乐亭  其一"}
