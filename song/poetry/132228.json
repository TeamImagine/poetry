{"author":"萧立之","id":132228,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["向来山里读书房，便是人间白玉堂。","地有梅花三百本，春回纸帐五更霜。","山林有约狐淘令，岁月无情老子长。","欲起林逋说香影，急须同买月中航。"],"title":"李鹤林田惠诗有孤山探梅之句用韵为谢"}
