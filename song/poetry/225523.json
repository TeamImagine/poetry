{"author":"李昭玘","id":225523,"strains":["平平仄仄仄仄仄，仄平平仄平仄仄。","仄平仄仄平仄仄，仄平仄仄仄平仄。","○○仄平仄仄仄，仄平平平○平仄。","平仄仄平平○仄，仄仄平平仄平仄。","平仄仄平平仄仄，仄平平平仄平仄。","仄平平平平仄仄，仄平仄仄○○仄。","仄仄○平仄○仄，○平仄仄平平○。"],"paragraphs":["荆山美璞昔未发，鬼神诃守谁可夺。","妙工伐石强剖抉，试之烈火皎冰雪。","长虹射天昼不灭，夜堂流光堕明月。","坚厚粹温函正气，不许时人巧雕砺。","羞与佩环争细碎，直登丘坛荐天帝。","世无琅玕来作贡，楚人未售空长恸。","索价当高勿轻用，缇囊十袭须珍重。"],"title":"送王子中南归筠州"}
