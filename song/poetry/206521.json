{"author":"黄庭坚","id":206521,"strains":["平平平仄仄平平，平仄平平仄仄平。","平仄平仄仄仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["穷儒忧乐与民同，何况朱轮职劝农。","终日虀盐供一饭，几时肤寸冒千峰。","未须丘垤占鸣鹳，只要朝廷起卧龙。","从此滂沱遍枯槁，爱民天子似仁宗。"],"title":"次韵文少激祈雨有感"}
