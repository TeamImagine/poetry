{"author":"李弥逊","id":253239,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["绛帐初开识马融，尊罍聊共落新宫。","三千避席方怀古，四十无毡独见公。","尺璧未磨终可荐，兼金久炼要加功。","男儿事业真堪戏，莫把行藏问塞翁。"],"title":"次韵漳州邓教授二首  其一"}
