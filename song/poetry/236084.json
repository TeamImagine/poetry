{"author":"李光","id":236084,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["宿云解駮远峰青，谷鸟惊呼报午晴。","屋冷篱疏茅店迥，路平沙软笋舆轻。","行穷坡岭山方好，卷尽旌旗眼更明。","慷慨未须关世务，胸怀得酒暂能平。"],"title":"晚晴"}
