{"author":"吕南公","id":208659,"strains":["仄○平平○○仄，○仄平平仄平仄。","平平仄仄平仄○，仄仄平仄平平平。","仄○仄平仄仄仄，仄平仄仄平平仄。","平平仄仄平仄平，仄平○仄平平仄。"],"paragraphs":["夜闻黥徒叹行苦，传檄驰符渺无数。","霜晨雨夕常疾驱，鬼魅豺虎何山无。","寝兴顺时岂不欲，简书可畏鞭刑毒。","儒讥冗食知谓谁，我非浪费官家粟。"],"title":"夜闻"}
