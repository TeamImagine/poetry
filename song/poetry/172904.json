{"author":"张大直","id":172904,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["先生自是大罗仙，一去尘寰不记年。","道室只今丹灶在，石窗依旧碧萝缠。","空来莲洞闻仙乐，那得桃源驾铁船。","欲觅当年天井路，云蒸雾罩水潺湲。"],"title":"题莲华西洞  其一"}
