{"author":"范浚","id":15833,"strains":["平平平仄平，仄仄仄平仄。","平○仄平仄，仄仄仄平仄。","仄平平平仄，仄仄仄○仄。","平○仄○○，仄仄仄平仄。","○平仄仄仄，仄仄仄平仄。","平平仄平仄，仄仄仄平仄。","平平平仄仄，仄仄○仄仄。","平平仄平○，仄仄平平仄。"],"paragraphs":["商山园绮徒，雪发映松露。","山间谓终老，不踏市朝路。","一朝前星匿，羽翼起调护。","婆娑古衣冠，笑定国储副。","留侯计偶尔，曷遽动贞素。","因知古今士，出处自冥数。","功名苟不免，四老犹一助。","宁庸巧驰驱，失尔邯郸步。"],"title":"遣兴五首  其一"}
