{"author":"王洋","id":251562,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["长须晨送一函书，语不周遮意有余。","雨满一犂知过望，草开三迳喜如初。","黄鱼白酒江头市，绿竹青蒲隐士居。","病后世缘多懒惰，相逢诗酒未全疏。"],"title":"子楚寄吏报章复用前韵再寄一篇"}
