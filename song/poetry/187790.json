{"author":"王令","id":187790,"strains":["平○平平平○平，仄仄平仄仄仄仄。","平平仄平平仄平，仄仄平平仄平仄。","平平仄仄平仄○，平平仄仄平仄仄。","平○平仄仄平○，仄平○仄平平仄。","平平平仄仄仄平，平仄平仄○平仄。","○平仄仄仄平平，仄仄平平○仄仄。","平平仄仄仄平平，仄仄平平平○仄。","○平仄仄仄仄平，○仄仄仄仄平仄。","平平平平平仄平，仄仄仄仄平平仄。","平平○○仄仄仄，平○平平仄平仄。","仄仄平平仄平仄，仄仄平平平平仄。","平平平平平仄○，仄仄平平仄平仄。","？仄○仄仄平仄，平仄平仄仄平仄。","平平平平仄平平，仄平○平仄平仄。","仄平平仄仄仄平，平平○平仄平仄。","平平平仄仄平平，仄仄平平仄平仄。","平平仄平平平平，○○仄仄仄仄平。","平平平仄仄仄平，仄平仄仄平平仄。","平平○仄仄仄平，平仄仄仄仄仄仄。"],"paragraphs":["尝闻东园游观嘉，晚趁时节亦自到。","东风不知来者多，一日芳蹊踏无草。","山樱着子寒尚迟，江梅殒花香可吊。","扶疏枝叶未成荫，偶来正值斜阳照。","千株红杏暖自酣，风引髙炬烧晴燥。","夭桃未老已抽青，略略朱旗冠翠纛。","虽然素李不争花，似洗朱丹夸莹皓。","其他百种不可名，如列锦绣快晴曝。","何低何髙何后先，一一尽解承春笑。","杨花轻佻最得力，飞过青天去何冒。","弱柳低垂弗辞贱，以力凭风为春扫。","黄鹂嘲啁声语和，似对游人见情抱。","蝴蝶填委不知数，飞乱人眼漫颠倒。","黄蜂虽忙不为身，以甘遗人竟何道。","子规终日劝客归，吾无间然念何报。","嗟余多病所趋乖，又懒讙呼逐年少。","经年一春为嘉时，行过不恤每自谯。","然虽无酒不解歌，素游尚少贫交召。","何时期子早再游，风雨不可旦夕料。"],"title":"东园赠周翊"}
