{"author":"翁洮","id":31159,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["漠漠烟花处处通，游人南北思无穷。","林间鸟奏笙簧月，野外花含锦绣风。","鸑抱云霞朝凤阙，鱼翻波浪化龙宫。","此时谁羡神仙客，车马悠扬九陌中。"],"title":"春"}
