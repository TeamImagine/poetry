{"author":"江休复","id":68365,"strains":["平平仄仄仄，仄平平仄平。","仄仄平仄平，仄平平平平。","仄平仄○○，仄仄仄平平。","平平仄平○，仄仄平○平。","仄○仄平平，仄仄仄仄平。","平仄仄仄仄，平仄仄平平。","仄仄仄平平，平平仄仄平。","平平仄平仄，平平○仄平。","平平仄仄○，平仄仄仄平。","仄平平仄○，仄仄平仄平。"],"paragraphs":["西风万里至，旷然天地秋。","暮雨生夕凉，百虫鸣啾啾。","楚山晓苍苍，楚水亦悠悠。","骚人试登临，感物增离忧。","所思在遐方，欲往路阻修。","香草有蕙茝，嘉树有梧楸。","白露委芳馨，雕零使我愁。","穷年倦羁窘，江湖思旧游。","纫兰制芰荷，飘泛一叶舟。","肆情云水间，意适何所求。"],"title":"秋怀"}
