{"author":"林氏","id":38902,"strains":["平仄平平仄，平○仄仄平。","仄平○仄仄，仄仄仄○平。","仄仄平平仄，平平○仄○。","平平○仄○，仄○仄平平。","平仄仄平仄，平○仄仄平。","仄平平仄仄，平仄仄平平。","平仄平○仄，平平仄仄○。","仄○平仄仄，平仄仄平平。"],"paragraphs":["他日初投杼，勤王在饮冰。","有辞期不罚，积毁竟相仍。","谪宦今何在，衔冤犹未胜。","天涯分越徼，驿骑速毘陵。","肠断腹非苦，书传写岂能。","泪添江水远，心剧海云蒸。","明月珠难识，甘泉赋可称。","但将忠报主，何惧点青蝇。"],"title":"送男左贬诗"}
