{"author":"陈造","id":59622,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百镒籯金数仞堂，何如盥手颂佳章。","夺胎信自非凡剂，献佛当知便放光。","斤运向来车合辙，影斜还惜雁分行。","衰年离绪谁禁得，镜里新丝莫计长。"],"title":"再次韵谢惠诗  其一"}
