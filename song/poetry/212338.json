{"author":"李𫘦","id":212338,"strains":["仄仄平平平仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["望极空蒙清满怀，更寻遗迹步高台。","日斜林杪增光去，风静山尖倒影来。","万顷澄澜春涨碧，一川秀色暝阴开。","坐中自有江湖兴，未放陂南画舸回。"],"title":"游终南山杂咏 渼陂"}
