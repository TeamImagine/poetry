{"author":"李彭","id":232154,"strains":["仄仄仄○仄，仄平仄平平。","仄仄仄平仄，仄仄仄仄平。","平○平平平，○仄仄平平。","平仄○平仄，○平仄平平。","平平平平仄，○仄平○平。","仄○平平平，仄仄仄○平。","仄仄平仄仄，平平平仄○。","仄仄仄仄仄，平仄○仄平。","仄○平平平，平平平仄平。"],"paragraphs":["孟夏始三气，暑还自何乡。","稍稍切肌骨，病著径卧床。","云从瓯峰来，将雨送微凉。","容与过朝市，殷勤洒林塘。","幽窗多僧气，颇带山茶香。","缥思随归云，冉冉列禅房。","此物方料理，阴崖容伏藏。","火老恐愈浊，熏煮犹未央。","会当笺山灵，时来呵不祥。"],"title":"雨坐遣心"}
