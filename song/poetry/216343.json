{"author":"张耒","id":216343,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["柳萼蒙茸待放绵，樱桃新叶大如钱。","深春冷落花残后，寒食朦胧月淡天。","独坐每将诗作伴，遣愁安得酒如泉。","伤心千里休凝望，城外东风早满船。"],"title":"探春有感二首  其二"}
