{"author":"杜牧","id":21413,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["彩服鲜华觐渚宫，鲈鱼新熟别江东。","刘郎浦夜侵船月，宋玉亭春弄袖风。","落落精神终有立，飘飘才思杳无穷。","谁人世上为金口，借取明时一荐雄。"],"title":"送刘秀才归江陵"}
