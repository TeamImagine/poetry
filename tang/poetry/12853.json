{"author":"李百药","id":12853,"strains":["仄平平仄仄，平仄平平平。","平平平平仄，仄仄平平○。","平平仄仄仄，平仄仄平平。","仄平平仄仄，仄仄仄平平。","仄仄平平仄，平平平仄平。","仄平平仄仄，平仄仄○平。","仄平仄仄仄，平平平仄平。"],"paragraphs":["伯喈迁塞北，亭伯之辽东。","伊余何为客，独守云台中。","途遥已日暮，时泰道斯穷。","拔心悲岸草，半死落岩桐。","目送衡阳雁，情伤江上枫。","福兮良所伏，今也信难通。","丈夫自有志，宁伤官不公。"],"title":"途中述怀"}
