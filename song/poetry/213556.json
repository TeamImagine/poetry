{"author":"陈师道","id":213556,"strains":["平平平平○平平，仄平平平平仄平。","平平平仄平平平，仄平仄仄仄仄○。","仄平○仄仄仄平，平○平仄○仄平。","仄平仄仄仄○仄，平仄○仄仄仄平。","平○仄仄仄○平，仄平仄仄仄○平。","仄仄仄平仄仄平，仄平仄仄仄仄○。","仄仄平仄平平平，平仄平仄仄仄○。","平平仄平仄平平，仄平仄仄平仄平。","平仄仄仄仄仄○，仄仄仄仄○仄平。","平平仄平仄仄平，仄仄仄仄平平平。","仄仄仄仄仄仄平，平平仄仄平仄平。","平○平○仄平平，仄平平仄平○平。","○仄仄仄仄仄○，○平仄○平○○。","平平仄仄仄仄平，仄平仄仄平仄平。","仄○仄平仄平平，○平仄仄平平平。","○仄平○仄○平，仄仄仄仄○仄仄。","平平仄仄平平○，仄仄仄平平仄平。","仄平仄仄仄仄平，仄平平仄平仄平，仄平仄仄平○平。"],"paragraphs":["岷峨之山中巴江，桂椒柟栌枫柞樟。","青金黄玉丹砂良，兽皮鸟羽不足当。","异人间出骇四方，严王陈李司马扬。","一翁二季对相望，奇宝横道骥伏箱。","谁其识者有欧阳，大科异等固其常。","小却盛之白玉堂，典谟颂雅用所长。","度越周汉登虞唐，千载之下有素王。","平陈郑毛视荒荒，后生不作诸老亡。","文体变化未可量，万口一律如吃羌。","妖狐幻人犬陆梁，虎豹却走逢牛羊。","上帝惠顾祓不祥，天门夜下龙虎章。","前驱吴回后炎皇，绛旗丹毂朱冠裳。","从以甲胄万鬼行，乘风纵燎无留藏。","天高地下日月光，授公以柄扶病伤。","士如稻苗待公秧，临流不渡公为航。","如大医王治膏肓，外证已解中尚彊。","探囊一试黄昏汤，一洗十年新学肠。","老生塞口不敢尝，向来狂杀今尚狂，请公别试囊中方。"],"title":"赠二苏公"}
