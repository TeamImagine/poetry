{"author":"陈元光","id":48524,"strains":["仄仄平○仄，平平仄仄平。","○平平仄仄，仄仄仄平平。","仄仄平平仄，平平仄仄平。","平平○○仄，平仄仄○平。","仄仄○平仄，平平仄仄平。","平仄仄平仄，仄仄仄平平。"],"paragraphs":["帝德符三极，皇风振四夷。","将轺春暮饮，士卒岭南驰。","马啸腥风远，兵歌暖日怡。","妖云驱屏迹，芳卉媚迎诗。","拍掌横弓槊，徘徊索酒卮。","阴处窜蛇豕，暗笑使君迷。"],"title":"晚春旋漳会酌"}
