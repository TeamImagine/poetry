{"author":"王十朋","id":22288,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["种德尤胜窦十郎，灵椿未老桂先芳。","一门此去无疑大，五福他年未易量。","凤穴生雏梧正碧，龙山开宴菊初黄。","吾乡此会从来少，恨不登堂举寿觞。"],"title":"万叔永诞日在孟秋，乃以重九开燕俟佳节也予不获与称觞之列作诗以贺"}
