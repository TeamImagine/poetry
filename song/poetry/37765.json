{"author":"陆游","id":37765,"strains":["仄仄平平平仄平，平平仄仄仄平平。","仄平平仄平平仄，平仄仄平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["吕子奇才非复常，诗来起我醉中狂。","大音谁和阳春曲，真色一空时世妆。","东合献谀无辙迹，西湖寄傲有杯觞。","病怀正待君湔祓，墨妙时须寄数行。"],"title":"次吕子益韵"}
