{"author":"陆游","id":37096,"strains":["仄仄平平平仄平，平平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["赤日黄尘江上村，徴租惟有吏过门。","微风敢喜北窗卧，大旱恐非东海冤。","千载傅岩疑可致，一篇洪范向谁论。","青蔬半亩垂生死，且唤邻翁共灌园。"],"title":"闵雨二首  其二"}
