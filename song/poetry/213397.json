{"author":"贺铸","id":213397,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["西来载病一扁舟，建业江山负胜游。","杨柳经眠方自得，蒲帆临挂复迟留。","长条似舞前溪曲，卷叶宜翻出塞愁。","想见南朝旧人物，可怜能閟样风流。"],"title":"秦淮官柳二首  其二"}
