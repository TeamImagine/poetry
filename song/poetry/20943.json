{"author":"晁公溯","id":20943,"strains":["仄平仄仄平，仄仄仄仄平。","仄仄平○平，仄仄平仄平。","仄平仄仄仄，平平仄仄平。","仄仄平仄仄，平平平仄平。","仄仄仄仄仄，平○仄平平。","平平平仄仄，仄仄仄平平。","仄仄仄平仄，仄仄仄仄平。","平仄○仄平，仄仄仄仄平。","仄平平仄仄，仄仄仄平平。"],"paragraphs":["尔居泰定山，岂减独乐园。","但恨山中翁，奄忽归九原。","我来不及识，风流被后昆。","见尔眉骨似，惊嗟翁尚存。","借问昔手植，今应茂墙藩。","高松垂雨鬣，大竹引霜根。","种木在闾里，种德在子孙。","家有三绝编，德乃一代尊。","闭门勤读此，勿使绝微言。"],"title":"喜邵孟清见过"}
