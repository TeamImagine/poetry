{"author":"刘弇","id":209414,"strains":["平平仄平平，平仄仄平仄。","平平仄平仄，仄仄仄平仄。","仄仄平平平，○仄平平仄。","平平平平平，仄仄仄平仄。","仄○仄仄仄，平仄仄仄仄。","平平平平仄，平仄平仄仄。","平平○平仄，仄仄○仄仄。","平平仄仄仄，平仄仄平仄。","平平平平平，？？仄○仄。","平○仄○平，仄仄？仄仄。","平平平仄平，平仄仄○仄。","○仄平平平，仄仄平平仄。"],"paragraphs":["东风入颠毛，非复故时绿。","生涯蠹蟫里，术智谩蛇足。","晚作芸香游，颇复窥丛目。","乾坤开清明，物色洗瞻瞩。","谬当匠石寄，楹桷翰夏屋。","追随金闺彦，怀抱邹律燠。","新诗闲模写，勇若驱妾仆。","千秋赤壁后，英爽得瑜肃。","朝来墙头花，皖皖弄膏沐。","归期莽难求，不啻襥被宿。","端成心赏违，谁念客当速。","听取提壶声，勿负殷勤趣。"],"title":"再继权之严韵二首  其二"}
