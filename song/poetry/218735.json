{"author":"李廌","id":218735,"strains":["仄平仄仄仄，平仄仄仄○。","○平仄平仄，仄仄平仄平。","仄平仄平仄，平平仄平平。","平平仄仄仄，平仄仄仄平。","仄平平平仄，仄仄仄仄平。","仄平仄仄仄，平仄仄平平。","仄平仄平平，仄平平仄平。","平平仄仄平，仄○仄平平。","平平平仄仄，仄仄仄平平。","○平○平仄，平仄仄平平。","平平仄平仄，平仄仄仄平。","仄仄仄仄平，○仄仄仄平。"],"paragraphs":["建勋各有志，而我齿已疏。","除书喜之子，试吏东海隅。","满怀贮忠义，陈编陋严徐。","平生困末路，龙蠖意不舒。","定交青云表，凛凛国士徒。","执颜肯顾我，曾未鄙非夫。","破愁有斯人，我邻知不孤。","危言解补天，决折已非图。","成名聊尔尔，国器自时须。","收功从兹始，良骥骛修途。","开樽稍黔突，惭愧饭与刍。","闭户待子归，看我所著书。"],"title":"送秦少章"}
