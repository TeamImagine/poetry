{"author":"杨万里","id":49886,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["树子团团映碧岑，初看唤作木犀林。","谁将金粟银丝脍，簇饤朱红菜椀心。","春早横招桃李妒，岁寒不受雪霜侵。","题诗毕竟输坡老，叶厚有棱花色深。"],"title":"山茶"}
