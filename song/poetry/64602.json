{"author":"林亦之","id":64602,"strains":["平仄平平仄仄平，仄平仄仄仄平平。","平平平仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["邻母悲歌长短声，客窗闻此梦魂惊。","新乡谁共鸡豚社，先世由来香火情。","薤曲纵教如宋玉，里丧终是愧陈平。","伤心起望秋云乱，愁断千山几日程。"],"title":"蔡以之母挽词"}
