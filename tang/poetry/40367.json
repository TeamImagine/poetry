{"author":"皎然","id":40367,"strains":["仄仄平○仄仄平，○平仄仄平平仄。","平仄平平仄仄平，平仄平○仄平仄。","仄平仄平○仄平，平仄平平平仄平。","平平仄仄仄○仄，仄仄平仄平平仄。","平平○仄平平平，○仄仄仄平仄○。","平○仄仄仄仄仄，平仄平平仄仄○。","平仄平仄○仄仄，平仄平仄○平平。","平平仄仄仄平平，仄仄平平仄平仄。","仄平平仄仄平仄，仄仄平平仄○仄。","仄平仄仄○仄○，平仄平○仄平仄。"],"paragraphs":["见说吴王送女时，行宫直到荆溪口。","溪上千年送女潮，为感吴王至今有。","乃知昔人繇志诚，流水无情翻有情。","平波忽起二三尺，此上疑与神仙宅。","今人犹望荆之湄，长令望者增所思。","吴王已殁女不返，潮水无情那有期。","溪草何草号帝女，溪竹何竹号湘妃。","灵涛旦暮自堪伤，的烁婵娟又争发。","客归千里自兹始，览古高歌感行子。","不知别后相见期，君意何如此潮水。"],"title":"赋得吴王送女潮歌送李判官之河中府"}
