{"author":"范仲淹","id":233010,"strains":["仄仄仄平仄，仄平仄仄平。","平平仄仄平，仄仄仄仄平。","仄仄平仄平，仄仄平仄平。","仄仄平平仄，仄仄平○平。","平仄仄平平，平平仄平平。","平平仄仄仄，仄仄○平○。","平平仄平平，平仄仄平平。","仄仄平平平，平仄平○平。","仄仄平平仄，平平仄仄平。","仄平仄仄仄，平平平仄平。"],"paragraphs":["万物有常性，性无不贵生。","风翔与骏奔，一一远害情。","𫛣彼沙上鸥，皎皎霜雪明。","月宿沧洲静，日浴沧浪清。","何以狎溪人，溪人淡无营。","循循自饮啄，往往相逢迎。","徘徊两无猜，何慕亦何惊。","客有怀依依，云水言将归。","逐尔群鸥乐，群鸥尔勿飞。","此心未忘者，天机非杀机。"],"title":"驯鸥咏"}
