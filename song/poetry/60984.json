{"author":"许及之","id":60984,"strains":["仄平平仄仄平平，平仄平平仄仄平。","仄仄平平平仄仄，平平平仄仄平仄。","仄平仄仄平平仄，仄仄平平仄平仄。","仄仄平平仄平仄，仄平仄仄仄平平。"],"paragraphs":["不因呵手轴书帘，颛帝司寒盍解严。","已放官梅撩杜老，更堪园柳忆陶潜。","定无裁鉴追王谢，敢别妍媸摈嫫盐。","尔许空餐已知愧，底须自喜作沾沾。"],"title":"南省帘外唱和五首  其五"}
