{"author":"陆游","id":37811,"strains":["仄仄平平仄仄平，平平平仄仄平平。","仄平平平仄仄仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["帝命煌煌敕百神，方倾天汉洗胡尘。","但须荆州一好汉，安用商山四老人。","竹帛恐贻千古笑，江湖未愧百年身。","此心欲与何人说，病足呻吟又过春。"],"title":"书意"}
