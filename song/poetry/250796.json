{"author":"刘才邵","id":250796,"strains":["平平平仄平平仄，平仄仄平仄平仄。","○平平仄仄仄○，平仄平平平仄仄。","平仄平平仄平仄，仄仄仄平平仄仄。","仄平仄仄平平平，平平仄仄平平平。","平平仄仄仄平仄，仄仄平平平平平。"],"paragraphs":["南昌珍品夸牛尾，肥腻截肪玉堪比。","临川甘实敌洞庭，光照霜林香染指。","黄雀披绵亦同到，厚意不凡端有以。","雪晴晚日悬清光，为君设席倾瑶觞。","醺然隐几结清梦，坐觉春风生池塘。"],"title":"代简谢载仲弟惠黄雀牛尾狸柑子"}
