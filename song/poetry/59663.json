{"author":"陈造","id":59663,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["将命长须脚未移，联翩客马已来齐。","菊花旋采浮云液，罗幕宽围护麝脐。","醉里有诗皆虎凤，区中无物不虫鸡。","主宾等是龙津客，未分金鳞卧瓮虀。"],"title":"次儿辈戏商卿设醴韵二首  其二"}
