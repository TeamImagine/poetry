{"author":"方回","id":148314,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["犹忆儿时襁褓中，天南跋涉到江东。","间关岭海三千里，倏忽星霜六十翁。","追远无涯心事苦，苟生何益暮途穷。","雪消日薄寒尤力，独倚危楼数过鸿。"],"title":"丙戌元日二首  其一"}
