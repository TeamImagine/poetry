{"author":"杨万里","id":50039,"strains":["○仄仄平仄仄平，平平平平仄平。","○平平平仄仄平，仄平平平仄平。","平平平○平平平，平仄平平平平仄平。","仄仄平平○仄平，仄仄平仄平平平。","仄仄平仄○仄平，平仄仄仄平平。","仄平仄仄仄仄平，仄？○平○仄平平。","○仄平仄仄仄仄平，仄平仄平平平仄平。","平平平○平，仄平平平仄○。","仄仄仄平平仄，仄仄仄平平平。","仄仄平平仄平，平仄平平仄平。","仄平平平平仄，仄平平平○仄。","仄仄仄平平仄，仄仄平平仄平。","仄仄平仄平，仄平平平○○。"],"paragraphs":["吹赤壁之月笛兮，瞻黄州之雪堂。","弹湘妃之玉瑟兮，织天孙之锦裳。","招先生其来归兮，何必怀眉山之故乡。","历九州而犹隘兮，诞寘之祝融之汪。","酌乳泉以当醴兮，餐荔子以为粮。","葺榕叶以作屋兮，托桄榔之荫以为堂。","驱海涛以入砚滴兮，挽南斗文星于笔铓。","昌黎兮欧阳，视先生兮雁行。","韫不泄兮忠愤，炯不揜兮文章。","乞镜湖兮九关，营菟裘兮是邦。","予之来兮云暮，与先生兮相望。","视履迹兮焉在，问故宫兮就荒。","俯仰兮永怀，渺山川兮苍苍。"],"title":"延陵怀古 东坡先生"}
