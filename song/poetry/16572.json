{"author":"冯时行","id":16572,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平仄。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["麞牙鸭脚色相鲜，更遣逢迎酒圣贤。","齐鲁大邦应自美，烟霞清兴岂相便。","风神肯慢吹成竹，市老能教省直钱。","早晚萧然文字饮，何须唤作地行仙。"],"title":"和食笋二首  其二"}
