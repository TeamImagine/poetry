{"author":"周密","id":153692,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["逝水归云日夜流，倚栏心事共悠悠。","黄栖露亩稻粱晚，红染霜林橡栗秋。","日月不闲双鬓老，风埃长满百年愁。","故山薇长无人采，有愧平生马少游。"],"title":"秋晚怀归"}
