{"author":"刘克庄","id":110768,"strains":["平平平平仄，仄仄仄○仄。","仄平平仄仄，仄仄仄平仄。","仄仄平仄仄，○平仄仄仄。","平平仄仄仄，平平仄平仄。","平平仄平平，仄仄仄平仄。","仄○平仄仄，仄仄仄仄仄。","仄平○仄平，平仄平仄仄。","仄平仄平平，仄仄仄仄仄。","平平仄仄平，仄仄平仄仄。"],"paragraphs":["平生陈无己，白首欠吟债。","未尝交马吕，况肯见章蔡。","附热生可鄙，中寒死亦快。","吾方尚此友，巾车与同载。","前瞻有膺滂，却顾有融泰。","要当坚一壁，讵可立两界。","恕乎行谊亏，希也名节坏。","史君惠良箴，下走敢不拜。","怀哉道义交，异彼姑息爱。"],"title":"答李泉州元善"}
