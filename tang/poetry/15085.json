{"author":"白居易","id":15085,"strains":["仄仄○仄平，平仄仄仄○。","平仄平仄平，平平仄平平。","仄平仄仄仄，平平○仄平。","平平仄仄仄，仄仄平平平。","平平仄仄仄，仄仄仄平平。","平仄仄平仄，平仄仄平平。","平仄仄○仄，仄仄仄平平。","平平仄仄仄，平仄平平平。","平平仄平仄，仄平仄仄平。","仄仄仄仄仄，仄仄仄平平。","仄仄平仄仄，仄平平仄平。","平仄平平仄，平仄仄平平。"],"paragraphs":["季夏中气侯，烦暑自此收。","萧飒风雨天，蝉声暮啾啾。","永崇里巷静，华阳观院幽。","轩车不到处，满地槐花秋。","年光忽冉冉，世事本悠悠。","何必待衰老，然后悟浮休。","真隐岂长远，至道在冥搜。","身虽世界住，心与虚无游。","朝饥有蔬食，夜寒有布裘。","幸免冻与馁，此外复何求。","寡欲虽少病，乐天心不忧。","何以明吾志，周易在床头。"],"title":"永崇里观居"}
