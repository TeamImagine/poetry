{"author":"王安石","id":180488,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["霈然甘泽洗尘寰，南亩东郊共慰颜。","地望岁功还物外，天将生意与人间。","霁分星斗风雷静，凉入轩窗枕簟闲。","谁似浮云知进退，才成霖雨便归山。"],"title":"雨过偶书"}
