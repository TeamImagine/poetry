{"author":"罗升","id":165099,"strains":["仄平○仄○，平仄仄平仄。","平平仄平仄，仄仄平仄仄。","○平平○平，仄仄平仄仄。","平平仄平仄，仄仄仄平仄。","仄平○仄仄，仄仄仄仄仄。","平平平仄仄，仄仄仄○仄。","仄平平平仄，平仄仄仄仄。","平仄仄平仄，仄仄仄平○。","平平仄平仄，仄仄仄仄仄。","仄平平仄仄，仄仄仄平仄。","仄平平仄平，仄仄仄○仄。"],"paragraphs":["故人难合并，贫路惜羁旅。","孤蓬远追送，未怯危路阻。","当年滕王城，跌宕欣得侣。","朱颜侮华髪，笑口失愁绪。","那知更世故，侠客变处女。","西风凄破帽，细雨杂参请。","羽书虽云急，飞斝未忍去。","嗟予百忧集，俯仰辄龃龉。","萧然一匏笠，四海莫我处。","断崖挥手处，别意写双𫇛。","夜阑江树摇，尚想客凝伫。"],"title":"从道益声自清江送至樟镇别后书怀"}
