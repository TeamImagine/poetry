{"author":"释清壹","id":165514,"strains":["平平平仄仄平平，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["归从衡岳此身清，老校群书眼倍明。","白屋有田供伏腊，青云无梦到公卿。","频挑野菜招僧至，少著深衣入郭行。","早岁自嗟行役远，失将诗律问先生。"],"title":"寄万先辈"}
