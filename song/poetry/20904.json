{"author":"晁公溯","id":20904,"strains":["仄平平平平仄平，平平平平平仄平。","平平平仄平仄仄，仄平仄仄平仄平。","仄○仄仄仄仄○，仄○仄平仄平仄。","仄平仄仄仄仄○，平平仄仄平平仄。","仄平平○平仄平，平平仄仄平仄平。","平○仄仄仄○仄，平平仄平仄平平。"],"paragraphs":["远游天台登玉霄，蓬莱仙人宜可招。","君诗持此为我寿，爱君学问皆富饶。","有如翠駮与紫燕，穆王画图昔曾见。","只今岂合地上行，霜蹄去曳吴门练。","老夫惟思云梦州，烟波渺渺非子愁。","湖中卉木足驱使，归求橘奴买千头。"],"title":"诸君以诗见寿用师伯浑韵为谢"}
