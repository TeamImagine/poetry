{"author":"张耒","id":217363,"strains":["平仄仄平仄，平平仄平平。","○○平平仄，仄仄平平○。","仄仄仄仄仄，平平仄○平。","平平仄仄仄，仄仄仄平平。","仄仄平平○，平平仄平平。","仄平仄平仄，平仄平○平。","仄平仄仄仄，平仄仄平平。","仄平仄平仄，平仄仄平平。"],"paragraphs":["朱夏忽云季，金流火方燃。","迟迟朱轮出，濯濯高云鲜。","困翮守茂樾，游鱼伏深泉。","炎炎万物息，聒耳唯鸣蝉。","白羽诚么么，为功谅徒然。","那能解烦促，挥肘增劳烦。","大钧播一气，寒暑递徂迁。","欲逃既无所，聊此北窗眠。"],"title":"六月五日苦暑"}
