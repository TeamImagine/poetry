{"author":"敖陶孙","id":83041,"strains":["平仄仄平仄，平平平仄平。","○平平仄仄，仄仄仄○○。","○○仄○○，平平平仄平。","平仄平仄平，仄仄仄仄平。","平仄仄平平，仄平仄仄平。","仄平仄仄平，仄平仄○○。","仄平仄仄仄，平平仄平平。","○仄仄平仄，仄仄平平○。","平平仄仄平，仄仄○仄平。","平平○平平，平平仄平仄。","平仄平仄仄，平平仄平仄。","平仄仄仄仄，平仄仄仄仄。","平平仄平平，仄平仄平仄。","仄平○平仄，平仄仄仄仄。","平平仄平平，仄仄平仄平。","仄仄平平平，仄平仄仄平。","仄仄平仄仄，仄平仄仄○。","平○仄平仄，仄仄平平平。"],"paragraphs":["乌几学痴坐，吾炊何以晨。","了知诗自好，不与甑相闻。","苍苍本空空，呜呼谁使然。","瓯窭知满篝，稍喜斗斛仁。","而我亦齐民，不贪后世贤。","腹无一寸温，百忧镇烧煎。","岿然一破灶，寒虫欲无年。","更欲辨名字，蟋蟀螽斯间。","书生谨守书，放步防疾颠。","虾蟆缘青冥，孤光恣吞吐。","於菟无角翼，为天守门户。","持此感物化，尧舜万万古。","冰蚕不知寒，蓼虫不知苦。","未知了身口，甘煖复几许。","高高化人台，下视多劫灰。","我欲轰雷车，老天怒不开。","死语无出路，六经圣所裁。","惟应蒯缑剑，日夕同归来。"],"title":"前感兴一首"}
