{"author":"孔平仲","id":204136,"strains":["平仄仄仄仄，仄仄平仄平。","○平平平仄，○仄平平平。","仄仄仄仄仄，平平仄平○。","平平○仄仄，仄仄平仄平。","仄仄仄平仄，平仄仄平平。","平平平仄平，平仄平仄○。","仄平仄平平，仄仄平仄平。","仄○仄仄○，○平仄平平。","仄仄平仄○，仄平仄平平。","平仄平仄仄，平仄平仄平。"],"paragraphs":["功业不复议，盖载无所容。","三湘逶迤水，分与清河公。","国士大手笔，名声蔚摩空。","成材兼众制，八面任见攻。","阵马势遒勇，图绘出纤秾。","江神敷妙词，流入韶濩中。","石心铁为肠，不意于此工。","转调协击拊，遗音扣玲珑。","恨我狂既和，失之太匆匆。","吞咀知隽永，吴越安可同。"],"title":"芸叟寄新词作八阵图一首"}
