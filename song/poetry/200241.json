{"author":"孔武仲","id":200241,"strains":["仄平○○平平平，仄仄仄仄平平平。","仄仄平仄仄○仄，仄仄平平平仄平。","仄平仄仄○仄仄，平平仄仄平○平。","平平仄仄○平仄，仄平平仄平平平。","仄平仄仄○○仄，○仄平仄仄仄平。","仄平仄仄仄仄仄，平平仄仄平平平。","平平仄仄仄平仄，仄仄仄仄平平平。","平平仄仄○仄仄，平平仄仄平平平。","平平仄仄仄平仄，○平仄仄○平平。","平平仄仄○仄仄，仄仄平仄平○○。","○平仄仄仄仄仄，○仄平平平平平。","仄平平平仄○仄，仄仄仄仄仄○平。"],"paragraphs":["岘山巉巉清溪濵，倒影万丈之奫沦。","往岁尝有去思吏，热地尤多高蹈人。","少年仕宦颇落魄，时登绝顶攀苍冥。","幽花美草颇娱目，断碑刓碣还伤神。","晓猿夜鹤轻相别，从此奔走十八春。","旧游不复齿颊挂，方知到骨俱埃尘。","麟台昨日见图画，醒若楚客还覉魂。","方缣一幅论万里，秋江绿水何粼粼。","人心与物本无别，正为利欲相埋湮。","神功妙手如唤觉，满座风月来相亲。","骑驴径去自可到，犹愈飘飖西游秦。","剩沽宜城醉其下，日夕倒载望冠巾。"],"title":"阁下观岘山图"}
