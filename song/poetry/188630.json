{"author":"冯平","id":188630,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["诏恩分务许优闲，肯借留都獬豸冠。","名宦傥来空扰攘，丘园归去好盘桓。","醉游春圃烟霞暖，吟听秋潭水石寒。","退傅况兼为隠伴，红尘那复举头看。"],"title":"睢阳五老会诗"}
