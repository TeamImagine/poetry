{"author":"徐积","id":185645,"strains":["仄仄平平仄仄平，平平平仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["各自逢人且寄音，仍须南北梦相寻。","已成凫雁分飞势，更值淮湖连日阴。","每论事时于义切，重来别后此情深。","山东定饮登高酒，剩折黄花望我吟。"],"title":"送倪敦复  其三"}
