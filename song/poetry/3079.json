{"author":"傅察","id":3079,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。"],"paragraphs":["十年乡校叹蹉跎，一日皇恩尽网罗。","别去谓宜登上第，归来还复遇沉疴。","秋风但结原鸰恨，晓露空闻蒿里歌。","荣愿未酬身已殁，平生稽古竟如何。"],"title":"毛彦谟以其弟彦周出殡见索挽词谨赋一首"}
