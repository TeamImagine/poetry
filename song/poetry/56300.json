{"author":"张孝祥","id":56300,"strains":["仄仄平仄仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["野水弥漫欲涨川，稻云烘日更连天。","定无适粤千金橐，可买临江九段田。","黄犊眠边高树荫，白鸡啼处远炊烟。","此中若许投簪绂，便老锄耰卜数椽。"],"title":"入清江界地名九段田沃壤百里黄云际天他处未有也"}
