{"author":"林希逸","id":119806,"strains":["仄仄○平仄，○○仄仄平。","仄平平仄仄，仄仄仄平平。","○仄平平仄，平平仄仄平。","平○平○仄，仄仄仄平○。","仄仄平平仄，平○仄仄平。","平平平仄仄，仄仄仄平平。"],"paragraphs":["雨后思花信，相过款杖藜。","翠明开晓嶂，绿润遍春畦。","燕外丝方卷，鸥边雾尚低。","贪看蔬长甲，不觉屐粘泥。","草挟余阴涨，苗分秀色齐。","时逢原上客，大半话耕犂。"],"title":"雨后过畦润"}
