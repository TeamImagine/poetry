{"author":"邹浩","id":220570,"strains":["仄仄平仄平平平，平平仄仄○平平。","平平仄仄仄仄仄，平仄仄仄平仄平。","仄平○仄仄平仄，平仄仄仄○平平。","平○仄仄仄仄仄，平仄仄仄平平平。","平○仄仄仄平仄，仄仄仄仄平平平。","平平平○○仄仄，平仄仄仄○平平。","平平○仄仄仄仄，仄仄仄仄平平平。","○平仄仄仄仄仄，仄仄平仄平○○。","仄平仄仄仄平仄，仄平○仄平平平。","仄○平仄仄仄仄，平仄○仄平○平。","平平仄仄仄仄仄，平仄仄仄平平○。","平平仄平仄仄仄，仄仄平仄平仄平。"],"paragraphs":["忆昨随侍游鄞川，穷探欲上苍崖颠。","峥嵘古寺忽邂逅，眸子顾我惊了然。","子时苫块惨无意，挥麈岂暇论幽玄。","星离雨散已五载，谁谓此地方周旋。","胸中突兀富经史，欬唾落纸珠玑圆。","明明君王正侧席，何事版籍从拘挛。","匡庐胜槩半境内，足以寄傲追前贤。","穿云漱涧遍所历，妙句流落人间传。","却来隐几北窗下，博山深炷沉香烟。","细观身世究竟处，何者当好何当捐。","纷纷万事付一笑，聊复尔耳姑随缘。","吁嗟二轮挽莫住，愿子于此同勉旃。"],"title":"送楼谦中赴江州德化主簿"}
