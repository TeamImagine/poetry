{"author":"强至","id":182109,"strains":["平平仄平仄，仄仄平平仄。","○平仄平仄，平仄仄仄仄。","仄仄平○平，平仄仄仄仄。","平平○仄仄，○仄仄仄仄。","仄仄○平仄，平平仄○仄。","平仄平平仄，○仄仄仄仄。","平仄仄仄平，仄仄仄平仄。","仄仄仄平仄，仄仄仄平仄。","仄平仄仄平，平仄仄○仄。","○平仄仄仄，○○仄仄仄。","仄仄仄仄平，仄仄仄平仄。","仄仄仄平平，○平平仄仄。"],"paragraphs":["楼君仕涂杰，范子儒林选。","论交二人者，诚至不以勉。","范也车将西，楼也酒以饯。","胡然胶漆地，犹假外物显。","范子庭前石，千年立苍藓。","移入楼君圃，重可载十辇。","坚以示固交，此意岂云浅。","怪不涉剜刻，险不到崖𪩘。","坦然久要情，无向石间辩。","其坚竟有泐，其重尚可转。","不若照以心，两确乃吾善。","永结忘形游，嵌岩君勿羡。"],"title":"范钺进士遗楼彻司马庭石以质交楼作诗美之因邀某同作"}
