{"author":"强至","id":182466,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["宰邑优游不足为，传家事业复能持。","政兼子产那专惠，学近康成最爱诗。","百里耕桑增日课，三年闾井见风移。","襟怀洒落恬荣进，清节从来畏众知。"],"title":"依韵和郑中立秘丞将替写怀"}
