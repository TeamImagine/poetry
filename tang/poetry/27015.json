{"author":"曹邺","id":27015,"strains":["仄仄平仄仄，仄平仄平平。","仄仄平仄仄，○平仄平平。","仄平仄平平，平仄○○平。","○○仄平平，○仄仄仄平。","仄仄平仄平，仄平平仄平。","仄仄平仄仄，○仄仄平平。","平平仄仄平，仄仄仄仄平。","平平仄○平，平仄○仄平。","平仄仄平仄，平仄仄仄平。","仄○仄○仄，平仄○仄平。","平平仄仄○，仄平仄平平。","平○仄仄平，仄仄○仄平。","平平仄平平，平仄仄仄平。","平仄仄平仄，平○○仄平。"],"paragraphs":["我祖居邺地，邺人识文星。","此地星已落，兼无古时城。","古风既无根，千载难重生。","空留建安书，传说七子名。","贱子生桂州，桂州山水清。","自觉心貌古，兼合古人情。","因为二雅诗，出语有性灵。","持来向长安，时得长者惊。","芝草不为瑞，还共木叶零。","恨如辙中土，终岁填不平。","吾宗戴豸冠，忽然入西京。","怜其羽翼单，抚若亲弟兄。","松根已坚牢，松叶岂不荣。","言罢眼无泪，心中如酒酲。"],"title":"寄监察从兄"}
