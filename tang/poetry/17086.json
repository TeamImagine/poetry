{"author":"白居易","id":17086,"strains":["平平平平仄平平，平平平平仄○○。","平仄仄平平仄仄，○仄仄仄平平平。","仄仄平平仄仄仄，平仄仄仄平平○。","平○平仄仄仄○，仄仄仄仄○平平。","仄平仄平仄平仄，仄仄○平○仄平。","仄平仄○仄平仄，平平仄仄平平平。","仄○仄平仄仄仄，仄平仄仄平平○。","平平平仄仄仄仄，仄平仄仄平平平。","仄平仄仄○平仄，仄仄仄平仄仄平。","仄平○仄仄○仄，平仄平仄平平平。"],"paragraphs":["西溪风生竹森森，南潭萍开水沈沈。","丛翠万竿湘岸色，空碧一泊松江心。","浦派萦回误远近，桥岛向背迷窥临。","澄澜方丈若万顷，倒影咫尺如千寻。","泛然独游邈然坐，坐念行心思古今。","菟裘不闻有泉沼，西河亦恐无云林。","岂如白翁退老地，树高竹密池塘深。","华亭双鹤白矫矫，太湖四石青岑岑。","眼前尽日更无客，膝上此时唯有琴。","洛阳冠盖自相索，谁肯来此同抽簪。"],"title":"池上作"}
