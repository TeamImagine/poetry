{"author":"李正民","id":242222,"strains":["仄平仄仄仄平平，仄仄平仄平仄平。","平仄平平仄仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["阮公痛哭到途穷，碧海相望西与东。","流落真同土木偶，奔驰方类马牛风。","乌衣旧会嗟难继，黄耳家书杳不通。","桂树连蜷猿啸苦，王孙何久滞山中。"],"title":"寄和叔  其二"}
