{"author":"蔡戡","id":71413,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["病足蹒跚好罢休，又登绝顶故迟留。","霜明枫叶红如染，露挹岚光翠欲流。","远目无穷休更望，赏心未足卜重游。","超然胜绝非人世，疑是身居麟凤洲。"],"title":"登岸山观用前韵"}
