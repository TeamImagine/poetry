{"author":"汪莘","id":100695,"strains":["仄仄平仄仄，平平仄平平。","平平仄○仄，平仄仄平平。","平平仄仄仄，仄仄○○○。","平平仄仄仄，仄平仄平平。","仄平仄仄平，平仄平平平。","仄平○仄仄，平平仄平平。","仄仄仄平仄，平仄平平平。","仄平平平仄，平平○仄平。"],"paragraphs":["太皡涵帝德，勾芒播皇仁。","群龙服苍驾，灵雨冒南岑。","渊鱼自暖跃，谷鸟相和吟。","桃花既夹道，麦苗亦成林。","竹篱带夕阳，茅舍含清阴。","白蘋空骋望，青枫第伤心。","况值圣明代，聊以陶吾真。","寄言同怀子，芳醪期共斟。"],"title":"春怀  其一"}
