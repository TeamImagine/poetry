{"author":"王十朋","id":22144,"strains":["仄平仄平平，仄仄平○仄。","平平仄平平，平仄仄仄仄。","平仄平○○，平○仄平仄。","平平仄平仄，仄仄平平仄。","平平仄平平，仄仄仄平仄。","平仄仄平仄，平平仄平仄。","仄仄平仄平，仄仄仄平仄。","仄平平仄仄，仄平平平仄。","仄仄○平仄，仄仄平平仄。","平平平仄平，仄仄平平仄。","平平仄仄○，仄仄仄平仄。","平平平仄○，？？仄平仄。"],"paragraphs":["故人访吾庐，况是清和节。","高槐绿成阴，芳草碧未歇。","携手山间行，清兴浩然发。","呼童具鸡黍，浊酒醅初泼。","贫居愧荒凉，野蔌草罗列。","盘实饤梅豆，蔬餐荐薇蕨。","主礼虽甚微，客色未尝觖。","醉翁山水意，不为壶觞设。","蟹眼煎新汲，雀舌烹春撷。","浇君文字肠，掉我清谈舌。","人生会面难，岁月易飘忽。","君姑为我留，匆匆莫言别。"],"title":"毛虞卿见过"}
