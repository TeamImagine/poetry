{"author":"王庭珪","id":237956,"strains":["平平仄仄平仄平，平仄仄仄平平平。","○平仄仄仄○仄，平平仄平仄仄平。","平平平○仄平仄，仄平平仄平平平。","仄平仄仄仄平仄，仄仄仄仄平平平。","平平○仄仄仄仄，仄平仄仄平仄平。","平平仄仄仄平仄，平平仄平平仄仄。","平○仄平仄平仄，○○仄仄平平平。","平平仄仄仄平仄，仄仄仄仄平平平。"],"paragraphs":["垂旒画衮云绣裳，天子择日开明光。","临轩策士必亲览，鸿文独高翰墨场。","都人争看状元出，九衢车马何煌煌。","贵名一日动天地，破卵插翼飞鸾凰。","螭头献纳近日月，谓公远器宜庙堂。","麟符虎节下霄汉，双旗忽开南斗傍。","朝廷已知弱翁治，行且大用归岩廊。","江边野老病初起，始欲杖策窥门墙。"],"title":"谒王宣子舍人"}
