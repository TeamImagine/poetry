{"author":"胡仲弓","id":136456,"strains":["平平仄仄仄平平，仄仄平平仄仄平。","仄仄仄平平平仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["吟边阘茸过年余，万斛尘襟未扫除。","守岁有人献椒颂，辟邪无术诿桃符。","屠苏不饮防心醉，春帖慵裁欠句书。","说与江湖诸老大，浮生消得几桑榆。"],"title":"次梅庄守岁韵"}
