{"author":"黄庭坚","id":206896,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["山光扫黛水挼蓝，闻说樽前惬笑谈。","伯氏清修如舅氏，济南萧洒似江南。","屡陪风月干吟笔，不解笙簧醉舞衫。","只恐使君乘传去，拾遗今日是前衔。"],"title":"同世弼韵作寄伯氏在济南兼呈六舅祠部"}
