{"author":"杜荀鹤","id":32877,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["韦杜相逢眼自明，事连恩地倍牵情。","闻归帝里愁攀送，知到师门话姓名。","朝客半修前辈礼，古人多重晚年荣。","从来有泪非无泪，未似今朝泪满缨。"],"title":"送韦书记归京"}
