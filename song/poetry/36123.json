{"author":"陆游","id":36123,"strains":["仄仄平平仄仄平，平平平仄仄平平。","平平仄仄仄仄仄，平仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不学空门不学仙，清樽随处且陶然。","人情正可付一笑，生世元知无百年。","白首难陪东合客，清风自足北窗眠。","归耕只要无人问，安用文章海内传。"],"title":"醉题"}
