{"author":"许及之","id":60594,"strains":["仄仄仄平仄，仄仄平仄平。","仄平仄平仄，仄仄平平平。","仄仄仄平仄，仄仄○平仄。","平○仄仄仄，仄平○○平。","○仄仄仄平，仄仄平平平。","平平仄平仄，平仄平平平。","仄平仄仄○，平平平仄平。","○仄仄平仄，仄仄仄仄○。","平仄仄仄仄，仄仄平仄平。","仄仄平仄仄，平○仄平平。","○○仄仄仄，仄仄平仄平。","仄仄平仄平，仄平仄仄平。","仄平○仄仄，仄仄平平平。","仄平仄仄仄，仄仄平平平。","仄仄○平仄，仄仄平仄平。","仄仄仄平平，仄仄平平平。","平○仄○仄，平仄仄仄○。","仄平仄平仄，仄仄平仄平。","平仄仄平仄，○仄○仄平。","平平仄平仄，平仄平仄平。","仄仄平仄平，平平○平平。","仄○仄平平，仄○平仄○。","仄仄仄○仄，仄仄仄○平。","仄平○仄○，仄仄平仄平。","仄平仄仄仄，仄仄○平○。","仄仄仄仄○，仄仄仄仄平。"],"paragraphs":["避暑本无法，有法心可移。","达尊迫人事，盛服严天威。","六月厉戈甲，百炼亲𬬻锤。","前驱上峻坂，后鞭禁长吁。","正午万灶增，克晷千夫炊。","辕门待排结，军令无徐舒。","陆浑救急燎，栾巴稽噀霏。","期以片时灭，不许一草萎。","醲赏激勇往，毕力争忘疲。","不计挥汗雨，宁思濯风漪。","当其用力所，岂复知热时。","万事心地存，百夫火宅驰。","四时更代谢，二至争愆逾。","积阴理必复，大夏阳常居。","及此当歊赩，岂得怀郁纡。","杜愿踏层冰，几欲投清池。","韩思坐深甑，为说亦岂疏。","极知隶元气，孰与逃象滋。","聊用供嘲咏，且以相戏娱。","吾侪幸安适，家食饕委蛇。","念彼方热耘，焉能思逃虚。","静胜昔人心，屡空斯晏如。","况予负深谴，省咎阖重扉。","友朋相急难，往复通有无。","每怀子叶子，久与期襟期。","有此苦热吟，句韵两崛奇。"],"title":"次韵叶德友苦热吟"}
