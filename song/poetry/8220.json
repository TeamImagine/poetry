{"author":"张炜","id":8220,"strains":["仄仄平平仄仄平，平平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["冷笑书云上鲁台，乖祥俱向眼中猜。","阴逢剥处自阳复，否到极时须泰来。","霜剪草茸寒欲断，日烘梅粉暖全开。","吾侬唤作寻常事，坐看儿童拜节回。"],"title":"冬至"}
