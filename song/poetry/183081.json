{"author":"刘攽","id":183081,"strains":["仄仄平○平，仄仄仄平仄。","○平平○平，仄仄仄仄仄。","仄平仄平平，平仄仄平仄。","平仄仄仄平，○仄平平仄。","仄○平平仄，○仄仄平仄。","平平仄○平，○仄仄平仄。","平平仄平仄，平仄仄○仄。","○○仄平仄，平仄平○仄。"],"paragraphs":["旦起风颇凉，暑薄意弥惬。","长淮波浪高，咫尺不得涉。","舣舟望连山，青霭乱云叶。","鸥鸟去杳然，空迥晨光接。","卧吟新诗句，闲理旧书帖。","呼儿饲茭茨，看妇治箱箧。","为非急时者，无事用轻檝。","淹留既无闷，何必歌长铗。"],"title":"淮上"}
