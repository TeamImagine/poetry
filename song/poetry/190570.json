{"author":"韦骧","id":190570,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["洞庭波上崪高峰，翠色难将别岫同。","真籍从来标福地，大钧于此费神功。","蛟龙拗怒深深避，星月流光面面通。","尘迹未能乘兴往，据鞍回首正秋风。"],"title":"君山"}
