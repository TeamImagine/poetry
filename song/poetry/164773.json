{"author":"谢翱","id":164773,"strains":["平仄仄仄平，仄仄仄平○。","仄仄仄平仄，○平仄平平。","○仄仄仄仄，仄仄仄仄平。","平仄仄○仄，仄仄平平平。","仄平仄仄平，仄仄仄平○。","○仄仄仄平，○仄仄平平。","仄平仄仄仄，平仄平仄平。","仄○平仄仄，仄仄平仄平。"],"paragraphs":["仙客五六人，月下鬬婆娑。","散影若云雾，遗音杳江河。","其一起楚舞，一起作楚歌。","双执铁如意，击碎珊瑚柯。","一人夺执之，睨者一人过。","更舞又一人，相向屡傞傞。","一人独抚掌，身挂青薜萝。","夜长天籁绝，宛转愁奈何。"],"title":"铁如意"}
