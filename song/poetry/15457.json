{"author":"刘子翚","id":15457,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["少日胸怀辄自奇，与君谈笑叩天扉。","南宫试艺联裾出，上苑寻芳结骑归。","乱后交游今孰在，向来心事已多违。","双鱼忽得平安信，回首家乡梦欲飞。"],"title":"奉酬少稷道旧之什"}
