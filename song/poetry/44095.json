{"author":"范成大","id":44095,"strains":["仄仄仄仄仄，仄仄平仄○。","平平平仄平，平仄平仄平。","仄仄仄○仄，仄平仄平平。","仄○平仄平，平仄平平平。","平平平仄平，仄仄平平○。","仄仄平仄仄，仄平仄平平。","仄仄仄○仄，仄平仄平○。","仄仄平平平，平平仄平○。","仄仄仄平仄，平○○仄平。","平平○仄平，平○仄仄平。","仄平平仄仄，平○仄仄平。","仄仄仄平仄，仄仄仄仄平。"],"paragraphs":["士进固未易，退亦良独难。","西州多故人，归路常险艰。","有道独行意，郭舟若神仙。","勿轻银兔符，倾倒金貂蝉。","唐安君昔游，百万蠲逋钱。","我亦常客梦，醉歌采菱船。","父老尚相记，况君有前缘。","想见东西湖，恩波涨春澜。","此地著经济，纱笼相后先。","潭潭相业堂，新题我所刊。","政为来者地，君行岂偶然。","去去进明德，后日五四贤。"],"title":"送郭明复寺丞守蜀州"}
