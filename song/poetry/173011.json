{"author":"黄少师女","id":173011,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["春闱报罢已三年，又向西风趁着鞭。","屡鼓莫嫌非作气，一鸣当自卜冲天。","贾生少奋终何遇，马援才高老益坚。","大抵功名无早晚，平津今见起淄川。"],"title":"送人赴举"}
