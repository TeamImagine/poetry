{"author":"王奇","id":232410,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["泽国来游岂厌重，羁孤怀感自无穷。","雁声不到歌楼上，秋色偏欺客路中。","宿寺梦回莲叶雨，渡江衣冷荻花风。","谁怜未得青云志，琴剑年年西复东。"],"title":"旅中有感"}
