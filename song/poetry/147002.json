{"author":"释行海","id":147002,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["望望东西草色新，杖藜曾逐少年身。","风烟半是亲题处，泉石多非旧主人。","黄鸟有情频唤侣，野花无语自伤春。","闲心一片闲如水，心管悠悠陌上尘。"],"title":"经旧游"}
