{"author":"陈造","id":59734,"strains":["仄平平仄仄平平，平仄平平仄仄平。","平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["庾郎胸次枉堆愁，冯衍才名迄不投。","归去来兮岁华晚，末如何矣鬓毛秋。","令威心事千年鹤，张翰生涯一叶舟。","回首月堂金谷梦，却怜海蜃结飞楼。"],"title":"再次韵自诳简宾王二首  其二"}
