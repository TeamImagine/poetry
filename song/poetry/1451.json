{"author":"王处厚","id":1451,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["谁言今古事难穷，大抵荣枯总是空。","算得生前随梦蝶，争如云外指冥鸿。","暗添雪色眉根白，旋落花光脸上红。","惆怅荒原懒回首，暮林萧索起悲风。"],"title":"游古陌吟"}
