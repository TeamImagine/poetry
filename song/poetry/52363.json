{"author":"释宝昙","id":52363,"strains":["仄仄平平仄仄平，平平平仄仄平平。","平平平仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["手种梧桐一百围，天生鸾凤翳朝晖。","西南人物惟公在，汝颍风流祇涕挥。","纵有诗筒怜苦李，岂无药裹要当归。","黑头未用黄金印，且与斯民共瘠肥。"],"title":"再韵谢提举苏道山"}
