{"author":"陆游","id":41758,"strains":["仄仄仄仄○，平仄仄○仄。","平平仄仄仄，仄仄平平仄。","平平平仄仄，仄仄仄仄仄。","仄平仄仄仄，仄仄平仄仄。","仄○平平平，仄○仄平仄。","仄仄仄仄平，仄仄○仄仄。"],"paragraphs":["白水满稻陂，投种未三宿。","新秧出水面，已作纤纤绿。","年来残俸绝，所望在一熟。","见之喜欲舞，不复忧半菽。","想当西成时，载重压车轴。","病齿幸已牢，往矣分社肉。"],"title":"稻陂"}
