{"author":"韩淲","id":87408,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["分明共学要工夫，欲话离情一句无。","肯把闲愁消日月，从教身世老江湖。","晴云野岫明霜树，寒日平川湿露芜。","去去杜门思益友，只今搔首更踟蹰。"],"title":"别灵耀寺同舍"}
