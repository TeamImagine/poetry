{"author":"范端臣","id":31346,"strains":["仄仄平平仄仄平，平平仄仄平平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不敢寻诗怕雨催，须知挈榼为春来。","天公未放阳乌出，坐客何妨笑脸开。","寒食花光犹照眼，乱山云气欲侵罍。","黄昏数点池南雨，似惜香尘逐马回。"],"title":"秀野亭  其二"}
