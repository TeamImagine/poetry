{"author":"韦骧","id":191086,"strains":["平平平仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["晨餐才了又遄征，驿榜鳞原以地名。","山顶寒多雪花重，溪湾流浅玉沙明。","田畴有获良农喜，社鼓无声暴客平。","奉诏非材幸无事，行中时得肆吟情。"],"title":"过鳞原驿"}
