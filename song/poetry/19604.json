{"author":"史浩","id":19604,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平仄平仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["纷纷俗子信么么，过眼何须问唯阿。","三径固知皆坦路，一庵聊复障颓波。","陶潜彭泽思松菊，贺老鉴湖吟芰荷。","闻说与君同得道，月明风静每相过。"],"title":"寄题蒋学正三径庵  其二"}
