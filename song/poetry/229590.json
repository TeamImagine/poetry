{"author":"廖刚","id":229590,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平生才业笑时髦，唾手功名晚未遭。","白髪早怜西日远，红旗还值北风高。","定知国士逢青眼，会遣乡儇卖宝刀。","独有失依门下客，梦随仙舸泛江涛。"],"title":"送敏叔祠部赴庐州"}
