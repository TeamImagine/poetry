{"author":"刘攽","id":183671,"strains":["仄平平仄仄平平，仄仄平仄仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["楚江葭苇带青枫，小市鱼盐一水通。","度日冥茫吹冻雨，欲晴撩乱起凉风。","秋花舞蝶苍烟里，古木啼鸦返照中。","扶杖阶除搔白首，可怜卑湿负衰翁。"],"title":"海陵"}
