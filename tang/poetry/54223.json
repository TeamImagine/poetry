{"author":"储光羲","id":54223,"strains":["平平○仄仄，仄仄○平平。","平平仄平○，平平○仄○。","平平仄仄仄，仄仄平平平。","平仄○平仄，平平仄仄平。","○平仄○仄，仄仄仄○○。","平仄平平仄，平平仄仄○。"],"paragraphs":["天都分礼阁，肃肃临清渠。","春山照前屏，高槐荫内除。","惟贤尚廪禄，弟去兄来居。","文雅更骧首，风流信有余。","中年幸从事，乃遇两吹嘘。","何以知君子，交情复淡如。"],"title":"贻崔太祝"}
