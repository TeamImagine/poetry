{"author":"陆游","id":42438,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不恨无人到野堂，惟将美睡答年光。","风经荷叶翻翻绿，雨湿松枝细细香。","薄俗空成士龙笑，长歌未尽接舆狂。","掬泉弄石翛然晚，又得今年一夏凉。"],"title":"睡起"}
