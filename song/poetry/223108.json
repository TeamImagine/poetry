{"author":"李新","id":223108,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["小槽轧玉逗琼浆，满酌金花荐寿觞。","已有骏驹传骥足，莫辞持节下羊肠。","护诗何处无灵物，报国新来有皂囊。","要觅甘棠寻旧爱，莫云千里蔽柔桑。"],"title":"刘小漕  其二"}
