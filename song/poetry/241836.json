{"author":"周紫芝","id":241836,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["昔年唤客饮湖边，犹记湖天五月寒。","白鹭翻空归杳霭，惊涛卷雪到杯盘。","鲲鹏水击三千里，云梦胸吞八九寛。","想得拍堤春涨满，又吹飞雨湿阑干。"],"title":"客自富川来言湖水已到万坡"}
