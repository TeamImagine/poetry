{"author":"戴叔伦","id":6679,"strains":["平仄平○仄，仄平平仄仄。","仄平平○仄，平仄平仄仄。","平仄仄平仄，仄平○平平。","平平仄仄仄，仄仄平○○。","平平平仄仄，平仄平平仄。","仄仄仄平平，平平仄平仄。","○○○仄平，○仄仄平平。","仄仄平仄仄，平平○仄平。","仄平仄平仄，仄仄平平仄。","仄仄仄○○，平平平仄仄。","仄平仄平仄，仄○仄仄平。","平仄平仄仄，仄仄平平平。","○平仄仄○，仄仄平仄仄。","仄平平平仄，仄仄平仄仄。","仄仄仄仄仄，仄平平仄平。","仄平平仄仄，平仄仄平平。"],"paragraphs":["淮汴初丧乱，蒋山烽火起。","与君随亲族，奔迸辞故里。","京口附商客，海门正狂风。","忧心不敢住，夜发惊浪中。","云开方见日，潮尽炉峰出。","石壁转棠阴，鄱阳寄茅室。","淹留三十年，分种越人田。","骨肉无半在，乡园犹未旋。","尔家习文艺，旁究天人际。","父子自相传，优游聊卒岁。","学成不求达，道胜那厌贫。","时入闾巷醉，好是羲皇人。","顷因物役牵，偶逐簪组辈。","谤书喧朝市，抚己惭浅昧。","世业大小礼，近通颜谢诗。","念渠还领会，非敢独为师。"],"title":"抚州对事后送外生宋垓归饶州觐侍呈上姐夫"}
