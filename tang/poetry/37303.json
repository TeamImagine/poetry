{"author":"徐铉","id":37303,"strains":["○仄仄仄仄，仄平平仄平。","平平仄平○，仄仄平平平。","平平平仄平，○仄仄平平。","平平仄平平，仄仄平仄平。","平仄平平平，仄平仄平平。","仄仄平仄仄，仄平仄平平。","仄平仄仄仄，平平○仄平。"],"paragraphs":["王事信靡盬，饮冰安足辞。","胡为拥征传，乃至天南陲。","天南非我乡，留滞忽逾时。","还经羽人家，豁若云雾披。","何以宽吾怀，老庄有微词。","达士无不可，至人岂偏为。","客愁勿复道，为君吟此诗。"],"title":"回至南康题紫极宫里道士房"}
