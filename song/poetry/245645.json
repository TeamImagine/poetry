{"author":"朱淑真","id":245645,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["碧沼荷钱小叶圆，眼前芍药恣连颠。","清明已过三春候，谷雨初晴四月天。","乍著薄罗偏觉瘦，懒匀铅粉祇宜眠。","情知废事因诗句，气习难除笔砚缘。"],"title":"暮春三首  其二"}
