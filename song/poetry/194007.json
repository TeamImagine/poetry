{"author":"苏轼","id":194007,"strains":["平平○仄仄，○平仄平仄。","仄仄仄平平，平平仄平○。","平平仄仄仄，仄仄平仄仄。","仄仄平平仄，仄平平仄仄。","平仄仄○平，○平平仄仄。","平平平仄仄，平仄平平仄。","仄仄仄○平，平平仄○仄。","仄平仄仄仄，平仄平平仄。","○○仄仄平，仄仄仄平仄。","平平仄平仄，仄仄仄仄仄。","仄平平仄仄，平仄平仄仄。","仄○仄平平，仄仄仄平平。","仄平平仄仄，仄仄平○仄。","平平仄仄仄，仄平平仄仄。","○仄平平平，仄平仄平仄。","仄平○仄仄，仄仄仄仄仄。"],"paragraphs":["龙钟三十九，劳生已强半。","岁暮日斜时，还为昔人叹。","今年一线在，那复堪把玩。","欲起强持酒，故交云雨散。","惟有病相寻，空斋为老伴。","萧条灯火冷，寒夜何时旦。","倦仆触屏风，饥鼯嗅空案。","数朝闭阁卧，霜发秋蓬乱。","传闻使者来，策杖就梳盥。","书来苦安慰，不怪造请缓。","大夫忠烈后，高义金石贯。","要当击权豪，未肯觑衰懦。","此生何所似，暗尽灰中炭。","归田计已决，此邦聊假馆。","三径粗成资，一枝有余暖。","愿君更信宿，庶奉一笑粲。"],"title":"除夜病中赠段屯田"}
