{"author":"孔武仲","id":199230,"strains":["仄仄仄仄仄，仄平平○平。","仄仄平平仄，平仄仄平平。","平平仄平平，平平？仄平。","仄平平平仄，平仄平仄平。","平平仄仄平，平○仄平平。","仄仄仄仄平，仄平仄○平。","平○仄○仄，仄仄仄平平。","仄仄仄○仄，平○仄仄平。","仄仄仄平平，仄仄仄平平。"],"paragraphs":["食粟淡有味，饮泉甘且清。","粟白来天市，泉美汲官城。","斜晖转西窗，饥肠蚯蚓鸣。","暂时箪瓢趣，无计邱壑情。","华堂发八珍，甘鲜杂咸腥。","挟取既不专，弃余饲苍蝇。","何如简且易，月夜泛瑶琼。","快汲不留咽，殊胜豆与粳。","井冽有真甘，复不糁藜羮。"],"title":"书馆买粟饭取合门水以接昼饥"}
