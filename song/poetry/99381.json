{"author":"洪咨夔","id":99381,"strains":["平仄○仄仄，仄仄？仄仄。","平仄○仄平，仄仄平仄仄。","仄平仄平平，仄仄仄仄仄。","仄○平仄平，仄仄仄仄仄。","仄平仄仄仄，平平平仄仄。","仄○仄平平，仄仄仄仄仄。","平平仄平平，仄仄仄仄仄。","仄平平仄平，仄仄仄仄仄。","平平仄仄平，仄○平仄仄。","平平仄平仄，仄仄仄○仄。","平平仄仄仄，○仄平仄仄。","平○仄仄仄，平仄平仄○。","平？平平平，平平仄平仄。","仄仄○平平，仄仄仄平仄。","平仄仄平仄，平平平仄仄。","平平仄平仄，平平仄仄仄。","○平平平平，仄仄平仄仄。","仄平平仄平，平平仄平仄。","平○仄仄平，○仄仄平仄。","平仄仄仄仄，仄仄平仄仄。","平仄？平仄，平平仄平仄。","仄仄仄平平，平平仄平仄。","平平仄仄平，仄仄平仄仄。","平仄仄仄平，平仄仄○仄。","仄平平仄平，平仄○平平。","平平○仄仄，仄仄仄仄仄。"],"paragraphs":["宁饮三斗水，不揖褦襶子。","宁食三斗葱，不踏龙断市。","伯夷圣之清，饿死不受滓。","死犹清可为，况乃未必死。","几人浊恶海，鸡鸣为利起。","魏其武安门，洒削胃脯氏。","揶揄首阳山，自伐我计是。","使清能死人，浊者亦死耳。","官居寂寞滨，不堕阛阓里。","嚚尘一关隔，宛在水中沚。","楼居得未有，鉴影时自喜。","天空塔戴角，湖敛沙脱觜。","乌桕生晴阴，芙蕖淡秋蘂。","鹭点横烟稠，雁掠断云驶。","山缺女墙转，林斜僧屋倚。","江流在何许，危樯出半指。","长堤苔痕平，尽日无步屣。","有人为我来，寒冰照人只。","鸥盟以要之，相对弄清泚。","明月不满掬，一漱霜入齿。","葹菉薋盈室，为君种兰茝。","户服艾盈腰，为君揽荃芷。","吾非好独清，浊亦君所耻。","千丈一寸浑，清恐不如此。","出门歌濯缨，声节中宫征。","西风骑两鹄，碧落绝万里。"],"title":"冷廨面挹重湖结楼以收逸放之景扁以清斯诸友移酒落其成分韵得里字"}
