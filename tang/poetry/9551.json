{"author":"武少仪","id":9551,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["执简焚香入庙门，武侯神象俨如存。","因机定蜀延衰汉，以计连吴振弱孙。","欲尽智能倾僭盗，善持忠节转庸昏。","宣王请战贻巾帼，始见才吞亦气吞。"],"title":"诸葛丞相庙"}
