{"author":"邵雍","id":124845,"strains":["仄平○平仄平，平仄○平平平。","仄仄平平仄仄，仄平仄仄平平。","○仄仄仄○仄，仄平平平仄平。","仄平○仄平仄，平仄平平仄平。","平仄平平平仄，仄平平仄平平。","仄仄平平仄仄，平○○仄平平。","平仄平平仄仄，仄平仄○平平。","平○仄○平仄，平○仄○平○。","仄仄平平仄仄，平平平仄平平。","平仄平○平仄，仄○平仄平平。","仄仄平平仄仄，平○仄仄平○。","仄平仄仄仄仄，仄仄平平平仄。","仄仄平平仄仄，仄仄平仄平平。","仄仄平平仄仄，仄仄仄平仄平。","仄仄平仄仄仄，仄仄平平平平。","仄仄平平仄仄，仄仄平仄平平。","仄仄仄仄仄仄，仄仄仄平○平。","平仄○平仄仄，平○仄○平平。","仄平平仄平仄，平仄平平仄平。","平仄平平平仄，平平仄仄平○。"],"paragraphs":["昔人乘车是常，今见乘车仓皇。","既有前车戒慎，岂无覆辙兢庄。","将出必用茶饮，欲登先须道装。","轸边更挂诗帙，辕畔仍悬酒缸。","轮缓为移芳草，盖低因碍垂杨。","水际尤宜稳审，花间更要安详。","朝出频经履道，晚归屡过平康。","春重纵观明媚，秋深饫看丰穰。","五凤楼前月色，天津桥上风凉。","金谷园中流水，魏王堤外修篁。","静处光阴最好，闲中气味偏长。","所经莫不意得，所见无非情忘。","或见农人拥耒，或见蚕女求桑。","或见蘼芜遍野，或见蒺蔾满墙。","或见荆棘茂密，或见芝兰芬芳。","或见鸡豚狗彘，或见雕鹗鸾凰。","恶者既不见害，善者固无相伤。","华岳三峰岌嶪，黄陂万顷汪洋。","不为虚作男子，无负闲居洛阳。","天地精英多得，尧夫老去何妨。"],"title":"小车六言吟"}
