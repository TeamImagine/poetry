{"author":"郑谷","id":31614,"strains":["仄○平○仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","仄平○仄仄，仄仄仄平平。","仄仄平平仄，○平仄仄平。","仄平○仄仄，仄仄仄平平。","平仄○平仄，平平仄仄平。","仄平平仄仄，仄仄仄平平。"],"paragraphs":["节应清和候，郊宫事洁羞。","至诚闻上帝，明德祀圆丘。","雅用陶匏器，馨非黍稷流。","就阳陈盛礼，匡国祷鸿休。","渐晓兰迎露，微凉麦弄秋。","寿山横紫阁，瑞霭抱皇州。","外肃通班序，中严锡庆优。","奏歌三酒备，表敬百神柔。","池碧将还凤，原清再问牛。","万方瞻辅翼，共贺赞皇猷。"],"title":"丞相孟夏祗荐南郊纪献十韵"}
