{"author":"许及之","id":60863,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["经时不见小于湖，已觉心源少辘轳。","漫道斋宫邻廨宇，何殊弱水隔蓬壶。","清谈每想追前辈，快睹何从换故吾。","大阮端忧更堪忆，平安曾得近书无。"],"title":"宿社祭斋宫与张野夫廨舍为邻信笔代简"}
