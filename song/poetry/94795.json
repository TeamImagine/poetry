{"author":"周文璞","id":94795,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["望见山樱媚短岑，翻然便悔出家林。","坏车杀马空嗟晚，裂芰焚荷直到今。","笋蕨久为归去计，云烟无复旧来心。","平生最爱花浓淡，看了斜阳看暝阴。"],"title":"遣兴"}
