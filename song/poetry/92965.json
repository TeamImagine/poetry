{"author":"刘宰","id":92965,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一笑相逢句曲天，别来十五换流年。","忍思渭上琼瑰咏，无复通泉宝剑篇。","北渚春回芳树合，西山日暮碧云连。","雁来数寄平安信，无限相思若个边。"],"title":"怀徐表兄"}
