{"author":"孔平仲","id":203847,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["去岁开炉郡中起，芙蓉幕下醉相邀。","今年两事俱萧索，白日孤城转寂寥。","缘饰新茶烹小凤，咨嗟名画展苍雕。","长篇藁出依然在，千里思君不可招。"],"title":"十月旦怀梦锡"}
