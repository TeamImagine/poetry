{"author":"王安石","id":180562,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["塞垣花气欲飞浮，眼底纷纷绿渐抽。","悠远山川嗟我老，急难兄弟想君愁。","旧知白日诸曹满，试问红灯几客留。","时节只应无意思，亦如行路判春休。"],"title":"寄吴冲卿二首  其二"}
