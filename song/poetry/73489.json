{"author":"赵蕃","id":73489,"strains":["平仄仄平仄，仄仄平仄平。","仄○平平平，仄仄仄仄平。","仄平平平仄，仄平○仄平。","仄仄平仄仄，平仄○仄平。","平平仄○平，仄平仄平平。","仄仄仄仄平，仄仄平仄仄。","○仄平平仄，平平仄仄仄。","仄○仄仄仄，平平平○平。","平平仄仄仄，仄仄仄仄平。","仄平仄仄仄，仄平仄平○。","平平平平平，平仄仄仄○。","仄平平仄仄，仄仄平仄平。","平平○平仄，仄仄仄仄○。","仄平平平平，仄仄仄仄平。","仄平○仄仄，仄仄平仄平。","仄○仄平仄，平平仄○平。","仄平平平平，仄平○平平。","仄平仄仄仄，仄仄平仄平。","平○仄仄平，仄仄○平平。","仄平平仄仄，○平仄平平。","仄仄仄平平，仄仄平仄○。","平仄仄仄仄，仄平平仄平。"],"paragraphs":["名者世公器，丈也宁取虚。","我闻曾严黎，盖自入学初。","每翻东莱集，出门思税车。","一见良不易，寒暑三十余。","前年太和官，遣书叩曾庐。","得报副以诗，妙处真起予。","更有严黎在，因曾庶几欤。","骤闻鄂渚殁，经年为欷歔。","严黎固老矣，我亦雪满梳。","奈何苦偪仄，决焉不踌躇。","严师虽龙钟，眸子炯炯如。","纵云昏忘集，解记韩吕徐。","黎君更强健，白发尽扫除。","岂非仙人家，服食信有诸。","我诗燕石尔，报以琼与琚。","便当与曾作，编联世行于。","季萧陵阳孙，与严并门居。","弃捐举子业，尽读先世书。","时从二老游，不曳王门裾。","我言无可采，殷勤乃来渠。","二老已知名，保此良不疏。","惟我与尔者，勉哉凉入墟。"],"title":"呈严黎二师并寄韩季萧"}
