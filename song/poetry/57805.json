{"author":"梅尧臣","id":57805,"strains":["仄○仄仄平平仄，仄平仄仄平仄仄。","仄仄平仄○仄平，仄仄○平平仄仄。","平平仄平仄仄平，仄仄平○平仄仄。","仄平平仄平仄平，仄仄仄仄平仄平。","平平仄仄平仄平，平平仄仄平仄平。","平平平仄仄○仄，仄○仄仄仄平平。","仄○仄仄平仄仄，仄仄仄仄平平平。"],"paragraphs":["不如作茧依蚕蔟，以丝自裹还自足。","与尔为妇过一生，怒即分飞同转目。","辛勤哺雏寄鹊巢，子母生离因尔逐。","羽毛曾未颜色衰，饮啄不计丰俭时。","天阴辄遣呼辄归，恩情纸薄谁信之。","朝为夫妇夕行路，世间反复那能知。","伋妻白母非美事，后代放此诚堪悲。"],"title":"和永叔六篇 代鸠妇言"}
