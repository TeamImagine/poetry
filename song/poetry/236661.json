{"author":"汪藻","id":236661,"strains":["仄仄仄平仄，平○平仄平。","平平仄平平，仄仄仄仄平。","平平仄仄仄，平仄平仄平。","平平仄平仄，仄仄平平平。","平平仄平仄，仄仄仄仄○。","？平仄平仄，平仄平平平。","平平仄平仄，仄仄平平平。","○平仄平平，仄平仄平平。","平仄平仄仄，平平仄平平。","平平？平仄，仄仄平仄平。","仄仄仄○仄，平平仄平平。","仄○○平仄，仄仄平平平。","仄平仄仄平，仄仄○平○。"],"paragraphs":["旅泊值秋晚，登临良亦佳。","高台始基谁，未觉岁月遐。","维梁汉宠弟，非复莩附葭。","鸣鞭白云上，宝髻翻千鸦。","樽前第词客，坐使屈宋衙。","只今竟何有，芜没荒烟斜。","秦墟仆翁仲，楚俗悲章华。","空余古招提，老庞伴丹霞。","花气侵客袂，松声满邻家。","凄凉劫灰地，半似篁竹遮。","坐久雁横野，炊烟映檐牙。","似闻睢阳曲，尚作儿童哗。","惜无斗酒酬，水厄空尝茶。"],"title":"陪诸公游文雅台憩法云寺二首  其一"}
