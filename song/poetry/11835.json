{"author":"胡寅","id":11835,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["云汉吁嗟堕杳冥，德音雷动走群灵。","天心自契犠牲祷，田畯先闻黍稷馨。","帘卷西山增爽气，水通南涧漫平汀。","一篇可嗣东坡记，北榭今成喜雨亭。"],"title":"和信仲喜雨二首  其一"}
