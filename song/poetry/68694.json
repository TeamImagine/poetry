{"author":"文彦博","id":68694,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["奉祀灵源腊雪余，薄寒风景似春初。","因寻山下游三日，惟恨樽前欠贰车。","南望思君回五马，北来遗我得双鱼。","新诗两首连城贵，百斛骊珠价不如。"],"title":"自济源回及中道得通守郎中诗跂羡山水之游以不得陪从为恨因以诗答之"}
