{"author":"叶茵","id":126434,"strains":["平平平仄○○平，平平平平平仄平。","平平仄仄平○仄，仄仄平平平平平。","仄平平仄仄，○平○仄仄。","仄平仄平仄，平○平仄仄。","仄仄平平平平平，平仄平平仄仄平。","仄平仄平仄仄仄，平仄○仄○平平。","仄平仄仄平仄仄，○仄平平平仄○。","平平？仄平仄仄，仄仄○○仄○仄。","仄平仄○平平平平平，仄○仄仄平平平仄仄。"],"paragraphs":["湖滨江浒疏疏村，村村渔家人子孙。","为鱼不管波浪恶，出未天明归黄昏。","得来鱼可数，妻儿相对语。","瓮头有齑熟，锅中无米煮。","昔日鱼多江湖宽，今日江湖半属官。","钓筒钓车谩百尺，团罟帆罟空多般。","盖蓑腊雪杨柳岸，笼手西风芦荻滩。","差差舴艋千百只，尽向其中仰衣食。","几谋脱离江湖归犂鉏，似闻岁恶农家尤费力。"],"title":"渔家行"}
