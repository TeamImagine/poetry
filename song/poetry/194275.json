{"author":"苏轼","id":194275,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["连骑匆匆画鼓喧，喜君新夺锦标还。","金罍浮菊催开宴，红蕊将春待入关。","他日曾陪探禹穴，白头重见赋南山。","何时共乐升平事，风月笙箫坐夜闲。"],"title":"鹿鸣宴"}
