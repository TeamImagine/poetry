{"author":"杨万里","id":49589,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["东皇封作万花王，更赐珍华出尚方。","白玉杯将青玉缘，碧罗领衬素罗裳。","古来洛口元无种，今去天心别得香。","涂改欧家记文著，此花未出说姚黄。"],"title":"赋益公平园牡丹白花青缘"}
