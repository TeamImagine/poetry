{"author":"杨万里","id":45311,"strains":["仄平平平仄平平，仄○仄平仄仄平。","仄仄平○仄平仄，仄仄仄○○仄仄。","平平平仄仄仄平，平仄仄仄平平平。","平平仄平仄平仄，平平仄平仄仄仄。","仄平平仄仄仄平，仄仄平仄平平平。","仄平仄仄平仄仄，平仄平平仄平仄。"],"paragraphs":["省斋先生太高寒，肯将好官博好山。","又告君王觅闲散，要读短檠三万卷。","州家新画瑞雾图，渠莫错认何关渠。","青原两公复双起，山川出云不在此。","自怜无地寄病身，四海知己非无人。","老穷只是诗自悮，春色撩人又成句。"],"title":"长句寄周舍人子充"}
