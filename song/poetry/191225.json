{"author":"韦骧","id":191225,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["官路蹉跎晚景斜，更堪踪迹在天涯。","江春已老犹寒色，山雨相仍减物华。","留滞唯知搔白首，衰疲何可泥丹砂。","无聊情思翻成喜，喜见邻垣架上花。"],"title":"邻垣"}
