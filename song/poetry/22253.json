{"author":"王十朋","id":22253,"strains":["平仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["梅始花时送子归，梅黄雨细又分离。","不堪旅食见飞燕，那更催归闻子规。","太白读书容有趣，少卿惜别可无诗。","霜台清峭家风在，努力功名少壮时。"],"title":"送李梗"}
