{"author":"张谓","id":57113,"strains":["平○平仄仄平平，平平○平仄平平。","仄仄仄平平仄仄，平平仄仄○平平。","仄平平仄平平仄，平仄平平平仄仄。","平仄平平仄仄平，仄平平仄平○仄。","平仄平平仄仄平，○平平仄仄平平。","平平仄仄平○仄，平仄平平仄仄平。"],"paragraphs":["尝闻虞帝苦忧人，祗为苍生不为身。","已道一朝辞北阙，何须五月更南巡。","昔时文武皆销铄，今日精灵常寂寞。","斑竹年来笋自生，白蘋春尽花空落。","遥望零陵见旧丘，苍梧云起至今愁。","惟余帝子千行泪，添作潇湘万里流。"],"title":"邵陵作"}
