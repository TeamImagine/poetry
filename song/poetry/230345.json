{"author":"许景衡","id":230345,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["泮宫人物最清修，杖履时寻水石幽。","已聴老僧谈出处，更邀逐客共赓酬。","浮云过眼空千古，巨浸观身袛一沤。","风彼舞雩宜有得，圣门更欲与公游。"],"title":"次韵戴禹功游浄梵退居"}
