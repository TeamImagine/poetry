{"author":"徐照","id":80056,"strains":["仄平平仄仄平平，平仄平平仄仄平。","仄仄仄平仄仄仄，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["忽看春至复春还，门外烟云没野间。","吟有好怀忘瘦苦，贫多难事坏清闲。","柳花未散色全绿，杜宇乍啼声更蛮。","闻道扫松溪雨后，梦随溪雨到岩关。"],"title":"山中寄翁卷"}
