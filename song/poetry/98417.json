{"author":"李大方","id":98417,"strains":["平平仄平仄平平○平，仄仄○仄仄仄○仄平平○。","平平仄仄仄仄仄仄仄，仄○仄仄仄仄平○平。","平平平平平仄仄，○仄平仄平○仄。","仄平平仄仄平平，平仄○平仄平仄。","仄○○仄○仄平，仄平仄仄平平平。","平平平仄仄平仄，○平仄仄平平平。","仄○平仄平平仄，仄平平平平仄仄。","仄仄平平仄仄平，平平仄仄平平仄。","平平仄仄仄平平，平平仄仄平平平。","仄平仄仄平平仄，仄仄○○仄仄平。"],"paragraphs":["刘郎气豪酒豪诗更豪，乃肯折节作赋遗恨无纤毫。","诗雄赋老不入世俗眼，仰空大叫索酒歌离骚。","刘郎新诗今莫敌，挑战梅社无遗力。","果然桃杏一山开，龙马行天晓无迹。","锦标重夺更一年，却来走马春风前。","撑肠文字五千卷，吟哦得意扬休鞭。","世间荣辱俱游戏，莫为功名销壮志。","我辈胡颜自古然，刘蕡况是公家事。","银杯锦被骕骦裘，呼童唤酒鏖穷愁。","自怜却被微官缚，不及相从上酒楼。"],"title":"改之下第赋赠"}
