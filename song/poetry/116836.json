{"author":"李叔与","id":116836,"strains":["平仄仄平平仄仄，仄仄○平仄平仄。","平平仄仄平仄○，仄平仄平平仄平。","平平仄平仄仄仄平仄，平平仄仄平平仄平仄。","仄平仄平仄仄平平平，仄仄平平平仄平。","平平平仄平平仄仄平平仄，平○平平仄平仄。","仄平○，平仄平。","仄平○平仄仄平，仄仄仄平平仄平仄平平平。"],"paragraphs":["吾欲钓鱼东海去，一叶扁舟未能具。","君呼小舫山水间，扣舷作歌秋水寒。","吾诗百篇不直一杯水，君歌一阕游鱼亦倾耳。","得君此编拱璧加明冰，玉笥陵云无此清。","安能移我龙湖白竺之茅屋，来并清江后湖曲。","我鸣榔，君扣舷。","醉歌长篇复短篇，却使后人呼作徐李同舟仙。"],"title":"题徐后湖扣舷歌卷末"}
