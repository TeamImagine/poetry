{"author":"陈轩","id":190074,"strains":["仄○平平平仄仄，仄平仄平仄平仄。","平仄仄平平仄仄，仄平仄○平平仄。","仄仄仄仄仄仄○，平仄平仄平仄仄。","仄平平仄平仄仄，平平仄仄平仄平。","○平平仄仄平仄，仄仄平○仄○仄。","仄○仄平仄仄平，○仄仄仄○仄仄，仄仄仄仄○仄平。","仄平仄仄○仄仄，仄仄平平仄○仄。","平平仄仄仄仄平，仄平平仄仄仄仄。","平平仄仄仄仄仄，仄仄平平仄平仄。","平○仄仄仄仄平，○仄平平平仄仄。","平平仄仄仄○仄，平平仄仄仄平仄。","平仄仄仄平仄平，仄仄仄○平仄仄。","平平平仄仄○平，平平仄仄平仄平。","平○平仄平仄平，？仄○平仄○仄。","平平仄仄仄平平，平平仄○仄○仄。","○平仄平仄○仄，仄仄○仄平仄○。"],"paragraphs":["白衣仙人无住着，补陀落伽渺云海。","为大导师安乐国，歙然遍应河沙刹。","世界热恼或有闻，曾不旋踵垂覆护。","众生心念非一种，皇皇不足尝有求。","如饥须食渴须水，顾亦何从满其愿。","我观圣心等大虚，其视万物犹一物，细视一物如一身。","是身四大犹不有，万物何能作留碍。","殊功妙用济十方，欲求功用不可得。","群生梦幻可两忘，尔固无余我无欠。","尝观瑞像见宝光，如净明珠时白赤。","琉璃琥珀杂苍玉，荧煌璀璨照眉宇。","山顶或见初日升，匹素曳空烟缥缈。","凡人颠倒作思惟，须臾变灭无复初。","非空非色非有余，菩萨应身亦如是。","堂堂秘殿表东南，山君海王尽回向。","观音智功不思议，佛子当作何等观。"],"title":"上竺寺记赞"}
