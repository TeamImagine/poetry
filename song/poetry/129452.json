{"author":"李曾伯","id":129452,"strains":["仄平仄仄仄平平，平仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["向来借箸在筹帷，今趣魁缠入太微。","汉郡奚劳汲生守，洛人喜见范公归。","要持真是明公论，莫急同心济事机。","见说九重勤侧席，细陈长策慰宵衣。"],"title":"送焦吏部造朝  其一"}
