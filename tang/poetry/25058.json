{"author":"薛能","id":25058,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["柳营茅土倦麤材，因向山家乞翠栽。","清露便教终夜滴，好风疑是故园来。","栏边匠去朱犹湿，溉后虫浮穴暗开。","他日会应威凤至，莫辞公府受尘埃。"],"title":"新竹"}
