{"author":"魏野","id":188527,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["阌乡右邑有吾亲，河上茅亭结构新。","五老分明为北里，三峰咫尺是西邻。","儿孙不厌闲游客，鸥鹭偏谙醉主人。","彼此眠云相隠梦，从今应更往还频。"],"title":"寄题阌乡李氏茅亭"}
