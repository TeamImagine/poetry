{"author":"陈必复","id":144515,"strains":["仄仄平平平仄平，仄平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["扣宿精庐旋启扉，佛香未冷坐多时。","分僧一半云归榻，借竹几些风入诗。","隔梦听钟疑寺远，避寒移枕觉宵迟。","起看犹有残窗月，春雪满山啼子规。"],"title":"夜宿山庵"}
