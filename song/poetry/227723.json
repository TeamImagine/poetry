{"author":"释德洪","id":227723,"strains":["平平仄仄仄，仄仄仄平平。","平平仄平仄，仄○平○平。","平○仄平仄，仄仄仄平仄。","仄仄平平○，仄仄平平平。","仄平仄平仄，○仄平仄平。","平仄仄仄仄，仄仄○仄平。","仄平平平仄，○仄平仄○。","○平○平仄，仄平○○平。","平平○仄仄，仄仄仄仄平。","平平仄平平，仄平仄仄平。","平平仄○仄，仄仄仄仄平。","仄平仄仄仄，平仄平仄平。","仄平仄仄仄，平平仄平平。","仄平平仄平仄仄，仄平平仄平平平。"],"paragraphs":["平生迈往气，酝造次公狂。","才高簿书缚，貌和无叹伤。","君看此风味，自是万夫望。","利害方焚如，唾笑皆清凉。","颍皋旧庐在，顷稻连亩桑。","时以笏拄颊，阻隔如涧冈。","少陵功名念，看镜毛髪苍。","长哦和秋雨，旁林更闻螀。","人生行乐耳，万事付一觞。","淮南谪天厨，大言忘巽床。","吾侪本疏拙，阅世忘否臧。","愿言置此喙，无咎持括囊。","桂贤供火浴，龟虚得刳肠。","一蓑烟雨蜗两角，我耕南亩君开荒。"],"title":"次后韵"}
