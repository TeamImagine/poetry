{"author":"罗隐","id":30909,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["欲询往事奈无言，六十年来托此根。","香暖几飘袁虎扇，格高常对孔融樽。","曾忧世乱阴难合，且喜春残色上存。","莫背阑干便相笑，与君俱受主人恩。"],"title":"虚白堂前牡丹相传云太傅手植在钱塘"}
