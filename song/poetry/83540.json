{"author":"高似孙","id":83540,"strains":["仄仄平平平平，平○平平平平。","仄仄仄平平平，平平平平平平。","仄仄仄平平平，仄平平平平平。","平仄平平仄仄，仄仄平平平平。","仄○平平仄平，平平平平仄平。","仄仄仄平平平，仄平平平平。","仄平平平仄仄，仄○平平平平。","平平平平仄，仄平平平平平仄仄。","仄平仄平仄平，仄平平平平仄。","平○平仄仄，仄仄平○仄。","仄仄仄平仄平，仄平平平平仄。","平仄平平仄平，平○仄平○仄。","仄仄平○○，平平平仄○。","仄○仄平平平，仄○平平○平仄平仄。","平仄仄平平平，仄仄○平平仄。","平仄平平仄，平仄平平仄。","仄平○平平平，仄仄平平仄仄。","平平仄平平仄，仄○平平平仄。","仄平仄平○仄，平仄平平仄仄。"],"paragraphs":["揽九州兮余忧，民将鱼兮谁瘳。","水受令兮安流，菱芃芃兮方秋。","老帝力兮茫茫，射神鱼兮飞舟。","朝帝君兮不下，莽故疆兮生埃。","踏苍龙兮倏东，栖灵游兮故宫。","擢桂栋兮兰房，蕙帱兮荃床。","翳残书兮罅{缶齿}，杳空山兮神扬。","神扬兮何极，有人来兮为之太息。","湿刓石兮酒寒，隠怀君兮伤恻。","荪桡兮桂檝，海若兮献月。","采水碧兮紫渊，弄𧏖珠兮冰穴。","无一芳兮可酬，心难吐兮犹咽。","砥柱兮汤汤，龙门兮阻长。","事难古兮悲伤，迹苍奔兮蹇余以何往。","朝欲逝兮河津，夕濯衣兮西溆。","花涨兮波恶，鱼鬭兮云舞。","沐余冠兮嵯嵯，濯予珰兮楚楚。","灵心怿兮来下，乃遗余兮芳杜。","玩芳杜兮三嗅，时不来兮孰与。"],"title":"九怀 苍梧帝"}
