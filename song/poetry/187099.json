{"author":"刘摰","id":187099,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["仙翁来自太常班，再乞林泉捧诏还。","养志只为华髪戏，无心宜共白云闲。","一樽未厌尘中客，双屐同跻雨后山。","为寄东宫舍人语，五峰新句两难攀。"],"title":"赠黄少卿二首  其一"}
