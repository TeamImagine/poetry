{"author":"陆游","id":34569,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["盐车心愧渥洼姿，邂逅风云妄自期。","啮雪岂无归汉日，饭牛犹有相齐时。","君看短褐琴横膝，谁许峨冠剑拄颐。","白发萧萧虽惫矣，时来或将渡辽师。"],"title":"题传神"}
