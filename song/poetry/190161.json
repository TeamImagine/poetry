{"author":"韦骧","id":190161,"strains":["仄平仄仄平平仄，○仄平平平仄仄。","仄仄平○仄仄平，仄仄平平○仄仄。","仄平仄仄仄仄平，仄仄平平仄平仄。","仄平仄仄平仄平，仄仄仄平平仄仄。","平仄平平平○平，仄仄平平仄平仄。","平○平平平○仄，仄仄平平仄平仄。","仄平仄○平仄平仄平仄仄，平仄平平仄平仄。","仄平仄仄平平平，仄仄平平仄平仄。","仄平平仄○平平平平○平，仄仄平平仄○仄。","平平仄仄仄平仄，仄仄平平平平仄。","平平平仄仄仄○，平仄仄平平仄仄。","平平平仄平平平，仄仄仄○平仄仄。","仄平仄仄仄平平，仄仄仄○平仄仄。","○平仄○仄仄平，平仄仄平平仄仄。"],"paragraphs":["暑云结雨殊蒸郁，骑马天街尘土沕。","汗渍巾冠溜墨珠，两目昏眵睛忽忽。","入门下马意歘纾，一派清风偶飘拂。","豁然自喜方自疑，短轴碧笺僮捧出。","开卷知为清叟诗，濯热蠲烦一何疾。","清叟之诗豪且丽，笔力滂葩少俦匹。","上篇首吟东府西壁之画竹，仿佛龙孙见奇质。","继言手植湘川斑，一一琅玕露萧瑟。","次篇追忆钱塘西湖之荷花，十里红香梦难必。","形容摸写极纤妙，造物无心为之屈。","繄余何幸并获观，冰饮玉壶清澈骨。","须臾狂霔轰雷车，至宝似难安陋室。","欲还却记古人言，在处护藏宜有物。","且摅鄙思酢所贻，无以续貂还见诘。"],"title":"暮夜还家得清叟所留二诗因以谢"}
