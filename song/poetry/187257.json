{"author":"刘摰","id":187257,"strains":["仄仄○平仄仄平，平平平○仄平平。","平平仄仄平平仄，仄仄平平○仄平。","平仄仄平平仄仄，仄平平仄○○平。","平仄平平仄平仄，平平○仄仄平平。"],"paragraphs":["色不夭秾始是华，仙家林观倚云霞。","春酣白玉醅香入，日射红鸾扇影遮。","攅萼乱须能淡伫，抱枝寒蓓更疏斜。","为寄瑶林主人语，争妍应有曲房花。"],"title":"再次红梅"}
