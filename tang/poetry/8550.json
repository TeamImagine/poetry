{"author":"刘复","id":8550,"strains":["平平仄平平，仄仄仄仄平。","平仄仄仄平，仄仄平仄平。","仄平仄仄平，仄平仄平平。","平平仄仄仄，平仄仄仄平。","平仄平仄平，平仄仄仄平。","平平仄仄仄，仄仄平平平。","○平平仄○，○仄仄仄平。","平平仄仄仄，仄仄仄○平。","仄平仄仄平，○平仄平平。","仄平平仄仄，平仄仄仄○。"],"paragraphs":["翔禽托高柯，倦客念主人。","恩义有所知，四海同一身。","况皆旷大姿，翰音见良辰。","陈规佐武略，高视据要津。","常愿投素诚，今果得所申。","金罍列四座，广厦无氛尘。","留连徂暑中，观望历数旬。","河山险以固，士卒勇且仁。","饬装去未归，相追越城闉。","愧无青玉案，缄佩永不泯。"],"title":"出三城留别幕中三判官"}
