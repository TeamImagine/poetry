{"author":"王之道","id":7208,"strains":["平平仄仄平仄仄，仄仄仄平○仄仄。","仄仄○平平仄平，平仄○○仄平仄。","平平平平仄平仄，平仄○仄仄平仄。","仄仄仄仄平仄平，平仄仄○平仄仄。","平平平仄仄平平，平仄平平仄平仄。","○平仄仄平平平，仄仄平○仄○仄。","仄○平仄平平仄，仄仄○平平仄仄。","平平○仄平平平，仄仄平平平仄仄。","平平○仄平仄平，仄仄仄平平仄仄。","平○仄仄仄仄仄，仄平平仄平平仄。","○○○仄仄平平，仄仄平平仄？仄。","平平仄仄平平仄，平仄仄平平仄仄。","平平仄仄仄平平，仄仄平平仄平仄。","平平平○仄平平，仄仄平平○平仄。"],"paragraphs":["人生邂逅非偶耳，一面岂容轻愠喜。","白首如新倾盖欢，谁解乘闲究斯理。","君家江南我江北，南北相望殆千里。","惠宠顾我端有由，衰滞不应能致此。","为言前岁在金沙，幽讨穷探遍山水。","论文获与阿逢游，賸馥残膏丐犹子。","是行来赴徐卿召，昨日扁舟方戾止。","阿逢闻是公僧弥，予乃阿逢门下士。","知公闲放今杜门，所舍与公殊密迩。","何妨旦夕侍杖屦，执经仍与诸郎齿。","过从弹指见周星，入室芝兰被蕸䓕。","须知四海皆兄弟，高义似君谁可比。","徐卿报政趣归朝，画鹢高樯舣江涘。","明朝车骑遂东还，有便时时遗双鲤。"],"title":"送赵仲达"}
