{"author":"吴芾","id":18244,"strains":["平仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["方与晴窗爱日亲，若为天又作重阴。","年来已是忧思过，老去那堪疾病侵。","默数七旬宁几日，更添一岁愈惊心。","喜闻已办周身具，对酒何妨且满斟。"],"title":"挈累来当涂闻已入境感怀有作二首  其二"}
