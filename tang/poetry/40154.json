{"author":"皎然","id":40154,"strains":["○平仄平仄，仄仄仄平○。","仄仄平平仄，平○平仄平。","仄平○仄仄，仄仄仄平平。","平仄平平仄，平平平仄平。","○平仄平仄，○仄仄平平。","平仄平平仄，平平仄仄平。"],"paragraphs":["中林许师友，忽阻夙心期。","自顾青緺好，来将黄鹤辞。","少年轻远涉，世道得无欺。","烟雨孤舟上，晨昏千里时。","离魂渺天末，相望在江湄。","无限江南柳，春风卷乱丝。"],"title":"送柳淡扶侍赴洪州"}
