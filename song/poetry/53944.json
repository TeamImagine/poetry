{"author":"项安世","id":53944,"strains":["平平仄平平，平仄平仄平。","平仄仄平仄，仄仄平平平。","平平仄仄○，仄仄平仄平。","平平仄平平，平仄仄仄平。","平平仄仄仄，仄仄平平平。","平平仄平平，仄仄○仄平。","仄平仄平平，仄仄○平平。","仄平平仄○，仄仄平仄○。","平平仄平平，仄仄平仄平。","仄仄仄○仄，仄平平○平。","平平仄仄仄，仄仄平仄平。","仄○仄仄仄，仄○○平平。","仄仄仄○仄，仄仄平仄○。","仄平仄○仄，平仄平平平。"],"paragraphs":["天葩富奇芬，龙种多异姿。","歆向妙经术，白贺工文词。","飘飘翰墨间，耿耿名字垂。","哀哉赵延康，忠义反见疵。","文工俗易爱，节苦人谁知。","洪涛覆乾坤，赤手当路歧。","剖心奉鹓雏，血面攘魖夔。","至今陈宋间，凛凛英气遗。","飘零见诸孙，髣髴瞻旧仪。","手泽皦如日，庙碑辞颇枝。","谈仙事满纸，大节无一辞。","想当施手日，俗论犹争驰。","一读泪如雨，再读还自思。","古来尽如此，何独为君悲。"],"title":"次韵赵领示先世石刻十四韵"}
