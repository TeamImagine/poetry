{"author":"王柏","id":125227,"strains":["仄平平仄平平平仄平，仄○仄仄平平平仄平。","平仄仄平平仄平仄仄仄平仄平，仄仄仄平仄○平○平平平平平。","仄○仄平仄仄平仄仄仄平平平，仄○平平仄仄○平平仄○平平平。","仄仄平平仄仄平仄平平平仄平，平平仄○平○平○平平平。","仄平仄平平仄仄平仄仄仄○平仄，平仄仄平仄平平仄仄仄平仄○。","仄平平平仄平平平平平平平平，仄○平仄平仄平仄平仄平。","仄仄仄仄仄平仄平平平○平，平仄平平仄仄平仄平仄平○平。","仄平平平仄仄，仄平平平仄○。"],"paragraphs":["大专槃物兮刚柔荡摩，五行杂糅兮颛蒙孔多。","陶一气之奇佹兮奄宇宙之几何，握异采之陆离兮蹇儃佪而逶迤。","袭正轨之茂则兮耻践迹而循科，御长辕而猎太空兮摧九折之峨峨。","孑不群而介立兮众嚣嚣而肆呵，玄虬蹶泥兮浸雄虹于颓波。","陇廉孟娵之莫辨兮世揜揜其层{目我}，神藐藐而上征兮诉纬繣于太和。","忽修灵之聿皇兮任侏儒之傞傞，咎将谁执兮岂天赋之未薖。","落日下大墅兮慨高风之吟哦，羌若人之莫见兮感生意于庭柯。","卓丰词兮九里，亘千秋兮不磨。"],"title":"宋史馆检阅所性先生时天彝父挽些"}
