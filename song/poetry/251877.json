{"author":"郑刚中","id":251877,"strains":["仄仄仄平平，仄平平仄仄。","仄○平平仄，平○平平仄。","平平仄平平，○仄仄平仄。","仄仄仄○仄，仄仄平仄仄。","仄仄仄平平，平平仄平仄。","仄仄仄平仄，平仄仄平仄。","平平平仄仄，仄○平仄仄。","仄平仄平平，仄○仄平仄。","平平仄仄仄，仄仄仄平仄。","仄平仄平平，仄平○仄仄。","仄仄平仄平，仄仄平仄仄。"],"paragraphs":["眼债未全无，惜春心尚有。","喜闻幽兰臭，寻过东山口。","披丛见孤芳，正似得佳友。","小锸破苍藓，护致归座右。","秀色逼尘埃，清芳动窗牖。","爱媚固无厌，嗟惜亦云久。","今为花木者，贵重无与偶。","第能吐青红，贡献率奔走。","官舟塞古汴，往往载蒲柳。","尔何守幽林，国香空自负。","所幸无改芳，可使名不朽。"],"title":"前山寻兰"}
