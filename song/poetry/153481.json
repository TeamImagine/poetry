{"author":"刘辰翁","id":153481,"strains":["○平平仄仄，平仄仄平平。","平仄○○仄，平平平仄平。","平平○仄仄，仄仄仄○平。","仄仄平平仄，平平仄仄○。","仄平平仄仄，平仄仄平平。","仄仄平平仄，平○仄仄平。"],"paragraphs":["当年唐殿阁，何似道人庵。","闲日长如此，薰风来自南。","清香吹不断，大暑故如惔。","静见花阴午，凉添竹径三。","客遮前席坐，人卧北窗酣。","别墅棋边急，闲将赤壁谈。"],"title":"夏景 薰风自南来"}
