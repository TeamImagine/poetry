{"author":"赵抃","id":101620,"strains":["仄仄平平平仄仄，平平平仄仄平平。","平平平仄平平仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["鉴水宽闲称越国，河塘繁剧是杭州。","蓬山君继元丞相，竹马予惭郭细侯。","郡邑丰穰真可喜，人家饱煖更何忧。","西陵隔岸无多远，数上临江百尺楼。"],"title":"次韵即事见怀"}
