{"author":"王迈","id":107734,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["夜永如年眠较迟，寒声赑屃薄书帏。","静看香篆萦茶椀，细嚼槟榔当酒卮。","诗卷一开明病眼，骚人千载契心期。","偶逢会处点头笑，早被灯花圣得知。"],"title":"夜读杜诗契心喜成"}
