{"author":"黄庭坚","id":206997,"strains":["平○平平平，仄仄○○仄。","仄○○平仄，○仄仄仄○。","仄平仄○平，仄仄仄平仄。","仄○平平平，平○仄平仄。","仄平仄平仄，仄仄平平仄。","平仄仄仄仄，仄仄平仄仄。","平○仄○○，平仄仄平仄。","平仄仄仄平，平○平仄仄。","仄平平仄仄，平仄仄仄仄。","仄仄平○仄，仄仄平仄仄。","平平平仄平，仄仄平仄仄。","平平○仄仄，○仄仄平平。","仄○○仄仄，仄仄仄仄仄。","仄平仄仄平，平仄仄○仄。","平仄仄仄平，平平平仄仄。","仄仄平仄平，仄仄仄平仄。"],"paragraphs":["君闻苏公诗，疾读思过半。","譬如闻韶耳，三月忘味叹。","我诗岂其朋，组丽等俳玩。","不闻南风弦，同调广陵散。","鹤鸣九天上，肯作家鸡伴。","晁子但爱我，品藻私月旦。","官闲乐相从，梨栗供杯案。","门静鸟雀嬉，花深蜂蝶乱。","忽蒙加礼貌，斋戒事搢盥。","问大心更小，意督词反缓。","君材于用多，舞选弓矢贯。","聪明回自照，胜己果非懦。","我如相绘事，素质施朽炭。","古来得道人，非独大庭馆。","晁子已不疑，冬寒春自暖。","系表知药言，择友得荀粲。"],"title":"次韵答尧民"}
