{"author":"魏了翁","id":102845,"strains":["平仄○平仄，仄仄平仄平。","○平平○仄，○仄仄仄平。","仄平平仄平，仄仄平平平。","仄仄仄平仄，仄仄平平平。","平平仄仄仄，仄仄仄○平。","平平平仄仄，仄仄仄○平。","平平仄平仄，仄仄平仄平。","仄平仄○仄，平仄平仄平。","仄平平平仄，仄仄仄仄○。","仄仄○○平，平平平平平。","仄平仄仄仄，平平仄平平。"],"paragraphs":["江有瞿唐限，陆有双剑蹲。","如熊罴当道，如虎豹守阍。","屹然东北隅，奠此西南坤。","昔岁在单阏，白日尘沙昏。","人心不足倚，恃此两长垣。","舟车之出入，筦钥有司存。","衔舻下鱼复，委辔充剑门。","薮逋乃如此，天险何足言。","况于多蹊隧，不逮昔所闻。","烈烈张睢阳，英英颜平原。","古之善守国，人心以为藩。"],"title":"题剑门"}
