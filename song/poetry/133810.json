{"author":"卫宗武","id":133810,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["凄凉时序每兴嗟，那复登高似孟嘉。","尚喜乌纱粘皓发，犹存青眼对黄花。","百篇剩有诗堪索，九日愁无酒可赊。","采采缅怀元亮节，不随流俗竞春华。"],"title":"菊秋呈南塘"}
