{"author":"陈襄","id":157274,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["清白传芳奕世居，阆峰华阁峻凌虚。","千金不买连城璧，万卷惟存旧宅书。","鲁邑弦歌兴国俗，谢家兰玉满庭除。","今朝已觉孙谋远，人在西垣直禁庐。"],"title":"题蒲传正舍人清风阁"}
