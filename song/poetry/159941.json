{"author":"林景熙","id":159941,"strains":["仄仄仄仄○，平平平仄仄。","平平仄平平，仄仄平仄仄。","仄仄平平平，平平仄○仄。","平仄仄平仄，仄○平仄仄。","仄平平平平，仄仄仄仄仄。","平平○仄平，仄仄仄平仄。","平平仄○○，仄仄平仄仄。","平仄仄仄平，平平仄平仄。"],"paragraphs":["冉冉海雾深，荒荒山日薄。","登高集华裾，纵目天宇廓。","落叶悲徂年，寒英照深酌。","心醉乃文字，意行非涧壑。","缅怀斜川游，此道久寂寞。","胡为吹帽人，白首恋宾幕。","穷途谬行藏，异代悬美恶。","吾爱漉酒巾，西风不能落。"],"title":"九日会连云楼分韵得落字"}
