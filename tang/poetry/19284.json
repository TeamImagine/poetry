{"author":"沈亚之","id":19284,"strains":["仄平平仄仄，平仄仄○○。","仄仄平平仄，平○仄仄平。","平平平仄仄，平仄仄平平。","仄仄平平仄，○平仄仄平。","○平平仄仄，仄仄仄平平。","○仄平平仄，平○仄仄平。"],"paragraphs":["片云朝出岫，孤色迥难亲。","盖小辞山早，根轻触石新。","飘扬经绿野，明丽照青春。","拂树疑舒叶，临江似结鳞。","从龙方有感，捧日岂无因。","看助为霖去，恩沾雨露均。"],"title":"山出云"}
