{"author":"魏了翁","id":102937,"strains":["平平○仄平○平，仄平平仄平仄平。","平平仄仄平仄仄，仄仄平平仄平仄。","仄平平仄平仄仄，仄○平仄平平平。","平○仄仄○平仄，○仄仄○仄平仄。","平平平平平仄平，仄平仄仄平平平。","平平○仄仄○仄，仄仄仄平○仄仄。","仄○平仄平平平，○平仄仄平平平。","仄平平平仄平仄，平平仄仄仄○仄。","仄○仄仄○平平，仄平仄仄平平平。","平平仄仄仄○仄，○平仄平仄平仄。","仄平平○平仄平，仄仄○仄平平○。","仄平平平平仄仄，平平仄平仄平仄。","仄仄仄○仄仄平，仄仄平仄平平平。","仄○平平仄平仄，仄平仄仄平仄仄。","仄平平仄仄平平，平○平仄仄平平。","仄平○仄平仄仄，○平仄仄平○○。"],"paragraphs":["西南间气忠献公，一生心事天与通。","才高志广无处著，独倚衡疑望关洛。","九州风露方漫漫，卷回残梦归余干。","惟将一念遗孙子，长与世间立人纪。","宣公端明今在无，我生不识惭非夫。","宁知中岁遇行甫，历历典刑犹父祖。","试从微处觇经纶，中边玉洁无纤尘。","大河滔滔恣群饮，逡巡独惜障泥锦。","晓庭戒仗喑无声，掣缨振鬣时时鸣。","京师邸吏自相语，张公立朝我良苦。","不知书疏何所言，每一论奏人争传。","好名之人能逊国，而于豆羹见词色。","反复耐看不可瑕，此事无素能然邪。","我从同朝一千日，见公造次皆是物。","寄声为贺赣州民，朝廷为汝辍争臣。","却须更问萧太傅，中朝外郡谁当虑。"],"title":"送张匠监以秘阁知赣州"}
