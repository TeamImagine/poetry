{"author":"苏轼","id":195302,"strains":["平平仄仄仄平仄，仄仄平平仄平仄。","仄○○仄仄平平，平仄平平平仄仄。","平平仄仄仄○仄，仄平仄仄平平仄。","仄平仄平平仄仄，仄仄仄仄平平仄。","平平平仄仄平平，平仄平平平仄仄。","平平仄仄平平仄，平仄仄仄平仄仄。","平平平○仄平仄，仄仄仄仄○仄仄。","仄○仄仄仄平平，仄仄仄平平仄仄。","平平平仄○平平，仄仄仄仄平○平。","仄○平仄仄平仄，仄仄○仄平平平。"],"paragraphs":["天公水墨自奇绝，瘦竹枯松写残月。","梦回疏影在东窗，惊怪霜枝连夜发。","生成变坏一弹指，乃知造物初无物。","古来画师非俗士，妙想实与诗同出。","龙眠居士本诗人，能使龙池飞霹雳。","君虽不作丹青手，诗眼亦自工识拔。","龙眠胸中有千驷，不独画肉兼画骨。","但当与作少陵诗，或自与君拈秃笔。","东南山水相招呼，万象入我摩尼珠。","尽将书画散朋友，独与长铗归来乎。"],"title":"次韵吴传正枯木歌"}
