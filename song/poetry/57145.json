{"author":"梅尧臣","id":57145,"strains":["平仄仄平平，平仄平仄仄。","平仄○平平，○○平仄仄。","仄○仄仄仄，平仄平仄仄。","仄平仄平仄，平仄平平仄。","平平仄平仄，仄仄平平仄。","平平仄平平，仄仄平平仄。","仄平平仄平，仄○平平仄。"],"paragraphs":["前枉大梁城，诗赋嘉入幕。","兹对昭亭山，将行还有作。","别离此与彼，终始情不薄。","我为解羁马，君乃高飞鹤。","尘蹄未能息，健翅怀栖泊。","寻巢望吴田，一傍华亭郭。","况多丹顶雏，坐看翔寥廓。"],"title":"舣舟昭亭送都官暂归钱塘"}
