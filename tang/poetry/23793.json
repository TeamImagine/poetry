{"author":"杜审言","id":23793,"strains":["仄仄平○仄，平○仄仄平。","平平仄？仄，仄仄仄平○。","仄仄平平仄，平平仄仄平。","平平仄仄仄，仄○仄○平。","仄仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平○平○仄，平仄仄平平。"],"paragraphs":["北地寒应苦，南庭戍未归。","边声乱羌笛，朔气卷戎衣。","雨雪关山暗，风霜草木稀。","胡兵战欲尽，虏骑猎犹肥。","雁塞何时入，龙城几度围。","据鞍雄剑动，插笔羽书飞。","舆驾还京邑，朋游满帝畿。","方期来献凯，歌舞共春辉。"],"title":"赠苏味道"}
