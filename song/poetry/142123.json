{"author":"刘黻","id":142123,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["风雨忧时梦不成，忍将佞舌博功名。","学如谷永生何辱，节若刘陶死亦荣。","苍藓无心同客静，寒梅有眼照人明。","此邦风物多淳古，曾识濂溪与二程。"],"title":"横浦有感"}
