{"author":"方回","id":148977,"strains":["仄仄平平仄平仄，仄平仄仄仄仄平。","仄平仄仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["甫作诗为两翁寿，岂虞相继骇予闻。","八旬已过太公望，一旦俱为冥漠君。","场屋少时尝张王，兵戈晚岁忽纷纭。","全天所赋无遗憾，端复真修地下文。"],"title":"闻汪翔甫八月十日卒去曹元会五月三日之报仅三月余两翁皆年八十四"}
