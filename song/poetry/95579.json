{"author":"赵师秀","id":95579,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三月三番过弋阳，吾生辛苦莫思量。","磨圆滩石几年浪，丹尽江枫昨夜霜。","已算中途当度腊，更怜抵舍未为乡。","高眠旧有山中约，只欠青骡道士方。"],"title":"过弋阳"}
