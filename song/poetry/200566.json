{"author":"孔武仲","id":200566,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["厌逐京师车马尘，乞为林下水边人。","江湖入梦归心壮，道路生辉使节新。","岂弟宜民推善政，清闲无讼称天真。","如闻此府多迁擢，剩醉西湖烂漫春。"],"title":"送祠部刘仪文知颖州"}
