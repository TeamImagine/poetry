{"author":"林宗放","id":84929,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["倒影扶阑印碧溪，玻璃盘上玉东西。","落红那得愁如海，举白难逃醉似泥。","郎宿高明香雾起，客星华耀烛花低。","波心夜半鱼龙舞，都转天风入鼓鼙。"],"title":"陪郡守游西园"}
