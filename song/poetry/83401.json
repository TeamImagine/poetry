{"author":"陈文蔚","id":83401,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["寺访灵泉山路长，赋诗因得话莲塘。","林间度竹风无暑，涧里流花水带香。","静胜携筇终日款，闲来坐石满襟凉。","纪游未暇牵人事，题品输君第一章。"],"title":"重九后一日同公美游灵泉公美举示莲塘纳凉之句后公美和予浮桥观月之韵纪灵泉之游予以老人不快不暇即赋老人既安用渠纳凉韵为谢"}
