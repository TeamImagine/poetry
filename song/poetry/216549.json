{"author":"张耒","id":216549,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄平仄平平仄仄，仄平平仄仄平平。"],"paragraphs":["邕南亭障久消兵，莫厌扁舟万里行。","岭外山川从古秀，幕中谈笑属时平。","天连涨海鹏飞近，风卷孤城飓母生。","勿为跕鸢思款段，古来男子重功名。"],"title":"送丁宣德赴邕州佥判"}
