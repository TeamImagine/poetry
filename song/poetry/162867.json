{"author":"李昌辰","id":162867,"strains":["平仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄平平平。","仄平仄仄平平仄，平仄平平仄仄平。"],"paragraphs":["诸老之中骨相奇，天胡遽使哲人萎。","每怀钓月池边乐，尚忆编茅亭下诗。","隔面树云劳我梦，伤心薤露为君悲。","典型已矣嗟何及，肠断天寒日暮时。"],"title":"挽赵秋晓"}
