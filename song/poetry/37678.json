{"author":"陆游","id":37678,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["少慕功名颇自奇，一生蹭蹬鬓成丝。","市楼酒美贫何预，斗柄春回老不知。","黑帜游魂应有数，白衣效命永无期。","鱼梁东畔牛栏北，举世谁能识此悲。"],"title":"蹭蹬"}
