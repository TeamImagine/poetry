{"author":"范仲淹","id":233074,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["丑石危松半绿萝，函关真相玉嵯峨。","谁言仙道求难至，自愧阴功积未多。","渺渺云霞开绛节，雝雝鸾鳯答空歌。","几时身退琼坛畔，荣利匆匆奈老何。"],"title":"过太清宫"}
