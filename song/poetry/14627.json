{"author":"王资仁","id":14627,"strains":["仄平平仄平平平，仄平平仄平平平。","○平平仄仄平仄，平仄仄仄平平平。","平○仄仄仄平仄，平仄仄仄仄仄平。","平平仄仄平仄仄，平仄仄仄平平平。","仄平仄仄仄平仄，○仄仄仄平○○。","平仄仄仄仄平仄，仄仄仄仄平○平。"],"paragraphs":["淡山之景真寻幽，我来为款穷冥搜。","嵌岩呀豁自呈露，天匠巧斲非人谋。","撑空突兀几千仞，奇伟万状不可侔。","群仙秘护人迹绝，元柳不到谁雕锼。","惜无好语写形似，叹息欲去仍迟留。","惟予六客信心赏，一洗万古尘中游。"],"title":"游淡山岩"}
