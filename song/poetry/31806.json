{"author":"姜特立","id":31806,"strains":["仄平仄平仄，平仄○平平。","平平仄平平，仄仄平平平。","仄仄仄仄平，仄仄仄仄平。","仄仄仄平平，仄仄仄○平。","仄平仄仄平，平仄仄仄平。","仄仄仄仄平，仄仄仄○平。","平仄仄仄仄，仄平仄○○。","○○平仄平，平平仄平平。","仄平平仄平，○平仄平平。","○○平仄○，平仄仄仄平。","平平仄平仄，仄平仄平○。","仄平仄平仄，平仄仄仄平。","仄平仄仄平，仄仄仄仄平。","仄平仄仄仄，仄仄仄仄平。","仄仄仄平平，仄仄仄平平。","平○仄平仄，仄仄○平平。"],"paragraphs":["去年数州旱，秋雨漂民庐。","今年复春霖，赤子忧为鱼。","不见日月旋，但见霰雪俱。","处者绝营为，出者困泥涂。","近山不可樵，平地不得鉏。","有壤莫粪田，有火莫烧畬。","花木淡惨惨，麦苗冷踈踈。","张王阶下苔，寒酸井边蔬。","上天胡不仁，苍生一何辜。","传闻常润间，流殍满路衢。","鄞江祸尤酷，越山复何如。","米乡已无积，山郡岂有余。","小人急眼前，负贩日夜趋。","只知利一己，岂暇恤里闾。","屈指至秋成，未可保无虞。","尧汤备先具，庶冀收桑榆。"],"title":"岁在绍熙甲寅浙东西大旱旁连江淮至秋暴雨水发天目漂民庐浸禾稼而苏常大歉小人趋利争运衢婺谷粟顺流而下日夜不止又去冬岁暮多雨连绵至春半未有晴意人情忧闷聊书数语以备采谣者至辞之工拙固所不计也乙卯仲春作"}
