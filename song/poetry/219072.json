{"author":"蔡肇","id":219072,"strains":["○平平○平仄仄，仄仄平平平仄仄。","平平仄平仄平仄，仄仄平平○仄仄。","平平仄仄仄○仄，仄仄○平仄平仄。","仄平仄仄仄平○，○仄仄平仄平仄。","仄平平平平仄仄，仄仄○平仄○仄。","仄平仄仄平仄仄，仄仄○○平仄仄。","平平仄仄仄平平，仄仄平平平仄仄。","平平平仄仄平平，仄仄平○仄平仄。"],"paragraphs":["张侯胸中包覆釜，百里奔流无寸土。","玄蛟白鼍有时作，一洗乾坤三日雨。","诗雄变怪有如此，震动犹能止啼乳。","已倾太白酒船空，更压少陵饭山苦。","昨朝东门同拜敕，玉齿犹残道中语。","闭门十日无一事，坐对空庭秋叶舞。","何时御史出霜台，便假前驺辞棘户。","城南邀我倒余尊，紫栗黄橙已登俎。"],"title":"次韵上文潜丈"}
