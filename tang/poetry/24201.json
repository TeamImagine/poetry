{"author":"薛逢","id":24201,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["笑分铜虎别京师，岭下山川想到时。","红树暗藏殷浩宅，绿萝深覆偃王祠。","风茅向暖抽书带，露竹迎风舞钓丝。","休指岩西数归日，知君已负白云期。"],"title":"送衢州崔员外"}
