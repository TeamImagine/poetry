{"author":"洪炎","id":226140,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["青山爱客长青眼，白水知时泛白云。","少日悲欢才一瞬，中星寒暑又平分。","稻粱狼藉余栖亩，雀鼠穿窬自立勋。","一叶已惊秋意早，映阶黄落更纷纷。"],"title":"戏和公实感秋对酒"}
