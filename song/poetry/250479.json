{"author":"沈与求","id":250479,"strains":["平平仄仄仄平平，仄仄平平仄仄平。","仄平平平平仄仄，平平仄仄仄平平。","平平平仄平平仄，平仄仄平仄仄平。","平仄平平仄平仄，仄平仄仄仄平平。"],"paragraphs":["湖阴旧雨记重来，小阁深明傍水开。","䗖蝀横空桥倒影，琉璃拍岸浪成堆。","胜游君复羹鱼婢，幽屏予方饭芋魁。","遥想经行断堤曲，野花漂尽雪玫瑰。"],"title":"董深大有诗纪吴江豁然阁旧游索仆继和"}
