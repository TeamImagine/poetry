{"author":"何弃仲","id":171866,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["儒行篇中有至论，书斋乡县两存存。","南音楚国锺仪操，仁术函人孟氏言。","近信每随流水到，旧庐凝望度云屯。","里非胜母泉君子，循取佳名睹圣门。"],"title":"营道斋"}
