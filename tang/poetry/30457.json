{"author":"罗邺","id":30457,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["稽岭春生酒冻销，烟鬟红袖恃娇饶。","岸边丛雪晴香老，波上长虹晚影遥。","正哭阮途归未得，更闻江笔赴嘉招。","人间荣瘁真堪恨，坐想征轩鬓欲凋。"],"title":"闻友人入越幕因以诗赠"}
