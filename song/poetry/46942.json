{"author":"梅尧臣","id":46942,"strains":["仄仄仄仄平，平平平仄仄。","仄平平平仄，○仄仄仄仄。","平平仄平仄，平仄仄平仄。","仄○平平仄，仄仄仄○仄。","平平仄仄平，仄仄仄○仄。","平平仄平平，仄仄仄仄仄。","平仄仄○仄，平仄仄平仄。"],"paragraphs":["魏帝昧远图，于吴求鬭鸭。","乃为吴人料，重玩志已狭。","江南有嘉树，修耸入天插。","叶如栏边迹，子剥杏中甲。","持之奉汉宫，百果不相压。","非甘复非酸，淡苦众所狎。","千里竞赍贡，何异贵争喋。"],"title":"鸭脚子"}
