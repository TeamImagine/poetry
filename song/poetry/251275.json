{"author":"王洋","id":251275,"strains":["平平仄仄仄○平，平平仄仄平仄平。","平平仄仄仄平仄，○仄仄仄平○平。","平平仄仄仄平仄，平仄平○仄平仄。","仄平仄仄仄平平，平仄平平仄平仄。","仄平仄仄仄○平，○仄仄平平仄仄。","平平平仄仄平平，仄仄平○仄平仄。","平平平仄平平平，仄平平仄平仄平。","平平仄仄仄平仄，仄仄平仄平平平。","平○仄仄仄○○，仄○仄仄平平仄。","平平平仄仄平平，○仄平平仄平仄。"],"paragraphs":["僧催坐夏麦留寒，吴人未御𫄨绤单。","溪云谷雨作昏翳，思假快饮消沈烦。","商人远处抱珪璧，千里来从建溪侧。","报云蛰户起惊雷，鞭走龙蛇鬼神力。","色新茗嫩取相宜，留得一年春雪白。","先修天贡奉珍团，次向人间散春色。","僧窗虚白无埃尘，碾宽罗细杯勺匀。","寒泉一种已清绝，况此灵品天香新。","人间富贵有除折，静中此味真殊绝。","谁言僧饭独萧条，胜处谁容较优劣。"],"title":"尝新茶"}
