{"author":"张纲","id":245500,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["解组归来会面初，杖藜朝暮过吾庐。","相亲樽酒情无间，共话田园乐有余。","樗散年颓方倚托，棣华风急顿萧疏。","堂堂人物无髙寿，不那哀伤泪满裾。"],"title":"彦饰弟挽词二首  其二"}
