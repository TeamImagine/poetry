{"author":"吴融","id":32360,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["神清已觉三清近，目断仍劳万象牵。","渭水远含秋草渡，汉陵高枕夕阳天。","半岩云粉千竿竹，满寺风雷百尺泉。","别有阑干压行路，看人尘土竟流年。"],"title":"和人题武城寺"}
