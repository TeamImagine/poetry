{"author":"朱翌","id":11075,"strains":["仄平？平仄平平，平平仄仄○平平。","平仄仄仄平平平，仄○平○仄平平。","仄平仄仄○仄平，平仄仄平平仄平。","仄平仄平平仄○，仄仄仄仄○平平。","平平仄仄仄仄平，平平仄仄仄仄平。","仄仄平仄平平平，仄平仄仄仄平平。","仄平仄仄○○平，○○仄仄仄仄平。","仄仄仄仄平仄平，仄平仄仄平仄○。","平○仄仄仄仄平，仄仄平仄平平平，仄平平平平仄平。"],"paragraphs":["牡丹酴醾送春归，南风亦复吹戎葵。","青女不瘦芙蓉肌，雪中山茶火争辉。","此开彼落相背驰，安得坐隅皆见之。","剑南老人来解衣，好手不免如徐熙。","萧然四幅十二枝，规模一出众史卑。","妙处天授非人为，右军字画少陵诗。","后来纵好难并驰，传观左右识者谁。","爱画入骨吾一痴，惜哉不获坡谷题。","何妨扰扰俗眼疑，秀野前后花成帷，按图求之君自知。"],"title":"过秀野亭观赵昌花"}
