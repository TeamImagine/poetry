{"author":"方回","id":147685,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["春来不住听檐声，日色何曾作好晴。","纵有花应欺老病，偶无酒亦过清明。","疾风恶浪摇孤垒，危枕昏灯寄此生。","西上东归皆未可，客怀端复向谁倾。"],"title":"清明昼夜大风"}
