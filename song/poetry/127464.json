{"author":"方岳","id":127464,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄仄仄仄仄平平。"],"paragraphs":["晚云撩乱商量雪，家傍梅花合有诗。","不寄一枝春苦吝，相思五夜梦先知。","乘云而下惟姑射，得圣之清者伯夷。","已戒管城三盥沐，讵令空手对冰姿。"],"title":"乞梅花"}
