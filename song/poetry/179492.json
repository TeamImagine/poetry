{"author":"苏颂","id":179492,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["亭构依然揭大椿，宫闱无复驻飚轮。","清衷念切承颜日，长乐悲深奉质辰。","六御骖騑开道路，五陵松柏惨风尘。","周南旧老偏摧感，曾是初元奉策臣。"],"title":"慈圣光献皇后挽辞七首  其七"}
