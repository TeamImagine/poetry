{"author":"陆游","id":36751,"strains":["仄仄平仄平，平仄仄仄仄。","平平仄仄仄，○仄仄平仄。","平平仄仄仄，平仄仄平仄。","平○平仄仄，仄仄○○仄。","仄平平仄仄，平仄仄仄仄。","仄平仄○仄，仄仄仄平仄。","平平仄仄仄，仄仄仄平仄。","平○仄仄平，平仄仄仄仄。"],"paragraphs":["老病攻百骸，徽纆困束缚。","颓然一孰睡，如获万金药。","窗明竹影乱，林暖鸟声乐。","灰深香欲上，火活汤正作。","亳瓯羞茗荈，铜洗供盥濯。","整巾出庭户，曳杖历岩壑。","遥岑见木杪，细水啮篱脚。","踟躇遂忘归，清啸送日落。"],"title":"午睡起消摇园中因登山麓薄暮乃归"}
