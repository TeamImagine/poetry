{"author":"田锡","id":112132,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["庆诞长生宝殿中，非烟五色覆诸宫。","酒为天禄资君寿，曲奏霓裳乐帝聪。","悲翠帘前云气紫，珊瑚枝上雪花红。","太平天子闻称贺，先喜年年过岁丰。"],"title":"乾明节祝圣寿  其九"}
