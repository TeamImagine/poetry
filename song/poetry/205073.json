{"author":"商倚","id":205073,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["先生家住翠微峰，万卷诗书酒一锺。","壁挂葛巾无客到，云藏古洞有仙逢。","溪边晚钓呼鸥伴，花底春吟引鹤从。","只恐旧山归未得，帝恩朝夕露浓浓。"],"title":"和慎思同舍问及故山景物用锺字韵诗以答"}
