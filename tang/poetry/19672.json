{"author":"姚合","id":19672,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["冬冬九陌鼓声齐，百辟朝天马乱嘶。","月照浓霜寒更远，风吹红烛举还低。","官清立在金𬬻北，仗下归眠玉殿西。","莫笑老人多独出，晴山荒景觅诗题。"],"title":"寄周十七起居"}
