{"author":"杨万里","id":49256,"strains":["仄平仄平平，仄仄仄仄平。","仄仄仄平仄，仄平仄平平。","平平仄平仄，仄○仄平平。","平平仄仄平，仄平○平平。","平仄仄仄平，平平仄平平。","仄仄平仄仄，仄仄平仄平。","平平仄平仄，仄仄平仄平。","平仄仄○仄，平仄平平平。","平仄仄仄仄，平平仄平平。","○仄平平仄，仄仄○平平。","仄平仄仄平，平平仄○○。","平平仄平平，仄仄平○平。","仄平平平平，○仄仄仄平。","仄仄仄仄仄，仄仄平仄平。","仄仄仄仄仄，仄仄平仄平。"],"paragraphs":["大江日东流，我坐自向西。","亦复拜新月，不为学蛾眉。","恭惟月生处，下临故园池。","青松一万株，牡丹三千枝。","床下枕北山，檐前漱南溪。","岁岁身不到，夜夜魂必归。","魂归谅何益，梦觉心自怡。","魂梦尚如许，而况真归兮。","前日至邬子，西山出湖湄。","如见乡人面，一笑相娱嬉。","旅情得暂欣，乡愁动长思。","今朝发康郎，一路能相随。","我船趋都昌，回首尚见之。","偶尔转港汊，极目烟水迷。","不得一揖别，悔懊庸可追。"],"title":"明发康郎山下亭午过湖入港小泊棠阴砦回望豫章西山慨然感兴"}
