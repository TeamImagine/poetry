{"author":"毕仲游","id":209113,"strains":["平平仄仄仄平平，仄仄平平平仄平。","平仄平平平平仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["闲游偶此共攀缘，胜事谁能为我传。","山鸟无巢任来往，溪流有石更潺湲。","路迷空谷寒生雾，目极平林远自烟。","便是瀛洲与方丈，不知何处有飞仙。"],"title":"题崇因寺"}
