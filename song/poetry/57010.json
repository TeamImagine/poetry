{"author":"梅尧臣","id":57010,"strains":["平平仄仄仄平仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["年年收稻卖江蟹，二月得从何处来。","满腹红膏肥似髓，贮盘青壳大于杯。","定知有口能嘘沫，休信无心便畏雷。","幸与陆机还往熟，每分吴味不嫌猜。"],"title":"二月十日吴正仲遗活蟹"}
