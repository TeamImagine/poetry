{"author":"王柏","id":123979,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["点检春光绿打围，未应造化委芜蘼。","虽无红紫呈新面，尚有琼瑶恋旧枝。","后土归根辞帝宠，番昜名圃少人知。","长篇寡和凭花报，岂料因花又得诗。"],"title":"和杨石溪璚花诗韵"}
