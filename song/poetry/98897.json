{"author":"华岳","id":98897,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["莫问门无长者车，只图深巷乐樵渔。","一园黄落食无限，万壑碧蓑衣有余。","雁足北来归讯杳，马蹄南去故人疏。","东风看整朝天旆，多少功名在故庐。"],"title":"幽居"}
