{"author":"孟云卿","id":55225,"strains":["平仄平仄平，○平仄○仄。","仄平仄平仄，平仄平平仄。","平仄平仄平，平平仄○仄。","平平○仄仄，仄仄仄平仄。","○平仄仄仄，仄仄平○仄。","平平平仄平，平仄平平仄。","平○○平仄，仄仄○平仄。","仄仄○平平，平平仄平仄。","仄平仄平仄，仄仄平平仄。","仄○○平平，平平仄平仄。","仄○仄○仄，平仄○仄仄。","仄仄○仄平，平平仄平仄。"],"paragraphs":["朝发淇水南，将寻北燕路。","魏家旧城阙，寥落无人住。","伊昔天地屯，曹公独中据。","群臣将北面，白日忽西暮。","三台竟寂寞，万事良难固。","雄图安在哉？衰草霑霜露。","崔嵬长河北，尚见应刘墓。","古树藏龙蛇，荒茅伏狐兔。","永怀故池馆，数子连章句。","逸兴驱山河，雄词变云雾。","我行睹遗迹，精爽如可遇。","斗酒将酹君，悲风白杨树。"],"title":"邺城怀古"}
