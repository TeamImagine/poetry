{"author":"韦骧","id":191101,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["判袂长亭岁律残，天寒云霭惨溪山。","间关唯恐君兼道，寂寞仍愁我独还。","秀句八州神物护，轻轺千里老人攀。","他时企想音书外，伫听休声耸近班。"],"title":"送曹子方"}
