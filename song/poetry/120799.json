{"author":"毛珝","id":120799,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["鸢飞鱼跃两悠悠，造物何心莫问休。","但得一杯长在手，不须万户更封侯。","人间有梦何非蝶，物外忘机即是鸥。","我亦青鞋行脚者，会摩铜狄话重游。"],"title":"赠碧蜍"}
