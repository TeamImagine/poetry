{"author":"李复","id":212794,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄仄平平仄平。","仄仄平平平仄仄，平平平仄仄平平。"],"paragraphs":["聊为五斗陶元亮，却爱三龙邴曼容。","蕙帐晓空惊怨鹤，客衣夜薄感寒蛩。","江边朝露半红叶，天际晚晴多碧峰。","漠漠长空何处尽，双凫飞去晓云重。"],"title":"送赵侗承议致仕归"}
