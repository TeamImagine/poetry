{"author":"郭印","id":249676,"strains":["平平平仄平，仄平仄仄仄。","平平仄仄仄，平仄平仄仄。","平平仄平仄，仄仄仄平仄。","仄仄仄仄平，仄仄仄平仄。","平平仄平平，平仄仄平仄。","平平平○○，仄平仄仄仄。","仄仄仄平仄，平仄仄平仄。","仄仄平仄仄，仄平平仄仄。","平仄仄平仄，仄仄仄平仄。","仄○平平平，○平仄平仄。","仄仄平仄平，仄仄仄平仄。","平平仄仄○，平平仄平仄。","仄平○平仄，平平仄平仄。","仄仄仄仄平，平平仄平仄。","仄○仄平仄，仄仄平仄仄。","平平仄平平，○仄○仄仄。","仄平仄仄○，仄仄○仄仄。","○平仄平○，平平仄平仄。"],"paragraphs":["官闲何所之，倚楼纵远目。","田畴耒耜出，高下春雨足。","人家有生意，慰我苦幽独。","忆昨水沴余，海气荡坤轴。","蛟龙坼川原，舟楫造谿谷。","禾麻安更论，未能保骨肉。","有子易为食，何以厚风俗。","上赖天子圣，诏书勤抚育。","虽使发仓廪，饱岁实无蓄。","郡县徒仓皇，论丁具𫗴粥。","所救无几何，往往委沟渎。","今兹气候正，逋民稍来复。","楚风重祠庙，才归竞巫祝。","此物岂有灵，焉能助丰熟。","渺思济时策，慎择良宰牧。","金缯斥诛求，教化行比屋。","祖宗德泽深，万岁长沐浴。","题诗起高兴，飘然跨鸿鹄。"],"title":"倚楼"}
