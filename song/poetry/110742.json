{"author":"刘克庄","id":110742,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["幕府秋风事日生，参军匹马去兼程。","起为楚舞何其壮，吟退胡兵在此行。","且喜岘山碑有跋，不愁江表传无名。","老儒那复封侯梦，止愿躬耕看太平。"],"title":"送陈户曹之官襄阳二首  其二"}
