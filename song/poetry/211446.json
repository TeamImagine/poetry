{"author":"刘跂","id":211446,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平仄平仄，平平仄仄仄平平。"],"paragraphs":["草堂门径迩来通，好事何人肯过雄。","故与图书为伴侣，可无风月到帘栊。","生平适意丝桐内，老去忘怀麹米中。","感激新诗百金重，贫装从此不忧空。"],"title":"重葺前堂榜曰学易景亮六丈宠惠新诗谨赋二诗上谢  其二"}
