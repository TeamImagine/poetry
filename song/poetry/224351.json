{"author":"洪朋","id":224351,"strains":["仄仄平仄平，平仄仄平仄。","○平平仄平，仄仄平仄仄。","平平仄平平，平仄仄平仄。","平○平○仄，平仄仄平仄。","仄仄仄仄平，平仄仄平仄。","仄○平平仄，仄仄仄平仄。"],"paragraphs":["杖策城上头，初日破冥晦。","颇知春意还，早觉寒事退。","风前识西岑，烟处认东汇。","人如旋磨蚁，舟似覆杯芥。","鹳鹤掠水涯，箫鼓杂天籁。","便当杭清浅，底事返阛阓。"],"title":"城上"}
