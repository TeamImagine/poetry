{"author":"孟郊","id":11931,"strains":["○仄仄仄○，平平仄平平。","仄平仄平仄，仄仄平平平。","平仄○平仄，仄平仄平平。","○○平仄仄，平平平平平。","仄仄仄平仄，平平仄○平。","平平仄仄平，平仄平仄○。","平○平仄平，仄仄平仄平。"],"paragraphs":["空谷耸视听，幽湍泽心灵。","疾流脱鳞甲，叠岸冲风霆。","丹𪩘堕环景，霁波灼虚形。","淙淙豗厚轴，棱棱攒高冥。","弱栈跨旋碧，危梯倚凝青。","飘飘鹤骨仙，飞动鳌背庭。","常闻夸大言，下顾皆细萍。"],"title":"石淙 五"}
