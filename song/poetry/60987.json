{"author":"许及之","id":60987,"strains":["平平仄仄仄平平，仄仄平仄仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平平仄平平。"],"paragraphs":["流年舍我疾于飞，受岁于予孰敢违。","有愧渊明新觉是，自怜伯玉旧知非。","盍簪烈炬昏骑马，博簺相欢夜倒衣。","岂复少年豪气事，诗坛聊为解坚围。"],"title":"次韵常之岁晚督才叔诗课"}
