{"author":"陈天麟","id":27324,"strains":["平平仄仄仄平平，仄平○仄平平平。","○仄仄平仄仄仄，仄仄仄仄平平○。","仄平平平仄平仄，平○平平仄平仄。","平平仄平平平仄，仄仄仄○仄平仄。","平平平仄平平平，平平平平平平平。","平平仄仄仄○仄，○仄○仄仄平平。","平平仄仄仄○仄，仄仄平平仄平仄。","仄平仄仄仄平○，仄仄平平仄平○。"],"paragraphs":["朝阳滉漾水朦胧，晓烟横抹天微风。","三十六峰不着色，点缀淡墨排秋空。","小山连延大山倨，林深无人但云树。","平生爱山真成癖，我以意行本无住。","黄山之路何欹危，黄山之溪何涟漪。","登山度水亦劳止，正要行役发吾诗。","仙家与世不相远，径入桃源亦良便。","向来父老亦尝行，竹箨桃花大于扇。"],"title":"登上岭游黄山  其一"}
