{"author":"陆游","id":36116,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["尽道官身属太仓，未妨寄傲向林塘。","绿波春涨群鱼乐，清露晨流蔓草香。","闲试名弓来射圃，醉盘骄马出球场。","长城万里知谁许，看镜空悲两鬓霜。"],"title":"休日留园中至暮乃归"}
