{"author":"刘辰翁","id":153465,"strains":["仄仄平平仄，平平仄仄○。","○○平仄仄，仄仄仄平平。","平仄平○仄，平仄仄仄平。","平平平○仄，仄仄仄○○。","仄仄平平仄，平○仄仄平。","○平平仄仄，仄仄仄平平。"],"paragraphs":["采采香无据，游蜂与絮兼。","轻吹无影落，仰抱有时粘。","欹蕊栖难稳，垂跗采未然。","花须纷更辨，柳雪误相沾。","未碍餐能饱，贪看咽欲甜。","吟安时失笑，往往似吾髯。"],"title":"春景 仰蜂粘落絮"}
