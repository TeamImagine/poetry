{"author":"王洋","id":251234,"strains":["平仄平平○仄仄，仄平平平仄平仄。","平仄仄平仄平仄，平仄○○平仄仄。","仄仄仄仄平仄仄，仄仄平平平仄仄。","平仄平平平仄仄，平平仄平平仄仄。","平平平仄仄仄仄，平平仄仄仄仄仄。","仄平平仄仄仄仄，仄仄平平仄平仄。","仄平仄○仄平仄，○仄平仄○仄仄。","平平平仄仄平仄，仄仄仄仄平仄仄。","仄平○仄仄仄仄，平仄平平仄平仄。","仄仄仄平平仄仄，○仄仄仄仄仄仄。","仄平仄仄仄平仄，仄仄平平平仄仄。","仄平平○仄仄仄，平仄仄○平仄仄。","平平仄平仄○仄，仄仄平○○平仄。","仄仄平平平仄仄，仄仄平平平仄仄。","平仄仄平平仄仄，平平平平仄○仄。","平平仄○平仄仄，仄仄仄○平仄仄。","仄○平平平仄仄，平平仄仄○平仄。","平○仄仄仄平○，仄仄仄平○仄仄。","仄平仄仄平仄仄，仄仄平平○平仄。","仄仄平仄仄平仄，仄仄仄平平仄仄。","仄仄平平仄○仄，仄仄平平平平仄。","仄仄平平平仄仄，仄仄仄平○仄仄，仄仄平○仄平平。"],"paragraphs":["惟古于文藏妙理，自然之音见微旨。","唇舌齿喉母生子，清浊重轻毛髪比。","古者八岁方毁齿，小学师承方肄此。","时及春秋循一轨，台舆亦知窥阃垒。","齐人谋莒本秘诡，登楼密语不敢指。","两唇含合不哆侈，见者能知岂徒尔。","后人学疏忽源委，传会流俗兼下里。","庚辰吴入记前史，郢永遂令齐亥豕。","少知长老习步跬，红绿谁能辨朱紫。","纵有是师无是士，闻者一笑或掩耳。","我年六十老书几，仿佛声形多取似。","目前趋过或但已，翻覆讨论徒累累。","方侯大梁旧冠履，结髪儒衣长槐市。","发愤编摩贪寸晷，索摘真能穷骨髓。","持以告人遭诋毁，方侯持心直如矢。","尊吾所闻宁转徙，若不我从知已矣。","我留龟溪同梵庋，膻莸偶幸亲兰芷。","时论古意自鞭棰，不觉此心思奋起。","乃知古学惟审是，晚乃纷纭听华绮。","考永声律究终始，纵不有疑心固喜。","要好谁云不传纸，革误鉏疑云糠秕。","欲障东流归海水，识路直须行不已，靖节琴中有宫征。"],"title":"以校正字学还方智善作诗赠之"}
