{"author":"刘敞","id":174450,"strains":["仄仄仄平仄，仄仄平平平。","平○平仄平，仄仄仄平平。","○平○仄仄，平仄仄仄○。","仄仄仄仄平，仄仄仄○平。","平平○仄平，仄仄平仄平。","仄○仄仄仄，仄仄○仄平。","○仄平仄仄，仄平仄○平。","仄仄○仄平，平○平仄平。"],"paragraphs":["我醉阙门外，卧备东藩臣。","君从天上来，秀色落青云。","留连三日语，多得所未闻。","僻陋不自知，喟予久离群。","南风吹白沙，六月天昼昏。","送行不尽境，引望空复勤。","相识何必旧，白头或如新。","有信当寄书，毋遗倾盖人。"],"title":"送李𫄧学士请示江韩诸君"}
