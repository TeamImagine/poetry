{"author":"黄庭坚","id":207187,"strains":["平平仄平平，仄仄平仄平。","平平仄平仄，仄仄平平平。","仄平平仄仄，仄仄仄仄平。","仄平平仄仄，仄仄平仄平。","平○○仄平，平仄仄平○。","仄平仄平仄，仄仄平平平。"],"paragraphs":["琳宫接丛霄，渌水连翠微。","幽花露林薄，好鸟娱清辉。","道人勤洒扫，令尹每忘归。","孝慈民父母，虎去蝗退飞。","来思僚友同，歌舞醉红衣。","定知与民乐，吏瘦吾民肥。"],"title":"寄题安福李令适轩"}
