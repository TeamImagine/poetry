{"author":"武元衡","id":8978,"strains":["仄仄仄平平，平平仄仄平。","平平仄平仄，平○仄平平。","平仄平平仄，平○仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，仄仄仄平○。","平仄仄仄仄，平○○平平。","仄平平仄仄，仄仄仄平平。","平仄仄平仄，平平平○平。","平平仄平仄，平仄仄平平。"],"paragraphs":["五部拥双旌，南依墨客卿。","关山迥梁甸，波浪接湓城。","烟景迷时候，云帆渺去程。","蛤珠冯月吐，芦雁触罗惊。","浦树凝寒晦，江天湛镜清。","赏心随处惬，壮志逐年轻。","舟檝不可驻，提封如任情。","向方曾指路，射策许言兵。","兰渚歇芳意，菱歌非应声。","元戎武昌守，羊祜幸连营。"],"title":"冬日汉江南行将赴夏口途次江陵界寄裴尚书"}
