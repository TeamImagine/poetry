{"author":"苏籀","id":3831,"strains":["仄平仄仄平仄平，仄平○仄平平○。","平平平仄仄平仄，平仄仄仄平仄平。","○平平○仄仄仄，平仄仄仄平○○。","平仄平平仄平仄，平仄平仄○仄平。","○仄平平平仄仄，仄仄平仄○平平。","仄○平○仄仄仄，仄仄仄○平平平。","○平平仄平仄仄，仄仄仄仄平平平。","仄平仄仄仄仄仄，仄○仄仄○平平。","平仄○平仄平仄，仄仄仄仄仄○平。","仄仄平平仄平仄，仄仄仄仄平平平。","平平仄平○仄仄，仄仄仄仄平平平。","○平平仄平仄仄，仄平平仄○平平。","平仄平平仄仄仄，仄仄平仄平仄平。","平仄平平仄○仄，平○仄仄○平平。"],"paragraphs":["幅巾戏漉彭泽醅，尺书间觅来禽栽。","东坡居士五年久，真主未遽求盐梅。","扁舟夷犹水刻窟，双履秃缺峰峩嵬。","招揖西山与东鲁，回首阊阖并玉台。","标榜高甍方外景，不染时世毫端埃。","倚空千重翡翠盖，落日万顷琉璃堆。","兴酣鱼鸟安乐国，喜溢仆驭陶家罍。","惜哉二老削旧迹，不论石上并墙隈。","埼岸横舟昔时处，刻划独免漫苍苔。","梵刹青莲旧僧社，径遂几合无人开。","方今九原如可作，足使四海无凋摧。","封章千载垂可否，玉堂黄合犹儋雷。","精义穷神致实用，不变生死无去来。","天下书生践遗迹，棠荫处处思贤哀。"],"title":"游寒谿次醅字韵题九曲亭一首"}
