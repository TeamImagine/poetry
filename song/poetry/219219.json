{"author":"晁说之","id":219219,"strains":["平仄平仄仄，仄仄仄仄仄。","平平平平○，仄仄平仄仄。","仄平平仄平仄仄，平仄平平仄平仄。","平平仄仄平平平仄平，仄仄○平仄平仄。","平○仄平平仄仄，平仄○平仄○仄。","仄仄平平仄仄仄仄平，○平平仄仄平仄。"],"paragraphs":["春色今似我，已老不足爱。","花随浮云空，只有蜂蝶在。","问春归处无踵迹，肠断江南与江北。","青春不似青山常有情，处处相逢好颜色。","山中故人头亦白，何敢劳渠坐相忆。","愿得春风一夜万丈高，乘之归去旧岩谷。"],"title":"寄陈叔易"}
