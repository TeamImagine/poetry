{"author":"陆游","id":37591,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["岸巾闲倚胡床坐，步屧还扶拄杖行。","渐近秋清知病减，尽捐世累觉心平。","翻翻双鹊风枝爽，熠熠孤萤露草明。","更欲裴回尽幽兴，丽谯传漏报三更。"],"title":"夜坐园中至夜分"}
