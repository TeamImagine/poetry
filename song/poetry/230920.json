{"author":"葛胜仲","id":230920,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["牢落逾年坐斗州，窥园逢胜辄迟留。","招邀风月千章木，收拾峰峦百尺楼。","云叶悠扬疑独鹤，浪花浮动想饥鸥。","道人知被烟霞锢，当是空门第一流。"],"title":"次韵觉心道人游郡园"}
