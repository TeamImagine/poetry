{"author":"王庭珪","id":237909,"strains":["平仄仄平平仄仄，○仄仄平平仄仄。","平仄平平仄仄平，平平仄仄平平仄。","仄平平仄平平平，平平仄仄平平平。","仄○仄仄仄平○，平仄仄○平平平。","仄平仄仄○平仄，仄仄平平仄平仄。","仄平仄仄仄平平，仄仄平平平仄仄。"],"paragraphs":["西望岳阳烟雾里，闻有玺书天上至。","增秩何年下鳯凰，初无草动风尘起。","我生飘泊任西东，孤军敢犯千人锋。","郢中白雪岂容和，牛铎辄应黄锺宫。","郡楼把酒题诗处，笑命骚人等奴虏。","不忧突境有狂夫，立遣偏禆生䌸取。"],"title":"再次韵酬岳州董使君"}
