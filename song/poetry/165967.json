{"author":"陆文圭","id":165967,"strains":["仄平仄平仄，仄仄平平○。","平平平平平，○仄平平平。","平平平平仄，平仄平平平。","仄平仄平仄，仄仄平仄平。","仄仄仄平平，平平平仄仄。","仄平平仄平，仄仄平仄平。","平仄仄平仄，平平平仄○。","仄仄平仄平，仄○仄仄○。","平平仄仄仄，平仄平仄仄。"],"paragraphs":["海东有孤鹤，玉羽青冥间。","冲风扬黄尘，吹落蓉城山。","蓉城何寥廓，山木多高寒。","石泉翳荒藓，饮啄常苦艰。","矫首复南飞，凉秋生羽翰。","愿随鸿鹄游，不共鸡鹜餐。","嗟尔不群志，全身良独难。","远避鹰与鹯，近防弋与弹。","仙机纵不误，云路终漫漫。"],"title":"送钱君瑜归嘉禾"}
