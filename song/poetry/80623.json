{"author":"黄干","id":80623,"strains":["平平仄平仄，平平仄平平。","平平仄平平，仄仄平仄○。","平○仄平仄，仄仄平平平。","仄仄仄仄平，平仄○仄○。","平仄仄平平，平仄平平平。","平仄仄仄平，仄仄仄仄平。","平○○平平，平平仄○平。"],"paragraphs":["凉风振幽壑，阴云翳前山。","高怀励清秋，适意林莽间。","烟横万家井，水浄双溪湾。","徙倚暮忘归，人境相与闲。","游子独何为，千里方言还。","陪此杖履游，忘彼道路艰。","心期更他年，依岩结柴关。"],"title":"侍晦翁饮浮翠用刘叔通韵"}
