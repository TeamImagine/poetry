{"author":"范成大","id":43161,"strains":["仄仄平平仄仄平，平仄平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["揽秀堂前一笑倾，都忘身世两浮萍。","扶藜处处从君赏，落笔时时得我惊。","荔熟闽山劳梦想，蘋香苕水约逢迎。","袛愁误入桃源后，从此车轮四角生。"],"title":"送温伯归福唐纳妇且约复游霅川"}
