{"author":"陆游","id":34200,"strains":["仄仄仄仄平，仄○仄平仄。","平平仄平○，平仄仄○仄。","仄仄○仄仄，仄仄仄平仄。","平平○平仄，仄仄平仄仄。","平平仄仄平，○仄仄平仄。","平平仄仄○，仄仄平仄仄。","平平仄仄仄，仄仄平仄仄。","平平平仄仄，仄仄仄平仄。"],"paragraphs":["月白万瓦霜，露重四山雨。","开门忽惊叹，秋色已如许。","去蜀如昨日，坐阅四寒暑。","无才屏朝迹，有罪宜野处。","平生万里心，收敛卧环堵。","朱颜逝不留，白发生几缕。","人言尺蠖屈，要有黄鹄举。","功名非老事，岁晚忍羁旅。"],"title":"中夜起出门月露浩然归坐灯下有赋"}
