{"author":"赵蕃","id":74825,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["白下初逢使广轩，始披云雾见青天。","黄花红叶蒙深赏，白发青衫又十年。","举室尚为湖外客，一身还上浙江船。","莼羹鲈鲙虽佳矣，不是东归重惘然。"],"title":"赠杨左司三首  其一"}
