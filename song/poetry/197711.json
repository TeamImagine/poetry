{"author":"苏辙","id":197711,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["江南春候寒犹剧，细雨风吹作雪花。","中夜窗扉初晃漾，平明草木半低斜。","润催江柳排金绿，光杂山茶点绛葩。","老病不堪乘晓出，纷纷能使发增华。"],"title":"次韵王适春雪二首  其一"}
