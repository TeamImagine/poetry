{"author":"刘黻","id":142112,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄仄仄仄仄平平。"],"paragraphs":["梵宫默祷托炉烟，火伞愁张六月天。","雨倏随车符蚁垤，水分沃野免龟田。","已知帘影多琴暇，更与花封结饭缘。","坐听四方同润泽，庶几大有特书年。"],"title":"次何爱山喜雨韵"}
