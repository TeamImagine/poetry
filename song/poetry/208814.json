{"author":"吕南公","id":208814,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平仄仄仄平。","仄仄平平平仄仄，仄平平仄仄平平。"],"paragraphs":["窗扉暮阖晓还开，乞食寒儒去复来。","土木不妨人冷落，诗书能使客低徊。","言如鹦鹉今徒尔，宿似夫不亦得哉。","但识浮生皆寄托，莫从河汉论涓埃。"],"title":"熙宁六年再至邓氏北轩感而书壁"}
