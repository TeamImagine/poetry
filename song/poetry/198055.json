{"author":"苏辙","id":198055,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["万人齐仗足声匀，翠辇徐行不动尘。","夹道欢呼通老稚，从官杂遝数徐陈。","旌旗稍放龙蛇卷，旒冕初看日月新。","天遣雨师先洒道，农夫不复误占辛。"],"title":"次韵曾子开舍人四月一二日扈从二首  其一"}
