{"author":"韬光","id":40417,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["山僧野性好林泉，每向岩阿倚石眠。","不解栽松陪玉勒，惟能引水种金莲。","白云乍可来青嶂，明月难教下碧天。","城市不能飞锡去，恐妨莺啭翠楼前。"],"title":"谢白乐天招"}
