{"author":"吕岩","id":42462,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["还丹功满未朝天，且向人间度有缘。","拄杖两头担日月，葫芦一个隐山川。","诗吟自得闲中句，酒饮多遗醉后钱。","若问我修何妙法，不离身内汞和铅。"],"title":"七言 四十三"}
