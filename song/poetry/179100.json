{"author":"苏颂","id":179100,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["从宦飘飘九见春，共嗟名迹尚埃尘。","相逢梁苑留趋幕，不鄙池阳去长人。","蚤向文科分甲乙，尝于命历校庚辛。","穷通定分非婴虑，惟有交情久益亲。"],"title":"次韵王伯益同年留别二首 再次前韵"}
