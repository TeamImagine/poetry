{"author":"黄裳","id":204607,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["露下多时雁未鸣，数声云外此宵征。","北人书到三秋尽，南国弓闲一字横。","孤馆有谁惊好梦，平芦何处起寒更。","想应俎上终须免，宜向方塘寄此生。"],"title":"闻雁"}
