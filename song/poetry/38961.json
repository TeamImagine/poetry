{"author":"陆游","id":38961,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["莫笑畸翁迫耄期，从来不许俗人知。","系船惯听巴东雨，画策曾从渭北师。","袖剑客同楼上醉，烂柯人看洞中棋。","如今更欲沧溟去，鲸浪浮天信所之。"],"title":"纵笔四首  其一"}
