{"author":"卫宗武","id":133824,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["历遍崔嵬又涉川，菊秋还见早梅天。","重来槁顶惟添老，屡对青山似有缘。","携友拟为深谷隠，有僧可问小乘禅。","临风却忆南塘老，便脱芒鞋棹去船。"],"title":"和南塘"}
