{"author":"齐己","id":41452,"strains":["仄仄仄平平，平平仄仄平。","平平平○仄，平仄○○○。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄○平。","○平平仄仄，平仄仄平平。","平仄平○仄，平平仄仄平。","平平○仄仄，仄仄仄平平。"],"paragraphs":["咽咽复啾啾，多来自早秋。","园林凉正好，风雨思相收。","在处声无别，何人泪欲流。","冷怜天露滴，伤共野禽游。","静息深依竹，惊移瞥过楼。","分明晴渡口，凄切暮关头。","时节推应定，飞鸣即未休。","年年闻尔苦，远忆所居幽。"],"title":"蝉八韵"}
