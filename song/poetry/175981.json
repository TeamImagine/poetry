{"author":"王珪","id":175981,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["轩然独到碧峰头，万里青霄入寸眸。","日夜松声如雨急，古今山色与云浮。","废朝风物依依在，客路江波滚滚流。","汉辇已沉江树老，天涯寂寞下归舟。"],"title":"书四望亭"}
