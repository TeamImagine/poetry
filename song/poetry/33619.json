{"author":"陆游","id":33619,"strains":["仄平仄仄平，仄仄平○仄。","仄平仄平仄，仄仄仄○仄。","平○仄平平，仄仄仄平仄。","平平仄仄○，仄仄仄仄仄。","平平仄平平，仄平仄仄仄。","平平仄仄仄，平○仄仄仄。","平平仄仄平，平仄仄仄仄。","仄仄平仄平，仄仄平仄仄。"],"paragraphs":["仲冬候始寒，丙夜天正黑。","雨来挟风助，吼击不遗力。","声如拔高山，势若伐强国。","初忧老柏折，遂恐石笋踣。","乾坤本无心，百神各效职。","蛟龙鬭岁暮，豪横理莫测。","农功幸已成，龙怒亦会息。","屋漏何足言，袖手姑默默。"],"title":"书雨"}
