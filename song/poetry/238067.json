{"author":"王庭珪","id":238067,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["官冷身闲簿领稀，时从物外赴襟期。","凭君小缓青丝鞚，为我聊倾碧玉卮。","野寺石泉秋煮茗，松窗雪屋夜论诗。","悬知别后东风近，先寄寒梅第一枝。"],"title":"别葛德裕主簿"}
