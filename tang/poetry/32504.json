{"author":"吴融","id":32504,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["落尽红芳春意阑，绿芜空鏁辟疆园。","嫦娥断影霜轮冷，帝子无踪泪竹繁。","未达东邻还绝想，不劳南浦更销魂。","晚来虽共残莺约，争奈风凄又雨昏。"],"title":"春晚书怀"}
