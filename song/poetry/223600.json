{"author":"吴则礼","id":223600,"strains":["仄仄平仄平，平平仄仄仄。","平平仄仄○，平平仄平仄。","仄平○平平，仄仄平平仄。","仄仄仄平平，○○仄平仄。","平平平○平，平仄平仄平。","仄仄平仄仄，平平平仄平。","平平仄○仄，仄仄○仄平。","仄仄平仄仄，平平○仄平。","○仄仄仄仄，平仄仄仄平。","仄仄仄仄仄，平平平仄平。","平平仄仄仄，仄平平仄平。","平仄仄仄仄，仄平○仄○。"],"paragraphs":["爱此秋气凉，捐书坐北户。","黄花手自栽，开花忽无数。","朔风吹寒云，色映茅檐暮。","起立伫幽香，泥衣有零露。","旋移霜中花，娱此羁旅人。","白发图一笑，天公初不嗔。","平生饱参鼻，宿昔应供身。","老大无所著，幽花如绝伦。","胜处那可已，聊复运意根。","漉彼汁滓酒，浇兹葵苋唇。","凭君办好语，与招江海魂。","端欲道逸想，缅焉难具论。"],"title":"移菊"}
