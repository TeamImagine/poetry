{"author":"魏野","id":188334,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["帝里如何忘旧山，却因知己得名贤。","司仓道合唯无可，吏部交游祇大颠。","紫色袈裟无蕙带，清斋衬施有苔钱。","诗中琴里偏相忆，用晦还应信仲先。"],"title":"寄用晦上人"}
