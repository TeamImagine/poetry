{"author":"陆游","id":33964,"strains":["仄仄平平仄仄平，仄平仄仄仄仄平。","仄平仄仄平平仄，平仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平平平仄平。"],"paragraphs":["我与梅花有旧盟，即今白发未忘情。","不愁索笑无多子，惟恨相思太瘦生。","身世何曾怨空谷，风流正自合倾城。","增冰积雪行人少，试倩羁鸿为寄声。"],"title":"梅花"}
