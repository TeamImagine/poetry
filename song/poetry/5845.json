{"author":"张元干","id":5845,"strains":["平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，平平仄仄仄平平。"],"paragraphs":["夫差故国萦寒水，铁马南来忽振缨。","城上昏鸦争接翅，舟中逐客谨逃名。","胡笳怨处风微起，浊酒醒时梦易惊。","飘泊似闻山寺近，真成夜半听钟声。"],"title":"次江子我闻角韵"}
