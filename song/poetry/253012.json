{"author":"李弥逊","id":253012,"strains":["平○仄平仄○仄，平仄平平仄平仄。","平○仄仄仄平平，仄仄平平仄平仄。","平平仄仄平平平，仄仄平平仄○仄。","仄平平平仄仄平，平仄平平仄○仄。","平？平仄平○平，仄平仄仄仄仄○。","平平仄仄仄○仄，仄仄平平○仄平。","平平仄仄○仄仄，仄仄仄仄平○○。","平平平仄平仄仄，仄仄○平平仄平。","平平仄仄平平平，平平○仄平平○。","平平仄仄平平平，○仄仄平平仄平。"],"paragraphs":["山茶著包大如茧，初见寒梢一花展。","强将老眼趁年华，日日芒鞋踏苔藓。","花神似苦山翁催，不问春风有深浅。","树头纷纷弄月明，冰雪琼瑶乱裁剪。","痴□公事无了时，与花拼作十日期。","阑风伏雨恐相逼，夜傍花阴烧烛随。","攀条嚼蕊兴不尽，满把自摘香传衣。","星星霜鬓簪不得，小撚疏英翻酒卮。","儿童莫作吴歈声，山翁正与花神盟。","生愁一片风飘零，留取北枝宽作程。"],"title":"与何西仲秉烛饮梅下"}
