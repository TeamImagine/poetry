{"author":"陈造","id":58757,"strains":["仄仄平平平，仄仄仄平仄。","仄平仄仄仄，平平仄仄仄。","平平平平平，平平仄平仄。","仄仄仄○○，仄平○仄仄。"],"paragraphs":["一代无为翁，雅志属丘壑。","至今玉雪句，为山镇不若。","生平嵇生龙，何时令威鹤。","吊古但三叹，九原如可作。"],"title":"同陈宰黄簿游灵山八首宰云吾辈可谓忙里偷闲苦中作乐以八字为韵  其七"}
