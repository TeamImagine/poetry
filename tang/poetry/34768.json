{"author":"张说","id":34768,"strains":["仄仄平平仄，平平仄仄平。","平平仄仄仄，○仄仄平○。","平仄平○仄，平平仄仄平。","仄平平仄仄，平仄仄平平。","平仄平平仄，○平仄仄平。","平平○仄仄，平仄仄平平。"],"paragraphs":["虏地河冰合，边城备此时。","兵连紫塞路，将举白云司。","提剑荣中贵，衔珠盛出师。","日华光组练，风色焰旌旗。","投笔尊前起，横戈马上辞。","梅花吹别引，杨柳赋归诗。"],"title":"送赵二尚书彦昭北伐"}
