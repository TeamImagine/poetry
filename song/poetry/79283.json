{"author":"欧阳修","id":79283,"strains":["○平仄平仄，仄仄仄平平。","平仄平平仄，平平仄仄平。","平平仄仄仄，平仄仄○平。","仄仄平平仄，平平○仄○。","平平仄仄仄，平仄仄平平。","仄仄平平仄，○平○○平。"],"paragraphs":["行人傍衰柳，路向古河穷。","桑柘田畴美，渔商市井通。","薪歌晚入浦，舟子夜乘风。","旅舍孤烟外，天京王气中。","山川许国近，风俗楚乡同。","宿客鸡鸣起，驱车犹更东。"],"title":"朱家曲"}
