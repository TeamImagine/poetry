{"author":"孟郊","id":11982,"strains":["仄仄仄仄仄，仄平平平平。","仄平仄仄○，平平平仄平。","平？仄平仄，平仄○○平。","仄平仄○平，平仄平平平。","仄平仄平仄，仄仄仄仄平。","仄仄平仄仄，平平仄平平。","仄平仄仄仄，平仄平平平。","仄仄仄仄仄，平○平○平。","平平平○○，平仄平平平。","平仄仄○仄，仄平仄仄平。","仄平仄平平，仄仄平○平。"],"paragraphs":["一曲一直水，白龙何鳞鳞。","冻飙杂碎号，韲音坑谷辛。","柧笺吃无力，飞走更相仁。","猛弓一折弦，余喘争来宾。","大严此之立，小杀不复陈。","皎皎何皎皎，氤氲复氤氲。","瑞晴刷日月，高碧开星辰。","独立两脚雪，孤吟千虑新。","天欃徒昭昭，箕舌虚龂龂。","尧圣不听汝，孔微亦有臣。","谏书竟成章，古义终难陈。"],"title":"寒溪 五"}
