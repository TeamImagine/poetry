{"author":"吴融","id":32542,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["足恨饶悲不自由，萍无根蒂水长流。","庾公明月吟连曙，谢守青山看入秋。","一饭意专堪便死，千金诺在转难酬。","云沈鸟去回头否，平子才多好赋愁。"],"title":"离霅溪感事献郑员外"}
