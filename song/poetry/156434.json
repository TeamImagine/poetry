{"author":"文天祥","id":156434,"strains":["平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平平仄平。"],"paragraphs":["高人名若浼，烈士死如归。","智灭犹吞炭，商亡正采薇。","岂因徼后福，其肯蹈危机。","万古春秋义，悠悠双泪挥。"],"title":"张元帅谓予国已亡矣杀身以忠谁复书之予谓商非不亡夷齐自不食周粟人臣自尽其心岂论书与不书张为改容因成一诗"}
