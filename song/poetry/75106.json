{"author":"赵蕃","id":75106,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平平仄，仄平仄仄仄平平。"],"paragraphs":["白鸥自倚占深湾，亦有幽人此照颜。","岂但襟期非世俗，要知吟啸夺天悭。","江天见处从教阔，松竹栽成不要删。","我若赋诗君为写，绝人翰墨胜高闲。"],"title":"用韵呈明叔"}
