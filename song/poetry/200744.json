{"author":"孔武仲","id":200744,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平仄仄仄，平平平仄仄平平。","仄平仄仄平平仄，平仄平平仄仄平。"],"paragraphs":["翦断长翎入网罗，十年光景怨蹉跎。","欲提长剑为游说，且卧空山学揣摩。","砧杵夜寒醒醉梦，风霜秋紧役诗魔。","不须计较当时事，黄卷书中宠辱多。"],"title":"偶成"}
