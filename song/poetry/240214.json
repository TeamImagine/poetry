{"author":"周紫芝","id":240214,"strains":["○仄仄仄，平仄平平。","平仄平仄，平平仄平。","平仄仄仄，平仄仄平。","平仄仄平，仄仄平平。","仄仄平平，仄仄仄平。","平仄仄仄，仄仄平平。","平平平仄，平平○平。","仄仄仄仄，平仄仄平。","仄平仄仄，仄仄仄平。","仄仄平仄，仄平仄平。","仄平○仄，仄仄○平。","平平仄○，仄平○平。","平○平平，仄○仄平。","仄仄仄仄，仄平平平。"],"paragraphs":["三月既晦，维暮之春。","居我穷巷，门无杂宾。","谁与晤语，千载一人。","歌此好言，以侑清樽。","酌我春醪，载笑载欣。","言念我友，在彼彭门。","江𣸣之别，于今三年。","夐夐只影，祗复自怜。","素书聿至，式慰我心。","蔚我嘉木，有莺在林。","尚求其友，载好其音。","人而不如，有怀其愔。","何当言归，昔盟是寻。","眷此二老，实为兰金。"],"title":"怀旧一首"}
