{"author":"李弥逊","id":253227,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["楼头钟鼓晓催衙，吏散庭空日已斜。","烽火望中常作客，簿书丛里偶成家。","阴阴密叶榴垂实，剪剪新荷藕结花。","小立方塘一杯酒，又传归恨到天涯。"],"title":"采蘋亭分韵得花字"}
