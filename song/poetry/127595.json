{"author":"方岳","id":127595,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["自种幽香傍短棂，荷锄政用雨冥冥。","山家安得瑞龙脑，春事不专红鹤翎。","持向东风论甲乙，与遮西日费丁宁。","何年得似熏笼锦，茗碗时时为乞灵。"],"title":"种瑞香"}
