{"author":"李洪","id":52809,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["凤纪千龄遇圣君，扶持宗社不无人。","欣闻东鲁真儒相，本是中兴旧学臣。","玉燕投怀文冠世，天麟呈瑞寿嘉辰。","中书更倍汾阳考，宰枋重归转大钧。"],"title":"陈丞相诞日  其一"}
