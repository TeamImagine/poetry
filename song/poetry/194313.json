{"author":"苏轼","id":194313,"strains":["仄平平仄平仄平，仄平平仄仄平平。","○平仄平仄仄平，平平平仄仄平平。","○平仄仄平平平，○平仄平平仄平。","仄平平仄平仄平，○仄平平仄仄平。","平平仄仄仄仄平，仄平仄仄平仄平。","仄平平仄仄仄○，平仄仄仄平仄平。","平平平平平仄平，仄仄仄○平仄○。"],"paragraphs":["北城寒食烟火微，落花胡蝶作团飞。","王孙出游乐忘归，门前骢马紫金鞿。","吹笙帐底烟霏霏，行人举头谁敢睎。","扣门狂客君不麾，更遣倾城出翠帷。","书生老眼省见稀，画图但觉周昉肥。","别来春物已再菲，西望不见红日围。","何时东山歌采薇，把盏一听金缕衣。"],"title":"作书寄王晋卿忽忆前年寒食北城之游走笔为此诗"}
