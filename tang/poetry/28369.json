{"author":"陆龟蒙","id":28369,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁与春江上信鱼，可怜霜刃截来初。","鳞隳似撤骚人屋，腹断疑伤远客书。","避网几跳山影破，逆风曾蹙浪花虚。","今朝最是家童喜，免泥荒畦掇野蔬。"],"title":"袭美以巨鱼之半见分因以酬谢"}
