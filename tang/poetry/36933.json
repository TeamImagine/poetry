{"author":"李中","id":36933,"strains":["仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["得从岳叟诚堪重，却献皋夔事更宜。","公退启枰书院静，日斜收子竹阴移。","适情岂待樵柯烂，罢局还应屐齿隳。","预想幽窗风雨夜，一灯闲照覆图时。"],"title":"石棋局献时宰"}
