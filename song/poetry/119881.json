{"author":"林希逸","id":119881,"strains":["平仄○平仄，○平仄仄平。","仄平平仄仄，平仄仄○平。","仄仄平○仄，平平仄仄平。","仄平平仄仄，仄仄仄○平。","仄仄平平仄，平平仄仄○。","平平平仄仄，仄仄仄平平。"],"paragraphs":["携砚临流洗，迎人戏小鱼。","忘机知似我，吞墨喜看渠。","案上研磨久，池边浣濯初。","黑翻波里影，素染腹中书。","水与烟俱落，香知饵不如。","谁能图罩罩，点笔滴蟾蜍。"],"title":"洗砚鱼吞墨"}
