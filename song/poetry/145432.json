{"author":"马廷鸾","id":145432,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["蓐食需明出远村，笋舆咿轧睡昏昏。","禾麻丰岁云连亩，风露高秋水落痕。","清晓跨鞍儿从父，当年戏彩母怜孙。","白头老病松楸隔，一望云飞一断魂。"],"title":"屺瞻道中  其一"}
