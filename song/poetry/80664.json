{"author":"黄干","id":80664,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["明晦从渠造物悭，好天佳月静时看。","一轮天外长明彻，万象胸中自屈盘。","星逐使来随处见，霜侵台迥逼人寒。","休观玉免频频𢭏，活国须公九转丹。"],"title":"和江西王仓中秋赏月韵"}
