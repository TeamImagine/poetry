{"author":"苏颂","id":179005,"strains":["仄仄平○，仄仄平平。","仄平平仄，仄仄平平。","平○平仄，仄平仄平。","○平仄平，平仄平平。","○平平仄，仄仄平平。","平仄仄仄，平平仄平。","仄仄平仄，平平仄平。","仄仄仄仄，仄○仄平。","平平仄仄，仄仄平平。","仄平仄仄，仄平平平。","仄平仄平，仄平平平。","平平仄仄，仄仄平平。"],"paragraphs":["大孝尊亲，治本人伦。","自家之政，所以刑民。","天正元日，帝郊毕禋。","将崇母仪，爰即嘉辰。","正朝干辟，羽卫星陈。","金石既作，公卿荐臻。","帝步西序，躬咨尔臣。","授以册宝，极其礼文。","群官在位，靡不欢欣。","谓天子孝，感于人神。","祝天子年，后于灵椿。","皇心匪懈，圣度惟新。"],"title":"南郊大礼庆成诗五首 发册文德殿"}
