{"author":"释居简","id":91110,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["词学清流属上游，可曾轻外叹迟留。","半生萧洒居仁宅，千骑精明赴道州。","曾拟朝阳鸣老凤，暂从楚水问盟鸥。","不妨高索山人贾，款曲归来尽黑头。"],"title":"送道州使君江西张正父"}
