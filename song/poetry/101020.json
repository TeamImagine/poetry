{"author":"韩琦","id":101020,"strains":["仄平仄仄仄平平，平仄平平平仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["二苏遗笔匿仙扃，贤宰来求为发明。","字久半随风雨剥，气豪犹入鬼神惊。","终疑鸾凤骞云去，不假江山到骨清。","人对盛时须自勉，醉吟颠草尚垂名。"],"title":"扶沟宰周源来求二苏兄弟留题于白鹤观诗"}
