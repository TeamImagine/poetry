{"author":"王洋","id":251585,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["慢绿迟红静不争，小梯斜倚上空明。","日筛竹影花奴睡，人度禾场吠犬惊。","散帙未甘书效晚，携笻独喜病骸轻。","排芳穿密多幽处，后日相期子细行。"],"title":"酬凌季文过杨仲诚"}
