{"author":"李廌","id":218632,"strains":["仄仄平仄平，平仄仄平仄。","仄仄仄平平，平平仄平仄。","仄仄仄仄○，平平仄平仄。","平○仄平仄，平仄仄仄仄。","平平平平仄，仄仄仄平仄。","平平仄仄平，平○仄平仄。"],"paragraphs":["入自东郭门，言拜景升墓。","墓树半枯槎，冥冥立晨雾。","鼎国昔未分，萧墙梗天步。","呼苍复何用，龙卧独不顾。","纡余檀溪水，黯惨蔡州路。","登楼欲遣忧，君看仲宣赋。"],"title":"刘表庙"}
