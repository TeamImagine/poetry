{"author":"朱翌","id":11191,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["平山飞骑竹西州，到处逢君得纵游。","满地落花春病酒，一帘明月夜登楼。","江帆带雨人归后，烽火连天客罢休。","一纸短书劳远祝，貂蝉到底出兜鍪。"],"title":"寄刘明道"}
