{"author":"林逋","id":199809,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["似雨非晴意思深，宿酲牵引卧春阴。","苦怜燕子寒相并，生怕梨花晚不禁。","薄薄帘帏欺欲透，遥遥歌管压来沉。","北园南陌狂无数，只有芳菲会此心。"],"title":"春阴"}
