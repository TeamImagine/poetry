{"author":"陆游","id":33099,"strains":["平仄平平仄仄平，平平仄仄仄平平。","仄平仄仄仄平仄，仄平平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["初挈囊衣宿水村，萧然一扫旧巢痕。","本来信手忘工拙，却为无心少怨恩。","自笑远游谙马上，已营小筑老云根。","淡烟疏雨平羌路，便恐从今入梦魂。"],"title":"离嘉州宿平羌"}
