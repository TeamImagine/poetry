{"author":"陆游","id":33872,"strains":["仄仄仄仄○，仄仄平仄平。","平仄平仄仄，平仄○○平。","仄仄○○平，平平仄平平。","平仄平仄平，仄仄仄仄平。","平仄仄平仄，○仄仄仄平。","仄仄平仄仄，仄仄仄仄平。"],"paragraphs":["陆子病少间，独卧谿上堂。","人静鱼自跃，风定荷更香。","素月行中天，流萤失孤光。","归鸟飞有声，度此十里塘。","嗟我独何事，迟暮客异乡。","太息搔短发，起视夜未央。"],"title":"双清堂夜赋"}
