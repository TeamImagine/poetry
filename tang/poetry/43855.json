{"author":"薛能","id":43855,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["阙下情偏已绝稀，天涯身远复相依。","庭花每对从容落，夜烛多同笑语归。","君子是行应柏署，鄙人何望即柴扉。","青云若遇交亲话，白璧无心待发挥。"],"title":"送判官赴京"}
