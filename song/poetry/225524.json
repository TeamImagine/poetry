{"author":"李昭玘","id":225524,"strains":["平平平平仄仄平，仄平平仄平平平。","仄平仄仄仄平仄，平平仄仄平仄○。","仄平仄○平平平，平平仄○○平平。","平平仄平仄○仄，仄仄仄仄平平仄。","○平仄仄平仄平，仄仄仄仄平平平。","平平仄仄仄平仄，仄平平仄平平平。","平平仄仄○仄平，平平仄仄平平平。","平平仄仄仄平○，仄仄平平仄仄○。"],"paragraphs":["淮夷之珠照夜明，泗滨之石声泠泠。","昔时大禹致方物，神光玉色罗广庭。","比年入献多豪英，褒雄妙思相凭陵。","飘飘束书去观国，瘦马踏雪须垂永。","长廊白昼天宇清，落笔冉冉风云生。","千官拱笏赭袍近，碧沟新柳黄鹂鸣。","金挝虎士传姓名，鱼龙卷尾随雷声。","州人洗眼望归期，会约春风载酒迎。"],"title":"送徐州举人赴省试"}
