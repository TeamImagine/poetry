{"author":"洪咨夔","id":99610,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["灯花太喜酒樽空，客路真成印雪鸿。","出塞曲中迷灞浐，筹边图里认维松。","汗鞮虱胄心犹壮，蓬矢桑弧鬓已翁。","东望只知归计是，轻舠苕霅采夫容。"],"title":"生朝前一日过隆庆十里得老人书中诗因用尊韵  其二"}
