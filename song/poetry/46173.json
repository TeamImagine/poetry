{"author":"梅尧臣","id":46173,"strains":["仄平仄平平，仄仄仄仄平。","仄平平仄仄，仄仄仄仄平。","仄仄仄平○，仄仄仄仄○。","平平平仄○，仄平○仄○。","平平仄平仄，仄仄仄平平。","仄仄仄仄仄，平○平仄平。"],"paragraphs":["楚山岂无铜，楚匠岂不工。","大𬬻常乏铸，碧丱那得充。","积弊在乡县，孰肯以利笼。","君今承诏行，谕民当得中。","苟能使之发，亦莫取之穷。","此乃事可久，山深山自通。"],"title":"送施景仁太博提点江南坑冶"}
