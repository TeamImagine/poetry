{"author":"韩淲","id":86398,"strains":["仄仄平平平，仄仄仄平平。","平平平○平，○仄平○平。","平平平仄平，仄仄平平平。","仄平仄仄仄，仄仄平平平。","平仄仄平仄，仄仄仄平平。","平仄○平仄，仄仄仄仄○。"],"paragraphs":["矫首灵山南，远目水溪东。","溪山春正浓，胜事还当穷。","佳人天一方，欲见无由逢。","倚楼与下榻，二士腾高风。","安得两凫舄，或杖一枝筇。","游戏相征逐，老我百岁中。"],"title":"次韵斯远和答昌甫读谪仙诗  其三"}
