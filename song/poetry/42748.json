{"author":"陆游","id":42748,"strains":["平平仄仄仄仄平，仄平仄仄平平平。","仄○○仄仄仄仄，仄平仄仄仄仄平。","仄平平平○仄仄，仄平平仄仄仄仄。","平平仄仄仄平仄，平仄仄仄○仄仄。","○平仄仄平仄平，仄仄仄仄仄仄平。","仄平平仄仄○仄，仄平仄仄平仄仄。","仄平仄平仄平仄，仄仄平平仄平仄。","仄○平○仄平平，仄仄仄平○仄平。"],"paragraphs":["兄年十七弟始生，弟今白发森千茎。","所期相就毕此世，一尊浊酒得共倾。","往年虽穷犹半菽，两年糠核苦不足。","书生志欲及天下，贫贱不得收骨肉。","过悲复恐兄意伤，忍涕不觉涕已滂。","早朝霜露戒衣薄，愿书此语欢或忘。","闭门病衰百无用，日望兄归有余俸。","早从丞相乞湖州，莫待异时思少游。"],"title":"送三兄赴奏邸"}
