{"author":"刘才邵","id":250758,"strains":["○仄仄平仄，仄○仄仄仄。","仄仄仄仄平，仄仄平平仄。","仄平平○仄，仄仄平仄仄。","平仄平仄平，平仄平平仄。","平平平仄平，仄仄平仄仄。","仄仄仄平平，○平仄平仄。","平平仄仄平，平仄平平仄。","仄仄仄○平，仄平仄仄仄。","仄平仄平仄，仄仄平仄仄。"],"paragraphs":["燕石乏良质，谬当十袭贮。","鼠璞本腐材，笑杀千金贾。","取名非其实，纵美徒自许。","惟有冰雪姿，堪与琼瑶伍。","幽轩清有余，直干森可数。","抱节保坚刚，凝阴贯寒暑。","圆虚律琯匀，萧瑟鸣球举。","比德两相宜，此君众所与。","揭名警浮躁，用意非小补。"],"title":"题碧玉轩诗"}
