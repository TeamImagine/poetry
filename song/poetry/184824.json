{"author":"范纯仁","id":184824,"strains":["仄平仄仄仄平平，平仄平平仄仄平。","仄仄仄平平仄仄，仄仄仄仄仄平仄。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["气如巨浪泻长江，清似寒冰满玉缸。","几与贾生摩壁垒，未令张子见麾幢。","色丝幼妇宜传久，肉袒牵羊合亟降。","欲近云章刊翠石，却忧染翰孰能双。"],"title":"谢张解州作名阃堂记"}
