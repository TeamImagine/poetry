{"author":"刘禹锡","id":10771,"strains":["平仄平仄平，仄平○○平。","仄平平仄平，仄仄平仄平。","平平仄仄仄，平仄平仄平。","仄仄仄仄仄，仄平仄平平。","仄仄仄平仄，平仄仄平平。","平平仄仄○，平仄仄平○。"],"paragraphs":["昏镜非美金，漠然丧其晶。","陋容多自欺，谓若他镜明。","瑕疵既不见，妍态随意生。","一日四五照，自言美倾城。","饰带以纹绣，装匣以琼瑛。","秦宫岂不重，非适乃为轻。"],"title":"昏镜词"}
