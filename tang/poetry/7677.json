{"author":"司空曙","id":7677,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["闭门不出自焚香，拥褐看山岁月长。","雨后绿苔生石井，秋来黄叶遍绳床。","身闲何处无真性，年老曾言隐故乡。","更说本师同学在，几时携手见衡阳。"],"title":"题暕上人院"}
