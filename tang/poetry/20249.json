{"author":"章孝标","id":20249,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["曾持麈尾引金根，万乘前头草五言。","疏讲青龙归禁苑，歌抄白雪乞梨园。","朝惊云气遮天阁，暮踏猿声入剑门。","今日西川无子美，诗风又起浣花村。"],"title":"蜀中赠广上人"}
