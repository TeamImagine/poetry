{"author":"史才","id":14695,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["江上飞樯高数寻，西风客路思难禁。","三千奏议曾经国，十万兵屯已属心。","官驿疏梅春意足，楚天孤鹜晓烟沉。","闽南君去才称最，慰我秋鸿达好音。"],"title":"送别任龙图"}
