{"author":"仇远","id":164134,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["何年驻锡下山中，既见匆匆又欲东。","燕去鸿来俱是客，云生月落不离空。","冷泉亭上参吟畅，飞雪岩前哭老同。","方外友朋询近况，为言已作木鸡翁。"],"title":"如上人归问浙中友信"}
