{"author":"魏了翁","id":103030,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。","平仄平平平仄仄，仄平仄仄仄平平。"],"paragraphs":["夏畦初雨桔槹闲，读易幽人昼掩关。","厚筑根基方考室，不辞卷撮要为山。","賸栽晚岁松筠友，长伴沧江冰雪颜。","门外斜阳迷客路，屋中行李去家还。"],"title":"再次沧江韵  其一"}
