{"author":"释慧空","id":9685,"strains":["平平平○平仄仄，平平仄仄仄平仄。","仄仄○○仄仄平，平仄平平仄○仄。","○○仄仄平仄平，仄仄平平仄平仄。","○仄平○仄仄○，仄仄仄平○仄仄。","○○○，平仄仄，平仄平平平仄仄。","平平仄仄平平平，仄仄平平仄平仄。"],"paragraphs":["支提天冠千眷属，龟山蔡柳两尊宿。","总在参禅屋角头，开眼光光互相烛。","参禅自是云水俦，四顾坤维有高躅。","胜妙光中不肯留，六六要明三十六。","当其行，歌一曲，春草青兮春水绿。","东山老矣夫何言，纵有言兮不堪读。"],"title":"送僧三首  其二"}
