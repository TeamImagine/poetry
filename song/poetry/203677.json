{"author":"孔平仲","id":203677,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄平平平。"],"paragraphs":["纷纷柳絮入帘飞，正是酴醾花发时。","断送日长惟有睡，留连春去可无诗。","狂鞭迸笋偏当户，绿叶成阴巧覆墀。","百舌声中斜照晚，翛然衰鬓任风吹。"],"title":"春晚遣兴"}
