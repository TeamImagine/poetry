{"author":"陆游","id":42055,"strains":["仄○仄平平，平仄仄平仄。","仄平○仄仄，平仄平仄仄。","仄平仄仄仄，仄仄仄仄仄。","平平仄仄仄，仄仄○仄仄。","仄仄仄平仄，仄仄仄仄仄。","○仄平仄平，仄仄平仄仄。","平平○仄仄，仄仄仄平仄。","仄平仄仄平，仄仄平仄仄。","仄平仄仄○，平仄仄仄仄。","仄○仄仄平，平平○仄仄。"],"paragraphs":["镜中老翁谁，非复少年我。","诵书如布谷，拈出无一可。","又非富贵逼，弃去自不果。","无功博一饱，有罪当万坐。","老境最堪笑，作计日益左。","正似鸠拙巢，不及蚕自裹。","霜寒衣未赎，瑟缩附残火。","作诗数十年，所得良琐琐。","弱松困蔓缠，何日见磊砢。","洞庭可远游，秋风思捩柁。"],"title":"览镜"}
