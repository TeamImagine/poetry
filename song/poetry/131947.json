{"author":"萧立之","id":131947,"strains":["仄平平平○平仄，平仄仄○平仄仄。","仄平仄仄仄仄仄，仄仄平平平仄仄。","平平仄仄仄仄平，平仄平平平仄平。","平平仄平平仄仄，仄平仄仄平平平。","平平仄仄○○仄，平仄仄平平仄仄。","仄平仄仄平仄平，仄仄仄平平仄仄。","平平仄仄○仄仄，○平仄仄平仄仄。","平平仄仄仄仄仄，仄平仄仄平平仄。"],"paragraphs":["马君杭人堕汀角，杭试不收汀不着。","少年落笔易进取，万里孤云天一握。","捐金爵试亦假途，寒士探囊桃药无。","平生故人于节度，买山尚肯周穷符。","编藤裹锦如行卷，持以取青真左券。","惜哉掘墓逢伯夷，捧土塞河吾自腼。","君才十倍空冀北，长鲸变化沧海窄。","人生幸得各有地，古来不见虬须客。"],"title":"马顺文裒金买登仕为漕试计戏题其取青券"}
