{"author":"王奕","id":140013,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["老臣将略服先零，撑拓淮江五十年。","不把壑舟移半夜，未应杞国坠中天。","父奢既不惭诸葛，子括胡为愧仲连。","节义功名父兄在，摩挲丰碣重潸然。"],"title":"书赵忠靖公祠堂"}
