{"author":"许月卿","id":140862,"strains":["仄平仄仄平平平，平仄平平平仄平。","平平平仄○平仄，平平仄仄平仄平。","仄平仄平仄平平，平○平平○平平。","○平仄仄○平仄，○平平仄平仄平。","仄仄平仄仄仄平，○平仄仄平仄平。","○平仄○平仄○，仄仄○仄○仄平。"],"paragraphs":["一年景让秋光奇，山水秋来皆有姿。","君于何处相人物，谁为盗跖谁伯夷。","伯夷海滨待时清，秋空无云正清时。","相人不若相时好，相时而动谈笑麾。","笑杀冯道五季时，兴亡不喜而不悲。","相师试相冯道相，视国传舍如弈棋。"],"title":"次韵谢君直赠李相士"}
