{"author":"方岳","id":127906,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。"],"paragraphs":["书生作计已差殊，况复真穷五技鼯。","空费寸阴酬急羽，还同斗米饱侏儒。","鸥盟正尔隔千里，鹤梦何曾到九衢。","茅屋春寒明月夜，梅花曾与寄声无。"],"title":"次韵乡友"}
