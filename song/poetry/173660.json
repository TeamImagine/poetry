{"author":"黄庶","id":173660,"strains":["仄仄仄仄仄，仄仄仄仄平。","平平仄仄仄，仄仄仄仄平。","仄仄仄○仄，仄仄平仄平。","平仄仄平仄，仄仄平平○。","平平仄仄仄，仄仄平仄平。","平平平平平，仄仄平平平。","仄○平平仄，仄仄仄仄平。","平仄仄仄仄，仄仄仄仄平。"],"paragraphs":["古寺得断碣，偃卧败壁阴。","莓苔入破字，欲读不易寻。","姓字驳难辨，展转风雨侵。","尘穴夏蛙宿，草盛秋虫吟。","田夫煅可砺，老妇寒可砧。","伊非浮图家，岁月徒骎骎。","予闻岐阳鼓，篆法抵万金。","存者十止九，太息涕泗霪。"],"title":"赋古碑"}
