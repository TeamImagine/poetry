{"author":"李山甫","id":29629,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄仄平仄，平仄平平仄仄平。"],"paragraphs":["坐近松风骨自寒，茅斋直拶白云边。","玄关不闭何人到，此事谁论在佛先。","天竺老师留一句，曹溪行者答全篇。","今朝林下忘言说，强把新诗寄谪仙。"],"title":"禅林寺作寄刘书记"}
