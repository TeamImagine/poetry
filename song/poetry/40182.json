{"author":"陆游","id":40182,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["宠辱元知不足惊，退居兀兀饯余生。","冰鱼可钓羹材足，霜稻方登籴价平。","邻媪已安诸子养，园丁初葺数椽成。","邻闾喜事吾曹共，一醉宁辞洗破觥。"],"title":"书喜二首  其一"}
