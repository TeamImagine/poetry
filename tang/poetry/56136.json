{"author":"李白","id":56136,"strains":["仄平仄平仄，仄仄平平平。","仄仄仄平平，平平平仄平。","仄仄○仄仄，仄平平平平。","○仄仄平仄，平平平仄平。","平平仄平仄，仄仄平平平。","仄平平平仄，仄仄平仄平。","仄平○平仄，平仄平平平。","仄仄仄仄平，仄平仄仄平。","仄仄平仄仄，仄平○仄○。"],"paragraphs":["一身自潇洒，万物何嚣諠。","拙薄谢明时，栖闲归故园。","二季过旧壑，四邻驰华轩。","衣剑照松宇，宾徒光石门。","山童荐珍果，野老开芳樽。","上陈樵渔事，下叙农圃言。","昨来荷花满，今见兰苕繁。","一笑复一歌，不知夕景昏。","醉罢同所乐，此情难具论。"],"title":"荅从弟幼成过西园见赠"}
