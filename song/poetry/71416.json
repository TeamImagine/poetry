{"author":"蔡戡","id":71416,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄平平平。"],"paragraphs":["宦涂欲海久沉冥，自念虚为一世人。","不向精微穷性理，多于蹇浅敝精神。","休论今古无穷事，且乞江湖自在身。","富贵功名付儿辈，一邱一壑任吾真。"],"title":"有感  其一"}
