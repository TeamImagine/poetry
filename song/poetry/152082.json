{"author":"方一夔","id":152082,"strains":["仄平平平仄，○仄平平仄。","仄仄平平平，仄仄○平仄。","仄仄○仄平，平平仄仄仄。","平平仄仄仄，平平仄平仄。","平平仄平仄，仄平仄仄仄。","平平仄仄仄，仄仄仄平仄。","平仄仄○平，平仄○平仄。"],"paragraphs":["请君邯郸舞，听我弘农曲。","本是田家人，误窃封侯禄。","贵盛难久居，终然手反复。","南山有旧业，披榛撒戎菽。","苗稀草荒秽，欲锄力不足。","归来日已夕，一醉酒新熟。","歌罢即长眠，悲苦过于哭。"],"title":"咏史 杨恽"}
