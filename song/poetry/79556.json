{"author":"欧阳修","id":79556,"strains":["仄平平平平，仄平平仄仄。","平仄平○平，平仄仄平仄。","仄仄○仄仄，仄仄仄○仄。","仄仄仄平仄，仄仄平○仄。","平仄平仄仄，平平仄平仄。","平○仄平仄，仄仄○平仄。"],"paragraphs":["洛城车隆隆，晓门争道入。","连袂纷如帷，文者岂无十。","壮矣张太素，拂羽择其集。","远慕邺才子，一笑懽相挹。","虽有轩与冕，攀翔莫能及。","人将孰君子，盍视其游执。"],"title":"七交七首 张判官"}
