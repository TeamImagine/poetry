{"author":"晁说之","id":219292,"strains":["平平仄仄仄平平，仄仄○平平仄平。","○平仄仄○平仄，仄仄仄○平仄平。","仄平平仄平？仄，仄仄平平平？仄。","○平仄仄平仄仄，仄仄仄平平仄仄。","仄仄平平平仄平，仄平仄仄仄○平。","平平仄仄仄平仄，平仄○○平仄平。"],"paragraphs":["櫜戈未肯下灵州，白马将军今白头。","将军父子重儒术，坐有绿衣人则休。","六年谣颂流圁洛，卧使雕山添岞崿。","看山饮水无一事，日俸岁饥欣自若。","匹马飘飘朝九天，晚交送别亦潸然。","烦君去路望嵩少，猿鹤相思端可怜。"],"title":"送知府张路钤还阙"}
