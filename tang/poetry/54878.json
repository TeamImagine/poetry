{"author":"刘长卿","id":54878,"strains":["○仄○平仄，平平仄仄平。","平平○仄仄，平仄仄平○。","仄仄平平仄，平平仄仄平。","平平平仄仄，○仄仄平平。","仄仄平平仄，○平仄仄○。","平平仄○仄，平仄仄平平。"],"paragraphs":["王事相逢少，云山奈别何。","芳年临水怨，瓜步上潮过。","客路方经楚，乡心共渡河。","凋残春草在，离乱故城多。","罢战逢时泰，轻徭伫俗和。","东西此分手，惆怅恨烟波。"],"title":"毘陵送邹结先赴河南充判官"}
