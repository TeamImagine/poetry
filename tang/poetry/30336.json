{"author":"方干","id":30336,"strains":["仄平平仄仄平○，平仄平平平仄平。","仄平平平平仄仄，平平仄仄仄平平。","仄○平仄平平仄，平仄平○仄仄○。","仄仄仄平平仄仄，平平仄仄仄平平。","仄平仄仄平平○，平仄平平仄仄平。","仄仄平平仄平仄，仄平平仄仄○平。"],"paragraphs":["混元融结致功难，山下平湖湖上山。","万倾涵虚寒潋滟，千寻耸翠秀孱颜。","芰荷香入琴棋处，雷雨声离栋牖间。","但有五云依鹤岭，曾无陆路向人寰。","夜溪漱玉常堪听，仙树垂珠可要攀。","若弃荣名便居此，自然浮浊不相关。"],"title":"叙龙瑞观胜异寄于尊师"}
