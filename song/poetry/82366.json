{"author":"孙应时","id":82366,"strains":["仄仄平平平仄平，平平仄仄仄平平。","仄平仄仄仄平仄，仄仄仄平仄仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["近识城南吴市仙，千岩活句得真传。","令人向壁卧三日，悔我读书空十年。","樽酒细论还得否，风帆欲去独依然。","从今千里清秋梦，长在高山流水边。"],"title":"再和商卿"}
