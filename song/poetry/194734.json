{"author":"苏轼","id":194734,"strains":["平仄○仄仄，平平仄平仄。","平○仄平仄，仄仄仄平仄。","平平仄平平，平仄仄仄仄。","平平仄仄仄，仄仄平仄仄。","仄平仄平平，○仄○仄仄。","○○○平仄，仄仄仄仄仄。","仄平平平仄，仄仄仄仄仄。","平平仄平○，平仄平仄仄。","仄平平仄仄，○仄平平仄。","仄仄平平仄，仄仄平仄仄。","仄平平平仄，仄仄仄平仄。","仄平平平平，平平平平仄。"],"paragraphs":["章子亲未葬，余生抱羸疾。","朝吟噎邻里，夜泪腐茵席。","前年黑花生，今岁白发出。","身随日月逝，恨与天地毕。","愿求不毛田，亲筑长夜室。","难从王孙裸，未忍夏后堲。","五陵多豪士，百万付一掷。","心知义财难，甘就贫友乞。","不辞毛发施，行自丘山积。","此志苟朝遂，夕死真不戚。","誓求无生理，不践有为迹。","弃身尸陀林，乌鸢任狼藉。"],"title":"赠章默"}
