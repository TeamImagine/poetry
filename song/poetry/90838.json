{"author":"韩琦","id":90838,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["雨过观田出近垌，敝庐还喜及柴刑。","云平多稼彻天尽，黛拂远山随马行。","寂寞秋风催晚角，徘徊先陇奈重城。","乡人莫羡前驱弩，吾意何如负郭耕。"],"title":"观稼回"}
