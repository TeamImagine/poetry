{"author":"俞德邻","id":153194,"strains":["平仄平平仄仄平，仄平仄仄仄平平。","仄平仄仄仄平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["黄鹤山前蜕骨仙，饱餐玉蕊漱珠泉。","酒酣拓戟老工部，官冷无毡贫郑虔。","四海风埃方坱莽，一生岐路几迍邅。","公今得向扬州死，况复悬车过八年。"],"title":"息寮王教授挽词二首  其一"}
