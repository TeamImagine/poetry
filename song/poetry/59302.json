{"author":"陈造","id":59302,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不得花前共一樽，萧斋药裹自相亲。","闲追水佩风裳梦，空负云阶月地春。","缥缈瑶英雾为幄，敷腴玉面酒生鳞。","蜚觞刻烛输公等，定指芳条笑恶宾。"],"title":"赏酴醾病不赴"}
