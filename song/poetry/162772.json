{"author":"赵友直","id":162772,"strains":["平平仄仄仄，仄仄仄仄平。","仄仄仄○○，平○○仄平。","仄仄平平仄，仄仄平平平。","仄仄仄仄仄，？仄○仄平。","平仄○仄仄，仄仄平平平。","平平仄仄仄，仄仄平平仄。","仄平仄平仄，平平仄仄平。"],"paragraphs":["羲皇世远矣，圣道久秕糠。","纵有鲁中叟，弥缝犹未遑。","况复经秦火，烬末谁能匡。","赤帝按剑起，犄角重傍徨。","天运如此耳，不饮之何方。","壶觞辄自引，未肯须臾忘。","匪苟好沉湎，逃名托醉乡。"],"title":"读靖节集"}
