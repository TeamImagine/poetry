{"author":"韩淲","id":86188,"strains":["平平平仄平，仄仄仄平仄。","仄平仄平平，平仄仄仄仄。","平○仄仄平，平仄平仄仄。","平平仄平仄，仄仄平仄仄。","仄仄平仄平，仄○仄仄仄。","平平○平平，仄仄仄平仄。","平○仄○○，仄○仄○仄。","○平仄平平，平仄○仄仄。"],"paragraphs":["君家兄弟贤，四海得师友。","卜居赤城霞，山水照户牖。","宗盟懒致身，时务能袖手。","纷纶五经笥，圣处端不朽。","每切乡往之，喜从仲氏后。","青春钱塘湖，仅尔一杯酒。","微吟已相和，要论合深扣。","调官复东还，知我离索否。"],"title":"送致道"}
