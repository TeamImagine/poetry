{"author":"葛胜仲","id":230626,"strains":["平平平仄平，平仄仄平仄。","平平仄平仄，仄仄平平○。","平仄平○平，仄仄平平仄。","仄平平○○，仄平平仄仄。","仄平仄平仄，平仄仄仄仄。","仄仄平○平，仄仄○仄仄。","○平仄仄仄，仄平平仄仄。","仄平平○平，平仄仄平仄。","仄仄平平○，平仄仄平仄。","平仄仄平平，平？平仄仄。","平○仄平仄，仄仄○平仄。","平○仄仄仄，仄仄平平○。","平平仄平仄，平平平仄仄。","平平仄○仄，仄仄平平仄。","仄平○平仄，平仄仄仄○。","仄仄仄仄平，仄仄平仄仄。","平平○仄仄，仄仄仄仄仄。","平平仄仄仄，仄仄○平仄。","平平平平平，平○平平仄。","平仄仄平平，平仄平平○。"],"paragraphs":["萧晨天宇澄，云物扫氛霿。","寒飚振飞藿，策策商声中。","官散无町畦，出若孤云縦。","仰怀山中相，隐居邻二仲。","驾言访精舍，连日食指动。","午坐烹茶龙，夜饮烧烛凤。","殷勤数啖我，省烦惭闵贡。","美哉澄空堤，松竹锁𪨷洞。","怪石初平留，嘉树橐驼种。","山水有清音，招隐诗可诵。","初如叩清角，乍若听幽美。","窥临已不恶，况乃陪营从。","清谈木霏屑，圆机盘走汞。","清寒逼吟魄，不起梨云梦。","半生了官事，今假幸少空。","坐有第一流，不饮宜自讼。","人生行乐耳，急若奉漏瓮。","东山恐不免，衮职行登用。","槎通天衢升，茅茹诸贤共。","惟有数奇人，辛苦仍耘葑。"],"title":"九月二十四日陪少蕴左辖饮朱氏林亭以朱行中寄其弟诗为韵席上同赋"}
