{"author":"李处权","id":8626,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["似闻环佩杂箫笙，鼎立争雄凛太清。","不与古今争变化，可能舒惨属阴晴。","花开玉井难求种，月下瑶台但有名。","我亦生来未尝屈，敢持方寸并峥嵘。"],"title":"江上望灵石"}
