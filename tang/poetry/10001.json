{"author":"韩愈","id":10001,"strains":["仄仄平平仄仄仄，仄仄平平仄平仄。","平平仄仄平仄平，平平○○平仄仄。","仄平平平仄仄平，平平仄仄平仄○。","平平平平○仄仄，仄○平仄仄仄平。","平平仄仄平仄仄，？仄仄仄平平平。","仄平平平仄仄仄，平仄仄仄○平平。","平仄仄平○○仄，平仄仄仄平平平。","仄平仄仄仄平仄，仄仄平仄仄平平。","平○平仄仄平仄，○仄仄仄平平平。","仄○仄仄仄仄仄，仄平平仄平平○。"],"paragraphs":["羽卫煌煌一百里，晓出都门葬天子。","群臣杂沓驰后先，宫官穰穰来不已。","是时新秋七月初，金神按节炎气除。","清风飘飘轻雨洒，偃蹇旗斾卷以舒。","逾梁下坂笳鼓咽，嵽嵲遂走玄宫闾。","哭声訇天百鸟噪，幽坎昼闭空灵舆。","皇帝孝心深且远，资送礼备无赢余。","设官置卫锁嫔妓，供养朝夕象平居。","臣闻神道尚清净，三代旧制存诸书。","墓藏庙祭不可乱，欲言非职知何如。"],"title":"丰陵行"}
