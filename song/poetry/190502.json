{"author":"韦骧","id":190502,"strains":["仄平仄仄仄平平，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平平，仄平仄仄仄平平。"],"paragraphs":["代期渐可数光阴，掉鞅归时秋已深。","篱菊正牵元亮眼，江鲈还动季鹰心。","迎新送故人徒扰，兴利除残我不任。","唯有溪山不辜方，未尝旷日废清吟。"],"title":"将归"}
