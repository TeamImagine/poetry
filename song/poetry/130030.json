{"author":"李昴英","id":130030,"strains":["仄平仄仄仄平平，仄仄平平仄仄平。","平仄平平平仄仄，平平仄仄平平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["束书相伴到江西，我尚濡留子遽归。","轮角难生催别斝，刀头欲折为斑衣。","功名有分须如意，学问无穷更造微。","若到家林遇奴辈，先教拂拭钓鱼矶。"],"title":"送子先贤归南海"}
