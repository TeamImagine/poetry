{"author":"刘攽","id":183204,"strains":["仄平仄平○平仄，仄仄仄○平仄平。","平仄平平平仄仄，仄仄○仄平仄平。","○平仄平仄仄仄，仄平仄仄平○平。","仄平仄仄仄仄仄，仄平仄○平仄平。","仄平仄仄平仄仄，仄平平仄○平平。","仄平平仄仄仄仄，仄平仄仄○平平。","平仄仄仄平仄○○平平，平平仄平仄平平。","平平仄仄仄仄仄，平仄平平平仄平。"],"paragraphs":["汝山不高鲜乔木，汝水不深无巨舟。","荒草连天荆棘壮，土脉疏缓多废畴。","三年力耕食不饱，一时不雨人相忧。","负薪代炭集市井，耳聋眼瞑垂白头。","土风薄陋趋向狭，一金之子称良谋。","百年人物可料数，里闾未见兴公侯。","君不见广成昔从空同居，猗玕亦云隠商余。","千年两士炯若日，希世之才安可诬。"],"title":"空同"}
