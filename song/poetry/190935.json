{"author":"韦骧","id":190935,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["君繇雁荡解官时，我亦琅邪受代归。","邂逅故乡方道旧，逡巡行舸又成违。","十年离合都如梦，千里冲蒙勿自欷。","况是枫庭将奏课，好摅奇蕴动恩辉。"],"title":"送周开祖赴阙引对"}
