{"author":"张方平","id":90286,"strains":["仄平平，平平平，平平仄，平仄平，平平仄平仄平平。","平○平，平仄平，仄仄仄平平平仄，平平平仄平平平。","仄平平仄平平仄，仄仄仄平○平仄。","平平仄平仄平仄，仄○平仄平平仄。","仄平仄仄仄仄仄，仄仄仄仄仄仄仄。","仄仄平，平仄仄，○仄仄平仄平仄。"],"paragraphs":["水为都，云为庐，芙蓉帐，清盖车，霜裾雪襟素襜襦。","秋空清，秋雨晴，弋者不来渔翁去，孤翘群泳芦花汀。","往来东浦何容与，莫爱稻粱过西渚。","渔翁布罗满葭下，潜教媒子来呼汝。","罥丝漠漠不可见，羽翰一挂脱不去。","汝挂罗，媒子喜，更笑汝愚落他计。"],"title":"沧洲白鸟歌"}
