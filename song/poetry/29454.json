{"author":"韩元吉","id":29454,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["酴醿插架未成阴，水满方塘数尺深。","入户幽花真有意，拂檐高竹更关心。","鸣禽唤客知闲景，舞鹤迎人作好音。","莫道相逢欠歌管，一觞酒尽读书林。"],"title":"韩子师读书堂置酒见留"}
