{"author":"李白","id":56183,"strains":["仄仄平仄仄，平平仄平平。","○平仄仄仄，平仄平平平。","仄仄仄仄平，仄平平平平。","仄平仄仄仄，○○平仄平。","平平仄平平，平仄仄○平。","平仄平仄仄，○平仄平平。","平平○平平，平仄仄仄平。","仄仄仄平仄，○平平仄平。","仄仄仄仄仄，平平仄○平。"],"paragraphs":["置酒延落景，金陵凤凰台。","长波写万古，心与云俱开。","借问往昔时，凤凰为谁来。","凤凰去已久，正当今日回。","明君越羲轩，天老坐三台。","豪士无所用，弹弦醉金罍。","东风吹山花，安可不尽杯。","六帝没幽草，深宫冥绿苔。","置酒勿复道，歌钟但相催。"],"title":"金陵凤凰台置酒"}
