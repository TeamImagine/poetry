{"author":"洪咨夔","id":99635,"strains":["平平平平平，仄平仄平平。","平平仄仄仄，仄仄平平平。","平平仄仄仄，仄仄平平平。","仄仄平仄○，平平仄平平。","仄平○平平，仄仄○平平。"],"paragraphs":["朝阳生危岑，委光皂江壖。","江妃舞倒景，老木奔惊猿。","群仙亦戏剧，挹袂来联翩。","笑倒天地间，谁亏复谁全。","手携昭文琴，一曲三千年。"],"title":"辛巳夏四月行西山欲赋未能也得曹泸南壬午冬留题上清诗因次韵  其三"}
