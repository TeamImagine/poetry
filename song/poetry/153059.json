{"author":"俞德邻","id":153059,"strains":["平平仄平仄，平平平仄平。","平平仄平仄，平仄平仄平。","平仄仄平仄，平平仄平平。","平平仄平仄，○仄平平平。","仄○仄平仄，仄仄平仄平。","仄平仄平仄，仄仄仄仄平。","仄仄仄仄仄，仄仄平仄平。","仄仄平仄仄，仄仄仄仄平。","仄仄平仄平，仄平仄平平。","平平仄仄仄，仄仄仄仄平。","仄平仄仄平，仄平仄平平。","仄仄仄仄仄，仄仄○仄○。","平○仄平仄，平仄平平平。"],"paragraphs":["林泉近城市，而无城市人。","携壶散游屧，心境同一春。","何必事幽讨，辞家入西秦。","西秦苦迢递，劳我金闺身。","不如远公社，醉倒人不嗔。","百年电明灭，万事蠖屈伸。","所以古达士，死葬陶者邻。","或者为瓮盎，尚得日饮醇。","岂比夷与齐，忍饥以求仁。","吾生幸未化，有酒勿厌频。","一杯复一杯，浩歌落梁尘。","但问客醉醒，不问疏与亲。","君看北邙墓，松柏多为薪。"],"title":"次韵陈彦实游罗汉寺"}
