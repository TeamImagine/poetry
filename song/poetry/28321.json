{"author":"洪适","id":28321,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["书事斜川日月同，行年过四逼衰翁。","纵情自洗和陶笔，乘兴谁开访戴蓬。","梅萼仅存难聚雪，竹根未稳不禁风。","莫将野趣逢人说，冰上轻鸥西复东。"],"title":"雪后游盘洲"}
