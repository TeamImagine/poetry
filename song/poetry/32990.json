{"author":"陆游","id":32990,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["出郭幽寻一笑新，径呼艇子截烟津。","不辞疾步登重阁，聊欲今生识伟人。","泉镜正涵螺髻绿，浪花不犯宝趺尘。","始知神力无穷尽，丈六黄金果小身。"],"title":"谒凌云大像"}
