{"author":"周紫芝","id":240489,"strains":["○平仄平仄，仄仄仄仄○。","平平仄平平，仄平仄平平。","仄仄仄○仄，○平仄平平。","仄平○仄仄，仄仄仄仄平。","○平仄○仄，仄仄平平平。","仄仄平仄平，○平仄平平。","仄仄仄仄仄，○平仄平平。","平仄平仄仄，仄平仄平平。","仄平○仄仄，仄仄平仄平。","仄平仄○平，仄仄平仄平。","平平仄？仄，仄仄仄仄平。","仄仄仄仄平，仄仄平仄平。","○仄平仄○，仄仄平仄平。","平平仄仄平，仄平仄平平。","仄平仄平仄，仄仄仄仄平。","仄平○仄仄，仄仄○平平。","平平仄平平，仄仄仄仄平。","平平仄平仄，仄仄○平平。","仄仄仄仄仄，仄仄平平平。","仄仄仄平仄，平仄○平平。","仄○仄仄仄，○平仄平平。","平平仄仄仄，平仄仄○平。","平平仄仄仄，仄仄平○平。","仄平仄平仄，仄仄平平平。","平平仄仄仄，平仄仄仄平。","平仄仄○仄，平平仄平平。","○平仄平仄，仄仄平○平。","平仄平仄仄，平平仄平平。"],"paragraphs":["中原困胡虏，此事昔固闻。","何尝大江南，犬羊动成群。","踊跃万骑入，苍黄两龙奔。","五年三避狄，十室九见焚。","相公既降虏，盗贼俱官军。","遂令江以南，填山满屯营。","老稚五六辈，相呼走荒村。","君昔东道主，窜身亦荆榛。","两家三十口，既死惊复存。","共求草中生，有似麞与麕。","平时巳蹭蹬，老恨有此身。","湛湛两玉壶，炯炯无一尘。","犹喜垂尽中，得此千载人。","珠玑皎在前，自然洗妖氛。","恨君济时策，百未有一伸。","半通犹绾戾，两肘空悬鹑。","无人作游扬，恐得按剑嗔。","浓云卷肤寸，未许膏斯民。","念昔仲夏夜，赤气腾天曛。","雨足下垂地，诛斩当奸臣。","敌将果夜遁，王师策殊勋。","班荆记是夕，同我二三君。","君歌独慷慨，泪下霑衣巾。","愿言补周衮，八表均尧仁。","昆虫及草木，同播一大钧。","良会有如此，吾生岂非辰。","吟君洗兵马，大雅何深醇。","安得清庙瑟，朱弦奏春温。"],"title":"次韵罗叔共纪事见寄"}
