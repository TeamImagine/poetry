{"author":"陆游","id":33910,"strains":["平平仄仄平，仄仄仄仄平。","仄平仄仄平，仄仄平平平。","平平仄平平，平仄平仄平。","平仄平仄仄，仄仄平仄平。","平平仄仄○，仄仄仄仄平。","平平○平平，仄仄仄仄平。"],"paragraphs":["新秋未再旬，月露已浩然。","放翁一幅巾，与影俱翩仙。","飞桥挂澄谿，幽窦鸣细泉。","开岁才俛仰，已近揺落天。","殊方久滞留，感此岁月迁。","归来看青灯，悄怆不得眠。"],"title":"月下独行桥上"}
