{"author":"洪朋","id":224366,"strains":["平仄仄平平，平仄仄○仄。","仄平仄仄仄，仄仄仄平仄。","仄平仄仄○，仄仄平平仄。","仄仄仄仄仄，平平仄仄仄。","○○仄平仄，○仄平○仄。","平平仄平仄，○仄平仄仄。","仄○平仄平，仄仄仄仄仄。","平平仄仄平，平平仄仄仄。","平平仄平平，平平平仄仄。","○平仄仄平，平平仄平仄。"],"paragraphs":["埃郁一炎方，何处不庳湿。","北窗但扫地，所向若维絷。","及兹澍雨过，信是高秋立。","便有好事侣，俱来负郭集。","中庭树阴满，燀气清且急。","胡床各萧散，颇觉凉气入。","道丧千载余，世路日险涩。","朋知得若人，风流有所及。","西山一牛鸣，时哉先圣集。","兴来浩荡游，胡为若羁馽。"],"title":"立秋日诸公过敝庐赋诗"}
