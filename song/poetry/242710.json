{"author":"李纲","id":242710,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雨过芙蕖满曲塘，端疑翠盖拥新妆。","风翻圆碧田田叶，露浥深红苒苒香。","根出淤泥成妙净，气侵虚阁愈清凉。","开花不待秋风起，景物依然类浙乡。"],"title":"初见荷花"}
