{"author":"释智圆","id":221618,"strains":["仄○仄仄平，仄○平仄平。","仄平仄平平，仄平仄平平。","平平平仄仄，仄仄仄仄仄。","仄仄仄平仄，平仄仄平平。","平仄仄仄仄，仄平仄平平。","平平仄平○，平仄平平平。","平平仄仄○，仄仄仄平平。","平平仄平平，仄仄平平平。","仄仄平平平，仄平仄平平。","仄平仄仄仄，平平平平平。","仄仄平○仄，仄仄平平平。","平平仄仄平，仄仄平平平。","平仄平平平，○仄仄平平。","仄平仄平平，平平仄平平。","平仄仄平平，仄仄○○平。"],"paragraphs":["有叟匿姓名，自号为潜夫。","潜身在云泉，潜心入虚无。","身心俱已潜，质直反若谕。","智者谓之智，愚者谓之愚。","愚智自彼异，潜夫未曾殊。","陶陶乐天和，任性何曾拘。","宗儒述孟轲，好道注阴符。","虚堂踞高台，往往谈浮图。","漫衍虽无家，大方贵无隅。","俗人每侧目，订之为狂徒。","素隐而行怪，执政宜先诛。","天公既保全，幸得存微躯。","冲雪登高山，乘月泛平湖。","性灵敌云闲，形骸类松枯。","何以免饥寒，认得衣中珠。"],"title":"潜夫咏"}
