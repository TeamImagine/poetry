{"author":"元稹","id":14606,"strains":["仄○○仄仄平平，仄仄平平仄仄平。","○仄仄○平仄仄，仄平○仄仄平平。","平平仄仄○平仄，仄仄平平仄仄平。","仄仄平○平仄仄，平平仄仄仄平平。","平平仄仄平○仄，仄仄平平仄○平。","仄仄○平平仄仄，仄平平仄仄平平。","○平仄仄平平仄，仄仄平平仄仄平。","平仄平平仄平仄，仄○平仄仄平平。","平平仄仄○平平，仄仄平平仄仄平。","仄仄仄平○仄仄，平平仄○仄平平。","○平平仄平平仄，仄仄平平仄仄平。","仄○平平○仄仄，○平平仄仄○平。","平平仄○平平仄，仄仄平平仄仄平。","仄仄仄平○仄仄，仄平平仄仄平平。","仄平仄仄平平仄，？仄○○仄仄平。","仄仄仄平仄○仄，平平平仄仄平平。","仄平仄仄平平仄，仄仄平○仄仄平。","仄仄仄○平仄仄，平平仄仄仄平○。","仄○○仄○平仄，仄仄平平仄仄平。","仄仄仄平平仄仄，仄○平仄仄平平。"],"paragraphs":["洞庭弥漫接天回，一点君山似措杯。","暝色已笼秋竹树，夕阳犹带旧楼台。","湘南贾伴乘风信，夏口篙工厄溯洄。","后侣逢滩方拽{/念}，前宗到浦已眠桅。","俄惊四面云屏合，坐见千峰雪浪堆。","罔象睢盱频逞怪，石尤翻动忽成灾。","胜凌岂但河宫溢，坱轧浑忧地轴摧。","疑是阴兵致昏黑，果闻灵鼓借喧豗。","龙归窟穴深潭漩，蜃作波涛古岸隤。","水客暗游烧野火，枫人夜长吼春雷。","浸淫沙市儿童乱，汩没汀洲雁鹜哀。","自叹生涯看转烛，更悲商旅哭沈财。","樯乌{豆斗}折头仓掉，水狗斜倾尾缆开。","在昔讵惭横海志，此时甘乏济川才。","历阳旧事曾为鳖，鮌穴相传有化能。","闭目唯愁满空电，冥心真类不然灰。","那知否极休征至，渐觉宵分曙气催。","怪族潜收湖黯湛，幽妖尽走日崔嵬。","紫衣将校临船问，白马君侯傍柳来。","唤上驿亭还酩酊，两行红袖拂樽罍。"],"title":"遭风二十韵"}
