{"author":"周紫芝","id":240503,"strains":["仄仄平平仄仄平，仄平平仄仄平平。","仄平平仄仄平仄，平仄仄平平仄平。","仄仄仄平仄仄仄，仄平平仄仄平平。","平平平仄平平仄，仄仄平平仄仄平。"],"paragraphs":["别后衡门久不开，壮心消尽已成灰。","白头羁客病中老，青眼故人天外来。","相见有时那昜得，语离终在莫频催。","山城归路应残腊，早寄春风岭上梅。"],"title":"病中王邦宪见过以诗为谢因以当别"}
