{"author":"陆龟蒙","id":28325,"strains":["平○仄仄仄平仄，平仄仄仄平平平。","平平仄仄○仄仄，仄平平仄平○○。","○平平仄○○仄，仄仄平仄平平平。","平平仄仄仄仄仄，平仄仄平平仄○。"],"paragraphs":["惊闻远客访良夜，扶病起坐纶巾欹。","清谈白纻思悄悄，玉绳银汉光离离。","三吴烟雾且如此，百越琛賮来何时。","林端片月落未落，强慰别情言后期。"],"title":"新秋月夕客有自远相寻者作吴体二首以赠 二"}
