{"author":"刘克庄","id":115121,"strains":["仄仄平平仄仄平，平平仄仄仄平平。","仄平平仄仄平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["户外荒园久不窥，桔槔已息汉阴机。","与鸡窠老略相似，微鹿门翁谁与归。","训俭家才支伏腊，力农田不问硗肥。","由来位重多忧责，未必沙堤胜石矶。"],"title":"诸公载酒贺余休致水村农卿有诗次韵  其七"}
