{"author":"俞德邻","id":153115,"strains":["仄平仄仄平，平仄○平仄。","平平平仄仄，仄仄仄仄仄。","仄平仄平平，平平仄平仄。","平平仄仄平，平平仄仄仄。","仄仄平仄○，平仄仄仄仄。","平平平仄平，仄仄平平仄。","仄平仄仄平，平平仄平仄。","仄仄仄仄平，仄平平仄仄。","平仄仄○仄，仄仄仄平仄。","仄仄平仄平，平平仄平仄。","仄平平仄平，仄仄仄平仄。","仄仄平仄平，仄仄仄平○。","平平仄平仄，仄仄仄平仄。","仄仄平平平，平平仄仄仄。","仄○仄平仄，仄仄平仄仄。","平平仄仄平，仄平仄平仄。"],"paragraphs":["孟郊尉溧阳，曹务缘诗废。","徘徊金濑傍，府以假尉代。","一生坐诗穷，酸寒见余态。","邢君世业儒，才猷乃十倍。","吏隠黄绶间，诗亦性所爱。","羸骖京岘游，古锦奚奴佩。","扣门索我诗，丁宁至于再。","我老学殖荒，久嗟诗力退。","肠肚纵煎煼，落笔与时背。","况复风雅衰，淫哇乱鄘邶。","济南名士多，此语出前辈。","我昔交数公，梦寐想风裁。","西窗剪残烛，顾影寸心痗。","北渚凌清河，平畴接海岱。","子行赋归与，我实增感慨。","为吾谢故人，德音幸时逮。"],"title":"赠丹阳邢尉"}
