{"author":"陆佃","id":202512,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["一经瞻顾遂空群，疑是同时解佩人。","曾对丝纶当禁掖，终随弦诵到成均。","有如一梦邯郸假，未始相离浑沌真。","可怪满城寻国艳，不知花在此中春。"],"title":"依韵和双头芍药十六首  其九"}
