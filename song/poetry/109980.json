{"author":"刘克庄","id":109980,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["南州四月气如蒸，却忆吴中始卖冰。","绿浦游船常载妓，画廊浴鼓或随僧。","梦过水榭闻凉笛，身在山房伴晓灯。","怊怅乌丝栏上笔，蓬窗学写字如蝇。"],"title":"乍暑一首"}
