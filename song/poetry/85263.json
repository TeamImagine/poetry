{"author":"裘万顷","id":85263,"strains":["平平仄仄平平仄，仄仄平平仄仄平。","平仄平平仄平仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄仄仄仄仄平平。"],"paragraphs":["青衫十载蟾宫客，黑绶三年凤岭头。","循吏声名武阳令，故家风味富平侯。","江边休叹双凫去，天上行看一网收。","八簉鹓班立仙仗，莫忘回首顾沙鸥。"],"title":"送张高安入京"}
