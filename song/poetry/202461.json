{"author":"陆佃","id":202461,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["太师天赋与人殊，除却汾阳尽不如。","万乘有时前膝席，百官随处避肩舆。","钜公多出陶镕后，重事仍归议论余。","闻说挂冠恩宠厚，恨无官职可教除。"],"title":"送文太师再致政归西都二首  其一"}
