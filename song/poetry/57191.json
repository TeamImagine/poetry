{"author":"梅尧臣","id":57191,"strains":["仄○仄平平仄仄，仄○仄仄平○仄。","仄○仄仄仄平平，仄平平仄平平仄。","平平仄仄仄仄平，平○平○平仄仄。","仄○仄仄仄平平，○平仄仄平○仄。","平平○仄仄仄○，○仄仄平平仄仄。","仄仄仄平平仄○，仄平平仄平平仄。"],"paragraphs":["一听履霜霜满足，再听绿水声缘谷。","我行日月候春波，嫩苔沙雨侵鱼目。","渔歌晚唱泛水来，天浸沧浪光可掬。","坐中此意自弦生，中郎五弄人难熟。","人知难熟独善弹，弹拍未终脂驾速。","郑卫古来多喜闻，卒章为我歌淇奥。"],"title":"张圣民席上听张令弹琴"}
