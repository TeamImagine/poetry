{"author":"陈著","id":139387,"strains":["仄平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["祖心流庆我生儿，说与吾儿初诞时。","吉梦觉来珠蚌坼，喜声浮动玉麟知。","如今弱冠归妻后，此是平生进德基。","自有季方家样在，一门诗礼要扶持。"],"title":"次儿生日八句示之"}
