{"author":"王建","id":8095,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["因依老宿发心初，半学修心半读书。","雪后每常同席卧，花时未省两山居。","猎人箭底求伤雁，钓户竿头乞活鱼。","一向风尘取烦恼，不知衰病日难除。"],"title":"寄旧山僧"}
