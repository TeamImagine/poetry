{"author":"顾况","id":5745,"strains":["仄仄仄仄平平仄，平平平平○平仄。","仄仄仄仄平仄平，○平仄仄平仄平。","平平仄平○平仄，仄仄○仄平平仄。","平平仄仄仄平仄，平仄平○仄平仄。","平仄平平仄仄○，平平仄○仄平平。","仄平仄仄仄平仄，平仄仄平平仄平。","仄仄仄平平仄仄，平平仄仄平平仄。","平平仄仄○仄仄，○仄平平仄平仄。","仄仄平平平仄平，平平平仄仄平平。","平平仄仄仄平仄，仄仄仄平平仄平。"],"paragraphs":["四月八日明星出，摩耶夫人降前佛。","八月五日佳气新，昭成太后生圣人。","开元九年燕公说，奉诏听置千秋节。","丹青庙里贮姚宋，花萼楼中宴岐薛。","清乐灵香几处闻，鸾歌凤吹动祥云。","已于武库见灵鸟，仍向晋山逢老君。","率土普天无不乐，河清海晏穷寥廓。","梨园第子传法曲，张果先生进仙药。","玉座凄凉游帝京，悲翁回首望承明。","云韶九奏杳然远，唯有五陵松柏声。"],"title":"八月五日歌"}
