{"author":"卫宗武","id":133632,"strains":["仄○仄仄平，仄仄仄仄平。","平仄仄○仄，仄平平○平。","平平仄○仄，仄仄平平平。","平平平平仄，平仄○○平。","平平仄仄平，仄○仄仄平。","仄仄仄仄仄，仄平仄仄○。","仄仄仄仄○，仄仄平○平。","仄仄○仄○，仄仄平仄平。","平平仄○平，仄仄平仄平。","仄仄仄平平，仄仄平平平。","平平仄仄平，仄仄仄仄平。","仄平平仄平，仄仄平仄平。","仄仄○仄○，仄平平平平。","仄仄仄仄平，平仄○平平。","仄平仄仄平，○仄○平平。","仄仄仄仄仄，○仄平平平。","仄仄平仄平，仄仄平仄平。","平平平仄平，仄仄平○○。","仄○仄仄平，仄仄平仄平。","仄平平仄仄，仄仄仄平○。"],"paragraphs":["我如蛰户居，跬步不可移。","君有远行役，暑途方驱驰。","觇知所如往，谓已杭双溪。","人苟怀忠信，蛮貊其行之。","平生玉雪襟，节行所素持。","督运奉省檄，迨今已数期。","故牍出袖间，数不差毫厘。","皓皓其可污，皎若明鉴垂。","堂堂大司存，肯计铢与锱。","往事等尘埃，意者穷奸欺。","奸欺固莫逃，赏识必见奇。","岂惟忧责无，可以歌啸归。","独念行路难，蕴隆丁斯时。","野有暍死夫，何以当炎曦。","越山未易登，其上号狐狸。","越水不可厉，其下多蛟螭。","鬼魅常瞰人，往者来者稀。","毋为岩壑娱，返旆因迟迟。","粤从轸既东，一日肠九回。","桂秋俄已近，数日盼归期。"],"title":"怀南塘朱省阅"}
