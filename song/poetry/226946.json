{"author":"赵鼎臣","id":226946,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["南都词赋旧传闻，但有风流梗槩存。","花径逢春张锦绣，竹林过雨长儿孙。","跨城楼观云连夜，隔岸人家水映门。","正要子诗弹压在，不应无事滞轮辕。"],"title":"次韵夏倪均父见和辕字韵诗六首  其二"}
