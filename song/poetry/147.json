{"author":"释延寿","id":147,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。"],"paragraphs":["得丧从来事甚均，任缘徒用苦劳神。","野蔬随分堪充口，石室依稀可庇身。","碧海几时无去棹，红衢何日息征轮。","若教求道如求利，举世浑成无事人。"],"title":"山居诗  其六六"}
