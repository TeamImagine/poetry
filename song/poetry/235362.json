{"author":"程俱","id":235362,"strains":["平仄仄平仄，平平仄○平。","平平仄○仄，仄仄平平平。","平平仄仄平，仄仄○平平。","平平仄仄平，平仄仄仄仄。","仄平仄平仄，仄仄平仄平。","仄○○平仄，仄仄仄仄平。","○平仄仄仄，平仄平平平。","平平仄平仄，仄仄平平平。"],"paragraphs":["初月脱氛翳，微云递疏光。","徘徊照庭户，皎皎涵清觞。","牢愁不可排，磊块如高冈。","烦君着酒浇，身世得暂忘。","举觞漱明月，似觉幽桂香。","拟吹三江水，浣此九转肠。","中宵起四顾，河汉生微凉。","飘然想风驭，梦寄无何乡。"],"title":"雨霁同仲嘉小酌久之云开月出光照席上颇发清兴戏作此诗"}
