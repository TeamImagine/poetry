{"author":"刘过","id":82687,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，平仄仄仄仄平平。","仄平仄仄平平仄，仄仄平平仄仄平。"],"paragraphs":["家住徐城未卜还，归心正在杳冥间。","东游吴魏三千里，西入成都一万山。","解使愁肠能寸寸，空令泪眼已斑斑。","此情不告英雄帅，说向儿曹总是闲。"],"title":"谒淮西帅"}
