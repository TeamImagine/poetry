{"author":"杨万里","id":49712,"strains":["平仄平平仄平仄，平平平仄平平仄。","仄平○仄仄平仄，仄仄○平仄平仄。","仄平仄仄○平仄，平平仄仄○平平。","仄平仄仄仄仄平，仄平仄○仄仄○。","○平仄仄平平平，平仄平平仄仄平。","平平平平仄仄仄，平仄平平○○仄。","平仄○○○仄仄。"],"paragraphs":["今岁秋阳晒人死，今宵秋月呼人起。","月光如水澡吾体，月色如霜冻吾髓。","老夫畏热如於菟，平生爱月如冰壶。","望舒可客不可孤，麹生可亲不可疏。","更招玉兔金蟾蜍，同酌山杯煮涧蔬。","来朝秋阳再作恶，今夕秋光且行乐。","遮莫参横并月落。"],"title":"七月十一夜月下独酌"}
