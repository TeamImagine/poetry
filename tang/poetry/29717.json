{"author":"李咸用","id":29717,"strains":["仄平平仄平，平平仄平○。","仄仄仄○平，平仄平平仄。","平○仄平平，平平仄平仄。","仄仄仄平○，仄仄仄平仄。","○平仄仄仄，平平仄平仄。","平○仄仄平，仄平平平仄。","仄平仄平平，仄仄平平仄。"],"paragraphs":["菊华寒露浓，兰愁晓霜重。","指佞不长生，蒲萐今无种。","安如植丛篁，他年待栖凤。","大则化龙骑，小可钓璜用。","留烟伴独醒，回阴冷闲梦。","何妨积雪凌，但为清风动。","乃知子猷心，不与常人共。"],"title":"题友生丛竹"}
