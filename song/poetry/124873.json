{"author":"邵雍","id":124873,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","平仄平平平仄仄，平平平仄仄平平。","平平仄平平平仄，仄仄仄平仄仄平。"],"paragraphs":["瓶锡相从更一巾，一巾曾拂十州尘。","心通佛性久无碍，口道儒言殊不陈。","吴越江山前日事，伊嵩风月此时身。","闲行坐闲松阴下，应恃眼明长笑人。"],"title":"还圆益上人诗卷"}
