{"author":"朱长文","id":196956,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["寿考安荣遇圣朝，构成门户自勤劳。","闺中莱妇皆华发，膝下荀龙尽绿袍。","堂有金籝身更约，案披玉简道尤高。","人间厚福终归尽，涨海难停一夜涛。"],"title":"林少卿挽诗"}
