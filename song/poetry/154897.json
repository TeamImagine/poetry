{"author":"蒲寿宬","id":154897,"strains":["平平仄仄仄，仄仄○○平。","仄平仄仄仄，平仄平仄平。","平仄仄仄仄，仄仄○平平。","平○仄仄仄，平仄平仄平。","仄仄平○平，仄仄平○平。","仄仄仄平仄，平平仄○平。","平平仄仄仄，仄仄平仄平。","平平仄仄仄，仄平仄平平。","仄仄平仄仄，平仄仄仄平。"],"paragraphs":["煌煌列戟第，皎皎深衣人。","菟符蔼夙望，驹谷韬绝珍。","苟不守厥素，曷以当兹晨。","情敦脊令急，心怛鸿雁宾。","饿死甘其薇，至德文其身。","耿耿抱孤月，悠悠仰苍旻。","何时一握臂，漉我头上巾。","呼风振我襮，与君爽心神。","欲洗尘万斛，何处觅一尘。"],"title":"寄窥堂庄使君"}
