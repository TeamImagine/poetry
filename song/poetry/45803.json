{"author":"杨万里","id":45803,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平仄平仄，仄平平仄仄平平。","仄平仄仄仄平仄，仄仄仄平平仄平。"],"paragraphs":["宛水吹波解舫斋，南徐吊古上高台。","岸巾过我灯前语，赠句清于月底梅。","对着酒船手持蟹，管渠秋井骨生苔。","壁间挂舌那能许，一斗百篇真快哉。"],"title":"和章汉直"}
