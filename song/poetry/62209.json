{"author":"虞俦","id":62209,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["公家文字足搜寻，间览容陪夏日临。","句里江山元自旧，笔端造化速宜今。","朱扉对启雄潭府，秀气平分入泮林。","青佩龙门行在望，跃鞭莫负使君心。"],"title":"次韵曾使君和删定鲍倅喜谯楼双门复旧观之作"}
