{"author":"刘敞","id":174683,"strains":["平平仄○平，仄仄仄平平。","仄仄平仄仄，平平平仄○。","平平仄仄仄，仄仄仄平平。","平○仄平仄，○平仄平平。","仄平仄仄仄，仄仄？仄平。","仄仄仄平仄，平平仄仄平。"],"paragraphs":["浮飙解重阴，白日丽青天。","凛凛秋气肃，萧萧风景鲜。","脂车驾我马，览物往于田。","幽兴未能尽，中途复来旋。","古人不可及，独往只自怜。","岂若偃吾室，优游以忘年。"],"title":"秋晴"}
