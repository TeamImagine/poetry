{"author":"宋庠","id":2225,"strains":["平仄平仄平，○平仄平仄。","仄平仄仄仄，仄仄仄平仄。","仄仄仄平平，平平平平仄。","平仄仄平平，平平○平仄。","平仄仄平平，仄仄平平仄。","仄仄仄平平，平○仄○仄。","仄仄仄平平，？平仄平仄。","平平仄仄仄，仄仄仄平仄。","平○仄平仄，仄仄○平仄。","平仄仄平平，平平仄平仄。","仄仄○平平，平平仄平仄。","平平仄仄仄，仄仄平平仄。","○仄仄平平，平平仄平仄。"],"paragraphs":["残月冬鼓喧，中衢幰轮鹜。","九关忽洞辟，万盖黕云布。","烛乱建章星，尘迷华阴雾。","车幅避鸣驺，銮音听朝御。","嗟予亦何为，簉此珍群羽。","野鹤载轩愁，狂狙裹衣怒。","肃穆未央朝，蹒跚寿陵步。","人生固有志，躁静各成趣。","生当伏农畎，乃尔污贤路。","峨弁束蓬颠，吞腥满饥嗉。","乐育过阿陵，增裨乏尘露。","徒怀一割志，但恐流芳暮。","且复俟逡巡，南山有场圃。"],"title":"入谒马上作"}
