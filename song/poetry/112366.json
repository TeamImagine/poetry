{"author":"张咏","id":112366,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["英贤去世世同悲，管葛才能更比谁。","心尽西山离隠后，名喧深殿受恩时。","谋猷不枉称人杰，精审真堪作吏师。","漫就高原向东哭，路长天远岂能知。"],"title":"蜀中伤陈恕左丞"}
