{"author":"孔武仲","id":199169,"strains":["仄仄仄○平，平平仄平○。","仄平平○仄，平仄仄仄平。","仄平仄仄平，仄仄○平○。","仄仄仄仄○，仄仄仄平平。","仄平平平仄，平平平仄平。","○平仄平仄，仄仄○○平。","平平平平○，平仄仄平平。","平仄仄仄仄，平平仄平平。","平仄仄仄平，仄平平平平。"],"paragraphs":["大暑涉长川，前山后山深。","忽逢轮囷木，投得数亩阴。","仆夫六七人，卧起且呻吟。","念尔亦太劳，独佚我何心。","试为苏门啸，泠泠鸾鹤音。","遗声满坑谷，爽气回中林。","松风为之兴，凉冷破烦襟。","神骨斗醒快，炎蒸岂能侵。","安得冩此怀，寄之朱丝琴。"],"title":"昼息于林下"}
