{"author":"方岳","id":127586,"strains":["平仄平平仄仄平，仄平平仄仄平平。","仄平平仄平平仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["才有骚情例合癯，只销清供老伊蒲。","孔方兄自非吾党，木上座堪寻酒徒。","寄子梅花逢驿使，败人诗兴苦催逋。","夜寒梦到西窗竹，明月一床冰一壶。"],"title":"以梅送王尉  其二"}
