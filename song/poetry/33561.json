{"author":"陆游","id":33561,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄平平平仄仄平。"],"paragraphs":["关辅何时一战收，蜀郊且复猎清秋。","洗空狡穴银头鹘，突过重城玉腕骝。","贼势已衰真大庆，士心未振尚私忧。","一樽共讲平戎策，勿为飞鸢念少游。"],"title":"猎罢夜饮示独孤生三首  其二"}
