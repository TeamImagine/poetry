{"author":"韦骧","id":190201,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["危楼百尺据城堧，徙倚浑疑到紫烟。","卑湿岂愁梅雨地，清和尤喜麦秋天。","一川晚照飞孤鹜，满袖薫风听杜鹃。","乡思摇摇白云外，官拘唯幸际尧年。"],"title":"和董都官登城南楼"}
