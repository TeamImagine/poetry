{"author":"洪咨夔","id":99843,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["过尽风波滟滪堆，一闲无梦到宫槐。","迎头寒食清明近，入手樱桃芍药来。","率尔成诗聊意达，快然自足亦颜开。","期君曲水芳林序，花里传宣火急催。"],"title":"颜延年三月三日率尔成诗前诗重韵太率可笑"}
