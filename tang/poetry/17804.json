{"author":"王炎","id":17804,"strains":["平仄平平仄，平平仄仄平。","○平仄平仄，仄仄仄平○。","○○平平仄，○平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，○仄仄平平。"],"paragraphs":["邪径趋时捷，端心恶此名。","长衢贵高步，大路自规行。","且虑萦纡僻，将求坦荡情。","讵同流俗好，方保立身贞。","远迹如违险，修仁在履平。","始知夫子道，从此得坚诚。"],"title":"赋得行不由径"}
