{"author":"曾巩","id":174031,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["大句闳篇久擅场，一函初得胜琳琅。","少陵雅健材孤出，彭泽清闲兴最长。","世外麒麟谁可系，云中鸿雁本高翔。","白头多病襄阳守，展卷临风欲自强。"],"title":"孙少述示近诗兼仰高致"}
