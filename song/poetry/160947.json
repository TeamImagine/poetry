{"author":"戴表元","id":160947,"strains":["仄仄仄平平，仄仄仄平仄。","平平仄平平，仄仄平仄仄。","平平平平平，仄仄仄仄仄。","平平○仄平，○仄平仄仄。","平平仄仄仄，仄仄○仄仄。","仄平平仄平，仄仄平仄仄。"],"paragraphs":["十里不同云，五里不同雨。","天公白茫茫，乃尔多肺腑。","人言蛟龙神，象类可以取。","蛇虫当此时，行路谁敢侮。","飞腾信有术，忍待号者苦。","咄哉神禹功，浩荡流万古。"],"title":"观村中祷雨三首  其一"}
