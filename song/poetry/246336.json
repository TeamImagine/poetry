{"author":"吕本中","id":246336,"strains":["仄仄仄平仄，仄仄○仄仄。","平平平仄仄，仄仄仄平仄。","平○平○平，仄仄○平仄。","仄平仄仄仄，平平平仄仄。","○○仄平仄，仄仄仄仄仄。","平平平仄平，平平仄平仄。"],"paragraphs":["学视睹悬虱，病耳闻鬬蚁。","纷然酬六凿，万劫费揩洗。","君看杯中蛇，妄想从何起。","忽然一妙语，初无强料理。","回观积年疾，乃是一念使。","谁能明此心，香山老居士。"],"title":"学视"}
