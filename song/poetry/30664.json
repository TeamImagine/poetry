{"author":"李流谦","id":30664,"strains":["仄○平仄平仄仄，仄仄仄平平仄仄。","平平仄平平○平，仄仄平平平仄仄。","仄平平仄平仄仄，仄平平平仄平仄。","仄平仄仄仄仄仄，仄仄平平○仄仄。","平平仄仄平仄仄，平仄平平仄平仄。","○平仄仄仄○平，仄仄平平仄平仄。"],"paragraphs":["踏空骄马蹄铁踣，万里一鞭惊灭没。","青楼美人颜如花，笑揭珠帘邀客入。","小槽珠溜红滴滴，左持琼觞右瑶瑟。","得君一笑妾愿足，不用真珠量斗斛。","歌声未阕杯未掷，城上归鸦带寒日。","苍头进马莫留连，别院笙歌拥门立。"],"title":"青楼行"}
