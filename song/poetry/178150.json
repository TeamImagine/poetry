{"author":"赵湘","id":178150,"strains":["平仄平平仄仄平，仄平仄仄仄平平。","平平仄仄平平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["寒气萧萧瘦骨惊，自知分得四愁平。","秋堂病起莓苔色，池阁梦回芦苇声。","幽滴冷痕连树影，暗驱浮气入诗情。","衡门独掩还无语，一日相思万缕并。"],"title":"雨中寄所思"}
