{"author":"张孝祥","id":56573,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["贱子如今休说穷，玉麟铜虎信频通。","君今持橐甘泉里，我不投书苦海中。","且愿耕桑依地主，长教温饱荷天公。","回思三十三年事，一笑相逢两秃翁。"],"title":"寄方帅  其二"}
