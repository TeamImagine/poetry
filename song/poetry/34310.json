{"author":"陆游","id":34310,"strains":["平仄仄平平仄仄，仄仄平○平仄仄。","？○仄平平仄平，平平仄平仄仄仄。","平平仄仄仄仄仄，仄仄仄仄平平仄。","仄仄○平平○仄，仄仄平平仄平仄。","平平仄仄平平平，仄仄平仄仄仄○。","○平平平平仄平，平仄仄仄仄仄平。","平平仄仄平仄仄，平仄仄平平仄○。","仄平仄仄平仄平，仄仄○平仄平○。"],"paragraphs":["楠瘿作尊容斗许，拥肿轮囷元媚妩。","肻从放翁来住山，谁云置身不得所。","山房寂寞久不饮，作意欲就梅花语。","我病鲜欢花更甚，日暮凄凉泣残雨。","人生万事云茫茫，一醉常恐俗物妨。","正须仙人冰雪肤，来伴老子铁石肠。","花前起舞花底卧，花影渐东山月堕。","瘿尊未竭狂未休，笑起题诗识吾过。"],"title":"携瘿尊醉梅花下"}
