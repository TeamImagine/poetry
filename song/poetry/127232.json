{"author":"方岳","id":127232,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["底须咄咄漫书空，未觉人间欠此翁。","黄犊自随谙寂寞，青山亦讳话穷通。","人方怒及水中蟹，我亦冥如天外鸿。","醉眼不知人几品，久将樵牧等三公。"],"title":"次韵郑总干  其一"}
