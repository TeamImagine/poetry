{"author":"毕仲游","id":208959,"strains":["仄平仄平平，仄仄平平平。","平仄仄仄仄，仄仄平○平。","仄平仄○○，仄仄○仄平。","平仄平平仄，平平仄仄平。","仄仄仄仄平，平平平仄平。","仄平仄平平，平仄平平平。","平仄仄平仄，仄仄○平○。","○平仄平仄，仄仄平仄○。","仄○平仄平，仄仄平平平。","仄仄平平平，仄平平仄平。","○平平仄平，仄仄仄仄○。","仄○仄仄仄，平○仄平○。","仄仄平平仄，仄平仄仄平。","仄○仄○仄，仄仄平平平。"],"paragraphs":["画工画青松，惨淡千年姿。","辽鹤俛不啄，又有龟如綦。","丈人坐中间，白发衣帔{巾儿}。","云是东方宿，来为寿者师。","再拜致此图，惟兄能似之。","骨强老于松，心静灵于龟。","形健瘦于鹤，自与长年期。","从来事丹灶，得道今已迟。","定应图上人，适照生之时。","富贵虽常情，在兄奚足为。","王侯金满堂，不义乃滓泥。","岂如食旧德，朝冠与朝衣。","况复源流远，后昆未可知。","好看学行者，恐是麒麟儿。"],"title":"希鲁奉议四兄生日"}
