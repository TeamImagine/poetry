{"author":"刘宰","id":93000,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["喜见弦歌近帝京，又分风月向边城。","时方急士国家计，事不辞难臣子情。","塞下规模鼌御史，湟中勋业赵营平。","君行试与重商略，乌鹊南来数寄声。"],"title":"送锺元达倅濠"}
