{"author":"赵蕃","id":75178,"strains":["平平仄仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄仄平仄，仄仄仄平平仄平。","平仄平平仄仄仄，平平仄仄仄平平。"],"paragraphs":["殷勤寄谢湖州牧，五马谁能鬓未斑。","民事虽云急期会，登临要不负溪山。","如公讵免帝城入，有诏不迟旬岁间。","人士端能客张贾，声名自不减苏颜。"],"title":"寄赵文鼎"}
