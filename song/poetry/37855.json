{"author":"陆游","id":37855,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["十年萧散住林间，只是幽居不是闲。","续得茶经新绝笔，补成僧史可藏山。","诗题紫阁凭云寄，药报青城附鹤还。","自笑何曾总无事，枉教人道闭柴关。"],"title":"亲旧或见嘲终岁杜门戏作解嘲"}
