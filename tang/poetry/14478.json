{"author":"元稹","id":14478,"strains":["平仄仄平平，平平仄仄平。","平平仄平仄，仄仄仄○平。","仄仄平平仄，平平仄仄平。","平○平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。"],"paragraphs":["蕲簟未经春，君先拭翠筠。","知为热时物，预与瘴中人。","碾玉连心润，编牙小片珍。","霜凝青汗简，冰透碧游鳞。","水魄轻涵黛，琉璃薄带尘。","梦成伤冷滑，惊卧老龙身。"],"title":"酬乐天寄蕲州簟"}
