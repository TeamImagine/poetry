{"author":"王迈","id":107647,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["君侯心事即苍冥，谔谔曾同唯唯争。","医国奇方留后用，字民好事及今行。","悬知夔卨班难继，且入龚黄传亦荣。","天诱圣衷差易耳，正人得路致隆平。"],"title":"用徐编修德夫韵贺其开藩旴江二首  其二"}
