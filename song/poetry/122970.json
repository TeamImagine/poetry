{"author":"唐士耻","id":122970,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄平平平仄，仄仄平平仄仄平。","平仄平平平仄仄，平平平仄仄平平。"],"paragraphs":["根荄七窍倍玲珑，产尔亭亭曲渚风。","勇退霞衣香故在，骈生玉子味仍锺。","人言太华标奇种，藕大如船想碧蓬。","何待非常夸世俗，祇今盘露已能秾。"],"title":"效进退律赋水乡三实  其一"}
