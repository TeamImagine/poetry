{"author":"陆游","id":33967,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["老来乐事少关身，犹喜尊前见玉人。","岂是凄凉偏薄命，自缘纤瘦不禁春。","姢姢月上明江练，黯黯天低糁玉尘。","绝磵断桥幽独处，护持应有主林神。"],"title":"江上梅花"}
