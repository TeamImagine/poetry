{"author":"孙觌","id":238893,"strains":["仄平平仄仄，平仄仄仄平。","仄平仄○仄，平平仄平平。","仄仄仄仄平，仄仄平平平。","平平○平仄，仄仄仄仄平。","平平仄仄仄，仄仄仄仄平。","平○仄平仄，仄仄仄平平。","○仄仄平仄，仄平平仄平。","平平仄○仄，仄仄仄平平。"],"paragraphs":["读书非贵嗜，吾子喜欲迷。","十年费膏火，群嘲笑书痴。","磊落载五车，望海无津涯。","双瞳如秋月，一出照耀之。","冥搜理窟邃，妙解锯屑霏。","胸中九云梦，百怪见然犀。","拊枕出鸿宝，铸金侔袅蹄。","神光发中夜，太乙秉青藜。"],"title":"题邹次魏青藜堂"}
