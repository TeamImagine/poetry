{"author":"潘玙","id":137380,"strains":["仄平平仄仄平平，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["厌于奔走乐闲居，湖海交游任阔疏。","燕去又为千里客，雁来谁寄一行书。","青山对面如相识，白发无情亦懒梳。","屋外有园三数亩，春风尽可学耕锄。"],"title":"闲居"}
