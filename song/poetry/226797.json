{"author":"赵鼎臣","id":226797,"strains":["平平平仄平，仄仄平平仄。","仄仄仄平平，仄平平仄仄。","仄平仄仄平，仄仄平仄仄。","平○平仄平，○仄仄○仄。","仄仄仄平平，仄平○仄仄。","平平平仄仄，仄仄仄平○。","平平仄平仄，仄仄○○仄。","仄仄仄仄平，○仄仄仄仄。","平平仄平平，仄○仄仄仄。","仄仄仄仄○，平仄平○仄。"],"paragraphs":["家无儋石储，日费千锺饮。","避谤醉为乡，嗜眠书作枕。","忘机鸟已驯，有道鱼不淰。","栖迟天一涯，浪漫岁三稔。","日月渐悠悠，肺肠空凛凛。","平生师孔孟，夙昔陋颜沈。","膺门感恩义，哙等荷题品。","报德力未能，量己事已审。","新诗辱雕镌，浩叹忘食寝。","但愿酒不空，何事文如锦。"],"title":"夜行见怀"}
