{"author":"韩琦","id":90911,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["太一尊神宅近坰，特纡天仗乞殊灵。","清衷祠祷才三日，大澍滂沱足四溟。","上释忧劳严报谢，民祛愁郁得康宁。","至诚有答真如响，更异言闲退守星。"],"title":"驾幸西太一宫谢雨"}
