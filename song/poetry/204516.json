{"author":"黄裳","id":204516,"strains":["仄平平仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["玉皇宫殿得春朝，冠绶纷纷百辟朝。","未见鱼龙供汉戏，已闻星露入虞韶。","清都梦到惊华丽，寒谷春回喜富饶。","付史几多祥瑞事，终随和气作欢谣。"],"title":"元会次宰臣之韵  其二"}
