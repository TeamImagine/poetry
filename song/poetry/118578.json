{"author":"张侃","id":118578,"strains":["平平仄平平仄仄，仄仄仄仄平平仄。","仄平○仄平平平，仄仄仄仄平平仄。","○平仄仄平仄平，仄○仄仄平仄平。","平平平仄平仄仄，仄仄平平○仄平。","仄○平平○仄仄，平仄平平仄平○。","平平平平平○平，○仄平平平仄仄。"],"paragraphs":["怀仁两龙今几载，墨色欲尽形模在。","有时驱雨成波涛，妙处暗与神明会。","三江七泽龙所居，夜深簸弄明月珠。","为人图画虽左计，不识凭依当殿隅。","世间纷纷称画手，谁识怀仁是刘叟。","龙兮龙兮神其灵，长使邦人书大有。"],"title":"怀仁画龙"}
