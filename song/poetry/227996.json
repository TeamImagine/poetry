{"author":"释德洪","id":227996,"strains":["平仄仄仄仄仄仄，仄平平仄仄仄仄。","平平平仄平仄○，○仄平平仄平仄。","仄○仄仄仄平平，仄仄平平仄平仄。","平○仄仄仄平平，平仄平平仄仄平。","仄平平仄平平仄，仄仄仄平○仄平。","仄仄仄平平仄仄，仄仄仄平平仄平。","仄平仄仄平仄仄，仄平平平仄平○。","○仄仄平○仄仄，平平仄平仄仄仄。","平平平仄仄仄平，仄平平平仄平仄。","平仄平平仄仄平，平平仄仄仄平平。","仄平仄仄平仄仄，仄仄仄○平仄平。"],"paragraphs":["吴氏季子世不乏，子孙魁垒特秀发。","人言才业任世重，更觉文章有家法。","奉亲作意构华堂，想见青红湿窗闼。","堂中二老鬭康强，夫妇承颜荐寿觞。","朅来儿侄俱登第，举族请名重庆堂。","富贵鼎来推不去，道德照人闾里光。","富公玉食由及养，范公诸郎尽卿相。","亲养子荣兼有德，家声置公范富上。","虚檐风月夜未央，靘庄成轮发清唱。","金鸭香清碧缕飘，灯前玉颊醉红潮。","一尊满劝何所祝，盛事要看追八萧。"],"title":"吴子薪重庆堂"}
