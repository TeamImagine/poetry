{"author":"许景衡","id":230356,"strains":["平平仄仄平平平，平仄平平仄仄平。","仄仄平平平仄仄，仄平仄仄平平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["劳劳苒苒任年华，何用逢春苦叹嗟。","但得千锺倾竹叶，不妨一笑为桃花。","麒麟莫问行天路，鱼蟹从今饱海涯。","祇恐爱闲成痼疾，却须妙手泛丹霞。"],"title":"寄陈仲山  其二"}
