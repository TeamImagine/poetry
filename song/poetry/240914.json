{"author":"周紫芝","id":240914,"strains":["仄仄平平仄仄平，仄平平仄仄平平。","平平平仄仄平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["拟筑扬雄宅一区，碧鸡坊外且成居。","湖江君尚作浮宅，风雨我当无敝庐。","平日梦游嗟路远，新凉见面恰秋余。","便须载酒相从去，要识平生未见书。"],"title":"次韵罗仲共教授闲居三首  其三"}
