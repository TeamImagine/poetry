{"author":"苏辙","id":198729,"strains":["平平仄仄仄，平平平仄仄。","仄仄仄仄仄，平平仄平仄。","平平仄平仄，平仄仄平仄。","平平平仄仄，○仄平平仄。","平平仄平仄，平仄仄平仄。","仄○平仄平，○仄平平仄。","平○仄平仄，平平仄平仄。","仄仄平仄仄，平仄仄平仄。","平平仄仄平，○仄平平仄。","平平平仄平，仄仄平平仄。","平○平平平，○仄仄平仄。","仄仄平仄平，仄仄平仄○。","仄平仄仄仄，仄仄仄平仄。","平平平仄平，仄仄平○仄。","仄平仄仄平，仄仄仄仄仄。","仄仄仄平平，平仄平仄仄。"],"paragraphs":["承平百事足，鸿都无不有。","策牍试篆隶，丹青写飞走。","纷然四方集，狐兔萃林薮。","何人知有益，长啸呼鹰狗。","奔逃走城邑，惊顾念糊口。","素屏开白云，称我茅檐陋。","濡毫愿挥洒，峰峦映岩窦。","巨石连地轴，飞布泻天漏。","萦山一径通，过水微桥构。","山家烟火然，远寺晨钟叩。","僧从何方来，行速午斋后。","有客呼渡船，隔水惟病叟。","听然发一笑，此处定真否。","人生初偶然，与此谁夭寿。","厄穷妄自怜，一醉辄日富。","客至亦茫然，邀我沽斗酒。"],"title":"画学董生画山水屏风"}
