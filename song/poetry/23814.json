{"author":"王十朋","id":23814,"strains":["平平仄仄平平仄，仄仄平平平仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["君归应过无喧室，我梦遥驰无隠斋。","带得江山在诗卷，种成杨柳系离怀。","定先春到夔门里，莫遣音踈霅水涯。","故旧相逢倘相问，为言老欲乞残骸。"],"title":"送朱仲文运干还蜀  其二"}
