{"author":"董杞","id":171001,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄仄平仄仄平。"],"paragraphs":["客子扁舟故里还，烟收雨霁出芦湾。","浮天浴日重湖水，镇浪回风四望山。","远树离离飞鸟外，征帆点点断云间。","渔翁活计一篷底，爱汝白鸥相似闲。"],"title":"过彭蠡湖"}
