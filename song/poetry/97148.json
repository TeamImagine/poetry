{"author":"陈宓","id":97148,"strains":["仄平仄仄仄平平，仄仄平平仄仄平。","仄仄平平平平仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["半春积雨逗浓寒，陇亩都翻宿藁残。","要得三秋□成熟，直须千里绝高干。","瘵疲悉振惭无力，租赋频蠲觉更难。","赖有诗人知中意，佳篇时遣鄙怀宽。"],"title":"与杨信斋"}
