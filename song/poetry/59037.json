{"author":"陈造","id":59037,"strains":["平平仄仄平平仄，○仄平○○仄仄。","平仄○平平仄仄，仄仄平平平仄仄。","仄平平平○平仄，仄仄仄仄平仄仄。","平平仄仄平仄平，仄平平仄仄仄○。","○仄平仄平平平，○仄仄仄仄平平。","平平平平仄仄仄，平平○仄平平平。","仄仄仄仄○○仄，仄○○平平仄仄。","平平仄仄仄平平，平平仄平○仄仄。"],"paragraphs":["林侯理窟元无底，如拜宣尼亲阙里。","经笥沈醇文笔古，俯视时流皆口耳。","我生忧虞占多半，鳖跛蠖屈今已惯。","林侯尚抗仓庾尘，盍胡尝作不二观。","相鲁君小公仪休，从政顾自愧由求。","崧高蒸民有吉甫，飘风浪欲歌来游。","索米惜不留行在，坐论看君偕五大。","樵讴或配鼎彝书，衰翁纵衰犹可待。"],"title":"再次韵寄林郎中"}
