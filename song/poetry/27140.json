{"author":"郑伯熊","id":27140,"strains":["平平仄平平，仄仄仄平仄。","平平仄平仄，仄仄仄平仄。","平平仄平○，平仄仄仄仄。","平平仄平平，仄仄仄平平。","平平○○平，仄仄仄仄仄。","仄平仄仄仄，平平仄平仄。","仄仄仄○仄，仄仄平平仄。","○○仄平平，仄仄仄平仄。"],"paragraphs":["飘风不崇朝，骤雨不终日。","清寒入𫄨绤，御袷有余郁。","天时不能调，人事那可必。","清灯耿孤窗，万籁助飗飘。","忧愁从中来，起坐发屡栉。","丈夫属有念，功名乃余物。","突兀万间屋，此意何时毕。","长吟答寒螀，四壁转萧瑟。"],"title":"枕上"}
