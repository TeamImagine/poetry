{"author":"赵冬曦","id":45153,"strains":["仄仄○平仄，平平仄仄平。","○平仄仄仄，仄仄仄○平。","仄仄平平仄，平平仄仄平。","○平仄平仄，平仄仄平平。","仄仄平平仄，平平仄仄平。","仄平○仄仄，仄仄仄平平。"],"paragraphs":["爽垲三秦地，芳华二月初。","酺承奠璧罢，宴是合钱余。","柳翠垂堪结，桃红卷欲舒。","从容会鹓鹭，延曼戏龙鱼。","喜气流云物，欢声浃里闾。","圣恩将报厚，请述记言书。"],"title":"奉和圣制同二相已下群官乐游园宴"}
