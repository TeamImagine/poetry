{"author":"高晞远","id":162757,"strains":["仄仄○仄平，○仄平平平。","平平平仄○，平仄平平平。","平平仄平仄，仄仄平仄平。","仄仄平平○，平○仄平平。","平仄仄平平，仄仄平平平。","仄平平仄平，仄仄仄平平。","仄平仄平仄，平仄仄平平。","仄仄仄平仄，仄仄仄仄平。","平○○平平，平仄仄平平。"],"paragraphs":["种竹期十年，栽橘盈千头。","虽云多远虑，无乃为身谋。","高人绝尘累，俟德居此丘。","泰宇无畦畛，虚空有天游。","仁义尚蘧庐，道德成安流。","结茅依翠微，极目际平畴。","白云度寥廓，黄鹄下沧洲。","百世此周览，我志尚可求。","祇应柴桑翁，真趣共悠悠。"],"title":"心远堂"}
