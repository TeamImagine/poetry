{"author":"周紫芝","id":240173,"strains":["仄平仄平仄，仄仄仄仄仄。","平平仄平○，仄仄仄平仄。","仄仄平平平，仄仄平仄仄。","平○平平平，平平仄平仄。","仄仄仄平仄，仄○仄仄仄。","○平○平平，平仄仄平仄。","平平仄平平，仄仄仄平仄。","仄仄仄平○，仄仄仄平仄。","仄仄仄仄平，平仄仄○仄。"],"paragraphs":["杖藜款幽步，苑囿粲景物。","汪湾小池间，草树极幽郁。","泼剌跳鱼鸣，聿役科斗出。","高荷为谁芳，清芬苦飘忽。","鹭下复飞去，偃蹇不易屈。","空余扁舟闲，菱藻互蒙密。","余生本江湖，幸不困簪绂。","豹席与棕轿，愿此寄清逸。","一水便有余，焉用跨溟渤。"],"title":"杖藜"}
