{"author":"梅尧臣","id":57118,"strains":["平○仄平平，平仄仄○仄。","平平平○平，平平仄平仄。","仄○平平平，仄平平仄仄。","平平仄仄○，仄仄平平仄。","平平平平平，仄仄平仄仄。","平平仄平○，平仄仄仄仄。","平仄平仄仄，仄仄○仄仄。"],"paragraphs":["楼中九华峰，天削水苍玉。","公圭何参差，来云自联续。","我思唐萧家，八人居宰录。","朱栏几废兴，下视寒江曲。","吴侯来为邦，百事无窘束。","新之以登临，风月咏玩足。","安得黄鹄翼，一举遗世俗。"],"title":"池州萧相楼"}
