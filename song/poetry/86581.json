{"author":"韩淲","id":86581,"strains":["平平仄仄仄平仄，仄仄仄平仄仄平。","平仄平平仄仄仄，仄平平仄仄平平。","平平平仄仄平平，仄仄平平平仄平。","仄仄平平平仄仄，仄平平仄仄平平。"],"paragraphs":["钱塘祷雨上天竺，大士往来烧宝香。","支郡神祠亦照答，自鸣山出气苍茫。","风投襟袖带衣宽，短发重搔为整冠。","待得成霖三日后，出门沿涧看清湍。"],"title":"二十九日大雨"}
