{"author":"赵蕃","id":74913,"strains":["仄平仄仄仄平平，平平平平仄仄平。","仄仄仄平平仄仄，仄平平仄仄平平。","仄平仄仄平仄仄，平仄平平仄仄平。","平仄平平平仄仄，仄平仄仄仄平平。"],"paragraphs":["问君有赋敌相如，谁为君王诵子虚。","去岁别家今未返，有亲须养得安居。","附名愿见先友记，宣布曾传太史书。","清燕倘思询旧事，莫辞待诏久公车。"],"title":"次韵酬答陈席庆伯见贻二首  其二"}
