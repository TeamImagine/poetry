{"author":"强至","id":182722,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。","平平平仄平平仄，平仄平平仄仄平。"],"paragraphs":["春色愁边已不浓，眼开天地久阴中。","乱红杂下残花雨，暗绿兼飞弱柳风。","生计荒芜有酒盏，交期零落减诗筒。","多情惟有堂前燕，来往贫家与旧同。"],"title":"仲春感怀"}
