{"author":"郑刚中","id":251901,"strains":["平平仄平仄仄仄，仄仄仄仄平平仄。","平平仄仄平平平，平仄○平仄平仄。","平平平仄仄○平，○仄○平仄平仄。","平平仄仄平仄平，平仄平平○仄仄。","○平仄仄仄平平，仄仄仄仄平仄仄。","仄平○仄仄仄仄，仄仄平平仄平仄。","仄平仄仄平仄平，平○平○仄平仄。","平平仄仄平仄仄，平仄仄○平仄仄。","○平仄仄平仄平，仄仄平平仄平仄。"],"paragraphs":["青黄固非瞽者事，五色亦解盲人目。","皆知鬼瞰高人家，争欲相夸造华屋。","吾门今已似参元，更喜吹箫有名叔。","枢蓬牖瓮编此居，憎视纷华如桎梏。","凝尘满席一炉香，不以色界为可欲。","自非纯白不受垢，脱洗安能异流俗。","我方草草排数椽，随分鹪鹩一枝足。","檐前但许风月到，门外不妨松竹绿。","其他世幻何足云，自古贤人在岩谷。"],"title":"安之叔盗后为素求诗以此寄之"}
