{"author":"李洪","id":52854,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["宗衮英名压搢绅，传家济美不无人。","采诗于𫇭承亲擢，乐职中和著牧民。","凤入颍川宜卜相，梅开东阁趁班春。","九重侧席求奇士，尺一行颁觐紫宸。"],"title":"赠李守"}
