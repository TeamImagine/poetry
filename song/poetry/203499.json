{"author":"孔平仲","id":203499,"strains":["仄仄仄仄仄，平平仄平平。","仄平仄仄仄，平仄仄平○。","平仄平仄仄，平仄平平○。","仄仄仄○平，平仄平仄平。","仄平仄仄仄，仄仄○平平。","平平仄仄仄，仄仄仄仄平。","平仄平仄平，平平仄平平。","仄平仄仄仄，仄仄仄仄平。","仄仄平仄仄，平仄○平平。","仄○平仄平，仄仄仄仄○。","平平平仄仄，平仄平平○。","仄仄平平平，平平仄平平。","仄仄平仄仄，○平仄平平。","仄仄平仄仄，平平○仄平。"],"paragraphs":["猛虎不伏枥，抟鹏笑韝鹰。","丈夫志四海，羞愧守门庭。","君实豪杰士，贫贱乡人轻。","愤发策蹇馿，西走游玉京。","负书入太学，大带参诸生。","文章逸莫控，学问骤以升。","曾未年岁余，哗哗得声名。","定知有所立，俯拾紫与青。","顾我孤陋者，聋瞽其聪明。","譬如山下泉，碍险尚未行。","无人为激进，安得归沧溟。","所愿同君游，扬波浩东倾。","此志何日遂，长呼涕淋缨。","北望风谊美，心焉如旆旌。"],"title":"寄勉甫"}
