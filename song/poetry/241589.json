{"author":"周紫芝","id":241589,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["欢声何事入康衢，邃殿功成圣统初。","欲卜万年新历数，重看四海旧车书。","云韶奏乐来天外，宝册鸣銮上帝居。","合与典谟垂奕世，浯溪文在复何如。"],"title":"恭进奉安中兴圣统庆成诗二首  其一"}
