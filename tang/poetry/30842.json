{"author":"罗隐","id":30842,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["木叶回飘水面平，偶因孤棹已三更。","秋凉雾露侵灯下，夜静鱼龙逼岸行。","欹枕正牵题柱思，隔楼谁转遶梁声。","锦帆天子狂魂魄，应过扬州看月明。"],"title":"中元夜泊淮口"}
