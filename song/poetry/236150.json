{"author":"李光","id":236150,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄平平平。"],"paragraphs":["十年重九老天涯，异域空惊节物佳。","杨柳枝头无落叶，芙蓉池面有残花。","篱边菊好延陶令，坐上诗成戏孟嘉。","随分清欢须酩酊，归时风帽任欹斜。"],"title":"己巳重九小集拙诗记海外风景之异呈亨叔"}
