{"author":"黄公度","id":21485,"strains":["仄平仄平平，平仄○仄仄。","仄仄平仄仄，平平仄平仄。","仄仄仄平平，仄仄仄○仄。","仄平○平仄，仄仄仄平仄。","仄仄平仄平，仄仄○平仄。","平平仄平平，仄仄平平仄。","平平仄平平，平仄平平仄。","仄平平平平，平○仄平仄。","平平仄仄平，平平平仄仄。","平平平平平，仄仄○○仄。","仄平仄仄平，仄仄平平仄。","仄平仄平仄，平仄仄平仄。","仄平仄仄平，平平平仄仄。","平平平平平，仄仄平平仄。","仄仄平仄仄，平平平仄仄。","仄仄仄平平，平平平仄仄。","仄平仄仄仄，平仄○平仄。","平平仄仄仄，仄仄平○仄。"],"paragraphs":["丈夫贵成名，人子重养志。","志养非鼎食，名成要身致。","世上万男儿，二者少称遂。","乐哉张公子，此事有余地。","昔我游武林，始与张君值。","津津紫芝眉，落落青云器。","骅骝步康衢，雕鹗腾秋翅。","一官天南州，艰难已尝试。","悠然望白云，归来为隠吏。","轩裳非吾心，菽水重亲意。","筑堂九畹边，远取南陔义。","膳羞务馨洁，晨夕必躬视。","老人嗜国香，幽怀时一寄。","春风敷柔丝，色与恩袍类。","不效荆楚俗，纫之为佩璲。","不学会稽亭，徒然修褉事。","愿言倚玉树，同作庭阶瑞。","他年粉署握，永伴莱衣戏。"],"title":"张云翔采兰堂"}
