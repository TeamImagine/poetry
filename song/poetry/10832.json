{"author":"朱槔","id":10832,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落日解衣无一事，移床临水已三回。","斗沉北岭鱼方乐，月过秋河雁不来。","疏翠庭前供答话，浅红木末劝持杯。","明明独对苍华影，莫上睢阳万死台。"],"title":"夜坐池上用简斋韵"}
