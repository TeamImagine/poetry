{"author":"赵蕃","id":73823,"strains":["仄仄仄平○仄○，平仄仄平仄仄平。","平平平仄平平仄，平平平仄仄仄仄。","仄仄平平平○平，平仄仄仄平平平。","仄平平仄仄平○，○仄平平仄○平。"],"paragraphs":["昨日北风犹可行，今日北风不可撑。","虽无人止公无渡，凭河而死圣不与。","况我生平忧患多，平陆往往愁风波。","近连章贡远鄱蠡，如此千涛万浪何。"],"title":"初六日阻风新淦二首  其一"}
