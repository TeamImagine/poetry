{"author":"谢翱","id":164642,"strains":["仄平○，仄平仄。","平平仄平，仄仄仄。","平仄平平，仄平仄。","平仄平平，平平仄仄。","○平仄平，○仄仄平。","仄仄仄平，仄仄仄平平，仄仄仄。","仄平平平，仄仄仄。","仄仄○仄，○平仄。","○仄平平，仄平仄，仄平仄。","○仄仄，平仄平。","仄平平○，平○平。","仄仄平仄，仄仄平。"],"paragraphs":["上之回，舞干戚。","鸣鸾在镳，士饱力。","桴鼓轰腾，罕山北。","余刃恢恢，军容肃穆。","王畿主辰，参后服神。","继圣伐功，卒扼以偏师，断北狄。","矢菆鸣房，猬集的。","质子援绝，亲衔璧。","并俗嚬嚬，附于化，以安得。","其屈产，归帝闲。","四夷君长，来称藩。","籥节夷乐，示子孙。"],"title":"宋铙歌鼓吹曲  其一二"}
