{"author":"苏轼","id":194619,"strains":["仄平○仄平○平，仄仄平平○仄平。","仄平仄仄仄平仄，平仄仄仄○平平。","仄仄仄平平仄○，平仄○○平仄平。","仄平仄仄仄平仄，仄平仄仄仄仄平。","仄○仄仄仄平仄，仄平平仄平平○。","仄平仄仄仄平仄，平平仄仄平○○。","仄平仄仄平仄仄，仄仄平仄平平平。","平平仄仄仄○仄，仄○仄仄仄平平。"],"paragraphs":["赠君长铗君当歌，每食无鱼叹委蛇。","一朝得见暴公子，櫑具欲与冠争峨。","岂比杜陵贫病叟，终日长镵随短蓑。","斩蛟刺虎老无力，带牛佩犊吏所诃。","故将换砚岂无意，恐君雕琢伤天和。","作诗反剑亦何谓，知君欲以诗相磨。","报章苦恨无好语，试向君砚求余波。","诗成剑往砚应笑，那将屋漏供悬河。"],"title":"张作诗送砚反剑乃和其诗卒以剑归之"}
