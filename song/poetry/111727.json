{"author":"刘克庄","id":111727,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["炼不成丹死不休，岂知岁月竟悠悠。","老于蒙叟仍黄馘，丑似弥明亦结喉。","尚隔蓬莱三万里，浪云椿树八千秋。","暮年却羡邻儿黠，阿母蟠桃也去偷。"],"title":"听蛙方君作八老诗效颦各赋一首内三题余四十年前已作遂不重说倡言别赋二题足成十老 老道"}
