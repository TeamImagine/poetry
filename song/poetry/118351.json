{"author":"吴惟信","id":118351,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["耐久相看是此君，眼前才有便无尘。","尽多转好延留客，虽少犹能爽快人。","清影疏疏垂地面，高标直直上云津。","忍饥食肉俱休学，一击从今认所真。"],"title":"竹  其二"}
