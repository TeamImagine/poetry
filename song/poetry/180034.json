{"author":"王安石","id":180034,"strains":["平仄仄仄平仄平，仄仄○仄平平平。","○平仄仄平平仄，仄仄平平仄仄平。","平仄平平平仄仄，○平仄仄平平仄。","平仄平平仄○平，仄平仄平○仄平。","平平仄仄平仄平，○平平○○仄仄。","平平平仄仄○○，平仄○平仄仄平。","仄仄仄平平仄仄，平平仄仄仄○平。"],"paragraphs":["韩信寄食常歉然，邂逅漂母能哀怜。","当时哙等何由伍，但有淮阴恶少年。","谁道萧曹刀笔吏，从容一语知人意。","坛上平明大将旗，举军尽惊王不疑。","救兵半楚潍半沙，从初龙且闻信怯。","鸿沟天下已横分，谈笑重来卷楚氛。","但以怯名终得羽，谁为孔费两将军。"],"title":"韩信"}
