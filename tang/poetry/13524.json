{"author":"张籍","id":13524,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["塞上如今无战尘，汉家公主出和亲。","邑司犹属宗卿寺，册号还同虏帐人。","九姓旗旛先引路，一生衣服尽随身。","毡城南望无回日，空见沙蓬水柳春。"],"title":"送和蕃公主"}
