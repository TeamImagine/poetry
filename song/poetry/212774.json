{"author":"李复","id":212774,"strains":["仄仄平平仄仄平，○平平仄仄平平。","仄平仄仄平○仄，仄仄平平仄仄平。","仄仄平平平仄仄，仄平仄仄仄平平。","仄平○仄平平○，○仄平平仄仄仄。"],"paragraphs":["八月秋高肺病苏，深居吾亦爱吾庐。","晚风剡剡初衣袷，白发萧萧不满梳。","困着藜床眠北牖，远飞蝶梦访清都。","觉来闻有云山兴，亲写新诗欲起予。"],"title":"暑退病起沐罢倦卧得芸叟诗招为草堂紫阁之游酬以来韵"}
