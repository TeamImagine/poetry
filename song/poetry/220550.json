{"author":"刘旦","id":220550,"strains":["平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["衡岳真人称福地，南齐高士寄山河。","赤城仙去骑丹凤，墨沼人传咏白鹅。","一世风流俱寂寞，千年气象故嵯峨。","登临不尽怀人恨，唯有苍苍石可磨。"],"title":"游金庭"}
