{"author":"梅尧臣","id":57481,"strains":["平仄仄仄平，仄平仄平平。","平平仄仄仄平平，仄仄仄仄平平平。","仄○平仄仄仄平，仄仄仄仄平仄平。","平平仄仄平○平，○仄平仄平仄平。","仄○○仄平仄平，平仄仄平○平平。","仄仄仄○仄，仄仄○平○。"],"paragraphs":["朝读百纸书，夜成几篇书。","明明白昼有阳乌，黕黕暗室无蟾蜍。","目睛须藉外物光，日月不到卑蔀居。","君能置以清油壶，暝照文字灯焰舒。","妇将膏发云鬓梳，缾底浊浓留脂车。","所益既如此，所感当何如。"],"title":"韩玉汝遗油"}
