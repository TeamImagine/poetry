{"author":"王禹偁","id":177724,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["谪宦山州自训童，因求书籍有遭逢。","偶收毛郑古诗义，认得欧虞旧笔踪。","南郡携行心不足，西斋送去手亲封。","尘侵烟染尤堪重，年号标题历武宗。"],"title":"顷年谪宦解梁收得令狐补阙毛诗音义其本乃会昌三年所写数行残缺后人添之其笔迹乃工部毕侍郎所补也昨因问之乃云亡失多年矣作四韵以还之"}
