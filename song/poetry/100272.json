{"author":"洪咨夔","id":100272,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["密雪疏风客屋穿，几回除夕伴忧煎。","团栾方索日边饭，契阔已成松底眠。","画火何堪思旧事，理衣谁与管新年。","平时戒汝无多酌，争得屠苏到汝前。"],"title":"除夜哭内"}
