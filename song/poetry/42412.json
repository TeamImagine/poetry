{"author":"陆游","id":42412,"strains":["仄仄仄仄仄，仄仄仄平平。","仄仄仄仄平，平仄仄平平。","平仄平仄仄，平仄平平平。","仄仄仄仄平，仄仄仄仄平。","仄仄仄仄仄，仄仄平平平。","平平平仄仄，仄仄平仄平。","平平仄仄平，仄平平仄平。","○仄○仄平，平仄仄仄平。"],"paragraphs":["酒熟固可喜，酒尽亦陶然。","有客则剧谈，无客枕书眠。","饥啜羹不糁，闲玩琴无弦。","摘嗅砌下花，掬弄涧底泉。","啄木抱蠹卉，搏黍鸣桑颠。","欣然为一笑，世故何足捐。","无人骂郑虔，亦无嘲孝先。","回顾三角童，吾与汝忘年。"],"title":"放言"}
