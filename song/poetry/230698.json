{"author":"葛胜仲","id":230698,"strains":["平平仄仄平○○，○平平仄平○平。","平平○仄仄平仄，仄平仄仄平仄○。","仄仄○平平仄仄，平平平仄平○仄。","仄平平平仄仄平，仄仄平平平仄仄。","平平平仄○○平，仄仄○平仄仄平。","仄仄平仄仄仄仄，平仄仄仄平平平。","仄平仄仄平○仄，平○○仄平平仄。","平○平仄仄平平，平仄○平○仄仄。"],"paragraphs":["颐堂昼卧清且闲，了无尘霿来相关。","俄然正梦半山老，练裙葛帔泉石间。","抵掌称谭因饷砚，微凹浮墨光如电。","自言翻经视草时，落纸云烟皆倚办。","山颓梁坏空遗祠，觉读其书寐见之。","勉令勲德复蔼蔼，佳兆若此真非衰。","少瑜昔梦青镂笔，江淹重锦完成匹。","明当辞艺骤惊人，千里从今期一日。"],"title":"记梦诗  其一"}
