{"author":"释道潜","id":203052,"strains":["平平仄平平仄仄，仄仄平平仄平仄。","仄平仄仄○仄平，平仄仄平平○仄。","仄平仄仄仄仄平，仄平仄仄平平平。","仄平仄平仄平仄，仄平仄仄平平平。","仄平仄仄○平仄，仄仄平平仄平仄。","平平仄仄○平平，仄仄平平平仄仄。"],"paragraphs":["麻田老仙心炯炯，少有高风慕箕颍。","枕流漱石三十年，眸子了焉神更静。","忽然杖策海上来，至人道妙同尘埃。","达官贵侯竞招致，往无所欲谁嫌猜。","迩来一志从吾党，迹与孤云共天壤。","曹溪有路更攀跻，径蹑毗卢高顶上。"],"title":"赠吴子野先生"}
