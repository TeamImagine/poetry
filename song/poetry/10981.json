{"author":"释渊","id":10981,"strains":["仄仄平仄，仄平仄仄。","仄仄仄○仄○，仄仄○○仄仄。","仄仄仄仄平○，仄○仄仄平仄。","仄仄仄仄平平，仄仄平○平仄。","仄仄平平仄平，仄仄平平仄仄。","仄平平仄○平，平平仄仄仄仄。","平平仄仄○平，仄仄仄平仄仄。","平○仄仄仄○，仄仄○平仄仄。","平仄仄仄仄平○，平平平仄仄平仄。"],"paragraphs":["节近端午，乍晴乍雨。","带累达磨眼睛，特地和泥合土。","二祖不会承当，雪庭枉受辛苦。","引得后代儿孙，各自开张门户。","或放南山毒蛇，或作玄沙猛虎。","雪峰连辊三球，禾山一味打鼓。","山僧检点将来，尽是葛藤露布。","争如吃饭着衣，此外更无佛祖。","阿嫂便是大哥妻，师姑元是女人做。"],"title":"偈"}
