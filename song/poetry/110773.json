{"author":"刘克庄","id":110773,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["添尽绵衣体未和，小窗奈此苦寒何。","极知上竺仙人喜，不道长安贫士多。","穷巷都无晨噪鹊，边城应有夜惊鹅。","君才堪续梁台赋，早晚楼船济汴河。"],"title":"和高九万雪诗"}
