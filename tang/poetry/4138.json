{"author":"钱起","id":4138,"strains":["平平仄仄仄，平仄仄平平。","仄仄平平仄，平○仄仄平。","○平仄仄仄，仄○平平平。","仄仄平仄仄，○平○仄平。","仄平平仄仄，平仄仄○平。","仄仄平平仄，平平○仄平。"],"paragraphs":["晨光起宿露，池上判黎甿。","借问秋泉色，何如拙宦情。","磨铅辱利用，策蹇愁前程。","昨夜明月满，中心如鹊惊。","负恩时易失，多病绩难成。","坐惜寒塘晚，霜风吹杜蘅。"],"title":"县内水亭晨兴听讼"}
