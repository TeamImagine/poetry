{"author":"刘克庄","id":115328,"strains":["仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄平平平。"],"paragraphs":["未能葱岭从初祖，也不蓬莱访洞宾。","煎凤髓须还此老，执牛耳更属何人。","笈储丹药堤防病，案设图书粉饰贫。","老觉为僧差省事，韩公何必强冠巾。"],"title":"再和宿囊山三首  其三"}
