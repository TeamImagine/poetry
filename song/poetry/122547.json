{"author":"周弼","id":122547,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["吴云迢递楚云鲜，从此南征路几千。","汉使五羊登岭日，鲁经三豕渡河年。","榕穿白草飞蛮雨，椒落黄芽起瘴烟。","待及戍瓜多载石，定无番货入归船。"],"title":"送友人持节岭南"}
