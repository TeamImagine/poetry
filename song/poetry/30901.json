{"author":"李流谦","id":30901,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["向来茅屋半惊湍，叹息流亡久未还。","已觉重行非故道，只应无恙是青山。","旋蓝偃岳元常事，深谷为陵亦等闲。","衲被蒙头都莫问，未当居士一分顽。"],"title":"水后过淮安金堂皆非旧路"}
