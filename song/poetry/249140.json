{"author":"曾几","id":249140,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄仄仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["江湖迥不见飞禽，陆子殷勤有使临。","问我家居谁暖眼，为言忧国只寒心。","官军渡口战复战，贼垒淮壖深又深。","坐看天威扫除了，一壶相贺小丛林。"],"title":"雪中陆务观数来问讯用其韵奉赠"}
