{"author":"刘克庄","id":111829,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["曾结丝絇侍玉旒，暮年身世寄沧洲。","丑容讵得陪三阁，强项安能事五楼。","何用渡芦登彼岸，偶然斩草乐斯邱。","牧童窃听商歌起，此老胸中不着愁。"],"title":"溪庵十首  其三"}
