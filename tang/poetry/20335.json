{"author":"李敬方","id":20335,"strains":["仄仄平平仄，平平仄仄平。","平平平仄仄，仄仄仄平平。","平仄○平仄，平平仄仄○。","平平平仄仄，仄仄仄○平。","○仄○○仄，平平仄仄平。","仄○平仄仄，平仄仄平平。","平仄平平仄，○平仄仄平。","平平仄平仄，仄仄仄平平。","仄仄平平仄，平平仄仄平。","○平○平仄，○仄仄平平。"],"paragraphs":["二纪烟尘外，凄凉转战归。","胡笳悲蔡琰，汉使泣明妃。","金殿更戎幄，青祛换毳衣。","登车随伴仗，谒庙入中闱。","汤沐疏封在，关山故梦非。","笑看鸿北向，休咏鹊南飞。","宫髻怜新样，庭柯想旧围。","生还侍儿少，熟识内家稀。","凤去楼扃夜，鸾孤匣掩辉。","应怜禁园柳，相见倍依依。"],"title":"太和公主还宫"}
