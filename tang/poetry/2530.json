{"author":"高适","id":2530,"strains":["仄仄平平平，平平仄仄平。","仄平平仄仄，平仄仄仄平。","仄仄平平仄，○平仄仄○。","仄○平仄仄，平仄○○平。","○仄平平○，平平仄仄平。","平○○仄仄，平仄仄平○。"],"paragraphs":["峭壁连崆峒，攒峰叠翠微。","鸟声堪驻马，林色可忘机。","怪石时侵径，轻萝乍拂衣。","路长愁作客，年老更思归。","且悦岩峦胜，宁嗟意绪违。","山行应未尽，谁与玩芳菲。"],"title":"赴彭州山行之作"}
