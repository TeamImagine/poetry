{"author":"李新","id":223132,"strains":["平平平仄仄平平，仄仄平平平仄平。","仄仄仄平平仄仄，仄平仄仄平平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["诸郎春鬓绿𩭹𩭹，阆苑幽人为指南。","大率已经平子目，未应更与阿戎谈。","夜萤扑案光分烛，秋水挼青色染蓝。","的见松窗珠树客，碧浔龙颔问谁探。"],"title":"喜王子温教子"}
