{"author":"李流谦","id":30965,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄仄平平仄平。"],"paragraphs":["笔阵旗开豹绕竿，敢持一镞傍门阑。","朅来戏作凫飞舄，老去嫌为蚋聚酸。","尘土簿书慵挂眼，琼瑶文字喜雕肝。","寄笺阊阖谁相问，九虎近人毛骨寒。"],"title":"谯丈复见贻仍次韵答之二首  其一"}
