{"author":"白居易","id":16990,"strains":["平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄平仄平平仄仄，平平仄仄仄平平。"],"paragraphs":["衰容禁得无多酒，秋鬓新添几许霜。","纵有风情应淡薄，假如老健莫夸张。","兴来吟咏从成癖，饮后酣歌少放狂。","不为倚官兼挟势，因何入得少年场。"],"title":"座中戏呈诸少年"}
