{"author":"阳枋","id":109686,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["圣贤随遇即成都，仰止宗师谒故居。","面揖光风江渚远，心涵霁月海天舒。","图由自得前无画，道未尝亡今有书。","共立斜阳归去晚，当年与点意何如。"],"title":"谒九江周元公祠嗣性善度先生韵"}
