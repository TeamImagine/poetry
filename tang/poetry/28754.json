{"author":"颜萱","id":28754,"strains":["平平仄仄仄平平，仄仄平平仄仄平。","平仄仄平平仄仄，平平平平仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["师来一世恣经行，却泛沧波问去程。","心静已能防渴鹿，鼙喧时为骇长鲸。","禅林几结金桃重，梵室重修铁瓦轻。","料得还乡无别利，只应先见日华生。"],"title":"送圆载上人"}
