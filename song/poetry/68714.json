{"author":"文彦博","id":68714,"strains":["仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["五十年亲友，如今两鬓霜。","相逢在淇澳，所乐似潇湘。","话旧如春梦，听歌放酒狂。","压关楼下别，一夕九回肠。"],"title":"舟中别后中夕无寐偶成四十言奉寄中辉大卿聊致黯然之怀"}
