{"author":"韩淲","id":86236,"strains":["平平仄仄仄，平平仄仄平。","仄○平仄平，平仄仄仄平。","平仄平仄仄，仄仄○平○。","仄仄仄仄仄，仄仄仄仄平。","仄仄仄平平，○平仄平平。","仄仄仄平仄，仄○平仄平。"],"paragraphs":["陶陶兀兀里，浑涵忘所知。","恍如天地初，清浊未剖时。","人苦前识尔，触物劳心思。","弃置便弃置，况此有酒卮。","一酌入醺酣，重觞到淋漓。","勿苦事边幅，醒将何所为。"],"title":"斯远云闲睡醉天下之至乐也约各赋一首寄昌甫  其三"}
