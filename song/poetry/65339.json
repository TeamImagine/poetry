{"author":"廖行之","id":65339,"strains":["平平平仄平，平仄仄平仄。","平平仄平仄，仄仄仄平仄。","仄仄仄仄平，仄仄平仄仄。","仄平仄平平，平平平○仄。","平平○○仄，仄仄平仄仄。","平平○平仄，平仄仄平仄。","平○平仄○，仄仄仄仄仄。","平仄平○○，平仄仄平○。","仄平仄仄平，平仄仄平仄。","仄○平平仄，仄仄○○仄。","平平仄仄仄，仄仄平仄仄。","仄平平仄平，仄仄平仄仄。"],"paragraphs":["衡湘风物佳，微产亦丰美。","清腴足秔稻，隽永到梨柿。","一饱自有余，此乐渠有涘。","况逢使君贤，公余多燕喜。","新诗且间作，健笔时一泚。","形骸了区别，肝胆洞遐迩。","言论斯霭如，旨意不忘起。","梧槚良栽培，稂莠早耘耔。","我愚莫孰何，流辈敢伦儗。","每闻循循诱，敢愧空空鄙。","高堂有白发，富贵宁羡彼。","丐公成此心，万事欢菽水。"],"title":"和刘寺簿韵就述丐祠意"}
