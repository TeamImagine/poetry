{"author":"何梦桂","id":151690,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄仄仄，仄仄平平平仄平。"],"paragraphs":["剩得田园归去来，江南两度见黄梅。","轩窗有侣余松竹，墙壁无人半藓苔。","独抱丹心徒自苦，相逢白首不须哀。","人间万事不可极，一梦蘧蘧心已灰。"],"title":"感兴"}
