{"author":"陆游","id":38937,"strains":["平平仄平平，仄仄平平平。","仄仄平仄仄，平仄○平平。","仄○仄○○，仄仄仄平○。","平平平仄○，平平仄平平。","仄平仄平仄，仄○平平○。"],"paragraphs":["孤云起江郊，万木酣天风。","水鸟何所恨，终夜号菰丛。","我兴视中庭，北斗挂寒空。","谁言秋夜长，明星已生东。","丈夫老忧国，百虑蟠胸中。"],"title":"予出蜀日尝遣僧则华乞签于射洪陆使君祠使君以老杜诗为签予得遣兴诗五首中第二首其言教戒甚至退休暇日因用韵赋五首  其四"}
