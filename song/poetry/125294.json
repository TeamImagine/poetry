{"author":"王柏","id":125294,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄仄平平。"],"paragraphs":["我翁久驾白云归，谁宝冰绡一旧枝。","疏影暗香浮戏墨，光风霁月惠仙姿。","只疑和靖旧争长，纵是逃禅甘伏雌。","寄语古樵毋睥睨，青毡归我不应迟。"],"title":"和遁泽韵取临江叔父墨梅"}
