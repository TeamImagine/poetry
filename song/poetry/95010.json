{"author":"龚大明","id":95010,"strains":["平仄平平仄仄平，平平平仄仄平平。","仄平仄仄仄平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["知与坡仙有宿盟，来贤岩畔旧经行。","节同老柏岁寒操，心契焦桐太古声。","云出九峰龙起蛰，风清五夜鹤传鸣。","须公一柱擎天力，妙斡洪钧大发生。"],"title":"和鹤林吴泳题艮泓轩"}
