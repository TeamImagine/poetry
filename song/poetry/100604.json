{"author":"郑清之","id":100604,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["软红销尽利名缰，兴到湖山取次行。","万马拍堤春浪起，一龟曝日晓峰横。","客中寝饭根尘寂，雪后松篁意气生。","身是定僧无欠賸，惟余双鹤报寒更。"],"title":"晨兴散步  其一"}
