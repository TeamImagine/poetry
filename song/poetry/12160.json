{"author":"胡寅","id":12160,"strains":["平平平仄仄平平，仄仄平仄仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["浮生均是大槐宫，永日聊便竹簟风。","若要语言求要妙，犹将笔墨画虚空。","一区聊寄尘嚣外，万景皆归眺望中。","敢似越鸡孵鹄卵，正惭云将问鸿蒙。"],"title":"和黄执礼六首  其三"}
