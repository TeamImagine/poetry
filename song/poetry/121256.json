{"author":"白玉蟾","id":121256,"strains":["仄平仄仄平平○，平仄平平平仄仄。","平平平仄平平仄，平平仄○仄平仄。","仄平仄仄平仄平，仄平平仄○平仄。","仄平仄仄仄平仄，仄仄仄平仄平仄。","仄仄平平仄仄仄，仄仄平平仄平仄。","仄仄仄仄○平平，平平仄仄仄平仄。","仄仄平平平仄平，仄仄平仄仄平平。","平仄仄平平仄仄，仄仄○平仄仄○。","平平仄仄仄○平，平仄仄仄平平平。","平仄仄平○平平，仄○仄仄仄平平。","仄仄仄仄○仄平，平平仄仄仄○平。","仄仄仄仄平平平，仄平平仄仄仄平。","平平仄平平仄仄，仄平平仄仄平仄。","仄平仄仄仄平平，仄平仄仄平平仄。","仄仄○平仄平平，平平仄仄平○仄。","平○仄仄仄平平，仄仄平平仄仄平。"],"paragraphs":["醉携七尺霜前行，云锦山前湾几曲。","溪头秋雨添寒绿，蛟龙冷浸一壶玉。","蓼花锦岸红欲流，稻田高下铺棋局。","碧岩耸出碧天半，鸟不敢飞缩双足。","古洞无人石酒酢，峭壁仙仓积天粟。","老稍指顾犹惊呼，神刓鬼划出崖谷。","捣药声干人已仙，万丈丹井一泓泉。","风击古松飞翠盖，日射苍苔铸绿钱。","藤萝拽树擘轻烟，黄鹤一去今何年。","天欲夕阳空鸣蝉，夜深岭月向谁圆。","古寺老屋留数椽，残僧一二掩柴门。","铁像面壁萧萧然，瓦炉无火古殿前。","寒鸦到窗檐息溜，暮云衰草觉山瘦。","楮衾不暖不成眠，虎声入耳猿声又。","几点疏星落梧桐，丹峦紫壑高相鬭。","何当汗漫跨青牛，晓露泠泠白玉楼。"],"title":"仙岩行"}
