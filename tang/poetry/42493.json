{"author":"吕岩","id":42493,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["强居此境绝知音，野景虽多不合吟。","诗句若喧卿相口，姓名还动帝王心。","道袍薜带应慵挂，隐帽皮冠尚懒簪。","除此更无余个事，一壶村酒一张琴。"],"title":"七言 二十四"}
