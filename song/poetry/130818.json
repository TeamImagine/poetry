{"author":"武衍","id":130818,"strains":["仄平平仄仄平平，平仄平平平仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["数弓蔬地一方池，吾爱吾庐祇自知。","芦碧补交杨柳缺，柽红搀上藕花迟。","翠阴围合疑无日，凉意萧骚賸有诗。","君欲重来须更待，嫩烟浮动晚晴时。"],"title":"次韵答菊庄汤伯起"}
