{"author":"方回","id":148204,"strains":["平仄仄仄仄，仄仄平○平。","仄仄仄仄仄，仄仄仄仄平。","仄平仄仄仄，仄仄仄仄平。","平仄仄仄仄，平仄仄仄平。","仄仄仄平平，仄仄仄仄平。","平仄仄仄仄，仄平平仄○。","○仄仄仄仄，仄平平平平。","仄仄平○仄，平平平仄平。"],"paragraphs":["人有好与恶，造化无颇偏。","种谷匪种稗，稗实在谷先。","谓天不佑恶，细察似不然。","麟凤世罕识，蛇虎动百千。","泗水两师生，万古大圣贤。","瓢饮短命死，绝粮陈蔡间。","雍彻柄鲁政，脍肝延天年。","气运苟如此，周衰何足言。"],"title":"览古五首  其一"}
