{"author":"李咸用","id":29862,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["三十年来要自观，履春冰恐未为难。","自于南国同埋剑，谁向东门便挂冠。","早是人情飞絮薄，可堪时令太行寒。","多惭幸住匡山下，偷得秾岚坐卧看。"],"title":"依韵修睦上人山居十首 六"}
