{"author":"方一夔","id":152162,"strains":["仄平仄平仄，仄仄平平仄。","仄仄平○平，仄○仄仄仄。","仄仄仄○平，平平平仄仄。","仄○平平平，平平仄平仄。","平仄仄平平，平平仄仄仄。","仄仄仄平平，平平平仄仄。","平○○平平，仄仄平平仄。","仄平○平仄，仄仄仄○仄。","？平平平平，仄仄平平仄。","仄仄平仄平，平平仄平仄。"],"paragraphs":["逝川走东海，日夜无休歇。","咄此盘中涡，不长亦不竭。","日月走中天，于焉双出没。","骇浪掀扶胥，高于朔山雪。","蠵蜃吐楼台，蛟鼍护窟穴。","海若不徒夸，冯夷甘受屈。","吾闻三神山，恍恍银宫阙。","便随长风去，发轫首溟渤。","倘逢方平生，海底探明月。","坐待清浅时，归来未华发。"],"title":"观兼山黄公河海图二首 海"}
