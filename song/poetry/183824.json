{"author":"刘攽","id":183824,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["檐前老竹生无数，座上清风处处来。","俗客不知看好鸟，红尘无复污苍苔。","儿童戏扫黄金影，茗饮时倾碧玉杯。","会待秋霜坚草木，简书羌管倩人裁。"],"title":"凝翠堂  其一"}
