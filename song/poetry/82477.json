{"author":"孙应时","id":82477,"strains":["平平平仄仄平平，仄仄平平仄仄平。","仄仄平平平仄仄，平仄平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["黄尘车马日纷嚣，万事春冰过眼消。","赖有诸公扶正气，犹令千载见英标。","多君吐论心奇壮，顾我凋年齿动摇。","好待明堂采梁栋，勿夸翘楚向薪樵。"],"title":"答俞履道见赠"}
