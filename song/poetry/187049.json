{"author":"刘摰","id":187049,"strains":["平仄仄平仄，平平仄仄平。","○平平仄仄，仄仄仄平平。","仄仄平平仄，平平仄仄平。","仄平仄○仄，平仄仄平平。","仄仄平平仄，平平仄仄平。","○平仄平仄，仄仄仄平○。","平仄平平仄，平平仄仄平。","平平仄○仄，仄仄仄平平。","仄仄平平仄，平平仄仄平。","平平仄平仄，平仄仄平平。","仄仄平平仄，平○仄仄平。","○平平仄仄，仄仄仄平平。","仄仄平平仄，○平仄仄平。","仄平平仄仄，仄仄仄平平。","仄仄平平仄，平平？仄平。","仄平平仄仄，平仄仄平平。","仄仄平○仄，○平仄仄○。","平平仄平仄，平仄仄平平。"],"paragraphs":["天圣旁求盛，明公射策贤。","三朝推国器，一节到华颠。","卵翼千余士，冰霜四十年。","至诚忘畛域，端已笑韦弦。","政爱偏东土，民讴戴两川。","旄飘外台节，贯朽大农钱。","松柏风霜后，蓍龟祸福前。","求开建封幕，又泛马融船。","士望儒林丈，官仪秘府仙。","仁能化鸮泮，明不浚鱼渊。","蔽芾人人颂，京坻岁岁田。","吟春西渚殿，醉月北楼天。","卓马周侯觐，三公汉守迁。","蜀江飞大斾，魏阙望非烟。","贱子何为者，名途只偶然。","世高刘表幕，才愧杲之莲。","愿借今难及，遗恩久自传。","邻哉拱尧舜，天下俟陶甄。"],"title":"送李秘监代还"}
