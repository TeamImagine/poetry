{"author":"刘敞","id":174530,"strains":["平平仄仄仄，平仄○仄仄。","仄仄平○平，○仄仄仄仄。","仄平仄○仄，仄仄仄平仄。","仄仄平平平，仄平仄平仄。","仄仄仄仄平，仄仄平仄仄。","○仄○○仄，平仄○仄仄。","平平平仄仄，仄仄仄仄仄。","○仄○平仄，平仄仄仄仄。"],"paragraphs":["吾生拙用大，江海思远适。","岂独为瓠瓜，长系取不食。","漆园有遗意，放荡豁心臆。","树此无何乡，近身见多益。","五日拙一旬，十日成百尺。","累蔓更相引，甘实行可摘。","因之浮汗漫，去矣笑跼蹐。","从我其谁与，由也不可得。"],"title":"种瓜瓠"}
