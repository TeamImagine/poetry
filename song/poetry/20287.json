{"author":"李石","id":20287,"strains":["仄仄仄仄平，仄平仄平平。","仄平仄仄平，仄仄仄平平。","平仄仄仄仄，仄仄仄○平。","平仄仄平平，仄平仄平平。","仄仄仄平仄，○平平平平。","仄仄仄○仄，○平仄平平。","仄平仄仄平，仄仄平平平。","仄平仄平平，○平仄平平。","○平仄平仄，仄平平仄平。","仄仄仄平仄，仄平○○平。","仄○仄仄平，平平仄仄平。","仄平平平仄，仄仄平仄平。","平平仄平仄，仄仄仄仄平。"],"paragraphs":["孔子不到秦，右军念西岷。","剑关铁岭江，与世隔红尘。","天亦惜秘境，我岂世间人。","天上紫微郎，笔端演丝纶。","跨象桂林郡，骑鲸芙蓉津。","五岭与三峡，缘云蹑星辰。","忆公玉帐初，草木生华春。","豢龙赤城家，长生定前身。","扁舟载西子，五湖浮海滨。","莫作去来想，雪山轻重均。","况从尺一招，甘泉问鬼神。","庙谟蓍龟旧，鼎味桃李新。","虞衡备编载，我亦愿卜邻。"],"title":"送范至能制置"}
