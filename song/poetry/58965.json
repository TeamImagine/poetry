{"author":"陈造","id":58965,"strains":["平平○○仄仄平，仄仄仄仄○平平。","○○仄仄仄平仄，平平仄仄平平平。","仄仄仄仄平平仄，仄平仄平平仄仄。","○○仄仄仄仄平，仄仄仄○平平仄。","平平平仄仄平平，仄仄仄仄仄仄平。","仄平平仄仄平仄，仄仄仄仄仄仄平。","仄○平平仄仄仄，平○平平仄平仄。","仄仄○仄平平平，仄仄仄平平平仄。","○平仄仄平仄平，平○仄仄○平平。","平平○仄平平仄，仄仄平平仄○仄。"],"paragraphs":["阴晴如期喜可知，况复攟束收新诗。","相如未至客之右，开编自愧多芜辞。","倅贰付我千家聚，佩襟戴君霑化雨。","相从可独臭味同，接耳仅听淮乡语。","诗来惊倒嗫嚅翁，结字著语古与同。","少须官廨住家稳，往问句法几即功。","似闻知津问沮溺，山间晴干度山疾。","一笑行举通家杯，计日尚前蕤宾律。","过君定发酰瓮天，倾囷倒廪当吾怜。","家居除领齐眉托，意与诸雏诵思乐。"],"title":"再次韵答梁教授"}
