{"author":"吴儆","id":31461,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["史君文彩汉相如，暂向明时绾左符。","为郡似家身似客，视民如子吏如奴。","鲁公金石光千古，吏部文章妙两都。","戴白垂髫相与语，如公治行向来无。"],"title":"送洪史君赴阙移节会府"}
