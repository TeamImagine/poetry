{"author":"王禹偁","id":177338,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["县斋东面是禅斋，公退何妨引鹤来。","长爱座中如洞府，却惭衣上有尘埃。","竹声冷撼秋窗雨，山影青笼晓院苔。","最忆去年飞雪里，煮茶煨栗夜深回。"],"title":"武平寺留题"}
