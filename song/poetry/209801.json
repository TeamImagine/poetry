{"author":"秦观","id":209801,"strains":["平仄仄平仄，仄平平仄平。","平○平○仄，仄仄平○平。","仄仄仄平○，平平仄平平。","仄仄平仄平，仄平平仄平。","仄仄平仄仄，平平仄平平。","平仄仄平平，平平仄平平。","平平仄平仄，平平仄平平。","平○仄平仄，仄仄仄○○。","仄○仄仄仄，仄平仄平平。","平平仄平平，平平仄○平。"],"paragraphs":["淮海破冬仲，雪霜滋不平。","菱荷枯折尽，积水寒更清。","辍棹得佳观，湖天绕朱甍。","信美无与娱，浊醪聊自倾。","北眺桑梓国，悠然白云生。","南望古邗沟，沧波带芜城。","村墟翳茅竹，孤烟起晨烹。","檐间鸟声落，客子念当行。","揽衣视日景，薄阴漏微明。","何时复来游，春风发鲜荣。"],"title":"和孙莘老题召伯斗野亭"}
