{"author":"徐积","id":185628,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["好读奇书好运筹，横刀常赋玉关秋。","铜符正选千兵守，金印犹虚万户侯。","艗趁潮来家易到，龙投池上剑难求。","应须读尽平蛮策，二广封疆近吉州。"],"title":"赠胡大夫"}
