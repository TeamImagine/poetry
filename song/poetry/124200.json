{"author":"邵雍","id":124200,"strains":["仄平平仄仄平平，平仄平○仄仄平。","仄仄仄○○○仄，平平平仄仄平平。","平平平○平○仄，平仄平平仄仄平。","平仄平○平仄仄，平平平仄仄平平。","仄平仄仄平平仄，平平平平仄○平。","仄仄平平平平○，仄平平仄仄平平。","平平仄仄平平仄，仄仄平平仄平平。","仄仄平平平仄仄，仄平平仄仄平平。"],"paragraphs":["洛川秋入景尤佳，微雨初过径路斜。","水竹洞中藏县宇，烟岚坞里住人家。","霜余红间千重叶，天外晴排数缕霞。","溪浅溪深清潋滟，峰高峰下碧查牙。","鸟因择木飞还远，云为无心去更赊。","盖世功名多龃龉，出群才业足咨嗟。","浮生日月仍须惜，半老筋骸莫强夸。","就此岩边宜筑室，乐吾真乐乐无涯。"],"title":"十四日留题福昌县宇之东轩"}
