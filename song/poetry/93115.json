{"author":"刘宰","id":93115,"strains":["仄仄平平○仄仄，仄○仄仄平平仄。","仄○平仄仄平平，平仄仄平○仄仄。","仄○平平○仄○，平平仄仄平平平。","仄仄平平平仄仄，仄仄平平平仄仄。","仄平仄仄平平平，仄平仄仄○平平。","平仄○平仄平仄，仄平○仄平平○。","平平仄仄平平仄，平仄平平平仄仄。","仄平平仄平仄仄仄仄，仄平○仄仄平平仄仄。","仄平平仄平平仄，平平仄仄平○仄。","仄仄平平仄仄平，仄仄平○平仄仄。","仄仄平平仄仄○，○仄○平平仄仄。","平平平仄仄平平，平平平仄仄平平。","仄仄○平仄平仄，仄仄平平仄平仄。","仄仄平○平仄平，○仄平平平仄仄。","○平仄○仄平○，仄仄仄仄平平平。","仄平仄仄平平平，仄仄仄仄平平平。","平仄○平平仄仄，仄仄平平平仄仄。","仄仄仄平仄平仄，平仄仄平平仄平。","仄仄平平平仄仄，仄○平仄仄○平。"],"paragraphs":["万灶连营横塞月，委输不继官仓竭。","寇攘虽息尚游魂，胡虏已衰闻蹀血。","赭衣开河深复深，青青蔓草生河阴。","岁旱民饥神乏祀，故老言言征谶纬。","使君事业今夔龙，十年准拟调元功。","铜虎分符又南国，北来更阅千山重。","同寮有客居同里，忧国同心无彼此。","既知东海之妇可致旱，又知疏勒井泉能涌水。","释囚祇有圜扉在，蠲租可但宽期会。","日照斋盂食不荤，雨湿朝衣车却盖。","已罄祈禳遍国中，更遣缇车来郭外。","荒祠虫篆上丹青，平原龟兆坼田塍。","拜手殷勤祝田穉，活国生民系兹岁。","再宿为期神效灵，三日为霖民拜赐。","长淮转漕速邮传，此赐岂独吾邦专。","雨余亟欲披青天，那得驾鹤扬州仙。","精意回天翻覆手，赫赫阳光均九有。","但得两君便携手，齐上紫清扶日轮。","阖辟阴阳端有道，不妨风月属闲人。"],"title":"再韵谢和章  其一"}
