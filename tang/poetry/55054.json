{"author":"刘长卿","id":55054,"strains":["仄仄平平平仄平，平平仄仄仄平平。","平○仄仄平○○，平仄平平平仄平。","平平平仄仄平仄，仄仄平平○仄平。","平仄○平平仄仄，平平仄仄仄仄平。"],"paragraphs":["露冕新承明主恩，山城别是武陵源。","花间五马时行县，山外千峰常在门。","晴江洲渚带春草，古寺杉松深暮猿。","知到应真飞锡处，因君一想已忘言。"],"title":"送台州李使君兼寄题国清寺"}
