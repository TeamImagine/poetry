{"author":"方一夔","id":152058,"strains":["平平平仄平，仄平平仄仄。","仄平仄○平，仄仄○平仄。","平平仄平仄，平仄仄平仄。","仄平平仄平，平仄仄平仄。","平平仄仄○，平仄仄平仄。","平平仄○平，平仄仄平仄。","平仄仄仄平，平平仄平仄。","仄仄仄○○，平仄仄○仄。"],"paragraphs":["朝趋梁父岑，暮投梁父麓。","左肩抱长欃，右手牵黄犊。","禾生亘原隰，生计自为足。","罢耕还读书，何必事精熟。","茫茫万古坟，苞括纳心曲。","琅山蔼空青，淄水涨寒绿。","嗟我七尺躯，披云卧幽独。","抱膝一长吟，清响振空谷。"],"title":"前梁父吟"}
