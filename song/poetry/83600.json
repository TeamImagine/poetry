{"author":"高似孙","id":83600,"strains":["平平平仄平平仄，平平仄仄平平仄。","仄平仄仄平平仄，仄平平仄平平仄。","仄平仄仄仄仄仄，仄仄平平平仄○。","平平平○仄平仄，仄平仄平平仄仄。","平平平平仄仄○，仄仄平平仄平仄。","仄仄平平仄仄平，○平仄仄平平仄。","仄平平仄仄○○，○仄仄平仄平平。","仄仄仄仄平平平，平平平平平仄平。"],"paragraphs":["携诗来做台州雪，台州雪好无人说。","一峰玉削昆仑柱，一天冰夹蓬莱阙。","大江不动网罟冻，众壑皆声松竹折。","村无人行太清浄，树无鸟栖俱峭绝。","丹天仙君谒帝回，赤脚泠泠踏寒月。","不管飞残水帝魂，从头尽笑春风拙。","绿华之女素霓衣，从以广寒太阴妃。","法曲导引青鸾飞，仙人仙人胡不归。"],"title":"巾山雪"}
