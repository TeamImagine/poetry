{"author":"黄滔","id":33694,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["今年春已到京华，天与吾曹雪怨嗟。","甲乙中时公道复，朝廷看处主司夸。","飞离海浪从烧尾，咽却金丹定易牙。","不是驾前偏落羽，锦城争得杏园花。"],"title":"喜陈先辈及第"}
