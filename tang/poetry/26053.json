{"author":"贾岛","id":26053,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["边臣说使朝天子，发语轰然激夏雷。","高节羽书期独传，分符绛郡滞长材。","啁啾鸟恐鹰鹯起，流散人归父母来。","自顾此身无所立，恭谈祖德朵颐开。"],"title":"颂德上贾常侍"}
