{"author":"王迈","id":107589,"strains":["平仄平平平仄平，平平仄仄仄平平。","平平仄仄仄仄仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["南极秋来光烛天，琴堂此夕寿诗仙。","庞公戊子孰小大，寇相中元相后先。","制锦从容才有刃，嚼丹赋咏笔如椽。","交梨火枣君家物，从此蓬莱不计年。"],"title":"寿仙游许宰"}
