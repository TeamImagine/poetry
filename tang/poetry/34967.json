{"author":"吴少微","id":34967,"strains":["平平仄仄仄，平平仄平平。","仄仄仄仄平，平仄仄仄平。","平平仄平仄，平仄仄平○。","仄仄平平平仄仄，仄○平仄仄平平。","仄平平平仄仄平，○仄仄仄○平平。","平○仄仄仄仄平，仄平仄仄平平平。","仄平仄平仄仄仄，○仄○平○仄仄。","○仄○平仄仄平，平平仄仄平○平。","仄平平仄平平仄，平平平仄平仄平。","平○仄平仄仄仄，仄平平仄平平平。","仄平平仄仄仄仄，仄仄平平平仄仄。","仄平仄仄仄平平，平平仄平平仄仄。","平平平平平，仄仄平平仄，仄平平仄仄平平。"],"paragraphs":["城南有怨妇，含情傍芳丛。","自谓二八时，歌舞入汉宫。","皇恩数流眄，承幸玉堂中。","绿柏黄花催夜酒，锦衣罗袂逐春风。","建章西宫焕若神，燕赵美女三千人。","君王厌德不忘新，况群艳冶纷来陈。","是时别君不再见，三十三春长信殿。","长信重门昼掩关，清房晓帐幽且闲。","绮窗虫网氛尘色，文轩莺对桃李颜。","天王贵宫不贮老，浩然含泪今来还。","自怜春色转晚暮，试逐佳游芳草路。","小腰丽女夺人奇，金鞍少年曾不顾。","归来谁为夫，请谢西家妇，莫辞先醉解罗襦。"],"title":"怨歌行"}
