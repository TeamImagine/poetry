{"author":"梅尧臣","id":35214,"strains":["平平仄仄仄，仄仄仄平平。","仄平平平平，仄仄平平平。","平平仄平仄，平仄仄平平。","平仄仄仄仄，平平仄仄平。","平平平仄仄，仄仄平平平。","仄○平仄仄，平平平仄平。","仄仄平仄仄，平平仄平平。","平仄仄仄仄，平仄平仄平。","平平平仄仄，仄仄平平平。","平平仄○仄，平平平仄平。"],"paragraphs":["秋鸿整羽翮，去就自因时。","往春南方来，遂止天泉池。","天泉水清泚，鸳鹭日追随。","蒲藻岂不乐，江湖信所宜。","今朝风色便，堑向衡阳归。","洞庭逢叶下，潇湘先客飞。","渚有兰杜美，心无稻粱卑。","罾缴勿尔念，鹰隼宁尔窥。","烟波千万里，足以资盘嬉。","峰前想回日，青冥生路歧。"],"title":"赋秋鸿送刘衡州"}
