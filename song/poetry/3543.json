{"author":"陈与义","id":3543,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["庙堂无策可平戎，坐使甘泉照夕烽。","初怪上都闻战马，岂知穷海看飞龙。","孤臣霜发三千丈，每岁烟花一万重。","稍喜长沙向延阁，疲兵敢犯犬羊锋。"],"title":"伤春"}
