{"author":"张方平","id":90070,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["上清紫简世传稀，中有灵都妙旨微。","云雾披光丹凤出，风雷接势赤龙飞。","琴心三叠胎仙舞，籥筦双迎帝子归。","幸得九天真一诀，尘劳何事尚依依。"],"title":"览九丹上化经寄南都王宣徽君贶"}
