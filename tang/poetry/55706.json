{"author":"李白","id":55706,"strains":["平平○仄仄，仄仄仄平平。","平平仄仄仄，平仄平平平。","仄仄仄平平，平平仄平平。","仄仄仄仄仄，平平仄仄○。","仄仄仄平平，平平○平平。","仄平平仄仄，仄仄仄平平。","仄平平平平，仄仄仄仄平。","仄仄仄仄仄，平平仄平平。","平仄仄仄仄，仄平仄仄平。","平平仄平平，平仄仄平平。","仄仄仄仄仄，○平仄平平。"],"paragraphs":["胡风吹代马，北拥鲁阳关。","吴兵照海雪，西讨何时还。","半渡上辽津，黄云惨无颜。","老母与子别，呼天野草间。","白马绕旌旗，悲鸣相追攀。","白杨秋月苦，早落豫章山。","本为休明人，斩虏素不闲。","岂惜战鬬死，为君扫凶顽。","精感石没羽，岂云惮险艰。","楼船若鲸飞，波荡落星湾。","此曲不可奏，三军鬓成斑。"],"title":"豫章行"}
