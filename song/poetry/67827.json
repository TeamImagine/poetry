{"author":"滕岑","id":67827,"strains":["平平平仄平平仄，○平仄仄仄仄仄。","仄仄仄仄仄仄仄，平仄平平平仄仄。","仄平平仄仄仄仄，平仄平仄○仄仄。","平仄平平仄仄平，仄仄仄仄仄仄仄。","仄平仄仄仄平平，仄○仄仄平平平。","平平仄平仄仄仄，○仄平平平仄仄。","平平平平平仄仄，平平仄平仄○仄。","平仄平平平仄仄，仄仄仄平平平仄。","平平仄仄仄仄平，平平○仄仄○仄。","仄仄平平○○仄，平平仄平仄平仄。","仄仄仄仄平仄仄，○平仄平仄平仄。"],"paragraphs":["天公哀此生人苦，潸然出涕洒下土。","五昼五夜涕不已，平陆成河山作渚。","是方为邑本霔下，今者之变顷未睹。","何止人家水半扉，或压或溺遍处所。","举家老稚几为鱼，夜乘一叶投山坞。","虽知此邦祸可免，颇念吾庐欹莫拄。","朝登山巅聊放目，流尸蔽江可胜数。","何处奔洪之所挤，一旦至斯辜非汝。","天公用是涕愈流，阳侯正自喜且舞。","我愿天公且收涕，忧之反伤亦奚补。","但令老眼开日月，苍生自然得安堵。"],"title":"辛丑大水"}
