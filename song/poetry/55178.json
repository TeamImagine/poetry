{"author":"朱熹","id":55178,"strains":["仄○平平仄，仄仄平平平。","平平仄仄仄，仄仄平平平。","仄仄平平仄，仄仄平平平。","○平平平仄，仄仄平仄平。","仄仄仄○仄，平平仄平平。","仄仄仄平仄，仄平仄○○。"],"paragraphs":["我行宜春野，四顾多奇山。","攒峦不可数，峭绝谁能攀。","上有青葱木，下有清泠湾。","更怜湾头石，一一神所剜。","众目共遗弃，千秋保坚顽。","我独抱孤赏，喟然起长叹。"],"title":"同林择之范伯崇归自湖南袁州道中多奇峰秀木怪石清泉请人赋一篇"}
