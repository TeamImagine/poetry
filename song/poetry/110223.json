{"author":"刘克庄","id":110223,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["海滨荒浅幼无师，前哲藩篱尚未窥。","玄咏易流西晋学，苦吟不脱晚唐诗。","远僧庵就勤求记，亡友坟成累索碑。","天若假余金石寿，所为讵肯止于斯。"],"title":"自勉"}
