{"author":"喻良能","id":51893,"strains":["平平仄平仄，仄仄仄平平。","仄仄仄平仄，平平仄仄平。","平平平仄仄，平仄仄平平。","平仄平○仄，平平仄仄平。","平平○仄仄，仄仄仄平平。","仄仄平平仄，平平仄仄平。","平平○○仄，平仄仄平平。","仄仄平平仄，平平仄仄○。","仄平平仄仄，平仄仄平○。","仄仄平平仄，平平仄仄平。"],"paragraphs":["岩廊拱神圣，岳牧用才良。","委寄晋藩镇，飞腾汉省郎。","缣推非矫激，绵𫈵岂寻常。","花粲挥毫玉，风生漱齿霜。","儿童骑截竹，父老候甘棠。","五马晴薰细，双旌晓月凉。","清香凝燕寝，春草梦池塘。","乳哺苏民瘼，生薪束吏行。","谢楼山色净，孤屿海天长。","信美毋多恋，遄归觐建章。"],"title":"送江充之郎中知温州"}
