{"author":"方回","id":148449,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["同云欲雪暮天阴，浊酒楼头手自斟。","漫仕偶尝叨五马，倦游何止丧千金。","尽捐寓宅偿逋负，仅保残书伴啸吟。","从此日长夜应短，未妨微耐晓寒侵。"],"title":"寓杭久无诗长至后偶赋怀归五首呈仁近仲实  其三"}
