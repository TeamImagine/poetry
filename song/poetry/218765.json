{"author":"李廌","id":218765,"strains":["仄○平仄○，仄仄平仄平。","仄仄平平平，平仄○平平。","仄仄平○平，平仄仄仄○。","仄平仄仄平，○平仄仄平。","仄○仄平平，平仄○仄平。","○平仄仄仄，仄仄○仄○。","仄平仄○仄，仄仄平平○。","仄平仄仄平，平仄平平平。","平○平仄平，仄仄平平平。"],"paragraphs":["昔闻流水操，想见流水音。","况复山泉声，声自如鸣琴。","可笑山中人，强作碧沼深。","暗流不复鸣，遗声杳莫寻。","近闻石钟山，苏辨正古今。","郦元与李渤，地下当噤喑。","惜乎不闻此，使我徒登临。","道人笑谓余，胡不求琴心。","何劳弦上声，况此非徽金。"],"title":"鸣琴泉"}
