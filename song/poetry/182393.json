{"author":"强至","id":182393,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["溪楼燕子懒飞飞，一鼓轻雷渐作威。","细濯林花红抹浅，低蒙岸柳翠光微。","偶穿纵步寻山屐，且解销忧贳酒衣。","华表有人还未得，更堪取次送春归。"],"title":"次韵丁评事春雨"}
