{"author":"王安中","id":233756,"strains":["仄○仄○平，仄仄仄平仄。","平平平仄仄，平仄仄平仄。","平平平○仄，平仄仄仄仄。","○平仄平仄，平仄仄○仄。","平平仄仄仄，仄仄平平仄。","平平○仄仄，平仄平仄仄。","平○平仄仄，○仄平仄仄。"],"paragraphs":["短长不相悬，视此律筒换。","天寒今几许，冬序已强半。","初阳来如缕，残岁去莫绊。","亲交断还往，官列闹称唤。","无牛可扣角，问夜何时旦。","新诗当美酒，排遣孤闷散。","风期终未沬，相与游汗漫。"],"title":"次韵李达之冬日自纪二首  其一"}
