{"author":"方回","id":148863,"strains":["平仄平仄仄，仄○平平平。","平仄仄仄仄，仄平平仄平。","平平仄仄平，仄仄○仄○。","仄平仄仄仄，○仄平平平。","平○仄平仄，仄仄平平平。","平平仄平仄，平仄平平平。","仄仄仄平仄，平平平仄仄。","平平仄仄仄，仄平平平平。"],"paragraphs":["晨起无一事，坐看南山云。","为雨殆可必，盎然心自欣。","耕畴已久捐，稔岁犹愿闻。","匪惟救厄馁，兼足苏惔焚。","升降地天泰，兑艮通氤氲。","高能以虚受，能下斯为君。","宇宙傥非尔，函灵焉不偾。","吾生与草木，幸兹同芳芬。"],"title":"坐看南山云二首  其一"}
