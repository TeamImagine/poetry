{"author":"文同","id":168832,"strains":["平仄平仄平，仄仄仄平仄。","仄平仄仄仄，○仄仄○仄。","○○仄仄仄，仄仄仄平仄。","○○仄仄仄，仄仄仄仄仄。","仄平仄平平，仄仄仄仄仄。","平平仄仄仄，平仄仄平仄。","平平仄仄仄，○仄平仄仄。","仄仄平仄平，平仄仄仄仄。","平平仄仄平，仄仄仄仄仄。","平仄仄平平，仄仄平仄仄。"],"paragraphs":["坚甫神太清，不谓久流落。","别来二十载，论议转深博。","其中富所有，种道以文获。","铺张讲治乱，破若劲弩彍。","众人诮青衫，可笑俗眼薄。","兰筋隠瘦骨，垂耳受羁络。","拳挛喙拄地，过者无伯乐。","去蜀持底归，雄藁满坏橐。","朝辞玉垒关，暮上石柜阁。","知子者云谁，独我怀抱恶。"],"title":"送坚甫同年  其一"}
