{"author":"许棐","id":116897,"strains":["平平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["哦松未了赋归欤，旋买田园结草庐。","数亩竹阴惟欠鹤，半池山影不妨鱼。","举杯多是沽来酒，插架无非读过书。","我已倦为都下客，愿君分与把茅居。"],"title":"题吴叔清郊居"}
