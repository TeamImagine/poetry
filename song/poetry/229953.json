{"author":"苏过","id":229953,"strains":["仄平○平平仄仄，仄仄平平？平仄。","○平仄仄平仄平，○仄仄平○仄仄。","仄平○仄平平平，仄平仄仄平平仄。","仄仄平仄平仄平，平仄○平仄平仄。","平○仄仄平仄仄，仄仄平平平仄仄。","平○仄仄仄平○，平仄仄○平仄仄。","仄平仄仄平平仄，仄仄仄平平仄仄。","平平仄仄仄平平，仄仄平○仄平仄。","仄平平平仄仄仄，仄仄仄平仄○仄。","仄仄平平平仄仄，仄仄平平平仄仄。","仄○仄仄平平平，仄平仄仄平平仄。","平平仄仄仄仄○，仄仄仄○平○仄。"],"paragraphs":["句芒司春懦不职，纵使玄冥氧凌轹。","三冬肃杀归尔时，长物岂容长凛栗。","北风吹水冰成梁，急雷盖地云翻墨。","坐令贫士高掩扃，安得重裘代𫄨绤。","春泥漫漫薪不属，破灶无烟愁四壁。","饥吟拥鼻涕流澌，皲指结衣僵欲直。","水南水北多高士，去作达官金马客。","朱门碧瓦照通都，耻著麻衣羡狐白。","问余何为不录录，反老抱关守甔石。","十日春寒何所觊，坐想朝阳生屋隙。","愿将挟纩同斯人，杜陵大厦无由得。","南荣炙背直万钱，燠燠此衣安且吉。"],"title":"苦寒行"}
