{"author":"杜甫","id":3347,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["剑外忽传收蓟北，初闻涕泪满衣裳。","却看妻子愁何在，漫卷诗书喜欲狂。","白日放歌须纵酒，青春作伴好还乡。","即从巴峡穿巫峡，便下襄阳向洛阳。"],"title":"闻官军收河南河北"}
