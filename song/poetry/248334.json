{"author":"赵鼎","id":248334,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["云山回合翠重重，不放幽人远目穷。","高竹有时催冻雪，饥禽竟日咽悲风。","悠悠事与本谋异，扰扰人谁此意同。","却坐蒲团聊袖手，更无一语可书空。"],"title":"雪晴东轩独坐"}
