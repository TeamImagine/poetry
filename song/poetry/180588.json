{"author":"王安石","id":180588,"strains":["平仄仄平平仄仄，平平平仄仄平平。","仄平平仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["天末海门横北固，烟中沙岸似西兴。","已无船舫犹闻笛，远有楼台祗见灯。","山月入松金破碎，江风吹水雪崩腾。","飘然欲作乘桴计，一到扶桑恨未能。"],"title":"次韵平甫金山会宿寄亲友"}
