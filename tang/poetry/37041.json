{"author":"李中","id":37041,"strains":["平仄平平仄仄平，平平平仄仄平平。","仄平平仄平平仄，平仄仄平平仄平。","平仄仄平平仄仄，仄平平仄仄平仄。","平平仄仄平平仄，仄仄平平仄仄平。"],"paragraphs":["无奈诗魔旦夕生，更堪芳草满长汀。","故人还爽花前约，新月又生江上亭。","庄梦断时灯欲烬，蜀魂啼处酒初醒。","何时得见登龙客，隔却千山万仞青。"],"title":"暮春吟怀寄姚端先辈"}
