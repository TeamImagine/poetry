{"author":"刘兼","id":1154,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["旧馆秋寒一梦长，水帘疏影入回塘。","宦情率尔拖渔艇，客恨依然在燕梁。","白鹭独飘山面雪，红蕖全谢镜心香。","起来不语无人会，醉倚东轩半夕阳。"],"title":"梦归故园二首  其二"}
