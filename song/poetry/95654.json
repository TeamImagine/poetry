{"author":"苏泂","id":95654,"strains":["平平仄平仄，仄仄仄平平。","平仄平仄平，仄仄仄仄平。","仄平仄平仄，平仄平平平。","平平仄○仄，仄仄仄平平。","仄仄仄仄平，仄仄平仄○。","平平仄仄平，平平仄平平。","仄平平仄仄，平仄平仄平。","仄平仄○仄，平仄平平平。"],"paragraphs":["壶樽湛名酒，四散会朋交。","黄菊虽未开，翠木亦已凋。","驾言彼墟矣，佳处聊登高。","山晴敛将夕，宇浄豁层霄。","迨我色笑同，息尔筋力劳。","人情旱欲濡，来苏慰干焦。","傥然随运往，冥契彭泽陶。","有花即重九，何必须今朝。"],"title":"用陶己酉岁九月九日韵"}
