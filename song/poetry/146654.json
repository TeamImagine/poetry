{"author":"陈舜俞","id":146654,"strains":["仄平平仄平，平仄平仄仄。","仄仄平平平，仄仄仄平仄。","平○平平○，仄仄仄平仄。","平平仄平平，仄仄仄仄仄。","仄仄平仄○，平○仄平仄。","平平平平○，仄仄仄仄仄。","○仄平仄仄，平平仄平仄。","仄仄平平平，仄仄仄平仄。","平仄平仄仄，平仄仄平仄。","平平仄平平，平平仄平仄。"],"paragraphs":["溯洄江上山，千里皆可爱。","忽见匡庐峰，气势一何大。","崔嵬青天屏，叆叇白云盖。","藤萝拂金绳，瀑水挂玉带。","未雨龙穴藏，摩空鸟飞碍。","疑非红尘间，邈在万物外。","闻有高世士，眠云不知载。","饮露餐朝霞，啸月下天籁。","轩冕何足道，天地乃投芥。","吾能与之游，无庸去浮海。"],"title":"初见庐山"}
