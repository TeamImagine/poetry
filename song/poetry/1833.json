{"author":"宋太宗","id":1833,"strains":["平平平仄平仄仄，仄仄平平○○仄。","仄平平○仄平平，仄仄平平平仄仄。","仄平仄仄○平仄，仄仄平平平平仄。","平平仄仄○平平，平平平仄平平仄。","平平仄仄仄平平，平○仄○平仄仄。","仄仄平平平仄仄，仄仄平平平平仄。"],"paragraphs":["京都繁盛谁比矣，十二楼台重重起。","九衢车骑日喧喧，广陌欢呼歌帝里。","我今御宇临天下，物泰熙熙忻朝野。","村夫击壤荷丰年，侯门朱紫皆风雅。","无为一坦已成功，关防绝虑闲战马。","唯愿君臣千万世，六合同心归华夏。"],"title":"缘识  其一九"}
