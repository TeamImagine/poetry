{"author":"戴表元","id":161290,"strains":["平平仄仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["山回水抱西峰寺，二十年前日日来。","一出居然负丘壑，深藏还此远风埃。","农樵识面逢多问，鱼鸟知心见不猜。","家世剡人须住剡，相寻未识百千回。"],"title":"游西峰"}
