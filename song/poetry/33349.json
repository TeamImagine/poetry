{"author":"陆游","id":33349,"strains":["平平仄仄仄平平，平仄平平仄仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["南浮七泽吊沉湘，西溯三巴掠夜郎。","自信前缘与人薄，每求寛地寄吾狂。","雪山水作中泠味，蒙顶茶如正焙香。","傥有把茅端可老，不须辛苦念还乡。"],"title":"卜居二首  其二"}
