{"author":"苏轼","id":195618,"strains":["平仄仄○平，仄仄平平仄。","仄平平平○，仄仄平仄仄。","仄○？○仄，平仄仄○仄。","平平仄仄仄，仄平平仄仄。","平平平仄仄，仄仄平仄仄。","○○仄平○，仄仄仄仄仄。","仄仄仄仄平，仄平平仄仄。","平平仄平仄，仄仄平仄仄。"],"paragraphs":["乔木卷苍藤，浩浩崩云积。","谢家堂前燕，对语悲宿昔。","仰看桄榔树，玄鹤舞长翮。","新年结荔子，主人黄壤隔。","溪阴宜馆我，稍省薪水役。","相如卖车骑，五亩亦可易。","但恐𫛳鸟来，此生还荡析。","谁能插篱槿，护此残竹柏。"],"title":"和陶使都经钱溪"}
