{"author":"喻良能","id":51730,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["出郭旌旗及晓晴，朔风凛凛水泠泠。","堵墙野老瞻泥轼，冠剑长松拂屏星。","破腊梅花强半白，先春草色未多青。","经行肯为游观美，王事驰驱不敢宁。"],"title":"陪通守李丈出郊"}
