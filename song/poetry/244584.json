{"author":"李纲","id":244584,"strains":["仄仄仄平仄，仄平仄仄平。","仄○平平仄，仄仄平仄平。","仄仄仄仄平，仄○平仄平。","平平仄○仄，平仄仄仄平。","平平平仄○，仄○平平平。","仄平仄平仄，平仄平平平。","○○平仄仄，平仄仄仄平。","仄○仄平平，仄仄平平平。"],"paragraphs":["贱子志丘壑，敢怀要路津。","偶乘风云会，冀拯凋瘵民。","误被圣主知，坐期功业新。","飘零继三黜，奔走亦已勤。","生还鲸海中，仰荷皇天仁。","不然铄金口，何有鸿毛身。","当从玄豹隐，无复尺蠖伸。","感叹魏公言，愿使为良臣。"],"title":"客有出示御制登中和堂诗小臣斐然仰次宸韵二首  其二"}
