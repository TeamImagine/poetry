{"author":"张耒","id":217567,"strains":["平仄仄平仄平仄，仄平平仄平仄仄。","平平○仄平仄平，仄平平仄仄平仄。","平平仄平仄仄仄，仄平仄仄平平仄。","平平平仄仄仄平，○仄平平平仄仄。"],"paragraphs":["朝雨没田夜崩屋，下民何罪罹此毒。","天公行雨须命龙，那知人欲食龙肉。","玄云幕天不可决，日乌戢翼愁旸谷。","区区昏垫未足忧，当念波涛翻地轴。"],"title":"厌雨四首  其三"}
