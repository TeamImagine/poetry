{"author":"陈棣","id":19003,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["冠佩追随倏半生，每怜萧艾倚兰英。","开怀共醉酒贤圣，得句宁论诗父兄。","天赋君才行有用，人言我拙坐无成。","登坛已拜风骚将，谁敢区区踵孟明。"],"title":"诸公见和次韵呈郑舜举国录瑞伯仙尉  其一"}
