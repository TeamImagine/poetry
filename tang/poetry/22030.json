{"author":"许浑","id":22030,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["三献无功玉有瑕，更携书剑客天涯。","孤帆夜别潇湘雨，广陌春期鄠杜花。","灯照水萤千点灭，棹惊滩雁一行斜。","关河万里秋风急，望见乡山不到家。"],"title":"别刘秀才"}
