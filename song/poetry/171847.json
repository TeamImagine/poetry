{"author":"房灏","id":171847,"strains":["仄平平仄平平仄，仄仄平○平仄仄。","平平仄仄平平平，平仄平平平仄仄。","仄仄仄平平仄仄，仄平仄仄平平仄。","仄平○仄仄平平，○○仄平平平仄。","仄仄平平仄○仄，平仄平平仄平仄。","仄仄平平平仄平，仄平○仄平○仄。","○平仄仄平平仄，仄仄平平平仄仄。","仄仄平平平仄平，平平仄仄○○仄。"],"paragraphs":["昔年曾向西湖住，日夕闲行湖上路。","东风二月梅花开，香得孤山无着处。","六尺瘦藤双翠屦，眼前物物皆诗具。","被人牵挽出山来，荷衣尽为缁尘污。","世态翻腾不如故，青镜无情又衰暮。","富贵浮云何有哉，一杯且乐闲中趣。","长江浩浩东流注，梦寐孤山飞不去。","若见梅花频寄音，黄金炼出相思句。"],"title":"寄西湖"}
