{"author":"罗隐","id":30919,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["六枝仙桂最先春，萧洒高辞九陌尘。","两晋家声须有主，六朝文雅别无人。","荣驱豹尾抛同辈，贵上螭头见近臣。","蕲水苍生莫相羡，早看归去掌丝纶。"],"title":"送蕲州裴员外"}
