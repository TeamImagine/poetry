{"author":"魏了翁","id":102914,"strains":["平平平平仄，仄仄仄仄平。","○○仄平平，仄平仄平平。","仄平仄平仄，仄仄平平平。","仄○仄平平，仄仄仄○平。","仄仄仄仄平，平仄仄平平。","平○仄平仄，仄仄平仄平。","平仄仄平○，平平仄○平。","平平仄仄仄，平仄仄○平。","平仄仄平仄，平平仄平平。","平平仄平平，○○平平平。","仄平仄平仄，仄仄平平平。","平○仄平仄，平平仄平平。","平平仄平仄，仄仄平平平。","平平○仄仄，○仄平仄平。","平平○平平，仄仄仄仄仄。","仄仄仄仄仄，平平仄平平。","平平平仄○，仄仄平仄平。","仄平仄平仄，仄仄平仄平。","平平○仄平，○仄平○平。","平仄平仄仄，平仄平平平。","仄仄仄○平，平仄仄平平。","平○仄平仄，仄仄平仄平。","平平仄平○，平仄仄仄○。","○○仄平仄，仄仄仄仄平。"],"paragraphs":["天高山围坐，露下月满楼。","其间倚阑人，古今入双眸。","戒哉后时懊，迨此先民忧。","匪缘冀求鱼，惧易或丧牛。","瞬息起万夫，朝暮食千头。","金汤蔽遮地，我岂为一州。","余力事层观，翚飞半空浮。","帘开六合晓，杯纳万顷秋。","灯火背城市，烟霖俯林洲。","遐睎到冥鸿，吟思追驯鸥。","寄声鹤山我，夺目珊瑚钩。","因思去年夏，狂魂昼群游。","婪酣饱溪壑，磊砢丰渠酋。","诸公正错愕，如筑于道谋。","微君且柔之，尚保国邑不。","岌嶪变怗妥，嚬呻起懽讴。","宜恢奇杰观，快此夷怿酬。","独忧解成缓，万古同一流。","君毋观上游，观上增叹愁。","南有壶聚{木橐}，西有耕锄耰。","北有不庭方，东有不宁侯。","君看此风景，便谓无事休。","天心果何如，年运不我留。","相期懋明德，事业贯显幽。"],"title":"补和李季允去秋所寄凌霄观诗"}
