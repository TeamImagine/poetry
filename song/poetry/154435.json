{"author":"董嗣杲","id":154435,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["吴说天池两字真，梵坊突兀鼓钟声。","圣灯逐夜朝文阁，雷火何年损相轮。","足下有云如隔世，眼前无地可容尘。","追严不枉祠忠定，招得吟僧作主人。"],"title":"天池寺"}
