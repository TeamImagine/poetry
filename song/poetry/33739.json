{"author":"陆游","id":33739,"strains":["仄仄平平仄仄平，平平仄仄仄平平。","仄平平仄仄平仄，仄仄仄仄仄仄平。","仄仄平平平仄仄，平平仄仄仄平平。","仄平仄仄仄平仄，仄仄仄平平仄平。"],"paragraphs":["老子西游万里回，江行长夏亦佳哉。","昼眠初起报茶熟，宿酒半醒闻雨来。","汉口船开催疉鼓，淮南帆落亚高桅。","四方本是丈夫事，白首自怜心未灰。"],"title":"舟中偶书"}
