{"author":"王十朋","id":22908,"strains":["平仄平平仄仄平，平平平仄仄平平。","平平平仄仄平仄，平仄仄平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["鸡黍相寻岂偶然，论文尊酒荷留连。","秋风初送雁群至，乔木喜闻鶑友迁。","劝我鉴湖行甚力，送君钓濑去无缘。","愿将清白师韩范，从此高堂有四贤。"],"title":"送曹梦良赴桐庐户掾  其二"}
