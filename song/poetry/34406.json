{"author":"陆游","id":34406,"strains":["仄平仄仄平仄平，平平仄仄平仄平。","仄○仄仄仄仄平，仄○平平仄平平。","平平平平平仄平，仄仄仄平仄仄平。","仄平平○仄仄平，平仄平○平仄平。"],"paragraphs":["老鸡喔喔桑树颠，明星磊磊茅屋边。","我兴视夜不复眠，坐看朝暾浴虞渊。","开窗清风来穆然，拂几洗研整蠧编。","火云崔嵬忽满天，安得羲和徐着鞭。"],"title":"夏日五鼓起戏书"}
