{"author":"贯休","id":40655,"strains":["仄仄仄平平，平平仄平仄。","仄仄仄平平，平平仄○仄。","平平仄平仄，仄仄平平仄。","平平仄平仄，平平仄平仄。","平平平平仄，平平仄平仄。","平平仄平仄，仄仄平○仄。","仄仄平平平，仄平平仄仄。","仄○仄平仄，平平仄仄仄。","仄○○仄仄，仄仄平○仄。","仄平仄○仄，平仄仄平仄。","平○仄仄平，平仄平○仄。","仄平仄平仄，○平仄平仄。","平平平仄○，仄仄平平仄。","平平○仄平，平平○平仄。"],"paragraphs":["碧海漾仙洲，骊珠外无宝。","一岳倚青冥，群山尽如草。","君侯圣朝瑞，动只关玄造。","谁云倚天剑，含霜在怀抱。","谁云青云险，门前是平道。","洪民亦何幸，里巷清如扫。","至化无经纶，至神无祝祷。","即应炳文柄，孤平去浩浩。","即应调鼎味，比屋堪封保。","野人慕正化，来自海边岛。","经传髻里珠，诗学池中藻。","闭门十余载，庭杉共枯槁。","今朝投至鉴，得不倾肝脑。","斯文如未精，归山更探讨。"],"title":"上顾大夫"}
