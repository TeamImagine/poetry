{"author":"韩偓","id":32024,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["花低池小水泙泙，花落池心片片轻。","酩酊不能羞白鬓，顚狂犹自眷红英。","乍为旅客颜常厚，每见同人眼暂明。","京洛园林归未得，天涯相顾一含情。"],"title":"李太舍池上玩红薇醉题"}
