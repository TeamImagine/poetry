{"author":"章谒","id":31211,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["绝壁相欹是洞门，昔人从此入仙源。","数株花下逢珠翠，半曲歌中老子孙。","别后自疑园吏梦，归来谁信钓翁言。","山前空有无情水，犹遶当时碧树村。"],"title":"桃源"}
