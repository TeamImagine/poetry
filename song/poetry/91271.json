{"author":"释居简","id":91271,"strains":["仄平○仄平，仄平○仄平。","仄仄平仄仄，平仄仄仄平。","仄平仄仄仄仄平，仄平平仄○仄平。","平平○仄仄仄仄，平平平仄平平平。","平平仄仄平平仄，仄仄○平仄平仄。","平平平仄仄平平，仄仄平平仄平仄。","平平平仄平○仄，仄平仄仄平平仄。","仄平仄仄仄平仄，仄○平仄○平仄。"],"paragraphs":["大篇如建瓴，小篇如捍城。","执此能事柄，凌夺造物真。","雪湖坐此彻骨贫，致贫之具犹示人。","铿锵应是我辈语，饥鸢悲苦哦清新。","高沙旧日春风手，也是乘槎丈人后。","红莲开幕著诗人，此段风流少人有。","飞声郎署知闻旧，扫门谩惜千金帚。","不图愿与丈人厚，要看云锦三千首。"],"title":"书雪湖寄张高沙诗卷后"}
