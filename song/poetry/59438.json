{"author":"陈造","id":59438,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["寄语今年主雨神，当知小雨未康屯。","人心正切霶{雨/沱}望，农事深愁晼晚春。","朽壤旧尝封蚁穴，停云空复叠鱼鳞。","鲰生宿蕴天人学，无计王前拜手陈。"],"title":"次韵任解元喜雨二首  其一"}
