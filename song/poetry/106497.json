{"author":"程公许","id":106497,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["飞幰轻舆御暖风，款门何事日憧憧。","芳荣满槛丹青丽，秾秀当轩紫翠重。","石几拜嘉才径尺，云天无际挺孤峰。","更烦指似麻坛路，万壑千岩借一筇。"],"title":"督堰至岷下借馆南浦张叔全家临别惠以润石香几一峰挺拔于白云杳霭间殊有远意小诗谢之"}
