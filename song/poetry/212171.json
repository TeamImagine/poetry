{"author":"华镇","id":212171,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不是双翎羽未齐，天门欲到失云梯。","眼前且看神仙府，身外休论枳棘栖。","百草让茶先有味，一缾挹水近通携。","扁舟邂逅须乘兴，细看东风罨画溪。"],"title":"送傅彬老检讨赴宜兴簿"}
