{"author":"方回","id":148435,"strains":["仄仄平平平仄仄，仄平仄仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古五言诗今罕见，把看愈久愈精神。","何能笔下有斯作，似觉眼中无此人。","政用整严藏细润，元从冷淡出清新。","着鞭更与追陶谢，莫向齐梁踵后尘。"],"title":"夏自然惠五言古体久之以律体和谢"}
