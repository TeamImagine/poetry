{"author":"欧阳修","id":79155,"strains":["仄平仄仄仄仄平，仄平仄仄平平平。","仄平仄仄平仄○，仄仄平仄平平○。","仄仄○平仄○平，仄○仄仄平平平。","仄平平仄○仄平，仄仄仄仄○仄平。","仄仄平仄平平○，仄○平平平仄平。","仄仄平平平仄○，仄平平仄平仄平。","平平平仄仄平仄，平仄平平平仄平。"],"paragraphs":["马饥啮雪渴饮冰，北风卷地来峥嵘。","马悲踯躅人不行，日暮涂远千山横。","我谓行人止叹声，马当勉力无悲鸣。","白沟南望如掌平，十里五里长短亭。","腊雪销尽春风轻，火烧原头青草生。","远客还家红袖迎，乐哉人马归有程。","男儿虽有四方志，无事何须勤远征。"],"title":"马啮雪"}
