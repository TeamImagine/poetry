{"author":"王庭珪","id":237851,"strains":["仄仄仄仄仄仄平，平平平平○仄平。","平平平平仄仄仄，平仄○仄平平平。","平平平仄平仄仄，仄仄仄仄平平平。","平平仄仄仄○仄，仄平平仄平仄○。","仄仄平平仄平仄，仄平○仄平平平。","仄○仄平平仄仄，平平仄○平仄平。","仄平仄平仄○仄，仄平平○平仄平。","平平仄平仄平仄，平平仄仄平平平。","平平平仄仄平仄，平○仄仄平平平。","平仄○平仄仄仄，○仄平仄平平平。","平仄平平仄○仄，○平仄仄仄○○。","仄平仄仄仄平仄，平仄仄平○仄平。"],"paragraphs":["海内甲马未尽休，豪英为时当出谋。","天生奇才必有用，何乃相率居岩幽。","胡公人品今第一，汗漫久作朱陵游。","朱陵窟宅倚苍翠，此公招隐安可留。","九庙今谁起颓压，四方正尔烦诛求。","我闻昔时元刺史，舂陵地分天子忧。","少陵作诗颂其事，至今人传元道州。","公为道州绩尤伟，谁为再作舂陵讴。","孤城疲卒捍狂贼，高论力诋庸儿羞。","安得如公数十辈，参错天下为邦侯。","京洛腥膻不难扫，潢池寇孽不难收。","愿公早请尚方剑，先斩佞臣张禹头。"],"title":"送向宣卿往衡山兼寄胡康侯侍讲"}
