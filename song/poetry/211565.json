{"author":"蒋静","id":211565,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。"],"paragraphs":["君山堆翠出危尖，练水浮光照短檐。","夜鹤晓猿同冷淡，胡床麈尾独安恬。","云来画栋休遮眼，月到澄溪任透帘。","还似弃官陶靖节，北窗高卧怕谁嫌。"],"title":"翠光亭"}
