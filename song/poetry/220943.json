{"author":"邹浩","id":220943,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["一经三五一亏盈，此夕胡然分外明。","金令中分寒暑候，蟾辉独占古今清。","樽罍自是常年事，天地何难永夜晴。","寄语风云莫无赖，万方矫首此时情。"],"title":"月下怀同盟  其五"}
