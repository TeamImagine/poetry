{"author":"徐夤","id":33847,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["天皇攘袂敕神龙，雨我公田兆岁丰。","几日淋漓侵暮角，数宵滂沛彻晨钟。","细如春雾笼平野，猛似秋风击古松。","门下十年耕稼者，坐来偏忆翠微峰。"],"title":"喜雨上主人尚书"}
