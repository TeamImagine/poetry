{"author":"华镇","id":211974,"strains":["平平仄平平，仄平仄平○。","平仄仄平仄，平平仄平平。","仄平仄○平，平平仄○平。","平平平仄仄，○平仄平○。","仄仄仄平平，仄平平仄平。","仄平平仄仄，○平平仄平。","平平仄平仄，仄仄仄平平。","平仄仄平仄，平平仄平平。","平平仄平仄，平仄仄平平。","仄仄仄平仄，○平仄平平。","仄平仄平平，平仄仄平平。","仄仄平平平，平平仄仄平。"],"paragraphs":["江梅灿瑶琨，绪风未成和。","红药簇云锦，韶光已蹉跎。","腊寒苦难任，秋阳暴如何。","宁知桃李树，乘春蔚婆娑。","二月艳阳天，两京佳丽多。","五陵浮瑞气，三州翻绿波。","宫槐出华阙，御柳夹银河。","玄鸟杂飞舞，黄鹂竞鸣歌。","芳蹊展平练，繁艳簇香罗。","浥露笑金谷，迎风媚铜驼。","落英纵纷纷，珍实已峨峨。","莫讶潘河阳，盈城意靡他。"],"title":"春日杂兴十五首  其一二"}
