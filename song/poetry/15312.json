{"author":"刘子翚","id":15312,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["颠风急雨退花晨，翠叶银苞照眼新。","高架攀缘虽得地，长条盘屈总由人。","横钗素朵开犹小，扑酒余香韵绝伦。","唯有金沙颜色好，年年相伴殿残春。"],"title":"酴醿"}
