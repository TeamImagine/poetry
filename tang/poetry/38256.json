{"author":"李沛","id":38256,"strains":["仄仄平平仄，平平仄仄平。","平平○仄仄，仄仄仄平平。","平仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，○仄仄平平。"],"paragraphs":["禹凿山川地，因通四水流。","萦回过凤阙，会合出皇州。","天影长波里，寒声古度头。","入河无昼夜，归海有谦柔。","顺物宜投石，逢时可载舟。","羡鱼犹未已，临水欲垂钩。"],"title":"四水合流"}
