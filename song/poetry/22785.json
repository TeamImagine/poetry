{"author":"王十朋","id":22785,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","平平仄仄仄仄仄，仄仄平平平仄平。"],"paragraphs":["结得贤关雁塔因，东州相遇益相亲。","凌云三赋我惭马，清唱百篇君胜秦。","冀北群空殊昔别，江东日暮倍伤神。","同年四百二十六，莫逆论交能几人。"],"title":"怀喻叔奇"}
