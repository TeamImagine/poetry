{"author":"温庭筠","id":26161,"strains":["仄仄仄平仄，平平仄平仄。","平平仄仄○，仄仄平平仄。","仄○平仄仄，平平仄平仄。","仄平平仄平，仄仄平○仄。","平仄○平仄，平平仄平仄。","？○仄仄平，仄仄平平仄。","平仄平仄仄，平平仄平仄。","仄平○仄平，平仄仄○仄。","仄仄仄平仄，平平仄平仄。","平○仄仄平，仄仄平平仄。","平仄仄平○，平平仄平仄。","○平仄仄平，仄仄平平仄。","平仄仄平仄，仄平仄仄仄。","平平仄平平，平○仄平仄。"],"paragraphs":["爽气变昏旦，神皋遍原隰。","烟华久荡摇，石涧仍清急。","柳暗山犬吠，蒲荒水禽立。","菊花明欲迷，枣叶光如湿。","天籁思林岭，车尘倦都邑。","诪张夙所违，悔吝何由入。","芳草秋可藉，幽泉晓堪汲。","牧羊烧外鸣，林果雨中拾。","复此遂闲旷，翛然脱羇絷。","田收鸟雀喧，气肃龙蛇蛰。","佳节足丰穰，良朋阻游集。","沈机日寂寥，葆素常呼吸。","投迹倦攸往，放怀志所执。","良时有东菑，吾将事蓑笠。"],"title":"秋日"}
