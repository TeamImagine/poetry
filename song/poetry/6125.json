{"author":"林季仲","id":6125,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["富贵功名等弁髦，何如声迹翳蓬蒿。","倦游正被微官缚，辞禄方知处士高。","华萼向来荣父行，芝兰重见秀儿曹。","寄言护国山头月，莫照山猿夜夜号。"],"title":"侯公谨挽词"}
