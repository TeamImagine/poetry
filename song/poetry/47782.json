{"author":"杨万里","id":47782,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["三危瑞露冻成珠，九转丹砂炼久如。","鼻观温芳炊桂歇，齿根熟软剥胎余。","半瓯鹰爪中秋近，一炷龙涎丈室虚。","却忆吾庐野塘味，满山柿叶正堪书。"],"title":"食鸡头子二首  其二"}
