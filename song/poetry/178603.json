{"author":"鲜于侁","id":178603,"strains":["仄仄平仄平，平平平仄平。","仄平仄平平，仄仄仄仄平。","仄仄○平平，仄平平仄平。","平平平仄仄，仄仄平○平。","平仄仄平平，仄平平仄平。","平平仄仄仄，仄仄○○平。","仄仄○平平，平平○○平。","平○平平平，○仄平平平。"],"paragraphs":["百花天下多，琼花天上稀。","结根托灵祠，地著不可移。","八蓓冠群芳，一株攒万枝。","孤生淮海上，晚秀清和时。","携赏偶佳辰，暗香盈酒卮。","倾都走庙下，爱玩如调饥。","皦月正交光，薰风正离披。","惟应神仙人，收拾繁英归。"],"title":"扬州后土祠琼花"}
