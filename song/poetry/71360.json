{"author":"蔡戡","id":71360,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["槐花拂拂弄轻黄，白纻云趋翰墨场。","鲁国儒冠能有几，长沙舞袖颇相妨。","英材自是千人敌，小试犹争一日长。","来岁皇都春色好，马蹄应带百花香。"],"title":"送蒋子立赴河南试  其一"}
