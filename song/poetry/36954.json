{"author":"陆游","id":36954,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["意薄杨修唤小儿，孤舟自笑发成丝。","放开痴腹无非梦，拈起幽怀摠是诗。","霜下忽惊桐叶尽，滩生更觉水声奇。","余年那恨驱黄犊，除却为农百不宜。"],"title":"夜归舟中作"}
