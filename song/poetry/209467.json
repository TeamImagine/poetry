{"author":"刘弇","id":209467,"strains":["仄○平平仄，平平仄仄○。","仄平平仄仄，仄仄仄平平。","仄仄○○仄，平平仄仄平。","○平平仄仄，平仄仄平平。","仄仄○平仄，平平仄仄平。","平○平仄仄，○仄仄○平。","平仄平平仄，平平仄○平。","仄○平仄仄，平仄仄○平。","仄仄平○仄，平平仄仄平。","平○平仄仄，平仄仄平平。","仄仄平平仄，平平仄仄平。","仄平仄仄仄，仄仄仄平○。","仄仄平平仄，平平仄仄○。","仄平平仄仄，平仄仄平平。","仄仄平平仄，平○仄仄平。","仄平平仄○，○仄仄○平。","平○○平仄，○平仄仄平。","平○○仄仄，仄仄仄平平。","平仄○平仄，平平仄仄平。","○平仄平仄，仄仄仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄平○仄，平平仄仄平。","仄平平仄○，平仄仄平○。","仄仄平平仄，平平仄仄平。","平平平○仄，平仄仄平平。","平仄平平仄，平平仄仄平。","平平平仄仄，仄○仄平平。","仄○平平仄，平○仄仄平。","仄平○仄仄，仄仄○平平。","平仄平平仄，平平仄○平。","仄平平仄仄，仄仄仄○平。","仄仄平平仄，平平仄仄平。","仄平平仄仄，平仄仄平平。","平仄○○仄，平平仄仄平。","平平○仄仄，仄仄仄平平。","平仄平○仄，平平仄○平。","仄○平仄仄，平仄仄平平。"],"paragraphs":["侧听秋闱榜，君名又不传。","病龙频失水，倦鸟久惊弦。","有意期行道，无人肯荐贤。","长沙伤𫛳日，西狩获麟年。","失意应常理，嗟君最可怜。","双亲堂上老，三釜养中偏。","须有千茎雪，家无二顷田。","甑中尘屡起，囊乏磬长悬。","草木荒三径，埃氛满一廛。","鹑衣伤子夏，蜗舍病焦先。","雪冷袁安卧，风清靖节眠。","谩夸五色笔，不及一囊钱。","抱玉冤谁雪，沉舟恨自牵。","翼摧云外鹄，身绊驾头鹯。","愤气高冲斗，悲号下入泉。","未甘为败将，犹拟奋空拳。","文丧思投笔，胶稀欲绝弦。","悲弹三尺剑，闷钓五湖船。","迁摈当修史，雄闲合草玄。","张衡四愁什，杜甫八哀篇。","膑刖兵书作，丘穷易道编。","文人从坎坷，才子本迍邅。","得失诚由命，穷通莫怨天。","不须吟泽畔，何用饿山巅。","豹匪终藏雾，龙非久在渊。","鹄侯高定中，杨叶细须穿。","子况千人敌，身仍百善全。","平生于传癖，终日被书癫。","容貌堂堂也，胸襟落落然。","文章追贾马，德行继渊骞。","吐论昆仑决，挥毫组绣联。","字奇称草圣，句巧号诗仙。","身瘦文弥古，家贫节更坚。","士流瞻若斗，学者慕如膻。","自合升朝右，宁终死道边。","此来虽蠖屈，前去定鶑迁。","邹黍当重秀，韩灰决复燃。","焚舟收后效，破釜雪前愆。","诚愿穷犹鬭，何甘废中权。","未应豪杰士，憔悴老螺川。"],"title":"伤蔡文仲秋闱失意四十韵"}
