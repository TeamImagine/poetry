{"author":"张孝祥","id":56308,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["收敛经纶寄一麾，戏分风月与烟霏。","醉余彩笔三千首，老去苍官四十围。","露菊漙秋催落帽，蜡花摧夜照更衣。","登临纵好难留滞，白发双亲待汝归。"],"title":"和仲弥性烟霏佳句兼简贰车  其一"}
