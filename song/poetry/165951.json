{"author":"陆文圭","id":165951,"strains":["仄仄仄平平，仄仄平平仄。","平仄仄平仄，仄平仄仄仄。","平仄仄仄仄，仄平仄仄仄。","仄仄平仄仄，平平平仄仄。","仄仄平仄平，仄仄平仄仄。","仄平○仄仄，平仄仄平仄。","仄○平平仄，○仄平仄仄。","仄平仄平仄，平仄○仄仄。","仄仄仄平平，仄平平仄仄。","仄仄仄仄平，平仄平平仄。","仄○平仄仄，仄仄平平仄。","平仄仄○平，○平仄○仄。","平平仄平平，仄○仄平仄。","平平仄仄平，仄仄仄平仄。","仄仄仄平平，平平平仄仄。","平仄平仄仄，平平仄平仄。","平平○仄仄，仄仄平仄仄。","仄平仄仄仄，仄仄仄○仄。","仄平仄○平，仄仄平○仄。","○仄平平平，平仄平平仄。","仄仄平平平，仄平仄平仄。","仄仄仄平仄，平平仄平仄。","平平平仄仄，仄仄仄平仄。","平平○仄平，○仄○○仄。","平仄○平平，平平仄○仄。","仄平仄平平，仄仄○仄仄。"],"paragraphs":["浙尾带荒江，土与材俱薄。","吴季独终隠，楚黄亦晚错。","余子不足数，眼明见卓落。","𫘧駬初历块，青萍新淬锷。","齿少逾老心，事迩存远略。","百金重气义，千里赴言诺。","可期功名会，兼受生死托。","宦途入幽蓟，诗句留殿阁。","出佐紫阳城，一麾真小却。","炳烛照吏奸，良剂痊民瘼。","一庭秋水净，万户春风乐。","河内泣留恂，并州永思郭。","归装乍林丘，趣骑已沙漠。","梅花古驿寒，别酒故人酌。","径北道邳徐，迂西趋汴洛。","宫阙皋盛丽，山川想寥廓。","成皋叹楚战，砥柱窥禹凿。","旧邦吊二虢，古邑辨三亳。","望诸墓犹存，戏马台如昨。","燕赵夸蛾眉，云代珍狐貉。","壮士多屠沽，逸人或岩壑。","访古记宜勒，登高赋须作。","订讹青简在，得句锦囊著。","明年衣绣归，颇愿闻其略。","鸿鹄看高翔，苕枝伏燕雀。","赠言愧非颜，出处其志略。"],"title":"送陆同知北上二首  其一"}
