{"author":"赵抃","id":101642,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["宫师弥寿降尊时，顿觉光华满郡扉。","况属炎晖初可畏，未逢秋爽莫言归。","山堂酒嫩浮红蚁，石缝茶新碾翠旗。","有美望湖风四面，尚留挥汗雨霑衣。"],"title":"留前人度夏方回南都"}
