{"author":"程公许","id":106508,"strains":["仄平仄仄仄平平，平仄仄平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["水仙要我小迟留，探借五湖风雨秋。","三万顷波融一鉴，八千里客只孤舟。","望迷渔荻荒寒境，思挟琴高汗漫游。","模写自知才未称，天随有集更精搜。"],"title":"三高亭二首  其二"}
