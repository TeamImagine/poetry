{"author":"苏轼","id":195775,"strains":["仄仄仄仄仄，平平仄平平。","平平仄平仄，仄仄○○平。","○○仄仄仄，平仄仄平平。","平○仄仄仄，仄仄仄仄平。","平平平平仄，仄平仄平平。","仄平仄平仄，仄平仄平平。"],"paragraphs":["舜不作六器，谁知贵玙璠。","哀哉楚狂士，抱璞号空山。","相如起睨柱，头璧与俱还。","何如郑子产，有礼国自闲。","虽微韩宣子，鄙夫亦辞环。","至今不贪宝，凛然照尘寰。"],"title":"梦中作寄朱行中"}
