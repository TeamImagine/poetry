{"author":"韦庄","id":33123,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["暖丝无力自悠扬，牵引东风断客肠。","外地见花终寂寞，异乡闻乐更凄凉。","红垂野岸樱还熟，绿染回汀草又芳。","旧里若为归去好，子期凋谢吕安亡。"],"title":"思归"}
