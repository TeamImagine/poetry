{"author":"文天祥","id":156503,"strains":["平仄仄○仄，平仄仄平平。","○平仄○○，仄仄平仄○。","○平仄平仄，仄仄○仄平。","仄平仄仄仄，○平仄平平。","仄平平仄仄，仄仄仄○○。","仄平仄平仄，仄仄平仄平。","平平平仄平，平仄仄仄平。","仄平平平仄，平仄○平平。","平○仄○仄，平仄平平平。"],"paragraphs":["秦世失其鹿，丰沛发龙颜。","王侯与将相，不出徐济间。","当时数公起，四海王气闲。","至今尚想见，虹光照人寰。","我来千载下，吊古泪如潸。","白云落荒草，隠隠芒砀山。","黄河天下雄，南去不复还。","乃知盈虚故，天道如循环。","卢王旧封地，今日殽函关。"],"title":"沛歌"}
