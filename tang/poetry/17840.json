{"author":"杨衡","id":17840,"strains":["仄平仄平仄，仄仄仄平平。","平平仄平仄，仄仄仄平平。","仄○平仄平，仄仄平平○。","平仄仄平仄，仄平平仄平。","平平仄仄○，仄仄平仄平。","仄仄仄平仄，仄平平仄平。","平仄仄○平，平平平仄平。","平○平仄仄，○仄仄平平。"],"paragraphs":["百年泛飘忽，万事系衰荣。","高鸿脱矰缴，达士去簪缨。","始从天目游，复作罗浮行。","云卧石林密，月窥花洞明。","全形在气和，习默凭境清。","夙秘绛囊诀，屡投金简名。","钟管促离觞，烟霞随去程。","何当真府内，重得款平生。"],"title":"送郑丞之罗浮中习业"}
