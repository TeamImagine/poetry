{"author":"蔡襄","id":135820,"strains":["平仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平○，○平仄仄平。","○平○仄仄，仄仄仄平平。"],"paragraphs":["危磴通高阁，登临境迥清。","云开千岫出，雪霁一川明。","断雁来孤影，遥泉落细声。","野烟依竹见，溪树与桥平。","已助骚人思，空摇远客情。","扁舟如可泛，历历是江程。"],"title":"登府店福昌山阁"}
