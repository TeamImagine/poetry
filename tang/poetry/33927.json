{"author":"徐夤","id":33927,"strains":["仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["听话金仙眉相毫，每来皆得解尘劳。","鹤栖云路看方贵，僧倚松门见始高。","名利罢烧心内火，雪霜偏垢鬓边毛。","银蟾未出金乌在，更上层楼眺海涛。"],"title":"寺中偶题"}
