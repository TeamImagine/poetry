{"author":"杨巨源","id":9678,"strains":["平平仄平平，平仄仄平仄。","○平平仄仄，平仄平平仄。","○平平平仄，仄仄平平仄。","仄平仄平平，平仄仄平仄。","平平仄○仄，○仄仄仄仄。","平平○仄仄，平仄仄仄仄。","平平平平仄，仄仄仄平仄。","平平仄○○，平仄仄仄仄。","平平平平仄，仄仄仄平仄。","仄仄平平○，仄平平平仄。","○平平仄○，平仄仄仄仄。","仄○平仄平，平平仄平仄。","仄○平仄仄，仄仄平○仄。","平平仄仄平，平仄○平仄。","仄平平仄仄，平○仄仄仄。"],"paragraphs":["玄冥怒含风，群物戒严节。","空山顽石破，幽涧层冰裂。","题诗金华彦，接武丹霄烈。","旷怀玉京云，孤唱粉垣雪。","穷阴总凝沍，正气直肃杀。","天狼看坠地，霜兔敢拒穴。","悠然蓬蒿士，亦得奉朝谒。","羸骖苦迟迟，单仆怨切切。","端闱仙阶邃，广陌冻桥滑。","旭日鸳鸯行，瑞烟芙蓉阙。","司寒申郑重，成岁在凛冽。","谢监逢酒时，袁生闭门月。","渐思霜霰减，欲报阳和发。","谁家挟纩心，何地当罏热。","惨舒能一改，恭听远者说。"],"title":"奉酬窦郎中早入省苦寒见寄"}
