{"author":"李处权","id":8616,"strains":["平仄平平仄仄平，仄平仄仄仄平平。","平平仄仄平仄仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["家世中朝第一流，郡符那得久淹留。","诗情更入山水国，醉眼独高烟雨楼。","文举定非余子辈，元龙须向古人求。","磻溪莫讶功名晚，今代何人有直钩。"],"title":"寄吕季升"}
