{"author":"韩淲","id":87131,"strains":["仄仄平平仄仄平，仄平平仄仄○○。","平平平仄○平仄，仄仄○平仄仄○。","仄仄平平平仄仄，仄平平仄仄平平。","平平仄仄平平仄，○仄平平仄仄仄。"],"paragraphs":["一雨山林又近秋，乱鸦鸣处已飂飂。","声连檐溜更初滴，气扑庭阴晓未收。","烁石炎威真可畏，着人凉意却生愁。","西畴想见芃芃矣，且问今年早熟不。"],"title":"二十七日雨意如秋"}
