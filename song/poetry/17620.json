{"author":"葛立方","id":17620,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["剪水飞花下玉墀，驼裘忍冻一窥之。","寒侵凿落豪呼酒，冰合陶泓懒赋诗。","嵩岭齐腰缘个事，剡谿鼓棹欲何规。","唯欣嗣岁千仓积，玉烛调和运四时。"],"title":"天游以前韵赋雪诗走笔和"}
