{"author":"陈与义","id":3093,"strains":["平平○仄平仄仄，平仄平仄平平仄。","仄平仄仄平○仄，仄仄平平仄平仄。","平平○仄仄仄仄，仄平仄仄平仄仄。","仄平平平仄仄平，仄仄平仄平平仄。","仄仄仄仄仄平，平仄平平平仄仄。","仄仄仄平○平，仄仄仄仄仄○仄。","平平平平平仄平，仄仄仄仄平仄○。","仄仄仄平平仄仄，仄仄仄平平仄平。"],"paragraphs":["纷纷骑马尘及腹，名利之窟争驰逐。","眼明见此山中吏，怪底吾庐有林谷。","雌雄相对目炯炯，意闲不受荣与辱。","掇皮皆真岂自知，坐令猫犬羞奴仆。","我不是李卫公，欺尔无魂规尔肉。","又不是曹将军，数肋射尔不遗镞。","明窗无尘帘有香，与尔共此春日长。","戏弄竹枝聊卒岁，不羡晋宫车下羊。"],"title":"题易元吉画麞"}
