{"author":"周孚","id":63304,"strains":["平仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄仄平。","平平仄仄平平仄，仄仄平平仄仄平。"],"paragraphs":["苏子文章旧起予，英英寒玉琢冰壶。","十年不见空青眼，一日相逢各白须。","可是封侯须望尉，只今著论又潜夫。","青灯寂寞秋堂夜，叹息寒衾梦亦无。"],"title":"寄苏庭藻二首  其一"}
