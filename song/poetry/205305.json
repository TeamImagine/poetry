{"author":"李之仪","id":205305,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["荆溪风物记当时，吹絮河豚下箸迟。","绿满金田朝应供，红残朱槛夜论诗。","幅巾已托遗民后，杓柄犹怀象骨疑。","早晚云间见金臂，空悬翠竹漫抽枝。"],"title":"和人三首  其三"}
