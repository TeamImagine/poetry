{"author":"董嗣杲","id":154271,"strains":["仄仄仄仄仄，仄仄平仄仄。","仄仄仄平平，平平平仄仄。","仄仄平仄平，仄平仄平平。","○平仄仄仄，○仄平仄平。","平仄仄○仄，平仄仄平仄。","○平仄仄仄，仄仄平平仄。","仄平平仄平，仄仄仄平平。","平平仄平仄，平仄平仄平。","仄平仄平仄，平平仄仄仄。","仄仄仄平○，仄仄仄○仄。","○○仄仄○，仄仄仄仄平。","仄仄仄仄仄，平平仄仄平。","平平仄仄仄，平仄仄仄仄。","仄平○平平，仄○○平仄。","平平平仄平，平仄○仄平。","仄仄仄仄仄，仄仄仄仄平。","仄仄仄平仄，仄仄平○仄。","仄平平仄平，仄仄平仄仄。"],"paragraphs":["到此未入郡，入郡由别港。","不意好奇人，黄堂争说项。","说项非所私，况无适时资。","驱驰靡所惮，重苦登覧悲。","开庆扰攘后，民力未通透。","如斯斗底郡，俗习因仍陋。","只今良二千，恳恻出心田。","耕桑匝原野，谣颂周市廛。","溯舟走麾下，容光托假借。","坐卧寄酸吟，转首已三夜。","将行慰我深，语语吐直心。","发笑酌我酒，垂情饷我金。","平生慨可至，毋若此急义。","忍违离荒津，陆行且无地。","秋寒筋骨疲，风雨更厄之。","病亦坐酒困，乐在遇已知。","下水浩然涉，出港何其捷。","及门祗霎时，不想无吏接。"],"title":"自富池江入兴国军港留三日归回舟捷甚摭实写意"}
