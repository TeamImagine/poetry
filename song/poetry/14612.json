{"author":"曹勋","id":14612,"strains":["仄仄平平仄仄平，平平仄仄仄平平。","仄平平仄仄仄仄，平仄仄平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["枕上还乡枕上回，更更点点把人催。","雨将苔砌滴到晓，风拣荻帘疏处来。","每到凋年每多感，不教睡眼不曾开。","来宵我识华胥路，莫近茶瓯近酒杯。"],"title":"夜雨独觉"}
