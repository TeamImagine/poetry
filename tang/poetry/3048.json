{"author":"杜甫","id":3048,"strains":["仄仄仄平仄平仄，平平仄仄○○平。","仄平仄仄平仄仄，仄仄○仄平平平。","平仄仄平仄仄仄，仄仄平○平仄平。","平平平平○仄仄，○平○仄仄平平。"],"paragraphs":["爱汝玉山草堂静，高秋爽气相鲜新。","有时自发钟磬响，落日更见渔樵人。","盘剥白鸦谷口栗，饭煮青泥坊底芹。","何为西庄王给事，柴门空闭鏁松筠。"],"title":"崔氏东山草堂"}
