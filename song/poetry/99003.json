{"author":"华岳","id":99003,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["壮士刚肠不受冤，髑髅可断志难干。","越仇未报薪当卧，汉贼犹存铗谩弹。","情款不从囚口责，炙浆难塞吏肠宽。","何当尽沥奸邪血，染作衣裳看孟安。"],"title":"狱中作"}
