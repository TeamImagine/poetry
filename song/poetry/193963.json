{"author":"苏轼","id":193963,"strains":["平平仄仄仄仄仄，平仄平平平仄平。","仄仄平平仄仄仄，仄平仄仄仄平平。","平平仄仄平平仄，平仄平仄仄仄平。","仄仄平平仄平仄，仄平平仄仄平平。"],"paragraphs":["初惊鹤瘦不可识，旋觉云归无处寻。","三过门间老病死，一弹指顷去来今。","存亡惯见浑无泪，乡井难忘尚有心。","欲向钱塘访圆泽，葛洪川畔待秋深。"],"title":"过永乐文长老已卒"}
