{"author":"曾丰","id":72608,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄仄平仄，仄仄仄平平仄平。","平仄平平仄平仄，平平平仄仄平平。"],"paragraphs":["足轻横桂易潇湘，背负唐瓢李贺臧。","何者江山非痛快，孰云杖屦是干忙。","马迁南历靡遗记，陆贾北归元俭装。","徒折梅花寄消息，家人眉岂不空黄。"],"title":"高德成访予义宁留久之告归赋两长韵  其二"}
