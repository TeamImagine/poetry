{"author":"陆游","id":37122,"strains":["仄平○○平仄仄，仄仄平平仄平仄。","仄○平仄仄平○，仄仄平○仄平仄。","平平仄平平仄平，平平平仄○平平。","平平平○平仄仄，平仄仄仄○平平。","平仄平平平仄平，仄仄平平仄仄平。","仄仄仄平平仄仄，仄仄平○平仄平。"],"paragraphs":["汉家和亲成故事，万里风尘妾何罪。","掖庭终有一人行，敢道君王弃憔悴。","双驼驾车夷乐悲，公卿谁悟和戎非。","蒲桃宫中颜色惨，鸡鹿塞外行人稀。","沙碛茫茫天四围，一片云生雪即飞。","太古以来无寸草，借问春从何处归。"],"title":"明妃曲"}
