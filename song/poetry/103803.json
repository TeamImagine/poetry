{"author":"吴泳","id":103803,"strains":["平平仄平○，平仄平○平。","仄平仄仄仄，○仄仄平平。","平平仄平平，仄仄平平平。","平仄仄仄仄，○仄仄仄平。","平平仄仄平，仄仄平仄平。","○平○仄○，平仄平平○。","平○仄平仄，平仄平仄平。","仄平？仄平，平仄○平平。","仄平仄仄仄，仄仄仄仄○。","平仄仄仄平，仄○平平平。","仄平仄仄平，仄平仄平平。"],"paragraphs":["恢恢大仪中，扶立惟三纲。","国风怨以怒，王道荡无章。","栖栖鲁东家，秉笔修天常。","廉陛不乱纪，冠履不易方。","斯今世运颓，礼义维楫亡。","三边且病痱，群盗方鸱张。","兵如溃堤螘，民甚赪尾鲂。","厉阶倘不夷，零露将侵裳。","李侯世柱史，识此治乱防。","挥袂别广筵，振衣登高冈。","愿言茂远猷，挽河洒天狼。"],"title":"送李雁湖大参赴遂宁  其二"}
