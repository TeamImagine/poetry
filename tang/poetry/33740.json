{"author":"黄滔","id":33740,"strains":["仄平平仄仄，○仄仄平平。","仄仄平平仄，平平仄仄平。","平平平仄仄，○仄仄平平。","仄仄平平仄，平平仄仄平。","平平平仄仄，仄仄仄平平。","○仄平平仄，平平仄仄平。","仄平仄仄仄，○仄仄平平。","平仄仄平仄，平平平仄○。"],"paragraphs":["故园招隐客，应便笑无成。","谒帝逢移国，投文值用兵。","孤松怜鹤在，疏柳恶蝉鸣。","匹马迷归处，青云失曩情。","江头寒夜宿，垅上歉年耕。","冠盖新人物，渔樵旧弟兄。","易生唯白发，难立是浮名。","惆怅灞桥路，秋风谁入行。"],"title":"壬癸岁书情"}
