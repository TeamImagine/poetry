{"author":"阳枋","id":109622,"strains":["仄平仄○平仄○，仄仄平仄平平平。","仄平平仄平平平，平仄仄仄平平平。","仄平平仄○平平，仄平平仄○平○。","仄仄平平平仄平，平平仄仄○平平。","仄平平平○平平，仄仄平仄平平平。","仄平○○平平平，平○仄仄平平平。","仄平○平平平平，仄平仄○平○平。","仄仄仄仄平平平，○仄平平平仄平。","仄平仄仄平平平，平平仄仄平平平。","平平仄仄平平平，平平仄平平○平。","平○仄仄平平平，仄平仄平平仄平。","平仄仄平平仄平，仄○平仄仄仄平。","平仄仄仄平○平，仄仄平平仄仄平平平仄平。"],"paragraphs":["锦章卷遗书八分，独茧抽绪浮金盆。","太羹玄酒淳风浑，秋草得暖生华门。","隔溪来往如幽村，百年时叙从君论。","直谊高情无绮言，寒陬冷宇回春温。","郑公耆英思陶园，顾我芒屐羞高轩。","感君昭昭排昏昏，心期好语饶温存。","惠然长风来孤骞，九苞后乘彤庭鹓。","肯令穉榻依陈蕃，相对怡愉谐弟昆。","跋红坐久金炉翻，天鸡不觉鸣昆仑。","清萧满腹烟霞餐，归来捧枵哦空樽。","新题壮笔流飞湲，欲持此诗排帝阍。","祈我友君同寿尊，座间谈笑舌莫扪。","伊洛派脉探其源，与世无穷振振绳绳之子孙。"],"title":"回程宣义贺生日诗"}
