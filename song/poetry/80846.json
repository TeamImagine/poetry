{"author":"曾极","id":80846,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["扊扅深闭断经过，倒折尘编且卧疴。","九十日春晴景少，一千年事乱时多。","吟成楚些翻愁绝，鬓染吴霜奈老何。","心铁正坚思急试，忆君中夜起悲歌。"],"title":"寄陈正己"}
