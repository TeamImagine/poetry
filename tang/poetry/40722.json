{"author":"贯休","id":40722,"strains":["仄仄平平仄，平○仄仄平。","仄平平仄仄，平仄仄平平。","平仄○平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平平仄仄，平仄仄○平。","仄仄平平仄，平平仄仄平。","平平仄仄仄，仄仄仄○平。","平仄平平仄，平平仄仄平。","仄平平仄仄，平○仄平平。"],"paragraphs":["大是清虚地，高吟到日晡。","水声金磬乱，云片玉盘粗。","仙有遗踪在，人还得意无。","石碑文不值，壁画色多枯。","冷立千年鹤，闲烧六一炉。","松枝垂似物，山势秀难图。","紫府程非远，清溪径不迂。","馨香柏上露，皎洁水中珠。","贤圣无他术，圆融只在吾。","寄言桐柏子，珍重保之乎。"],"title":"寄天台道友"}
