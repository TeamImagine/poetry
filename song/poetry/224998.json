{"author":"饶节","id":224998,"strains":["平平仄仄○仄仄，平仄○平平仄仄。","平平平仄仄平平，仄仄仄平平仄仄。","仄○仄仄平仄仄，仄仄平平仄仄仄。","仄平平仄仄平平，仄仄仄平仄平仄。","仄○仄仄仄仄仄，平平仄仄平平仄。","仄仄平平平仄○，仄平平仄仄平仄。"],"paragraphs":["刑曹仕宦如客寄，朱墨如山无况味。","平生灯火读书心，便与衲僧同器类。","自从供职江上郡，一月常勤五七问。","向来书至乞庵名，永处那伽表嘉遁。","世间万事不挂眼，蒲团不动跏趺稳。","客至清谈真老禅，数枝霜竹伴幽韵。"],"title":"永处庵诗为蔡仲志刑曹作"}
