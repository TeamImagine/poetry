{"author":"朱胜非","id":241972,"strains":["平平仄仄平，○仄仄仄仄。","仄平仄仄仄，仄仄平平仄。","平○平仄平，平仄仄仄仄。","平平仄平仄，仄仄仄仄仄。","仄平仄平仄，仄仄仄仄○。","仄仄平仄平，平仄仄仄仄。","仄平仄○平，仄仄平仄仄。"],"paragraphs":["雷霆起蛰虬，夭矫势欲上。","忽然化此木，尚作拏云状。","婆娑枝干垂，生涩纽结壮。","图经不能记，父老那可访。","晋杉定侪类，蜀柏岂辈行。","栎梦何足神，槐语固已妄。","自无斧斤忧，未始疑大匠。"],"title":"天圣寺古桧"}
