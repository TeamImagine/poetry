{"author":"韩淲","id":87195,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["西风吹我上危台，鹤驾仙人跨海来。","虽少菊花犹破帽，既多枫落合倾罍。","玉溪净泻秋容淡，灵岫森罗夕照开。","老去悲伤易如许，人心何苦自崔嵬。"],"title":"九日登跨鹤台有怀  其二"}
