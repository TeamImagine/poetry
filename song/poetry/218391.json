{"author":"张继先","id":218391,"strains":["平平平仄仄平平，平仄○平仄仄平。","仄仄平平平仄仄，仄平平仄仄平平。","仄平仄仄平平仄，○仄○平平仄○。","仄仄平平平仄仄，仄平平仄仄平仄。"],"paragraphs":["炎蒸时节别家山，霜雪如今却渐寒。","恨我虚名徒涉世，忆君高语共凭栏。","比因厌客连朝卧，长是援琴终夜弹。","已得明春归去旨，预惊灵鹤整翎翰。"],"title":"次韵答赵尚书"}
