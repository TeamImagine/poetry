{"author":"廖行之","id":65578,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["金鸡亭上小舂容，日射湖光照眼浓。","痛饮壮君堪八斗，剧谈应我避群锋。","笑看天际孤飞鹜，惊起波中老蛰龙。","明日东西各奔走，莫随流俗浪迎逢。"],"title":"别蒲圻徐丞于金鸡驿次李和卿韵"}
