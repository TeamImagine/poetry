{"author":"钱起","id":4315,"strains":["平仄平○仄，平平平仄平。","平平仄平仄，仄仄仄平平。","平仄○平仄，平平仄仄平。","仄平平仄仄，仄仄仄○平。","仄仄○平仄，平平平仄平。"],"paragraphs":["惆怅佳期阻，园林秋景闲。","终朝碧云外，唯见暮禽还。","泉石思携手，烟霞不闭关。","杖藜仍把菊，对卷也看山。","望望离心起，非君谁解颜。"],"title":"山园秋晚寄杜黄裳少府"}
