{"author":"王遂","id":98367,"strains":["仄仄平平仄仄平，仄平仄仄仄平平。","平平仄仄平平仄，仄平平平仄仄平。","仄仄仄平平仄仄，平平平仄仄平平。","平仄平仄平平仄，仄仄平平仄仄平。"],"paragraphs":["自是经帷旧谏官，谏书字字吐忠肝。","声名尚作中朝重，事任宁辞举世难。","廪粟未纾民瘼急，边烽谁解上忧宽。","湖上佳处归行乐，只恐忧时鼻转酸。"],"title":"送王冠卿罢郡归  其一"}
