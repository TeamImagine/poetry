{"author":"郭印","id":250037,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["要作通天一大儒，措心寥廓未为迂。","神机应变无多子，圣域知归不远涂。","哮吼定应潜百兽，啁啾终是笑群雏。","吾今欲觅衣中宝，活计须教一物无。"],"title":"康子思二诗有问道之意和其韵  其二"}
