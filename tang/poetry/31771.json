{"author":"郑谷","id":31771,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["旧诗常得在高吟，不奈公心爱苦心。","道自琐闱言下振，恩从仙殿对回深。","流年渐觉霜欺鬓，至药能教土化金。","自拂青萍知有地，斋诚旦夕望为霖。"],"title":"谷初忝谏垣今宪长薛公方在西阁知奖隆异以四韵代述荣感"}
