{"author":"邵雍","id":124775,"strains":["平仄平平仄仄平，仄平平仄仄平平。","仄平仄仄平平仄，仄仄仄平平仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["林下狂歌不帖腔，帖腔安得谓之狂。","小车行处鶑花闹，大笔落时神鬼忙。","门掩柴荆阛阓远，墙开瓮牖薜萝香。","一般天下难寻物，洛浦清风拂面凉。"],"title":"依韵和王安之少卿六老诗仍见率成七  其七"}
