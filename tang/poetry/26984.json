{"author":"曹邺","id":26984,"strains":["平仄仄平仄，平平仄平仄。","平仄仄平仄，仄仄平仄平。","仄仄仄平仄，平平平仄平。","仄仄○仄仄，平○仄平平。","平仄仄平仄，○平平仄平。","平仄仄仄仄，○平仄○平。","仄仄仄平仄，○仄仄○平。","仄仄平平仄，仄仄平仄平。","仄仄平仄仄，平平仄平平。","仄仄仄仄仄，平平仄○平。","平平仄平仄，仄仄仄仄平。","平仄仄仄仄，平平仄平平。","仄○平仄仄，仄仄仄○○。"],"paragraphs":["居处绝人事，门前雀罗施。","谁遣辟书至，仆隶皆展眉。","匹马渡河洛，西风飘路岐。","手执王粲笔，闲吟向旌旗。","香晚翠莲动，吟余红烛移。","开口啖酒肉，将何报相知。","况我魏公子，相愿不相疑。","岂学官仓鼠，饱食无所为。","白露霑碧草，芙蓉落清池。","自小不到处，全家忽如归。","吾宗处清切，立在白玉墀。","方得一侍座，单车又星飞。","愿将门底水，永托万顷陂。"],"title":"将赴天平职书怀寄翰林从兄"}
