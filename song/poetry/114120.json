{"author":"刘克庄","id":114120,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["壸范班班在里闾，始知列女传非虚。","室无遗桂空花妄，溪有新茔宰树疏。","弟忆雪中联汝句，兄行雷岸寄家书。","自怜戴白龙钟叟，犹向原头驾素车。"],"title":"哀仲妹"}
