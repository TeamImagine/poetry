{"author":"杜甫","id":2607,"strains":["平仄仄仄仄仄平○仄仄，仄仄平平仄平仄。","平平仄仄仄平平，仄仄平○○平仄。","仄○平仄○平仄，平仄平平平仄仄。","仄平平仄平仄平，仄仄平平○平仄。","○仄仄平○仄平，仄平平仄平平平。","仄？仄仄仄○仄，平平仄平平仄平。","仄平仄仄仄平仄，仄仄仄平○仄平。","仄平仄仄仄平仄，仄仄平平○仄○。","○○？仄○平仄，仄仄平平仄平仄。","仄仄平平平仄平，平平仄仄平平仄。","平仄仄平○仄平，平平仄仄平平平。","仄平仄仄平平仄，平仄平平仄仄平。"],"paragraphs":["君不见左辅白沙如白水，缭以周墙百余里。","龙媒昔是渥洼生，汗血今称献于此。","苑中騋牝三千匹，丰草青青寒不死。","食之豪健西域无，每岁攻驹冠边鄙。","王有虎臣司苑门，入门天厩皆云屯。","骕骦一骨独当御，春秋二时归至尊。","至尊内外马盈亿，伏枥在坰空大存。","逸群绝足信殊杰，倜傥权奇难具论。","累累塠阜藏奔突，往往坡陀纵超越。","角壮翻同糜鹿游，浮身簸荡鼋鼍窟。","泉出巨鱼长比人，丹砂作尾黄金鳞。","岂知异物同精气，虽未成龙亦有神。"],"title":"沙苑行"}
