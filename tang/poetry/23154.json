{"author":"张九龄","id":23154,"strains":["仄仄平平仄，平平仄仄平。","平平平仄仄，平仄仄平平。","平○平○仄，平○仄仄平。","平平仄仄仄，平仄平平平。","仄仄平平仄，平○仄仄平。","平平○仄仄，平仄仄平○。"],"paragraphs":["定省荣君赐，来归是昼游。","林乌飞旧里，园果让新秋。","枝长南庭树，池临北涧流。","星霜屡尔别，兰麝为谁幽。","善积家方庆，恩深国未酬。","栖栖将义动，安得久情留。"],"title":"与弟游家园"}
