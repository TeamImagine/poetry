{"author":"陈怿","id":198852,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["民居城栅尽非元，唯有江山似昔年。","听讼棠阴遗旧址，按行台旆照晴川。","重来自喜恩威洽，别后常嗟岁月迁。","道侧老人曾卧辙，拜迎相顾倍怡然。"],"title":"和康提刑过康州"}
