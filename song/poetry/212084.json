{"author":"华镇","id":212084,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["驾鹤峰前山气佳，炼丹泉上石如排。","高低檐宇依丛竹，屈曲梯桥跨断厓。","仙客肯教人世得，贤侯还与郡民偕。","春风日落歌声散，藓径时时有坠钗。"],"title":"题共亭"}
