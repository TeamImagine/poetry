{"author":"洪咨夔","id":100063,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄仄仄，平仄平平仄仄平。","平仄仄平平仄仄，平平平仄仄平平。"],"paragraphs":["青山流水晓葱胧，读遍黄庭万境空。","羔瓮无缘浇舌本，貘屏有分护头风。","人谋历历既未济，民力班班大小东。","陶写此怀须好句，殷勤时与寄来鸿。"],"title":"和何伯温见寄  其二"}
