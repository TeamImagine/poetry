{"author":"方回","id":147466,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平仄仄仄仄平平。"],"paragraphs":["荒山过雨薄寒新，洗尽西风扇底尘。","萍梗江湖今故国，干戈天地几遗民。","向来佳节都如梦，不谓衰年剩此身。","草草儿曹一杯酒，谁欤可与话酸辛。"],"title":"九日有感再书"}
