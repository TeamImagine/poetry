{"author":"宋庠","id":2643,"strains":["仄仄平平仄，平平仄仄平。","平平平仄仄，平仄仄平平。","仄仄○平仄，平平仄仄平。","平平平仄仄，仄仄仄平○。","平仄平○仄，平平○仄平。","平平平仄仄，仄仄仄平平。","平仄平○仄，平平仄仄○。","仄平平仄仄，平仄仄平平。"],"paragraphs":["纪节符阳序，承恩出上阑。","厨均尧脯膳，优集汉觞欢。","紫菊吹花酎，丹萸辟恶丸。","秋光浮翠帟，杂花珥华冠。","宫树遥分柞，林苕且辨兰。","神池翻瑞鹄，帝竹隠歌鸾。","烟阙云中见，严城斗外看。","欲知人意悦，霏雾满归鞍。"],"title":"重阳节玉津园锡宴"}
