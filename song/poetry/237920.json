{"author":"王庭珪","id":237920,"strains":["平平仄平仄平仄，○平仄平平仄○。","仄平仄仄○仄平，○○平仄平平仄。","平平仄仄平平平，仄仄仄仄仄仄平。","平平仄平○○仄，仄平仄仄平平平。"],"paragraphs":["高郎读书有何好，如鱼蠧书终日哨。","爨烟不属长苦饥，行吟安得追风骠。","群公顿网加罗搜，未肯放子出一头。","先生上堂应劳苦，向来白璧何时酬。"],"title":"赠高伯强"}
