{"author":"刘挚","id":187201,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["左符初作鲁山行，便有萧然物外情。","出入宦游金马旧，平生风望玉壶清。","秋花黄紫罗千本，宴豆甘珍聚百名。","谈笑挥毫得佳句，从容聊喜暂班荆。"],"title":"九月十日赵韩王园同舍饯送王微之晳出守汝州即席次其韵二首  其一"}
