{"author":"李益","id":7157,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["鹳雀楼西百尺樯，汀洲云树共茫茫。","汉家箫鼓空流水，魏国山河半夕阳。","事去千年犹恨速，愁来一日即为长。","风烟倂起思归望，远目非春亦自伤。"],"title":"同崔邠登鹳雀楼"}
