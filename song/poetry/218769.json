{"author":"李廌","id":218769,"strains":["平仄仄仄仄，仄平仄平仄。","○仄仄仄平，仄仄仄仄仄。","仄平平○平，仄仄平仄仄。","仄仄平○平，仄仄○仄仄。","仄仄○平平，仄○○仄仄。","平平仄平平，○仄仄仄仄。","仄平平仄仄，平仄仄仄仄。","平○仄平平，仄平平仄仄。"],"paragraphs":["天地怒气散，凯风若颠喜。","吹彼枳棘墟，不入邃屋里。","北风何其凉，雨雪雱不止。","卒岁无衣裘，穴处犹冻死。","六月如蒸炊，执扇犹秉毁。","芃芃黍苗花，吹落不结子。","老农悲不获，飞鸟喜自恣。","虽难答天恩，愿天投木李。"],"title":"史次仲钱子武与余在报恩寺纳凉分题各以姓为韵"}
