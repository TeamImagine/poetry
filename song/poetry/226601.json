{"author":"谢逸","id":226601,"strains":["平平平仄平○仄，仄平平仄○平仄。","平平平仄仄仄平，仄仄平平仄平仄。","平平平仄仄仄仄，平平平仄平平仄。","仄平平仄平仄○，仄○平平仄平仄。","平平仄仄平平平，平○平平平仄仄。","仄仄平平仄仄平，仄仄平平平仄仄。","仄○仄仄仄平平，平仄○平仄平平。","仄平仄仄仄平平，仄仄仄平○仄仄。"],"paragraphs":["河东夫子文中虎，笔端挥洒如飞雨。","余波覃及百世孙，翰墨风流照今古。","文章清丽有典则，胸怀恢廓无城府。","拥麾山郡民气和，万顷黄云富禾黍。","公余雅会罗嘉宾，高论峥嵘挥玉麈。","皂盖双旌别汝江，去作他邦民父母。","伫看祖席列岐亭，梅影横斜媚村坞。","定知玉诏下丹墀，宰府要公调鼎俎。"],"title":"代送柳权郡"}
