{"author":"王之道","id":7153,"strains":["平仄仄仄仄，平平仄平平。","仄平仄仄平，平平平仄平。","仄仄仄仄平，平仄仄○平。","平仄○仄仄，仄仄平平平。","平平仄平○，平○仄平○。","○平仄平仄，仄仄仄仄平。","仄仄平仄仄，平平仄平平。","仄平仄平仄，平平仄平平。","平平仄平仄，○仄平平平。","平平平○仄，仄仄仄平平。","平平仄仄仄，平○仄仄平。","仄仄仄○平，仄仄平平平。","平平仄○仄，仄仄平平平。","平平仄仄仄，仄仄○平平。","仄仄平仄仄，仄平○○平。","平平仄○平，仄仄○○仄。"],"paragraphs":["朝日不受雾，晴光似晖晖。","忽然快我心，清风为解围。","坐见九里松，旌幢碧相依。","天竺了在望，上有祥云微。","西湖一千顷，圆荷覆青衣。","轻舟竞游览，往往俗客稀。","幸及新雨霁，欣逢露初晞。","水光与山色，高低映郊畿。","佳哉气葱郁，观阙何巍巍。","谁云门庭远，咫尺永天威。","诸公萃俊杰，高论玉麈挥。","载酒旨且多，不醉无庸归。","余欢到献酢，灔灔双鸳飞。","新诗烂锦段，想见劳心机。","顾我虽百拙，续貂重相违。","明年若重来，种种当如几。"],"title":"次韵同年蔡仲平察院游西湖"}
