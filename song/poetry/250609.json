{"author":"沈与求","id":250609,"strains":["平仄平平仄仄平，平平仄仄仄平平。","仄平仄仄平平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["英气超超不可亲，温然笑语便生春。","绛帷久属宗师任，紫橐方参侍从臣。","八面文章宁有敌，一门忠孝信无伦。","山东出相公家事，只拟尊前咏大椿。"],"title":"代人作寿诗  其二"}
