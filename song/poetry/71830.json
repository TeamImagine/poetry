{"author":"彭龟年","id":71830,"strains":["平平平平仄，○平仄平平。","平平仄仄平，仄仄仄仄仄。","仄平仄平仄，平○仄仄平。","平平仄平平，平仄仄仄平。","平○○仄仄，平平仄○平。","平平平平平，平仄仄仄平。","仄平仄仄仄，仄仄平仄平。","平平仄○仄，仄仄仄仄○。","平平仄仄仄，仄仄仄平平。","平平仄○平，○○平平平。","仄仄仄仄仄，平平平仄○。","平平仄仄平，仄仄仄仄平。","仄仄仄平平，○仄平仄平。","平仄平仄仄，仄仄平平平。","平平仄仄仄，仄仄○平平。","平平仄仄○，仄仄○平平。","平平仄平平，平仄仄仄平。"],"paragraphs":["新蝉鸣高柳，轻鸥弄晴川。","浮家作远游，触热岂所便。","武昌古都会，形胜两国肩。","貔貅杂民居，烽火照敌边。","朝廷重牧守，尤需治中贤。","君侯文章家，班马不敢先。","墨庄一种子，落实今几年。","瞠乎出其后，独得道学传。","诚身自孝悌，玩理潜天渊。","悠然静中春，汹汹风涛前。","四海满誉望，诸公争挽牵。","容台志不舒，别驾用未专。","去就抑何心，行可吾亦然。","余也沟渎质，误辱青黄妍。","工夫恳切切，习气犹拘挛。","居然作别离，欲别思绵绵。","归鸿几时来，江树底晚烟。"],"title":"别刘寺簿子澄赴岳州倅"}
