{"author":"彭汝砺","id":201288,"strains":["仄仄平○仄平仄，仄仄仄平平仄仄。","仄仄○平仄平仄，平平仄仄平平仄。","平平○仄平○仄，平平仄平平仄仄。","平平仄仄平仄平，仄仄仄平平仄仄。","仄○平平仄平仄，○平仄仄平○仄。","平○仄仄平平仄，平平仄平仄○仄。","仄平仄平平仄仄，仄平平仄平平仄。","平○平平仄平仄，仄○仄平○仄仄。"],"paragraphs":["夜色清如水新洗，月上烛明栖鸟起。","灼灼其华散成绮，仙翁岸帻光明里。","公明如月非如烛，文华亦非花得似。","安危自以天下任，故与众人同笑喜。","手折芳枝嚼红蕊，临池想濯沧浪水。","芳菲肯付游人醉，知公爱民一如子。","月盈易亏花落易，直须催促公排比。","公看光阴去无止，欻如白驹过隙耳。"],"title":"再用前韵  其二"}
