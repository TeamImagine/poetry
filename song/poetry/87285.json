{"author":"韩淲","id":87285,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["仅得相从又隔州，梅边花信尚悠悠。","苍茫有句虽能寄，黯淡无觞可奈搜。","须信山林愁不密，岂云江海要横流。","邴丹仕宦应聊尔，岁月空催人白头。"],"title":"寄赵正字秀倅员外置"}
