{"author":"王汶","id":88608,"strains":["仄仄平仄仄，○平仄平仄。","平○仄平平，平平仄平仄。","平平仄平平，仄仄仄平仄。","平平仄平平，仄平仄平仄。","仄平仄平平，仄仄仄平仄。","仄平仄仄仄，仄仄仄仄仄。"],"paragraphs":["在困多促促，长怀特栖者。","崔嵬玉山岑，今谁秣余马。","朝随涧云浮，暮逐涧泉泻。","光仪俨神交，晤言寄心写。","食鱼不知肥，采菊不盈把。","愿垂白日影，照我蔀屋下。"],"title":"寄韩涧泉三首  其二"}
