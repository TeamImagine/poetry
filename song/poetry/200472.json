{"author":"孔武仲","id":200472,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["城上飞檐出百寻，回环古木自成阴。","凉生白昼收团扇，影入斜阳剪碎金。","茂密却遮西望眼，逍遥未有北归心。","渊明盛说家园趣，谁信吾园趣更深。"],"title":"逍遥亭独游"}
