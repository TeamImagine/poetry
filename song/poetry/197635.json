{"author":"苏辙","id":197635,"strains":["平平仄平平平平，平仄仄平平仄仄。","仄平平仄仄平平，○仄平平仄○仄。","平仄平平仄平仄，平平仄仄○平仄。","平平平仄○○平，平仄平平平仄仄。","仄平平○平仄○，仄仄平平平仄仄。","平平平仄仄平仄，平仄平平仄○仄。","仄平平仄仄○平，仄仄平平平仄仄。","仄平仄仄仄平仄，仄仄仄平仄平仄。","平平仄仄平仄平，平仄平平仄仄仄。","平平平平平仄平，仄仄○平○仄仄。"],"paragraphs":["平明坐曹黄昏归，终岁得闲惟有夜。","已邀明月出墙东，更遣清风扫庭下。","城上青鬟四山合，门前白练长江泻。","谁家高会吹参差，邻妇悲歌舂罢亚。","二年忧患今已过，一夜清光天所借。","西京诗句出苏李，南国风流数王谢。","已随孤棹去中原，肯顾新科求上舍。","读书本自比嵇锻，学剑要须问曹蔗。","清觞滟滟君莫违，佳句骎骎予已怕。","狂夫猖狂终累人，不返行遭亲党骂。"],"title":"次子瞻夜字韵作中秋对月二篇一以赠王郎二以寄子瞻  其一"}
