{"author":"释德洪","id":227881,"strains":["仄仄平平平，仄仄仄平仄。","○平仄平平，仄仄仄平仄。","仄平仄平平，平平仄平仄。","○仄仄仄平，仄仄仄平仄。","○○平仄仄，仄平平仄仄。","○平○仄平，仄仄仄平仄。","平平仄平平，○平平仄仄。","仄仄仄仄仄，仄仄平仄仄。","平仄仄仄平，平仄仄平仄。","平平仄○仄，仄平平仄仄。","仄平仄仄仄，仄仄仄平仄。","仄平平平○，仄仄仄平仄。","仄平平仄平，仄仄仄平仄。","平平○平仄，仄仄平平仄。","平平仄仄平，仄仄仄平仄。","平平仄仄仄，平平仄平仄。","平平仄平平，仄仄仄○仄。","仄○平平仄，仄仄平平仄。","仄仄○平平，平仄仄平仄。","平平○仄仄，仄仄平平仄。","仄仄仄平平，仄○仄仄仄。","平平平仄平，○平仄平仄。","平平平平平，仄仄仄仄仄。","平平平仄仄，平平平○仄。","仄仄仄仄仄，仄○仄平仄。","平仄○平平，仄仄平仄仄。","○平仄仄平，平仄平仄仄。","平仄○平平，仄平○平仄。","平平仄仄平，平平○仄仄。"],"paragraphs":["一昨游京华，坏裓变尘土。","思归念云山，夜梦亦成趣。","故人骤登庸，时时宿西府。","如鸟得所栖，倦适忘飞去。","从中奇祸作，失声惊破釜。","三年王海南，放意吐佳句。","归来骇丛林，冠巾呵佛祖。","突兀刺世眼，所至遭背数。","夫子独凛然，高谊照寰宇。","哀怜欲收拾，奋髯排众怒。","岂惟子义世，独有孔文举。","此恩无陈鲜，岁月有今古。","朅来湘楚游，坐阅六寒暑。","今年中秋夕，水宿青蘋渚。","谁持一纸书，剥啄叩蓬户。","呼灯得款识，扶床喜而舞。","开书有新诗，喜事遽如许。","丽如春湖晓，月映蔷薇露。","笔力回春工，仿佛失风度。","湘江三百里，款段沿江路。","岳色满征鞍，疾驱那敢顾。","朝来真见之，了非梦时遇。","堂堂千人英，要是干国具。","龙蛇吁莫测，涔蹄聊蹇寓。","道固有晦显，会看跨云雨。","天下张荆州，四海陈合浦。","当时寂寞滨，皆获陪杖屦。","今又从公游，楚山更佳处。","诗成倚峿台，天风吹笑语。"],"title":"予顷还自海外夏均父以襄阳别业见要使居之后六年均父谪祁阳酒官余自长沙往谢之夜语感而作"}
