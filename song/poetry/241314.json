{"author":"周紫芝","id":241314,"strains":["平平仄仄平仄仄，仄仄平平仄○仄。","仄○仄仄仄平平，平仄平平仄平仄。","平平仄平仄仄仄，仄仄平平仄平仄。","○仄平平仄仄平，仄平仄仄平平平。","平平○仄仄平仄，仄仄仄平平仄平。","平仄○仄仄○仄，仄仄仄平仄仄平。","仄平平仄仄平仄，仄平○仄平仄仄。","仄仄仄仄平仄平，仄仄平○仄平仄。","平平仄○平仄平，仄仄平平仄平仄。","平平仄平仄仄平，仄平仄仄仄仄仄。","平平○仄仄仄平，仄○平仄平平平。","平仄○平○平仄，仄仄平平仄○仄。","平○平仄仄平平，仄仄平平仄平仄。","仄仄○平仄仄○，平仄平平仄仄仄。"],"paragraphs":["秋云易雨秋日出，九日阴晴苦难测。","气如昨夜太暄妍，云似今朝好天色。","天公要渠作好语，着意安排费天力。","重到孤峰最上头，四年不见烟霞秋。","吴山长与越山对，海水自随江水流。","江水相见只如此，老大岂知尔许愁。","上山燃火入山腹，下山骑马寻石屋。","十八大士栖两岩，共向山中礼尊宿。","人言石缝泉作珠，却绕山根走鸣玉。","珠泉得名固不虚，虎泉作酌不满欲。","山僧应复笑我曹，醉中泉石蒙讥嘲。","泾渭分流正须尔，美恶贤愚亦如此。","宁将鸡肋奉尊拳，莫著阳秋在皮里。","此语如何可便参，聊供山僧一笑喜。"],"title":"九日陪李德仪兄弟游石屋"}
