{"author":"释道璨","id":144940,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["截断人间名利尘，横塘深碧护新坟。","昏明不定霜天月，开合无心竹屋云。","风雨对床差可喜，乾坤万事不堪闻。","栽松种竹闲功课，却为忧时一半分。"],"title":"和恕斋吴提刑秋阳庵居"}
