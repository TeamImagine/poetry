{"author":"项安世","id":53213,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["龙胡九锸闭玄扉，虎落千年护翠微。","永阜凄凉成永夜，重华萧瑟见重闱。","云迷八表俱愁思，雪满千山尽素衣。","更踏深泥南内去，紫宸殿下进名归。"],"title":"阜陵复土诣重华奉慰遇雪不胜哀怆"}
