{"author":"王义山","id":138427,"strains":["平仄平平平仄仄，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，平仄平平仄仄平。"],"paragraphs":["元是双峰门下士，席间参请到源头。","鲁人知有乐正子，汉世曾称马少游。","白鹿洞宾儒领袖，紫阳教主道源流。","有儿曾斫月中桂，家学相传卒未休。"],"title":"挽白鹿洞宾吕善居"}
