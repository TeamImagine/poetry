{"author":"苏轼","id":194792,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["上党搀天碧玉环，绝河千里抱商颜。","试观烟雨三峰外，都在灵仙一掌间。","造物何如童子戏，写真聊发使君闲。","何当挈取西征去，画作围床六曲山。"],"title":"和人假山"}
