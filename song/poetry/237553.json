{"author":"刘一止","id":237553,"strains":["平仄平平仄仄仄，平仄平平仄○仄。","平平平仄平仄平，仄仄平平○仄仄。","平平仄仄平仄仄，仄○平平平仄仄。","○平仄仄仄仄平，平平仄平平仄仄。","平平平平仄平仄，平仄平平仄平仄。","平平仄仄仄○仄，仄仄平○仄平仄。","仄平仄仄仄仄仄，仄仄平平仄平仄。","○平仄仄平仄仄，平仄平平仄平仄。","平○仄仄仄平仄，仄仄平平仄平仄。","仄平仄仄仄平仄，仄仄仄平平仄仄。","○○平平平仄仄，仄仄平平平仄仄。","平平○仄平仄仄，仄仄平平仄平仄。"],"paragraphs":["今日江头雪欲作，涛怒风豪两喷薄。","青鞋黄帽湖海人，独立沙边如病鹤。","闲身不待君赐与，拟占风烟佳处着。","如何寸禄晚见招，踉蹡欲前还欲却。","翩翩西湖两公子，胸次峥嵘饱邱壑。","糟床夜注喜相报，自发清吟侑觞酌。","我来一笑岂易得，十载湖山负佳约。","间关百态成底事，毛髪星星已非昨。","人间俯仰变今古，总似潮生与潮落。","会须乞取此身健，在眼好山俱着脚。","颇闻神方能却老，肯辅衰残殊不恶。","因声更约吴太史，石鼎他年煮仙药。"],"title":"待潮浙江口寄左与言大夫叶元亮学士兼简吴似之大著"}
