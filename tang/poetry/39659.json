{"author":"慧净","id":39659,"strains":["仄平平仄仄，平仄仄平平。","仄平○仄仄，平仄仄平平。","平平仄平仄，仄仄仄平平。","仄仄平平仄，○○仄仄平。","平平仄仄仄，平仄平平平。","仄平平仄仄，平仄仄平平。"],"paragraphs":["日光通汉室，星彩晦周朝。","法城从此构，香阁本岧峣。","株盘仰承露，刹凤俯摩霄。","落照侵虚牖，长虹拖跨桥。","高才暂骋目，云藻随飘飖。","欲追千里骥，终是谢连镳。"],"title":"和卢赞府游纪国道场"}
