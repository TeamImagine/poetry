{"author":"陆游","id":33431,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["策策桐飘已半空，啼螀渐觉近房栊。","一生不作牛衣泣，万事从渠马耳风。","名姓已甘黄纸外，光阴全付绿尊中。","门前剥啄谁相觅，贺我今年号放翁。"],"title":"和范待制秋兴三首  其一"}
