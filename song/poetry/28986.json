{"author":"汪应辰","id":28986,"strains":["平平平仄仄平平，仄仄平平仄仄平。","平仄平平平仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["从来人物数成都，果见英髦入荐书。","齐鲁风流方演迤，渊云文采自纡余。","姓名即上飞龙榜，乡里争迎驷马车。","圣世取才三尺在，但惭无地更吹嘘。"],"title":"鹿鸣宴席上诗二首奉送解元诸先辈  其一"}
