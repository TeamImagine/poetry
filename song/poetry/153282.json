{"author":"俞德邻","id":153282,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["青镜霜刀杳莫寻，陈留巷陌故阴阴。","鸿飞犹记东西迹，燕去难留下上音。","多病乐天悲老近，三生杜牧恨春深。","浮云柳絮元无准，惭愧人间儿女心。"],"title":"泊阎桥有怀"}
