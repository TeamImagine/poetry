{"author":"林希逸","id":119635,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乍可轮生角莫驰，蓑衣好在不妨披。","相寻日月急如箭，休笑尘埃钝似椎。","老去诗篇多感慨，古来书卷几兴衰。","箪瓢乐处虽难会，却是知之亦好之。"],"title":"和后村书窗韵四首  其二"}
