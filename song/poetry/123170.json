{"author":"吴潜","id":123170,"strains":["仄平平仄仄平平，仄仄平平仄仄平。","平仄仄平仄仄仄，平平仄仄仄平平。","仄平仄仄平平仄，平仄仄平平仄平。","仄仄平平平仄仄，平平仄仄仄平平。"],"paragraphs":["午窗随分理残香，扫地关门付小苍。","连夜月无昨夜色，今朝雨有几朝凉。","白头凝望家千里，黄耳寄归书一箱。","遍问西畴全熟否，还乡百口免忧皇。"],"title":"六用喜雨韵三首  其一"}
