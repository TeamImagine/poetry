{"author":"曹勋","id":12364,"strains":["○平仄○平，○仄仄○仄。","平仄仄仄仄，○平仄平仄。","仄平仄仄仄，仄仄平平仄。","仄平○仄平，仄仄平平仄。","仄平仄平平，○平仄○仄。","平平平平平，平平平仄仄。","仄仄平仄仄，平仄平仄仄。","○仄仄平平，平仄仄○仄。","平仄平仄平，○平平仄仄。"],"paragraphs":["行天莫乘龙，行地莫乘马。","龙马各有待，牵连一时假。","至人运独照，八表周神化。","结交当结心，势利徒夸咤。","兔丝倚乔松，缠绵不相舍。","秋风飞严霜，荣枯何所藉。","富贵人所慕，贫贱人所鄙。","妻嫂薄苏秦，人事古如此。","游子归去来，劳生良可耻。"],"title":"箜篌引"}
