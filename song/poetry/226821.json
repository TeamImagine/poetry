{"author":"赵鼎臣","id":226821,"strains":["仄平仄仄仄平仄，仄仄仄○○仄平。","仄平仄仄平仄仄，仄仄仄平平仄平。","平平仄仄仄仄仄，仄平仄仄平平平。","平平仄仄仄平仄，仄仄仄平平仄平。"],"paragraphs":["少年似是贾才子，作语便如欧少师。","后生可畏吾老矣，下笔有神君勉之。","崩崖破壑水浩渺，坏衔掣辔驹权奇。","徐徐势定识归处，要以古人为矩规。"],"title":"读李生诗爱而有作"}
