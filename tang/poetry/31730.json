{"author":"郑谷","id":31730,"strains":["平平平仄平平仄，平仄平平仄仄平。","平仄平平平仄仄，仄平平仄仄平平。","仄仄仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["平生诗誉更谁过，归老东吴命若何。","知己凋零垂白发，故园寥落近沧波。","酒醒藓砌花阴转，病起渔舟鹭迹多。","深入富春人不见，闲门空掩半庭莎。"],"title":"寄赠孙路处士"}
