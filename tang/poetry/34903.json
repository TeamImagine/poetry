{"author":"李乂","id":34903,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["金舆玉辇背三条，水阁山楼望九霄。","野外初迷七圣道，河边忽睹二灵桥。","悬冰滴滴依虬箭，清吹泠泠杂凤箫。","回晚平阳歌舞合，前溪更转木兰桡。"],"title":"侍宴安乐公主山庄应制"}
