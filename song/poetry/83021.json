{"author":"敖陶孙","id":83021,"strains":["仄平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["蚤知吴下多奇士，身许先生嫡子行。","他日略容追李杜，斯文何敢望班扬。","向来流水孤三奏，此去飞霞乞一翔。","牛铎调宫吾岂敢，嘘濡万一借声光。"],"title":"上闽帅范石湖五首  其五"}
