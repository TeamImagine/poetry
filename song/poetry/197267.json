{"author":"苏辙","id":197267,"strains":["仄平仄平平，仄仄平仄仄。","仄平○平平，仄仄平仄仄。","仄仄仄仄○，平平仄○仄。","仄平平平仄，仄仄平平仄。","平平仄平仄，○仄仄平仄。","平平仄平仄，平平仄平仄。","平平仄○平，仄仄平○仄。","平平仄平○，平平仄平仄。","平平○平仄，平平仄平仄。","仄仄平仄平，○平仄平仄。"],"paragraphs":["少年学诗书，晚岁探至道。","岂伊封疆臣，乃是廊庙宝。","苦恨富贵迟，声名得空早。","忆惟西羌桀，始建元戎纛。","恩威炳朝日，号令靡秋草。","功勋不容究，孤高易摧倒。","归来易三邦，但养胸中颢。","宁知北边将，还须用耆老。","春风吹旌旆，先声遍城堡。","往事安足惩，遗黎待公保。"],"title":"送李诚之知瀛州"}
