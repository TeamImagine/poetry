{"author":"沈辽","id":189648,"strains":["仄平平仄仄，平仄平仄仄。","仄平仄平仄，？平仄○仄。","平仄仄平仄，平○仄平仄。","仄○仄仄仄，仄○平平仄。","平仄仄平仄，○平仄○仄。","仄仄仄平仄，平仄仄○仄。","仄平仄仄平，平平仄○仄。","○○仄平仄，平○○平仄。","平仄仄仄仄，平平仄仄仄。","仄平仄平仄，平○仄平仄。","仄仄平平平，仄仄○平仄。","平平仄平仄，仄仄○○仄。","仄平平○平，平平仄平仄。","仄？平平仄，平平仄平仄。","仄平平仄平，平平仄平仄。","仄平仄平仄，仄仄仄平仄。","平仄仄平仄，仄平平平仄。","仄平仄平仄，仄平仄○仄。","仄平仄平○，平仄仄平仄。","平仄平仄仄，平平平仄仄。","仄平仄仄仄，平平仄○仄。","仄仄仄平平，平平仄○仄。","仄平平仄仄，仄仄平平仄。","○仄仄平平，仄仄平平仄。","仄平仄仄仄，平仄平仄仄。","仄仄仄平平，仄仄平平仄。"],"paragraphs":["左山丛古木，萦带多美竹。","右山少平地，硱磳断苍玉。","于此岂无竹，萧疏倚岩谷。","上参九顶道，俯浸青谿澳。","于彼岂无石，嵌崖大如屋。","景业读书处，基构有遗躅。","始吾购二山，何为不相属。","中间古兰若，台观当山腹。","岩洞九十七，龙蛇所潜伏。","昔人作轩榭，髙深寄林麓。","我乃巢西崦，手自亲锄𣃁。","青溪漫无际，岛屿相重复。","雨余山更佳，春流涨平峪。","下瞰池阳市，修烟弄芬馥。","大江天上来，淮山点眉绿。","老夫岂无意，落日傲鸿鹄。","东岭亦诛茆，小庵粗容足。","六峰引南睇，九华势相续。","白云与谁期，千载媚平陆。","清旷无俗韵，修明资远目。","去秋已种麦，今春复栽粟。","野老岂余欺，东坡幸膏沐。","二山谁与适，最与枯藤熟。","相见讵无人，顾我真麋鹿。","百年一瞬事，何暇知委曲。","得此化余年，不问君平卜。"],"title":"初创二山"}
