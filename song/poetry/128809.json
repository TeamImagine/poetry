{"author":"释绍嵩","id":128809,"strains":["○仄仄仄仄平平，平仄○○仄仄○。","仄仄仄平○仄仄，平平平仄仄平○。","平○仄仄平平仄，○仄平平仄仄平。","平仄平平仄平仄，仄平平仄仄平平。"],"paragraphs":["苍岸古木霭烟萝，风俗犹闻晋永和。","绿树碧檐相掩映，青鞋黄帽饱经过。","还缘世遇兵戈闹，颇觉闲消日月多。","盘礴幽窗觅诗处，月明天色白连河。"],"title":"兰亭书事"}
