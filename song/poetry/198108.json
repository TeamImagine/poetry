{"author":"苏辙","id":198108,"strains":["仄平仄仄平，平平仄平仄。","仄仄平○平，仄仄仄平仄。","仄平仄仄仄，平仄○仄仄。","平平仄仄仄，平仄仄平仄。","仄仄仄平平，平仄○平仄。","平平仄仄平，○仄平平仄。","仄平仄仄仄，仄仄平仄仄。","平仄仄仄仄，平平仄平仄。","平平仄仄平，平平仄平仄。","仄○平仄平，仄仄仄平仄。"],"paragraphs":["昔为太室游，卢岩在东麓。","直上登封坛，一夜茧生足。","径归不复往，峦壑空在目。","安知有十志，舒卷不盈幅。","一处一卢生，裘褐荫乔木。","方为世外人，行止何须录。","百年入箧笥，犬马同一束。","嗟予缚世累，归来有茅屋。","江干百亩田，清泉映修竹。","尚将逃姓名，岂复上图轴。"],"title":"卢鸿草堂图"}
