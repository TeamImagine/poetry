{"author":"吴则礼","id":223605,"strains":["平平○平仄，仄仄平仄平。","仄平仄平仄，平平仄平平。","仄○仄仄仄，平仄○仄平。","平仄平仄仄，仄仄仄平仄。","仄平仄仄平，仄仄平○○。","仄平仄平仄，仄仄平平平。","仄平仄仄仄，仄仄平平○。","平平仄仄平，仄仄平仄平。","仄○平仄平，仄仄仄仄平。","平平仄○平，○仄平仄平。","仄平平仄平，平仄平仄○。","仄平仄平仄，平平仄平平。"],"paragraphs":["平生三毛尔，鬓髪眉与须。","奈何忽霜雪，星星欲无余。","手中木上座，枯槁正类渠。","而我方两忘，隐几者谁欤。","是身那有坚，寝饭姑如如。","旧持祖师令，似守商君书。","老夫亦耄矣，戒律今全除。","惟兹笑及嗔，二法元不殊。","独当招故人，浊酒满眼沽。","非徒洗离群，且复浇索居。","白鱼良已佳，黄菊端未疏。","肯来共情话，宁辞办篮舆。"],"title":"招李汉臣饮与汉臣别九年相视癯然各已翁矣"}
