{"author":"孔武仲","id":200456,"strains":["平平仄仄仄平平，平仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["县山峻绝有新亭，公退时来看洞庭。","天外微茫二湖合，波心缥缈一峰青。","非时爽气生云雨，永夜寒光浸斗星。","千古登临増健笔，投文犹可吊湘灵。"],"title":"巴陵官舍二题 湖山亭"}
