{"author":"陆游","id":34449,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["十年奔走每思归，剩喜湖边昼掩扉。","社燕免教嘲作客，海鸥曾是信忘机。","晖晖晚日收新稻，漠漠新寒试夹衣。","留客盘飧君勿笑，一畦蔬甲摘初稀。"],"title":"示客"}
