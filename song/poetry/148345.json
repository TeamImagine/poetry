{"author":"方回","id":148345,"strains":["平○仄仄仄，平平仄平平。","仄○○平仄，仄仄仄仄平。","仄仄仄仄仄，仄仄平平平。","仄仄平平○，平仄平仄平。","仄仄仄仄仄，仄仄仄平平。","仄平仄仄仄，仄仄平仄○。","仄仄仄仄仄，仄仄仄仄平。","仄平仄仄仄，仄仄平平平。","平仄仄平仄，平平平仄平。","仄仄仄仄仄，仄平○仄平。"],"paragraphs":["田间夜打稻，茅茨耿明灯。","客行过篱外，吠犬似可憎。","放马啮露草，小憩寒塘塍。","坐念今民间，贪吏无与绳。","幸此岁稍稔，庶足供科征。","不然岂不窘，况乃军旅兴。","往者孰柄国，未谓杞遽崩。","伪心感咎证，水旱常频仍。","兹独有年屡，天仁良可凭。","缓辔忽得句，数星陂水澄。"],"title":"朱桥早行"}
