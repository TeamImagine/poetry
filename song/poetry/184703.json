{"author":"范纯仁","id":184703,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["相逢同榜盛当年，喜复君来对此筵。","花下莫辞频把酒，月中曾是共登仙。","左迁还有麤官乐，晚达何妨秀句传。","得失已看如塞马，苦心劳力亦徒然。"],"title":"和李敷察推即席感旧二首  其一"}
