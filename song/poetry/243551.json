{"author":"晏殊","id":243551,"strains":["平平平仄仄平平，平仄平平仄仄○。","平仄平平平仄仄，平平平仄仄平平。","平○仄仄平平仄，○仄平平仄仄平。","仄仄○平仄平仄，仄平○仄仄平平。","平平仄仄平平仄，平仄○平○仄平。","○仄仄平平仄仄，平平平仄仄○平。","仄平平仄平平仄，仄仄平平平仄平。","仄仄仄平平仄仄，平平平仄仄平平。","平○平仄平平仄，平仄平平○仄平。","仄仄平平仄平仄，仄平平仄仄○平。"],"paragraphs":["西斋辉赫亘山隅，嘉致清风世莫如。","乡党名流依绛帐，烟萝幽境似仙居。","趋庭子弟皆攀桂，弹铗宾朋总食鱼。","汗简传经亚邹鲁，粉牌留咏尽严徐。","杯盘互动先生馔，门巷应停长者车。","坟籍岂惟精四部，弦歌常见习三余。","玳簪珠履延豪士，缥帙牙签刊赐书。","碧沼暮凉浮菡萏，纱窗秋静漏蟾蜍。","闲庭潇洒移泉石，华表峥嵘冠里闾。","我恨羁游在芸阁，不陪诸彦曳长裾。"],"title":"过华夫书屋"}
