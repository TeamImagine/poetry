{"author":"孔武仲","id":199196,"strains":["平○平仄平平平，平平仄仄○○平。","仄平平平仄仄仄，仄仄仄平仄○平。","平平平仄平仄仄，○平仄平平仄平。","仄平平○？仄仄，平仄平仄平平平。","平平○仄平仄仄，仄仄平仄平平平。","平平仄仄仄平仄，仄仄平仄平平平。","平平仄仄平平仄，仄仄平仄平平平。","平平仄仄仄仄仄，○仄平仄平平平。","平平仄仄仄平仄，○仄仄仄○平○。","仄平仄仄仄○仄，○仄仄仄仄平平。","仄○○平仄仄仄，平仄平仄○平平。"],"paragraphs":["吴王宫殿西山头，萧萧爽气长如秋。","武昌连都甚偪仄，赖有此山供胜游。","东南豪杰俱故旧，当年孝廉孙仲谋。","一朝名号僣九五，朱紫罗列皆公侯。","驩娱应似河朔饮，缥缈宜有云端楼。","危弦脆管落天上，饮散咸入西江流。","而今寂寞皆陈迹，遍地松竹清阴浮。","岩泉滴沥醒四座，相见环珮锵琳球。","龙泉宝气亦消尽，磨剑只有空池留。","老僧向我说遗事，兴废反复令人愁。","但当沈酣卷大白，徐趁明月牵归舟。"],"title":"武昌县西山寺"}
