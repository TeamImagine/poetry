{"author":"王十朋","id":23577,"strains":["仄平平仄仄平平，平仄平平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["锡泉龙焙忽飞来，春著瞿唐初泼醅。","肠似玉川堪七碗，兴如太白谩三杯。","月团不许无诗得，霜蘂端因有分开。","石铫瓦盆吾已具，竹林它日定相陪。"],"title":"会同僚于郡斋煮惠山泉烹建谿茶酌瞿唐春"}
