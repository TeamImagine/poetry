{"author":"陆游","id":37256,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["小儿破帽出求师，老父寒炉夜画诗。","不耐青灯写孤影，聊呼薄酒慰长饥。","我今仅守诗书业，汝勿轻捐少壮时。","但恨北风如许恶，湖桥归路想流澌。"],"title":"小儿入城"}
