{"author":"李白","id":55569,"strains":["仄仄仄仄平，仄平平仄平。","仄仄仄仄平，平平○○平。","○平仄平仄，平仄○平平。","仄平平平仄，仄仄平平平。","仄仄○仄仄，仄平○平平。","○平平仄仄，仄仄○仄平。","仄仄平仄仄，仄平仄仄平。"],"paragraphs":["一百四十年，国容何赫然。","隐隐五凤楼，峨峨横三川。","王侯象星月，宾客如云烟。","鬬鸡金宫里，蹴鞠瑶台边。","举动摇白日，指挥回青天。","当涂何翕忽，失路长弃捐。","独有扬执戟，闭关草太玄。"],"title":"古风 四十六"}
