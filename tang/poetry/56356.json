{"author":"李白","id":56356,"strains":["平平仄平平，仄仄仄仄平。","平仄○仄○，○平平平平。","平仄仄仄平，平○平平平。","平平仄平仄，○仄仄仄平。","平平平仄仄，平仄仄平平。","○平平仄仄，平仄仄平平。","仄仄仄仄仄，仄平仄仄平。","仄平平平仄，平仄仄平平。"],"paragraphs":["高楼入青天，下有白玉堂。","明月看欲堕，当窗悬清光。","遥夜一美人，罗衣霑秋霜。","含情弄柔瑟，弹作陌上桑。","弦声何激烈，风卷遶飞梁。","行人皆踯躅，栖鸟起回翔。","但写妾意苦，莫辞此曲伤。","愿逢同心者，飞作紫鸳鸯。"],"title":"拟古十二首 二"}
