{"author":"李商隐","id":22443,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平平平。"],"paragraphs":["相见时难别亦难，东风无力百花残。","春蚕到死丝方尽，蜡炬成灰泪始干。","晓镜但愁云鬓改，夜吟应觉月光寒。","蓬山此去无多路，青鸟殷勤为探看。"],"title":"无题"}
