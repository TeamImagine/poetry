{"author":"晁补之","id":214591,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄仄平。"],"paragraphs":["乘涛无意犯星躔，好在琴尊且乐全。","彭泽孤吟成小隠，苏门双啸剧登仙。","平时主父言多困，晚节扬雄学始传。","鲍叔可能知管子，劳君相许寄忘年。"],"title":"次韵金乡宰韩宗恕寺丞见赠三首  其一"}
