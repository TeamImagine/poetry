{"author":"舒元舆","id":19115,"strains":["○平仄平仄，仄仄仄平仄。","仄仄仄平仄，平仄仄仄仄。","○○平仄仄，仄仄仄平仄。","仄○仄平仄，平仄仄仄仄。","平仄仄仄平，平平仄平仄。","○平仄○仄，仄仄仄○仄。","仄平平平平，仄平平仄仄。","平平仄仄仄，仄仄○仄仄。","仄平○仄平，仄○平平仄。","平仄平平仄，仄仄平仄仄。","仄仄仄平仄，平○仄平仄。","仄仄平平仄，仄仄仄平仄。","平平平平平，？平仄平仄。","平仄仄平仄，平平仄○仄。","仄仄平平平，平仄仄平仄。","仄○仄仄仄，平○仄平仄。","仄仄○平平，仄仄平仄仄。","平仄仄平平，平平仄平仄。","○平平平仄，平平平仄仄。","仄平仄平仄，平仄平平仄。","仄○平平仄，平仄平仄仄。","平平仄仄平，仄仄平平仄。","仄仄○仄平，平平仄平仄。"],"paragraphs":["将寻国朝事，静读柳芳历。","八月日之五，开卷忽感激。","正当天宝末，抚事坐追惜。","仰思圣明帝，贻祸在肘腋。","杨李盗吏权，贪残日狼籍。","燕戎伺其便，百万奋长戟。","两河连烟尘，二京成瓦砾。","生人死欲尽，揳业犹不息。","肃宗传宝图，寇难连年击。","天地方开泰，铸鼎成继述。","万国哭龙衮，悲思动蛮[貊]。","自此千秋节，不复动金石。","悲风扬霜天，穗帷冷尘席。","零落太平老，东西乱离客。","往往为余言，呜咽泪双滴。","况当近塞地，哀吹起边笛。","抚几观陈文，使我心不怿。","花萼笑繁华，温泉树容碧。","霓裳烟云尽，梨园风雨隔。","露囊与金镜，东逝惊波溺。","昔闻欢娱事，今日成惨戚。","神仙不可求，剑玺苔文积。","万古长恨端，萧萧泰陵陌。"],"title":"八月五日中部官舍读唐历天宝已来追怆故事"}
