{"author":"王珪","id":175989,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["秋容浩荡夕云高，旻宇萧然绝一毫。","汉塞草平嘶牧马，越溪风急送归舠。","天衢夜失清蟾魄，海国寒飞白鹭涛。","谁共危楼凌爽气，左持樽酒右持螯。"],"title":"秋雨"}
