{"author":"张澂","id":245529,"strains":["平仄仄平仄，平仄平仄仄。","平平仄平平，仄仄仄平○。","仄平平仄○，仄○仄○仄。","仄平仄仄仄，平仄平仄仄。","仄平仄○平，仄仄平平平。","平平平平平，仄仄平仄平。","仄平仄平仄，仄平平仄平。","仄仄仄仄仄，平平○仄○。","○平仄仄平，仄仄仄平○。","平仄平仄仄，仄仄平平平。","平平仄○仄，平平仄平平。","仄仄仄仄平，平仄平平平。","平平平平平，仄仄仄平平。","平平仄平仄，平平仄平平。","仄平仄仄○，平平仄○平。","○平仄平平，仄仄平仄平。"],"paragraphs":["年大嗜烟壑，心鄙城郭近。","篮舆践晨霜，峭蒨入云畛。","病衰风见乘，放浪顾难忍。","驾言小玩愒，微尚希遁隐。","隐沦著扁舟，欲济江无流。","岧嶤雷公山，信美惭薄游。","夕烟散林谷，暮钟鸣寺楼。","抚事百感集，聊兹兼夕留。","留情不复懽，恻恻抱悲叹。","何以纾拂郁，曳策青云端。","雷祠蔽深莽，灵宫俯层峦。","下视万壑趋，遥见千峰攒。","攒峰娱余心，领略悟山阴。","平生一丘壑，何须故山岑。","放怀白鸟盟，斯焉得重寻。","题诗谢灵山，勿閟金玉音。"],"title":"雷公山"}
