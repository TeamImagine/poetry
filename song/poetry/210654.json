{"author":"杨亿","id":210654,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["高陪七圣从轩游，帷幄深严日运筹。","口里雌黄归品藻，盘中薤白想风流。","珠宫地密妨趋谒，铜钵声沉断唱酬。","独喜修书依绛帐，时登阙里受春秋。"],"title":"怀寄枢密王左丞"}
