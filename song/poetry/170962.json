{"author":"陈宗远","id":170962,"strains":["平平平仄平，○仄仄平仄。","平○○平平，仄平仄仄仄。","○平平仄仄平平，平平仄仄○○仄。","平平仄仄平仄平，○○仄仄平平仄。","仄仄仄平平平平，仄平仄仄平平平。","仄平○仄仄仄仄，仄平仄仄○平○。","仄仄仄平○仄仄，仄仄平平仄仄平。","平平仄平仄，仄仄仄平仄。","仄仄平平平仄平，仄仄平平平仄仄。","仄平○仄仄仄平，平平仄仄平平仄。","平平平仄仄平○，仄仄平平仄平仄。","平平仄仄平仄平，平平仄仄仄平平。","仄仄仄平平仄仄，仄仄仄平○仄○。","平仄仄平平，平平仄平仄。","平仄仄平平，仄平平仄仄。","平平平平○，仄仄平仄仄。","仄仄仄平○，○平仄仄平平平。","平仄○仄仄，平仄仄仄平○平。","平平仄仄仄仄○，仄平仄仄平平平。"],"paragraphs":["龙泉函气清，欧冶吐霞绮。","干将堕龟文，莫邪潜漫理。","藏锋金匣夜光芒，铜花玉晕相磨砥。","雄雌一落东与西，相从不隔千山水。","忆妾与君差池飞，送君挟策游京畿。","暮云空碧雁度远，画梁寂寞燕来迟。","但愿月宫分彩色，岂恨霜闺弄落晖。","君方倦羁旅，妾亦厌枌土。","锦水鸳鸯巢汉林，绮翼飞翔交媚妩。","有时娇妒不自持，佯嗔不肯舒眉宇。","逢君贫困泣牛衣，举案低蛾似顽鲁。","谁知志满凌暴生，刚肠便不爱卿卿。","望断犊车挥麈急，饱负虎嵎攘臂轻。","松柏故无情，凌霄植根蒂。","柔蔓托高翘，岁寒忻附丽。","何为丝萝亲，反有荣悴异。","昔日泪霑衣，长嗔失意同寒饥。","今日衣拥泪，翻怨得意由轻肥。","炎凉世态得失间，怨君却悔嗔君时。"],"title":"戏同舍与内竞"}
