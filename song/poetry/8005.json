{"author":"潘良贵","id":8005,"strains":["仄平平仄平，仄仄平平仄。","平仄平平平，仄平仄平仄。","平平仄仄仄，平平平仄仄。","仄平仄平平，平平仄平仄。","○仄仄平仄，仄○平○仄。","平平仄仄仄，仄仄平仄仄。","平平仄仄平，仄仄平平仄。"],"paragraphs":["室明窗有灯，夜暗天无月。","趺坐依蒲团，竹声助清绝。","初疑小雨至，萧萧俄复歇。","忽然变轩昂，风湍散岩穴。","听久耳根静，万虑皆莹彻。","尘凡不待扫，境妙心自洁。","奇哉不二门，欲倩维摩说。"],"title":"夜坐闻竹声示侄"}
