{"author":"韩琦","id":101150,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["当年尝欲志荣归，因建虚堂面北池。","樽俎落成方自我，园林为主已输谁。","重来故里前恩在，难报深仁旧老知。","须俟安车时访此，践言人始信吾诗。"],"title":"初会荣归堂"}
