{"author":"白居易","id":15759,"strains":["仄仄平平仄仄平，平平○仄仄○平。","平平平仄平平仄，仄仄平平仄仄平。","○平平仄○平仄，仄仄平平仄仄平。","仄仄平平○○仄，仄平平仄仄仄平。"],"paragraphs":["匼匝巅山万仞余，人家应似甑中居。","寅年篱下多逢虎，亥日沙头始卖鱼。","衣斑梅雨长须熨，米涩畬田不解鉏。","努力安心过三考，已曾愁杀李尚书。"],"title":"得微之到官后书备知通州之事怅然有感因成四章 二"}
