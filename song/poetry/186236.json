{"author":"吕陶","id":186236,"strains":["仄仄平平仄，平平仄仄平。","平平仄平仄，仄仄仄○平。","○仄平平仄，平平仄仄平。","仄平○仄仄，仄仄仄平○。","仄仄平平仄，平平仄仄○。","平仄平仄仄，仄仄仄平平。"],"paragraphs":["邑有循良政，人持介洁心。","庖刀发虚刃，庙瑟鼓遗音。","闲草丰春野，修篁茂晚林。","恤民中诏远，及物上恩深。","岁月吴江梦，山川蜀道吟。","归欤清议在，直笔待君簪。"],"title":"送闻人夷庚太博"}
