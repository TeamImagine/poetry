{"author":"苏泂","id":95659,"strains":["仄平仄○平，仄仄○仄平。","仄平平仄平，仄仄平仄平。","平平仄仄仄，○仄平○平。","仄平仄平平，仄仄平仄平。","平平仄仄仄，仄仄○平平。","仄仄仄平平，平仄仄仄平。","仄仄○仄仄，平仄平平平。","平平仄平平，仄仄○仄平。"],"paragraphs":["自吾蜀中归，稍拂衣上尘。","古今名利场，误杀多许人。","归囊课宿有，颇欲谋其身。","买花郡庠东，结屋清镜滨。","山田不满百，浊酒当濡唇。","庶几友生来，谈笑夜达晨。","此志犹未遂，宽作明年春。","人生几明年，谨勿浪苦辛。"],"title":"拟古  其四"}
