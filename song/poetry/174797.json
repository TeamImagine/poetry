{"author":"刘敞","id":174797,"strains":["平平○仄仄，平平仄平平。","平仄平仄仄，仄仄○仄平。","仄仄平平平，仄平仄平平。","平○仄仄仄，仄平仄平○。","○仄平仄仄，仄平仄平平。","平平仄仄仄，仄仄平仄平。","平平仄平平，平仄仄仄○。","仄平平平仄，平仄仄仄○。","平平平仄平，平仄仄仄平。","仄平仄仄仄，仄平仄仄平。","平平仄仄仄，○仄平仄○。"],"paragraphs":["繁霜堕众木，朝光破初寒。","游子侵旦发，隐忍行旅艰。","走马东郊门，别愁莽无端。","川长不可厉，泛舟触波澜。","相及墟落远，解骖请盘桓。","班荆道路侧，酌酒还据鞍。","殊乡阅人多，浮俗见子难。","结交形骸外，生计出处间。","江湖天一涯，冰雪歳欲阑。","昔贤往不反，子陵与伯鸾。","东游信不恶，相望终永叹。"],"title":"旦日城东渡汝水与邻几饮别归作五言寄之"}
