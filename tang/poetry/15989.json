{"author":"白居易","id":15989,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["一从簪笏事金貂，每借温颜放折腰。","长觉身轻离泥滓，忽惊手重捧琼瑶。","马因回顾虽增价，桐遇知音已半焦。","他日秉钧如见念，壮心直气未全销。"],"title":"江西裴常侍以优礼见待又蒙赠诗辄叙鄙诚用伸感谢"}
