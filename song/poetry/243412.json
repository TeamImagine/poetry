{"author":"晏殊","id":243412,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄仄平。"],"paragraphs":["绛河星斗夜阑干，禁署沈沈闭九关。","上帝册书群玉府，仙人宫阙巨鳌山。","凉蟾影度秋阴薄，促漏声来夜唱闲。","拥鼻吟多欲愁绝，严钟凄断树鸟还。"],"title":"初秋宿直"}
