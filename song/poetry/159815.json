{"author":"汤炳龙","id":159815,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["间关海岛岂谋身，婴臼存心力不能。","天上龙章空结梦，人闲鱼腹了中兴。","英雄一死从君父，忠义遗编托友朋。","万里楚魂招不得，诗成惟有泪霑膺。"],"title":"陆君实挽诗  其二"}
