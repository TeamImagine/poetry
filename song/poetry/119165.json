{"author":"陈南","id":119165,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["自叹年余七十翁，道山重上摄高风。","一封疏奏胆如斗，三请投闲气直虹。","宪节可能摅蕴抱，男儿到底要英雄。","江皋父老如相问，为说吾今计亦东。"],"title":"淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得风字"}
