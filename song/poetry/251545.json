{"author":"王洋","id":251545,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄平平。","仄仄平平仄平仄，平平平仄仄仄平。"],"paragraphs":["十风九雨一春除，散绿留红证夏初。","心事自应随念远，年华未省向人疏。","欲开胸次犹须酒，泛若因缘却为书。","饱满盘天久无望，良规真恐在污渠。"],"title":"和秀实"}
