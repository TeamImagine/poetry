{"author":"唐庚","id":227360,"strains":["仄平仄仄仄平平，仄○仄仄○仄○。","平平仄仄○仄平，○平仄平仄仄仄。","仄○仄仄平平平，仄平○仄○仄平。","○仄仄仄○平○，○仄平仄平平平。","○仄仄平仄平平，仄仄平平仄平平，仄平仄平仄平平。","仄平仄○平仄平，平平仄○仄仄○。"],"paragraphs":["仆夫取水古龙塘，水中木佛三肘长。","随波俛仰如簸糠，并流拯之置道傍。","衲衣着帽僧伽装，里人观者如堵墙。","相与筑室临沧浪，荷盖荃壁辛夷梁。","三日屋成小而香，野草江花荐芬芳，烬烟昼清夜灯光。","乃知实相无立乡，人人性中普照王。"],"title":"取水行"}
