{"author":"刘攽","id":183226,"strains":["平平○平平仄平，仄仄○平平仄平。","平平○仄仄平仄，平仄仄平仄仄平。","○平仄仄仄仄仄，○仄平平平仄平。","平平仄平仄仄仄，仄仄仄仄平平平。","○平仄仄仄仄仄，仄仄平平○仄平。","平平平仄仄仄仄，平平仄仄平平平。","平平仄仄仄平仄，仄平平仄○平平。"],"paragraphs":["杨侯论诗销我忧，昔岁相逢偕旅游。","梁多长者不虚语，倾盖结交子所求。","三年契阔意不展，叹彼栖栖为薮幽。","穷愁著书亦自足，有策肯说东诸侯。","长安富贵易反掌，末路功名犹捶钩。","天公于予岂爱惜，由来万事非人谋。","阴风朔雪五湖冻，岁穷高卧思同裘。"],"title":"寄杨十七"}
