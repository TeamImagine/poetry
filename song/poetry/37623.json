{"author":"陆游","id":37623,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["抚枕时时犹叹欷，厄穷已极畏凶饥。","雨声淅沥孤斋冷，客梦萧条万里归。","山邑风雷移蜃穴，海城水潦半民扉。","如云秋稼方相贺，一饱还忧与愿违。"],"title":"枕上作时闻临海四明皆大水"}
