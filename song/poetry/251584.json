{"author":"王洋","id":251584,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["自顾生来骨相屯，不容强觅彩衣轻。","荣华地位无多子，寂寞因缘已半生。","我拥素衾方自喜，君贻组句遂兼荣。","书窗对榻仍摇腹，谁道挑灯梦不成。"],"title":"和叔颖楮衾"}
