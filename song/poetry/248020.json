{"author":"陈渊","id":248020,"strains":["仄平平仄仄，仄仄平平○。","平平仄仄平，仄仄平仄仄。","仄平平○仄，仄仄平○仄。","仄○仄平平，平仄仄平仄。","平平仄平仄，仄仄仄平仄。","平○○仄○，仄○仄平仄。","平平平仄仄，平仄平仄仄。","仄平平平仄，仄仄平平仄。","仄平仄仄平，仄平仄仄仄。","平平仄仄仄，仄仄平○仄。","仄平平○仄，仄仄仄平仄。","平仄仄平平，平平平仄仄。"],"paragraphs":["至公无辙迹，万变归诸正。","谁云学则然，要在成以性。","我公锺间气，异禀刚且劲。","一毫不容私，心境自澄映。","超然是非表，烛物眼常净。","还将溟渤量，一了百川竞。","由来仁者寿，兹理天所命。","欲知椿龄永，视此寛平政。","桂花弄小春，晚香适再盛。","年年几望月，影泛杯中圣。","尚书心如水，远裔有馀庆。","何以继清风，家声南北郑。"],"title":"郑漕生辰二首  其一"}
