{"author":"黄师参","id":118132,"strains":["平平仄平仄，仄○仄仄平。","仄仄平平仄，仄仄仄平平。","仄平仄平仄，仄○平仄平。","○仄仄仄仄，仄仄仄平平。","仄仄仄平平，仄○仄平平。","平平仄平仄，平仄平平平。","仄平仄平○，仄仄平仄平。","平平仄平平，平平平仄平。","仄仄平仄仄，平仄○平平。","平○仄仄平，仄仄仄平平。","仄仄平○仄，仄仄仄平平。","仄仄○仄仄，平○仄仄平。"],"paragraphs":["游山苦无侣，独行亦自佳。","不羡篮舆稳，软草供蒲鞋。","小僧倚门问，客从何处来。","长啸不复答，露坐面山隈。","往谒玉岩翁，缟衣绝纤埃。","祠宫蔽风雨，碑碣荒莓苔。","四山壮幽闲，百感撄我怀。","先生竟何之，山猿朝夕哀。","出处非有意，于道相萦回。","翁看岭表人，白骨漫成堆。","所见明且哲，屡表乞归骸。","伫立三太息，归思落日催。"],"title":"玉岩有感"}
