{"author":"陆游","id":41222,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["曳杖翩然入莽苍，人间有此白云乡。","风传高树珍禽语，露湿幽丛药草香。","农事正看春水白，客途渐爱午阴凉。","余年且就无羁束，社鼓冬冬乐未央。"],"title":"散策至湖上民家"}
