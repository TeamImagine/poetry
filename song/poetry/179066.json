{"author":"苏颂","id":179066,"strains":["平平仄平○，仄仄平平平。","○仄仄平仄，仄平仄平平。","平平仄平平，仄仄仄仄平。","仄仄仄仄○，仄仄平仄平。","仄○平○平，仄仄平仄仄。","平平仄○平，平仄平○平。","仄仄平仄平，○仄○仄○。","仄平仄平仄，○仄平平平。","○平仄仄仄，仄仄平仄平。","仄仄仄平仄，仄平仄平○。","仄仄仄仄仄，仄平仄平平。","平平仄仄仄，仄仄平仄平。","仄仄平仄仄，○平仄仄平。","平仄仄平仄，仄平仄平平。"],"paragraphs":["岩居得幽胜，俗累无忧伤。","占彼凤山腋，建兹法云堂。","宵眠一毡蒲，昼食几稻粱。","浄众集善缘，勇猛能自强。","瑞相严中楹，梵夹罗四旁。","轩窗据苍崖，松竹围重冈。","不杂人世喧，更觉禅味长。","我尝命宾友，间或携肴觞。","中休憩丈室，远览登上方。","念昔保城堑，屹然壮金汤。","列刹以百数，息民殄千殃。","爰居尽乐土，利用无缺斨。","遂使吴会俗，长为礼义乡。","何独竺干域，宝山亦清凉。"],"title":"次韵三弟学士题七宝英师壁"}
