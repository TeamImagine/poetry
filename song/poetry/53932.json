{"author":"项安世","id":53932,"strains":["平平平仄平，仄仄平仄仄。","平平平仄仄，平平仄平仄。","仄平仄仄平，仄仄仄平仄。","仄平仄仄仄，仄仄平○仄。","平平平平平，仄仄平平仄。","仄仄平仄平，平平仄○仄。","平平仄仄仄，仄仄仄平仄。","平○平仄仄，平仄平○仄。","仄仄仄平平，平平仄平仄。","仄仄仄平平，平平仄平仄。","平○仄○仄，仄仄○仄仄。","平平平仄平，仄仄平仄仄。","仄仄仄○平，平平仄平仄。","仄仄平平平，平平仄平仄。","○平平仄仄，仄仄仄○仄。","仄仄平仄平，仄平平仄仄。","○仄平平平，仄仄平仄仄。","仄仄平仄平，仄仄平仄仄。"],"paragraphs":["昂昂天马驹，志岂甘伏枥。","虓虓岩下虎，平生肯求食。","可怜百炼钢，绕指化为席。","丈夫有不遇，此事今犹昔。","程侯西南来，气若朱弦直。","宝剑光出炉，铦锋净如拭。","萧萧万里足，矫矫九秋翮。","君看吴楚越，何处无行迹。","岁晚赋归来，天寒倦游役。","海鹤愿鸡栖，榆鸠困鹏翼。","人间竟如此，使我三太息。","虽然聊戏君，万事多所历。","巧定不如痴，言真短于默。","世路危山蹊，人情险矛戟。","从来菱上刺，不若芡中实。","但学幽冀推，稳为郊庙璧。","行矣无多言，此事君已识。","冷暖今日知，勿受豪士惑。"],"title":"送程道辉之广济"}
