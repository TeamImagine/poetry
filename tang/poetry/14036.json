{"author":"李贺","id":14036,"strains":["仄平仄仄平平平，平平仄仄○平平。","○平仄仄平仄仄，仄仄仄仄平○平。","仄平仄仄○平平，仄仄仄仄○仄平。","○平仄仄仄仄仄，平平仄仄平平平。","平平○仄仄平仄，平平仄仄平平仄。","平平仄仄○仄平，平平平仄平平仄。","平仄仄平平仄仄，仄平仄仄○○仄。","仄○仄仄平平平，平平仄仄○平仄。","仄○平平仄○仄，仄○平平仄平仄。","平仄平○仄仄平，仄平○仄平平仄。","平平仄仄仄仄仄，仄平平仄平平仄。"],"paragraphs":["火乌日暗崩腾云，秦皇虎视苍生群。","烧书灭国无暇日，铸剑佩玦惟将军。","玉坛设醮思冲天，一世二世当万年。","烧丹未得不死药，拏舟海上寻神仙。","鲸鱼张鬣海波沸，耕人半作征人鬼。","雄豪气猛如焰烟，无人为决天河水。","谁最苦兮谁最苦，报人义士深相许。","渐离击筑荆卿歌，荆卿把酒燕丹语。","剑如霜兮胆如铁，出燕城兮望秦月。","天授秦封祚未移，衮龙衣点荆卿血。","朱旗卓地白虎死，汉皇知是真天子。"],"title":"白虎行"}
