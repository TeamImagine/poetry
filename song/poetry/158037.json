{"author":"孙嵩","id":158037,"strains":["平平仄平仄，仄仄○平平。","平仄仄平仄，仄仄平平平。","平平○○仄，平仄仄仄平。","仄平○仄仄，仄仄仄仄平。","仄平平仄仄，○仄平平平。","仄仄仄仄平，仄仄平平平。","平仄仄仄仄，仄仄仄仄平。","仄仄仄仄仄，平仄仄仄平。","仄平仄平仄，平仄仄仄平。","仄平仄仄仄，平平平平平。"],"paragraphs":["残花与新蕊，不共横斜枝。","摧谢得清峭，独照冰霜时。","寒梅正如此，他木乃变衰。","此由观世物，特以厄见奇。","古云桑落节，当有新醪𥬠。","得秫酿几何，拨瓮香浮浮。","醇熟不足计，醒醉亦自筹。","得酒乃迳饮，无酒亦可休。","绝怜未知道，颠倒阮与刘。","百年有事业，遑云逃糟丘。"],"title":"冬初杂兴  其五"}
