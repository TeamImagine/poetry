{"author":"黄庶","id":173659,"strains":["仄仄平仄仄，平仄仄仄平。","仄仄平仄仄，仄仄仄仄平。","○仄仄仄仄，仄仄仄仄○。","仄仄仄仄仄，仄仄仄平平。","仄平仄仄平，仄仄平仄平。","平仄○○仄，仄仄平平平。","仄仄平仄○，平平仄仄平。","仄仄仄平平，平仄仄○平。","○○仄仄仄，仄仄仄仄平。","仄仄仄仄仄，仄仄仄仄平。","平仄仄仄平，仄仄平平平。"],"paragraphs":["树老枝半死，碑断壁底眠。","古屋颜色改，有佛独岿然。","苍首上雨足，坏臂蔓草缠。","野老每再拜，往往报丰年。","孔祠照四方，制度丹雘妍。","朝夕过其下，孰肯为恭虔。","土木兹仅分，吾民信益坚。","佛法入人心，谁与𣃁其根。","苍苍不可问，用意或者偏。","木蠹罪岂大，付与啄木权。","胡不啄佛徒，使蠹民之天。"],"title":"赋古佛"}
