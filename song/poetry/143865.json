{"author":"舒岳祥","id":143865,"strains":["仄仄平平仄仄平，平平仄仄仄平仄。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["蜕蝶将舒魄尚凝，如痴如梦复如醒。","风吹海水飞成雪，月入梅花胶作冰。","有口勿言唯饮酒，无家可著不如僧。","眼前喜见行王政，已有添丁充践更。"],"title":"示儿"}
