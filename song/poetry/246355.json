{"author":"吕本中","id":246355,"strains":["平平平平平，仄仄仄平仄。","仄平仄平仄，平仄仄仄仄。","平平平仄平，仄仄仄平仄。","平平仄平仄，仄仄平仄仄。","平○仄平平，仄仄平仄仄。","仄仄仄仄平，仄仄仄○仄。","仄平平仄○，仄仄仄平仄。","平平仄仄仄，仄仄仄平仄。","仄○仄平平，平仄仄仄仄。","平平仄平平，平仄平仄仄。"],"paragraphs":["凉秋生郊原，快雨洒庚伏。","曲肱访幽睡，朝梦不可续。","开门招此山，爽气满岩谷。","村蹊没衰草，古院蟠翠木。","东行得幽亭，小径来已熟。","下有十里濠，暑退万荷绿。","恨无沽酒钱，一醉起枵腹。","人生要快意，岂止寄幽独。","若看后池蛙，声韵故不俗。","怡然供清欢，何必丝与竹。"],"title":"六月初三日雨后步至城东"}
