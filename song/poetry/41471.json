{"author":"陆游","id":41471,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["夜夜燃灯旦旦香，修行老尚堕微茫。","斋居自许尘心尽，遇事方知业力强。","两屦生云入灊皖，孤舟载月上潇湘。","道人行李君毋笑，惟是蓍筒与药囊。"],"title":"魔境作颇思远适赋此自遣"}
