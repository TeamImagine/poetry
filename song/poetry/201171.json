{"author":"郑侠","id":201171,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["仙人居处即鳌宫，更作层楼峭倚空。","群岫西来烟漠漠，大江南去雨蒙蒙。","花镳柳策熙怡里，耘笠渔蓑笑语中。","别有夜楹千里月，凭栏清兴与谁同。"],"title":"烟雨楼  其二"}
