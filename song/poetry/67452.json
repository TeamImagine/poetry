{"author":"楼钥","id":67452,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["漕台生处寝之床，丛桂还分一叶芳。","红药阶边怀老谢，桃花观里忆刘郎。","首烦贤舅书增喜，想见慈亲色更康。","无忌安能真酷似，愿从外氏借余光。"],"title":"余初除西掖适斋惠诗以二甥相继縯纶为喜安行表兄贻书喜溢于辞谨次二篇为谢末章以属安行  其一"}
