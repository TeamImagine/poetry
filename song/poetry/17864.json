{"author":"吴芾","id":17864,"strains":["平仄仄仄仄，平平○○平。","仄平平仄仄，仄仄平仄平。","平平仄平平，仄仄○仄平。","仄○平仄仄，仄仄平平平。","仄平仄仄仄，○○平仄○。","平仄仄仄仄，平平仄仄平。","○平平仄仄，仄仄平平平。","仄○平平仄，仄仄平平平。","平平仄仄仄，平仄平仄平。","仄仄仄平仄，仄仄平仄平。"],"paragraphs":["夫子有直气，声名重如山。","上书遭放逐，去国知几年。","伤弓念投林，失水思潜渊。","但期归里社，问舍仍求田。","迨兹是卜筑，占胜郊野间。","梅竹映左右，溪山绕后前。","且欣轮奂美，碧瓦生青烟。","莫叹经营苦，绿鬓成华颠。","君虽欲退处，天岂容久闲。","会起佐明主，四海俱晏然。"],"title":"和陈天予卜居二首  其一"}
