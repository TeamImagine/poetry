{"author":"皮日休","id":27731,"strains":["平仄仄仄平，平仄平平平。","仄○仄平仄，仄仄平○○。","平仄○仄平，仄仄仄○平。","平仄仄仄仄，仄平○仄平。","仄平仄平仄，仄平仄平平。","平平仄仄仄，○仄仄平平。","平平仄仄平，仄平○平平。","平仄仄仄仄，仄仄平○○。","平平仄平○，平平平仄平。","仄平仄平仄，平平仄平平。","○平○仄仄，仄仄平仄平。","仄平平平平，仄仄平平平。","仄仄仄仄平，仄平平仄平。","平仄仄仄平，平仄仄仄○。","仄平仄仄仄，仄平平仄平。","平平仄仄仄，仄仄仄？平。","仄平仄仄○，平仄仄平平。","平仄仄仄仄，仄仄平平平。","仄平仄平仄，○平仄平○。","平平仄平仄，仄仄仄○平。","仄仄仄仄平，平仄仄仄平。","平平仄平仄，仄仄○仄平。"],"paragraphs":["天子丙戌年，淮右民多饥。","就中颍之汭，转徙何累累。","夫妇相顾亡，弃却抱中儿。","兄弟各自散，出门如大痴。","一金易芦卜，一缣换凫茈。","荒村墓鸟树，空屋野花篱。","儿童啮草根，倚桑空羸羸。","斑白死路傍，枕土皆离离。","方知圣人教，于民良在斯。","厉能去人爱，荒能夺人慈。","如何司牧者，有术皆在兹。","粤吾何为人，数亩清溪湄。","一写落第文，一家欢复嬉。","朝食有麦𫗴，晨起有布衣。","一身既饱暖，一家无怨咨。","家虽有畎亩，手不秉镃基。","岁虽有札瘥，庖不废晨炊。","何道以致是，我有明公知。","食之以侯食，衣之以侯衣。","归时恤金帛，使我奉庭闱。","抚己愧颍民，奚不进德为。","因兹感知己，尽日空涕洟。"],"title":"三羞诗三首"}
