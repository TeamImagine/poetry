{"author":"朱休","id":38254,"strains":["平平仄仄○，平仄仄平平。","仄仄平平仄，平平○仄○。","仄平平仄仄，平仄仄平平。","平仄平平仄，平平平仄平。","平平平仄仄，仄仄仄平平。","仄仄○平仄，○平仄仄平。"],"paragraphs":["芳时淑气和，春水澹烟波。","滉瀁滋兰杜，沦涟长芰荷。","晚光扶翠潋，潭影写青莎。","归雁追飞尽，纤鳞游泳多。","朝宗终到海，润下每盈科。","愿假中流便，从兹发櫂歌。"],"title":"春水绿波"}
