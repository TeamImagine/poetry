{"author":"释居简","id":91614,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["掉鞅英躔并隽游，大巫皇恤小巫羞。","未将所学酬知己，先与他人作忌囮。","譛舌不中投虎兕，络头长恨死骅骝。","山林独有男儿泪，可是无情涕泗流。"],"title":"泣钱长官竹岩  其二"}
