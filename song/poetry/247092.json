{"author":"吕本中","id":247092,"strains":["仄平仄平平，仄仄仄平平。","平平仄仄○，仄仄仄仄平。","仄平平仄仄，仄仄仄平平。","平仄平平平，平仄仄仄○。","仄平仄仄仄，仄仄仄平平。","仄平仄平仄，○仄仄○平。","平○仄仄仄，平仄仄○平。"],"paragraphs":["后生少规模，子学有根源。","纷然众室中，独识孔氏尊。","古人虽不作，此理固常存。","沧海无津涯，宁有众水分。","鉴明不受垢，垢尽亦无痕。","子还访师友，当自得其门。","躬行见日用，余事不论文。"],"title":"送徐止秀才归小叶"}
