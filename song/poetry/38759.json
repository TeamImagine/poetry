{"author":"陆游","id":38759,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["扇堕巾欹午梦回，鸣鸠又唤雨丝来。","数行褚帖临窗学，一卷陶诗傍枕开。","糠火就林煨苦笋，密罂沉井渍青梅。","艾人行复巍然出，老大难堪节物催。"],"title":"初夏野兴三首  其三"}
