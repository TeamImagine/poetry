{"author":"宇文虚中","id":236592,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["峄阳惯听凤雏鸣，泻出泠然万籁声。","已厌笙簧非雅曲，幸从炊爨脱余生。","昭文不鼓缘何意，靖节无弦且寄情。","乞与南冠囚絷客，为君一奏变春荣。"],"title":"从人借琴"}
