{"author":"韩愈","id":10294,"strains":["仄平○○平仄平，○平平仄平平平。","仄平平仄平仄仄，仄平仄仄平平平。","平平仄仄○平仄，仄仄平平仄平仄。","平平仄仄平仄○，平仄平平仄平仄。","○平仄仄平平仄，仄仄平平平仄○。","仄○平仄仄平平，仄平○仄平平仄。","仄平平仄平仄平，仄平仄仄平平平。","平平仄仄平仄平，仄平仄仄平仄平。"],"paragraphs":["丈人庭中开好花，更无凡木争春华。","翠茎红蘂天力与，此恩不属黄锺家。","温馨熟美鲜香起，似笑无言习君子。","霜刀翦汝天女劳，何事低头学桃李。","娇痴婢子无灵性，竞挽春衫来比并。","欲将双颊一晞红，绿窗磨遍青铜镜。","一尊春酒甘若饴，丈人此乐无人知。","花前醉倒歌者谁，楚狂小子韩退之。"],"title":"芍药歌"}
