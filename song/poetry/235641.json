{"author":"程俱","id":235641,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","平仄平仄仄平仄，平平平仄仄平平。","仄平平仄平平仄，仄仄平平仄仄平。"],"paragraphs":["三径旁临招隐溪，子真池馆叩林扉。","拏舟雪夜多乘兴，步屧春风每醉归。","居舍相望一牛吼，官途常作二凫飞。","试寻邀月持杯地，共觉劳生四十非。"],"title":"与蒋子有道丁田相从吴下之适感而赋诗"}
