{"author":"李流谦","id":30874,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["赤绂银章玉骨寒，焚香再拜泪汍澜。","黄花郪县仍羞见，好月鄜州只独看。","可是一生长客路，故应千古恨儒官。","蚤知涉世元如此，悔不霜林斫钓竿。"],"title":"杜少陵祠"}
