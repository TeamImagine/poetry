{"author":"释契嵩","id":68925,"strains":["平仄平平平，平平仄仄平。","平仄平仄平，仄○仄平平。","仄仄仄平○，仄平仄平平。","仄仄平仄仄，平平仄平平。","仄平仄仄仄，○仄平仄○。","平平仄○仄，○仄仄○平。","平仄仄仄仄，仄平平仄平。","平平仄仄仄，平仄仄平平。"],"paragraphs":["堪笑浮云高，凌虚翳日星。","宁作兰蕙幽，草中自芳馨。","自足乃天分，未需尔虚灵。","掩翳之所恶，胡为久亭亭。","古为旷达士，浪迹多晦暝。","山林惜长往，藏用亦藏形。","愚谷不可及，窅然还自宁。","嗟余亦羡此，岑寂养颓龄。"],"title":"古意  其四"}
