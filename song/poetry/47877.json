{"author":"杨万里","id":47877,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["勋烈涪阳异姓王，手扶西极汉天长。","有孙文武千人杰，透纸风骚万字香。","小涉移中公事笔，又怀剑外史君章。","同朝多日相从少，不唱阳关也断肠。"],"title":"送吴监丞季行知简州"}
