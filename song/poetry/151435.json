{"author":"杨公远","id":151435,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["堂标野趣岂虚传，坐看朝岚与夕烟。","支迳萦迂斜傍竹，幽池清浅倒涵天。","少年心付沾泥絮，晚景身犹顺水船。","却喜传家惟老砚，麝煤磨尽可曾穿。"],"title":"借虚翁涌金门城望五诗韵以写幽居之兴  其五"}
