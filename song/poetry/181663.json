{"author":"郑獬","id":181663,"strains":["平○仄平平，仄○仄平仄。","仄仄○仄平，平平○仄仄。","仄平仄平平，仄平仄仄仄。","仄○仄平平，平仄仄平仄。","○平仄平仄，仄仄○○仄。","仄仄仄仄平，平○仄仄仄。","平平仄平仄，仄平仄○仄。","平平平仄平，仄平仄平仄。","仄平仄仄平，平仄○仄仄。","平仄平平○，仄平○仄仄。","仄平○平○，平平仄平仄。","平平仄○平，平仄○平仄。","平仄仄仄平，平平平仄仄。","仄○○仄平，仄仄平平仄。","平○仄仄平，平平仄平仄。","仄平平仄平，平平仄○仄。","仄仄平平平，仄平仄平仄。","平仄仄仄平，仄平平仄仄。"],"paragraphs":["朝漕百舟金，暮漕百舟粟。","一岁漕几舟，京师犹不足。","此河百余年，此舟日往复。","自从有河来，宜积万千屋。","如何尚虚乏，仅若填空谷。","岁或数未登，飞传日逼促。","嗷嗷众兵食，已忧不相属。","东南虽奠安，亦宜少储蓄。","奈何尽取之，曾不留斗斛。","秦汉都关中，厥田号衍沃。","二渠如肥膏，凶年亦生谷。","公私富囷仓，何必收珠玉。","因以转实边，边兵皆饱腹。","不闻漕汴渠，尾尾舟衔轴。","关中地故存，存渠失淘𣃁。","或能寻旧源，鸠工凿其陆。","少缓东南民，俾之具𫗴粥。","兹岂少利哉，可为天下福。"],"title":"汴河曲"}
