{"author":"舒岳祥","id":143840,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["从教凿石置官场，不怕沧溟地脉伤。","薜荔𣃁开山鬼泣，莓苔迸出水精凉。","东周以后一春梦，西晋于今几夕阳。","自有青天开豁处，高秋买棹泛苍茫。"],"title":"次韵答孙平叔感春之作  其一"}
