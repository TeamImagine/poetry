{"author":"陆游","id":37711,"strains":["平仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["吾国名花天下稀，园林尽日敞朱扉。","蝶穿密叶常相失，蜂恋繁香不记归。","欲过每愁风荡漾，半开却要雨霏微。","良辰乐事真当勉，莫遣匆匆一片飞。"],"title":"赏花至湖上"}
