{"author":"方岳","id":127291,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄仄仄，仄仄平平仄仄平。","仄仄平平平仄仄，仄平平仄仄平平。"],"paragraphs":["一番雨过长莓苔，乘兴登临倦眼开。","花落无声春取去，社寒有信燕将来。","人间事已不啻足，海上翁今莫见猜。","负郭曾微耕雨处，自题诗句觅桤栽。"],"title":"登山  其一"}
