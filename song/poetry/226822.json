{"author":"赵鼎臣","id":226822,"strains":["仄平仄平平仄平，平仄○仄○平平。","仄○仄仄○仄仄，平仄仄平平仄○。","仄平仄仄仄平仄，○仄○仄平○平。","仄平○仄仄平仄，仄仄平仄○仄○。"],"paragraphs":["问君着鞭胡不忙，天子正欲兴明堂。","不应止作燕雀伍，何苦不追鹓鹭行。","请缨未欲事南粤，献赋且可夸长杨。","奈何听讼独辛苦，日与凫鹤分短长。"],"title":"次韵朱琳天球"}
