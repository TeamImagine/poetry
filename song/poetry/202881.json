{"author":"释道潜","id":202881,"strains":["仄平仄平仄，○平平平平。","仄仄仄仄平，仄仄平平平。","○平仄仄仄，仄仄平仄平。","平平仄平仄，平仄平仄平。","平仄仄仄仄，仄○仄○平。","平平仄平○，仄仄○平平。","平平仄○？，平仄平仄平。","○平仄平○，平○平平平。","仄仄仄平平，仄仄平平平。","平平仄仄仄，仄仄平仄平。","○仄○仄平，平平平仄平。"],"paragraphs":["道人本丘壑，浪为京华居。","一往二十年，岁月惊须臾。","禅余挟妙术，出入卿大夫。","飞扬动天子，声问倾九衢。","纷彼户外屦，泛如水中凫。","高怀倦酬应，逸赏思江湖。","春风卷衣祴，千里随舳舻。","中泠涌楼观，圆峤连方壶。","杖策步鳌头，直上穷崎岖。","超然万象外，所得良有余。","兴尽乘白云，飘飘还帝都。"],"title":"送慧悟大师还阙下"}
