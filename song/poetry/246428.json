{"author":"吕本中","id":246428,"strains":["○○仄平平，仄仄仄仄仄。","平○平平平，仄仄仄仄仄。","○平仄○仄，平仄仄平仄。","平○仄仄仄，仄仄仄仄仄。","仄平平仄平，仄○平仄仄。","仄平平仄○，仄仄平仄仄。","仄仄平平平，仄仄○○仄。","○平仄仄平，仄仄平仄仄。"],"paragraphs":["中庭电光垂，四壁雨脚溜。","初如单车驰，忽若万马骤。","并墙不相语，灯影照圭窦。","翻思共按乐，日月不得又。","叔能糠核肥，侄且藜藿瘦。","买田嵩颍间，欲往今已后。","旦夕呼晁江，把酒且相就。","更烦一上人，不语居坐右。"],"title":"夏夜大雨呈若谷叔并晁叔用江子之一上人"}
