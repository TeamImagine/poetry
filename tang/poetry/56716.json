{"author":"韦应物","id":56716,"strains":["仄○平○平，仄仄○仄○。","仄仄○仄仄，仄○仄平平。","仄仄仄○仄，平平仄平平。","○平平仄仄，平平仄仄平。","平仄仄仄仄，平平○平平。","平平仄○仄，仄仄平仄平。","平○仄○平，仄仄仄平平。"],"paragraphs":["别离何从生，乃在亲爱中。","反念行路子，拂衣自西东。","日昃不留宴，严车出崇墉。","行游非所乐，端忧道未通。","春野百卉发，清川思无穷。","芳时坐离散，世事谁可同。","归当掩重关，默默想音容。"],"title":"送李儋"}
