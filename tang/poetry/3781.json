{"author":"杜甫","id":3781,"strains":["平平平仄仄平平，平仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["天时人事日相催，冬至阳生春又来。","刺绣五纹添弱线，吹葭六琯动浮灰。","岸容待腊将舒柳，山意冲寒欲放梅。","云物不殊乡国异，教儿且覆掌中杯。"],"title":"小至"}
