{"author":"温庭筠","id":1461,"strains":["平○仄仄平仄平，○平仄仄平平平。","平平平仄仄○仄，平平平仄平平平。","平平平仄平平仄，仄仄平平平仄平仄。","仄○平仄仄○○，仄仄平○仄平仄。","仄仄平平仄仄平，仄平平仄平○平。","平平仄○仄平仄，仄○平平平仄平。","？仄○○平仄仄，仄平○仄平平仄。","仄仄平平仄仄平，仄平平仄平平仄。","平平○仄平仄○，仄平平仄○○平。","平平仄仄仄仄仄，仄仄仄仄平平平。"],"paragraphs":["兰膏坠发红玉春，燕钗拖颈抛盘云。","城西杨柳向娇晚，门前沟水波潾潾。","麒麟公子朝天客，珮马珰珰铛度春陌。","掌中无力舞衣轻，翦断鲛绡破春碧。","抱月飘烟一尺腰，麝脐龙髓怜娇饶。","秋罗拂衣碎光动，露重花多香不销。","㶉𫛶胶胶塘水满，绿萍如粟莲茎短。","一夜西风送雨来，粉痕零落愁红浅。","船头折藕丝暗牵，藕根莲子相留连。","郎心似月月易缺，十五十六清光圆。"],"title":"相和歌辞 张静婉采莲曲"}
