{"author":"谢翱","id":164657,"strains":["平平○○平仄仄，○平仄仄仄仄仄。","○平仄仄平仄○，仄仄○平平○仄。","平平仄○平仄仄，仄仄平平平仄仄。","平平仄仄仄仄仄，平仄仄仄平○仄。","仄平仄仄平平仄，仄仄平平仄平仄。","平平平仄仄平仄，平仄平平仄平仄。"],"paragraphs":["湘云离离沉晓月，疏麻夏死白水发。","传芭楚女辞帐中，夜逐霓旌南过越。","荆岑越峤殊百草，恨结柔丝香不老。","红英捣盐实斧创，青子满地枝如扫。","刺桐树朽猩猩在，佩杂芳蕤散秋海。","乡来青凤食花去，瞻望灵均涕零雨。"],"title":"芳草怨"}
