{"author":"刘敞","id":174807,"strains":["平平平平平，仄平仄○平。","平平仄仄仄，仄平仄平平。","平仄仄仄仄，平○平仄平。","仄平平平○，平仄平仄平。","仄仄平仄平，仄平仄平平。","仄仄平仄平，仄平仄仄仄。","仄仄仄仄平，仄平仄○平。","平平仄○平，仄仄平仄平。","平仄仄平仄，平平仄平平。","仄平仄平仄，仄仄仄仄平。","平仄平仄○，仄○仄平平。","仄○仄仄仄，仄仄平仄平。","仄仄仄仄仄，仄仄平平平。","仄平仄平平，仄仄仄○平。","平仄仄仄平，平仄平仄平。","仄仄○○平，仄平仄平平。","仄仄平仄仄，仄平平平平。"],"paragraphs":["洪涛翻金堤，冀州变泥涂。","哀哉百万室，所忧半为鱼。","流穴接道路，呻吟交里闾。","若无慈仁长，安使疲疹苏。","子在新密时，治声溢西都。","大水无麦禾，闵然若疾痛。","不忍使者求，建言解其粗。","邦人喜更生，老幼欢以呼。","绳墨制奸吏，弦歌训诸儒。","复新卓侯庙，慕用已不诬。","今者河朔行，岂其易然乎。","彼将誉所试，况子材有余。","但恨治者小，百里为区区。","割鸡用牛刀，孔圣所叹吁。","贤者必爱民，民活心乃愉。","幼学长行之，固为圣人徒。","位下非所恤，勉哉宁君躯。"],"title":"送杨十七秘丞知瀛州河间"}
