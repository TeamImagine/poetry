{"author":"陈著","id":139271,"strains":["仄平仄仄仄平平，平仄平平仄仄仄。","仄仄仄平平仄仄，仄平仄仄仄平平。","平平仄仄仄平仄，平仄平平平仄平。","仄仄平平仄仄仄，仄平平仄仄平平。"],"paragraphs":["帝魂旧话是耶非，知得安危动处几。","自出蜀啼随地气，直过洛去泄天机。","春风万古此心在，云树千山何日归。","听到如今转难听，恨无双翼与俱飞。"],"title":"闻杜鹃"}
