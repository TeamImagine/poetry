{"author":"王曾","id":221742,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["白马披丝练一团，今朝被绊欲行难。","雪中放去唯留迹，月下牵来只见鞍。","向北长鸣天外远，临风斜坠耳边寒。","自知毛骨还应异，更请王良子细看。"],"title":"献金陵牧薛大夫白马诗"}
