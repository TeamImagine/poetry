{"author":"林希逸","id":119497,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["禅学元非妄诋诃，声前句后总成魔。","本来性即虚空是，自障尘因闻见多。","过眼皆如云不住，举头但看月如何。","传灯诸老还痴绝，只玩心珠底用歌。"],"title":"老来犹喜看书清晨有警书以自砭  其二"}
