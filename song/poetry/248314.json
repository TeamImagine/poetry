{"author":"赵鼎","id":248314,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["云水关山恨渺茫，尺书能慰九回肠。","剑南亲旧知安健，陕右兵民亦奋扬。","契阔十年悲故国，飘零百指滞殊乡。","何由结伴春风暖，也向襄阳下洛阳。"],"title":"得蜀信"}
