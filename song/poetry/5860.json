{"author":"张元干","id":5860,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["遮莫胡僧问劫灰，且陪东阁赋官梅。","春梢惯识宫妆样，花信偏随驿使回。","痛饮我曹身总健，浩歌谁怕老相催。","疏枝气压群芳尽，羞杀墙阴锦被堆。"],"title":"奉简才元探梅有作兼怀旧游"}
