{"author":"胡宿","id":244128,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["春半朱航拂水轻，季珪佳邑得时英。","民淳定见蹊田默，岁稔仍占射的明。","太史旧游书穴邃，右军残迹墨池平。","何妨公外寻僧社，琴鹤相随雅有情。"],"title":"送梅监丞宰山阴"}
