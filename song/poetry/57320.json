{"author":"梅尧臣","id":57320,"strains":["仄仄平平仄仄平，仄仄平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["相国推心本至平，欲使萧艾作兰馨。","孤根易变终微贱，美泽难霑漫晦冥。","楚客尝闻纫若若，王孙谁复顾青青。","东风已与生成足，不敢希蓂在帝庭。"],"title":"依韵和酬太师相公"}
