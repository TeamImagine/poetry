{"author":"白居易","id":15391,"strains":["平平平仄仄，仄○仄平仄。","仄平仄仄平，仄仄平平仄。","平平仄仄仄，仄仄仄平仄。","仄仄仄平平，仄平平仄仄。","仄平仄平仄，仄仄仄平仄。","仄仄平仄平，○仄平平仄。","仄平平仄○，平仄○平仄。","平仄仄仄平，平平○平仄。","仄平仄仄仄，仄仄平仄仄。","仄○平仄仄，仄仄平平仄。","平平仄仄仄，仄仄平平仄。","○仄○○平，仄平平仄仄。"],"paragraphs":["青宫官冷静，赤县事繁剧。","一闲复一忙，动作经时隔。","清觞久废酌，白日顿虚掷。","念此忽踟蹰，悄然心不适。","岂无旧交结，久别或迁易。","亦有新往还，相见多形迹。","唯君于我分，坚久如金石。","何况老大来，人情重姻戚。","会稀岁月急，此事真可惜。","几回开口笑，便到髭须白。","公门苦鞅掌，尽日无闲隙。","犹冀乘暝来，静言同一夕。"],"title":"寄杨六"}
