{"author":"王庭珪","id":238244,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["射策枫庭最妙年，九衢争看若登仙。","乘鸾岂慕天边贵，失马方知塞上贤。","华毂朱轮多覆辙，高门大屋尚修椽。","如今相国开公道，此诗他时亦盛传。"],"title":"左世𪟝妙年登第而飘泊遐荒十年不得调盖尝以事忤权贵今公道方开始欲仕进索余赋诗"}
