{"author":"张继","id":4754,"strains":["平平平仄○平仄，仄仄平平仄平仄。","仄仄平平平仄平，平仄○仄○平仄。","平平平仄仄平平，仄仄平平仄○平。","○平平仄○平仄，仄仄平平仄仄平。"],"paragraphs":["春申祠宇空山里，古柏阴阴石泉水。","日暮江南无主人，弥令过客思公子。","萧条寒景傍山村，寂寞谁知楚相尊。","当时珠履三千客，赵使怀惭不敢言。"],"title":"春申君祠"}
