{"author":"刘克庄","id":109968,"strains":["平平平仄仄平平，平仄平平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["图经云此有神仙，曾见壶公跳入年。","斫木人多山渐瘦，结庵僧去石谁眠。","鸟归半岭衔斜日，樵返疏村起远烟。","君若能抛尘里事，一龛共占野云边。"],"title":"次方武成壶山韵"}
