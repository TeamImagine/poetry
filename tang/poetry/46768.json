{"author":"张祜（三）","id":46768,"strains":["仄仄仄○仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄○平。","仄平○仄仄，平仄仄平○。","仄仄平平仄，平平仄仄平。","○平平仄仄，平仄仄平平。"],"paragraphs":["一槛构庭上，临川望益崇。","朗怀披夏日，高啸得清风。","紫府须黄霸，青山属谢公。","夜声闻动草，春意觉抽丛。","野迥云初白，天寒树间红。","月华深委素，淮色迥流空。","暮雨佳人到，良辰乐事同。","更怜初渡水，先咏子来工。"],"title":"题泗州刘中丞郡中新楼。"}
