{"author":"周紫芝","id":240091,"strains":["平平平仄平平平，仄平仄仄平仄平。","○平平仄平仄仄，仄仄平仄○平平。","仄平○平仄仄仄，仄仄平○仄平仄。","○平仄○仄仄平，○仄平平仄平仄。","仄平仄仄仄仄平，平平仄仄仄○平。","仄仄仄平仄仄仄，仄仄平平平仄平。","平平？平仄平仄，平○仄平仄平仄。","平平平仄仄平平，仄平？仄仄平平。","仄平仄仄平平平，平平仄仄平仄○。","仄？平，？平仄平平仄平。"],"paragraphs":["天寒村落家家忙，饭牛获稻催涤场。","燎薪炊黍呼妇子，夜半舂粟输官仓。","大儿担囊小负槖，扫廪倾囷不须恶。","县胥里正不到门，了得官租举家乐。","去年有米不愿余，今年米白要如珠。","路傍老人拍手笑，尽道官兵嫌米麤。","良农飬兵与胡竞，胡骑不来自亡命。","田家终岁负耕縻，十农飬得一兵肥。","一兵唱乱千兵随，千家一炬无孑遗。","莫飬兵，飬兵杀人人不知。"],"title":"输粟行"}
