{"author":"项安世","id":53425,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["对床夜雨副深情，去续眉山万古名。","杜宇不来无客恨，鹡鸰相唤有新声。","江西太史吟诗处，洛下先生载道行。","今日重提旧公案，亦须拈问老师兄。"],"title":"送李公衡从其弟赴涪州教授"}
