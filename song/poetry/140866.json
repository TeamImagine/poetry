{"author":"许月卿","id":140866,"strains":["○平仄平○仄平，平平仄仄平○○。","仄仄○平仄平○，仄仄仄仄平平平。","仄平仄平平平仄，平仄平平仄仄平。","平仄仄仄平仄仄，平平平平平仄平。","仄仄平平平○仄，仄○仄仄平平○。","平○仄仄平平仄，仄仄○平仄○平。","平平仄仄○仄仄，平仄平仄仄平平。","仄平平○仄○仄，仄平仄仄仄平平。","平仄仄仄仄平平，平平仄仄平平平。","平平平平平平仄，平平仄平仄仄平。"],"paragraphs":["临川老儒王半山，文章未肯班传间。","亦有临淄晏元献，乐府一奏开天颜。","我来此州嗟何晚，前哲风流挽不还。","泉石黯淡山气瘦，芙蓉飘零秋意阑。","有客携诗来过我，议论磊落文波澜。","诗盟岂止寻宗派，理学犹规拜将坛。","风雷凛凛三寸舌，招槌贤拂佐天悭。","古来言行要相副，愿言大德不逾闲。","秋月皎皎鹤蹲蹲，春风泄泄禽关关。","江岷山兮溪嶓冢，天根蹑兮月窟攀。"],"title":"次韵"}
