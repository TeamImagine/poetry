{"author":"苏颂","id":179189,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["分得岩枝带藓文，壁间延蔓密含春。","摇风似展垂云翼，和雨疑骞化浪鳞。","寒对竹轩陵霰雪，静陪犀柄辟埃尘。","省闱不比山河远，休拟灵均咏若人。"],"title":"和北轩薜荔"}
