{"author":"洪炎","id":226159,"strains":["仄平平平平，仄仄仄平平。","○平仄平○，仄仄平仄平。","仄仄平仄仄，○平平仄平。","平平平平仄，仄平平○平。","仄仄仄○○，仄○仄平仄。","平平仄仄仄，仄仄仄平○。","平仄仄仄仄，平仄平仄平。","仄仄平仄平，仄平仄平平。","平平仄平仄，平仄仄仄○。","○仄仄仄仄，○平仄仄平。","平平仄平仄，仄仄仄仄平。","仄平仄仄仄，○仄仄仄○。"],"paragraphs":["若榴资彭粮，榧实伐彭兵。","三彭穴身中，各以尸自名。","伺隙戕所托，睢盱为己荣。","仙山无凡木，榧林高且清。","八月实累累，斗量亦囊盛。","盈盘得恣食，不与汝粮并。","嗟汝小黠耳，安所逃汝生。","蚤读黄老书，五牙漱琅英。","虽微玉山果，知汝久已行。","丧乱食不足，长饥病所婴。","蟠桃未能致，橡栗庶可营。","作诗颂榧子，期子以主盟。"],"title":"食榧子"}
