{"author":"陆游","id":38702,"strains":["仄仄平平仄仄平，仄平仄仄仄平平。","仄平仄仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["五十余年读道书，老来所得定何如。","目光焰焰夜穿帐，胎发青青晨映梳。","甚畏蝮蛇宁断手，已烹熊掌敢兼鱼。","春芜二亩扶犁去，空忆高皇赐对初。"],"title":"道室书事"}
