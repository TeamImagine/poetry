{"author":"许浑","id":22029,"strains":["平仄平平仄仄平，仄平平仄仄平平。","仄平平仄仄平仄，平仄仄平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["知己萧条信陆沈，茂陵扶疾卧西林。","芰荷风起客堂静，松桂月高僧院深。","清露下时伤旅鬓，白云归处寄乡心。","怜君诗句犹相忆，题在空斋夜夜吟。"],"title":"寓居开元精舍酬薛秀才见贻"}
