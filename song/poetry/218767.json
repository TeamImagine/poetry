{"author":"李廌","id":218767,"strains":["平平仄平仄，仄仄仄仄平。","平平仄仄仄，仄仄仄平平。","平平仄仄○，仄仄平仄平。","平○仄仄平，仄仄平平平。","仄平仄仄仄，仄仄仄仄仄。","仄平平仄仄，仄仄仄○平。","平平平平仄，仄平平仄平。","平平仄平平，仄仄平仄平。","平平仄平○，仄仄○仄平。","仄仄仄仄仄，仄○仄○平。","仄平仄仄仄，仄平平平平。","○平仄平平，仄仄仄仄平。","平平○仄平，仄仄仄平平。","仄仄仄○仄，仄平仄仄平。","仄○仄仄平，仄平仄平平。"],"paragraphs":["明缗钓香饵，彼取亦已微。","金丸往抵黾，我用一何卑。","余生宇宙间，动辄多愿违。","天王十二闲，玉勒黄金鞿。","奈何骥与𫘧，不使备六蜚。","盐车初未脱，伯乐第兴悲。","宁甘生刍饿，不为场藿嘶。","京都足风埃，士气随亦淄。","君于万夫间，独若三秀芝。","浩气久已定，得丧亮难移。","对之忘忿戾，澹然移安夷。","论交有斯人，是用久敬之。","吾生三十年，二十九年非。","末路各相望，奋庸会有时。","贵如未可求，守余北山薇。"],"title":"下第留别陈至"}
