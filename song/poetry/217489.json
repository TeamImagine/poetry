{"author":"张耒","id":217489,"strains":["平○仄平仄，仄仄仄平○。","平平仄仄仄，仄仄仄平平。","仄仄仄平○，仄平平平平。","仄仄○仄仄，平平仄平平。","平平仄仄仄，平仄平平平。","平平平仄仄，平仄平平平。"],"paragraphs":["陈王本无赖，少与美人期。","蛾眉作秽血，蛊鬼尚何知。","乃复结绸缪，伫车心伤悲。","幻灭犹欲取，哀哉一痴儿。","千年化异物，双作鸳鸯飞。","终然随大化，飘荡今何之。"],"title":"读太白感兴拟作二首  其二"}
