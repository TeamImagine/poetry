{"author":"方回","id":149419,"strains":["平仄平平仄，平平仄仄平。","仄平仄平仄，平仄仄平平。","仄仄○平仄，平○仄仄平。","仄仄○仄仄，仄仄仄平平。","平仄平平仄，平平仄仄平。","仄○平仄仄，平仄仄平平。","仄仄仄仄仄，仄平平仄平。","平平平○仄，仄仄仄平平。"],"paragraphs":["斋沐披来卷，焚香道主臣。","误蒙玉堂老，垂顾草庐人。","帝所闻韶奏，朝廷掌制纶。","属请长孺告，肯逐子云贫。","公伫登翘馆，吾惟钓富春。","骨将埋冢墓，心敢望陶钧。","百岁倒七指，万形归一尘。","庄生真浪语，岂有八千椿。"],"title":"次韵张师道庆予七十"}
