{"author":"王铚","id":14931,"strains":["平平平仄仄平平，平仄平平仄仄平。","平仄平平仄平仄，仄平平仄仄平平。","平平仄仄平平仄，仄仄仄平平仄仄。","仄仄平平平仄仄，平平仄仄仄平平。"],"paragraphs":["山居香火伴残经，幽绝全家在画屏。","黄叶村藏一溪碧，白云堆拥万峰青。","安知遇酒分贤圣，但可与人同醉醒。","万事休心惟白发，更须结托老人星。"],"title":"将卜山居寄怀"}
