{"author":"释如珙","id":145318,"strains":["仄仄平仄仄，仄平仄仄仄。","仄平平仄仄，仄仄平平仄。","平仄平仄仄，平平平仄仄。","仄仄○仄平，仄仄仄仄仄。","仄仄平仄平，○平平仄仄。","仄平平○仄，仄仄仄平仄。"],"paragraphs":["万里无寸草，出门便是草。","十年归不得，忘却来时道。","今岁秋事早，凉风生木杪。","拄杖挑钵囊，锐志不小小。","孰顾他洞山，浏阳寒拾老。","衲僧家行履，不可得寻讨。"],"title":"送琦上人"}
