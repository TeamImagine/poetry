{"author":"王十朋","id":23330,"strains":["平平仄平平，仄仄仄平平。","○○平仄○，仄仄仄平平。","仄仄○平仄，平○仄平平。","仄平仄仄仄，仄仄平○平。","○平仄平仄，仄仄平平平。","仄平仄仄○，平仄仄仄平。","仄○○平仄，仄仄○仄平。","平平○平平，平仄平平平。"],"paragraphs":["方城以为城，汉水以为池。","横行江汉间，楚子灭诸姬。","问鼎轻周室，争盟会淮夷。","子孙世有国，地大先王时。","封疆六千里，俛首为秦雌。","虎狼不可亲，前后几见欺。","始堕张仪计，卒至王翦师。","西风吹黄芦，疑是骚人悲。"],"title":"汉水"}
