{"author":"戴敏","id":52274,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["终朝役役晚来闲，识破浮生一梦间。","挈榼去沽深巷酒，倚楼贪看夕阳山。","月临江馆人横笛，风折芦花雁度关。","堪羡渔翁无检束，扁舟占断白云湾。"],"title":"楼上"}
