{"author":"陆游","id":41130,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["老大常愁节物催，东皇又挽斗杓回。","江天惨惨不成雪，山驿萧萧初见梅。","隐士寄云从地肺，游僧问路上天台。","戏书幽事无时阙，古锦诗囊暮暮开。"],"title":"幽事"}
