{"author":"孙觌","id":239289,"strains":["仄仄平平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["行把长镵白木柄，慵眠下泽短辕车。","柳围许大身空老，瓜地将芜手自鉏。","三径苔荒无辙迹，一枝巢隐有林居。","故人触热来相问，终日清风满废墟。"],"title":"谢景思提举见过用药寮韵赋三诗寄谢  其三"}
