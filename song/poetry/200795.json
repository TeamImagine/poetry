{"author":"范祖禹","id":200795,"strains":["平平○平仄平仄，平平仄仄○平仄。","仄平仄仄仄平平，仄仄平平仄○○。","仄平仄平○平平，平平仄仄平仄平。","仄仄平平仄仄仄，平平仄仄○○平。","○平平平仄仄仄，仄仄仄平○仄仄。","○平平仄仄平平，仄仄○平仄平仄。","仄平仄仄平平平，平平平仄仄平平。","平平平仄仄○仄，仄仄○平平仄平。","平平平仄平平仄，仄平仄仄平平仄。","仄平平仄平○平，平仄平平仄平仄。","仄○仄仄平仄平，仄○仄仄平平平。","平○平仄平仄仄，仄仄○○平仄平。","○平仄仄仄平仄，平仄仄仄平平平。","平平平平仄仄仄，仄仄平仄○平平。"],"paragraphs":["东风吹尘客心起，京华去蜀三千里。","我来踏雪走函关，下视秦川坦如坻。","晓登太华三峰寒，凭高始觉天地寛。","却惜京华不可见，烟花二月过长安。","长安通衢十二陌，出入九州横八极。","行人来往但西东，莫问兴亡与今昔。","昔人富贵高台倾，今人歌舞曲池平。","终南虚绕帝王宅，壮气空蟠佳丽城。","黄河之水东流海，汉家已去唐家改。","茂陵秋草春更多，豪杰今无一人在。","细观此事何足愁，不如饮酒登高楼。","秦王何苦求九鼎，魏武空劳营八州。","当年富贵一时事，身后寂寞余高丘。","春风开花不易得，一醉何必封公侯。"],"title":"长安"}
