{"author":"李流谦","id":31033,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["向来穴纸笑痴蝇，犹觉文章是小乘。","四壁图书聊隠几，半窗风雨屡挑灯。","卑枝早厌鸣冈凤，尺水难留跨海鹏。","未试屠龙一分手，可能问舍愧陈登。"],"title":"遣兴  其四"}
