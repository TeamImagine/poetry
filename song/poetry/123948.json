{"author":"王柏","id":123948,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["叶下亭皋半月秋，风飞雷厉起云头。","一奁返照收林樾，万派飞泉响浍沟。","放郑贤侯初下令，乞灵拙士未能瘳。","吾侪且说维鱼梦，那问驱车相国愁。"],"title":"和遁泽喜雨韵二首  其二"}
