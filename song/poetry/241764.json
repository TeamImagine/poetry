{"author":"周紫芝","id":241764,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨意涔涔客梦悭，病来无意近歌檀。","看他红袖倾春酒，分我青灯照夜寒。","老子要非年少伴，醉乡空愿故时欢。","悬知邺下刘公干，犹拥书檠午夜看。"],"title":"正月十四日夜病在告雨中不寐示刘德秀"}
