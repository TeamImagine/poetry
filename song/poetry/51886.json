{"author":"喻良能","id":51886,"strains":["仄仄平平仄，平平平仄平。","○平平仄仄，仄仄仄○平。","平仄平○仄，平平仄仄平。","平平平仄仄，平仄仄平平。","仄仄平平仄，平平仄仄○。","平平平仄仄，平仄仄○平。","仄仄平平仄，平平○仄平。","平平仄仄仄，○仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["庆积门阑久，祥锺家世醲。","乘骢惊创见，戏彩觉重逢。","鲐耋频三喜，孙曾见八龙。","年龄开九秩，孙子享千锺。","奕叶今荣耀，蝉联旧素封。","家风追万石，眉寿拟三松。","画栋侵银汉，平池浸碧峰。","同心木芍药，并蒂水芙蓉。","委曲颜常悦，骞腾色愈恭。","会须陶谢手，觅句细形容。"],"title":"为柴怀叔殿院题世彩堂"}
