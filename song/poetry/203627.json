{"author":"孔平仲","id":203627,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["团团浓绿隔窗纱，曾见丛生瘴海涯。","太守作堂真好事，谪仙题榜更增华。","孤根直节非今日，秀气清香自一家。","气候人间应较晚，月中子落此开花。"],"title":"桂堂"}
