{"author":"苏辙","id":198491,"strains":["仄仄仄仄仄，平平仄平仄。","平平仄仄平，平平○仄仄。","仄仄仄○仄，○仄平平仄。","仄仄仄平平，平仄平仄仄。","○平仄仄仄，仄平仄平仄。","仄仄仄平平，平平仄平仄。","平平仄○仄，平仄仄平仄。","平平○仄平，平仄仄平仄。"],"paragraphs":["旱久魃不死，连阴未成雪。","微阳九地来，颠风三日发。","父老窃相语，号令风为节。","讲武罢冬夫，畿甸休保甲。","累囚出死地，冗官去烦杂。","手诏可人心，吾君信明哲。","风频雪犹吝，来岁恐无麦。","天公听一言，惟幸早诛魃。"],"title":"冬至雪"}
