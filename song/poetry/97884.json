{"author":"吴振","id":97884,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["古刹深沉一水边，清虚疑是翠微间。","门前滚滚红尘闹，堂上翛翛白日闲。","燕坐不知增夏腊，冥心安在更云山。","静中别有真消息，于此谁何合往还。"],"title":"题招提院静照堂"}
