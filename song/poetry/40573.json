{"author":"陆游","id":40573,"strains":["平平仄○仄仄仄，○平平平仄仄仄。","仄平仄仄仄平仄，仄仄○平仄平仄。","平平仄平仄仄平，仄仄仄仄平平仄。","平○仄仄仄仄平，○仄平平仄平仄。","仄仄仄仄平平平，平仄仄平○○○。","仄仄平仄仄平平，平平仄仄平平仄。"],"paragraphs":["家贫短衣不掩骭，空庖凄凄灶不爨。","老翁八十忍饥熟，兀坐空堂日常旰。","今年闰余九月寒，那敢遽议南山炭。","艰难幸复致一餐，𫗦啜灯前百忧散。","遹子挟册于于来，时与乃翁相论难。","但令歆向竟同归，门前籍湜何忧畔。"],"title":"灯下晚餐示子遹"}
