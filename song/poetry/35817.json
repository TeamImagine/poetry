{"author":"梅尧臣","id":35817,"strains":["仄仄仄仄仄，仄仄○仄平。","平平仄○○，仄仄仄仄平。","仄仄仄仄平，平仄仄○平。","平平平平仄，平仄仄仄平。","仄平平仄平，平平平平平。","平仄平仄仄，○仄仄仄平。"],"paragraphs":["暮雪止复落，暗积如避人。","平明视庭中，物物各已新。","草木一变妍，枯槁忘其真。","随风来无迹，高下得以均。","采薇歌卒章，霏霏霑车轮。","今岂无是作，劳苦不足陈。"],"title":"暮雪"}
