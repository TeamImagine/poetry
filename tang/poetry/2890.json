{"author":"杜甫","id":2890,"strains":["○仄平平仄，平仄平○仄。","平仄仄平○，仄仄平平仄。","仄平平仄○，仄仄平仄仄。","仄仄仄仄平，仄平仄平仄。","仄平仄仄平，仄平平平仄。","仄仄仄平平，平仄仄平仄。","仄仄○仄○，平平仄平仄。","仄平仄仄仄，仄仄仄平仄。","平平仄平○，仄仄仄平仄。","仄仄仄○平，仄仄平平仄。","仄仄仄仄平，平平仄仄仄。","仄平○仄仄，平仄仄仄仄。","平仄仄○平，仄仄仄仄○。","平仄仄仄平，平平仄平仄。","仄平仄平仄，仄仄平平仄。","仄平平仄平，仄平平平仄。","仄仄仄仄平，仄仄平平仄。","仄仄平平仄，平仄平仄仄。","仄仄仄平仄，仄仄仄仄仄。","平平平仄平，平仄平仄仄。","平仄仄仄平，仄仄仄平仄。","平平平仄仄，平仄仄仄仄。","仄平仄仄仄，仄仄○仄仄。","仄仄平仄平，○○仄平仄。"],"paragraphs":["相国生南纪，金璞无留矿。","仙鹤下人间，独立霜毛整。","矫然江海思，复与云路永。","寂寞想土阶，未遑等箕颍。","上君白玉堂，倚君金华省。","碣石岁峥嵘，天地日蛙黾。","退食吟大庭，何心记榛梗。","骨惊畏曩哲，鬒变负人境。","虽蒙换蝉冠，右地恧多幸。","敢忘二疏归，痛迫苏耽井。","紫绶映暮年，荆州谢所领。","庾公兴不浅，黄霸镇每静。","宾客引调同，讽咏在务屏。","诗罢地有余，篇终语清省。","一阳发阴管，淑气含公鼎。","乃知君子心，用才文章境。","散帙起翠螭，倚薄巫庐并。","绮丽玄晖拥，笺诔任昉骋。","自我一家则，未缺只字警。","千秋沧海南，名系朱鸟影。","归老守故林，恋阙悄延颈。","波涛良史笔，芜绝大庾岭。","向时礼数隔，制作难上请。","再读徐孺碑，犹思理烟艇。"],"title":"八哀诗 故右仆射相国张公九齢"}
