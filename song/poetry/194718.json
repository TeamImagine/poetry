{"author":"苏轼","id":194718,"strains":["平平平○平平仄，平仄平平仄平仄。","仄○仄仄仄平仄，平平仄仄平平仄。","平平仄仄仄仄平，平平仄仄平平仄。","仄仄仄平平仄仄，平仄仄平平仄仄。","○平仄仄仄仄仄，仄仄平平○仄仄。","平○平仄仄平平，平仄○平平仄仄。","平平平仄仄○仄，○仄平平○仄仄。","仄平仄仄○○平，○仄平○仄平仄。","仄仄平平仄仄仄，仄仄平平仄平仄。","仄平仄仄仄平○，仄仄平平仄平仄。"],"paragraphs":["吴侬生长湖山曲，呼吸湖光饮山绿。","不论世外隠君子，佣奴贩妇皆冰玉。","先生可是绝俗人，神清骨冷无由俗。","我不识君曾梦见，瞳子了然光可烛。","遗篇妙字处处有，步遶西湖看不足。","诗如东野不言寒，书似留台差少肉。","平生高节已难继，将死微言犹可录。","自言不作封禅书，更肯悲吟白头曲。","我笑吴人不好事，好作祠堂傍修竹。","不然配食水仙王，一盏寒泉荐秋菊。"],"title":"书林逋诗后"}
