{"author":"王安石","id":180545,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["收科天陛顷同时，回首相欢事亦稀。","追讲旧游犀麈脱，交酬新唱彩笺飞。","直须倾倒樽中酒，休惜淋浪坐上衣。","日暮主翁留客辖，会稽聊滞买臣归。"],"title":"和王司封会同年"}
