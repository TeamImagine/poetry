{"author":"黄庭坚","id":207693,"strains":["平仄平仄平，仄仄平平仄。","仄平平平○，平平仄仄仄。","平平平平仄，仄仄平仄仄。","仄仄平○○，仄仄平仄仄。","平○仄仄平，仄仄仄平仄。","仄仄仄平平，平平○平仄。","仄平平仄仄，仄仄仄仄仄。","仄平平仄○，仄仄平仄仄。"],"paragraphs":["金玉虽满堂，一去谁能守。","石交千秋期，程婴报杵臼。","丝随丹青染，变态非复旧。","竹杖寒苍苍，草木黄落后。","匏从曲沃来，管是汶阳有。","土性本高明，天材更浑厚。","革之成国器，实假匠伯手。","木平非斧斤，是事公信否。"],"title":"赠希孝"}
