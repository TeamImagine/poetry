{"author":"陆游","id":40323,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["江𫚖堆盘粔籹香，山家节物亦穷忙。","桑间葚紫蚕齐老，水面秧青麦半黄。","语燕似催春事去，游丝不似客愁长。","乡村年少那知此，处处喧呼蹴鞠场。"],"title":"残春二首  其一"}
