{"author":"白居易","id":15992,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["新授铜符未着绯，因君装束始光辉。","惠深范叔绨袍赠，荣过苏秦佩印归。","鱼缀白金随步跃，鹘衔红绶遶身飞。","明朝恋别朱门泪，不敢多垂恐污衣。"],"title":"初除官蒙裴常侍赠鹘衔瑞草绯袍鱼袋因谢惠贶兼抒离情"}
