{"author":"释道璨","id":144908,"strains":["仄平○仄平，仄仄仄平仄。","仄平○仄平，平平仄平仄。","平仄仄平平，仄仄仄○仄。","仄仄平平平，仄平仄平仄。","仄平仄仄平，平仄平平仄。","仄仄仄平平，仄仄仄○仄。","平平平仄仄，○仄仄○仄。","平仄仄仄平，仄仄○仄仄。"],"paragraphs":["具郎号菊山，秀色已衰朽。","潜郎号菊山，清香满襟袖。","天地一东篱，万古一重九。","绝爱陶渊明，揽之不盈手。","后人不识秋，多向篱边守。","璨璨万黄金，把玩岂长久。","西风容易老，回首已如帚。","因潜忆具郎，有泪如苦酒。"],"title":"潜上人求菊山"}
