{"author":"释居简","id":91282,"strains":["仄仄平平平仄○，平平仄仄平○平。","仄仄平平仄平○，仄仄平○仄仄仄。","平平仄仄平平平，仄仄仄平平仄平。","仄仄仄平仄仄平，○仄平平平仄平。","平仄平○仄仄仄，仄仄仄平仄○仄。","○平仄仄仄平仄，仄仄平平仄仄仄。","平仄平平平仄平，仄仄仄仄仄仄平。","○平平○仄○仄，平仄平平○平○。"],"paragraphs":["见说开元天宝间，登床百骏俱回旋。","一曲倾杯万人看，一顾群空四十万。","梨园部曲能穷奇，踣铁矫揉杨柳枝。","不直玉环一解颐，更走泸戎生荔枝。","天上人间反复手，故态忽生乱离后。","将军入眼可曾有，误骏为妖不足咎。","於戏唐虞全盛时，百兽率舞凤鸟仪。","雍熙之和乃其效，何用区区教坊教。"],"title":"续舞马行"}
