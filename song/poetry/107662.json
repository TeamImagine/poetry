{"author":"王迈","id":107662,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平仄仄仄平平。"],"paragraphs":["清源吾爱陈来叔，紫帽家声蔼月评。","苦学心能通造化，择交足不出门庭。","人知长宋名先弟，谁识子由文胜兄。","听取搢绅传好语，可轩后有两魁星。"],"title":"游温陵得未第之士四人作四爱诗 赠来叔泰来"}
