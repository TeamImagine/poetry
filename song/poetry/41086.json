{"author":"陆游","id":41086,"strains":["平仄平仄○，平仄仄仄平。","仄平平仄平，平仄平平○。","平仄平仄平，仄仄平仄平。","平仄仄仄仄，仄仄平仄○。","平仄仄平仄，○仄仄仄平。","仄仄仄○平，仄○仄仄○。","○仄仄平平，仄平平仄○。","仄平仄平仄，仄仄平○平。"],"paragraphs":["今日风日和，衰病亦少平。","出门无所之，携幼东村行。","吴地冬未冰，溅溅沟水声。","山卉与野蔓，结实丹漆并。","鸡犬亦萧散，如有世外情。","举手叩柴扉，病叟喜出迎。","从我语蝉联，未寒畴昔盟。","解囊付之药，与尔偕长生。"],"title":"东村"}
