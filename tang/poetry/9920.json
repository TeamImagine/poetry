{"author":"韩愈","id":9920,"strains":["仄平平平○，平仄仄仄平。","平仄平仄仄，仄○仄平平。","○平仄○仄，仄仄平平平。","平平平仄仄，仄仄平仄平。","○平仄平仄，仄仄○仄平。","仄平仄○仄，平仄平○○。","○平平平仄，平仄平平平。","仄仄仄平仄，平平平仄平。","平平仄平仄，仄仄平仄平。","○仄平平仄，仄仄仄仄平。","平平仄○仄，平仄平○平。","平平仄平仄，仄仄平平○。","仄平仄○仄，仄仄平○○。","○平仄平仄，平仄平○平。","仄平平仄仄，○仄平仄平。","平平平平仄，仄仄仄仄○。","平○仄仄仄，仄仄平平平。","平平平仄仄，仄仄仄平平。","平平仄仄仄，仄仄仄平仄。","平平平仄仄，平仄○○平。","平平平仄仄，仄仄平○平。","仄○仄仄平，仄仄仄平平。","仄仄平仄仄，平平仄平○。","仄平仄仄仄，平仄○○平。","平平仄仄仄，平仄仄平平。","仄平仄仄仄，仄仄○仄平。","仄仄仄仄仄，平平仄○平。","平仄○仄仄，平平仄○平。","平平仄平仄，平仄仄仄平。","平○仄平仄，仄仄仄平平。","仄仄仄仄平，仄仄仄平○。","平仄平仄仄，平平仄○平。","○平仄平仄，仄仄仄仄平。","仄平仄平平，仄仄平平平。"],"paragraphs":["果州南充县，寒女谢自然。","童𫘤无所识，但闻有神仙。","轻生学其术，乃在金泉山。","繁华荣慕绝，父母慈爱捐。","凝心感魑魅，慌惚难具言。","一朝坐空室，云雾生其间。","如聆笙竽韵，来自冥冥天。","白日变幽晦，萧萧风景寒。","檐楹𫏐明灭，五色光属联。","观者徒倾骇，踯躅讵敢前。","须臾自轻举，飘若风中烟。","茫茫八纮大，影响无由缘。","里胥上其事，郡守惊且叹。","驱车领官吏，甿俗争相先。","入门无所见，冠履同蜕蝉。","皆云神仙事，灼灼信可传。","余闻古夏后，象物知神奸。","山林民可入，魍魉莫逢旃。","逶迤不复振，后世恣欺谩。","幽明纷杂乱，人鬼更相残。","秦皇虽笃好，汉武洪其源。","自从二主来，此祸竟连连。","木石生怪变，狐狸骋妖患。","莫能尽性命，安得更长延。","人生处万类，知识最为贤。","奈何不自信，反欲从物迁。","往者不可悔，孤魂抱深冤。","来者犹可诫，余言岂空文。","人生有常理，男女各有伦。","寒衣及饥食，在纺绩耕耘。","下以保子孙，上以奉君亲。","苟异于此道，皆为弃其身。","噫乎彼寒女，永托异物群。","感伤遂成诗，昧者宜书绅。"],"title":"谢自然诗"}
