{"author":"李处权","id":8373,"strains":["平平仄平仄，○仄仄平仄。","○仄仄○平，仄仄平平仄。","仄仄仄平○，○仄仄平仄。","仄○平平仄，仄仄平仄仄。","平○仄仄○，○平仄平仄。","平平○仄仄，仄仄平仄仄。","仄仄仄平仄，仄仄平平仄。","仄平平平仄，仄仄仄仄仄。","仄仄仄平平，平平平仄仄。","平平平平仄，仄仄仄○仄。","○仄仄○○，仄○平仄仄。","仄平○仄○，仄仄仄○仄。","仄仄平平平，平平仄平仄。","仄○仄仄平，○仄平平仄。","平平仄仄仄，？仄平仄仄。","仄平平仄仄，仄仄平仄仄。","仄仄仄平平，平平仄平仄。","仄平○仄平，仄仄仄仄仄。","仄平平仄平，○仄平仄仄。","平仄？平仄，平平仄平仄。","○仄平平平，仄仄平平仄。","仄平平○平，仄平○仄仄。"],"paragraphs":["阴泉隐岩壑，长夏发幽植。","深处但闻香，往往樵苏得。","幸不杂薪槱，论价亦何直。","适从支郎舍，远致居士室。","婆娑复偃蹇，其高不盈尺。","铅华了不御，绚此冰雪质。","我有古鱼洗，岁久莓苔蚀。","注之清泠水，藉以璀错石。","静态自愔愔，孤芳何的的。","初疑云生础，复讶月过隙。","膏沐露穰穰，动摇风激激。","忽然参鼻观，似欲破禅寂。","俗物多丰肥，仙姿乃癯瘠。","已输白玉英，更作黄金实。","昌阳讵足数，薝卜诚可匹。","老来无所好，一见心辄溺。","坐卧与之俱，于焉遂成癖。","异时张紫薇，饮客尽一石。","放怀歌舞筵，折赠无所惜。","蝉蜕倏仙去，楼居藐姑射。","三嗅哦公诗，俯仰成今昔。","问花花如嚬，对之长太息。"],"title":"水栀"}
