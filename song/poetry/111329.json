{"author":"刘克庄","id":111329,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["捷书犹湿谤书随，太息斯人得祸奇。","文举旧曾称一鹗，退之亦自喜孤罴。","彼谗罔极身罗织，吾意怜才力发丝。","老去眼中神骏少，诸君莫怪道林师。"],"title":"甲辰书事二首  其一"}
