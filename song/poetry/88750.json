{"author":"徐侨","id":88750,"strains":["平平平平平仄平，平平平仄○平○。","平仄平仄平平平，平平仄平○仄平。","仄仄平平仄○仄，仄平平平平仄仄。","平仄平平仄仄平，○仄仄平仄仄平。","仄仄平平仄○仄，仄仄仄○仄仄仄。","平仄○平仄仄平，平仄仄仄仄平仄。","平平仄平平仄○，平平○仄仄平平。","平仄仄平仄仄仄，仄○仄仄仄平平。"],"paragraphs":["舟溪群山俱有情，禺昂环列如逢迎。","东出双秀高冲天，推先两峰当我前。","二水南来炯相顾，合流于西疑欲住。","成此溪山一段清，中有一园十亩平。","着我翛然数间屋，遶屋但栽竹与菊。","扶杖行舒景物娱，开卷坐对圣贤读。","嗟余藐焉天地间，居然分得此清闲。","毋馁浩然有以老，也应不负尔溪山。"],"title":"舟溪吟"}
