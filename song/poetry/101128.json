{"author":"韩琦","id":101128,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["八十康宁极品荣，神仙居处足颐生。","风骚此日资高尚，事业当年有太平。","酒量更从闲后长，禅心偏向静中明。","自嗟不及飞来鹤，能伴公游称道情。"],"title":"致政宫师张相公远惠佳篇谨次元韵为答"}
