{"author":"林逋","id":199784,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["底处凭阑思眇然，孤山塔后阁西偏。","阴沉画轴林间寺，零落棋枰葑上田。","秋景有时飞独鸟，夕阳无事起寒烟。","迟留更爱吾庐近，祇待重来看雪天。"],"title":"孤山寺端上人房写望"}
