{"author":"郑清之","id":100464,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["卖葑千艘底处藏，娲天濯热卧湖光。","山云既雨犹相逐，水草无花亦自香。","野径遍穿人借问，僧茶旋点客先尝。","翻思举世趋炎者，谁识蘋风五月凉。"],"title":"湖上口占"}
