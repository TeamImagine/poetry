{"author":"苏辙","id":197629,"strains":["仄仄平○平，平平仄○仄。","○平仄平仄，仄仄仄○仄。","○平仄平平，平○仄平仄。","平平仄仄仄，平仄仄平仄。","仄平仄仄仄，仄仄仄平仄。","仄仄仄○平，仄○平平仄。","仄平仄平仄，仄仄仄平仄。","仄仄仄平平，平平仄平仄。","仄平仄平○，仄仄仄平仄。","平仄仄○仄，○仄平平仄。"],"paragraphs":["欲涉彭蠡湖，南风未相许。","扁舟厌摇荡，古寺慰行旅。","重湖面南轩，惊浪卷前浦。","霏微雪阵散，颠倒玉山舞。","一风辄九日，未悉土囊怒。","百里断行舟，仰看飞鸿度。","故人念征役，一饭语平素。","竹色净飞涛，松声乱秋雨。","我生足忧患，十载不安处。","南北已兼忘，迟速何须数。"],"title":"南康阻风游东寺"}
