{"author":"杨友夔","id":252820,"strains":["○平仄仄仄，仄平仄平平。","平平仄○平，平仄平仄平。","仄○○平仄，平平仄平平。","平平仄平仄，平仄仄平仄。","○仄○仄仄，平仄平平平。","平平仄平仄，平仄平仄平。","仄仄平仄仄，仄平平仄平。","仄○平○仄，仄仄平○平。","○平平仄平，平仄仄仄平。","○仄仄平仄，平仄平仄平。","仄○仄○平，仄平平仄平。","仄仄平仄仄，仄平仄平○。","仄仄仄仄仄，平仄仄仄○。","仄平仄仄平，仄平仄○平。"],"paragraphs":["长桥度已尽，有亭枕江湄。","常时闭其门，为问居者谁。","范蠡其明哲，功成学鸱夷。","烟波五湖上，风月一西施。","张翰轻绂冕，归及鲈鱼时。","生前一杯足，何以身后为。","鲁望栖甫里，有田常若饥。","不应州县辟，郁此胸中奇。","并为吴越人，名与日月垂。","相去二千载，今乃同一祠。","壁间面如生，凛然人在兹。","我本江海客，一焉起遐思。","死者不可作，来者讵可期。","手持一钓竿，浩歌孰从之。"],"title":"题三高祠"}
