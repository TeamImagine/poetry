{"author":"李彭","id":232075,"strains":["○仄仄平平，平平仄平仄。","仄仄仄平○，平仄平平仄。","仄平仄○○，仄平平平仄。","仄○仄仄平，平仄○○仄。","仄仄仄仄○，平平仄○仄。","仄仄仄平平，平平仄○仄。","平仄仄平仄，平平○仄仄。"],"paragraphs":["茶鼎起松风，明窗共昏旭。","孰令著征衣，贫病为推毂。","畏途阻且长，况兹加烦促。","忽传尺素书，欢喜三过读。","蔽芾恶木荫，前修慎其独。","缺月耿孤桐，归云赴深谷。","吾拟诵招隐，残章留子读。"],"title":"得六弟书有归期"}
