{"author":"张方平","id":90252,"strains":["仄○仄平平，仄平仄仄仄仄平仄○仄仄。","平平仄仄仄平仄，平平○仄仄平平。","平平平平仄平，仄平仄平平平。","仄平仄仄平仄仄，平○平平平仄平。","仄平仄平平仄平平，平平仄仄平仄平平。","平平平平平○○平平仄仄，平仄平平仄平。","平平平平平平平仄平平仄仄，平平○平仄平。"],"paragraphs":["我思古人兮，有东晋太傅谢公者其庶几。","英才乃是孔明辈，风流更觉茂弘卑。","东山游兮不归，妓携手兮嬉嬉。","晚年拂劔兮一起，为苍生兮安国危。","笑言指挥兮八千师，氐秦百万兮溃而夷。","朝之君臣兮犹燕巢于幕上，公对枰兮解颐。","吁嗟公之车兮逢白鸡而遽止，青山空兮已而。"],"title":"东山吟"}
