{"author":"何梦桂","id":151684,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄仄。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉节星轺浙水边，好将疾苦问愚黔。","十羊九牧鞭俱毙，一鼠群鸮肉未餍。","地处覆盆遮日月，天教持斧拯闾阎。","吴山不逐行人老，留取勋名众具瞻。"],"title":"上张察使老山  其二"}
