{"author":"朱松","id":10440,"strains":["平平平平仄平仄，仄仄平平仄平仄。","平平仄仄平仄○，平仄平平仄平仄。","仄平平仄仄平仄，平○仄平仄○仄。","平平仄仄仄平仄，仄仄平平仄平仄。","平平仄仄仄平仄，仄仄仄平○仄仄。","平平仄仄平平仄，平仄○平仄平仄。","仄平平仄仄平仄，平仄仄平○仄仄。","仄平平仄仄○○，仄仄平平平○仄。","平平仄仄仄平仄，平仄平平仄平仄。","仄平仄仄仄仄○，○仄平平仄○仄。"],"paragraphs":["寒崦人家碧谿尾，一树江梅卧清泚。","仙姿不受凡眼污，风敛天香瘴烟里。","向来休沐偶无事，谁从我游二三子。","弯埼曲迳一携手，冻雀惊飞乱英委。","班荆劝客小延伫，酌酒赋诗相料理。","多情入骨怜风味，依倚横斜嚼冰蕊。","至今清梦挂残月，强作短歌传素齿。","韵高常恨句难称，赖有君诗清且美。","天涯岁晚感乡物，归欤何时路千里。","枕楼一笛雪漫空，回首江皋泪如洗。"],"title":"答林康民见和梅花诗"}
