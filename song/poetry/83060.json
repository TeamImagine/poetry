{"author":"敖陶孙","id":83060,"strains":["仄平仄仄仄，仄仄仄○仄。","平平平○平，○仄平仄仄。","仄平○仄平，仄仄仄平平。","平平仄平平，平仄平平仄。","仄平仄平仄，仄仄仄仄仄。","仄平仄仄平，仄仄○仄仄。","○仄仄仄平，仄仄仄仄仄。","平仄仄平仄，仄仄仄仄仄。","平○平平平，○仄平仄仄。","仄仄平仄仄，仄仄仄仄仄。","平平仄○仄，平仄仄平仄。","仄仄平平平，仄仄仄平仄。"],"paragraphs":["四方集谤议，著面矢如雨。","前身雷将军，柴立吾甚武。","却还观我生，与世实鉏铻。","西通祢衡邻，东接嵇康堵。","以兹料身后，藐未得死所。","一州纳一嘲，一邑献一侮。","并浙十五州，我作大谤府。","余外九州者，设伏特未举。","徐思浮言端，中实无所主。","怪雪群犬吠，眩日百鸟语。","何由泽其喙，环海变春醑。","坐使声名高，一日跨尧禹。"],"title":"谤议"}
