{"author":"方岳","id":127639,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["绿阴门巷冷沈沈，何许文书忽见寻。","谁爱屋乌方引玉，同骑竹马或登金。","今吾久已忘人世，故纸焉能损道心。","只有断云知此意，为驱一雨洗山林。"],"title":"县送邸报"}
