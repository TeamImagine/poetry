{"author":"方干","id":30320,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["中天坐卧见人寰，峭石垂藤不易攀。","晴卷风雷归故壑，夜和猿鸟锁寒山。","势横绿野苍茫外，影落平湖潋滟间。","师在西岩最高处，路寻之字见禅关。"],"title":"题应天寺上方兼呈谦上人"}
