{"author":"方回","id":149705,"strains":["平仄仄仄仄，平仄平仄平。","仄○仄仄平，平平平仄平。","平仄平仄仄，平仄○仄平。","平仄仄仄○，仄平平仄平。","仄平仄仄仄，仄仄○仄平。","仄平仄平仄，仄仄平平平。","仄仄平仄仄，平仄平平平。","平○仄仄仄，仄平平仄平。","仄仄平平仄，平平仄平平。","仄仄仄仄平，平仄平○平。","平仄仄仄平，仄仄仄仄平。","平仄仄仄○，仄平仄仄平。","仄仄仄○平，仄仄○○平。","仄仄仄平○，平平仄○平。","仄仄平仄仄，平平平仄平。","平平仄平仄，仄仄仄平仄。","仄平仄平仄，平仄平仄平。","仄仄仄仄仄，仄平仄仄平。","平平仄仄仄，仄平仄平平。","仄仄仄平仄，仄平平平平。"],"paragraphs":["为学有本末，根固枝必稠。","又如水有源，源清无浊流。","颜子先四勿，韶冕患不优。","曾子贵者三，岂于笾豆求。","九经始慎独，八目正乃修。","我嗟半山学，不识濂溪周。","远取湖学意，粗迹穷雕锼。","边防与水利，讲诸萤案头。","是致青苗法，规摹国师刘。","汲汲淬事功，方寸俱缪悠。","尧舜不牧羊，羿射奡荡舟。","农圃有弗如，问陈有弗酬。","国定一正君，此道轲传丘。","茂叔二程张，獾郎疾如仇。","永乐西事败，谈兵兹可羞。","陵夷至宣靖，地下噬脐不。","此心主精一，焉用功利谋。","所以汗背勃，见嗤户牖侯。","君今录泮事，往遨白蘋洲。","臆对议湖学，岂无苕溪鸥。"],"title":"送宋昶明仲湖州学录"}
