{"author":"范成大","id":43403,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["丹霄碧海眇高鶱，厌直承明却自论。","宝马十年听漏箭，扁舟一雨看潮痕。","侍臣相忆松门远，归客还怜菊径存。","清润要非山泽相，又烦一札下云根。"],"title":"送汪仲嘉待制奉祠归四明分韵得论字"}
