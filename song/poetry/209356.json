{"author":"刘弇","id":209356,"strains":["平平仄平平，仄仄仄平仄。","仄平平仄仄，仄仄仄平仄。","平平仄仄平，仄仄仄○仄。","仄平平平平，仄仄仄仄仄。","仄平平平平，平仄仄平仄。","仄平仄平平，仄仄仄仄仄。","平平仄仄仄，仄仄平平仄。","仄平仄平仄，○平仄○仄。"],"paragraphs":["西山有灵丸，五色发光耀。","饵之生羽翰，可以后天老。","庄杨掷斗筲，宇宙决笼罩。","往逢洪崖生，揖我顾我笑。","手披真形图，持杵剖丹灶。","竦身跂云烟，一息仅不到。","终为俗骨累，凛凛惊头葆。","咄嗟魏文帝，空悲迹如扫。"],"title":"感寓二十首  其八"}
