{"author":"刘长卿","id":54630,"strains":["仄仄平平仄，平平平仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["片石羊公后，凄凉江水滨。","好辞千古事，堕泪万家人。","𫛳集占书久，鸾回刻篆新。","不堪相顾恨，文字日生尘。"],"title":"朱放自杭州与故里相使君立碑回因以奉简吏部杨侍郎制文"}
