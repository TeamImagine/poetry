{"author":"邵雍","id":124283,"strains":["平仄平仄仄平平，仄仄○平仄仄平。","仄仄仄○平仄仄，平○仄仄○平平。","平平仄仄平○仄，平仄仄平○仄平。","仄仄平平仄平○，仄平仄仄仄平平。"],"paragraphs":["先几能识是吾侪，慎勿轻为世俗咍。","把似众中呈丑拙，争如静里且谈谐。","奇花万状皆输眼，明月一轮长入怀。","似此光阴岂虚过，也知快活作人来。"],"title":"先几吟"}
