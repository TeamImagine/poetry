{"author":"王炎","id":69420,"strains":["仄仄仄平平仄仄，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["燕子未归寒已退，海棠半落雨初晴。","他乡异县见春色，远水平芜关客情。","道路不来黄犬信，烟波深负白鸥盟。","数奇落在千官底，敢叹儒冠误此生。"],"title":"旅中书怀"}
