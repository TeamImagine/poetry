{"author":"陈棣","id":18996,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["亭高望远破天悭，万叠晴岚俯仰间。","着屐好追灵运逸，垂帘尤爱恺之闲。","诗豪会见挥银笔，酒圣端能倒玉山。","杖履欲归聊徙倚，栖鸦寒带暝烟还。"],"title":"次韵叶秀实县治环翠亭  其一"}
