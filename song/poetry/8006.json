{"author":"潘良贵","id":8006,"strains":["平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["经年等待中秋月，一夕阴云扫不开。","高树时惊疏雨过，空山那复故人来。","梦回谁忆霓裳戏，老去愁闻水调哀。","与子相逢长得醉，何须佳节始衔杯。"],"title":"和季成弟中秋不见月"}
