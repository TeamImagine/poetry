{"author":"刘敞","id":175848,"strains":["平○平平仄，仄平平平平。","仄平仄○平，仄仄○仄○。","仄仄仄仄仄，平平仄平平。","平平平平仄，仄仄平平平。","仄仄仄仄平，平平平仄平。","○平平平平，平仄平仄○。","平仄仄仄平，○平仄平○。"],"paragraphs":["朝离巴陵岸，暮投乌沙汀。","大江屡回环，反顾犹洞庭。","月色夺暗日，舟人各宵征。","东南浮云际，极望都冥冥。","不辨水与天，高低皆见星。","分明银河流，来与江汉并。","安得数尺槎，漂然向天庭。"],"title":"宿乌沙"}
