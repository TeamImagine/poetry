{"author":"李弥逊","id":252906,"strains":["平平平仄平，仄仄仄平仄。","仄仄平平平，平○仄平仄。","平平仄平平，仄仄平○仄。","仄仄仄平平，○平仄平仄。","平○仄平平，平仄平平仄。","仄仄仄○平，平平仄○仄。","平○仄仄平，平○仄平仄。","平平仄仄平，平平仄平仄。"],"paragraphs":["吾宗丘壑资，耿耿抱幽独。","结构祗洹家，萦回转岩腹。","前川布黄金，合嶂来苍玉。","步出觉华天，乘凌眩生目。","云间起层林，林际悬高屋。","断砌滴疏泉，微踪隐深麓。","堂空贝叶昏，苔封半阶绿。","朱幡久不来，哀猿响秋谷。"],"title":"法王东庵"}
