{"author":"刘跂","id":211448,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["此身为客几东西，万物须于一马齐。","山色不随春草绿，边声长伴夜乌啼。","宦游碌碌凭谁记，簿领纷纷为底迷。","犹喜官轻无局事，不妨酣寝过晨鸡。"],"title":"遣怀"}
