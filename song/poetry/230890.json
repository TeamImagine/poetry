{"author":"葛胜仲","id":230890,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["异县飘流十载穷，年华又见转和风。","春游已陡惊梅白，夜集犹疑共烛红。","蓝尾方嗟形影隔，苍头俄喜信音通。","麦秋时节摇归掉，禅榻相从话苦空。"],"title":"次韵工部兄除夕见寄三首  其一"}
