{"author":"赵希逢","id":130617,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["作史先须正论持，是非便把圣经稽。","兄诛直笔周公弟，母出声言孔伋妻。","恶戒欺君书指鹿，报嘉食客载鸣鸡。","至今左右严官守，谁复将桐戏剪圭。"],"title":"和读史"}
