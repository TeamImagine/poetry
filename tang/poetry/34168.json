{"author":"骆宾王","id":34168,"strains":["○仄仄平仄，仄仄平平平。","仄仄仄平仄，平平平仄平。","仄○平仄仄，仄仄仄平平。","仄○平仄仄，仄仄仄平平。","平平仄平仄，○仄仄平平。","平仄仄○仄，仄仄仄○平。","○平○仄仄，仄仄仄○平。","平平仄仄仄，○仄仄平平。","仄仄仄平仄，仄仄平仄平。","仄仄平平仄，平平仄仄平。","平平仄平仄，仄○仄平平。","平仄平平仄，平平仄仄平。","仄平○仄仄，仄仄仄平平。","仄仄仄平仄，平仄仄平平。"],"paragraphs":["三十二余罢，鬓是潘安仁。","四十九仍入，年非朱买臣。","纵横愁系越，坎𡒄倦游秦。","出笼穷短翮，委辙涸枯鳞。","穷经不霑用，弹铗欲谁申。","天子未驱策，岁月几沈沦。","轻生长慷慨，效死独殷勤。","徒歌易水客，空老渭川人。","一得视边塞，万里何苦辛。","剑匣胡霜影，弓开汉月轮。","金刀动秋色，铁骑想风尘。","为国坚诚款，捐躯忘贱贫。","勒功思比宪，决略暗欺陈。","若不犯霜雪，虚掷玉京春。"],"title":"咏怀古意上裴侍郎"}
