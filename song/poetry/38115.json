{"author":"陆游","id":38115,"strains":["仄仄仄仄平，仄仄仄仄仄。","仄仄仄○平，仄仄仄仄仄。","仄仄平平平，平仄平仄仄。","平平仄平平，仄仄平仄仄。","○○仄仄平，仄仄仄平仄。","平平仄平仄，仄仄○仄仄。","仄平仄仄仄，仄○平仄仄。","平平仄平平，○仄平仄仄。"],"paragraphs":["仲夏苦郁蒸，既夕热未解。","浴罢坐柴门，汲井痛扫洒。","覆野天穹穹，垂地星磊磊。","明河落无声，北斗低饮海。","三更缺月升，草木尽光彩。","渔舟在何许，断续闻款乃。","百忧集老境，坐叹双鬓改。","谁能拥雕戈，遗虏何足醢。"],"title":"夜坐"}
