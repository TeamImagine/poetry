{"author":"陆游","id":41358,"strains":["仄平仄仄平，仄仄仄仄仄。","仄仄仄平仄，仄仄○仄仄。","仄仄仄仄○，仄仄仄平仄。","仄仄平仄平，平平仄平仄。","平平仄平平，平平仄○仄。","仄平平平平，仄仄仄平仄。","平平仄平平，仄仄仄平仄。","平平平仄平，平仄平平仄。"],"paragraphs":["泽居傍海壖，暑雨困积潦。","四顾路俱绝，所至泥浩浩。","坐卧败屋中，兀若在孤岛。","得米无束薪，端忧令人老。","今朝复何朝，浮云散如扫。","一蝉鸣高槐，两蝶点平草。","欣然受凉飔，便欲事幽讨。","呼童羁我驹，东走天台道。"],"title":"翌日早晴"}
