{"author":"张守","id":245998,"strains":["仄仄平平平仄仄，仄仄平平仄平仄。","平○仄仄仄○平，平仄○平平仄仄。","平平仄仄仄平平，仄仄平平○仄仄。","平平平仄平平仄，平仄平○仄平仄。","平平仄仄仄平平，仄仄平平○仄仄。","仄平仄仄○平仄，仄仄平平仄仄仄。","仄平仄仄仄平平，○仄仄平仄平仄。","平仄平平平仄仄，仄仄平平平仄仄。","仄平平平平仄仄，仄仄仄平平仄仄。","仄平仄仄仄○平，仄仄平平仄平仄。","平平仄仄○？平，仄○仄仄平平仄。","仄仄仄○平仄仄，仄仄平平仄平仄。","仄平平仄平平仄，○仄平平平○仄。","平仄平平仄平仄，仄仄○平仄平仄。","仄平仄仄仄平平，平仄平平仄平仄。","仄○平仄仄平平，仄仄仄平平仄仄。"],"paragraphs":["不羡高门聫甲乙，欲傍林泉老蓬荜。","田间筑室路三杈，亭子荫茅檐四出。","春霖竹牖上蜗牛，夏夜藜床吟蟋蟀。","茅亭虽小容舒啸，丘壑胸中故超轶。","晨窗晚迳足披风，细柳修篁长障日。","闭关已作柴桑趣，况有腴田供种秫。","客来共醉瓮头春，长啸一声百忧失。","遥想妖氛纒象魏，忍见风尘侵警跸。","勿忧苏门真避世，要似武侯时抱膝。","我纡郡绂病且衰，欲报君恩老无术。","簪裳未觉柴栅殊，鼓吹殆与池蛙一。","簿领几回迷老眼，况复伸眉纵狂率。","已惭成瑨功曹谚，空忆刘琨胡骑逸。","遐想东皋落成处，欲往从之足双桎。","梦君琢句俯清流，春草池塘到诗律。","便应投绂赋归来，肯待子平婚嫁毕。"],"title":"题舍弟舒啸亭"}
