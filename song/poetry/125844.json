{"author":"宋伯仁","id":125844,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["杜宇枝头雨未干，晓来犹学夜来寒。","花如旧日全然少，梅亦何心只尔酸。","世事浅深连酌酒，春光行止一凭阑。","流莺默默浑无语，只把游人冷眼看。"],"title":"初夏"}
