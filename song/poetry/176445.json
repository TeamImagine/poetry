{"author":"司马光","id":176445,"strains":["仄平仄仄○，仄平仄○平。","仄○仄仄仄，仄仄平仄○。","平？仄仄平，平仄平平平。","平平仄仄平，平仄平平○。","仄平仄平仄，○仄平平平。","仄平仄仄仄，平平平仄平。","仄平仄○仄，仄仄仄平平。","仄仄仄仄平，仄仄平仄平。","○仄仄○平，平平平仄○。"],"paragraphs":["主人小石屏，得之括苍山。","括苍道里远，致此良亦难。","层崕万仞余，腾出浮云端。","吴儿采石时，萝蔓愁攀缘。","石文状松雪，毫髪皆天然。","置之坐席旁，清风常在颜。","愿君善藏蓄，永日供余闲。","慎勿示要人，坐致求者繁。","将使括苍民，吁嗟山谷间。"],"title":"和梅圣俞咏昌言五物 括苍石屏"}
