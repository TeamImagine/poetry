{"author":"徐积","id":185773,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["子善居官事可宗，淮西声誉接淮东。","皆知所识明无敌，两主斯文敏有功。","丽赋总应输老匠，清诗恰好送秋风。","便乘急棹辞谯守，酌酒仍吟塞上翁。"],"title":"呈张敏叔"}
