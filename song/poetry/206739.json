{"author":"黄庭坚","id":206739,"strains":["平平仄平仄，平仄平仄平。","仄平平仄仄，仄平仄平○。","平平仄仄仄，仄○平平平。","平平平仄仄，平仄仄平平。"],"paragraphs":["咸宁走芦子，终日乔木阴。","太丘心洒落，古松韵清深。","聊持不俗耳，静听无弦琴。","非今胡部律，而独可人心。"],"title":"鄂州节推陈荣绪惠示沿檄崇阳道中六诗老懒不能追韵辄自取韵奉和 晚发咸宁行松径至芦子"}
