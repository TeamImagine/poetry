{"author":"陈与义","id":3115,"strains":["平平平平仄平仄，仄平○○仄仄仄。","平仄平仄仄仄平，仄○○仄平仄仄。","仄仄仄仄平平平，仄平平平平仄平。","仄仄仄平仄仄仄，仄仄平仄○平平。"],"paragraphs":["翩翩飞蛾掩明烛，见烹膏油罪莫赎。","嘉尔萤火不自欺，草间相照光煜煜。","却马已录仙人方，映书曾登君子堂。","不畏月明见陋质，但畏风雨难为光。"],"title":"萤火"}
