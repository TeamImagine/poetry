{"author":"刘宰","id":93044,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["七十衰翁入市归，感今怀昔泪沾衣。","人稀旧识居犹是，俗竞新华质已非。","九府泉悭谁改作，五材兵去孰防微。","西山不属银绯客，只合高歌咏采薇。"],"title":"甲午至节后同诸兄入市归有感"}
