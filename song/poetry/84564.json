{"author":"曹彦约","id":84564,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平仄仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["色如姑射未全真，消得新诗脍炙人。","冰不待藏须洁齿，冻何须解要濡唇。","烹茶尚有虀盐味，食蘗难夸麹米春。","賸欲清凉非内热，不应宴赏羡诸臣。"],"title":"子敬见和食雪诗仍次前韵"}
