{"author":"苏轼","id":193662,"strains":["平平仄仄平仄平，平平仄仄平平平。","平平仄仄○仄仄，仄仄平仄平平平。","平○仄仄仄平仄，仄平仄平平仄平。","仄平平仄○仄仄，仄仄仄仄平平○。","仄平平仄仄仄仄，仄平仄平○平平。","仄平平平仄仄仄，仄仄仄仄仄仄平。","仄平仄仄平仄仄，仄仄仄仄平平平。","仄平平平仄仄仄，平仄平仄○○平。","平平平平仄平仄，○仄仄仄平平平。","平仄仄平平仄仄，平平仄仄仄仄平。"],"paragraphs":["风高月暗云水黄，淮阴夜发朝山阳。","山阳晓雾如细雨，炯炯初日寒无光。","云收雾卷已亭午，有风北来寒欲僵。","忽惊飞雹穿户牖，迅驶不复容遮防。","市人颠沛百贾乱，疾雷一声如颓墙。","使君来呼晚置酒，坐定已复日照廊。","恍疑所见皆梦寐，百种变怪旋消亡。","共言蛟龙厌旧穴，鱼鳖随徙空陂塘。","愚儒无知守章句，论说黑白推何祥。","惟有主人言可用，天寒欲雪饮此觞。"],"title":"十月十六日记所见"}
