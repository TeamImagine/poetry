{"author":"许及之","id":60638,"strains":["平○○平仄，仄仄仄平仄。","仄仄平仄平，平平仄平仄。","平○仄仄平，平仄仄平仄。","仄仄平平平，仄仄仄仄仄。","平平平平平，仄仄仄平仄。","仄仄平仄平，平仄仄仄仄。","仄平○仄○，平仄平平平。","平平仄平仄，平平仄平仄。","仄仄仄仄平，平○仄平仄。","平平仄平平，○平仄平仄。","仄○平仄仄，仄仄仄平平。","○平仄平仄，仄仄仄○○。","仄仄仄平仄，平平仄平仄。","仄仄平仄平，平○仄平仄。","平仄平仄平，仄仄？仄？。","平仄平平平，平仄仄平仄。","仄仄平仄仄，仄仄平仄仄。","平仄平平平，平仄○平仄。","平平仄○仄，仄仄仄平仄。","平平仄仄平，仄仄仄平仄。"],"paragraphs":["官闲颇成赘，习懒积怀歉。","古井无复波，寒灰岂能焰。","苟且信自惭，奔竞亦良厌。","学道无新功，但觉益友欠。","夫君珪璋姿，表里绝瑕玷。","瓦砾诚可羞，温润得渐染。","向来三语称，吾里怀窥觇。","名谈造根柢，高文在铅椠。","转首十五年，天庭久宜掞。","胡然慰穷愁，相逢古天堑。","治中员外置，缩手靳韝{韦詹}。","从容国医旁，出语即中砭。","邂逅秩云满，萧条理琴剑。","炯炯幽者兰，林深守孤艳。","宁受萧艾欺，忍使薋菉僣。","谁欤功名涂，由己拯昏垫。","小草非远志，臭味真有忝。","羞杀东方生，饥死更求赡。","因君动行李，令我起归念。","西山有石田，努力事耕敛。"],"title":"送赵倅秩满东归分韵得念字"}
