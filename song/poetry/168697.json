{"author":"文同","id":168697,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["行马江头未晓时，好风无限满轻衣。","寒蝉噪月成番起，野鸭惊沙作队飞。","揭揭酒旗当岸立，翩翩鱼艇隔湾归。","此间物象皆新得，须信诗情不可违。"],"title":"安仁道中早行"}
