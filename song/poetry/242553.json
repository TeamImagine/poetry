{"author":"李纲","id":242553,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["宿雾霏霏隐翠岚，傍溪幽石自巉岩。","樵歌递响来危径，渔网连舟集小潭。","野渡无人闲寂寂，林花著雨落毵毵。","谁知逐客凄凉意，歳宴南迁剑浦南。"],"title":"剑浦道中二首  其一"}
