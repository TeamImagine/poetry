{"author":"郑清之","id":100600,"strains":["仄平平仄平平仄，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["半生霜鬓飘萍迹，几度风餐系柳船。","舞咏未忘雩里在，去来翻似贾胡然。","先生自是今和靖，林下端能友士贤。","二亩孤山应更好，瘦梅疏影小春前。"],"title":"送行诗  其二"}
