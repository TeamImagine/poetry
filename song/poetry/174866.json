{"author":"刘敞","id":174866,"strains":["平平平平仄平仄，仄平平平○仄仄。","平平仄仄平仄仄，平平仄平平平仄。","仄平仄仄平平○，○仄仄仄平○平。","仄平仄仄仄仄仄，仄平仄仄○平○。","仄平平平仄仄仄，仄仄仄平仄平仄。","仄平仄仄平仄平，？仄平平仄○仄。"],"paragraphs":["巴巫之山足奇石，气含秋云如黛色。","君家宝砚安所得，圆为马蹄萤为璧。","宛城路阻流沙长，中国久绝真乘黄。","惜哉逸足世不识，所存一迹犹形相。","鄙夫虽非伯乐比，偶见袅蹄识千里。","愿君不惜勤示人，倘有骅骝免空死。"],"title":"马蹄砚"}
