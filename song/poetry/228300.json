{"author":"释德洪","id":228300,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["古寺闲关聊作招，夏秋归思谩迢迢。","枕中柔橹惊乡梦，门外秦淮涨夜潮。","想见旧房生薜荔，不堪疏雨在芭蕉。","何时却理缘云策，峰顶同谁看石桥。"],"title":"送僧游南岳"}
