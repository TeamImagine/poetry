{"author":"强至","id":182536,"strains":["平平平仄仄平平，平仄仄平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["长年京洛事尘埃，怀抱那能一日开。","鱼鸟宿心聊此得，江湖清兴划然回。","天园野色鳞鳞合，风猎林香滚滚来。","渐有人喧迎马足，郊原佳处好徘徊。"],"title":"和过尉氏林香陂韵"}
