{"author":"释德洪","id":229324,"strains":["仄平仄平仄平仄，平仄仄仄平仄仄。","仄仄仄仄仄仄○，仄仄仄平仄平仄。","仄平仄平仄○仄，平仄平仄仄○仄。","仄○仄仄○平○，仄平仄仄平仄○。","平平仄平平仄平，平仄平○仄平仄。","平仄仄仄平仄平，仄○平仄平○仄。","○平平仄平仄仄，仄平仄仄仄仄仄。","仄平仄仄仄平仄，仄平平○仄平平。","仄平○仄平仄平，仄仄仄平平仄仄。","仄平仄○仄平平，仄仄平平○○仄。","仄平仄仄仄○仄，平平仄○平仄仄。","仄平平仄仄仄仄，仄仄平平仄平仄。","仄仄平仄仄仄平，平仄仄仄平仄仄。","仄仄平仄仄仄○，仄仄平仄平平仄。","？仄仄仄仄平仄，仄仄平平平仄仄。","仄仄仄平仄仄仄，仄仄仄平平仄仄。","仄仄仄平仄仄平，仄仄仄仄仄仄仄。","仄仄仄仄平仄平，平○○平仄仄仄。"],"paragraphs":["大悲智光本无碍，于一切处常发现。","岂特夜半瓦砾间，始复烂然上霄汉。","此邦众生共胜业，时节成熟故如是。","譬如日月行虚空，水无秽洁皆照临。","灰沙若沉波自寒，圜影于中迥殊特。","稽首妙智光世音，是娑婆界真教体。","应机而现为说法，信心起处说法竟。","我今见境得成就，亦同音闻获圆通。","六根迟速虽不齐，要是一精明所现。","我知暗相不能昏，与彼心精遗闻处。","众尘隔越妄分别，常真实中无是事。","死生之变尚不改，岂有根尘乃能蔽。","愿令持此妙法门，于此刹土为佛事。","一切声色热恼中，与众生作清凉处。","皈命救世大悲者，愿赐威光加被我。","令我获无作妙力，令我亦名无所畏。","令我具无碍辩才，令我入一切种智。","我及一切诸有情，皆如观音得自在。"],"title":"潭州东明石观音赞"}
