{"author":"李新","id":222873,"strains":["仄仄仄平仄，仄仄仄平平。","平平平仄平，平平仄○平。","仄仄○平仄，平仄仄平平。","平平平仄○，平平平仄平。","仄仄仄仄平，仄仄仄仄平。","平○平仄平，仄仄仄平平。"],"paragraphs":["白髪柳夫子，政是柳州孙。","谭经能解颐，经纶出其门。","彼美苍梧士，纫服得兰荪。","抽身朱墨间，初知儒者尊。","报国直以人，不类一饭恩。","山中多散材，着意采蟠根。"],"title":"杂言二章送柳慎徽赴道州教授  其二"}
