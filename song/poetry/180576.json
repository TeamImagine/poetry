{"author":"王安石","id":180576,"strains":["平仄平平仄仄平，平仄仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["牢落何由共一樽，相望空复叹芝焚。","济时尚负生平学，慰我应多别后文。","可但风流追甫白，由来家世出机云。","行吟强欲偷新格，自笑安能到万分。"],"title":"次韵陆定远以谪往来求诗"}
