{"author":"释德洪","id":229209,"strains":["○仄○平仄仄，平平仄平仄仄。","仄仄平平仄仄，仄平仄平仄仄。","仄○仄仄平平，○平仄仄仄仄。","平仄平仄仄仄，仄仄仄平平仄。","仄仄仄仄平仄，平仄仄平平○。","平○仄仄○仄，仄○仄仄仄仄。","仄仄仄仄仄○，仄仄仄仄仄仄。"],"paragraphs":["三世如来所说，开遮或擒或纵。","一切微尘句偈，只明众生日用。","譬如一室千灯，其光不杂不共。","无色天女击鼓，四大部洲头痛。","一切智智清净，开合不成痕缝。","钦禅一等行脚，莫听虏子取奉。","若说有法可传，但作眼见鼻孔。"],"title":"钦禅者乞偈"}
