{"author":"齐己","id":41866,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["莫知何路去追攀，空想人间出世间。","杜口已同居士室，传心休问祖师山。","禅中不住方为定，说处无生始是闲。","珍重希音远相寄，乱峰西望叠孱颜。"],"title":"和西蜀可准大师远寄之什"}
