{"author":"胡寅","id":12118,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄仄平仄，平仄平平平仄平。","仄仄平平仄平仄，平平平仄仄平平。"],"paragraphs":["欲从蒲涧问安期，仙事茫茫不可知。","何许寸根仍穊节，解教霜鬓却青丝。","风流公子茝兰伴，憔悴骚人香草诗。","乞取萧踈映窗几，苍然常揖岁寒姿。"],"title":"从赵庙求菖蒲"}
