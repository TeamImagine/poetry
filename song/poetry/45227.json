{"author":"杨万里","id":45227,"strains":["仄平仄平仄○平，平仄○平平仄平。","平平仄平平仄仄，平仄平平平仄仄。","仄平平平仄平仄，仄平平仄平平仄。","平仄平仄仄仄平，○○仄仄仄仄平。","仄平仄平仄平仄，仄仄仄平平仄仄。","平平平平仄平平，平平仄仄仄平平。","仄仄仄仄平平仄，仄仄平平仄平仄。","仄平仄平仄仄平，仄仄○平仄仄仄。","平平仄仄仄仄平，仄○仄仄仄仄平。"],"paragraphs":["去年上元客三衢，冲雨看灯强作娱。","今年上元家里住，村落无灯惟有雨。","隔溪丛祠稍箫鼓，不知还有游人否。","儿女炊玉作茧丝，中藏吉语默有祈。","小儿祝身取官早，小女只求蚕事好。","先生平生笑儿痴，逢场亦复作儿嬉。","不愿著脚金华殿，不愿增巢上林苑。","只哦少陵七字诗，但得长年饱吃饭。","心知茧卜未必然，醉中得卜喜欲癫。"],"title":"上元夜里俗粉米为茧丝书吉语置其中以占一岁之福祸谓之茧卜因戏作长句"}
