{"author":"刘攽","id":183222,"strains":["仄平仄平平平平，仄平仄仄平平平。","平平平仄平平仄，仄仄平平平仄平。","仄○仄仄平仄仄，平平仄平仄仄○。","平平平仄仄仄○，仄仄仄平平仄仄。"],"paragraphs":["小来读书非为名，约身不肯游公卿。","祇怜狂简真吾党，谩有文章惭老成。","汉廷好武臣尚少，郎官十年不见调。","青衫黄绶赤诏除，落拓敢辞流俗笑。"],"title":"初调江阴主簿"}
