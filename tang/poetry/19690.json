{"author":"姚合","id":19690,"strains":["平仄平仄仄，仄仄平仄平。","仄仄○仄仄，平仄仄平平。","仄平仄平仄，仄仄仄仄仄。","仄仄平仄仄，仄仄仄仄平。","仄仄平仄仄，○仄仄平平。","仄○○平仄，仄仄平平平。","仄平○仄平，仄仄平仄○。","仄平仄仄仄，○平仄○平。","平仄仄平仄，平平仄平平。","仄平仄仄仄，仄仄平○平。"],"paragraphs":["羁滞多共趣，屡屡同室眠。","稍暇更访诣，宁唯候招延。","愧君备蔬药，识我性所便。","罢吏童仆去，洒扫或自专。","古巷人易息，疏迥自江边。","幸当中秋夕，复此无云天。","月华更漏清，露叶光彩鲜。","四邻亦悄悄，中怀益缠绵。","兹境罕能致，居闲得弥偏。","数杯罢复饮，共想山中年。"],"title":"新居秋夕寄李廓"}
