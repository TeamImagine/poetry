{"author":"韩维","id":157434,"strains":["○平○平仄，平仄仄平平。","平平平仄平，仄仄仄平平。","仄仄平仄平，仄平仄平平。","平平平仄平，平仄○仄平。","平平平平平，仄仄平平平。","平平仄平○，平仄仄平平。","平仄○仄仄，仄仄仄平平。"],"paragraphs":["荷锄中园立，飞雨洒清朝。","黄鹂何处来，百啭绕林梢。","感彼求友声，慨然念吾交。","煌煌天子都，贤俊相与遨。","飘飘翔华缨，蹀蹀鸣金镳。","良时足游行，高会自招邀。","谁念张仲蔚，寂寞守蓬蒿。"],"title":"锄园寄京师友人"}
