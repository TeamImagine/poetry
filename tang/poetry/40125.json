{"author":"皎然","id":40125,"strains":["平仄○○仄，平平仄仄平。","平平平仄仄，仄仄仄平平。","仄仄平平仄，平○仄仄平。","仄○平仄仄，平○仄平平。","平仄○平仄，平○仄仄平。","平平仄平仄，仄仄仄○○。"],"paragraphs":["文宪中司盛，恩荣外镇崇。","诸侯皆取则，八使独推功。","诏喜新衔凤，车看旧饰熊。","去思今武子，余教昔文翁。","清在如江水，仁留是国风。","光征二千石，扫第望司空。"],"title":"奉送李中丞道昌入朝"}
