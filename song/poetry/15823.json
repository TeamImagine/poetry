{"author":"释道举","id":15823,"strains":["仄平仄仄仄平平，仄仄仄平平仄平。","仄仄平平平仄仄，仄平平仄仄平平。","平平仄仄仄平仄，平仄平平平仄平。","仄仄平平平仄仄，平平仄仄仄平平。"],"paragraphs":["向来汤餠泼油葱，思旧所怀惟此翁。","日暮楼边梅子雨，夜凉亭下藕花风。","凌烟晋室谢文靖，阴德唐朝徐有功。","二十年间莲社客，酡颜不是少时红。"],"title":"丹丘道中寄钱大资二首  其二"}
