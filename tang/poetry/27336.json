{"author":"翁绶","id":27336,"strains":["仄仄仄平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["谗谤潜来起百忧，朝承恩宠暮仇雠。","火烧白玉非因玷，霜剪红兰不待秋。","花落昭阳谁共辇，月明长信独登楼。","繁华事逐东流水，团扇悲歌万古愁。"],"title":"婕妤怨"}
