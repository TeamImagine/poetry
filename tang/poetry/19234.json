{"author":"殷尧藩","id":19234,"strains":["平仄平平仄仄平，仄仄仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["闲出城南禁火天，路傍骑马独摇鞭。","青松古墓伤碑碣，红杏春园羡管弦。","徒说䴙鹈膏玉剑，漫夸蚨血点铜钱。","世间尽是悠悠事，且饮韦家冷酒眠。"],"title":"寒食城南即事因访蓝田韦明府"}
