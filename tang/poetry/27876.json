{"author":"皮日休","id":27876,"strains":["仄仄平平仄，平平平仄平。","仄平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["病起扶灵寿，翛然强到门。","与杉除败叶，为石整危根。","薜蔓任遮壁，莲茎卧枕盆。","明朝有忙事，召客斵桐孙。"],"title":"临顿为吴中偏胜之地陆鲁望居之不出郛郭旷若郊墅余每相访款然惜去因成五言十首奉题屋壁 九"}
