{"author":"华岳","id":98923,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["主人意重出霓裳，客子愁多欲断肠。","眉黛暗传春去恨，脸红犹带夜来妆。","竹根穉子肌肤滑，叶底荷花语笑香。","多少行云在巫峡，谩将诗思恼襄王。"],"title":"呈王君庸"}
