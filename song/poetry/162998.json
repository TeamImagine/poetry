{"author":"汪元量","id":162998,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["阖闾门外草如霜，到此踌躇欲断肠。","红阵教成人已去，黄池会罢事堪伤。","将雏野鹿衔枯荠，挟子宫乌噪夕阳。","越蠡扁舟漭无所，五湖风浪白茫茫。"],"title":"苏台"}
