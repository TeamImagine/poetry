{"author":"张耒","id":217591,"strains":["平平平平平仄平，平平仄仄○平平。","仄平○平仄仄仄，仄平仄仄仄仄平。","平平仄仄○仄仄，仄仄仄仄平平平。","平平仄仄仄仄仄，仄平仄仄平平平。"],"paragraphs":["东风流园开百花，繁红酽白如晴霞。","主人殷勤劝客饮，我为满釂酢以华。","游人酒客兴未足，举首白日西南斜。","人生有酒不肯饮，百年醒坐何为耶。"],"title":"醉郡圃二首  其一"}
