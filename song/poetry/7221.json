{"author":"王之道","id":7221,"strains":["平平仄仄平平平，平平仄仄○平平。","仄平仄仄仄平仄，仄平仄仄平平○。","平仄仄仄仄仄仄，平平平仄平平平。","仄平仄仄仄平仄，仄平仄仄平○平。","平平平仄○平○，○平仄仄平平平。","平平仄仄○平仄，平○仄仄平平平。","仄平仄平仄仄仄，平平仄仄平○平。","○平仄仄平仄仄，仄仄仄仄○平平。","平平平仄○○仄，仄○仄仄平平平。","平平仄○仄平仄，平平仄仄○平○。","仄平平仄仄平仄，平平仄仄平平平。","平平仄仄平仄仄，仄仄仄仄○仄平。","仄平○平仄平仄，平平平仄平○平。","平平仄仄仄仄仄，平平平仄平○平。","平平仄仄仄平仄，平平平仄○平○。","平平平平仄平仄，仄仄仄仄平仄○。","平平仄仄仄仄仄，仄平仄仄平平平。","平平仄仄仄仄仄，仄平仄仄○○平。","平平平仄仄仄仄，仄仄仄仄平平平。","平平仄仄○仄仄，○平仄仄平？？。","仄平平仄仄平仄，仄平平仄平平平。","○平仄仄平仄仄，仄平仄仄平仄平。","平○仄平仄平仄，仄仄平仄平平平。","平平仄仄仄平仄，仄仄仄仄平平平。","仄平仄仄平仄仄，仄仄○仄平平平。","仄平仄仄平仄仄，平仄平仄平平平。","平○仄平仄仄仄，仄平仄仄平平平。","仄平○仄仄平仄，仄仄○仄平平平。","平平仄○平仄仄，平平仄仄平平平。","○平仄仄仄平仄，仄○平平平仄平。"],"paragraphs":["秋山赫赫明丹枫，秋天隠隠分玄鸿。","不知眼界阔多少，九华突兀撑晴空。","嗟予老病百事懒，谁能强勉追儿童。","读书既苦齿多豁，属文益觉心如蓬。","年来衰甚更龃龉，乘舟卖面皆遭风。","茫茫有类堕云海，踌躇四顾迷西东。","感君赋秋肯寄我，开缄反复歌三终。","如痿忽起盲忽视，角力未易分雌雄。","寒郷冰雪正凝沍，暖回爱日何烘烘。","惊涛巨浸浩无际，安流利涉输艨艟。","荜门圭窦仅容膝，规模敢拟阿房宫。","生平未惯新斧凿，斲削便许从共工。","伟哉欧梅两黄鹄，逃名诗酒俱称翁。","余生顾后八十载，贤愚虽异襟期同。","知君尚友取前哲，言之聊复输丹衷。","何为规规事骚雅，乃欲索我章句中。","舂容大轴烂锦绣，令人一睹情融融。","清新妩丽似鲍谢，岂徒奥学称淹通。","人能平地覆一篑，不辍会致邱山崇。","披云俛仰三百日，相逢底事常匆匆。","去年江上识君处，凿冰初见阳冲冲。","分携不觉秋又晚，向来旱气方蕴隆。","君如镇西我淝水，我往无事还何功。","而君被檄试多士，考核曲尽权衡公。","作诗恶用求好语，好语正自添诗穷。","有时嗣响姑趁韵，兹意祇欲安微躬。","争如闭门绝庆吊，著书远继吾家充。","静言培𪣻亦何罪，不韪正坐睎衡嵩。","茅斋雨过风露肃，青灯夜讽赓秋虫。","更阑耿耿不成寐，卧听江城鸣画筒。"],"title":"次韵孙兴宗秋怀"}
