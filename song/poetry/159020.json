{"author":"邵定翁","id":159020,"strains":["○仄○仄仄仄仄，平平仄仄仄仄仄，平平仄平仄仄仄。","仄平平○○仄仄，仄仄仄○仄平仄。","仄仄仄平平仄仄，仄仄仄○平仄仄。","仄仄平，○平平，仄仄仄平仄，仄仄○平平。","平平平，○平平。"],"paragraphs":["缫作缫作急急作，东家煮茧玉满镬，西家卷丝雪满籰。","汝家蚕迟犹未箔，小满已过枣花落。","夏叶食多银瓮薄，待得女缫渠已著。","懒妇儿，听禽言，一步落人后，百步输人先。","秋风寒，衣衫单。"],"title":"缫车"}
