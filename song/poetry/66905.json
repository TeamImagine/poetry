{"author":"楼钥","id":66905,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老我年来百念轻，文姬助我以琴鸣。","等闲相对成三弄，游戏俱弹似一声。","举酒不堪千里别，登途知用几程行。","郡斋自是神仙窟，会有阶庭玉树生。"],"title":"别长女淯"}
