{"author":"晁补之","id":214661,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谁榜铃斋作面山，晦明终日卷帘看。","赋成夜烛才销寸，衙退朝曦未半竿。","枉渚孤吟愁旅雁，苏门双啸骇朱鸾。","平生五袴何须咏，一借黄锺变谷寒。"],"title":"次韵信守李秬二首  其一"}
