{"author":"白居易","id":17685,"strains":["仄仄平仄仄，仄平平仄平。","平平平仄仄，？仄仄○平。","平仄平平仄，○平仄仄平。","平○仄仄仄，平仄仄平平。","平仄平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","○平仄仄仄，仄仄仄平平。"],"paragraphs":["面黑头雪白，自嫌还自怜。","毛龟蓍下老，蝙蝠鼠中仙。","名籍同逋客，衣装类古贤。","裘轻被白氎，靴暖蹋乌毡。","周易休开卦，陶琴不上弦。","任从人弃掷，自与我周旋。","铁马因疲退，铅刀以钝全。","行开第八秩，可谓尽天年。"],"title":"喜老自嘲"}
