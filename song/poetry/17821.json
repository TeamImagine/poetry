{"author":"吴芾","id":17821,"strains":["平平仄平平，平仄平平仄。","平仄平仄平，仄仄○○仄。","仄平仄仄仄，仄仄平平仄。","平仄平仄平，仄仄平平仄。","仄○平仄仄，仄平仄平仄。","仄平平平仄，仄仄平仄仄。","仄仄○仄平，平仄仄仄仄。","仄平平仄○，○仄平仄仄。","仄平仄仄平，仄仄平仄仄。","仄仄仄平平，平仄仄平仄。","仄○平仄平，平平仄平仄。","仄仄仄平○，仄平仄○仄。","仄仄仄平平，平平○平仄。","○仄平仄平，仄仄仄平仄。","仄仄平仄平，仄仄仄平仄。"],"paragraphs":["平生爱梅花，尝有花前诺。","花亦知我心，臭味颇相若。","对花辄痛饮，席地天为幕。","常恐风雨摧，有负东君托。","一从随宦牒，但知究民瘼。","动为官拘守，进退非绰绰。","倒指三十年，无复有此乐。","每逢春信回，长忆花下酌。","老来把一麾，亦欲强有作。","牒讼日装怀，朱墨苦纷错。","忽闻花已开，枝头闹寒爵。","喜即领宾僚，对花话离索。","邂逅却成欢，清谈间谐谑。","胜赏虽未穷，亦足慰寥落。","后夜霜月明，尚可理前约。"],"title":"和任司理赏梅"}
