{"author":"艾性夫","id":165295,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄平平平仄仄平。"],"paragraphs":["闲却秋洲野钓矶，谁知远出是危机。","一篙赣水虚舟急，千里诗魂半夜归。","前月仆来书尚健，一生志与命相违。","亲庭已老儿方幼，最为先生泪满衣。"],"title":"哭环州先生  其一"}
