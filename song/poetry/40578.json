{"author":"陆游","id":40578,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["乾道之初结草庐，三朝六见纪元初。","年光抛掷虽加倍，生计萧条愈不如。","目暗欲盲停夜课，发残无几怯晨梳。","市声风便犹关耳，未死终当更徙居。"],"title":"乾道之初卜居三山今四十年八十有一感事抒怀"}
