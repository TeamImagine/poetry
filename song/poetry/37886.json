{"author":"陆游","id":37886,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["曲肱饮水彼何人，汝独何为厌贱贫。","大节勿污千载史，少时便尽百年身。","图书幸可传遗业，鸡黍何妨约近邻。","今日仲秋还小雨，剩鉏麦垄待新春。"],"title":"自规"}
