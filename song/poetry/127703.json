{"author":"方岳","id":127703,"strains":["平平仄平仄，仄仄平平○。","仄○仄平平，平仄平平平。","仄平仄仄仄，○仄平仄平。","平平仄平仄，平仄○平平。","平○平平平，仄仄平仄平。","仄平仄仄仄，平仄平仄平。","平平○平○，平仄平平平。","平○仄平平，仄仄平平○。","平平仄平仄，仄仄平平平。","平平平仄平，○平平仄平。"],"paragraphs":["南山有於菟，雪齿双铜睛。","雾深忽轩鬐，孤啸开青冥。","槲林岁月老，犹以文炳名。","胡为食牛志，无复当时英。","吾闻杨仪之，笔落风雨惊。","乃今已老矣，囊锦携一兵。","平时号诗将，穷处围愁城。","何当胾西昆，与尔樽南溟。","高谈动星斗，万物皆欣荣。","秋风吾亦归，空山多月明。"],"title":"次韵杨先辈古调  其二"}
