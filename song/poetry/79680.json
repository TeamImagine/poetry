{"author":"欧阳修","id":79680,"strains":["仄平仄仄仄仄平，仄仄仄仄平平平。","平平仄仄平仄仄，○仄仄仄平○平。","仄平平平仄仄仄，平仄仄仄○○平。","平平平仄平仄仄，仄仄○仄○平平。","○平平平平仄仄，仄仄仄仄○平平。","仄平仄仄仄平仄，仄仄平仄平平平。","仄平平平仄仄仄，平仄平仄平平平。","仄○仄仄平仄仄，仄仄仄仄平平平。","仄平平仄平仄平，仄仄仄仄平平平。","仄平仄仄平平○，仄仄仄仄平○平。"],"paragraphs":["道人少贾海上游，海舶破散身沉浮。","黄金满箧人所寄，吹簸偶得还中州。","裸身归金不受报，祗取斗酒相献酬。","欢娱慈母终一世，脱弃妻子藏岩幽。","苍烟寥寥池水漫，白玉菡萏吹高秋。","夜燃柏子煮山药，忆此东望无时休。","塞垣春枯积雪溜，沙砾威怒黄云愁。","五更匹马随雁起，想见鄮郭花今稠。","百年夸夺终一丘，世上满眼真悠悠。","寄声万里心绸缪，莫道异趣无相求。"],"title":"奉使道中寄坦师"}
