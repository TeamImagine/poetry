{"author":"吴芾","id":18178,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["向晚欣逢霁色开，方思花下共衔杯。","一时雨雹排檐急，万里风云卷地来。","扫荡千花真可恨，摧残二麦亦堪哀。","赏心乐事俱休矣，惆怅青春去不回。"],"title":"三月十一日风雹"}
