{"author":"胡宿","id":244119,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["谁将粉水扫天衢，万里全开晦景图。","百尺冻云飞未起，一筝寒雁远相呼。","由来封略非三代，大抵渔樵似五湖。","欲望繁台何处是，繁台不见见平芜。"],"title":"登雄州视远亭"}
