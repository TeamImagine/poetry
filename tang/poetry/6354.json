{"author":"王铤","id":6354,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["云架重楼出郡城，虹梁雅韵仲宣情。","越王空置千年迹，丞相兼扬万古名。","过鸟时时冲客会，闲风往往弄江声。","谬将蹇步寻高躅，鱼目骊珠岂继明。"],"title":"登越王楼见乔公诗偶题"}
