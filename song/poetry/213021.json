{"author":"贺铸","id":213021,"strains":["平平仄仄仄，仄仄平○平。","仄平仄平仄，仄仄仄平平。","平仄仄仄○，仄仄平平平。","仄平仄仄○，平仄○仄平。","仄仄仄平仄，平平○仄○。","平平仄仄仄，平仄仄平平。"],"paragraphs":["渊明不乐仕，解组归柴桑。","溯风北窗下，坦腹傲羲皇。","储粟既屡空，乞食何惶惶。","有身即大患，斯语闻伯阳。","顾我亦多忤，丘樊思退藏。","惭无辟粒术，圭勺耗官仓。"],"title":"题陶靖节集后"}
