{"author":"刘禹锡","id":10788,"strains":["仄仄仄平仄，仄平平仄平。","平○仄仄仄，仄仄平平平。","仄仄仄平仄，平平仄平平。","仄平仄平平，平仄仄仄平。","平平仄平平，平仄平仄平。","○平仄平仄，仄仄平平平。","平仄平平平，平平仄平平。","平仄仄平仄，平平平仄平。","平平仄仄平，○仄平平平。","仄平○平仄，平仄平仄平。","仄平○○○，仄仄平仄平。","平平仄平仄，平仄平平平。","仄仄仄平仄，平仄仄平○。","仄○平○仄，仄仄平平平。"],"paragraphs":["蚤宦阅人事，晚怀生道机。","时从学省出，独望郊园归。","野彴度春水，山花映岩扉。","石头解金章，林下步绿薇。","青松郁成坞，修竹盈尺围。","吟风起天籁，蔽日无炎威。","危径盘羊肠，连甍耸翚飞。","幽谷响樵斧，澄潭环钓矶。","因高见帝城，冠盖扬光辉。","白云难持寄，清韵投所希。","二公如长离，比翼翔太微。","含情谢林壑，酬赠骈珠玑。","顾予久郎潜，愁寂对芳菲。","一闻丘中趣，再抚黄金徽。"],"title":"裴祭酒尚书见示春归城南青松坞别墅寄王左丞高侍郎之什命同作"}
