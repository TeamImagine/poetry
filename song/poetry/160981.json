{"author":"戴表元","id":160981,"strains":["仄平仄仄仄，仄仄仄平平。","平仄仄平仄，仄平平仄○。","○仄仄平平，平平平仄平。","仄平仄平仄，仄仄仄平平。","仄仄仄仄仄，平平平仄○。","○仄平仄仄，平仄○○平。","仄平仄仄仄，平平仄平平。","仄○仄○平，仄仄○平平。","平平平平仄，仄仄平仄平。","平平平仄平，仄平仄平平。","仄仄仄仄○，平平平仄○。","平平仄平仄，仄平仄○平。","平仄仄仄平，○平仄平平。"],"paragraphs":["古人取远士，得一以为豪。","江左贡千百，选抡今始劳。","占对混童厮，趋跄偕吏曹。","以兹寓绳准，弃髓索皮毛。","遂乃考卷业，成文喧诵号。","其次严保举，虚牍相笼叨。","富儒坐可得，贫儒走滔滔。","有司见其然，厌贱如蓬蒿。","谁知真儒者，百黜宁不遭。","陈生青紫门，佐书越江皋。","秩满在选中，家寒无所操。","虞翻显凭易，买臣进缘骚。","吴士例则然，且毋衒名高。"],"title":"陈晦父赴铨十三韵"}
