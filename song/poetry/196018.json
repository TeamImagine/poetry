{"author":"苏轼","id":196018,"strains":["平平平平仄仄平，仄平仄平平平仄仄○平平。","平仄仄平仄仄，仄平平仄仄平。","仄仄仄仄平仄仄平，平仄仄平平平仄平平平平。","仄平仄平仄○平，平平平○仄平○平仄○。","仄平仄仄平仄平仄平，平仄仄仄平仄平，仄平平平仄仄平。","平平仄平仄平○平平平仄，仄仄仄仄平○仄平仄仄仄。","仄○平仄平平，仄平平仄平仄平平平。","仄仄平平，○○仄平仄仄平。","仄○平平平仄，仄仄仄平○仄。","仄仄平平仄○平平仄平仄，仄平仄仄平○平平仄仄仄平仄仄。","仄平平平仄平平，平平平仄○仄平。","○仄平平仄仄平，仄平平平仄平。","平平平平平仄，平平仄平平平仄。","平○仄平平仄仄平○○平，平○仄仄平仄平平仄平。","平平平平平平仄平，仄平仄平平仄平仄仄仄仄仄平。","平仄仄仄仄仄○平仄仄，仄仄○仄平平仄○。"],"paragraphs":["山坡陀兮下属江，势崖绝兮游波所荡如颓墙。","松茀律兮百尺，旁枝虬葛藟之。","上不见日兮下可依，吾曳杖兮吾僮以吾之书随。","藐余望兮水中汦，颀然而长者黄冠而羽衣。","澣颐坦腹盘石箕坐兮，山亦有趾安不危，四无人兮可忘饥。","仙人偓佺自言其居瑶之圃，一日一夜飞相往来不可数。","使其开口言兮，岂惟河汉无极惊余心。","默不言兮，蹇昭氏之不鼓琴。","憺将翔兮山海，与日月兮长在。","若有人兮梦中仇池我归路，此非小有兮噫乎何以乐此而不去。","昔余游于葛天兮，身非陶氏犹与偕。","乘渺茫良未果兮，仆夫悲余马怀。","聊逍遥兮容与，晞余发兮兰之渚。","余论世兮千载一人犹并时，余行诘曲兮欲知余者稀。","峨峨洋洋余方乐兮，譬余系舟于水鱼潜鸟举亦不知。","何必每念辄得应余若响，坐有如此兮人子期。"],"title":"山坡陀行"}
