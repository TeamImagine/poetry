{"author":"何梦桂","id":151611,"strains":["平仄仄仄平，仄仄仄仄仄。","○平仄仄仄，平仄仄平仄。","平平仄仄平，仄仄仄仄○。","○仄仄仄平，平平仄平仄。","平平仄○仄，仄仄仄平仄。","平仄仄仄平，仄仄○仄仄。","仄仄○仄仄，平仄○仄仄。","○仄仄仄平，仄仄仄平仄。","平仄仄仄○，○仄仄○仄。","平平平仄平，仄仄仄仄仄。","仄平○平平，平平平平○。"],"paragraphs":["天地委尔形，祸福唯所命。","夭颜寿盗跖，穷宪富猗顿。","阴阳气不齐，所受各有分。","司造秘不言，谁能作天问。","君今挟相术，两目烱清镜。","开口说是非，窃弄司造柄。","富贵闻者喜，贫贱闻者愠。","分定不可移，喜愠两皆病。","朝暮芧四三，空使众狙竞。","安知鸠与鹏，小大各适性。","劝君且归休，吾方游神廷。"],"title":"赠相士许松坡"}
