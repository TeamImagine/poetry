{"author":"陈陶","id":36652,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["蓬瀛簪笏旧联行，紫极差池降宠章。","列国山河分雁字，一门金玉尽龙骧。","耿家符节朝中美，袁氏芝兰阃外香。","烽戍悠悠限巴越，伫听歌咏两甘棠。"],"title":"贺容府韦中丞大府贤兄新除黔南经略"}
