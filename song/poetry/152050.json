{"author":"方一夔","id":152050,"strains":["平○平平仄，仄平平平平。","仄仄仄仄仄，仄平仄仄平。","平仄平仄平，平平仄平平。","仄平仄仄平，平仄平平○。","仄仄仄平仄，仄平仄平平。","仄仄仄仄仄，平平仄平平。","仄平仄仄仄，仄仄平仄○。","仄平仄平仄，平仄仄平平。","仄平仄平平，平平平仄平。","○仄仄平仄，仄仄仄平○。"],"paragraphs":["舟行征君里，步登征君山。","雪濑漱我齿，玉泉洗我肝。","遐想台上人，披裘曳渔竿。","去齐复适吴，来往浮云闲。","一钓得文叔，客星照林峦。","再钓得小苑，高风凛祠坛。","古人邈不及，绝俗为甚难。","一时尚奇怪，千载起懦顽。","我歌小招词，公来颜不欢。","长啸震冥杳，载月下前滩。"],"title":"郡人有朱买臣严子陵按史传买臣吴人尝出为会稽太守名曰乡郡会稽盖今两浙之地吾郡特以去州二十里曰朱池为买臣昔居之地难以考见其实子陵晚耕于富春山中则今钓台是也二公出处不同心事亦异姑以其同为郡人各赋一首使九原有作不怅来者之不我知也  其二"}
