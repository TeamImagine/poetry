{"author":"彭汝砺","id":201744,"strains":["仄仄平平平仄仄，平平平仄仄平平。","平平仄仄平平仄，平仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["欲望都门春正深，高台孤绝更登临。","空云霭霭生归思，鸣雁雝雝多好音。","华盖荧煌天半际，瀛洲缥缈海中心。","江天抱病频搔首，自笑纷纷雪已侵。"],"title":"望云台"}
