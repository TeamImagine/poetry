{"author":"崔颢","id":53882,"strains":["平平仄平仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄仄平仄仄，平平仄仄仄平平。"],"paragraphs":["岧嶤太华俯咸京，天外三峰削不成。","武帝祠前云欲散，仙人掌上雨初晴。","河山北枕秦关险，驿树西连汉畤平。","借问路傍名利客，无如此处学长生。"],"title":"行经华阴"}
