{"author":"范纯仁","id":184851,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["守麾犹得长诸侯，全晋提封二十州。","画角悠扬高戍晚，黄榆摇落故关秋。","防边战士多乡思，并塞胡儿学汉讴。","早晚罢兵容请老，邀君同醉潩湖头。"],"title":"酬王定国"}
