{"author":"白居易","id":15312,"strains":["平平仄仄平，平平平仄仄。","仄仄仄平平，仄平平仄仄。","仄仄平平仄，平平平仄仄。","仄仄仄平平，仄平平仄仄。","平平○仄仄，平仄平平仄。","仄平仄平平，平平仄平○。","仄平仄平仄，平仄平平仄。","平仄仄平平，○平仄仄仄。","仄平仄仄仄，仄仄平平仄。","平仄○仄平，平平仄○仄。"],"paragraphs":["身为近密拘，心为名检缚。","月夜与花时，少逢杯酒乐。","唯有元夫子，闲来同一酌。","把手或酣歌，展眉时笑谑。","今春除御史，前月之东洛。","别来未开颜，尘埃满尊杓。","蕙风晚香尽，槐雨余花落。","秋意一萧条，离容两寂莫。","况随白日老，共负青山约。","谁识相念心，韝鹰与笼鹤。"],"title":"寄元九"}
