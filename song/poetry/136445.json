{"author":"胡仲弓","id":136445,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["移文火急报花神，好趁阳和去问津。","未转头间犹是腊，一弹指顷便为春。","梅先得志求专宠，柳亦趋时愿效颦。","造化但随人事改，几回妆点几回新。"],"title":"立春"}
