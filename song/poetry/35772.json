{"author":"梅尧臣","id":35772,"strains":["仄平仄仄仄，仄仄平仄平。","平平平仄平，平平仄仄平。","仄平仄仄仄，平仄平○平。","平仄仄平仄，仄仄仄平平。","仄仄仄平仄，○仄仄平平。","仄仄平仄仄，平仄平仄平。","仄仄仄仄仄，仄仄平仄○。","平平仄仄平，仄仄平平○。","平仄仄○仄，○○平仄平。"],"paragraphs":["十年不出户，世事皆刬锄。","时无车马游，焚香坐读书。","有堂曰粹隠，惟见安且舒。","心远迹非远，岁月速轮舆。","寓目暂为实，过者即为虚。","譬若开是室，终日于此居。","欲问昨日事，已觉今日疏。","明朝却视今，复与前何如。","聊悟此中乐，犹观濠上鱼。"],"title":"俨上人粹隠堂"}
