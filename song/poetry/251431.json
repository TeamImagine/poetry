{"author":"王洋","id":251431,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["木叶黄时拂两轮，马前同看蚤梅春。","旧游踏遍千山月，新岁迎归三老人。","梳洗楼前酬鹊语，琴书案上扫蛛尘。","只愁鳯诏联翩下，又指天邉问去津。"],"title":"喜二曾一郑归"}
