{"author":"赵鼎","id":248278,"strains":["平仄平平仄仄平，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["贫病侵寻不少寛，行藏何事更凭栏。","儿曹不解市朝隐，我辈政宜文字欢。","客恨向来随处有，秋风待此着人寒。","宾鸿旅燕元无定，莫把黄花取次看。"],"title":"洛阳九日次韵县尉  其二"}
