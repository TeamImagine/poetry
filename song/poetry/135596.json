{"author":"张伯玉","id":135596,"strains":["平平仄平平，仄仄平仄仄。","仄仄平平平，仄平仄平仄。","平平仄○仄，仄仄仄○○。","仄仄平平平，平平仄仄○。","平平仄平仄，仄仄平平○。","仄○○平○，仄仄平○仄。","平平仄平仄，仄仄仄平仄。","仄仄仄平平，仄平平仄仄。","仄平仄平仄，平仄仄平仄。","○仄仄○○，仄仄平○仄。","仄○平仄仄，平仄平仄○。","○仄平仄平，平平仄平仄。"],"paragraphs":["桐川本无尘，况此幽阁迥。","万木含秋声，一轩与天浄。","前峰翠分滴，后谷语相应。","槛下江云归，檐前古雪凝。","岩僧对游客，湛若寒冰莹。","百虑缘心空，独饭随疏磬。","嗟余本林壑，谬与世纷竞。","一作市朝人，几伤麋鹿性。","旧山别来久，萝蔓锁幽径。","长恐客沈深，未得归期定。","息中来此境，时觉襟韵胜。","犹愧招隠心，联为小山咏。"],"title":"登乌龙山寺阁"}
