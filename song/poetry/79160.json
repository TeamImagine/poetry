{"author":"欧阳修","id":79160,"strains":["仄平平仄仄，仄仄仄平平。","仄仄平仄仄，平平○仄平。","仄仄平仄仄，仄平平仄平。","仄平平仄仄，仄仄仄平平。","平仄平仄仄，仄平○平平。","仄平仄仄仄，平仄仄平平。"],"paragraphs":["奉祠严秘馆，摄事罄精诚。","岁晏悲木落，天寒闻鹤鸣。","念昔丘壑趣，岂知朝市情。","弱龄婴仕宦，壮节慕功名。","多病惭厚禄，早衰叹余生。","未知犬马报，安得遂归耕。"],"title":"感兴五首  其一"}
