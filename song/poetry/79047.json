{"author":"欧阳修","id":79047,"strains":["平仄平平仄仄平，○平平仄仄平○。","平平仄仄平平仄，仄仄○平仄仄平。","○平仄仄平平仄，平仄平平平仄仄。","仄平仄仄仄平平，平仄仄平平○仄。","平平仄仄仄平平，平仄平○仄仄平。","平平仄仄○平仄，平仄○平○仄仄。","平○平仄仄平平，仄仄平平仄仄平。","仄仄平平平仄仄，平○仄仄仄平平。","平平仄仄仄平平，仄仄平平仄仄平。","平平仄仄平平仄，○仄○平仄仄平。"],"paragraphs":["江上孤峰蔽绿萝，县楼终日对嵯峩。","丛林已废姜祠在，事迹难寻楚语讹。","空余一派寒岩侧，澄碧泓渟涵玉色。","野僧岂解惜清泉，蛮俗那知为胜迹。","西陵老令好寻幽，时共登临向此游。","欹危一迳穿林樾，盘石苍苔留客歇。","山深云日变阴晴，涧柏岩松度岁青。","谷里花开知地暖，林间鸟语作春声。","依依渡口夕阳时，却望层峦在翠微。","城头暮鼓休催客，更待横江弄月归。"],"title":"和丁宝臣游甘洋寺"}
