{"author":"邹浩","id":220927,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["欣欣花草不关心，绝倒宫庭一亩阴。","夏箨陨风裁几日，秋筠要月拟千寻。","携持斤斧从他怪，缭绕栏干着意深。","全是吴中旧潇洒，过门应喜伴龙吟。"],"title":"洗竹"}
