{"author":"许景衡","id":230341,"strains":["仄平仄仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["几年浪作红尘客，明月扁舟不自随。","忽得浮梁好诗句，却思望柱旧家时。","烟蓑雨笠多应在，利迳名场两不知。","会有功成身退日，不烦猿鹤怨归迟。"],"title":"敏叔浮梁诗有放教明月上扁舟之句因成小诗"}
