{"author":"王洋","id":251583,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["桃花人面共春风，人去桃花自笑红。","撩乱絮飞春物后，依稀云散梦魂中。","莺迁是处皆良友，蝶化知谁是主翁。","莫讶求仙杳无信，卖花人过小桥东。"],"title":"和圣求"}
