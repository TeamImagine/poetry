{"author":"陆游","id":38614,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["逐禄天涯半此生，明时宽大许归耕。","山围鱼市寒无色，雨掠蓬窗夜有声。","白发青灯身潦倒，残芜落叶岁峥嵘。","尔来有喜君知否，买得乌犍万事轻。"],"title":"初寒"}
