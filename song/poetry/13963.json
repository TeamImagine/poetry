{"author":"宋祁","id":13963,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["素领潘郎滞进阶，东南沿牒得卿材。","隋河鼓枻波成箭，越驿蒸衣雨是梅。","客咏南风蒱齿胜，食无寒具画厨开。","政余底处邀真赏，洲上风蘋若下醅。"],"title":"章判官诜赴吴兴幕"}
