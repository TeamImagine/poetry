{"author":"皮日休","id":27925,"strains":["仄仄平平仄仄平，仄平仄仄仄平平。","仄平平平平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["个个和枝叶捧鲜，彩凝犹带洞庭烟。","不为韩嫣金丸重，直是周王玉果圆。","剖似日魂初破后，弄如星髓未销前。","知君多病仍中圣，尽送寒苞向枕边。"],"title":"早春以橘子寄鲁望"}
