{"author":"孙觌","id":239084,"strains":["○平平仄仄，仄仄仄平平。","仄仄仄平仄，仄○仄○○。","平平平仄仄，仄仄○仄平。","○○仄平仄，仄仄仄仄平。","仄仄仄仄平，平仄仄仄平。","平平平仄平，仄仄平仄平。","平平仄平平，仄仄仄仄平。","平平仄平仄，仄仄仄仄平。","平平仄平仄，仄仄平平平。","仄平○平平，平○仄○平。"],"paragraphs":["三椽容膝地，一枕曲肱眠。","手把故人画，起行梦相牵。","明河天上落，一派堕我前。","溶溶注银海，浩浩泻玉川。","老眼眩欲迷，今在第几天。","堂堂通德门，种德今百年。","斋房九茎芝，岳井十丈莲。","连枝挺奇秀，见此两谪仙。","诗成粲珠玉，纸落生云烟。","一飞看昂霄，云中雁行连。"],"title":"郑惇老谦老寄示四赋小诗为谢"}
