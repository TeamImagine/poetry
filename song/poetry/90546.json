{"author":"韩琦","id":90546,"strains":["仄仄仄仄仄，仄仄仄平仄。","平仄平○平，仄仄仄仄仄。","平平仄仄仄，平仄仄仄仄。","仄仄仄平平，仄仄平平仄。","仄仄平仄仄，仄仄仄平仄。","仄平仄平仄，仄仄仄仄仄。","仄平仄仄仄，平仄仄平仄。","平平平仄平，仄仄平仄仄。","平仄○仄平，仄仄仄仄仄。","仄仄仄平平，仄仄平仄仄。","平平○仄平，平仄仄仄仄。","平仄仄平仄，仄仄仄平仄。","仄平仄仄仄，仄仄平仄仄。","仄仄平仄○，仄仄平仄仄。","仄○仄仄仄，仄仄平仄仄。","平仄仄仄仄，仄仄仄仄仄。","平仄仄平仄，平仄平仄仄。"],"paragraphs":["事小不可忽，议或戒蜂虿。","蜂虿之中人，始意脱己害。","人兮怒一蠚，为报速睚眦。","白昼擿危巢，夜烛穷纤介。","必获而后已，立死以为快。","彼诚畜微毒，谓己有所赖。","失于小不忍，而自取糜坏。","吁嗟阴巧徒，毒万蜂虿大。","包潜中善良，断腕未足骇。","小或一身危，甚则家族逮。","渊微如鬼神，无隙可漏败。","君子被戕贼，守道不为怪。","有时丑迹露，事或无可奈。","一旦吾道行，乃置之度外。","使其自愧缩，似不容覆载。","非力不足较，顾有盛德在。","阴巧既常幸，蜂虿胡不贷。"],"title":"蜂虿"}
