{"author":"冯山","id":191538,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["直道崎岖出禁林，江湖长有爱君心。","五年汉法更张际，千里潼江惠泽深。","天下鹓鸿方得侣，道傍桃李正垂阴。","邦人不用留行色，满旆薫风入舜琴。"],"title":"送李才元待制二首  其一"}
