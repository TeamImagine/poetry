{"author":"苏辙","id":198703,"strains":["平仄平平仄仄平，平平平仄仄平平。","仄平仄仄仄仄仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["春旱时闻孽火然，邢山龙老不安眠。","麦生三寸未覆垅，雨过一犁初及泉。","深愧贫民饥欲死，可怜肉食坐称贤。","南斋遗老知尤幸，汤餠黄齑又一年。"],"title":"春旱弥月郡人取水邢山二月五日水入城而雨"}
