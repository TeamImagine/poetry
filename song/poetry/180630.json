{"author":"王安石","id":180630,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄仄平仄仄平平。"],"paragraphs":["高蝉抱壳悲声切，新鸟争巢谇语忙。","长树老阴欺夏日，晚花幽艳敌春阳。","云归山去当檐静，风过溪来满坐凉。","物物此时皆可赋，悔予千里不相将。"],"title":"次韵答平甫"}
