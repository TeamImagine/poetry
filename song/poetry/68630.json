{"author":"文彦博","id":68630,"strains":["仄仄平○仄，平○仄仄平。","平平仄仄仄，仄仄仄平平。","仄仄仄平仄，○平平仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","仄平平仄仄，仄仄仄平平。"],"paragraphs":["鞅掌公庭暇，登临阙塞秋。","清谈不废务，远望略消忧。","二室榄前见，长伊天际流。","僧归下樵径，客去上渔舟。","返照明金刹，飞泉响石楼。","放怀真趣得，纵目滞情休。","像列三龛密，波翻入节稠。","怅然高世意，不减冶城游。"],"title":"秋日登阙塞"}
