{"author":"杨万里","id":45072,"strains":["平平仄仄仄仄仄，平仄平平仄平仄。","平平平仄仄平平，仄○仄平仄平仄。","？平平○仄○平，仄平仄平仄平仄。","仄平平仄平仄平，仄仄平平仄平仄。","仄平仄仄仄平仄，仄仄○平平仄仄。","仄平平仄仄仄平，仄仄仄○平仄仄。","平平仄仄仄平仄，仄仄平平仄平仄。","平平仄仄仄仄平，仄仄仄平仄平仄。","仄仄仄仄仄平平，○仄平平仄平仄。","平平平仄仄仄平，平仄○平仄平仄。"],"paragraphs":["花飞十不啻五六，青子团枝失红簇。","江南桃李总成阴，不论少城与韦曲。","酴醾珍重不浪开，晚堆绿云点冰玉。","体薰山麝非一脐，水洗银河费千斛。","滴成小蓓密于糁，乱走长条柔可束。","醉眸须及月下来，破鼻细从风处触。","先生未必被花恼，偶与门人暮春浴。","为怜压架十万枝，小立傍边领新馥。","剩拼妙语宠琼蕤，更掇清英酿酃渌。","先生何得便杜门，霜鬓犹烦玉堂宿。"],"title":"和罗武冈钦若酴醾长句"}
