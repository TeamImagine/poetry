{"author":"苏轼","id":195942,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["杜牧端来觅紫云，狂言惊倒石榴裙。","岂知野客青筇杖，独卧山僧白簟纹。","且向东皋伴王绩，未遑南越吊终军。","新诗过与佳人唱，从此应难减一分。"],"title":"会饮有美堂答周开祖湖上见寄"}
