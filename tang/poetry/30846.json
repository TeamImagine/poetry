{"author":"罗隐","id":30846,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄平平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["明时塞诏列分麾，东拥朱轮出帝畿。","铜虎贵提天子印，银鱼荣傍老莱衣。","歌听茗坞春山暖，诗咏蘋洲暮鸟飞。","知有掖垣南步在，可能须待政成归。"],"title":"送霅川郑员外"}
