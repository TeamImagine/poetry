{"author":"释居简","id":91618,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["静倚松门掩夕霏，不知求己去求谁。","翳花旋扫无留蒂，蒙吝才消即善颐。","彖象尚堪明古意，茅茨聊复傍寒漪。","是中余地藏缄默，何处人间更有诗。"],"title":"和睡翁巩仲至赋颐蒙斋赠澄元妙"}
