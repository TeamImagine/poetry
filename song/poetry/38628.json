{"author":"陆游","id":38628,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["避俗从来恨不深，家园栽种偶成阴。","西连几曲菖蒲涧，东接无穷薝卜林。","乌桕谷寒迎野步，金沙泉冷洗尘襟。","清音可写吾诗拙，它日君来试抱琴。"],"title":"开东园路北至山脚因治路傍隙地杂植花草六首  其六"}
