{"author":"艾性夫","id":165196,"strains":["仄平○平平仄仄，平仄○○仄平仄。","仄平仄平平仄平，仄仄平平仄平仄。","平平仄仄平仄平，仄？仄仄平平平。","平平仄仄○平仄，仄平仄仄平平平。"],"paragraphs":["藕花分房菱出角，瓜实累累蔓篱落。","稻田水多翁不愁，日抱筠筐晒山药。","清溪濯暑生布裳，石薷煮透山泉香。","涯南老屋颇宜夏，草窗瓦枕松风凉。"],"title":"次韵旷翁四时村居乐  其二"}
