{"author":"邵雍","id":124179,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["吾家职分是云山，不见云山不解颜。","游兴亦难拘日阻，梦魂都不到人间。","烟岚欲极无涯乐，轩冕何尝有暂闲。","洛社交朋屡相约，几时曾得略跻攀。"],"title":"和祖龙图见寄"}
