{"author":"王迈","id":107610,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自是先生标致高，诵诗恍见万人豪。","清如金掌双茎露，壮似钱塘八月涛。","胸次无尘春拍拍，道腴有味乐陶陶。","輶轩刻枣传衡岳，留得芬芳伴楚骚。"],"title":"题王双岩诗集后二首  其一"}
