{"author":"陆龟蒙","id":28386,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["几降真官授隐书，洛公曾到梦中无。","眉间入静三辰影，肘后通灵五岳图。","北洞树形如曲盖，东凹山色入薰炉。","金墟福地能容否，愿作冈前蒋负刍。"],"title":"奉和袭美怀华阳润卿博士三首 一"}
