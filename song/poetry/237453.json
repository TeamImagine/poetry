{"author":"李弥大","id":237453,"strains":["平平平仄仄，仄仄平平平。","仄仄仄仄仄，○仄仄仄平。","平平仄平仄，平仄仄仄平。","仄仄○平仄，平平平仄平。","平平平仄仄，平仄平仄平。"],"paragraphs":["山居时散步，所接多耕夫。","或揖或不揖，颇忘尔与君。","阴晴话愁喜，丰约道有无。","电迅叹人寿，风波惊世途。","超然心不累，朝市何有乎。"],"title":"散步山村喜风俗淳朴小诗纪之"}
