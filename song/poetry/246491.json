{"author":"吕本中","id":246491,"strains":["仄平仄平平，平仄平仄仄。","平仄仄○仄，仄仄平仄仄。","平平平平仄，仄○平仄仄。","平平平平平，○仄仄仄仄。","仄平仄平仄，平仄仄平仄。","平仄平平平，仄仄仄平仄。","平平平仄平，仄仄平仄仄。","平平仄平仄，仄仄平仄仄。","平平平平仄，仄仄仄仄仄。","平平仄仄仄，平仄仄仄仄。","仄平仄仄平，仄仄○仄仄。"],"paragraphs":["爱山不能归，常恐山怪责。","终岁在行役，感动头已白。","高秋强僮仆，路过龚掾宅。","蒙君开南轩，除我眼界窄。","白波遶青嶂，仿佛见颜色。","江上飞来峰，却立对君侧。","萧萧蒲苇丛，不受尘土隔。","知君有奇趣，笑我常偪仄。","人生无穷已，得一乃愿百。","床头贮美酒，窗下着好客。","请公但黙然，岁晚当有获。"],"title":"龚彦承观轩"}
