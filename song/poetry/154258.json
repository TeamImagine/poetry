{"author":"董嗣杲","id":154258,"strains":["平平仄平仄，仄仄平平平。","仄仄仄仄仄，平仄仄仄平。","平平平平平，平仄仄平平。","平平仄仄仄，仄仄平平平。","仄○仄仄仄，平仄平平○。","仄平平平仄，平仄平平平。","平仄仄平仄，仄仄平仄平。","仄平仄仄仄，仄仄？平平。","仄平平仄平，○仄仄仄平。","平平○仄平，平仄平仄平。","仄仄仄仄平，平○平仄平。","仄平平仄平，平仄仄仄○。","平○仄平仄，平仄平○平。","平平仄仄平，仄仄平平○。","平仄仄仄仄，平平平平平。","平平仄平仄，仄平仄平平。","平平仄平仄，仄仄平平平。","仄仄○仄平，仄○平平平。"],"paragraphs":["庐山白云拥，绝似兜罗绵。","覆得丑好尽，何啻万万千。","东林香炉峰，生在寺门前。","山阴土脉润，草木鸣秋妍。","意行梵庑旷，单下谁栖禅。","主僧淮东秀，眉目棱棱然。","谈麈自髙蹈，往往来着邉。","我游欲结社，有愧逺师莲。","草堂流水环，遗像俨乐天。","西风号万杉，趺坐青石颠。","野老喜我陪，谈吟超极玄。","上方僧谩多，多结粥饭缘。","方且局诸妄，焉得安三椽。","浮生忘有家，妙句知无传。","尘垢送短日，风霜侵颓年。","斜阳透西树，独支竹笻坚。","钟鸣拟寻睡，酒至流馋涎。","月上三笑亭，醉听渔家眠。"],"title":"游东林寺"}
