{"author":"陆游","id":36710,"strains":["平仄平，仄仄仄，仄仄平平○仄仄。","平平○仄仄仄平，平平平平仄平仄。","仄平仄仄仄仄平，仄平仄仄平平平。","○平仄仄平平仄，仄仄平仄○平平。"],"paragraphs":["披鹿裘，枕白石，醉卧松阴当月夕。","寒藤夭矫学草书，天风萧森入诗律。","忽然梦上百尺颠，绿毛邂逅巢云仙。","相携大笑咸阳市，俯仰尘世三千年。"],"title":"醉卧松下短歌"}
