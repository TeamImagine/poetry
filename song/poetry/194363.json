{"author":"苏轼","id":194363,"strains":["仄仄平平仄仄仄，仄平仄仄平平仄。","仄平平仄仄仄平，仄仄平仄平平仄。","仄仄平平仄仄仄，平平仄仄平平仄。","仄平仄仄仄平平，仄仄平平仄仄仄。"],"paragraphs":["紫蟹鲈鱼贱如土，得钱相付何曾数。","碧筒时作象鼻弯，白酒微带荷心苦。","运肘风生看斫鲙，随刀雪落惊飞缕。","不将醉语作新诗，饱食应惭腹如鼓。"],"title":"泛舟城南会者五人分韵赋诗得人皆苦炎字四首  其三"}
