{"author":"吕本中","id":246479,"strains":["平仄仄平平，仄仄仄仄仄。","平平仄平仄，仄仄仄仄仄。","仄平仄仄仄，仄仄平仄仄。","平平仄仄仄，仄仄○仄仄。","平平仄仄仄，仄仄仄仄仄。","○仄仄平○，平仄平仄仄。","平○仄仄仄，仄仄平仄仄。","平仄仄平平，仄仄平仄仄。","仄平仄仄仄，仄仄平○仄。","平仄仄○平，仄仄仄仄仄。","仄平仄仄仄，仄仄平仄仄。","平平仄平仄，○仄仄平○。"],"paragraphs":["晁子卧京城，岁月晚不用。","偷身出尘土，闭户忍疾痛。","客来不与语，有口吾懒动。","今年又请老，气力当少纵。","生平厌笔墨，弃去不复弄。","颇念白头亲，甘旨须子奉。","呻吟不衽席，妙语时一讽。","谁令稻粱谋，未答泉石梦。","鄙夫托未契，义实忧患共。","天定或胜人，寡固不敌众。","请公但缩手，保此清净供。","因书报安否，兼与问群从。"],"title":"问晁伯宇疾二首  其一"}
