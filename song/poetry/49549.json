{"author":"杨万里","id":49549,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["亲交久别忽相从，饭罢相将拄瘦筇。","深涧小桥聊驻步，胡床羽扇对西风。","水声流入肝脾里，日影轻遮云气中。","玉润即看朝玉阙，山居独自卧山翁。"],"title":"同王见可刘子年循南溪度西桥登天柱冈望东山二首  其一"}
