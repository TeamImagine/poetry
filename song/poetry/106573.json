{"author":"程公许","id":106573,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["瘴雨弥旬快作晴，小山香馥晚风清。","高秋幕府闲书檄，落日江山拥旆旌。","形势自应专一面，关河犹未息交枰。","雅知牧御须才望，盍早还朝洗甲兵。"],"title":"久雨快晴侍杨尚书燕镇远楼"}
