{"author":"苏轼","id":195089,"strains":["平平仄平仄，仄仄仄○仄。","○平○平仄，仄仄仄平仄。","平○仄仄仄，仄仄仄仄仄。","平平仄仄仄，仄仄○仄仄。","平平仄平仄，仄仄仄平仄。","平平仄仄平，平仄○仄仄。","平平仄平仄，仄仄○平仄。","仄仄仄平平，平平仄平仄。","平平平仄仄，仄仄平平仄。","平平仄平平，○仄仄平仄。"],"paragraphs":["华灯閟艰岁，冷月挂空府。","三吴重时节，九陌自歌舞。","云从月几望，遂至一百五。","嘉辰可屈指，乐事相继武。","今宵扫云阵，极目浄天宇。","嬉游各忘归，阗咽顷未睹。","飞球互明灭，激水相吞吐。","老去反儿童，归来尚铙鼓。","新年消暗雪，旧岁添丝缕。","何时九江城，相对两渔父。"],"title":"次韵刘景文路分上元"}
