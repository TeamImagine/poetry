{"author":"蔡襄","id":135847,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["鸣籁萧森万木声，浓岚环合乱峰青。","楼台矗处双溪会，雷电交时一剑灵。","晓市人烟披霁旭，夜潭渔火鬭寒星。","画屏曾指孤舟看，今日孤舟在画屏。"],"title":"宿延平津"}
