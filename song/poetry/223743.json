{"author":"吴则礼","id":223743,"strains":["平平仄仄仄平平，平仄平平平仄平。","平仄平平仄平仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["衡门宿昔只栖迟，惭愧三堂春事奇。","为有丛筠傍流水，故教疏影作横枝。","香罗未办凌波去，素魄休论啼鴂时。","乞与江南风格在，鼻端聊遣广文知。"],"title":"新亭梅偶作"}
