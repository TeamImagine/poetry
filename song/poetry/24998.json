{"author":"李升之","id":24998,"strains":["平平平仄仄平平，平仄平仄仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["漓江开遍四时花，游览都忘屐齿赊。","风景虽宜秋向老，关山无奈客思家。","漏传楼上三通鼓，水落滩头几尺沙。","京国未归乡信断，阵鸿何处贴云斜。"],"title":"夜游漓江上"}
