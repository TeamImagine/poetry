{"author":"朱熹","id":54679,"strains":["平平仄仄仄，仄仄平平仄。","仄仄仄平平，平平仄平仄。","平平○仄仄，仄仄平平仄。","仄○仄平平，平平仄平仄。","仄平平平仄，平仄平平○。","平平平仄平，平仄平平仄。"],"paragraphs":["愆阳值岁晏，忽复层阴结。","一雨散霏微，千林共骚屑。","端居遗簿领，远意怀幽洁。","旷虑守微疴，殊方感新节。","岂伊田庐念，丘垅心摧折。","还登东领冈，瞻𥩟何由歇。"],"title":"冬至阴雨"}
