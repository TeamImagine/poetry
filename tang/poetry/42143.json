{"author":"处默","id":42143,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["名山不取买山钱，任构花宫近碧巅。","松桧老依云里寺，楼台深锁洞中天。","风经绝嶂回疏雨，石倚危屏挂落泉。","欲结茅庵共师住，肯饶多少薜萝烟。"],"title":"题栖霞寺僧房"}
