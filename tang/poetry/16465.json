{"author":"白居易","id":16465,"strains":["仄仄仄仄仄，仄平仄仄○。","仄平仄仄仄，仄平仄平平。","平仄○平仄，平平仄仄平。","平平平仄仄，平○仄平○。","仄○平平仄，平平仄仄平。","仄平平仄仄，平仄仄平平。","仄仄平○仄，○平仄仄平。","平○仄平仄，仄仄仄平平。"],"paragraphs":["在郡六百日，入山十二回。","宿因月桂落，醉为海榴开。","黄纸除书到，青宫诏命催。","僧徒多怅望，宾从亦裴回。","寺暗烟埋竹，林香雨落梅。","别桥怜白石，辞洞恋青苔。","渐出松间路，犹飞马上杯。","谁教冷泉水，送我下山来。"],"title":"留题天竺灵隐两寺"}
