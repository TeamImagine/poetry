{"author":"陆游","id":37705,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["九日春阴一日晴，强扶衰病此闲行。","猩红带露海棠湿，鸭绿平堤湖水明。","酒贱柳阴逢醉卧，土肥稻垄看深耕。","山翁莫道浑无用，解与明时说太平。"],"title":"春行"}
