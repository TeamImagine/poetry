{"author":"陆游","id":39666,"strains":["平仄平仄仄，仄仄仄○仄。","平平仄仄仄，○仄平仄仄。","仄○仄平○，平仄仄仄仄。","仄平仄仄仄，仄仄仄仄仄。","平○仄平仄，仄仄平仄仄。","仄平仄平平，仄仄仄仄仄。"],"paragraphs":["君子非好异，本意亦从众。","居然迫所愧，难复趋一哄。","孟轲遇齐王，夫岂不欲用。","万锺养弟子，乃似以利动。","惟其有辞受，百世尊道统。","岂惟圣贤哉，学者固所共。"],"title":"君子非好异"}
