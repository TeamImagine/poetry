{"author":"朱淑真","id":245840,"strains":["平仄平平仄平仄，○平仄仄平平仄。","仄仄○平平仄仄，平平○仄平平仄。","仄仄平平仄仄平，仄仄平平仄平仄。","平平○仄仄平平，平平仄仄○平仄。","平平仄仄○平平，平仄仄平平仄仄。","平平仄仄仄平平，平仄平平平○仄。","平仄平平仄仄平，平平仄仄平平仄。","仄平平仄仄平平，仄仄平平平仄仄。"],"paragraphs":["萧瑟西风起何处，庭前叶叶惊梧树。","万物收成天地肃，田家芋栗初登圃。","杳杳高穹片水清，一点秋雕翥云路。","凄凄空旷雨初晴，凉飇动地收残暑。","高楼玉笛应清商，天外数声新雁度。","园林草木半含黄，篱菊黄金花正吐。","池上枯杨噪晚蝉，愁莲蔌蔌啼残露。","可怜秋色与春风，几度荣枯新复故。"],"title":"秋日行"}
