{"author":"周紫芝","id":241616,"strains":["仄仄仄仄平仄仄，平平仄仄平仄仄。","平平仄仄仄平平，平平○平平仄仄。","平平仄仄平仄平，仄平仄仄仄仄○。","仄仄平平平仄仄，仄仄仄○平仄平。"],"paragraphs":["画史俗士非画者，支郎好马能画马。","为君肯作数骅骝，班郎应歌天马下。","前人妙笔俱绝伦，后人骨冷唤不闻。","试借云衢千里足，洗我眼中凡马群。"],"title":"季共以师子花见借作诗归之而报甚宠且言隆近为余作数马奇甚乃作此诗以见愿借之意"}
