{"author":"孔平仲","id":203592,"strains":["仄仄仄仄平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["晓色漫漫看雪下，溪流脉脉见潮生。","船窗静坐无宾客，樽酒相从只弟兄。","会合都来能几日，留连遮莫到三更。","何如径就舟中宿，岸斗深泥不可行。"],"title":"初三夜作"}
