{"author":"贺铸","id":213170,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["风雨扁舟幸少留，为君持酒话徐州。","白鱼紫蟹秋初美，戏马飞鸿梦屡游。","二阮年来知健否，季真老去尽归休。","白云庄畔多闲地，不惜横刀直换牛。"],"title":"再送潘仲宝兼寄彭城交旧"}
