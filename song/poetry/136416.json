{"author":"胡仲弓","id":136416,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["但是南枝尽向阳，凝寒未许暗传香。","水边疏影空浮月，岭外孤根浅带霜。","北帝无因全漏泄，东君何事巧遮藏。","好将羯鼓花前报，莫待狂风破麝囊。"],"title":"颐斋再作催梅诗次韵"}
