{"author":"周麟之","id":28792,"strains":["仄平仄仄仄平平，仄仄平平仄仄平。","平仄仄平平仄仄，仄仄平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["一从雁塔缀英游，又见功名得志秋。","丹阙万人窥榜眼，碧幢千骑拥遨头。","锦城日暖惸鳏舞，玉垒烟深铠仗收。","它日中和闻善政，一琴宁复久淹留。"],"title":"送王时亨舍人帅蜀诗二首  其二"}
