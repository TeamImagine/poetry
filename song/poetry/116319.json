{"author":"刘克庄","id":116319,"strains":["平平仄仄仄，仄平仄平平。","仄○平平平，平仄仄○平。","仄平平○仄，平平仄平平。","仄平仄平平，仄仄平仄平。","○仄仄平仄，平平仄平平。","平仄仄平仄，仄仄平平平。","仄仄仄平平，平仄平平平。","仄○仄仄平，平仄平平平。","平仄平仄仄，平仄仄○平。","仄仄○平平，仄仄平○平。","仄仄仄平平，仄平平平平。","仄平平仄仄，平仄仄仄平。","仄仄仄仄平，仄仄平仄平。","仄仄仄仄仄，平平○平平。","平仄仄仄仄，平平仄仄○。","平平仄平仄，仄仄平仄平。","仄仄平平平，平仄仄平平。","仄平仄平○，仄仄仄仄平。","平平仄平仄，仄仄○○平。","平仄平仄仄，平平仄仄平。"],"paragraphs":["灵妃一女子，瓣香起湄洲。","巨浸虽稽天，旗盖俨中流。","驾风樯浪舶，翻筋斗千秋。","既而大神通，血食羊万头。","封爵遂綦贵，青圭蔽珠旒。","轮奂拟宫省，盥荐皆公侯。","始盛自全闽，俄遍于齐州。","静如海不波，幽与神为谋。","营卒尝密祷，山越立献囚。","岂必如麻姑，撒米人间游。","亦窃笑阿环，种桃儿童偷。","独于民锡福，能使岁有秋。","每至割获时，稚耄争劝酬。","坎坎击社鼓，呜呜缠蛮讴。","常恨孔子没，豳风不见收。","君谟与渔仲，亦未尝旁搜。","束晳何人哉，愚欲补前修。","缅怀荔台叟，纪述惜未周。","他山岂无石，可以砻且锼。","吾老毛颖秃，安能斡万年。"],"title":"白湖庙二十韵"}
