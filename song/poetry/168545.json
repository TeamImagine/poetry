{"author":"文同","id":168545,"strains":["平平仄仄○，平仄平平仄。","仄仄平仄平，仄仄平仄平。","平平仄平仄，平仄平平平。","仄仄仄平平，平仄平仄平。","仄仄仄仄仄，平平仄平平。","仄仄仄仄平，平平仄○平。","仄仄仄仄仄，平平仄平平。","仄仄仄平仄，平平仄平平。","仄仄平仄仄，仄平仄仄平。","平平仄平仄，○仄平平○。"],"paragraphs":["荒途涉沮洳，危岭升坡阤。","爱此清净居，不倦来往多。","山僧见余喜，颠倒披乾陀。","引我坐前轩，山果丹碧罗。","食已步野径，新柔踏晴莎。","就石枕古棱，依松执长柯。","是夕乃宿此，东山吐圆波。","夜久不能寐，禽虫伴幽哦。","达旦鸣落叶，固非俗士歌。","岩猿与溪鸟，应笑频经过。"],"title":"宿超果山寺"}
