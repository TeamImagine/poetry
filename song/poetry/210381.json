{"author":"杨亿","id":210381,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["朱火荧荧向夕流，林间一叶忽惊秋。","风来野渡闻渔笛，雾敛晴天见蜃楼。","艶爱芙蓉开幕府，香怜杜若老汀洲。","使君鬓畔多玄髪，临水登山不用愁。"],"title":"次韵和衢州席刑部早秋"}
