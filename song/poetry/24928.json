{"author":"余靖","id":24928,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["朱轓新命汉诸侯，地扼荆湘占上游。","醽渌水声侵古堞，祝融峰色入晴楼。","昼垂三组乡枌过，春拥双旌岳寺游。","番直星垣归缓步，谪仙通籍著瀛洲。"],"title":"送刘学士知衡州"}
