{"author":"杨炯","id":23177,"strains":["仄仄仄仄仄，○平仄平仄。","平仄平平平，平平平仄仄。","仄平仄平仄，平平仄仄仄。","平平仄仄平，平平仄仄仄。","仄平仄仄仄，平仄平○仄。","仄○○仄平，仄平平仄仄。","仄仄平仄仄，平平仄○仄。","○仄○仄平，平平平仄仄。","仄平仄平仄，平平仄平仄。","平平仄仄平，平仄平平仄。"],"paragraphs":["绝壁耸万仞，长波射千里。","盘薄荆之门，滔滔南国纪。","楚都昔全盛，高丘烜望祀。","秦兵一旦侵，夷陵火潜起。","四维不复设，关塞良难恃。","洞庭且忽焉，孟门终已矣。","自古天地辟，流为峡中水。","行旅相赠言，风涛无极已。","及余践斯地，瓌奇信为美。","江山若有灵，千载伸知己。"],"title":"西陵峡"}
