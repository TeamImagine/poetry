{"author":"尤袤","id":51083,"strains":["平仄平平仄仄平，平平仄仄仄平平。","平平平仄平平仄，仄仄平平仄平平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["枯树扶疏水满池，攀翻未见玉团枝。","应羞无雪教谁伴，未肯先春独探支。","几度杖藜贪看早，一年芳信恨开迟。","留连东阁空愁绝，只误何郎作好诗。"],"title":"入春半月未有梅花"}
