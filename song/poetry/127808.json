{"author":"方岳","id":127808,"strains":["仄平○仄仄平仄，平仄平平仄仄仄。","仄○平仄仄仄平，仄○仄仄平平仄。","仄平平平，平仄平仄。","仄○仄仄平平，平平仄○。","仄仄仄平，○平平仄。","平仄仄仄仄平平平，平○平仄平平仄仄。","平平仄仄平仄○，平仄平平仄平仄。","平平平，仄仄仄，平平平平仄平仄。","仄平仄平仄平平仄平，仄仄平平平仄仄。","平仄仄平平平，仄仄平仄，平平平仄平平仄。","仄仄平○仄仄仄仄平，平平仄平○仄仄。","仄平○平仄仄仄仄○，○仄仄平平仄仄。"],"paragraphs":["劝君且尽一杯酒，身外无穷莫问口。","近闻谁直白玉堂，或传某佩黄金斗。","与君何干，于我奚有。","不如雨话耕夫，烟呼钓叟。","问竹活无，看梅开否。","天下事自有夔龙人，山中居只堪麋鹿友。","乾坤荡荡呼不闻，今古茫茫骨俱朽。","鸡催晨，兔没酉，春风来时又花柳。","不知柳今几青花几红，但见吾人成老丑。","吾欲采薇西山，播谷南亩，吾牛虽健吾衰久。","只可茅柴火酒醉几觞，村田乐诗吟数首。","不然空山寂寂白昼长，闲杀一双无用手。"],"title":"醉歌"}
