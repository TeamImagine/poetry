{"author":"释持","id":226443,"strains":["仄○仄平平仄仄，仄仄○○○仄仄。","平平平仄仄平平，仄仄平平平仄仄。","仄平○仄○平仄，仄平○仄平平仄。","平平平○仄仄平，仄仄○仄仄仄仄。","仄仄仄，平平仄，平仄仄平○仄仄。","平仄平平平仄仄，仄仄○平仄仄仄。","○平仄仄○○平，平仄○平仄仄仄。"],"paragraphs":["性空老人何快活，只有三衣并一钵。","丛林端的死心儿，见胆开谈心豁豁。","有时吹笛当言说，一声吹落西江月。","桃花庵中快活时，往往观者舞不彻。","甚道理，能欢悦，摇手向人应道别。","堪笑无人知此意，尽道称锤硬似铁。","难瞒唯有当行家，为报临机莫漏泄。"],"title":"酬普首座偈"}
