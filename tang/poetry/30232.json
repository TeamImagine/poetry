{"author":"方干","id":30232,"strains":["仄平平仄仄平平，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["主人何处独裴回，流水自流花自开。","若见故交皆散去，即应新燕不归来。","入门缭绕穿荒竹，坐石逡巡染绿苔。","应是曾经恶风雨，修桐半折损琴材。"],"title":"废宅"}
