{"author":"孔平仲","id":203539,"strains":["平平仄仄仄，仄仄仄仄平。","平平仄○平，仄仄○仄仄。","平平平仄平，仄仄仄○平。","仄○平平仄，仄仄仄仄○。","仄仄平仄仄，仄平仄平仄。","仄仄平仄仄，平平仄平平。","平平仄仄平，平仄仄仄平。","仄仄平平○，仄仄仄平○。","平平仄仄仄，仄仄平仄平。","平仄仄仄平，平仄仄仄平。","○平仄平仄，平平仄○仄。","平平平仄仄，○仄仄仄平。","平平平仄仄，平仄仄仄平。","仄仄仄平平，仄平平仄平。","仄仄平平仄，仄○平仄平。","平平仄平仄，仄仄平平平。","仄仄仄仄仄，平平仄平平。","仄平仄○平，仄仄仄○平。","仄平平平仄，仄仄仄平平。"],"paragraphs":["愁霏久不霁，翳此白日光。","阴风薄庭柯，落叶堕我旁。","萧条秋气高，百感搅中肠。","侧观南飞雁，肃肃尚有行。","念昔来此土，弟晜各康彊。","二季皆鸑鷟，梧桐殒朝阳。","踟蹰故所游，墟墓草已荒。","会合须臾期，去日一何长。","吾兄近仳别，咫尺非异方。","官守畏简书，羁绊不得骧。","如星限河汉，东西但相望。","江鱼肥可荐，庭菊粲以芳。","峥嵘时节晚，谁与共一觞。","伯氏副边城，苦寒天早霜。","石火虽云煖，不如还故乡。","群飞隘霄极，弱羽因飘扬。","禄薄未足饱，胡为久皇皇。","古人有三高，彼岂悦膏粱。","愿言同斯志，毕景事耕桑。"],"title":"寄常父"}
