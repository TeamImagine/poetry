{"author":"释德洪","id":228384,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["投老南来雪满颠，羁囚不自忆生全。","久为白骨今重肉，已卧黄泉复见天。","报德定应追结草，效忠那肯愧餐毡。","此诗清绝如冰雪，乞与江山洗瘴烟。"],"title":"出朱崖驿与子修"}
