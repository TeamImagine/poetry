{"author":"陈造","id":59673,"strains":["仄平平仄仄平平，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["几时风色不飞沙，再遣斋鱼为客挝。","尘里槐安空梦境，眼中优钵忽天花。","玄谭正用蠲忧患，白饭胡宁当旨嘉。","南去路贫同一笑，不忧攫肉有飞鸦。"],"title":"赠实老"}
