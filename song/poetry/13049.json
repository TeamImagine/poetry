{"author":"宋庠","id":13049,"strains":["仄仄平仄平，○平仄平仄。","仄仄仄○仄，平仄平仄仄。","仄仄平仄平，平平仄平仄。","平平仄平平，仄仄仄平仄。","仄仄○仄平，平平仄平仄。","平平仄平仄，仄仄仄平仄。","仄仄仄仄○，平平仄○仄。","平仄仄平仄，平平仄平仄。","平平仄平仄，平仄仄平仄。","仄仄仄平平，平平仄平仄。","仄平平仄平，仄仄仄○仄。","平仄平仄平，○平仄○仄。","仄平仄仄平，仄仄平○仄。","平平仄平仄，仄○仄平仄。","平○平仄平，平仄仄平仄。","仄仄平仄仄，平平仄平仄。","仄平平仄平，仄仄○平仄。","仄仄仄仄○，平平仄平仄。","仄○仄仄○，仄仄平仄仄。","平仄○仄○，平仄仄平仄。"],"paragraphs":["旦夕人语喧，泛舟北城曲。","十里望禅刹，飘若尘外躅。","是日秋宇高，清辉澹晨旭。","林风唱残蜩，泽稗下饥鹄。","野实迎露黄，川芜傲霜绿。","循涯得微径，舍楫步幽麓。","佛寺讶靓深，僧庐互重复。","山气导真想，天香洗烦欲。","嗟余秉微尚，丘壑返初服。","失计蹈尘嚣，虚名玷缨毂。","妄排金马门，谬草紫泥牍。","温省专慎辞，中阶佐调𫗧。","器偏固自倾，绠短良难续。","何言一麾出，尚参九州牧。","恩深无后疵，颜腼有余恧。","孔训惩惮改，羲爻许频复。","朅来清净区，冀脱泥涂辱。","醉象或可调，藩羝悔前触。","万缘自我空，至道非外勗。","聊谨三载期，吾得事栖伏。"],"title":"季秋晓出题山光寺"}
