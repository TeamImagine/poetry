{"author":"朱翌","id":11177,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["川净波平五板舟，天开地辟一轮秋。","白银国放黄金色，宫锦袍添紫绮裘。","坐久星河挂璎珞，夜深风露走珠旒。","人间意适须乘兴，我是闲人更自由。"],"title":"八月十三夜与张检法泛武溪"}
