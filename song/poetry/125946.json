{"author":"宋伯仁","id":125946,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["春来雪意愈迟遛，又学飞绵过小楼。","暖逐东风虽易化，猛如前月未容休。","莺花消息孤诗课，蚕麦生涯累客愁。","莫道远人多冻杀，王师亦有在边头。"],"title":"春雪不止"}
