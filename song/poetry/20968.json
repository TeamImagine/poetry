{"author":"晁公溯","id":20968,"strains":["平仄○仄仄，平平平仄平。","仄平○仄仄，仄仄仄平○。","○平仄仄平，仄仄平仄平。","平仄仄仄平，平平平仄○。","仄平平○○，○仄仄仄平。","仄平仄○仄，平仄仄仄平。","仄平仄平平，平仄平仄平。","仄○仄平仄，平平平仄○。"],"paragraphs":["天地收霸气，丘原余閟宫。","野人相指示，旁有若堂封。","当时大耳儿，甚似隆准公。","夫岂忘故都，崎岖巴蜀中。","划然成三分，正尔厄两雄。","武侯抱遗恨，秦陇竟莫通。","独怜晋昌明，千载时始逢。","坐看五胡乱，萧条河洛空。"],"title":"题先主庙"}
