{"author":"李白","id":56135,"strains":["平仄平平平，仄平仄平仄。","仄平平○平，仄仄平仄仄。","仄仄平仄平，仄仄平○平。","○平平平平，平仄仄仄平。","仄仄仄○仄，○仄○平平。","○仄仄○平，平平仄平平。","平平仄平仄，仄仄○仄平。","仄仄仄平仄，平平仄平平。","仄平仄仄仄，仄仄平仄平。","仄平仄仄平，仄平平仄仄。","平平仄仄仄，仄仄仄平仄。","仄平仄仄仄，平仄平仄○。","○平仄○仄，仄仄○平平。","○仄平仄仄，仄平○仄平。"],"paragraphs":["黄鹤东南来，寄书写心曲。","倚松开其缄，忆我肠断续。","不以千里遥，命驾来相招。","中逢元丹丘，登岭宴碧霄。","对酒忽思我，长啸临清飙。","蹇予未相知，茫茫绿云垂。","俄然素书及，解此长渴饥。","策马望山月，途穷造阶墀。","喜兹一会面，若睹琼树枝。","忆君我远来，我懽方速至。","开颜酌美酒，乐极忽成醉。","我情既不浅，君意方亦深。","相知两相得，一顾轻千金。","且向山客笑，与君论素心。"],"title":"酬岑勋见寻就元丹丘对酒相待以诗见招"}
