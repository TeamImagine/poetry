{"author":"洪适","id":28026,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["象载凝华落笔工，一时英妙盍居中。","交情耐久惟同味，诗意求新更凿空。","挥麈宁谈阿堵物，联珠不数嗫嚅翁。","文成间被鸡林得，复有声名到海东。"],"title":"酬李举之"}
