{"author":"曹松","id":35467,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["李白虽然成异物，逸名犹与万方传。","昔朝曾侍玄宗侧，大夜应归贺监边。","山木易高迷故垅，国风长在见遗篇。","投金渚畔春杨柳，自此何人系酒船。"],"title":"吊李翰林"}
