{"author":"苏泂","id":95966,"strains":["仄仄平平仄仄平，平平仄仄仄平平。","仄平仄仄平平仄，平仄仄平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["病起重来理钓丝，扁舟迨及素秋时。","旧交犹有青山在，幽趣唯应白鸟知。","冉冉年光行老矣，茫茫世路欲何之。","秦皇酒榼苔封遍，虚负霜螯左手持。"],"title":"秋日泛镜中憩千秋观"}
