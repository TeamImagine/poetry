{"author":"刘弇","id":209526,"strains":["仄仄仄平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["膴仕委蛇四十秋，翻然归作赤松游。","无瑕旧是千金璧，不系今如一叶舟。","举世风霜空末路，此身芝术最良谋。","新篇晚更追骚雅，何计从公乞愈头。"],"title":"赠致政李元古二首  其一"}
