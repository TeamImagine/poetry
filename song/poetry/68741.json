{"author":"文彦博","id":68741,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["尝同徐勉构东田，花竹成阴雨后天。","为爱宪台宽白简，得随相府赏红莲。","清樽屡釂吟情逸，红袖频翻舞态妍。","归兴直须三鼓尽，月华况是十分圆。"],"title":"留守相公宠示东田䜩集诗依韵和呈"}
