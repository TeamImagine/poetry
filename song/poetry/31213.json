{"author":"洪迈","id":31213,"strains":["仄仄仄平仄，仄平平仄○。","仄仄仄仄平，○○平仄平。","平平仄平平，平仄仄仄平。","平平仄○仄，平仄平平平。","仄仄平仄平，仄仄平平平。","仄平平平仄，仄仄平仄平。","仄○平平仄，仄仄仄仄平。","仄平平仄平，仄仄平仄平。","平○仄仄仄，仄仄仄仄平。","仄平平仄平，仄仄平平平。","平平仄仄仄，平仄仄仄仄。","平平仄平仄，仄仄○○平。"],"paragraphs":["月出度松岭，露香霏羽衣。","肃肃夜气清，苍苍烟径微。","川光浴秋容，萝影挂夕辉。","冰轮碾空阔，飞辙无因依。","拟掬星渚波，恐触天孙机。","偓佺何时见，沆瀣聊独挥。","未应青霞志，即与素愿违。","稍休尘外踪，想此岩下扉。","清吟写万籁，妙想绝百非。","不须河汉言，尽解纷华围。","飞仙亦戏剧，玄学乃庶几。","鳌山切丹极，岁晚行将归。"],"title":"九月十七日夜度蔡道岭宿弥勒院"}
