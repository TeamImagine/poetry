{"author":"周密","id":153615,"strains":["仄仄仄平平，仄仄平仄平。","仄仄仄平仄，○仄仄仄平。","平仄仄平平仄仄平平仄，仄○仄仄平平仄。","仄平仄仄仄仄平，仄仄○仄平平仄。","仄仄仄○平仄仄平仄平，平平仄仄平○平。","仄仄仄仄仄平仄，仄仄○仄平平平。","仄平仄仄○仄仄，仄仄○○仄○仄。","仄仄仄仄仄平平，○○○仄平平仄。","○平仄仄平仄平，仄平○仄平平平。","仄平仄仄平平仄，仄平仄仄平平平。"],"paragraphs":["莫舞郁轮袍，莫酌金叵罗。","四坐一时静，听我感慨歌。","君不见滔滔易水咸阳路，渐离击筑荆卿舞。","酒杯在手醉不成，八创空遶秦宫柱。","又不见睢阳夜战城欲摧，孤臣骂贼声如雷。","酒不下咽指流血，白羽空射浮图回。","古来志士轻一死，意气相期每如此。","独醒自古欲何为，空留遗恨随流水。","长歌感慨多怆神，不须闻此眉双颦。","直须痛饮乌程酒，与君醉倒蘋华春。"],"title":"将进酒"}
