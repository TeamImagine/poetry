{"author":"韩淲","id":87257,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["探梅山路一杯亭，日澹风微远霭生。","莫问古来寻古话，只知春近赏春情。","几枝冷蕊吟方见，一点疏花画不成。","我挟两儿同二友，老年酒外更何营。"],"title":"探梅  其一"}
