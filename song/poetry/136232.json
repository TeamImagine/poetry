{"author":"胡仲弓","id":136232,"strains":["仄平仄平○仄○，○平仄仄平平平。","平平仄仄○仄仄，平平仄仄平平平。","○○平仄平平仄，○仄仄仄平平○。","平○仄仄平○仄，平平仄仄○○平。","○平仄平平仄仄，仄平仄仄平平平。","仄平○仄平平仄，仄平仄仄平平○。","仄平仄平仄平仄，仄仄平平仄○平。"],"paragraphs":["大官小官相送迎，闲云割断前山青。","前山万仞如壁立，南辕北辙何时停。","憧憧来往成何事，中有一路通天庭。","天庭走马平如掌，胡为此地劳其形。","从来大官无险阻，小官跋涉真零丁。","道人长啸烟霞表，祝君一语君须听。","大官小官喜经历，咫尺前头是相亭。"],"title":"过大官岭"}
