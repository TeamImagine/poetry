{"author":"刘一止","id":237561,"strains":["平平仄平平仄平，仄仄平平○平仄。","平平仄仄○○仄，平仄平○仄平仄。","仄○平仄平仄平，○平仄仄平平平。","仄平仄仄平仄仄，仄平○仄平仄平。","仄平仄仄平○仄，仄仄平平仄平仄。","平○仄仄仄平平，平仄平平仄平仄。"],"paragraphs":["东巡属车何大勤，铁马风趋过吴下。","周宣自有中兴日，天厌毡庭尚须暇。","所兴吴越天有年，污邪委地连山前。","与君步屧探禹穴，感时兴物俱惘然。","一官寓食家传久，暮景差池亦何有。","遮藏要见太平时，狐死何曾忘丘首。"],"title":"次韵曾宏父见贻一首"}
