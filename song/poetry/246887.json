{"author":"吕本中","id":246887,"strains":["平平○仄平仄仄，平○仄仄○仄仄。","平仄平平仄仄平，仄仄平平仄平仄。","平平仄仄平仄○，平平仄仄平仄平。","仄平○仄仄平仄，仄仄平平仄仄仄。","平平○仄仄○仄，仄仄平平仄平仄。","仄平平仄仄○仄，仄平仄○仄平仄。","平仄平平仄仄仄，○仄平平仄平仄。","仄平平平仄平仄，仄○平仄平仄仄。"],"paragraphs":["杨侯从旧名籍籍，吴中一见如旧识。","怜我衰颓病已侵，怪我辛勤百无益。","今君遽作巴蜀行，江头宿昔春水生。","路经三峡不艰阻，遍与疲民问疾苦。","随身长剑莫轻舞，试伐蛟鼍斩豺虎。","此来人士众如雨，得君此行慰羁旅。","君但垂情一笑许，胜使区区入州府。","百城因之遂安堵，亦胜无事闲坐否。"],"title":"送杨晨当时赴夔漕"}
