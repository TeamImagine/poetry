{"author":"王庭珪","id":238309,"strains":["平仄平平仄平仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["桃李无言对斜日，可堪回首一凄然。","子云投阁知何在，太白骑鲸已上天。","春蚓秋蛇留败壁，金钩玉带锁寒烟。","人行古木横塘路，门掩长江上水船。"],"title":"怀故人留题"}
