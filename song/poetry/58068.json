{"author":"张栻","id":58068,"strains":["○仄仄仄仄，○仄○仄平。","○平仄平平，仄仄平平平。","仄仄仄平仄，仄○仄平平。","平仄平仄仄，平平仄○平。","○平仄○平，平仄仄平平。","仄平平仄平，平平仄○平。","仄仄仄仄仄，仄仄○仄平。","仄平平仄平，仄仄○仄仄。","仄仄平仄仄，仄仄○仄平。","仄平仄平仄，仄○平仄平。"],"paragraphs":["行客念故里，劳者思少休。","如何岁华新，尚尔天南游。","涉五遇佳日，品题自名流。","聊复揩病眼，沙边玩轻鸥。","和风著冠巾，春意动林丘。","缅怀千载人，孤高谅难俦。","亦有一二士，举酒相劝酬。","未知吾故园，草木如此不。","政拙甘下考，智短空百忧。","赐归傥蒙幸，旧盟良可求。"],"title":"斜川日雪观所赋"}
