{"author":"曹辅","id":190043,"strains":["仄平仄仄仄仄平，○平○仄○○仄。","○平平仄平平平，仄仄平平○仄平。","仄平平仄平○○，仄仄○仄平○○。","平平平仄平平平，平平仄仄平平平。","仄仄平平仄○平，平平仄平仄平平。","平平平仄平仄平，平平仄○○平平。","仄平平平仄平平，仄仄平仄○平平。","平平仄仄平平仄，平平仄仄平平平。","平平仄仄○仄平，仄仄平仄平平平。","○平仄平仄平平，仄仄仄平平仄平。","仄仄仄平仄仄○，仄○仄仄平仄平。","○平平○仄平平，平平平仄仄平○。","平平平仄仄仄平，仄仄仄仄○仄平。","仄仄仄仄○平平，平平平仄仄○○。","仄平仄仄仄仄平，平平仄仄平仄平。","仄仄平平平仄平，仄平仄仄平平平。","仄平平仄仄仄平，平平仄仄○平平。","○仄仄仄平○平，仄仄仄仄平仄仄。","仄○仄仄平平平，○○仄○仄平平。","仄仄仄平平仄平，仄仄仄仄平平平。","平平仄仄平仄平，平仄平平○仄平。","仄仄仄仄仄仄平，○○平平平平○。"],"paragraphs":["少年落魄走四方，看山听水兴难忘。","深林谁复知孤芳，十载江湖称漫郎。","紫溪风月幽思长，绿水如镜烟苍苍。","追随豪俊多清狂，春风烂醉胥山堂。","下瞰群峰耸如枪，吴侬棹歌笛灵羌。","攀萝扪壁疲获臧，经旬选胜行赍粮。","客儿经台倚高冈，共卧明月吟胡床。","投身忽落昆仑傍，征西万马随腾骧。","官军夜半填贼隍，食尽师老催归装。","将军数奇设鹰扬，斩捕不能酬失亡。","曲突徙薪语莫偿，幕中病客非智囊。","扁舟夷犹忆吴乡，晁侯平日丈人行。","生驹今始见骕骦，伯乐一盼过老南。","恐是禀质苍龙房，尤工吴语放降王。","叔敖抵掌对烛光，秋英落尽金钿黄。","玉瓮浮春醅泼香，九天广乐来新凉。","笑谈聊此共一觞，天街六翮将翱翔。","正值羿彀游中央，我老委翅无复望。","洞庭橘熟千林霜，行当拂衣解银章。","买取百花洲畔庄，世外日月何曾忙。","翛然一室生吉祥，车马还能过我墙。","夜具茗饮与柘浆，更看君诗云绵张。"],"title":"次韵无咎戏赠兼呈同舍诸公"}
