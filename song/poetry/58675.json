{"author":"陈造","id":58675,"strains":["仄平仄平平，仄仄仄平仄。","仄仄平仄仄，仄仄平仄仄。","平平仄平平，平平仄平仄。","仄仄平仄平，平仄平仄仄。","仄仄平仄仄，平仄平仄仄。","平仄○○仄，平仄平仄仄。","平平仄仄平，平仄仄平○。","○仄平仄平，仄仄仄平仄。","仄平仄仄平，平仄平仄仄。","仄○平仄仄，平仄仄平仄。","○平平仄仄，仄仄仄仄仄。","仄平平○仄，仄仄仄○仄。"],"paragraphs":["大江碍崇山，突起作湍悍。","采石天下险，揭厉谁敢玩。","戈楼泊千艘，锋旗丽天汉。","昨忆辛巳秋，胡马蜂蚁乱。","敢触貔虎怒，旋作狐鼠窜。","繄此折其角，群孽终内叛。","孤亭试一登，明眼得奇观。","回首吾叶舟，已复舣沙岸。","我犀不敢然，幽察神所惮。","欻听钲鼓哄，戎事阅鹅鹳。","折冲须武备，保治赖彊干。","鄙夫华封祝，泚笔亦其漫。"],"title":"采石渡"}
