{"author":"徐积","id":185864,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["学得能言不自闲，雕笼何异网罗闲。","客来青锁常遮面，人去长门深闭关。","感物寸肠丝欲断，离群双泪血犹殷。","如何放我西归去，骨肉相抛在陇山。"],"title":"赠玉师鹦鹉"}
