{"author":"梅尧臣","id":57537,"strains":["○平仄平平，仄平仄平仄。","○仄仄仄平，仄仄仄仄仄。","○平仄平平，仄仄平仄仄。","平平仄仄仄，平仄仄仄仄。","平平平仄○，平仄平平仄。","仄仄仄仄仄，仄平平仄仄。","仄仄仄仄平，仄仄仄仄仄。","仄仄仄平平，仄○平○仄。","平仄平○平，○○平平仄。","仄仄仄○平，仄平仄仄仄。","平○仄平平，仄仄仄仄仄。","○仄仄平○，仄仄平仄仄。","仄平仄平平，平仄仄平仄。"],"paragraphs":["王朝慎常刑，恐民陷非辟。","分命遣使车，谬枉得举摘。","兼之劝农桑，欲野无旷隙。","韩侯夙所志，功利岂止百。","茫茫唐邓间，荒土无牛迹。","邵阏废未久，柘阳仍旧白。","二地傥复营，万世不可易。","昔在汉家时，近亲多占籍。","苟或非膏腴，当应徒畿赤。","每念辄叹嗟，未能俾尽画。","天将富斯民，事与愿不隔。","其易谓何如，拾芥由琥珀。","我今送韩侯，书以赠无责。"],"title":"送韩钦圣学士京西提刑"}
