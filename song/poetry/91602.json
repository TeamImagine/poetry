{"author":"释居简","id":91602,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，平平平仄仄平平。","仄平平仄平平仄，平仄平平仄仄平。"],"paragraphs":["曩说琛师迈往贤，不将大义答开田。","欲惩后世人尸素，敢昧前修自弃捐。","把似诞谩规信施，何如勤苦佐丰年。","镢头边事超今古，侥幸逢年是偶然。"],"title":"开田"}
