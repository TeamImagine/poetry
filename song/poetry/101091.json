{"author":"韩琦","id":101091,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["登科常愧处卢前，叙齿于兄小十年。","鹤不乘轩犹自若，鸿谁能弋已安然。","山头俗驾归诚晚，湖外扁舟见独先。","惟有大钧公道在，方圆随物旧同甄。"],"title":"次韵答致政赵少卿"}
