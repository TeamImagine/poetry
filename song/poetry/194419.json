{"author":"苏轼","id":194419,"strains":["平平仄平○平仄，仄仄平平○仄仄。","仄平平仄仄平平，仄仄平平仄平仄。","平平仄仄仄○仄，仄仄平平○仄仄。","平平仄平仄仄平，平平仄仄平平仄。","平仄平平仄平仄，仄平平仄平平仄。","平平平仄○○平，仄仄平平仄平仄。","仄平仄仄仄○平，仄平仄仄平平平。","仄平平仄仄平仄，仄仄平平平仄平。"],"paragraphs":["君家稻田冠西蜀，捣玉扬珠三万斛。","塞江流柹起书楼，碧瓦朱栏照山谷。","倾家取乐不论命，散尽黄金如转烛。","惟余旧书一百车，方舟载入荆江曲。","江上青山亦何有，伍洲遥望刘郎薮。","明朝寒食当过君，请杀耕牛压私酒。","与君饮酒细论文，酒酣访古江之𣸣。","仲谋公瑾不须吊，一酹波神英烈君。"],"title":"王齐万秀才寓居武昌县刘郎洑正与伍洲相对伍子胥奔吴所从渡江也"}
