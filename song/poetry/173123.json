{"author":"虞亿","id":173123,"strains":["平平仄仄仄，平仄平仄平。","仄平仄○平，仄仄平仄平。","平○仄仄仄，仄仄平仄平。","仄平仄仄平，○仄平平平。","平平平平平，仄仄平平平。","仄仄平仄平，仄仄平平○。","平平仄仄仄，仄仄仄仄平。","平仄仄仄平，仄仄仄仄平。","○平仄○仄，仄仄平平○。","平平仄平平，仄平平仄○。","平平仄○平，○仄仄仄平。","平平仄仄平，平仄平仄平。","仄○平仄平，平平仄平平。","仄平仄平仄，仄○仄仄平。","平平仄平仄，仄平平仄平。","仄仄平平平，平仄平平平。","仄平仄仄仄，仄仄仄仄平。","平平仄仄仄，仄仄平○○。","平○平仄平，○仄○平平。"],"paragraphs":["名山阅万古，明月来几时。","顾游属中秋，万里云雾披。","心闲境亦静，月满山不移。","况兹九曲溪，正漾清涟漪。","呼舟星村来，十客琴觞随。","此客俱不凡，洒落同襟期。","居然命钓艇，造席不复疑。","陶兀入醉乡，伴我老不羁。","临流振衣袂，飒飒刚风吹。","银盘转岩阿，两川光渺弥。","崚嶒大王峰，嵌窦渺可窥。","云𫐌与凤钗，来往谁可知。","但闻山桂香，缤纷落残卮。","酒酣各言志，抗论不少卑。","诸君爱轩冕，许身皋与夔。","矫首青云衢，尘鞅甘羁縻。","那知涉幻境，百岁黍一炊。","风波世上险，日月壶中迟。","何如归此山，相乐从希夷。"],"title":"中秋同诸子九曲泛月"}
