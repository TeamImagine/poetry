{"author":"刘威","id":25295,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["桐上知音日下身，道光谁不仰清尘。","偶来水馆逢为客，旧熟诗名似故人。","永日空惊沧海阔，何年重见白头新。","权门要路应行遍，闲伴山夫一夜贫。"],"title":"赠欧阳秀才"}
