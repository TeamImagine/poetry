{"author":"徐瑞","id":166926,"strains":["仄仄平平○仄平，○平仄仄仄平平。","平平仄仄平平仄，仄仄平平平仄○。","仄仄仄平○仄仄，平平○仄仄平平。","平平○仄平平仄，平仄平○仄仄仄。"],"paragraphs":["老子文章兴尚狂，看花可复梦名场。","谁怜用意平生苦，欲俟知音来世长。","郢俗但能听下里，骚人更待赋高唐。","年来颇欲焚吾砚，蓑笠田间百念忘。"],"title":"仲退示芳洲闲居律诗三首并示和章次韵寄芳洲一笑并简仲退  其二"}
