{"author":"陆游","id":40429,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["水际山前有老鳏，终年无事亦非闲。","渊源师友简编上，土木形骸鱼鸟间。","零落断云依钓濑，连涓新月照柴关。","葵羹稗饭悠然过，一饱元非造物悭。"],"title":"老鳏"}
