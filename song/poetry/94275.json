{"author":"赵汝绩","id":94275,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","平仄仄平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["客鬓萧疏渐秃翁，归来恍与鹤仙同。","山川米老画图上，风月放翁诗句中。","邻圃有蔬羹釜满，私田无秫酒樽空。","欲寻上灶云门路，湖水不多船未通。"],"title":"送荷渚兄自永嘉归越  其二"}
