{"author":"史弥宁","id":109360,"strains":["平平平仄平，仄仄仄○仄。","仄仄仄仄平，○仄仄平仄。","仄仄仄平平，仄仄平仄仄。","平平仄平仄，平平○仄仄。","仄仄仄平平，平平平仄仄。","平仄仄○平，仄仄○仄仄。","仄平平仄仄，平仄仄平仄。","仄○○平平，平仄平仄仄。"],"paragraphs":["疲甿吾所矜，可忍浚膏血。","每事既厥心，其敢惮烦屑。","旱魃偶挻灾，慨念肠欲热。","笺天走群望，精神重澡雪。","一雨斗清凉，炎歊随荡灭。","多稼复如云，指日看秀结。","感通翻覆手，田里洗愁绝。","祷禜荷同寅，肝胆无楚越。"],"title":"次韵王令君祷雨用杜草堂韵"}
