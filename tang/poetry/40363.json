{"author":"皎然","id":40363,"strains":["仄平○仄仄平仄，仄仄平平仄平仄。","仄平仄仄仄仄平，平仄平平平仄平。","仄仄仄平仄，平平仄仄仄平仄。","仄仄平仄平，仄○平仄仄○平。","○仄仄仄仄，平平仄平仄平仄。","仄仄平平仄仄平，仄平仄仄平仄平。","平○仄仄仄○仄，仄仄平仄平仄平。","平平仄平仄仄仄，平平仄仄平平仄。","仄平○仄平仄平，仄仄平平仄○仄。"],"paragraphs":["越人遗我剡溪茗，采得金牙爨金鼎。","素瓷雪色缥沫香，何似诸仙琼蘂浆。","一饮涤昏寐，情来朗爽满天地。","再饮清我神，忽如飞雨洒轻尘。","三饮便得道，何须苦心破烦恼。","此物清高世莫知，世人饮酒多自欺。","愁看毕卓瓮间夜，笑向陶潜篱下时。","崔侯啜之意不已，狂歌一曲惊人耳。","孰知茶道全尔真，唯有丹丘得如此。"],"title":"饮茶歌诮崔石使君"}
