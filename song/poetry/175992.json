{"author":"王珪","id":175992,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["文书满眼纷纷里，忽觉沧波起荻洲。","红日不知华省暮，扁舟如下洞庭秋。","林泉傲物非无约，轩冕拘人此未休。","与拂素尘寻绝景，羡君潇洒特迟留。"],"title":"留题吴仲庶省副北轩画壁兼呈杨乐道谏院龙图三首  其一"}
