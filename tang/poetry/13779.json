{"author":"卢仝","id":13779,"strains":["平平平仄仄，仄仄仄平仄。","仄仄平仄仄，平平仄平仄。","○平仄平仄，仄仄平仄仄。","平仄平平平，仄平仄平仄。","仄○仄○仄，仄仄平平仄。","仄○仄平仄，○仄仄仄仄。","仄仄仄○平，仄平○平平。","仄仄仄平平，仄仄平平○。","仄平平仄仄，仄仄平仄平。","○仄仄仄仄，平仄平平平。","平仄平平平，○仄平平平。","平仄平平仄，平平仄平仄。","平仄○仄平，平平○仄平。","仄仄仄仄平，仄平平仄平。","平仄仄仄仄，平仄仄仄平。","仄仄仄平仄，○平平仄○。","仄仄平平平，仄仄平平○。","仄平仄仄仄，○仄平仄○。","仄仄○仄仄，仄○平平平。"],"paragraphs":["人生何所贵，所贵有终始。","昨日盈尺璧，今朝尽瑕弃。","苍蝇点垂棘，巧舌成锦绮。","箕子为之奴，比干谏而死。","仲尼鲁司寇，出走为群婢。","假如屈原醒，其奈一国醉。","一国醉号呶，一人行清高。","便欲激颓波，此事真徒劳。","上山逢猛虎，入海逢巨鳌。","王者茍不死，腰下鱼鳞刀。","东海波连天，三度成桑田。","高岸高于屋，斯须变溪谷。","天地犹尚然，人情难久全。","夜半白刃雠，旦来金石坚。","萧绶既解坼，陈印亦弃捐。","竭节遇刀割，输忠遭祸缠。","不予衾之眠，信予衾之穿。","镜明不自照，膏润徒自煎。","抱剑长太息，泪堕秋风前。"],"title":"感古四首 二"}
