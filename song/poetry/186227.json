{"author":"吕陶","id":186227,"strains":["仄仄平平仄，平○仄仄平。","仄平平仄仄，○仄仄○○。","平仄平平仄，平平仄仄平。","平平平仄仄，平○仄平平。","仄仄平○仄，平平仄仄平。","平平平仄仄，平仄仄平平。","○仄平平仄，平平仄仄○。","平平○仄仄，平仄仄平平。"],"paragraphs":["百里邻疆宇，详闻懿迹多。","本原由简厚，论议必中和。","平日春阳爱，斯民德泽歌。","藩宣聊息偃，名教足逶迤。","远业今犹郁，亨涂去若何。","蓬仙终到海，轩鳯必巢阿。","裁割神锋举，光辉国鉴磨。","公乎难隐让，忠义贵无他。"],"title":"送王昌州屯田"}
