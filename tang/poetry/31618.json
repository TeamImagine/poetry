{"author":"郑谷","id":31618,"strains":["仄仄仄平平，平平仄仄平。","平平仄仄仄，平仄仄○平。","仄仄平平仄，仄○平仄平。","平平○仄仄，仄仄仄平平。","仄仄平平仄，平平仄仄平。","仄○平仄仄，仄仄仄平平。","平仄平平仄，平○仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","平平仄平仄，平仄仄○平。"],"paragraphs":["峭仞耸巍巍，晴岚染近畿。","孤高不可状，图写尽应非。","绝顶神仙会，半空鸾鹤归。","云台分远霭，树谷隐斜晖。","坠石连村响，狂雷发庙威。","气中寒渭阔，影外白楼微。","云对莲花落，泉横露掌飞。","乳悬危磴滑，樵彻上方稀。","澹泊生真趣，逍遥息世机。","野花明涧路，春藓涩松围。","远洞时闻磬，群僧昼掩扉。","他年洗尘骨，香火愿相依。"],"title":"华山"}
