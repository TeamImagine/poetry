{"author":"白居易","id":14985,"strains":["平平仄仄仄，平平仄仄平。","平仄○仄仄，平平仄平平。","○○仄仄平，仄仄○平平。","仄平仄仄仄，仄仄仄平平。","仄平平○平，平仄仄平平。","平平平○仄，仄仄仄平平。","仄平○平仄，仄仄平仄平。","平平仄平平，仄平平仄平。","仄平仄○仄，仄仄平仄平。","平仄仄仄仄，仄仄仄仄○。","平平○仄仄，仄仄仄仄○。","仄平平仄仄，仄仄仄平平。","○平仄仄平，仄仄仄平平。","仄仄仄平仄，平仄仄平平。"],"paragraphs":["谁家起甲第，朱门大道边。","丰屋中栉比，高墙外回环。","累累六七堂，栋宇相连延。","一堂费百万，郁郁起青烟。","洞房温且清，寒暑不能干。","高堂虚且迥，坐卧见南山。","绕廊柴藤架，夹砌红药栏。","攀枝摘樱桃，带花移牡丹。","主人此中坐，十载为大官。","厨有臭败肉，库有贯朽钱。","谁能将我语，问尔骨肉间。","岂无穷贱者，忍不救饥寒。","如何奉一身，直欲保千年。","不见马家宅，今作奉诚园。"],"title":"秦中吟十首 伤宅"}
