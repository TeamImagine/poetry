{"author":"张祜（二）","id":46750,"strains":["平仄平平平仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["家寄东吴西入秦，三年虚度帝城春。","流光渐渐到华髪，离恨萧萧生白蘋。","楚梦觉来愁翠被，越吟声尽怨芳尘。","更闻玉笛吹明月，一曲风前泪满巾。"],"title":"长安感怀"}
