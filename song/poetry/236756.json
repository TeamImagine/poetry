{"author":"汪藻","id":236756,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["文书到眼只眵昏，出郭寻山聊解纷。","驱马去迎三丈日，与僧同卧一窗云。","竹间挥麈风相及，松下烹茶手自分。","回首微官堪底用，他年泉石是知闻。"],"title":"次韵洪驹父集东山"}
