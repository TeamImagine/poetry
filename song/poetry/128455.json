{"author":"高斯得","id":128455,"strains":["平仄○仄仄，平仄平平平。","仄○平平仄，仄仄平平○。","平平仄仄仄，平仄平平平。","仄平仄仄仄，仄仄平平平。","仄仄仄平仄，仄仄平平平。","仄仄仄○仄，平平仄平平。","平仄平仄仄，仄○平仄平。","仄○平仄仄，仄仄平平○。","平平仄○平，平平平○平。","平平仄仄仄，仄平平仄○。","平仄○平仄，平平仄平平。","平平仄平仄，平平仄平平。","平平仄仄仄，仄仄平○平。","仄平仄仄仄，仄○平仄平。","平○○仄仄，仄仄平平平。","仄仄仄平仄，平平仄平平。","○平仄仄○，平仄平平平。","平平仄仄仄，仄仄平平平。","平平仄仄仄，仄仄平○○。","仄仄仄仄仄，仄仄平平平。"],"paragraphs":["山寺传好语，盈耳欢声腾。","侧闻新天子，有意绥黎烝。","金鸡肆大眚，民散蒙哀矜。","诏书日夜下，合沓来凌兢。","访落首鲐背，导谏延龟朋。","讲习召遗席，轺车聘才能。","官簿还故邸，孝思齐定陵。","宛如春气至，顿释朝霜凝。","神龙妙嘘云，妖狐疑听冰。","维今万秕政，欲言何可胜。","安得批肝血，排云叫觚棱。","崇兰变成艾，春鸠化为鹰。","贪夫野外贙，善类风中灯。","百壬各自媚，两如偏见憎。","盈庭苍玉佩，绝响朱弦绳。","愿我圣明后，金台择先登。","昭苏聩聩听，凌厉高高层。","阴霾半夜駮，日月高衢升。","吾侪老{亩犬}亩，鼓腹歌中兴。","齿发已自料，息翅甘冥鹏。"],"title":"次韵刘养源见寄二十韵"}
