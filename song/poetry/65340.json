{"author":"廖行之","id":65340,"strains":["平平仄平平，仄仄仄平仄。","平平仄平仄，仄仄仄仄仄。","平平仄○仄，平仄仄平仄。","平平仄平平，仄仄仄○仄。","仄平仄平仄，仄仄仄平仄。","平平仄平平，平仄仄平仄。","平平仄仄仄，平仄仄平仄。","平平仄平仄，？仄仄平仄。","○平平平平，仄仄○平仄。","平平仄平仄，平仄平○仄。","平平仄平仄，平仄仄平仄。","仄平仄平平，仄仄平仄仄。","○平平仄仄，仄仄平仄仄。","平平仄平平，仄仄仄平仄。","平平仄平仄，仄仄仄平仄。","仄平仄○仄，仄仄仄平仄。","平平仄平平，仄仄仄平仄。","○平仄仄仄，仄仄平仄仄。","平平平○仄，○仄仄○仄。","仄仄平平平，平○仄平仄。","平平○○平，平平仄平仄。"],"paragraphs":["廛居远嚣尘，市隠渺湖海。","闲窗理书卷，乐事供戏彩。","萧然万虑忘，恬尔四时改。","青山满郊园，未省费钱买。","客来笑迂拙，我乃厌机械。","今朝起遨游，欢意与天会。","光风挟霁月，璇宇扫氛霭。","兹游发吾舅，怂恿及流辈。","扁舟凌湘波，步屧更东迈。","名园展良觌，珍赏皆胜槩。","松筠矗高节，花草足芳佩。","化工自无私，物理欣有待。","从渠春烂熳，壮我胸磊磈。","招邀坐莓苔，取次列鲑菜。","真成脱边幅，底用见奇怪。","酒阑发深省，事往忆初载。","经营赋归田，想像古贤宰。","骑箕久汗漫，种木今猥大。","安能耽燕玩，颇复念兴废。","信美非吾庐，高兴忽天外。","归来且长哦，它时续诗话。"],"title":"从三舅氏携儿侄游向园分韵得买字"}
