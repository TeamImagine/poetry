{"author":"胡仲弓","id":136492,"strains":["仄仄平平仄仄仄，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["一握乾坤尽在望，江山好处即家乡。","古今万事云来去，身世百年亭短长。","梦里有时曾化蝶，吟边得意亦亡羊。","是非宠辱浑闲事，付与天公为较量。"],"title":"次傅德用府教授韵"}
