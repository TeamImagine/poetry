{"author":"李新","id":223160,"strains":["仄仄平平仄仄平，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曲槛横桥尽落梅，春风草木自承恩。","一身初逐断鸿去，百里犹余残烧痕。","回首锦谿花柳市，那如山寺水云村。","鸣驺喜色知多少，白髪双亲笑倚门。"],"title":"春日自锦封归宁过宝岩寺"}
