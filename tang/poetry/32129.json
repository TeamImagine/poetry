{"author":"韩偓","id":32129,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["萧条古木衔斜日，戚沥晴寒滞早梅。","愁处雪烟连野起，静时风竹过墙来。","故人每忆心先见，新酒偷尝手自开。","景状入诗兼入画，言情不尽恨无才。"],"title":"冬日"}
