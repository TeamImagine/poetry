{"author":"杨杰","id":186746,"strains":["平平仄仄仄平平，仄仄平平仄仄仄。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["陶家旧宅寄山坳，七百年前此结茆。","太尉双碑遗字晦，先生五井暗泉交。","野僧拂石为床坐，童子穿冰作磬敲。","岩下清音谁解听，古声长在老松梢。"],"title":"横望山"}
