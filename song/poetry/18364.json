{"author":"吴芾","id":18364,"strains":["平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["春到山城花木深，兴来谁与共登临。","空惊节物催人老，强对芳菲索酒斟。","已喜筠筒先见寄，更闻藜杖欲相寻。","劝君未用忙归去，要向樽前话寸心。"],"title":"和叶先生见寄"}
