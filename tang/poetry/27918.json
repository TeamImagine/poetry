{"author":"皮日休","id":27918,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["雪晴墟里竹欹斜，蜡屐徐吟到陆家。","荒径埽稀堆柏子，破扉开涩染苔花。","壁闲定欲图双桧，厨静空如饭一麻。","拟受太玄今不遇，可怜遗恨似侯芭。"],"title":"屣步访鲁望不遇"}
