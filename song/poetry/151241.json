{"author":"杨公远","id":151241,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["轮奂危危百尺楼，阑干徙倚豁双眸。","插天万仞黄山耸，遶郭千寻练水流。","风月不消钱可买，主宾须要味相投。","四时景物俱收敛，引得诗人竞唱酬。"],"title":"题徐氏聚秀楼"}
