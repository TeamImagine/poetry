{"author":"朱熹","id":54678,"strains":["仄平平仄仄，仄仄○平平。","○平仄仄仄，仄仄平平○。","仄仄仄平仄，平平仄平平。","平平平仄平，平仄平平平。","仄仄仄仄平，平仄仄仄平。","平平平平仄，仄仄○平平。"],"paragraphs":["抗心尘境外，结宇临秋山。","乘高一骋望，表里穷遐观。","众崿互攒列，连冈莽萦环。","阳崖烟景舒，阴壑悲风寒。","碧草晚未凋，林薄已复丹。","仙人吴门子，岁晚当来还。"],"title":"寄题金元鼎同年长泰面山亭"}
