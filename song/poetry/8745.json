{"author":"张嵲","id":8745,"strains":["仄仄仄仄○，仄仄平仄仄。","仄仄○○平，平平仄平仄。","○平平平仄，仄仄○仄仄。","仄仄仄平平，平平仄○仄。","平平仄平仄，平平仄平仄。","仄平平仄仄，平平仄仄仄。","平仄仄平平，平仄仄○仄。","平仄仄平平，平平仄平○。","平○仄平平，平仄仄平仄。","平平仄平仄，○仄平平仄。","仄仄仄○○，仄平仄平○。","平○○仄平，平平仄平仄。","平平仄仄仄，仄仄平○仄。","平平○仄仄，仄仄仄平仄。","平平仄仄仄，仄仄○平仄。","平仄仄○平，平平仄平仄。"],"paragraphs":["末契托外亲，夙昔承顾盻。","邓鄙听论诗，房陵共遭乱。","苍黄南山路，大雪将没骭。","事定访田家，山花已如霰。","燃薪代灯烛，新诗仰华绚。","雨余登近岭，春晴集两涧。","仿佛纸坊山，泉石眼中见。","形影一东西，音声阻河县。","驽骀自拘挛，鸿鹄谢羁绊。","俄瞻九天上，更觉斯文焕。","鄙贱集亹深，十年两遭难。","稠重荷顾存，凡庸辱推荐。","穷途感一饭，况此膺深眷。","门墙行欲近，仰止极昏旦。","余生不自意，复得亲谈宴。","存没割中肠，申章泪滂溅。"],"title":"将至临安途中偶成呈表叔陈给事去非"}
