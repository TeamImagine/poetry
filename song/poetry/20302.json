{"author":"李石","id":20302,"strains":["仄仄仄仄平，仄仄○○仄。","平仄平平平，○平平仄仄。","平平仄平仄，仄仄仄仄仄。","仄平平平仄，平平仄仄仄。","平平仄仄仄，仄平平仄仄。","仄仄仄仄平，仄仄平平○。","平平平仄平，仄○仄仄仄。","平平仄仄仄，仄仄平仄仄。","仄平仄平平，仄仄平仄仄。","仄仄平平平，平仄仄平仄。"],"paragraphs":["善水沃沸焦，善药调瞑眩。","吾岂斯人徒，屏开慈母面。","丹青解人意，二字出素练。","孝哉耘瓜子，伤根岂所愿。","升堂致一唯，出门成两见。","遂令李老书，不入韩非传。","吾家桃李园，力行未敢倦。","明知政事拙，稍觉言语贱。","四科定谁先，袖手冰入砚。","会请无言师，宽处著方便。"],"title":"严一飞惠余一唯图书赞其上甚佳石更名忠恕图置之座右以为居官奉母之规再用眩字韵"}
