{"author":"韩琦","id":101017,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["适辞乡邑入平川，春恼轻寒未禁烟。","金印此时交大府，银袍当日接英躔。","清衷正渴摅贤蕴，窳质前知在化甄。","衰病早期还旧里，不循公迹住三年。"],"title":"次韵答王拱辰宣徽将交政惠诗"}
