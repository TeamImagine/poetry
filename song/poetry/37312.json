{"author":"陆游","id":37312,"strains":["仄平仄仄仄平平，仄仄平仄仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄仄。","平仄平平平仄仄，仄平平仄仄平平。"],"paragraphs":["已过社雨尚春寒，小醉初醒怯倚栏。","柳带花移宜土润，鹤和雏养要笼宽。","孤翁白首投村社，诸彦青云接羽翰。","谁信幽居多乐事，晚窗儿女话团𪢮。"],"title":"山园杂咏五首  其四"}
