{"author":"葛胜仲","id":231019,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["衔哀负土记当年，白首来临涕泫然。","宰树成行无鹿触，佳城卜吉自牛眠。","已乖彩服亲尝膳，犹幸纶封数漏泉。","反顾云飞频怅望，孝诚寜愧斗南贤。"],"title":"题寄伸仲先茔瞻云亭"}
