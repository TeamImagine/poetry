{"author":"真德秀","id":102626,"strains":["平仄平平仄仄仄，平仄平平○仄仄。","仄平平仄○○平，仄仄平平仄仄平。","○平平○仄仄仄，仄仄平○平仄仄。","仄平仄仄仄平平，平仄仄平○○平。","仄平仄平平仄仄，仄仄○平仄平仄。","平平平仄仄仄○，平○仄仄平仄平。","仄平平仄平平仄，平仄平平平仄仄。","仄仄平平平仄平，○仄仄平平仄仄。"],"paragraphs":["陈氏春秋一百一，儿女年皆过七十。","一门慈孝更雍愉，四老真堪入画图。","长官申闻太守喜，召至阶庭加盛礼。","老莱彩服作儿啼，今视古人更过之。","老莱一身娱戏耳，况有三儿奉甘旨。","人言潭俗不古如，君看此事天下无。","一门高寿何由得，慈孝之人天所惜。","我愿湘民胥效之，从此九州皆寿域。"],"title":"长沙赠高年陈氏母子"}
