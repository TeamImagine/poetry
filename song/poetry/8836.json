{"author":"张嵲","id":8836,"strains":["仄仄平仄平，平○仄○仄。","仄平平○仄，仄仄仄平仄。","？平仄仄仄，？仄平平仄。","平平仄平平，平仄平仄仄。","平○仄仄仄，仄仄平仄仄。","平平仄○仄，仄仄平平仄。","？平仄仄平，平平仄平仄。","仄平平仄仄，仄仄仄○仄。","平平仄仄仄，仄仄仄仄仄。","○平仄平仄，平仄仄○仄。","仄仄平仄平，仄仄仄○仄。","平平仄平仄，平仄平平○。","平平仄仄平，○仄平平仄。","平仄仄○平，仄平○仄仄。","○平仄平平，仄仄平仄○。","○平仄仄平，仄仄仄仄仄。"],"paragraphs":["积雪天欲晴，山深雾犹拥。","大包谁缔结，架壑一何耸。","崕倾石路仄，峡束惊波涌。","垂堂尚何言，颠坠虞接踵。","经过固已殆，却顾神屡悚。","前山净如洗，浩浩云根动。","崕花作蜜香，山童似猴拱。","旧乡迷远近，所历但如梦。","穷通久已忘，况此髪种种。","犹欣故人近，寛我惧将恐。","语乱眉定颦，道旧腹应捧。","灯前侍儿出，花外寒烟重。","羁怀醉里寛，离念风前恫。","游宦愧吹竽，剧谈犹贾勇。","观君富声华，顾我成阘茸。","行台定匪赊，失喜欲距踊。"],"title":"过大包阁寄夏漕致宏"}
