{"author":"刘应凤","id":162521,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["共说门庭王谢盛，谁知骨相岛郊穷。","躬行自得前贤法，家礼犹还三代风。","脚迹肯随权要出，头衔宁与浊流同。","湖山寒食多新鬼，地下何颜见此翁。"],"title":"挽罗榷院子远  其一"}
