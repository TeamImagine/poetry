{"author":"郭祥正","id":192556,"strains":["平仄仄平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["何处要宾入醉乡，窣云亭榭冠南漳。","城随山阜龙蛇转，花覆园林锦绣香。","三月风光聊酩酊，百年人世少康强。","采薇甘饿箪瓢乐，安用须为画省郎。"],"title":"净惠山亭要客致酒"}
