{"author":"李吕","id":30243,"strains":["仄仄平仄仄，平平仄平○。","仄仄仄平仄，仄平仄平平。","仄仄仄平平，平仄？仄平。","仄仄仄平仄，仄仄平平平。","平平仄仄仄，平仄仄仄平。","仄仄仄仄平，仄○仄平平。","仄○○仄平，仄仄平平平。","平平仄○仄，平仄平平平。","○○仄平仄，仄仄平平平。","○○仄仄平，仄平平平平。","平平仄仄仄，平仄仄仄平。","平仄仄仄平，仄仄○仄平。","平仄仄平仄，仄仄平平平。","仄○仄平仄，仄仄平平平。"],"paragraphs":["我昔游白鹤，山川气雄深。","邂逅识吾子，戛然唳孤音。","日日望飞鸣，洄洑迺至今。","玉美出坚璞，木老生乔林。","书生未足道，聊用慰苦心。","始驾百斛船，挂帆发江浔。","破浪当自兹，意象殊骎骎。","天方拓王度，清问虚宸襟。","调毫写胸臆，气力戈鋋森。","荷衣缚异时，恐为寒蝉喑。","江城惜此别，风雪作昼阴。","何以托远怀，酌酒拊剑镡。","湖海气摇薄，激烈愁端侵。","唯应白云梦，夜夜飞遥岑。"],"title":"送吴晦叔赴廷试"}
