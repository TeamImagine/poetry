{"author":"韩淲","id":86391,"strains":["仄平仄仄仄，平平仄平○。","○平仄仄○，仄平○仄平。","仄平仄○平，仄仄平仄平。","平平平仄平，○仄平仄平。","仄平平仄○，平仄○平平。","仄仄○仄仄，仄平仄平平。","平○平平仄，平仄平仄平。","仄仄仄平仄，平仄平平平。","平仄仄○仄，○○平仄平。","仄仄平仄○，仄仄仄平平。","仄仄平平仄，仄仄平仄平。","平平○仄平，平仄仄平平。","平平○○仄，仄仄仄仄平。","○仄仄平仄，平平○平平。"],"paragraphs":["谢安久不作，东山尚谁论。","当年拥鼻吟，几为妻子昏。","抚筝挽其须，慷慨徒尔言。","诸儿淝水功，折屐心已烦。","后来名字传，江左犹知尊。","李白王介甫，二诗至今存。","吾行樟丘野，迤逦怀德村。","有客理花草，开径于樊园。","云是爱闲者，衣冠安石孙。","一见邀我留，取酒置盘飧。","世有斯人欤，岂受车马喧。","悠哉扁榜佳，碑板见渊源。","因之重叹息，老语不敢吞。","相与保初志，春秋燕鸡豚。"],"title":"东山吟"}
