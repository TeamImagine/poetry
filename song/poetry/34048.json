{"author":"陆游","id":34048,"strains":["平仄平仄仄，平平仄平平。","仄仄仄仄平，○仄○仄平。","平仄平平平，仄仄○平平。","平平仄仄平，平仄平仄○。","仄仄平仄平，？平平○平。","仄平仄平仄，○仄仄平○。","平平平平仄，仄仄平平平。"],"paragraphs":["檐铎鸣杂珮，帘旌动微波。","我老懒读书，如此长日何。","名酒来清江，嫩色如新鹅。","奇葅映玉盘，珍鲊开绿荷。","万事姑置之，逌然酣且歌。","宦游亦何好，且复小婆娑。","秋风云门道，踏月扪青萝。"],"title":"对酒"}
