{"author":"王迈","id":107606,"strains":["平平仄仄仄仄仄，仄仄仄○仄平平。","仄平○仄仄平仄，仄仄平仄仄平平。","仄平仄平平仄仄，○仄仄仄平平平。","仄平○平仄仄仄，平仄仄仄仄仄平。"],"paragraphs":["人生契好不在久，一日可当十年游。","共君三两夜清话，洗我千万斛奇愁。","欲晴未晴云阁雨，临别惜别车停辀。","异时扁舟下濑渚，安道谨勿避子猷。"],"title":"别戴仲实"}
