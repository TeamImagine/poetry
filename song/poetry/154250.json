{"author":"董嗣杲","id":154250,"strains":["○○○平平，仄仄平平平。","平平仄○仄，仄平仄○平。","平平仄平平，仄仄仄平平。","○平仄平平，平仄平平平。","仄平平平仄，仄仄仄仄平。","仄平仄平仄，仄仄○仄平。","平仄平○平，仄仄仄仄平。","○平仄仄平，平仄平平平。","仄仄仄仄平，平仄平平平。","仄平○○平，平平仄平平。"],"paragraphs":["乘闲过琴斋，作意登漪岚。","棠湖漾其北，紫霄耸其南。","阑干压池芳，渌净拖柔蓝。","行人冒游尘，名利多沉酣。","尽倾沧江水，莫洗浊世贪。","出群赵家玉，吏此长子男。","台府严且明，举动百不堪。","临流自照心，谋饱无肥甘。","景物固尔佳，何暇同清谈。","买舟过柴桑，东归面无惭。"],"title":"过琴斋"}
