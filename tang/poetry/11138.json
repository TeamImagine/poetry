{"author":"刘禹锡","id":11138,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["僧房药树依寒井，井有香泉树有灵。","翠黛叶生笼石甃，殷红子熟照铜瓶。","枝繁本是仙人杖，根老新成瑞犬形。","上品功能甘露味，还知一勺可延龄。"],"title":"楚州开元寺北院枸杞临井繁茂可观群贤赋诗因以继和"}
