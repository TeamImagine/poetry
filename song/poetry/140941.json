{"author":"许月卿","id":140941,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["使华馆伴日宣劳，风雨连床夜作逃。","爱惜太痴如拱璧，弃遗胜读若秋毫。","双清幽沼芳泉活，一碧长空皓月高。","坐看睡魔三舍辟，金炉兽炭古离骚。"],"title":"使华"}
