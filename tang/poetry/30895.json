{"author":"罗隐","id":30895,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["雪天萤席几辛勤，同志当时四五人。","兰版地寒俱[受]露，桂堂风恶独伤春。","音书久绝应埋玉，编简难言竟委尘。","唯有广都庞令在，白头樽酒忆交亲。"],"title":"湖上岁暮感怀有寄友人"}
