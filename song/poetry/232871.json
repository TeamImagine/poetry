{"author":"夏竦","id":232871,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["楼压荒城见远村，倚阑衣袂拂苔纹。","猿啼晓树枝枝雨，僧下秋山级级云。","招客酒旗临岸挂，灌田溪水凿渠分。","洞中应有神仙窟，缭乱红霞出紫氛。"],"title":"登台州城楼"}
