{"author":"刘攽","id":183012,"strains":["○仄仄平仄，平平平仄仄。","○平仄平平，仄仄仄○○。","仄仄○仄平，仄平仄○仄。","平仄仄仄平，平平仄平仄。","仄平平仄仄，仄仄仄平仄。","○仄平仄○，平平平仄○。","仄仄仄仄平，仄平平仄仄。","仄○仄平平，仄仄平仄仄。","仄平仄仄○，仄仄平平仄。","仄仄平平平，平仄平平仄。","平平仄仄仄，平仄仄平仄。","仄平平仄平，仄仄平仄仄。","仄仄仄仄平，平平○仄仄。","平○仄仄平，平平平仄仄。"],"paragraphs":["除日令休吏，官曹停簿按。","深居念驰光，忽忽自兴叹。","七十称寿翁，我今已过半。","时命岂不知，胡为此羁宦。","况兹山野性，放荡破崖岸。","应接人事间，何时无谤讪。","屡诵小雅章，惧为朋友怨。","忽传故人书，远道情不问。","上言久别离，下有加餐饭。","赠我新诗谣，金碧光凌乱。","鹓鸾不铩翮，龙虎谢鞿绊。","乃知鞲上鹰，不及蒿下鷃。","往事那复追，来今犹可谏。","终当颍水滨，躬耕为尔伴。"],"title":"除日得王深甫书因寄"}
