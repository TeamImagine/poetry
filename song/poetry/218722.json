{"author":"李廌","id":218722,"strains":["平平仄平仄，仄仄平平仄。","○平仄仄仄，仄仄平仄仄。","平仄仄仄平，平平仄平仄。","○平仄平平，平平仄平仄。","仄平○仄平，○仄平仄仄。","仄平平平平，平仄仄平仄。","仄平仄平仄，平仄仄平仄。","仄平平平仄，仄仄平仄仄。","平平○仄平，仄仄○仄仄。","仄平仄平平，仄仄仄平仄。","仄仄仄仄平，仄仄平仄仄。","○仄仄○○，仄仄平平仄。","仄○仄平仄，平仄平仄仄。","仄平仄平平，仄仄平平仄。"],"paragraphs":["遥岑掣残电，炫转云筛碎。","长庚送晓色，澒洞初见地。","饥马恋枥鸣，呞牛系林睡。","横塘寸鱼跳，鱼跳石双翠。","敢嗟衣化尘，且喜风泛袂。","蚤怀功名心，经济岂无意。","老躯既肮脏，柔态渐斌媚。","棹舟江南去，白酒谋日醉。","丝莼芼雪鲈，欲饱三尺喙。","半生客荆州，两渡北津水。","尚友有若人，获我心所契。","行李念淹留，感此秋蝉嘒。","扫除向来想，渔钓真得计。","塞翁已无心，得失无欣喟。"],"title":"晓发邓城和德麟韵"}
