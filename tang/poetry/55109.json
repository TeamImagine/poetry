{"author":"颜真卿","id":55109,"strains":["仄平平平仄，○仄平仄仄。","平仄平平平，○○仄平仄。","仄平平○仄，平仄仄平仄。","仄仄○仄平，仄平仄平仄。","平平平仄仄，○仄平仄仄。","仄仄平仄○，平平平平仄。","平平仄平仄，仄仄○仄仄。","仄仄平仄平，平平仄平仄。","平平仄平仄，平仄平仄？。","仄仄平○平，仄平仄平仄。","○平仄平仄，仄仄平平仄。"],"paragraphs":["杼山多幽绝，胜事盈跬步。","前者虽登攀，淹留恨晨暮。","及兹纡胜引，曾是美无度。","歘构三癸亭，实为陆生故。","高贤能创物，疏凿皆有趣。","不越方丈间，居然云霄遇。","巍峨倚修岫，旷望临古渡。","左右苔石攒，低昂桂枝蠹。","山僧狎猿狖，巢鸟来枳椇。","俯视何楷台，傍瞻戴颙路。","迟回未能下，夕照明村树。"],"title":"题杼山癸亭得暮字"}
