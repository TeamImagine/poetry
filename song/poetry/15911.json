{"author":"范浚","id":15911,"strains":["平仄○仄○平平平仄仄，仄○仄仄平平仄。","仄平仄仄仄○平，○仄○○○平仄。","平平仄仄仄平平，平平平○平仄平。","○○仄仄平平仄，平仄平平仄○平。","仄平仄仄平平仄，仄仄平平○仄仄。","仄平平仄仄○平，仄仄平平仄○仄。","平平仄仄○平平，平仄平平仄仄平。","仄仄○平仄平仄，○○平仄仄平平。"],"paragraphs":["君不闻赤县诗人书案牍，两衙苦被官拘束。","自嫌不辨世间忙，犹得吟看县墙绿。","今君器度鼎函牛，为丞烹鲜余地优。","更当渌水吴京邑，豪士新亭旧胜游。","去追礼乐群英盛，岂复区区劳贰令。","两株松下日长哦，会有刘郎五题咏。","能来取别思依然，为我津头一系船。","解手看君有知己，吹嘘高翮上青天。"],"title":"送叶彦益县丞之任江宁"}
