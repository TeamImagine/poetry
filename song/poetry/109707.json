{"author":"阳枋","id":109707,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["姑苏平野入黄池，烟树重重绿涨迷。","肆列门前喧坌俗，稻临屋背尽幽栖。","路长车马南还北，水远帆樯东复西。","小寺江心闲系缆，周回看尽柳盈堤。"],"title":"咏黄池诗"}
