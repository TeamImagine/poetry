{"author":"王十朋","id":22129,"strains":["平平平仄仄平平，仄平平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["姜郎何事久无书，令君青春最忆渠。","别后又孤诗与酒，怪来都断雁并鱼。","守株身世俱非巧，画餠声名总是虚。","隔壁惠连无恙否，池塘春草句何如。"],"title":"怀姜渭叟兼简谢守中用前韵"}
