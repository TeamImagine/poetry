{"author":"张矩","id":132456,"strains":["平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。","平仄仄平平仄仄，仄平平仄仄平仄。"],"paragraphs":["华榱胜概实相兼，却笑滕王诧栋帘。","海内一云高出岫，江南列嶂杳平檐。","作霖锡命宜爰立，维石兴歌正具瞻。","寰宇固应同德宇，共期羹鼎试梅盐。"],"title":"相公新创云山观于州治之东诗以颂之"}
