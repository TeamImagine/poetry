{"author":"游九言","id":71781,"strains":["仄仄仄仄仄，平仄平仄平。","仄平平平○，仄仄平仄平。","平平仄仄仄，平仄仄平平。","平平平仄○，仄仄仄平平。","○仄仄平仄，仄仄仄平平。","○平仄仄仄，仄○○平平。","平平平仄仄，仄仄平平平。","仄仄仄○仄，仄仄平平平。"],"paragraphs":["引镜忽自照，山野良足嗤。","定无貂蝉冠，罩此麋鹿姿。","寒饥走世路，须发罥蚕丝。","归来频自叹，久别舍前溪。","输与傍邻子，钓舸弄涟漪。","空怀万卷富，共叹三纲欹。","秋原山杳杳，脱叶风披披。","早路已相失，好取桑榆西。"],"title":"引镜"}
