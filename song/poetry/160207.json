{"author":"林景熙","id":160207,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平仄平仄，平平平仄仄平平。","仄平仄仄平平仄，平仄平平仄仄平。"],"paragraphs":["余子纷纷气可吞，青霄万里合孤骞。","藻芹池冷三年客，丝竹堂高几世孙。","前辈修名似山斗，斯文清气在乾坤。","故人要路如相问，为说苍苔独闭门。"],"title":"送友人孔济之之金华"}
