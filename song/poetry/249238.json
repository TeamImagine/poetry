{"author":"曾几","id":249238,"strains":["平仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平平仄平。"],"paragraphs":["烟雨昏昏一月梅，全家避贼寄城隈。","欲寻碧落侍郎去，遽沐青州从事来。","令我妻孥争洗盏，想公伯仲政传杯。","安能郁郁久居此，且傍茶山松径回。"],"title":"避寇迁居郭内风雨凄然郑顾道饷酒"}
