{"author":"杨万里","id":45875,"strains":["仄仄仄平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["帝念潜龙雪邸臣，宠光玉树照青春。","家藏履舄星辰旧，天借旗常日月新。","从此云霄君稳步，向来鹓鹭我曾邻。","曲台簿正多廊庙，西府璇枢是一人。"],"title":"送丁牧仲新除奉常寺簿入朝"}
