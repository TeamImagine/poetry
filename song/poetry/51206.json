{"author":"李远","id":51206,"strains":["平平平平仄仄仄，平平平仄平仄平。","○平仄仄仄平○，平○平仄平平平。","平平仄仄仄平仄，○仄○平仄平仄。","仄平平仄仄○平，仄○平平仄平仄。","平平仄仄平平平，平平仄平平仄平。","平平平平仄平仄，○仄仄仄○平平。","平平仄平平平仄仄仄，仄○○平○仄仄仄仄。","仄仄平平平仄平，仄平仄仄平平仄。","○平平平仄○平，仄平仄○○仄○。","仄平平仄仄平仄，○仄平平平仄平。","仄仄平平○平仄，○仄平○仄仄仄。","平仄仄仄仄○○平仄平，平平仄仄平平仄。"],"paragraphs":["柯亭之椽不复得，蕲州黄竹今尚存。","苍崖翠壁产修干，千顷萧索烟云昏。","羌人眼力发天巧，长笛裁成凤膺饱。","老龙余响出空星，欲喷炎天作秋晓。","西湖夜寂凉风生，山头一钩新月明。","商声凄悲羽声壮，行子忽忽难为情。","时无绿珠清音激皓齿，野王临风三弄亦已矣。","唯有愁端无古今，举刀不断东流水。","深闺兰灯照空床，笛声不如离恨长。","曲终人散一惆怅，回首江山非故乡。","万事浮云过寥廓，且醉杯中琥珀薄。","君不见玉管横吹黄鹤楼，江城五月梅花落。"],"title":"仆久客钱塘有吹笛月下者同旅闻之凄然皆有归思属令赋之"}
