{"author":"朱昼","id":19175,"strains":["仄仄仄平仄，仄仄仄仄仄。","仄平平平平，平仄仄仄仄。","仄仄仄平仄，平平平平仄。","仄平○平仄，平仄仄？仄。","平平平仄仄，平仄○仄仄。","仄仄平仄平，○平平平仄。","○平仄平仄，仄仄平平仄。"],"paragraphs":["一别一千日，一日十二忆。","苦心无闲时，今夕见玉色。","玉色复何异，弘明含群德。","有文如星宿，飞入我胸臆。","忧愁方破坏，欢喜重补塞。","使我心貌全，且非黄金力。","将攀下风手，愿假仙鸾翼。"],"title":"喜陈懿老示新制"}
