{"author":"释德洪","id":228514,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["僧残寺僻游人少，草满池塘笋过篱。","卢橘带酸春去后，榴花出叶雨晴时。","一年事办秧齐遍，连日江寒水退迟。","偶上高台成远眺，兹游更得子追随。"],"title":"与忠子晚步登台有作"}
