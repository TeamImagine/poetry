{"author":"李处权","id":8469,"strains":["平平仄仄○仄平，平平仄仄仄仄平。","平平仄仄仄仄仄，仄○仄仄平○平。","仄仄平平仄仄仄，仄平仄仄平○平。","平平平平仄仄仄，仄仄仄仄平平○。","平仄仄平平仄仄，平○仄仄平仄平。","平平○仄仄平仄，仄仄仄平平仄平。","平平○平平仄仄，○仄？平○仄平。","平○仄仄仄○仄，仄平平平仄平平。","仄平仄仄仄平仄，仄平仄仄平○平。","平平仄仄○平仄，仄仄平平仄平平。","○仄平平○仄仄，平仄平○平平平。","平平平仄仄平仄，仄仄平平平仄平。","仄平平仄○平仄，仄仄平平平仄平。","仄平○平仄○仄，平平仄仄仄仄平。","仄仄仄平○平仄，○仄平平仄仄平。","平平仄仄仄平仄，平平仄仄平平平。","平平仄仄仄仄仄，仄仄仄仄平平平。","平仄仄仄平仄仄，仄平平仄仄仄平。","仄平仄仄平仄仄，仄仄平平仄平平。","平平仄仄仄仄仄，平平仄仄仄○平。"],"paragraphs":["枯肠服气如寿龟，穷冬却扫百不知。","开门忽见雪满地，纵横浩荡春正飞。","入隙时欣点万卷，仰檐不见霑吟髭。","松林冥冥起薄雾，涧水活活生微澌。","清可洗心明洗目，卑且不污高不危。","残妆如见寿阳面，不食可怜姑射肌。","书生长年营口腹，颇似蜘蛛空吐丝。","身将老矣厄离乱，我生之初尚无为。","百篇落落或能赋，一杯炯炯须重持。","崆峒漫倚防身剑，枉负平生作男儿。","回首农桑三万里，无复贞观开元时。","恭惟天子尚勤俭，早集书囊为殿帷。","一朝随仗过沙漠，落日风尘龙鳯姿。","此时燕山士如虎，寒多况乃秫酒醨。","肉食岂堪茹毛苦，应念靴鸣集赤墀。","尘沙错落赭黄暗，貂狐独向寒风披。","关山寂寞草树死，指点射猎方奔驰。","心益不忘尝胆事，望云遥祝万寿卮。","向来窃取名器者，扈圣曾无一夫随。","忠臣义士愤切骨，皇天后土傥鉴之。"],"title":"次韵德基效欧阳体作雪诗禁体物之字兼送表臣才臣友直勉诸郎力学之乐仍率同赋  其二"}
