{"author":"周弼","id":122580,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["书剑悠悠屡变迁，老谙多故始知天。","汗青每愧抛长日，发白无由逐少年。","暮雨暗消江岸柳，晓霜初透野池莲。","此心悬解何须语，人问惟应一指禅。"],"title":"感事"}
