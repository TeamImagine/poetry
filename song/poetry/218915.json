{"author":"李廌","id":218915,"strains":["平平平仄仄平平，仄仄仄平平仄平。","仄仄仄平平仄仄，仄平平仄仄平平。","平平仄仄仄平仄，仄仄仄平仄仄平。","仄仄仄平平仄仄，平平仄仄仄平平。"],"paragraphs":["思君仍岁此相逢，后夜梦魂无复东。","白纻泪痕何处恨，故园花信几番风。","归来可喜似新燕，惜别预愁如去鸿。","老矣奈何春半老，悠悠万事付杯中。"],"title":"宋英宝宣德自杞至邑将复东还见遗途中诗次韵和之以见惜别"}
