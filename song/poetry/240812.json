{"author":"周紫芝","id":240812,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["谢朓楼头烟树低，雨余帘幕卷雌霓。","山从云外分千叠，水自天来落两溪。","南圃飞红香满砌，画桥春涨绿平堤。","登临日日伤愁眼，栏下夕阳还复西。"],"title":"次韵道卿登楼有作"}
