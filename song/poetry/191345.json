{"author":"冯山","id":191345,"strains":["平平仄平仄，仄平仄平平。","仄仄仄平仄，平仄平平平。","平平○平仄，仄仄平平平。","平○○平平，仄仄平仄平。","平平仄平平，仄仄平○平。","平平仄○仄，仄仄平平平。","平平平仄平，平仄仄仄○。","仄仄○仄仄，平平平平平。","○平仄仄○，仄仄平平平。","平平仄仄仄，仄仄平仄平。","平平仄仄仄，仄仄○仄平。","○○仄平仄，平仄仄仄平。","平平平仄平，平○平○平。","平平平仄仄，仄仄仄仄平。","仄平仄仄仄，平平仄○平。","仄仄仄平○，仄平平平平。","平平仄仄○，仄仄平平平。","仄平仄仄仄，○平平仄平。","平平仄仄仄，仄仄○平平。","仄平○仄仄，平仄平平平。"],"paragraphs":["潼川侈风俗，一春事嬉游。","太守与民乐，高会邀良俦。","年丰廷无讼，日夕为欢谋。","宾从相追随，景物多访求。","名园布芳郊，宝刹依重丘。","红旗肃冠盖，画鼓翻倡优。","人情殊未央，春意亦少留。","最后司马至，为罗东山羞。","观棋缓带闲，试茗澄心幽。","猖狂但醒醉，感慨还唱酬。","清尊未放手，急景如转头。","分司饱余味，经世忘远忧。","来时蚕始眠，归看场中麰。","人生苟适性，不羡万户侯。","丈夫负壮气，安知饿填沟。","得志位卿相，失时归田畴。","纷纷素所轻，大半登瀛洲。","肯为五斗米，折腰趋道周。","区区事笔砚，顶踵称恩庥。","酒酣且勿去，为我新声讴。"],"title":"和李曼修孺职方谢梓守张靖子立龙图游春"}
