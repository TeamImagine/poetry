{"author":"杨万里","id":49015,"strains":["仄平平仄仄平平，仄仄平平仄仄平。","平仄仄仄平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["我来秋浦政逢秋，梦里曾来似旧游。","风月不供诗酒债，江山长管古今愁。","谪仙狂饮颠吟寺，小杜倡情冶思楼。","问著州民浑不识，齐山依旧俯寒流。"],"title":"宿池州齐山寺即杜牧之九日登高处"}
