{"author":"赵鼎臣","id":226817,"strains":["仄平平仄平平仄，仄仄平平平仄仄。","平平仄仄仄仄仄，平仄平平仄平仄。","仄平○平仄○仄，仄仄平平平仄仄。","仄平平仄平仄仄，平仄平○仄平仄。","平平仄仄○仄仄，○仄仄平○仄仄。"],"paragraphs":["昔年曾伴南鹏击，借我扶摇多少力。","君虽进寸我退尺，安得扬扬好颜色。","忽然相逢不相识，怪我摧颓凋羽翮。","念君家亦仍四壁，谁信怀中有垂棘。","天寒雪冻行不息，相属一杯空感激。"],"title":"次韵志康赠武得之得之余同年也"}
