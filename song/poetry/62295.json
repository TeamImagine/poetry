{"author":"虞俦","id":62295,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["岁旱十分无一收，苦寒何许索重裘。","流民岂是无常产，触处浑如不系舟。","但愿天心怜冻馁，莫教雪意大牵钩。","祇今宿麦无人种，谁问王师休未休。"],"title":"和耘老弟韵  其二"}
