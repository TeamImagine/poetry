{"author":"苏颋","id":34065,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["子推山上歌龙罢，定国门前结驷来。","始睹元昆锵玉至，旋闻季子佩刀回。","晴花处处因风起，御柳条条向日开。","自有长筵欢不极，还将彩服咏南陔。"],"title":"寒食宴于中舍别驾兄弟宅"}
