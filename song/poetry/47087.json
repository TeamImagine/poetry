{"author":"杨万里","id":47087,"strains":["平平平仄平，仄仄平仄○。","仄仄仄仄平，仄平平仄仄。","仄平仄仄仄，仄平仄仄○。","平平平仄平，仄仄仄平仄。","平平仄仄仄，仄仄仄平仄。","仄仄仄仄○，仄平○仄仄。","平平平平平，平仄平○仄。","平平仄仄仄，仄仄仄平○。","仄平平平平，平仄仄平仄。","仄○平平仄，仄平仄平仄。"],"paragraphs":["花霏滋晓寒，叶哢新野听。","万象宿雨余，洁斋无欠浄。","霁曦耿欲吐，远峰忽复暝。","林庐居者谁，户与碧山映。","蔷薇上木末，不架得初性。","彼卧晏未兴，我征漂靡定。","悁然怀吾庐，花竹幽更盛。","兹焉独足羡，自视不差胜。","顾瞻江之西，心速路逾夐。","似闻前溪水，尽还旧沙径。"],"title":"明发平坦市"}
