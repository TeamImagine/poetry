{"author":"虞俦","id":62103,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["畴昔鸣琴子贱堂，至今弦诵尚悠扬。","农桑乐岁千家足，桃李春风几度芳。","疾恶政缘同伯厚，爱民何止一桐乡。","乌台此去真朝夕，剑履还须去尚方。"],"title":"送朱宰  其一"}
