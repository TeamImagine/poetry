{"author":"齐己","id":41742,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["繁于桃李盛于梅，寒食旬前社后开。","半月暄和留艳态，两时风雨免伤摧。","人怜格异诗重赋，蝶恋香多夜更来。","犹得残红向春暮，牡丹相继发池台。"],"title":"海棠花"}
