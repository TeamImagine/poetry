{"author":"张维","id":177939,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","仄平平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["社燕秋归何处乡，群雏齐老稻青黄。","犹能时暂栖庭树，渐觉稀疏度苑墙。","已任风庭下帘幕，却随烟艇过潇湘。","前春认得安巢所，应免差池拣杏梁。"],"title":"十咏图 归燕"}
