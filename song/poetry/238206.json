{"author":"王庭珪","id":238206,"strains":["仄平仄仄平仄平，仄仄平平仄仄平。","仄仄平平仄平仄，平平仄仄仄平平。","平平仄仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["朔风吹雪江上来，急桨迎风荡不开。","渡口云藏伏波庙，山腰雾失楚妃台。","移居自作泛舟乐，抱瓮还如载酒回。","歳晚浮家寄何处，两溪春水绿如醅。"],"title":"闰十二月自城东泛舟迁居城西安福寺舟中微雪"}
