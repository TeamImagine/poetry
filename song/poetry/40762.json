{"author":"陆游","id":40762,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["正见山陂草木芽，狂风忽扫万枝花。","病怀久已忘春事，老眼犹能惜物华。","枕上有诗频自改，尊中无酒不妨赊。","昔人漫道伤幽独，野鹤分巢即是家。"],"title":"春晚二首  其二"}
