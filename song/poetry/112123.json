{"author":"田锡","id":112123,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["诗成奏入冕旒前，小谏官资骤转迁。","带职喜为仙馆吏，立班常近御炉烟。","清华拜命知深忝，謇谔非才愧昔贤。","多谢宣城旧知己，寄来新句满花笺。"],"title":"寄江南诸相知"}
