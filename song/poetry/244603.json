{"author":"李纲","id":244603,"strains":["平仄○平仄仄平，平平仄仄仄平平。","？平○仄平平仄，仄仄○平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄○。","仄仄平平平仄仄，○平平仄仄平平。","平平仄仄平平仄，仄仄平平仄仄○。"],"paragraphs":["仁德如天覆万方，谁知变故起非常。","秪因燕地开边隙，故使中原作战场。","侯景南侵幽武帝，禄山西犯走明皇。","运遭九六人徒尔，险失山河事巨量。","一自銮舆游朔漠，空余藩邸在炎荒。","微臣弭擢增悲感，雪涕无因问彼苍。"],"title":"次肇庆府有感"}
