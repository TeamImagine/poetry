{"author":"高翥","id":97458,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["篮舆破晓入山家，独木桥低小径斜。","屋角尽悬牛蒡菜，篱根多发马兰花。","主人一笑先呼酒，劝客三杯便当茶。","我已经年无此乐，为怜身久在京华。"],"title":"山行即事"}
