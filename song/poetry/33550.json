{"author":"陆游","id":33550,"strains":["仄仄○仄平○仄仄仄平，仄仄仄仄平平平。","平平仄仄仄平平，仄仄平仄○○平。","仄仄平平仄平平，仄仄仄仄平平平。","仄仄平仄平仄平，仄仄仄仄平平平。","平平仄仄平仄平，平仄平平仄平平。","平仄仄仄仄○平，仄平仄仄平○平。","平平仄仄仄○平，平平仄仄○平平。","平平仄仄仄仄平，仄平仄仄仄仄○。"],"paragraphs":["我不如昔人骑鹤上九天，玉简奏事虚皇前。","平生啬养气麤全，两脚驰走轻如烟。","鸟道悬崖忽飞鶱，戏掷短剑声铿然。","转盼跳下千仞渊，已复取剑升层巅。","腾猿俊鹘争后先，饥食松花掬飞泉。","金骨绿髓渐凝坚，口哦七字黄庭篇。","西来欲访挟弹仙，丹经剑诀更精研。","嗟哉一失五百年，作诗付子勿妄传。"],"title":"赠宋道人"}
