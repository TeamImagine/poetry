{"author":"王迈","id":107750,"strains":["仄平仄仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["委斋坐我以春风，不事拘挛边幅中。","俗子语言藏攫阱，丈夫胸腹等崆峒。","虚舟相触何心在，怒火虽炎一饷空。","到底不如归去好，扶犁戴笠作村翁。"],"title":"再呈赵倅"}
