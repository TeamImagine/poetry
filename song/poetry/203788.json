{"author":"孔平仲","id":203788,"strains":["平平仄仄仄平平，仄仄平平仄仄平。","平仄仄平仄仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["蓬莱彼此一闲身，把酒临风送晚春。","城邑万家供气象，湖山千里助精神。","深林鸟语留连客，野径花香着莫人。","今日天涯共怊怅，归心夜夜转车轮。"],"title":"兄长寄五诗依韵和寄诗各有所怀  其三"}
