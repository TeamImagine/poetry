{"author":"范成大","id":43314,"strains":["平平平仄平，仄○仄○仄。","仄平仄平仄，仄仄仄仄仄。","仄平仄平○，仄仄平仄仄。","仄○平平平，仄仄平仄仄。","平平仄仄仄，平平仄仄仄。","平平仄平仄，○仄仄○仄。","仄仄平○平，平仄平平仄。"],"paragraphs":["歌豪仍作家，弈胜岂徼幸。","莫嗤老非少，乃尚可以逞。","玉瓶引杯长，政尔寒漏永。","二三文章公，共此银烛影。","陈卿得秀句，刘郎一笑领。","羸骖兀残梦，乘坠恍难省。","晓枕讧更潮，俱坠无何境。"],"title":"次韵朋元正夫夜饮"}
