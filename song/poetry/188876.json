{"author":"寇准","id":188876,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["绿鬓年来已渐雕，旧游芳草路迢迢。","山横远翠疑歌黛，柳拂轻梢认舞腰。","秦甸梦回空有恨，洛城吟断独无憀。","斜阳更上高楼望，始觉离情一倍饶。"],"title":"洛阳有怀岐山旧游"}
