{"author":"元结","id":4683,"strains":["平平仄平仄，平平仄平平。","仄仄○仄平，仄平平仄平。","平平仄平仄，仄平平仄仄。","仄仄仄仄平，平仄平平仄。","○仄仄○仄，○仄○○仄。","平仄平仄平，平仄平○仄。","平仄仄仄平，○仄仄○平。","仄仄平平仄，平○平仄平。"],"paragraphs":["东邻有渔父，西邻有山僧。","各问其性情，变之俱不能。","公为二千石，我为山海客。","志业岂不同，今已殊名迹。","相里不相类，相友且相异。","何况天下人，而欲同其意。","人意茍不同，分寸不相容。","漫问轩裳客，何如耕钓翁。"],"title":"漫问相里黄州"}
