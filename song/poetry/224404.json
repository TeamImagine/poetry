{"author":"洪朋","id":224404,"strains":["平平平仄仄平仄，仄平仄仄平仄仄。","平平仄仄仄仄○，仄仄仄平平仄仄。","仄○○平仄仄平，平平平仄仄○仄。","仄平仄仄仄平平，平仄○平平仄仄。","仄平仄平仄仄平，仄仄平仄仄平仄。","仄仄平○仄平仄，平平○平仄平仄。"],"paragraphs":["汪童躯小胆良大，读书气欲吞渤澥。","银钩玉唾不作难，已向笔端风雨快。","昔过重湖喙欲鸣，还来南浦羽犹铩。","坐窗软语戒寒秋，阴壑收声虚万籁。","可怜脱身疟疠余，槁项黄馘一何惫。","石脆山中足条草，谁能折来已君疥。"],"title":"戏汪汲"}
