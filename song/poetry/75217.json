{"author":"赵蕃","id":75217,"strains":["仄仄平平仄仄平，仄平平仄仄平平。","平平仄仄平仄仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["几欲归休反服初，契论今昔更怜渠。","非关造物相料理，自是吾侪计阔疏。","似我端宜吏刀笔，如君久合召严徐。","胡然更作丁宁语，道所经行觅细书。"],"title":"次韵欧阳全真送行"}
