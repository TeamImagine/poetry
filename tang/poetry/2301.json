{"author":"皇甫曾","id":2301,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄平仄平平。"],"paragraphs":["安康地理接商于，帝命专城总赋舆。","夕拜忽辞青琐闼，晨装独捧紫泥书。","深山古驿分驺骑，芳草闲云逐隼旟。","绮皓清风千古在，因君一为谢岩居。"],"title":"送商州杜中丞赴任"}
