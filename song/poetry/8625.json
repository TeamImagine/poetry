{"author":"李处权","id":8625,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["人生有酒即佳辰，忽忽园林已暮春。","雨后落花浑帖砌，风前飞絮欲沾人。","我如放浪陶彭泽，公是风流贺季真。","伊水崧云在何处，旧衣犹有洛阳尘。"],"title":"春晚简德孺"}
