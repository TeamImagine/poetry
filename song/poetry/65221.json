{"author":"吕祖谦","id":65221,"strains":["仄仄平仄仄，○平仄平仄。","仄仄仄仄平，○○仄平平。","平平○仄仄，仄仄平平平。","仄平仄仄仄，仄仄仄仄平。","平○仄平平，仄仄平仄平。","平仄仄○仄，平平仄平平。","○仄仄平仄，仄平○仄平。","平平仄仄仄，仄仄○平平。","平仄仄平仄，仄仄平仄仄。","平平仄○仄，平平仄○平。"],"paragraphs":["落月窥瓮牖，殷勤唤人醒。","蓐食治野装，行行向郊坰。","林端横宿霭，未放群山青。","藕花断复续，莫辨浦与汀。","初闻露花香，一洗廛市腥。","清景竟难挽，晨光着邮亭。","留眼数天际，尚余三四星。","车尘驾暑气，白汗如翻瓶。","凉燠一机耳，愠喜谁使令。","泠然解其会，冰壶在中扃。"],"title":"清晓出郊"}
