{"author":"刘克庄","id":115509,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忽有尺书来委巷，断无半颗奉权门。","且为锦荔支联句，不记金莲烛代言。","颇羡彩毫摛老作，未应丹实减初元。","明年倍熟平分吃，畅杀兹溪与后村。"],"title":"表弟方时父寄荔子名草堂红若欲与吾家玉堂红争名者次韵谢之"}
