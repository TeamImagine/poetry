{"author":"梅尧臣","id":35685,"strains":["仄平平平仄，仄仄仄○平。","平仄仄仄仄，仄仄○平○。","仄平仄仄仄，仄仄仄平平。","仄仄仄平平，仄平仄○平。","仄仄仄仄仄，仄仄平仄平。","平仄仄仄仄，平平仄平○。","平平仄仄仄，仄仄平平平。","○平平平仄，平仄仄○平。","仄仄平平仄，○仄仄仄平。","○仄仄仄平，平仄仄仄平。","仄仄平仄仄，平仄○仄平。","平仄仄平仄，仄仄平平平。","平仄仄平仄，平仄仄平平。","仄仄仄○○，仄仄○仄平。","平仄仄仄仄，平仄平仄平。","仄仄仄仄仄，仄仄○平平。","平仄平仄仄，仄仄平仄平。","平平仄平仄，平仄平平○。","仄平仄仄仄，平仄平仄平。","仄平仄仄仄，仄仄平平平。"],"paragraphs":["大门多奇酝，一斗市钱千。","贫食尚不足，欲饮将何缘。","岂能以口腹，屈节事豪权。","闭户饱于齑，作诗涌如泉。","一日复一夕，醒目常不眠。","穷腊忽可怪，双壶故人传。","呼儿欲自酌，瓦盏无完全。","其能饔甘脆，而况侑夭妍。","却令情怀恶，分与富贵偏。","收拾不复尝，排置屋角边。","傥有嘉客至，倾倒相与颠。","何暇问浓薄，但觉窗扉旋。","谁识我为我，宾主各颓然。","始得语且横，既醉论益坚。","曾不究世务，闲气争古先。","毕竟两未决，辨吻空流涎。","嗟我儒者饮，聒耳无管弦。","虽云暂欢适，终久还愁煎。","自甘不偶死，宁慕金印悬。","愿频致此物，勿恤疮檐肩。"],"title":"永叔赠酒"}
