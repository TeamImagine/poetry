{"author":"陈宗远","id":170974,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["狼藉残梅满地香，游蜂终日趁晴忙。","芳堤细草鳞鳞绿，深院垂杨袅袅黄。","暖雾未消山失木，春风无力晓侵裳。","眼看景物关情甚，亟把诗吟送一觞。"],"title":"春日书景"}
