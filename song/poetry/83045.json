{"author":"敖陶孙","id":83045,"strains":["仄仄平仄平，仄仄仄仄平。","平平仄平仄，平仄○仄平。","仄平仄平仄，仄仄○平平。","仄○仄仄仄，平仄平○平。","仄仄仄仄仄，仄平平平平。","仄仄仄○仄，平平平仄平。"],"paragraphs":["昼气差小祥，夜气益以清。","林端动华彩，初月当我楹。","涧光若翻鹤，草露如栖萤。","揽衣一徙倚，肝鬲涵空明。","一室噤众籁，寂寥无人声。","落叶忽堕瓦，忧心还独惊。"],"title":"秋日杂兴  其二"}
