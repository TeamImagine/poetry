{"author":"释文珦","id":134664,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄仄平平仄平。","仄仄平平平仄仄，平平平仄平平平。"],"paragraphs":["禅翁八十鬓如霜，冷坐云边旧竹房。","唯放此身长懒散，更无余事可思量。","飞流激石泉珠迸，斜照入林松影长。","即景成诗疑未稳，更寻樵父为平章。"],"title":"禅翁"}
