{"author":"吕南公","id":208608,"strains":["仄仄仄平仄，平平仄平平。","仄○仄平平，仄仄○仄○。","平仄仄仄仄，平平仄○平。","○仄平仄平，○○仄○平。","仄仄仄仄仄，平○仄平平。","仄仄平仄平，仄平仄平平。","平仄仄仄仄，平平仄平平。","○平仄仄仄，仄仄平仄仄。","平仄平仄平，平平仄○平。"],"paragraphs":["俗士各何在，来登盖徒然。","彼其见湖山，乃特论价钱。","为此可径绝，阴梯阻狙猿。","当有诗酒豪，相将快留连。","一醉抵万宝，高吟对遥天。","下视阛阓儿，污埃尽痴年。","嗟我濩落手，平生负云烟。","题诗不放纵，或似摹印圈。","安得冰雪才，同联座中篇。"],"title":"俗士"}
