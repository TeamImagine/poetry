{"author":"司马朴","id":226296,"strains":["平平○仄仄仄○，平平平仄仄仄平。","仄平仄仄平平仄，平平仄仄○平平。","○平仄仄仄○仄，仄仄仄仄平平平。","平平仄平仄平仄，平平仄仄平平平。","平平仄仄仄平仄，仄仄仄仄仄平平。","平平平仄仄仄仄，仄仄平仄平平平。","平平平仄仄平仄，仄平仄仄平平平。","仄仄○平仄平仄，平平仄仄平仄平。","平平仄仄仄○仄，仄平仄仄仄仄平。","平平仄仄平仄平，仄仄平仄平○平。","仄○平平仄平仄，平仄平仄平平平。","仄○仄仄仄仄仄，平平平仄平平平。","平平仄仄仄平仄，仄平平仄平平平。"],"paragraphs":["湘西胜景岂易论，群山腾闯万里奔。","鹤泉一麓骞鹏噣，松风十里藏祇园。","当时侍御偶题写，笔力孰敢争雄尊。","东京少年妙词藻，南阳旧族齐阴樊。","天心月胁出奇语，使我展读忘朝昏。","差差戈剑隠一敌，落落旗鼓严千屯。","无余居士厉幽志，细研六艺方专门。","冻骭娇儿惯肠苋，啼饥瘦妇余泪痕。","惟君德义允相惬，每穷道妙角与根。","他人劝酒惊逐魂，二子频酌勤空樽。","醉中诗成渺江海，风外幡影徒飞翻。","卷藏箧笥已戢戢，风生襟袖何轩轩。","嗟乎我亦有余腐，陋哉羊政囚华元。"],"title":"无余居士斋壁有沈传师游道山岳麓诗石刻穆仲等和之因亦次韵"}
