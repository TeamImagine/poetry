{"author":"陆龟蒙","id":28155,"strains":["平仄仄○仄，平平平仄○。","平平平仄平，仄仄平○平。","仄仄○平仄，平平○○平。","平平○平平，○仄平平平。","仄仄仄平仄，○平○仄平。","仄平平？平，○仄平平平。","仄仄平仄仄，仄○平仄平。","仄平平○平，仄仄○○平。","仄仄仄仄仄，仄平平仄平。","仄仄○仄仄，仄仄平平平。","仄平平仄平，仄仄平○平。","○平仄仄仄，平仄平平平。"],"paragraphs":["霞岛焰难泊，云峰奇未收。","萧条千里湾，独自清如秋。","古岸过新雨，高萝荫横流。","遥风吹蒹葭，折处鸣飕飕。","昔予守圭窦，过于回禄囚。","日为蘧筁徒，分作祗裯雠。","愿狎寒水怪，不封朱毂侯。","岂知烟浪涯，坐可思重裘。","健若数尺鲤，泛然双白鸥。","不识号火井，孰问名焦丘。","我真鱼鸟家，尽室营扁舟。","遗名复避世，消夏还消忧。"],"title":"奉和袭美太湖诗二十首 销夏湾"}
