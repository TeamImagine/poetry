{"author":"韦骧","id":190679,"strains":["仄○平○仄，平平仄仄平。","平平仄平仄，平仄仄平平。","仄仄平平仄，平平仄仄○。","平平仄平仄，平仄仄平平。","仄仄平平仄，平平仄仄平。","平平仄平仄，仄仄仄○平。","仄仄平平仄，平平仄仄平。","平平平平仄，仄仄仄平平。","仄仄平平仄，平平仄仄平。","平平○仄仄，仄○○○平。","仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","平○平○仄，○平仄平○。","○平平仄仄，仄○仄平平。","○仄○平仄，平平仄仄仄。","平平平仄仄，仄仄仄平平。","仄仄平平仄，平平仄○平。","○平仄仄仄，仄仄平平平。","仄仄平平仄，平平仄仄○。","○平平仄仄，仄仄仄○平。","仄仄平平仄，平○仄仄平。","平平○仄仄，平仄仄○平。","仄仄平平仄，平平仄仄平。","平○仄平仄，仄仄仄平平。","仄仄平○仄，平平仄仄平。","○平平仄仄，仄仄仄平○。"],"paragraphs":["腊过春将近，江梅想已苞。","逢时在南国，探信出东郊。","径雪晴初扫，河冰薄易敲。","寻香望林隙，惊素辨山坳。","跃马回宾雁，飞旟慑蜡猫。","初芳得消息，喜气自并包。","岂待莺声促，宁忧蝶足跑。","先容为桃李，脱迹远萧茅。","此日花神眷，他年驿使𫍢。","前驺传已的，后乘听犹声。","独被阳功早，奚论地势硗。","新葩同众阅，秀句仗谁抄。","湛湛尘缨濯，纤纤痒背抓。","金丝才出莟，珠琲遍攒梢。","攀折诚难忍，将承亦旋教。","重疑仙界种，复过岁寒交。","莹洁疏情窦，精神动目窅。","贪幽频倚杖，薄晚倦回鞘。","有酒安辞釂，无鱼孰叹庖。","轻裘忘拥腋，短发任垂髾。","坐不娱歌舞，盘非贵烙炮。","量尊锺与鼎，器隘斗兼筲。","勇作先春计，甘从玩物嘲。","琼英行渐盛，玲赏莫轻抛。","次第𥬠兵酿，随宜馔野肴。","投闲集簪履，尽日卷旌旓。","陇笛终当起，涂歌或载呶。","空枝徒取恨，片片若为胶。"],"title":"和孙叔康探梅二十八韵"}
