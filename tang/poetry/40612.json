{"author":"贯休","id":40612,"strains":["平平仄平平，仄仄平仄仄。","平平平仄仄，仄仄平仄仄。","平平平平平，平平仄平仄。","仄仄平仄平，平平仄○仄。","仄平仄平仄，仄仄平○仄。","平平仄平仄，平平仄平仄。","平平仄平仄，仄仄平仄仄。","平仄仄平平，平平仄平仄。","仄平平平仄，仄平平仄仄。","平平仄仄平，平仄平平仄。"],"paragraphs":["清辰卷珠帘，盥漱香满室。","杉松经雪后，别有精彩出。","琅函芙蓉书，开之向堦日。","好鸟常解来，孤云偶相失。","有时作章句，气概还鲜逸。","茫茫世情世，谁人爱真实。","清高慕玄度，宴默攀道一。","残磬隔风林，微阳解冰笔。","亦知休明代，谅无经济术。","门前九个峰，终拟为文乞。"],"title":"寄杜使君"}
