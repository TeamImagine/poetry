{"author":"欧阳修","id":79541,"strains":["仄仄平平仄仄平，仄平平仄仄平平。","仄平仄仄平仄仄，平仄仄平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["忆昨初为亳守行，暂休车骑汝阴城。","喜君再共樽俎乐，怜我久怀丘壑情。","累牍已尝陈素志，新春应许遂归耕。","老年虽不堪东作，犹得酣歌咏太平。"],"title":"奉答子履学士见寄之作"}
