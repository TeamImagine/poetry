{"author":"欧阳修","id":79147,"strains":["平平平仄仄仄平，仄平仄仄仄仄平。","仄仄平平仄平○，仄仄平平仄仄○。","仄仄平○○平仄平平，仄仄仄仄平平平。","平平仄仄仄仄平，仄仄仄仄○平平。","平平平平仄仄仄，仄仄平平仄仄仄。","仄平○○平平平，平平仄仄平平平。","平平平○仄平仄，仄仄平仄平平平。","○平仄仄仄平平，仄平平平仄平平。","○平平仄○平平，平平仄仄平平平。","仄○平平平仄仄，平平仄仄○平仄。"],"paragraphs":["开元无事二十年，五兵不用太白闲。","太白之精下人间，李白高歌蜀道难。","蜀道之难难于上青天，李白落笔生云烟。","千奇万险不可攀，却视蜀道犹平川。","宫娃扶来白已醉，醉里诗成醒不记。","忽然乘兴登名山，龙咆虎啸松风寒。","山头婆娑弄明月，九域尘土悲人寰。","吹笙饮酒紫阳家，紫阳真人驾云车。","空山流水空流花，飘然已去凌青霞。","下看区区郊与岛，萤飞露湿吟秋草。"],"title":"太白戏圣俞"}
