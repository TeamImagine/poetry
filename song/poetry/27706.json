{"author":"邓深","id":27706,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄仄平。","仄平平仄平平仄，仄仄平仄仄仄平。","平仄平平平仄仄，平平平仄仄平平。"],"paragraphs":["凯之曾说越中行，塔级亲登眼始惊。","画合千山翠浓淡，枝分万水练纵横。","树头低压昏烟重，鹤背斜拖夕照明。","疑是丹成生羽翼，泠然云表御风清。"],"title":"登光寺塔"}
