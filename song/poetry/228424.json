{"author":"释德洪","id":228424,"strains":["仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["夜残陡觉寒生骨，梦断空惊月转檐。","瓶响卧闻秋蚓泣，火红起拨白灰添。","欲酬清景寻侬去，更棹扁舟与子兼。","要倩新诗写愁绝，笑呵冻砚蘸毫尖。"],"title":"明年湘西大雪次韵送僧吴"}
