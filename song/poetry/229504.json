{"author":"吕颐浩","id":229504,"strains":["仄平平仄仄平平，仄仄平平仄仄平。","平仄平平平仄仄，平平平仄平平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["久钦文采动簪绅，晚见佳篇妙入神。","金自鸡林酬去贵，珠从骊颔探来珍。","越罗蜀锦工谁拟，阵马风樯勇莫伦。","四十年来无此作，睢阳今继少陵人。"],"title":"谢刘仲忱宠惠诗编"}
