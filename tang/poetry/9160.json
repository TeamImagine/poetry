{"author":"权德舆","id":9160,"strains":["○平仄平○，仄仄平平仄。","平仄○平平，仄平平○○。","仄平仄仄仄，仄平平仄仄。","平平仄平平，平仄平仄平。","○平平平平，仄仄平仄平。","仄仄○平仄，仄仄○平平。","仄平平仄仄，仄仄平仄平。","平平仄仄仄，仄仄平平平。","平平仄平仄，仄仄平？平。","平○仄平仄，平仄平平平。"],"paragraphs":["沈疴结繁虑，卧见书窗曙。","方外三贤人，惠然来相亲。","整巾起曳策，喜非车马客。","支郎有佳文，新句凌碧云。","霓裳何飘飘，浩志凌紫氛。","复有沈冥士，远系三茅君。","各言麋鹿性，不与簪组群。","清言出象系，旷迹逃玄𫄸。","心源𫏐澄寂，世故方𫄙纷。","终当逐师辈，岩桂香氲芬。"],"title":"卧病喜惠上人李炼师茅处士见访因以赠"}
