{"author":"王涣","id":32662,"strains":["平平仄仄仄平平，仄仄平平仄仄平。","平仄仄平平仄仄，仄平平仄平平平。","平平仄仄平平仄，仄仄平仄仄仄平。","平仄平平仄平仄，仄平平仄仄平平。"],"paragraphs":["春来得病夏来加，深掩妆窗卧碧纱。","为怯暗藏秦女扇，怕惊愁度阿香车。","腰肢暗想风欺柳，粉态难忘露洗花。","今日青门葬君处，乱蝉衰草夕阳斜。"],"title":"悼亡"}
