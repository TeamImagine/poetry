{"author":"王建","id":8093,"strains":["平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["人皆欲得长年少，无那排门白发催。","一向破除愁不尽，百方回避老须来。","草堂未办终须置，松树难成亦且栽。","沥酒愿从今日后，更逢二十度花开。"],"title":"岁晚自感"}
