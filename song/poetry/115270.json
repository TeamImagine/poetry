{"author":"刘克庄","id":115270,"strains":["仄○仄，仄平仄。","仄○仄，○平仄。","仄平仄，平平仄。","平平○，仄平仄。","平仄仄，平平仄。","仄仄仄，仄仄仄。","平平平，仄仄仄。","平仄平，平平仄。","平平仄，仄仄仄。","仄平平，仄仄仄。","仄仄平，仄仄仄。","○平仄，○平仄。","仄平平，平平仄。","仄平仄，仄平仄。","仄平平，平仄仄。","仄仄平，平仄仄。","平仄平，仄平仄。","平仄平，○仄仄。"],"paragraphs":["眼如电，十年读。","腹如栉，三冬足。","昔池上，赓黄鹄。","今田间，叱黄犊。","耕谷口，庐汾曲。","洁去就，免殆辱。","余先人，奋白屋。","忠孝家，文章箓。","修名远，大运促。","藐诸孤，忝似续。","既显庸，亦老宿。","如毛德，如天福。","郭之东，溪之北。","百弓地，十围木。","乐哉丘，吾所卜。","汉赵岐，唐杜牧。","皆自铭，不它属。","虽短章，颇实录。"],"title":"铭诗一首"}
