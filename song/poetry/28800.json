{"author":"周麟之","id":28800,"strains":["仄平仄平仄仄○，平○仄仄平仄平。","仄平仄平仄平平，平○仄仄平平平。","平平仄仄仄仄平，仄平平仄平平平。","平平仄仄平平平，仄平仄仄平○平。","仄平平仄○平平，平平仄仄平平平，仄平仄仄○平平。","仄仄平平仄仄平，仄○平仄仄平平。","仄○平仄平○平，仄仄仄平平仄平。","平平平○仄仄平，仄○仄仄仄平平。"],"paragraphs":["北风驾寒万窍号，声如八月江上涛。","又疑大鹏上青霄，南溟水击抟扶摇。","昆阳阵败虎豹嗥，撼城飞瓦千兵逃。","焚轮夜起狂终朝，直忧卷屋掀重茅。","我居门巷如荒郊，衾无缋罽裘无羔，苦寒猎猎吹缊袍。","笑引藤樽漱浊醪，不妨高卧醉陶陶。","梦骑天马腾长飚，睥睨玉台阊阖高。","风声诗兴两鬭豪，醉中一扫白云谣。"],"title":"终风行"}
