{"author":"释智圆","id":221709,"strains":["平平平仄仄，仄仄仄平平。","平仄仄平仄，平○仄仄平。","平○平仄仄，仄仄仄平平。","平仄平○仄，平平仄仄平。","平平平仄仄，平仄仄○平。","仄仄平平仄，平平仄仄平。","平平平仄仄，仄仄○○平。","平仄平平仄，平○仄仄○。"],"paragraphs":["堆青才数点，杳杳几千程。","幽槛叶初落，高空雨乍晴。","崔嵬微有状，窈窕莫知名。","招隐谁长往，眠云自动情。","文君眉易似，摩诘画难成。","鸟去何曾到，泉流岂觉声。","经秋弥冷淡，向晚更分明。","仁者由来好，闲观意不轻。"],"title":"远山"}
