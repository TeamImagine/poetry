{"author":"程公许","id":106500,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["衔恤三年意绪凋，嘉招为我破无憀。","露秋爽借谈锋利，霜月寒侵酒力消。","心事寂无机事扰，诗情何似道情饶。","平生我亦轻簪绂，安得长年共一瓢。"],"title":"樊丈子思以予兄弟三年端居招饮山房为破愁寂赋诗以谢"}
