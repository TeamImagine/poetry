{"author":"慎镛","id":68909,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["暂御飚轮谒冕旒，却思挥袂揖浮丘。","日边已奉崆峒问，尘外还随汗漫游。","玉座荣颁天藻丽，石桥危过雨苔秋。","吾皇清浄延高蹈，云水无心本自由。"],"title":"送张无梦归天台"}
