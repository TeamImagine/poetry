{"author":"马之纯","id":77092,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄仄平平仄平。","平仄仄平平仄仄，仄平仄仄仄平平。"],"paragraphs":["城中那有大川行，惟有秦淮入帝城。","十里牙樯并锦缆，万家碧瓦与朱甍。","船多直使水无路，人闹不容波作声。","流到石头方好去，望中渺渺与云平。"],"title":"秦淮"}
