{"author":"杨续","id":12503,"strains":["仄平平仄仄，仄仄仄平平。","平仄仄平仄，平仄○仄平。","平平平仄仄，仄仄仄平平。","仄平平仄仄，○仄仄○平。","平仄平平仄，平仄平平平。","仄平平仄仄，仄仄平平平。"],"paragraphs":["狭斜通凤阙，上路抵青楼。","簪绂启宾馆，轩盖临御沟。","西城多妙舞，主第出名讴。","列峰疑宿雾，疏壑拟藏舟。","花蝶辞风影，蘋藻含春流。","酒阑高宴毕，自反山之幽。"],"title":"安德山池宴集"}
