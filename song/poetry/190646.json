{"author":"韦骧","id":190646,"strains":["平仄平平平仄仄，仄平平仄仄平平。","平平仄仄平仄仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["楼压西城埤堄重，使君才思浩无穷。","芳樽泛出陶潜菊，健笔吟成老杜风。","西座一时飞大白，双旌尽晚卷深红。","自怜远迹违高会，九月篇章亦幸同。"],"title":"和孙叔康九日三首  其一"}
