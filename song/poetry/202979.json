{"author":"释道潜","id":202979,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["十载离群叹渺茫，良辰无地可相羊。","何时却入莲花社，软语重焚柏子香。","蔼蔼春风摇几席，纷纷啼鸟满林塘。","欲凭海燕传消息，径入君家旧屋梁。"],"title":"次韵元翁见寄"}
