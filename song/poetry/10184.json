{"author":"欧阳澈","id":10184,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["欲逃三伏叩禅关，浄洗烦襟水石间。","炽景碧云俱掩断，凉飚绿竹顿招还。","龙涎一炷香清骨，琥珀盈樽笑解颜。","预约高僧名遂日，结茅来此伴长闲。"],"title":"游华严寺题诚斋"}
