{"author":"苏轼","id":195160,"strains":["仄○平平平，仄仄平平仄。","仄仄平仄仄，仄仄平○仄。","仄平平仄仄，仄仄平仄仄。","平平○平平，仄○仄平仄。","平平仄平仄，仄仄平平仄。","仄平○仄仄，平仄平仄仄。","平平平仄仄，仄仄仄平仄。","仄仄○仄平，平仄平仄仄。","平仄仄○仄，仄仄仄仄仄。","○○仄仄仄，仄仄平平仄。"],"paragraphs":["我观文忠公，四子皆超越。","仲也珠径寸，照夜光如月。","好诗真脱兔，下笔先落鹘。","知音如周郎，议论亦英发。","文章乃余事，学道探玄窟。","死为长白主，名字书绛阙。","伤心清颍尾，已伴白鸥没。","喜见三少年，俱有千里骨。","千里不难到，莫遣历块蹶。","临分出苦语，愿子书之笏。"],"title":"送欧阳推官赴华州监酒"}
