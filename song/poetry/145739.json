{"author":"乐雷发","id":145739,"strains":["仄仄仄仄仄，仄仄仄仄平。","仄○平平平，平仄平○○。","平仄仄仄平，仄仄平仄平。","仄平仄平平，仄仄平仄平。","平仄仄平平，平平平平平。","平仄仄平仄，仄平○仄平。","平平仄平仄，仄仄仄仄平。","仄平仄平仄，仄仄平平平。","仄仄仄平仄，平平平仄平。","平仄平仄仄，平仄平平平。","仄平平平仄，仄仄仄仄平。","仄仄仄仄○，仄○仄仄平。","仄○仄仄平，仄平仄仄○。","仄仄仄平仄，仄平仄仄平。","仄仄仄平仄，平仄仄仄○。","仄○仄平仄，平仄仄仄○。","仄平仄仄仄，仄仄平仄平。","仄平仄平仄，仄仄平平○。"],"paragraphs":["吏统久已紊，使选匪易为。","蝎虺何蓁蓁，鸿雁何累累。","持节岂不多，旷职苟所私。","缅怀紫阳翁，昔使东浙湄。","陈臬纠官邪，扬仁苏民疲。","兹道有先后，哲儒昭令规。","䌹斋寄潇牧，那懋灼帝知。","励廉肃寮采，反税驩乡耆。","所学蕴渊道，宽严权理宜。","兹总全楚境，歌此皇华诗。","位穹民言邈，壤广吏蠹滋。","问俗职所重，简僚乃政基。","视听贵远周，细微在可遗。","揽辔戒前路，岂为好爵縻。","揆予忝英盼，怀德念别离。","别离果何念，康济乃所期。","懿兹远大业，肇此咨度时。","勗哉振英采，慰我湘民思。"],"title":"送䌹斋李监丞赴湖南提举"}
