{"author":"朱熹","id":55280,"strains":["仄仄平平仄，仄平仄仄平。","平平平仄仄，仄仄仄平平。","仄仄平平仄，○平仄仄平。","仄平平仄仄，仄○仄平平。","○仄平平仄，○平仄仄平。","仄平平仄仄，○仄平平平。","平仄平○仄，平平仄仄平。","平平平仄仄，○仄仄平平。","平仄平平仄，平平仄○○。","平平○仄仄，仄仄仄○平。"],"paragraphs":["既有阳春曲，那无白雪谣。","连天飞不断，着地煖还销。","未掩高人户，难齐衲子腰。","稍开银世界，渐长玉枝条。","兴尽愁烟艇，行迷认野桥。","酒肠浑欲冻，吟笔为谁摇。","残腊成三白，余寒又一朝。","香随梅蘂落，轻伴柳花飘。","神女羞捐佩，鲛人敢献绡。","东皇应好事，避舍亦相饶。"],"title":"春雪用韩昌黎韵同彭应之作"}
