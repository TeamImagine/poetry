{"author":"范成大","id":43179,"strains":["平平仄平平仄平，平平仄仄平平平。","平○仄仄○平仄，仄平○平平仄平。","平平仄仄平仄仄，仄平仄仄平平○。","平平仄仄仄○平，○仄平平平仄仄。","仄平平仄仄平平，仄平仄平平仄仄。","仄仄仄平平仄仄，平平仄仄仄平平。","仄仄平平平仄仄，平平○平仄仄仄。","仄○仄仄仄平平，○仄平平平仄○。","仄平仄平仄仄平，仄仄仄平平仄平。","仄平仄仄仄仄平，平平○仄平平平。"],"paragraphs":["新安学宫天下稀，先生孝友真吾师。","斑衣悮作长裾曳，二年思归今得归。","笺词上诉人叵挽，玺书赐可群公叹。","青山百匝不留人，空与诸生遮望眼。","白云孤起越南天，向来恨身无羽翰。","下马入门怀橘拜，身今却在白云边。","鹤发𩭹𩭹堂上坐，儿孙称觞妇供果。","世间此乐几人同，看我风前孤泪堕。","一杯送舟下水西，我欲赠言无好词。","径须唤起束广微，为君重补南陔诗。"],"title":"送詹道子教授奉祠养亲"}
