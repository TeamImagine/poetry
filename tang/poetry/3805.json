{"author":"杜甫","id":3805,"strains":["仄平平仄仄，平仄仄○平。","仄仄平平仄，平平仄仄平。","○平平仄仄，仄仄仄○平。","平仄平○仄，平平仄仄平。","○○仄仄仄，仄仄仄平平。","仄仄平平仄，平○仄仄平。"],"paragraphs":["省郎忧病士，书信有柴胡。","饮子频通汗，怀君想报珠。","亲知天畔少，药味峡中无。","归楫生衣卧，春鸥洗翅呼。","犹闻上急水，早作取平途。","万里皇华使，为僚记腐儒。"],"title":"寄韦有夏郎中"}
