{"author":"吴芾","id":18248,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄仄平仄仄平平。"],"paragraphs":["儒冠鼎盛缙绅多，海内如今数永嘉。","士习艺文争擢第，君明经术合传家。","莫言黄绶官犹小，须信青云路不赊。","好上汉廷晁董对，要令吾道益光华。"],"title":"送丘尉赴试南宫"}
