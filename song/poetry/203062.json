{"author":"释道潜","id":203062,"strains":["平平平平○仄仄，仄仄平平仄平仄。","仄平平仄仄平平，仄仄平平仄平仄。","仄○平仄平平平，平平仄平仄仄平。","平平仄仄仄平仄，仄仄平平○仄平。","平平仄仄仄平仄，平仄仄平平仄仄。","仄平仄仄仄平平，平仄○平平仄仄。"],"paragraphs":["瀛洲仙人骑皓鹤，珮玉鸣风度寥廓。","锦溪南望九仙岑，笑指烟霞憩曾阁。","阁中清绝无纤尘，铜𬬻著香夜梦真。","平明跨鹤出山去，涧草岩花空自春。","山僧问我入何地，今作玉皇香案吏。","挟持造化几时还，搔首临风聊一喟。"],"title":"怀仙阁"}
