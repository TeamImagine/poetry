{"author":"刘过","id":82694,"strains":["仄仄平平平仄平，仄平仄仄仄平平。","平平平仄仄仄仄，仄仄仄平平仄平。","仄仄仄平平仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["未识诸人名已侯，一麾应此滞徐州。","谁知安石恐未免，欲借寇君何可留。","遗爱与山同北固，平生作计岂东周。","上方已听尚书履，声在星辰最上头。"],"title":"谒京口张守  其一"}
