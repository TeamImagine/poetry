{"author":"程俱","id":235399,"strains":["平平仄平平，○仄仄仄仄。","仄○仄仄○，平仄平○仄。","○平平○仄，○仄仄仄仄。","平平仄平平，○仄平仄仄。","仄平仄平仄，仄仄○仄仄。","仄仄仄平平，平平仄平仄。"],"paragraphs":["君家翠岩翁，三一久已守。","与沈爱欲泥，宁饮声闻酒。","当知华藏海，正在十二有。","他年涅槃门，燕路须北首。","胖然一心定，六贼如获丑。","感彼志冰霜，吾衰等蒲柳。"],"title":"江再和戏答四篇  其三"}
