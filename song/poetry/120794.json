{"author":"毛珝","id":120794,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["无雨无云晓色干，忽惊瑰璧满檐端。","不教声到窗前觉，应恐愁添屋下寒。","占瑞农官寻玉尺，析酲公子索金盘。","柴门睡起无多事，卷上疏帘带竹看。"],"title":"雪"}
