{"author":"王炎","id":69687,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["杜门燕坐阅黄庭，道在灵台莫与京。","少日忍贫吾志得，莫年为吏此身轻。","始知轩冕有尘累，不似山林无俗情。","绛帐先生应抚掌，南箕北斗只虚名。"],"title":"次韵答熊朝英  其一"}
