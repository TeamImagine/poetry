{"author":"李商隐","id":22828,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["鹏鱼何事遇屯同，云水升沈一会中。","刘放未归鸡树老，邹阳新去兔园空。","寂寥我对先生柳，赫奕君乘御史骢。","若向南台见莺友，为传垂翅度春风。"],"title":"喜闻太原同院崔侍御台拜兼寄在台三二同年之什"}
