{"author":"李白","id":56226,"strains":["平平仄平仄，仄仄平平平。","平平仄仄仄，平仄仄平平。","仄仄仄平仄，平平平仄平。","仄平仄仄仄，仄仄○平平。","仄仄平仄仄，仄平仄仄○。","平○仄仄仄，仄仄平平平。","平仄平仄仄，○平平○平。","平平平仄仄，平仄仄平平。","平仄仄平仄，平平仄仄平。","平平平仄仄，○仄仄平平。"],"paragraphs":["晨登瓦官阁，极眺金陵城。","锺山对北户，淮水入南荣。","漫漫雨花落，嘈嘈天乐鸣。","两廊振法鼓，四角吟风筝。","杳出霄汉上，仰攀日月行。","山空霸气灭，地古寒阴生。","寥廓云海晚，苍茫宫观平。","门余阊阖字，楼识凤凰名。","雷作百山动，神扶万栱倾。","灵光何足贵，长此镇吴京。"],"title":"登瓦官阁"}
