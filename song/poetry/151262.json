{"author":"杨公远","id":151262,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["满城风雨霍然开，不负登临亦快哉。","时俗半无乌帽堕，世情那有白衣来。","且沽薄酒酬佳节，欲赋新诗愧短才。","折得黄花簪两鬓，任渠两鬓自毰毸。"],"title":"九日"}
