{"author":"高翥","id":97479,"strains":["仄平仄仄仄平平，平仄平平仄仄平。","仄仄平仄平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["面皮如铁鬓如丝，依旧粗豪似向时。","嗜酒更拼三日醉，看花因费一春诗。","生前富贵谁能必，身后声名我不知。","且趁酴醾对醽醁，共来相与一伸眉。"],"title":"清明日招社友"}
