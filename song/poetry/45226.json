{"author":"杨万里","id":45226,"strains":["仄仄○仄平，仄平仄仄○。","仄平仄平仄，仄仄仄平平。","平仄仄仄平，仄仄○仄平。","仄仄仄仄仄，仄仄平仄平。","平仄仄平平，仄仄仄仄平。","仄仄仄平平，仄仄平仄平。","仄○仄仄仄，平仄平平平。","仄仄仄平仄，仄仄平仄平。","平平仄仄仄，○仄仄仄平。","平仄仄仄仄，仄仄平仄平。"],"paragraphs":["日晚颇欲归，主人苦见留。","我非不能饮，老病怯觥筹。","人意不可违，欲去且复休。","我醉彼自止，醉亦何足愁。","归路意昏昏，落日在岭陬。","竹里有人家，欲憩聊一投。","有叟喜我至，呼我为君侯。","告以我非是，俛笑仍掉头。","机心久已尽，犹有不下鸥。","田父亦外我，我老谁与游。"],"title":"次日醉归"}
