{"author":"刘克庄","id":114601,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平仄平仄，仄平仄仄仄平平。","仄平仄仄平平仄，仄平平平仄仄平。"],"paragraphs":["脱白披缁迹涉奇，傍人能说举幡时。","禅家合掌来参请，乌寺摇头不住持。","喜舍未逢大檀越，实封输与小沙弥。","是凡是圣都休问，且为渠看一袖诗。"],"title":"赠音上人"}
