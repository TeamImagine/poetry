{"author":"许志仁","id":19230,"strains":["仄平仄，仄平仄，平平仄仄仄平仄。","平平仄仄仄平平，仄仄平○仄○仄。","平平仄仄仄平平，平平平仄仄仄平。","平○仄仄仄平仄，仄仄平仄平平平。","仄平平平仄○仄，平仄○平平仄仄。","平平仄仄仄○仄，仄仄○平仄平仄。","平平平仄平平平，○平仄仄○平平。","仄平平仄平平仄，平仄平平平仄○。"],"paragraphs":["大垂手，小垂手，江南白苎世希有。","吴姬十指玉纤纤，白苎新裁舞衣小。","秋江四面绕吴宫，吴宫霜橘树树红。","吴王夜宴不知晓，但见红日升曈眬。","美人低鬟复回袖，持酒献君君一笑。","人生得意不行乐，白日如梭夜催昼。","吴山依旧吴江清，离宫故苑难为情。","不知谁遣南山鹿，还向姑苏台下行。"],"title":"白苎歌"}
