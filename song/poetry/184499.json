{"author":"杨绘","id":184499,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平平仄平平仄，平仄平平平仄平。"],"paragraphs":["曾扣禅扉喜接陪，师将境物谕轮回。","灯笼不灭心中火，香印空残死后灰。","绵邑难留真锡驻，临邛还庆法堂开。","临邛绵邑何分别，无去无来无去来。"],"title":"送淳用长老归邛州"}
