{"author":"仇远","id":164406,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["亭榭凌空眼界宽，得闲来处独凭阑。","春浮练水蒸城润，雪被黄山入座寒。","古树巢空群鸟散，荒池沙满碎薸干。","白云在望归期定，不见青油护牡丹。"],"title":"新安郡圃"}
