{"author":"赵征明","id":5530,"strains":["仄仄仄仄平，仄仄○平平。","仄平仄平仄，仄仄仄平○。","仄平仄仄仄，平平仄仄平。","平仄仄仄仄，仄仄平仄平。","仄仄仄平仄，仄仄仄仄平。","○仄平仄平，仄仄仄仄○。","仄平仄平仄，仄仄仄仄平。"],"paragraphs":["既老又不全，始得离边城。","一枝假枯木，步步向南行。","去时日一百，来时月一程。","常恐道路旁，掩弃狐兔茔。","所愿死乡里，到日不愿生。","闻此哀怨词，念念不忍听。","惜无异人术，倏忽具尔形。"],"title":"回军跛者"}
