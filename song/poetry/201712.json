{"author":"彭汝砺","id":201712,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["蓬荜犹淹济世图，独持经术振群愚。","困穷自古饶贤者，功业于今属丈夫。","天下久思安石起，时人争笑孟轲迂。","何时币聘来莘亩，伫听嘉言上禁途。"],"title":"和千乘先生诗"}
