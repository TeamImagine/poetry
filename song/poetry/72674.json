{"author":"曾丰","id":72674,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["青山罅外见青天，翡翠屏间一镜悬。","表里集虚生至白，初终持满得长圆。","光明照处人心足，混沌开时物理全。","它义多悭兹独否，天无偏意有时偏。"],"title":"从北流入郁林望月岩"}
