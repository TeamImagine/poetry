{"author":"徐积","id":186002,"strains":["平仄平平仄仄平，仄平平仄仄平平。","仄平仄仄平平仄，平仄平平仄平平。","仄仄仄平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["何必南山与北山，此心非独此时闲。","手持白酒为常事，头带黄华是强颜。","醉后浩歌来就榻，醒时清啸起抽关。","谁人遗我明霞曲，声在赤霄无处攀。"],"title":"九月九  其二"}
