{"author":"张耒","id":216104,"strains":["○平仄仄仄平平，仄仄○平○仄平。","仄平平仄平仄仄，仄仄平平平仄平。","平平仄仄仄○仄，仄仄平平平仄仄。","○平仄仄平仄平，平平仄平平仄○。"],"paragraphs":["三年别我客荆州，一日长安从我游。","爱君诗有春草句，使我神游黄鹤楼。","江山望尔欲穿眼，见我惊嗟秋鬓短。","扁舟可办吾欲东，年年五湖魂梦中。"],"title":"和阳念三自武昌至京师"}
