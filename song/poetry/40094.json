{"author":"陆游","id":40094,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["蓬窗灯火耿疏篱，正是寒沙雁到时。","头少二毛真笃老，口无纵理亦长饥。","朝闻夕死固当勉，幼学壮行嗟已迟。","小竖夜阑私怪我，俨然危坐若深思。"],"title":"九月十日夜独坐"}
