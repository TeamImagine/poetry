{"author":"释道潜","id":202864,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["先生道德若为容，曾向南都幕下逢。","拔俗高标惊万丈，凌云逸气蔼千重。","低梧暂宿张家凤，浊水难藏许氏龙。","岁晚雪霜虽更苦，未应憔悴碧岩松。"],"title":"寄苏子由著作"}
