{"author":"郭震","id":23852,"strains":["平仄仄平平仄仄平平平，平平仄仄平仄平。","平平仄仄平仄平，仄仄仄仄平平平。","平平平仄○平仄，平平平平○平仄。","平平仄仄仄平平，仄○平平仄平仄。","○平平仄平平平，仄仄平○平仄平。","平平仄仄平平仄，平平仄仄仄平平。","平仄仄平平仄仄，仄平○仄平平平。","平平○仄平仄平，平仄○平仄仄平。","平仄平平平仄仄，○平仄仄仄平平。"],"paragraphs":["君不见昆吾铁冶飞炎烟，红光紫气俱赫然。","良工锻炼凡几年，铸得宝剑名龙泉。","龙泉颜色如霜雪，良工咨嗟叹奇绝。","琉璃玉匣吐莲花，错镂金环映明月。","正逢天下无风尘，幸得周防君子身。","精光黯黯青蛇色，文章片片绿龟鳞。","非直结交游侠子，亦曾亲近英雄人。","何言中路遭弃捐，零落漂沦古狱边。","虽复尘埋无所用，犹能夜夜气冲天。"],"title":"古剑篇"}
