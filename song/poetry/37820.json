{"author":"陆游","id":37820,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["衰病犹烦药石功，残春终日在园中。","地偏幽草为谁绿，雨霁新花如许红。","足蹇扶持须稚子，杯深暖热赖邻翁。","此身虽向闲中老，若比休休却未同。"],"title":"小园新晴二首  其二"}
