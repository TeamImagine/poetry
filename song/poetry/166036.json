{"author":"陆文圭","id":166036,"strains":["平平平仄平平平，仄平平仄○仄平。","○平平仄平平仄，仄仄仄仄平平平。","仄○○仄仄仄平，平仄仄仄平平平。","平平平仄仄平仄，仄平仄平平仄平。","○仄平平仄○仄，仄仄平仄平平平。","平平仄平平仄仄，仄平仄仄平平仄。","仄平仄仄仄平平，平仄平平○仄仄。","平○仄仄仄平仄，仄仄○平平仄仄。","平平平仄仄平平，平平○仄平平仄。"],"paragraphs":["蓉城诸葛何绵绵，一门青紫三百年。","闻孙流落湘江上，手握美瑾怀香荃。","夜行衣绣岂足荣，归梦皛皛经山川。","君家元有紫荆树，一枝两枝枯或妍。","当暑归来憩其下，俯仰陈迹心茫然。","墙东野人头雪白，乃翁坐上琴书客。","凤毛一见眼双明，豚犬吾儿空自责。","追思老少各时异，坐阅兴衰疑世隔。","江湖来往慎风波，他年重会铜驼陌。"],"title":"送仲华葛兄"}
