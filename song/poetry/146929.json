{"author":"孙固","id":146929,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["朔南万里使车驰，忽得山阴虎节归。","华省班联青琐贵，故乡心逐白云飞。","江风双桨催红旆，海日层楼倚翠微。","郡事逍遥吟醉里，老年行乐更光辉。"],"title":"送程给事知越州  其一"}
