{"author":"程俱","id":235419,"strains":["平平平平仄，仄仄仄仄平。","仄仄平仄○，仄仄仄仄平。","仄仄仄平○，○平仄○○。","仄○仄平仄，平仄仄仄平。","平平仄平平，？仄仄仄平。","平平仄平仄，○平仄平平。","平平仄仄仄，仄仄仄平平。","仄平平仄○，仄仄仄仄平。","平平仄平仄，平平仄平平。","仄仄仄仄平，平平仄平平。","平平平平仄，仄仄○○平。"],"paragraphs":["堂前清飔发，树外赤日西。","坐令天壤间，气候忽不齐。","解带席嘉荫，长哦壁间题。","故应有神护，尘土不得迷。","前年款公门，𫛴{圭鸟}亦已啼。","今年复羁旅，庭莎欲鸣鸡。","西游有底急，触热忘卑栖。","似为饥所驱，不计辙与蹄。","绨袍意弥厚，盘餐洗羮藜。","磊块久不浇，醇醪代朝虀。","襄阳之新句，夜直难相携。"],"title":"过毛达可友给事览壁间旧诗次韵二首  其一"}
