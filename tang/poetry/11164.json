{"author":"刘禹锡","id":11164,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，仄仄平仄仄平平。"],"paragraphs":["几年侍从作名臣，却向青云索得身。","朝士忽为方外士，主人仍是眼中人。","双鸾游处天京好，五马行时海峤春。","遥羡光阴不虚掷，肯令丝竹暂生尘。"],"title":"河南白尹有喜崔宾客归洛兼见怀长句因而继和"}
