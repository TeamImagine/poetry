{"author":"李中","id":36845,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["懒向人前著紫衣，虚堂闲倚一条藜。","虽承雨露居龙阙，终忆烟霞梦虎溪。","睡起晓窗风淅淅，病来深院草萋萋。","有时乘兴寻师去，煮茗同吟到日西。"],"title":"赠上都先业大师"}
