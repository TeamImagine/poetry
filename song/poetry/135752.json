{"author":"蔡襄","id":135752,"strains":["仄仄仄仄平，○平仄仄○。","仄仄仄仄平，仄平平平○。","仄仄○○平，○仄仄平平。","仄仄仄仄仄，平仄仄仄平。","仄仄仄平仄，平平平平平。","仄仄平仄仄，仄仄平平平。"],"paragraphs":["勿学异世人，过常不可深。","勿学慢世人，侧身随浮沈。","白日当中天，难破是非心。","不有拔俗器，安得太古音。","大暑苦烦浊，清泉流高岑。","烈士无恋嫪，至理须推寻。"],"title":"安静堂书事"}
