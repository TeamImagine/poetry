{"author":"苏轼","id":194716,"strains":["平平平平平仄○，仄平平仄○平平。","平平仄平平仄仄，仄仄平仄平平平。","平平平仄仄仄平，平○仄仄仄仄平。","仄○平平平仄仄，仄仄仄仄平平平。","平仄仄平平仄平，仄仄仄仄仄仄平。","平平仄仄仄○仄，仄平仄仄仄平○。","平平仄仄仄○平，平平仄仄平平平。","平平仄仄平仄仄，仄平○仄平平平。","仄平平平仄平平，仄仄仄仄平○○。","平平仄仄平仄仄，仄仄○仄○仄平。","仄平仄仄平平平，仄仄仄仄平仄平。","平平仄仄仄○仄，仄仄仄仄○平平。"],"paragraphs":["东坡先生无一钱，十年家火烧凡铅。","黄金可成河可塞，只有霜鬓无由玄。","龙丘居士亦可怜，谈空说有夜不眠。","忽闻河东狮子吼，拄杖落手心茫然。","谁似濮阳公子贤，饮酒食肉自得仙。","平生寓物不留物，在家学得忘家禅。","门前罢亚十顷田，清溪绕屋花连天。","溪堂醉卧呼不醒，落花如雪春风颠。","我游兰溪访清泉，已办布袜青行缠。","稽山不是无贺老，我自兴尽回酒船。","恨君不识颜平原，恨我不识元鲁山。","铜驼陌上会相见，握手一笑三千年。"],"title":"寄吴德仁兼简陈季常"}
