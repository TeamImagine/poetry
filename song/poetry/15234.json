{"author":"刘子翚","id":15234,"strains":["仄平○平仄平平，仄平平平仄平平。","仄平○○仄仄仄，仄仄平平仄平仄。","仄平平仄平○平，平平仄仄仄平仄。","仄平平平○仄平，平仄平平平仄平。","仄平仄平仄○仄，仄仄仄仄平平平。","仄仄平平平平平，仄平平平平仄平。","仄○仄平仄仄仄，平仄仄仄平平平。","○平平仄仄仄仄，仄仄仄仄平平平。","平仄仄平平平平仄仄仄，仄仄仄？平平平仄平仄。","平○平平仄仄平，仄仄○平仄平仄。","平平仄仄仄平平，仄仄平平仄○仄。","仄平仄仄仄平平，平平仄仄○平仄。"],"paragraphs":["大儿行文学苏黄，暗潮无声走茫茫。","小儿分题拟甫白，手抉蟆颐取冰魄。","自成机杼谁如君，悲歌乃有可怜色。","晓来春归荠叶新，青女摧之良不仁。","那知妙龄气如许，一睨辟易惊千人。","我亦归为村衰翁，接花成条欹屋红。","跣行肯追蹀躞步，杯饮不羡琉璃锺。","相逢他事不发语，醉面彻日承谿风。","君不见丰碑模糊立岘首，又不见穗帷虚斟百眉侑。","何如吾侪见在身，有口犹堪著醇酎。","陶陶兀兀未全非，赫赫炎炎岂长有。","砚峰绝顶抚孤松，伊谁及此苍髯寿。"],"title":"次韵茂元独速歌"}
