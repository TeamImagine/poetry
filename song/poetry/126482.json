{"author":"叶茵","id":126482,"strains":["平平平平○仄平，仄平平仄平○平。","仄仄平平仄仄仄，平仄○平仄平仄。","平仄平○仄仄平，仄仄仄平仄平平。","仄平仄仄平平仄，仄仄平平○仄仄。","平仄平仄仄平仄，○平仄仄平平平。","平平平仄仄平仄，○平仄仄平平仄。"],"paragraphs":["闽江闽山相对青，照人肝胆寒如冰。","路旁修松夹古桂，风鼓吟髭月随袂。","君有莱衣我独无，此乐不能与之俱。","老夫耄矣君年少，喜见功名将远到。","归欤归欤盍归欤，长途玉汝千金躯。","来秋来作广寒客，相携醉舞红尘陌。"],"title":"饯友归侍"}
