{"author":"韩维","id":157871,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["凤凰台下芳林合，鸭子陂中绿水深。","不惜清光输曲沼，欲将幽韵伴鸣琴。","余波及晋良惭昔，春服沿沂正在今。","洗耳濯缨何足道，愿同沉醉复高吟。"],"title":"再和乐道"}
