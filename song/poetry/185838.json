{"author":"徐积","id":185838,"strains":["平仄平平平仄平，仄平平仄仄平平。","仄仄平○平仄仄，仄平平仄仄平平。","仄平平仄仄○仄，○仄平平平仄平。","仄仄平○平仄仄，仄平平仄仄平平。"],"paragraphs":["天下风流无绿杨，半遮妆面出宫墙。","客醉任铺红锦段，马嘶争系紫丝缰。","上东门外我回首，长乐坡头谁断肠。","最好春深山下路，乱花薰与一身香。"],"title":"天下风流无绿杨"}
