{"author":"赵蕃","id":75031,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["相逢日日讶冬暄，为此阴寒仅覆翻。","破屋未愁茅尽卷，近林无奈鸟相喧。","驰驱短景贪黄卷，咫尺梅花忆故园。","闻道频迂长者辙，教儿勿掩席为门。"],"title":"骤寒简明叔闻仲威数过之"}
