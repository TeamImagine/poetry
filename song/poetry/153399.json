{"author":"刘辰翁","id":153399,"strains":["仄仄平平仄仄平，仄平仄仄仄平平。","仄平仄仄仄平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["晓立斓斒拜二亲，拥门贺客半诗人。","月三十斛菊花水，秋八千年椿树春。","每有传闻须说项，明当召入定留恂。","南来北去多陈迹，惟有声名日日新。"],"title":"寿段知事"}
