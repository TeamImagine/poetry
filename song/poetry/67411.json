{"author":"楼钥","id":67411,"strains":["仄平仄仄仄平仄，仄平仄平仄平仄。","平○仄仄仄仄平，仄○仄仄仄平仄。","○平仄仄平仄平，平仄平平仄平仄。","仄仄平仄仄仄平，平仄○○仄○仄。"],"paragraphs":["向来八万四千偈，舌端辩才若翻水。","山空月落说向谁，不如出口入吾耳。","当时受者亡是公，乌有先生子虚子。","我却曾见语录来，祇有空空数张纸。"],"title":"题寿居仁独说图"}
