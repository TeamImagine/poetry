{"author":"魏了翁","id":102834,"strains":["平仄仄平仄，仄○仄平仄。","仄仄平仄仄，平平仄平仄。","平仄平仄○，平平仄平仄。","平平仄平仄，平平仄平仄。","平○平仄仄，仄平平○仄。","仄仄○仄平，仄仄仄平仄。","仄平平○仄，仄仄仄平仄。","仄仄仄仄平，平平仄仄仄。"],"paragraphs":["炎炜避无所，意行出东郭。","客以声气聚，舟于树泉泊。","江动云意闲，林幽鸟声乐。","山川孰流峙，鸢鱼自飞跃。","天分随所适，豁然无空阔。","有客犹谓余，底处认真活。","是心无间断，本体自呈豁。","一笑各会心，星河挂碧落。"],"title":"韩叔冲约客泛舟沧江分韵得落字"}
