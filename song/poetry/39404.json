{"author":"陆游","id":39404,"strains":["仄仄仄平仄仄平，仄平仄仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["北郭那辞十里遥，上车且用慰无聊。","九衢浩浩市声合，四野酣酣雪意骄。","清镜新磨临绿浦，长虹横绝度朱桥。","归来熟睡明方起，卧听邻墙趁早朝。"],"title":"访客至北门抵暮乃归"}
