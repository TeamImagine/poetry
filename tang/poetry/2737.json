{"author":"杜甫","id":2737,"strains":["平平平平仄，仄仄平○平。","平仄平仄仄，平仄平平平。","平仄仄仄仄，平○仄平平。","仄平仄仄仄，仄仄平平平。","平平仄平仄，平仄仄仄仄。","平平平平仄，仄仄平仄平。","平平仄仄仄，平仄仄仄平。","平仄仄平平，平平仄平平。"],"paragraphs":["青冥寒江渡，驾竹为长桥。","竿湿烟漠漠，江永风萧萧。","连笮动袅娜，征衣飒飘飖。","急流鸨鹢散，绝岸鼋鼍骄。","西辕自兹异，东逝不可要。","高通荆门路，阔会沧海潮。","孤光隐顾眄，游子怅寂寥。","无以洗心胸，前登但山椒。"],"title":"桔柏渡"}
