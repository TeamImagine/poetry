{"author":"宇文孝叔","id":173110,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄仄平仄仄平平。"],"paragraphs":["仙踪久矣闭禅关，忽遇高人唤得还。","创就琳宫依岌嶪，移来真像带斓斑。","路通远浦重重水，楼倚长松面面山。","酌我一杯如有意，坐令衰脸变朱颜。"],"title":"题回山人画像"}
