{"author":"李石","id":20259,"strains":["平平平仄平，平仄仄平仄。","仄平平仄平，仄仄○平仄。","仄仄平仄平，仄平仄仄仄。","平平仄平平，仄仄仄平仄。","平平○平仄，仄仄仄仄仄。","平平仄仄仄，仄仄仄平仄。","平平仄仄平，仄仄仄平仄。","仄○平平仄，仄仄仄仄仄。","○仄平仄平，仄仄仄平仄。","仄仄仄仄平，平平仄○仄。"],"paragraphs":["方春花气苏，谁忍犯霜晓。","漫山千树桃，缩颈听春鸟。","独此开数株，此桃也不小。","晨霞碎林霏，绛雪压枝袅。","梅魂正零落，月影夜悄悄。","陈新接物态，俯仰映池沼。","蓬莱有大桃，岁月较多少。","自从偷儿得，弱水隔浩渺。","且与倾绿尊，乍见喜围绕。","尚有芥子微，须弥寄毫杪。"],"title":"小桃"}
