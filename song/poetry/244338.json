{"author":"李纲","id":244338,"strains":["仄仄平仄，平仄平平。","仄仄平平，仄平平平。","仄平仄平，仄仄仄平。","平仄仄仄，仄仄平平。","仄仄平仄，平平平平。","平平平仄，仄○平平。","平仄平平，仄仄○平。","平仄仄平，平仄○○。","仄仄平仄，仄仄平平。","平平仄平，仄平仄平。","仄平仄仄，平平○平。","仄平仄仄，仄平平平。","仄仄平仄，仄平仄平。","仄平仄平，仄仄平○。","仄仄仄仄，仄平平平。","仄平平仄，仄平仄○。"],"paragraphs":["翼翼归鸟，爰集于林。","近萃芳郊，远依烟岑。","眷言顾之，实获我心。","丛木茂止，憩此繁阴。","翼翼归鸟，翩然翻飞。","风髙天阔，去将畴依。","云路翺翔，倦翮思归。","矰缴孔多，无使患遗。","翼翼归鸟，抚翼徘徊。","江湖缈茫，有怀故栖。","顾俦啸侣，鸣声和谐。","愿言不获，怅然伤怀。","翼翼归鸟，集于旧条。","一枝已多，岂俟髙标。","敛翰息影，好音交交。","愿言终此，以休永劳。"],"title":"和归鸟篇"}
