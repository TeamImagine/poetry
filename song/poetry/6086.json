{"author":"林季仲","id":6086,"strains":["平平平仄仄平平，平仄平平仄仄平。","仄仄平平平平仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["金章朱毂烂盈门，春入仙翁笑颊温。","曳杖时时过他客，含饴日日弄诸孙。","风高浙水惊霜叶，月落黟山泣晓猿。","丹旐悠扬转寒日，尚疑帘下彩衣翻。"],"title":"挽程夫人词"}
