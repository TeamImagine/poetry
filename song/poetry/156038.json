{"author":"文天祥","id":156038,"strains":["仄平仄平平，平平仄平平。","平平○平仄，仄仄平平平。","平仄平○平，平仄仄仄平。","平仄平平平，仄仄仄仄平。","平平仄平仄，平○仄仄平。","平仄仄仄平，仄○平仄平。","仄仄平平平，平○平仄平。","仄仄仄平○，仄仄平平平。"],"paragraphs":["乃翁圣俞君，瑰辞灿琳琅。","吾乡欧阳子，逸韵谐宫商。","人物雄中原，园囿盛洛阳。","醲郁追皇风，诡怪抑晚唐。","云仍四方志，生长百战场。","忧国杜少陵，感兴陈子昂。","我亦青原人，君遗明月光。","掩卷不能和，握手谈肝肠。"],"title":"题梅尉诗轴"}
