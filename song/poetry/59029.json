{"author":"陈造","id":59029,"strains":["平平仄平○仄平，仄○平平平仄平。","平平仄平仄平仄，仄仄○仄平平平。","仄平平仄仄平仄，仄仄平平平仄○。","仄仄仄仄仄仄○，平平○仄○平平。"],"paragraphs":["春皇报人如寄音，紫燕窥帘鶑遶林。","于时不无客欣戚，此意正系天晴阴。","傍湖楼影酒旗直，到眼人家花雾深。","老子独醒尚此兴，归时参昴横天心。"],"title":"再次前韵呈林郎中五首  其五"}
