{"author":"黄庭坚","id":207258,"strains":["平仄仄平平，仄平仄平仄。","平平仄仄仄，仄仄仄仄仄。","○仄仄○平，仄仄平仄仄。","平平仄平平，平仄仄仄仄。","仄平平平平，平仄平平仄。","仄平仄○平，仄仄仄仄仄。","平平平仄平，仄仄平平仄。","平平仄仄仄，仄仄平平仄。","平平仄仄平，仄仄平平○。","仄平平平平，○○仄仄仄。"],"paragraphs":["人笑庾郎贫，满胸饭寒菜。","春盘食指动，笋茁入市卖。","回首万钱厨，不羡廊庙宰。","民生暂神奇，胞隽伐性坏。","忍持芭蕉身，多负牛羊债。","箨龙不称冤，易致等拾芥。","萧萧烟雨姿，壮士持戈介。","骈头沸鼎鼎，可口垂涎嘬。","霜丛负后凋，玉食香余噫。","续诗无全功，葑菲傥可采。"],"title":"胡朝请见和复次韵"}
