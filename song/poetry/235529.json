{"author":"程俱","id":235529,"strains":["平仄仄平仄，平平仄平平。","仄平平平仄，仄仄仄仄平。","仄仄仄平仄，平平仄平仄。","平○平仄仄，仄仄平○平。","仄平○平平，仄仄平平平。","仄平平○仄，平仄仄仄○。","仄○平平仄，○仄平平平。"],"paragraphs":["江子隘斯世，翛然向方蓬。","一朝成千古，寤寐不复通。","夜入霅溪境，胡然见幽梦。","高标何所似，俯仰风中松。","笑谈如平生，炯炯双方瞳。","去年经行地，陈迹亦已空。","故应玄真老，相与游无穷。"],"title":"自仲嘉云亡未始见梦舟行夜入吴兴境有梦如平生感而赋诗四首  其一"}
