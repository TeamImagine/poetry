{"author":"陈著","id":139401,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["分得天机自动簧，与春相约不参商。","无情有态眉如画，是曲非腔口尚黄。","公子旧呼归梦境，友生新好出邨庄。","山窗诗客先听处，写入乌丝句亦香。"],"title":"次韵石秀叔闻鶑"}
