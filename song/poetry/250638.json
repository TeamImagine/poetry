{"author":"杨邦乂","id":250638,"strains":["仄平平○○，仄仄平○○。","○仄平仄，仄平○平。","平平仄○，平仄平平。","平仄仄平仄仄平，仄平仄仄平平平。","仄仄仄仄仄，平平仄平平。","平平平仄平仄仄，仄平仄仄○平平。","仄平平平仄仄仄，？○仄平平平○。","平平？仄平仄仄仄，仄仄平仄平。","○平仄仄，平平仄○。","仄仄○仄仄，仄平平，平仄仄仄平仄○。"],"paragraphs":["溧山兮苍苍，濑水兮汤汤。","中有贞女，饮冰茹霜。","于焉击漂，维濑之阳。","遭壮士兮苦绝粮，赈穷不惜倾壶浆。","所处既以义，安能计存亡。","幡然捐珮人不测，下游九土从英皇。","耿幽光兮贯白日，澟正气兮摩穹苍。","呜呼！世无李太白，此女终弗扬。","遗风奕奕，山高水长。","可以敦薄俗，激忠良，千古万古谁颉颃。"],"title":"金濑吊贞女歌"}
