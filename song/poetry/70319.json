{"author":"沈继祖","id":70319,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["兵书一箧老空休，尚记当年寓益州。","扪虱盖尝谈世事，鲙鲈聊复寄扁舟。","我方泥饮夸严尹，公喜逢时过武侯。","作此短歌怀感遇，运斤班郢独包羞。"],"title":"送合学袁尚书帅蜀  其二"}
