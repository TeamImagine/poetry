{"author":"宋祁","id":24590,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["蕊馆何年记旧封，宴亭此日驻凭熊。","佛螺近作临窗岫，仙驭遥添拂衽风。","谈树憩棠交结荫，飞翚贺雀并翻空。","使君邀胜留千骑，可在秦楼更向东。"],"title":"邻亭真"}
