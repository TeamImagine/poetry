{"author":"苏辙","id":198234,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一卧怜君三十朝，呼医仍苦禁城遥。","灵根自逐新阳发，病枿从经野火烧。","吻燥未须寻曲糵，囊空谁与典𫄨蕉。","何时匹马随街鼓，睡起频惊髀肉消。"],"title":"次韵张耒学士病中二首  其一"}
