{"author":"苏轼","id":193590,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["举世争称邺瓦坚，一枚不换百金颁。","岂知好事王夫子，自采临潼绣岭山。","经火尚含泉脉暖，吊秦应有泪痕潸。","封题寄去吾无用，近日从戎拟学班。"],"title":"次韵和子由欲得骊山澄泥砚"}
