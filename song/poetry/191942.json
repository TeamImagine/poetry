{"author":"郭祥正","id":191942,"strains":["平仄仄平平仄仄，仄○平平平仄仄。","平○平仄仄平平，仄仄仄平平仄仄。","仄平平仄平仄平，仄仄○平平仄仄。","○平平仄仄平○，仄仄平○○仄仄。"],"paragraphs":["金盏莫辞琼液满，宝檠休嫌灯焰短。","圆荷翻雨碧云香，小妓近人红玉暖。","百年流转能几时，一日相逢须款款。","扁舟明发下前滩，此会清吟应亦罕。"],"title":"南安刘太守席上劝曾叔达酒"}
