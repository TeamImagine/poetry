{"author":"李白","id":56459,"strains":["平仄仄仄仄，平平平仄平。","仄仄仄平仄，平○平仄平。","仄平平平仄，仄仄平平○。","仄仄仄平平，平平仄平平。","平仄仄○平，仄平平○平。","仄仄平仄仄，○平仄平平。","平仄仄仄仄，仄仄平平平。"],"paragraphs":["流水去绝国，浮云辞故关。","水或恋前浦，云犹归旧山。","恨君流沙去，弃妾渔阳间。","玉箸夜垂流，双双落朱颜。","黄鸟坐相悲，绿杨谁更攀。","织锦心草草，挑灯泪斑斑。","窥镜不自识，况乃狂夫还。"],"title":"闺情"}
