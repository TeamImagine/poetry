{"author":"黄庭坚","id":207754,"strains":["仄平平仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，平平平平仄仄平。","平仄仄平平仄仄，仄平平仄仄平平。"],"paragraphs":["数行嘉树红张锦，一派春波绿泼油。","回望江城见归鸟，乱鸣双橹散轻鸥。","柳条折赠经年别，芦箎吹成落日愁。","双鲤寄书难尽信，有情江水尚回流。"],"title":"寄别说道"}
