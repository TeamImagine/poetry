{"author":"陆游","id":38484,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["水际柴荆昼不开，卧听微雨杂轻雷。","春蚕满箔眠初起，社燕争巢去复来。","海桧屈蟠依怪石，山榴零落点苍苔。","一樽及此风光美，车下长坡底用推。"],"title":"初夏北窗二首  其二"}
