{"author":"李群玉","id":25438,"strains":["仄仄平仄仄，平平仄平平。","平平仄仄仄，仄仄平平平。","仄○仄○仄，平平仄○平。","平平仄仄仄，仄仄平平○。","平平仄平平，平仄平平平。","○平仄平仄，仄仄平平平。","仄仄○仄仄，平平仄○平。","○平仄仄仄，仄仄仄○平。"],"paragraphs":["瑟瑟凉海气，西来送愁容。","金风死绿蕙，玉露生寒松。","所思在溟碧，无因一相逢。","登楼睇去翼，目尽沧波重。","虚窗度流萤，斜月啼幽蛩。","疏红落残艳，冷水凋芙蓉。","岁暮空太息，年华逐遗踪。","凝情耿不寐，揽涕起疏慵。"],"title":"秋怨"}
