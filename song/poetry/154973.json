{"author":"宋蒲寿宬","id":154973,"strains":["平仄平平平仄仄，仄仄平平仄平仄。","平平仄仄仄平平，平仄平平平仄仄。","平仄平平仄仄平，仄平平仄仄平仄。","平平平仄仄仄平，仄仄平平仄仄仄。"],"paragraphs":["梅落痴风寒赑屃，海雁惊春动归思。","蹇驴石磴空踟蹰，黄犊青山劳梦寐。","千载休疑漱石讹，几人堪说种瓜事。","南州髙士不可攀，俗吏空餐抱深愧。"],"title":"送孙耕山"}
