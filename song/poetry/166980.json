{"author":"徐瑞","id":166980,"strains":["○仄仄平仄，仄平仄平平。","平平平仄○，仄仄○平平。","仄仄仄平平，平平仄平平。","仄仄平平仄，仄平平仄平。","仄○仄平平，○平仄平平。","平仄仄○平，○○仄平平。","仄仄平仄仄，平平平平平。"],"paragraphs":["深巷足秋意，市声寂无哗。","门前篱落闲，淡淡牵牛花。","老树罢西风，羁鸿叫寒沙。","念我同袍子，渺焉天一涯。","别离怅交情，漂零惜年华。","清坐抚遗编，行吟岸乌纱。","世味尝已熟，呼童烹灵芽。"],"title":"九月初七夜寓双溪精舍"}
