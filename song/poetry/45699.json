{"author":"杨万里","id":45699,"strains":["平平仄平平，仄仄仄仄平。","平仄平仄平，平仄○○平。","仄平平仄仄，仄仄平仄平。","仄平○仄仄，平平仄○平。","平仄仄平仄，仄平平仄平。","仄平仄平仄，平仄平平平。","仄仄仄仄平，仄○平仄○。","仄仄平仄仄，平平仄仄平。","仄仄仄○仄，平平平仄平。","平仄仄仄平，○平平仄平。","平仄仄平仄，平平仄平○。","仄仄仄仄仄，平平平仄平。"],"paragraphs":["携家守荆溪，忽忽已一期。","官舍非不佳，怀抱长鲜怡。","若非僮仆病，定复儿女啼。","昔贫叹不饱，今愁岂缘饥。","晨起袖书册，急登亭上嬉。","露痕尚星月，风气无窗扉。","顿觉老病身，不禁𫄨绤衣。","昨暑何可度，朝凉乃尔奇。","白鸟远如蝶，玄蝉哦似诗。","松色雪我神，荷香冰我脾。","忧乐忽安在，形骸亦俱遗。","穉子不解事，朝餐呼我归。"],"title":"休日清晓读书多稼亭"}
