{"author":"吕颐浩","id":229501,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["维扬倾盖意相投，国事当时已共忧。","铁马勤王曾并辔，戎衣护圣每同舟。","山西气槩终须在，塞北烟尘漫不收。","宗社有灵天悔祸，尚期一战扫边愁。"],"title":"送张德远宣抚川陕二首  其一"}
