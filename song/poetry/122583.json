{"author":"周弼","id":122583,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["僧房十日相留恋，为怯生寒未到家。","插岸断冰妨荡桨，入檐飞雪助煎茶。","香台穴碎逃秋蚁，古殿巢翻失暮鸦。","惟有溪梅最禁耐，傍篱争发向阳花。"],"title":"留题唐栖寺"}
