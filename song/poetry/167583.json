{"author":"汪炎昶","id":167583,"strains":["仄仄仄平仄，仄仄仄仄平。","平平平平仄，○仄平平平。","平仄仄平仄，仄仄仄仄平。","仄仄仄平仄，平仄○○○。"],"paragraphs":["事往孰非梦，岂必梦见之。","安知非携手，胜处真哦诗。","而子以为梦，确固不可移。","竟亦莫能辨，鸦影横空陂。"],"title":"友人俞伯初梦余立悬崖飞瀑之下谓曰吾缘涧曲折而来泉声忽左忽右子其为我赋所未能伯初即句曰石根行步转耳畔水声移遂足成短篇见示次韵答之"}
