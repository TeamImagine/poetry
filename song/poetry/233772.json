{"author":"王安中","id":233772,"strains":["平○平平仄仄仄，仄仄○平平仄仄。","仄平仄仄仄平仄，仄仄平○仄平仄。","仄○平仄仄平仄，平平○○平仄仄。","平平仄仄仄平平，仄仄平平仄平仄。","平平仄平仄平仄，仄仄仄仄○平仄。","平平仄仄仄仄○，仄仄○平平仄仄。","平平平仄仄仄仄，○仄平平平仄仄。","仄平○仄○仄平，○平仄仄仄仄仄。"],"paragraphs":["胸中堆奇忽块磊，径欲凭虚寻我对。","梵宫日月擦鸱尾，复道云霓涌鳌背。","佛将高广快心赏，天为空长舒眼碍。","冰层蹙岸见河漳，雪气明山数齐岱。","安知一身寄城郭，却指万顶看阛阓。","承平大驾昔此留，望幸遗民今几在。","哦诗人物到白也，题字风流希湛辈。","北都三士行作图，胜游一日不可废。"],"title":"同元忠少逸登大安阁各赋一篇"}
