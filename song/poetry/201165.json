{"author":"郑侠","id":201165,"strains":["仄平平仄仄平平，仄仄平平仄仄平。","平仄仄仄平仄仄，仄平平仄仄平平。","平平平仄平平仄，仄平平平仄仄平。","平仄平平平仄仄，仄平仄仄仄平平。"],"paragraphs":["又承尊酒细论文，日日樽前得未闻。","怜旧直忘趋走贱，有疑俱向笑谈分。","心缘明德懐高屏，日为偏亲断远云。","明日迢迢东郭路，未行离思已纷纷。"],"title":"辞方公悦"}
