{"author":"戴复古","id":93936,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["忆昨同君访月林，几年相别到于今。","江山花草生诗梦，风雨忧愁长道心。","久矣无波观古井，悠然得趣听鸣琴。","一生奔走成何事，尘满征衫雪满簪。"],"title":"滕审言相遇话旧"}
