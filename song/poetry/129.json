{"author":"释延寿","id":129,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["高才宏略气凌云，世上浮名梦里身。","苏氏谩称降六国，韩公休说卷三秦。","当朝虽立千年事，古庙唯存一聚尘。","毕竟思量浑大错，何如林下养天真。"],"title":"山居诗  其四八"}
