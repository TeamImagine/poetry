{"author":"方回","id":147725,"strains":["平平仄仄仄，仄仄仄仄平。","仄仄○○仄，仄仄平平平。","平仄仄平仄，仄平平仄平。","平仄仄仄仄，平平平平平。","仄平仄仄仄，平○平○平。","仄仄仄仄仄，平仄平仄平。","仄仄仄仄仄，平仄平仄平。","仄平○仄○，仄仄仄仄平。","平仄仄仄平，平平平仄平。"],"paragraphs":["谁家一大树，系者水牯牛。","我马过其侧，道狭还无由。","牛辄奋双角，直前舂马喉。","伤马已不可，伤人吾何仇。","鼻绳忽迸决，惊堕荒泥陬。","我急策马去，牛尚瞠怒眸。","事有出不意，君子焉所尤。","古来行路难，曷不偃旧丘。","归欤偃旧丘，无为牛所搂。"],"title":"牛触马"}
