{"author":"王柏","id":123879,"strains":["仄仄平平平，仄仄仄平平。","○○平仄仄，仄平平仄○。","平仄仄平平，○○平平平。","仄仄平仄仄，平○仄仄平。","仄仄仄平仄，仄仄平平平。","平平平仄仄，仄仄平平平。","平平平仄仄，平仄平平平。","仄平仄平仄，仄仄平平平。","仄○平○仄，平仄仄平平。","平平平仄仄，仄仄平平平。","平平平仄仄，○仄平平平。","仄仄平平仄，平平仄○平。"],"paragraphs":["赤脚忙晨炊，掉臂会清招。","相如僮御盛，浩然缰辔调。","遥指白云边，乘兴寻夷巢。","古殿金碧悄，玄冠彩翠销。","怪石壮熊卧，老树蟠龙腰。","清阴团野色，习习生凉飙。","悬崖斜断处，槎木成飞桥。","刺肤起霞晕，小小飞蚊骄。","日长诗思渴，香冽供山瓢。","清狂惊四座，浩气摩丹霄。","书岩苔碍笔，题叶攀柔条。","语默任人意，无庸发轻嘲。"],"title":"和叶圣予山中韵"}
