{"author":"叶适","id":78423,"strains":["○平平○仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平○仄仄平平。","平平仄仄平○仄，仄仄平○仄仄平。"],"paragraphs":["中洲之中十树梅，蟠枝着地照蒿莱。","即非无主凭谁伴，自不冲寒要早开。","午蝶只随游子意，暮笳难写遁夫哀。","幽怀寂寂天应笑，插向归帆雪满桅。"],"title":"中洲处士折梅花并新语为赠率易鄙句为谢"}
