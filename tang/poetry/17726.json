{"author":"白居易","id":17726,"strains":["平仄平平仄，平平仄仄平。","仄○平仄仄，平仄仄平○。","○平平平仄，平○仄仄○。","平平平仄仄，仄仄○○平。","平仄平平仄，平平仄仄平。","仄平○仄仄，平仄仄平平。","仄仄平平○，平平仄仄平。","平平平仄仄，○仄仄平平。"],"paragraphs":["幽咽新芦管，凄凉古竹枝。","似临猿峡唱，疑在雁门吹。","调为高多切，声缘小乍迟。","麤豪嫌觱篥，细妙胜参差。","云水巴南客，风沙陇上儿。","屈原收泪夜，苏武断肠时。","仰秣胡驹听，惊栖越鸟知。","何言胡越异，闻此一同悲。"],"title":"听芦管"}
