{"author":"钱起","id":4140,"strains":["平平仄平仄，平仄仄平仄。","仄仄仄平平，平○平仄仄。","平平仄平仄，平平仄○仄。","平仄仄平平，仄平○仄仄。","平平平仄仄，仄仄平仄仄。","仄仄平仄仄，平平仄仄仄。","平平仄平仄，仄仄仄平仄。"],"paragraphs":["南山转群木，昏晓拥山翠。","小泽近龙居，清苍常雨气。","君家北原上，千金买胜事。","丹阙退朝回，白云迎赏至。","新晴村落外，处处烟景异。","片水明断岸，余霞入古寺。","东皋指归翼，目尽有余意。"],"title":"太子李舍人城东别业"}
