{"author":"陈造","id":58847,"strains":["平仄平仄平，平仄平平仄。","平仄仄平○，平平○平○。","平仄仄平仄，平平仄○仄。","平仄仄平仄，平仄仄○仄。","平○平平仄，仄仄仄仄仄。","平平仄平平，仄仄平仄仄。","仄平仄平仄，仄仄仄平仄。","○平仄仄仄，平仄仄平仄。","平仄仄仄仄，○仄○平仄。","平平平仄平，平○仄平仄。"],"paragraphs":["生世波上舟，高下随掀簸。","楼阁或藩溷，风花听飞堕。","荣利计圭黍，光阴付膏火。","胡不养弘大，而顾蹈嵬琐。","君看前宵雪，积玉晓覆野。","朝阳丽山川，湛碧仍眩赭。","簿书办官事，酒炙趁村社。","长翁取意适，吾策未云下。","优服作贵贱，观傍了真假。","平生招隠诗，寻盟逮今果。"],"title":"次韵杨宰对雪有感"}
