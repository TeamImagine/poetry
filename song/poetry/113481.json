{"author":"李觏","id":113481,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["大邑歌谣日尚新，忽惊千骑拥行尘。","宦游莫叹登长道，天意先教福远人。","城在海隅门少客，地钟阳气景常春。","政成不患无知己，按察当今正直臣。"],"title":"钱寺丞知白州"}
