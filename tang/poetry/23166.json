{"author":"张九龄","id":23166,"strains":["仄仄平平仄，平平仄仄平。","平○仄仄仄，平仄仄平平。","仄○平平仄，平○仄仄平。","平平○仄仄，仄仄仄平○。","平仄平○仄，○平仄仄平。","平○平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄仄平仄，仄平平仄○。","平平仄仄仄，平仄仄平平。"],"paragraphs":["贵贱虽殊等，平生窃下风。","云泥势已绝，山海纳还通。","忽叹登龙者，翻将吊鹤同。","琴诗犹可托，剑履独成空。","畴昔尝论礼，兴言每匪躬。","人思崔琰议，朝掩祭遵公。","作善神何酷，依仁命不融。","天文虚北斗，人事罢南宫。","上幸既伤旧，下流弥感衷。","无恩报国士，徒欲问玄穹。"],"title":"和姚令公哭李尚书乂"}
