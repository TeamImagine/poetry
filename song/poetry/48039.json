{"author":"杨万里","id":48039,"strains":["仄平仄仄仄平平，仄仄平平平仄平。","仄仄平平仄平仄，平平平仄仄平平。","平平平仄仄仄仄，仄仄仄平平仄平。","仄仄平平仄平仄，仄平仄仄仄平平。"],"paragraphs":["帝城底里有山林，桂树团团烟雾深。","玉臂折来数枝月，银髯羞插满头金。","谈间千首有此客，空外一声何处砧。","酒亦销愁亦生病，不须不醉不须沉。"],"title":"又和六首  其六"}
