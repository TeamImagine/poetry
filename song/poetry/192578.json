{"author":"郭祥正","id":192578,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["平昔朱衣驾两轓，高楼归隐卧云泉。","文章未许矜盘谷，水墨无劳画辋川。","春日半晴花照地，秋风入夜雁连天。","烧丹辟谷非吾事，能远尘寰即是仙。"],"title":"次韵元舆题王祖圣南涧楼清斯亭二首  其一"}
