{"author":"释文莹","id":113684,"strains":["平平平平仄平仄，○平仄仄○仄仄。","仄平平仄平平平，平仄？平平○仄。","仄平仄○○○仄，平平平平仄平仄。","仄○仄仄平平平，仄仄平平仄平仄。","平平仄仄仄仄平，仄平平仄平平平。","仄平○仄仄仄仄，仄仄仄仄平平○。","仄○平仄仄平平，仄平仄仄平平平。","平平仄仄平仄仄，平仄平平仄仄平。"],"paragraphs":["童头浮屠浙东客，传呼避道长以陌。","宝挝青盖官仪雄，新赐袈裟椹犹黑。","察车后乘从驱挈，庸夫无谋动蛮穴。","暗滩夜被猿猱擒，缚入新溪哭残月。","牂牁畏佛不敢烹，脱身腥窟存余生。","放师回目不自愧，反以意气湘南行。","我闻辛有适伊川，变戎预谶麟经编。","暌车载鬼吁可怪，宜入熙宁志怪篇。"],"title":"嘲愿成"}
