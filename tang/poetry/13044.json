{"author":"孟郊","id":13044,"strains":["○平平平平，仄仄○○平。","仄平仄平平，平仄平平平。","平平平仄平，仄仄平仄平。","平仄仄平仄，平平仄仄平。","仄平平平○，平平仄平平。","仄仄仄仄仄，仄仄仄平平。"],"paragraphs":["长安秋声干，木叶相号悲。","瘦僧卧冰凌，嘲咏含金痍。","金痍非战痕，峭病方在兹。","诗骨耸东野，诗涛涌退之。","有时踉跄行，人惊鹤阿师。","可惜李杜死，不见此狂痴。"],"title":"戏赠无本 一"}
