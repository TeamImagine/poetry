{"author":"方回","id":149084,"strains":["仄平仄仄平平平，仄仄仄平平仄平。","仄○○仄平○平，仄○仄仄平平平。","仄平仄平平仄平，平仄○平仄平平。","平平仄仄仄仄平，平平仄仄平平平。","○平平仄平仄平，仄仄平仄○平平。","仄仄仄○平平平，？平仄仄○平平。","仄仄仄仄仄仄平，仄仄○○仄仄平。","平平平仄平平平，平仄仄仄平○平。","仄平仄仄仄平平，○平○○仄仄仄。","仄仄仄仄平平平，○仄仄仄平仄平。","仄仄仄○平平平，仄仄平平仄平平。","仄平仄仄仄仄平，仄平仄仄平○平。","平平仄仄平平平，○平仄仄平平平。","仄仄仄仄平平平，仄仄仄仄○仄平。","仄仄平平平仄平，仄平仄仄仄平平。","仄平平平平仄○，仄仄仄○平仄○。","平平仄仄平平平，平平仄仄仄仄○。","平○平○平平平，平○平平仄仄平。","平○平平平仄○，平平平平平仄平。","平仄仄仄平平平，仄平仄平平平平。"],"paragraphs":["乃翁挟艺专淮乡，使死者生危不亡。","远如扁鹊师长桑，又如近世庞安常。","所交者谁龙虎骧，真李临淮郭汾阳。","军门出入一药囊，精兵十万无金疮。","参苓硝石雄附姜，补泻虚实调炎凉。","晚择所从遨真扬，郄家太尉王东床。","有子有子跨灶郎，半夜衣传肘后方。","清溪居士清名香，心欲识面形参商。","迩来解后古余杭，其言亹亹慨以慷。","七表八里谁能详，三部九候吾独臧。","八十一难声琅琅，素问灵枢腹为箱。","望形察色起仆僵，馘俘二竖完膏肓。","伤寒足脉根膀胱，过经七日妖灾禳。","度彼没溺君为航，浅学不识空望洋。","若有人兮云锦裳，饮君一剂寿而康。","赠君诗篇金玉相，贯月夜虹光焰长。","乾坤六合何茫茫，生民性命孰翕张。","惟将惟相惟医良，良将无人战卒戕。","良相无人贤士藏，良医无人彭作殇。","焉得万笔千缣缃，屈君著书肩岐黄。"],"title":"赠医士清溪居士丘通甫"}
