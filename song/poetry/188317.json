{"author":"魏野","id":188317,"strains":["仄平平仄平平平，仄仄平平仄仄平。","平仄平平仄仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["角冠闲戴任欹斜，骑马人稀到我家。","僧体盘餐唯笋味，道情栏槛只松花。","惊回驯鹿林闲犬，聒杀灵龟雨后蛙。","春去寻常何足叹，自将寂寞并繁华。"],"title":"和陈推官暮春感兴"}
