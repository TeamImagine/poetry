{"author":"陈文蔚","id":83200,"strains":["仄仄平平○仄平，○○仄仄仄平平。","平仄平平仄○仄，○仄仄仄平平平。","仄平平平仄仄平，平○仄仄仄○平。","仄仄仄仄平平仄，○○仄仄平平平。","○○平仄仄平仄，仄仄平仄仄平平。","平○平平平仄仄，平平仄仄平平平。","仄仄仄仄平仄仄，仄仄平平○仄平。","仄平平平仄仄仄，仄仄仄仄平平平。","平平平仄仄平仄，平平仄平○仄平。"],"paragraphs":["两岁霜风吹客袍，亲庭礼阙捧香醪。","今日升堂祝亲寿，亲寿愿比南山高。","古来人生七十稀，吾亲八十脸如桃。","但得岁月无穷极，从教两鬓添霜毛。","闲中花竹自娱戏，日课诗礼勉儿曹。","随分家风尝礼法，何心与世争雄豪。","自古作善天所佑，赋与庞眉并寿绦。","不须神仙授秘诀，已保柱石常坚牢。","年年新酿此时熟，真珠滴红听小槽。"],"title":"壬申老人生旦"}
