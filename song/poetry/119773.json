{"author":"林希逸","id":119773,"strains":["仄仄平平仄，平平仄仄平。","○平平仄仄，○仄仄平平。","仄仄平平仄，平平仄仄○。","仄平○仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["拂拂新凉入，家家获稻同。","参差多滞穗，收拾许村童。","满地禾频落，怜渠筥尚空。","少多从汝得，小大共年丰。","挈负归茅宇，欢呼谢主翁。","晚来炊饭饱，牛笛弄松风。"],"title":"拾穗许村童"}
