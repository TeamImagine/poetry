{"author":"朱熹","id":55743,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["先生可是爱吾庐，来往邻庵几闰余。","柏下竟开千岁室，竹间犹插万签书。","悲凉共识临风处，游戏谁知落笔初。","寄语山灵勤守护，莫将题柱比相如。"],"title":"熹次延之年兄韵敬题绍德庵真如轩写呈伯时季路二兄"}
