{"author":"艾性夫","id":165480,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["细看莫莫堂前月，似是寥寥五祖灯。","曾有虎来听法去，更无碑可付雷轰。","修廊半是题诗壁，游客多于住院僧。","我亦飘零归未得，竹床分卧看云生。"],"title":"荐福寺"}
