{"author":"葛天民","id":84052,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["时俗常谈已断霜，雨寒翻著絮衣裳。","花枝照眼堂堂去，茗椀关心故故香。","杨柳稍传鶑割据，茅茨敢望燕商量。","旧游莫诵兰亭语，自觉中年易感伤。"],"title":"上巳呈严叟"}
