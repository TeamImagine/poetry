{"author":"白居易","id":14963,"strains":["仄仄仄仄仄，平平仄平平。","仄○平○仄，平平仄平平。","平仄仄仄仄，仄仄平仄平。","平平平平仄，平仄仄○平。","○仄仄仄仄，仄平仄平平。","仄平仄○仄，仄仄仄仄平。","平仄仄仄平，仄仄平仄平。","仄仄平○仄，平仄平平平。"],"paragraphs":["桂布白似雪，吴绵软于云。","布重绵且厚，为裘有余温。","朝拥坐至暮，夜覆眠达晨。","谁知严冬月，支体暖如春。","中夕忽有念，抚裘起逡巡。","丈夫贵兼济，岂独善一身。","安得万里裘，盖裹周四垠。","稳暖皆如我，天下无寒人。"],"title":"新制布裘"}
