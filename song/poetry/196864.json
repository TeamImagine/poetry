{"author":"朱长文","id":196864,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["通波堤上几秋千，花接遥山柳接天。","故里松楸霑雨露，神都池苑隔云烟。","耕桑交劝红尘外，罗绮分游画舫边。","暂歇甘棠随众望，不禁野岸更闻鹃。"],"title":"次韵司封使君和程给事"}
