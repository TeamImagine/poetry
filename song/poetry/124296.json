{"author":"邵雍","id":124296,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["敦笃情怀世所稀，昔年今日事难追。","雪霜未始寒无甚，松桂何尝色暂移。","洛邑士人虽我信，天津风月只君知。","梦魂不悟东都远，依旧过从似旧时。"],"title":"代书寄吴传正寺丞"}
