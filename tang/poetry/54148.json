{"author":"储光羲","id":54148,"strains":["仄仄平平平，平○平仄○。","仄仄○平仄，平平平仄平。","平平平平平，仄仄平○平。","平仄平仄仄，○平仄平平。","平仄仄平平，平平平仄平。","平仄○仄仄，仄平平仄平。"],"paragraphs":["日暮登春山，山鲜云复轻。","远近看春色，踟蹰新月明。","仙人浮丘公，对月时吹笙。","丹鸟飞熠熠，苍蝇乱营营。","群动汩吾真，讹言伤我情。","安得如子晋，与之游太清。"],"title":"同王十三维偶然作十首 七"}
