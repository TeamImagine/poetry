{"author":"晁补之","id":214488,"strains":["仄平仄平○平仄，仄仄仄仄○平平。","平平仄仄平仄仄，仄平○仄平仄仄。","仄平仄仄仄平仄，仄平仄仄仄平○。","仄平仄仄仄平仄，平仄仄平○仄仄。","仄平平仄仄平平，○仄○○仄平仄。","仄平仄仄仄仄平，平仄平平仄平仄。","○平○仄平平平，平○仄平平仄平。","平平○仄平仄仄，平仄平平平○平。","平平平仄仄仄仄，○平仄仄平仄仄。","仄平仄仄仄仄平，平仄平平仄平仄。","仄平平仄平仄平，仄平平仄平仄○。","平平仄仄平仄仄，平仄仄平平○平。","○仄平仄平仄仄，仄平仄平仄平仄。","平平○平仄仄平，仄仄○平仄○仄。","平平仄平平仄○，仄仄平仄平仄平。","平平仄仄仄平仄，仄平仄○○平平。","仄○仄平平仄仄，平平平仄平平平。","平平仄仄平仄仄，平平仄仄平仄平。","平平○仄仄平仄，仄仄仄平平仄○。"],"paragraphs":["建隆以来论人物，得士与古相低昂。","人才历数仁祖世，后生嵬琐无复望。","老成寂莫典刑在，杜公玉立映班行。","少时学问圣贤说，松柏岁寒观老节。","得官乌府不须臾，正色空闻动帷闼。","铄金众口未必然，天与名城慰萧屑。","王师顷缚山西酋，朝廷却怀西顾忧。","凉州旄钺何足恃，岐陇须公勤传邮。","平生经国有雅意，乘流得坎惟所值。","作官施设要近民，金马严徐等儿戏。","诏书宽大人乐生，吏安为弛威不行。","金城那可无粟守，尧舜与民宁并耕。","茶盐资国何必古，俗儒徇名不知务。","精神折冲在本强，要以雍容在苍遽。","知无不为公自期，岂弟君子神所私。","秦山渭水照车马，属城列县观威仪。","此行属任良不恶，金鱼新佩明光墀。","谁言直谏居内少，淮南盗铸烦抚绥。","时平王度日金玉，岁晚汲公还见思。"],"title":"送外舅杜侍御使陕西自徐州移作"}
