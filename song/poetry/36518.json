{"author":"陆游","id":36518,"strains":["仄平仄仄平，仄仄平仄仄。","平○仄平平，仄仄平仄仄。","仄○平平仄，平仄仄仄仄。","仄平平仄仄，仄仄平仄仄。","平平平仄仄，仄仄○仄仄。","平仄仄仄仄，平平仄仄仄。"],"paragraphs":["月痕澹欲无，斗柄低半没。","荒陂雁飞鸣，草屋牛卧龁。","我行湖边路，霜冷刮病骨。","断堤沙水湿，屦滑常恐蹷。","残年垂七十，野处犹短褐。","穷死士所有，权门不可谒。"],"title":"夜行湖上"}
