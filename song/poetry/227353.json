{"author":"唐庚","id":227353,"strains":["仄平平仄平，平仄仄仄仄。","仄○仄○平，平仄仄仄仄。","仄仄仄仄仄，平仄仄平仄。","仄仄平仄仄，平仄○平仄。","仄平仄平仄，仄仄○平○。","○平○平仄，仄仄仄平仄。","平平仄仄仄，○仄仄平仄。","仄○仄○平，平仄平仄仄。","仄平仄平平，○仄平仄仄。","平平仄仄仄，仄仄○仄仄。","平平仄○仄，平仄平仄○。","平平平仄平，仄仄○平仄。"],"paragraphs":["二年遵海滨，开眼即浩淼。","谓当饱长鲸，糊口但白小。","百尾不满釡，烹煮等芹蓼。","咀嚼何所得，鳞鬛空纷扰。","向来若鱼戏，海面横孤峤。","𪡋喁喷飞沫，白雨散晴晓。","终然不省录，从事此微眇。","短长本相形，南北无定表。","泰山不为多，毫末夫岂少。","词雄两月读，理足三语妙。","人生一沤发，谁作千岁调。","安能蹲会稽，坐待期年钓。"],"title":"白小"}
