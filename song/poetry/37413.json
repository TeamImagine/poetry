{"author":"陆游","id":37413,"strains":["平平平平仄仄平，仄平○仄仄平平。","平平○仄平平仄，仄仄平○仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄○。"],"paragraphs":["天为新秋故作凉，海风吹雨入虚堂。","凉生庭树阴阴绿，润袭篝衣浥浥香。","杯泛鹅儿供小啜，碓舂云子喜新尝。","一年又见星桥近，未信仙家日月长。"],"title":"立秋后四日雨"}
