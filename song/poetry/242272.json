{"author":"李正民","id":242272,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["结友何殊杵臼间，旧游重话发清欢。","西江候月愁宵永，南郭寻梅耐岁寒。","老笔尚凌游猎赋，刚肠宜戴触邪冠。","鹗书屡上初无补，宣室咨询待夜阑。"],"title":"和孙邦求  其四"}
