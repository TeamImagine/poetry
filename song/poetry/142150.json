{"author":"刘黻","id":142150,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["斯文久矣叹荆榛，一疏披忠彻紫宸。","不忍中原沦左衽，甘寻南土作累臣。","邹轲以后功何逊，鲁道于今脉尚新。","宇宙欲昏星斗落，空山韩木亦悲春。"],"title":"韩文公"}
