{"author":"王建","id":8147,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["上阳花木不曾秋，洛水穿宫处处流。","画阁红楼宫女笑，玉箫金管路人愁。","幔城入涧橙花发，玉辇登山桂叶稠。","曾读列仙王母传，九天未胜此中游。"],"title":"上阳宫"}
