{"author":"陈羽","id":10412,"strains":["仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄○。","仄平平仄仄，○仄仄平平。","仄仄平平仄，平平仄仄平。","仄平○仄○，平仄仄平○。"],"paragraphs":["镜里秋宵望，湖平月彩深。","圆光珠入浦，浮照鹊惊林。","澹动光还碎，婵娟影不沈。","远时生岸曲，空处落波心。","迥彻轮初满，孤明魄未侵。","桂枝如可折，何惜夜登临。"],"title":"中秋夜临镜湖望月"}
