{"author":"张方平","id":90180,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["斗峻凌霄出混茫，东西秦蜀此分疆。","萦纡断涧千寻曲，回合危峦万叠苍。","烟外孤村通鸟径，云间盘道遶羊肠。","朝家方面非轻寄，何事徘徊望故乡。"],"title":"青泥岭"}
