{"author":"杜甫","id":2941,"strains":["仄○仄仄平平仄，平平仄仄平仄仄。","平平仄○平仄平，仄仄○○仄平仄。","仄仄平平仄仄平，平平仄仄仄平平。","平平平仄平平仄，仄仄平平○仄○。"],"paragraphs":["夜闻觱篥沧江上，衰年侧耳情所向。","邻舟一听多感伤，塞曲三更歘悲壮。","积雪飞霜此夜寒，孤灯急管复风湍。","君知天地干戈满，不见江湖行路难。"],"title":"夜闻觱篥"}
