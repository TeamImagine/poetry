{"author":"朱翌","id":11263,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄平平平仄平。","仄仄仄平仄仄仄，仄平仄仄仄平平。"],"paragraphs":["腊前梅蕊未斜横，至后醅香试满觥。","过眼文书开数叶，打窗风雨又三更。","闭门高卧直差易，拥鼻微吟何似生。","稍取湿薪供热弄，住山如此不多争。"],"title":"冬至后雪夜"}
