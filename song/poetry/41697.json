{"author":"陆游","id":41697,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["石帆山下古苔矶，回首人间万事非。","能饮上池何患死，不营尺宅欲安归。","寒龟瑟缩搘床老，倦鹤翩跹带箭飞。","堪笑年来殊省事，就凭樵女绽春衣。"],"title":"石帆山下作"}
