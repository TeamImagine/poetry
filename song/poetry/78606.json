{"author":"冯伯规","id":78606,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["闻得江头汹涌声，不知何处雨盆倾。","两涯牛马那容辨，一夕蛟龙怒不平。","浪尽横汀孤树在，微开顽翳夕阳明。","尽饶河伯乘秋旺，潦涸霜寒水自清。"],"title":"雨后观涨"}
