{"author":"黄庭坚","id":207368,"strains":["仄仄仄○仄平仄，仄平平仄仄○平。","仄○仄仄平仄仄，仄仄平平仄仄平。","○平平仄仄平仄，仄仄仄仄平平平。","仄平平仄仄平仄，仄仄仄仄○平○。"],"paragraphs":["我去太和欲期矣，吕君初得太和官。","邑中亦有文字乐，惜不同君涧谷槃。","观山千尺夜泉落，快阁六月江风寒。","往寻佳境不知处，扫壁觅我题诗看。"],"title":"送吕知常赴太和丞"}
