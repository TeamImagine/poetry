{"author":"喻良能","id":51490,"strains":["平平平仄仄平仄，○仄平平仄平仄。","平平仄仄仄○平，○仄平平仄平仄。","平平仄仄仄平平，平平仄仄仄○○。","○平仄仄仄仄仄，平平仄仄平平平。","平平平仄平○仄，平仄仄平平仄仄。","仄○仄○仄平平，仄○○仄平平仄。","仄平仄仄○平平，仄仄平平○仄平。","仄平仄仄平平仄，仄仄仄○平仄平。","○平平平仄平仄，平仄仄平平仄仄。","仄平仄仄仄平平，平平○仄平平仄。","平仄平平仄○平，仄仄仄仄平仄○。","仄仄平平仄平仄，仄○平仄仄平平。","仄仄平平平仄仄，仄仄仄平○仄仄。","仄仄平平仄仄平，○平仄仄仄平平。"],"paragraphs":["金华千古赤松宅，中有初平叱羊石。","双溪衮衮泻苍波，三洞潭潭接天碧。","锺英孕粹昴星精，文章蚤岁瑞王廷。","横飞直上九万里，红颜两鬓何青青。","金銮畴昔挥毫处，尝草尺书招赞普。","职亲孰听玉宸钟，夜分更秉金莲炬。","只今右府冠枢衡，坐运精神驱五兵。","一烽莫睹狼烟燧，四海不闻金革声。","苍生颙颙待霖雨，黄屋便蕃颁异数。","姓名久已覆金瓯，东街行筑沙堤路。","江左夷吾望更尊，二十四考何足论。","已见威棱动蛮貊，会看勋业照乾坤。","六十门生焚蕙炷，再拜祝公如卫武。","柱石皇家不计年，长容矿质入陶甄。"],"title":"王枢使生辰"}
