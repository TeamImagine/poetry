{"author":"方岳","id":127409,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["入冬妍暖几兼旬，明日银幡岁又新。","绝意六花无复腊，等闲一尺不胜春。","老天咳唾何难事，瘦地耕鉏亦幸民。","径就梅梢嚼清冷，相如渴肺久生尘。"],"title":"立春前一日雪  其一"}
