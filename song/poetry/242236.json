{"author":"李正民","id":242236,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平平仄平。","平仄平平平仄仄，仄平平仄平平平。"],"paragraphs":["昔年南渡苦奔波，天幸惊禽脱网罗。","结绶怀黄真忝窃，求田问舍已蹉跎。","烂柯山下樵苏贱，檇李城边鱼蟹多。","萍泛蓬飘终未靖，作劳聊复强悲歌。"],"title":"寓居"}
