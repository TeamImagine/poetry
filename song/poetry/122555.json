{"author":"周弼","id":122555,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一径逶迤草自芳，何为不复更翺翔。","应须旧国还宣武，别有高台在建章。","白鹭背花寻塔路，赤乌冲柳集宫墙。","中兴不比偏安事，且对梧桐荐羽觞。"],"title":"凤凰台"}
