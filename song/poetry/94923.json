{"author":"周文璞","id":94923,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["在家莫羡出家僧，扰扰营营竟未曾。","相国舟中龙夺剑，山人琴畔鬼吹灯。","从来不肯寻真诀，更自无心学大乘。","汉室诸公鸣玉佩，也须还我一枝藤。"],"title":"感兴七言三首  其二"}
