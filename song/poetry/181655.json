{"author":"郑獬","id":181655,"strains":["仄仄仄平仄，仄平平仄平。","仄仄平仄仄，仄平○仄平。","仄仄仄平仄，仄仄平仄平。","平仄仄平仄，仄○仄仄平。","平仄仄仄仄，仄仄○○平。","仄仄平仄○，平仄仄仄平。","平仄仄○仄，仄仄○平平。","平仄仄仄平，仄仄平仄○。","平仄仄○仄，平平平平平。","仄仄仄○平，仄仄平？平。","平仄○仄仄，平仄仄平平。","平平平仄仄，平平仄仄○。","平仄仄仄仄，仄仄平仄平。"],"paragraphs":["四月老阳尽，蛰雷方发声。","七月连大雨，碾天三日鸣。","夜或发狂震，卧者皆起惊。","奔电晔然作，忽如烈火明。","高树大百尺，霹倒烧其根。","往往光曜中，时见怪物形。","飞雹大如指，万弩相奔倾。","椎击鸟雀群，掩地交纵横。","雷者主号令，为天之常经。","奋豫既过时，及此何匉訇。","无乃号令失，安得四时平。","春秋书震电，推之在五行。","天道傥可信，使我心不宁。"],"title":"雷震"}
