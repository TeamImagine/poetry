{"author":"王柏","id":125232,"strains":["仄仄仄平仄仄平，平仄平仄仄。","仄仄仄平平平平，仄平平平仄仄。","仄仄○○平仄仄平，平平平仄。","平仄仄平平仄平，仄仄仄平仄仄。","平平平平平○平，平仄仄仄仄仄。","仄平平平仄仄平，仄平平平仄仄。","平仄仄平○仄平仄平，平平仄仄。","仄仄平平仄仄平，平仄仄仄。","○平平平平平平平，仄平仄仄。","○平仄仄平，仄平仄平。","仄仄仄仄平，平仄仄平平平。","平平仄仄平，仄○仄平。","仄仄仄仄平，平平平平平。","平平平平仄仄平，仄平仄仄仄○。","仄平○仄仄平，平○平平。","平平平平仄平平，仄仄平平平平。","仄仄平平仄仄平，○仄平平。","仄○平平平，仄仄仄平仄平。","仄仄平平平仄平，平仄仄平。","平仄平平仄仄平，仄○仄平。","○仄仄平平平平，仄平仄平仄平。","平平仄平平平，仄仄仄平仄仄。","仄仄仄平平平，○仄平平平仄。"],"paragraphs":["悼世习之纬繣兮，争骛乎险厄。","蕴异采而儃佪兮，已喧豗而吠怪。","孰视衣冠之故宇兮，腥膻菅蒯。","酣一盎之酰蚋兮，较得失乎晻暧。","公胡为乎高搴兮，提一剑以北指。","恐修名之不立兮，气轩轩而有伟。","扪虱以谈当世之务兮，江东莫比。","烬世雠于蔡焰兮，同雪国耻。","驱驰乎蚕丛鱼凫兮，上功万里。","中原咫尺兮，莫归寸疆。","素志剥落兮，怊惝恍而凄凉。","霾轮絷马兮，猛思故乡。","晚得一障兮，遥遥乎南荒。","时缤纷而易变兮，又何可以久留。","谪星堕境内兮，吾将奚求。","魂营营而上征兮，叩太仪之幽幽。","敛智囊而不售兮，遗恨千秋。","夙闻公名兮，意卓荦而不羁。","解后公之挥麈兮，心朗气夷。","尝叩公之所历兮，动中事机。","将款密乎山扉兮，杳璜佩而莫追。","悲风起兮江村，白日下兮大墅。","表独立兮雄碑，间一丘兮今古。"],"title":"盛化州挽些"}
