{"author":"林景熙","id":160234,"strains":["仄仄仄平平，仄仄平平平。","仄仄平仄仄，仄仄○仄平。","○仄仄○仄，仄仄平平平。","平平仄平仄，仄仄平平平。","仄仄○平仄，仄平仄平平。","平平仄仄仄，○○仄平平。","仄平仄平○，平平仄平平。","平平仄平仄，仄仄平平平。","○平仄○平，仄仄平平平。","仄仄仄仄平，平○仄平○。","仄仄仄仄仄，仄仄平平平。","○仄仄○平，仄平平仄平。"],"paragraphs":["锦障郁嵯峨，秀出城之西。","直是神气积，宛若屏障开。","苍翠接重壤，上与浮云齐。","幽花被晴壁，古树欹层崖。","下有张夫子，读书事幽栖。","于今几百岁，衣冠世多才。","伟哉据名胜，林泉足徘徊。","兹晨幸休暇，杖屦同攀跻。","和风袭轻裾，好鸟鸣喈喈。","勇往遽忘疲，穷深陟崔嵬。","极目万里外，顿觉群山低。","长啸倚苍松，畅然舒我怀。"],"title":"锦屏山"}
