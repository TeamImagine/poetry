{"author":"张镃","id":80990,"strains":["平平仄仄平平仄，仄仄平仄仄平仄。","仄平仄仄平仄○，仄仄平平仄平仄。","平平仄仄平仄平，仄仄仄仄平平平。","仄平仄仄仄平仄，仄仄仄仄平平平。","仄平○平仄仄仄，平平仄仄○平仄。","平平仄平平平平，仄仄仄平平仄仄。","平平○仄平仄平，仄仄○仄○平平。","平平平平平平平，仄仄平仄平平平。","平平仄仄○仄平，仄平平仄平平平。","仄○平仄仄仄平，仄平○平仄○○。"],"paragraphs":["真人玉练超尘质，尚假金盐煮坚石。","要知草伏砂最难，护气延年本仙术。","神炉秘炭呼祝融，日月出没奔朱龙。","至今受化感灵药，异宝具体专奇功。","铸杯献公酌沆瀣，雕盘枣实如瓜大。","飞琼鼓簧双成笙，醉色渥丹天所爱。","东风吹万才两旬，诞序更数三千春。","丹砂为金金生沙，坐阅东海扬车尘。","全才备德难具陈，紫枢黄阁旋洪钧。","愿从宏芘托此身，举杯论文日相亲。"],"title":"叔祖阁学生朝以丹砂铸酒杯为寿"}
