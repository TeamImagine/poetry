{"author":"岳珂","id":105541,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["荆楚初归士若云，连营几载守空囷。","度支入境方移粟，神策呼街自脱巾。","我已课无从此有，君方举故责之新。","可怜一夜妖星陨，不见春耕杂渭滨。"],"title":"闻江陵江帅海病讣二首  其二"}
