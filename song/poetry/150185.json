{"author":"方回","id":150185,"strains":["平平仄仄，仄仄仄○。","仄平仄平，仄仄仄仄。","平仄平平，仄仄仄平。","仄仄平仄，○仄平平。","仄平仄平，平平仄仄。","仄○平仄，仄仄平仄。","仄仄○平，平平○平。","仄仄仄仄，平仄平平。","平平仄仄，仄仄○仄。","仄平平平，仄仄平仄。","平平平仄，仄仄仄平。","仄○平仄，仄仄平平。"],"paragraphs":["云胡不出，积雨予尼。","意弥八纮，膝此一席。","谁具蒸徒，假予楫航。","一往沧海，观彼茫洋。","掩关昼眠，胡宁不暇。","鲁叟攸戒，敢视为夜。","寂寂疏帘，幽幽空阶。","鸟下碎藓，伤予之怀。","悠悠古道，溢溢行潦。","岂无岑楼，送目遥草。","心之忧矣，莫或予知。","彼其之子，谓予寒饥。"],"title":"久雨"}
