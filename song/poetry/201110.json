{"author":"郑侠","id":201110,"strains":["仄平仄○仄，仄仄仄○仄。","仄平平仄仄，仄仄平仄仄。","○平平仄○，仄仄平仄仄。","仄仄平仄仄，○平仄平仄。","○平平仄平，仄平○平仄。","仄平仄仄平，仄○平仄仄。","仄仄仄仄仄，平平仄平仄。","仄○仄仄○，平仄平仄仄。","平平平仄仄，○仄仄平仄。","平平仄平仄，仄仄仄平仄。","仄平仄○平，仄仄平仄仄。","仄仄仄仄平，仄仄仄平仄。","平平仄平仄，仄平仄平仄。","仄平仄仄平，平平仄平仄。"],"paragraphs":["大郎性纯淑，至宝受磨琢。","二郎姿秀美，白璧光闪烁。","三郎神照藏，宛若雏在壳。","五彩翔凤翰，参差见斑駮。","三人吾令甥，亦尝从吾学。","昊穹有显通，报应无舛错。","未有祖庆厚，而招子孙薄。","二亲又善教，曾不闲饮啄。","甥虽多似舅，三子自超卓。","为文要根理，览古务详博。","不惟子三人，万世同矩彟。","慎勿学舅痴，直指世奸恶。","心虽在规益，世谁受忠谔。","立身既不危，青云在挐攫。"],"title":"示潮州吴宅三甥"}
