{"author":"黄滔","id":33737,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["唐设高科表用文，吾曹谁作谏垣臣。","甄山秀气旷千古，凤阙华恩锺二人。","起草便论天上事，如君不是世间身。","龙头龙尾前年梦，今日须怜应若神。"],"title":"辄吟七言四韵攀寄翁文尧拾遗"}
