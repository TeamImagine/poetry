{"author":"王柏","id":125189,"strains":["仄仄平平仄，平平仄○平。","平仄仄仄仄，仄仄仄仄平。","仄○平仄仄，平仄平平平。","仄仄仄仄仄，平平仄平平。","仄仄仄仄仄，仄仄平平平。","平平平仄仄，仄仄○○平。","仄仄仄仄○，○平平仄○。","平平仄仄仄，○仄平平○。","平平平仄仄，仄仄平仄平。","平平平仄仄，平仄○平平。","○○○仄仄，平仄○平平。","平平仄平仄，仄仄平平平。"],"paragraphs":["力疾呼儿语，民方弄潢池。","儿职不可缓，母疾尚可为。","绣衣才出境，萧斧旋芟夷。","百姓得奠枕，归来拜慈帷。","母训不敢坠，母喜开双眉。","阴功覃雨露，庆报当期颐。","孟夏草木长，庭萱何遽萎。","平生事俭约，犹有嫔时衣。","熏炉经卷静，不复朝莫披。","西风秋又晚，萸菊思年时。","瞿瞿临祖奠，清血应涟洏。","明朝鹤岩道，旧冢连新悲。"],"title":"马华父母叶氏挽章"}
