{"author":"袁说友","id":70759,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄仄平。","仄平仄仄平平仄，仄仄平平仄仄平。"],"paragraphs":["昼绣归来自帝京，魁星双照锦官城。","持衡称职真能事，劝驾何功亦与荣。","细与论文重款接，要看落笔更纵横。","我归便作江湖计，试目需君辅太平。"],"title":"宴许成子魏华文二魁吴文伯节判陈表之教授卢仲修军资以考西省试同集"}
