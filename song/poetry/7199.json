{"author":"王之道","id":7199,"strains":["平平平仄仄平仄，平仄平平仄平仄。","仄平○仄仄平平，仄仄平平仄平仄。","仄平平平平仄平，平○仄仄平平仄。","仄平仄仄仄仄仄，平○仄仄？平○。","平平仄仄平仄仄，仄仄仄平○仄仄。","仄平○仄○○平，仄平平仄平平仄。","平仄平平仄仄平，仄○平仄仄平平。","平平仄仄平平仄，○仄平平仄仄平。"],"paragraphs":["西湖春晚未全热，湖上山光互明灭。","往来冠盖竞骈阗，断续笙箫共伊咽。","我怜湖山山见怜，波间涌出佳人钿。","太真一去不复返，圆荷万点胭脂钱。","船头美眄珠的皪，不必洞房深处觅。","忽然相值更相呼，嫩蓝衫子山争碧。","肠断骚人一轴诗，细看烟柳想腰肢。","明年我亦西湖去，迟日光风二月时。"],"title":"次韵毕少董游西湖"}
