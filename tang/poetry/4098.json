{"author":"钱起","id":4098,"strains":["○平仄仄仄，平仄仄平平。","平仄平平仄，仄平平仄平。","平平仄○仄，平仄仄○仄。","平仄仄平平，平平平仄仄。","仄平平仄仄，仄仄平仄平。","仄仄仄平仄，○平平仄平。","平平仄平仄，平仄平仄仄。","平仄仄平平，平平仄平仄。","平平平仄仄，仄仄仄○平。","仄仄平平仄，平仄仄仄平。","○平仄仄仄，○仄仄平仄。","仄平平仄○，仄仄平○仄。","○平仄仄仄，平仄平平仄。"],"paragraphs":["当年贵得意，文字各争名。","齐唱阳春曲，唯君金玉声。","悬黎宝中出，高价世难掩。","鸿羽不低飞，龙津徒自险。","直矜鹦鹉赋，不贵芳桂枝。","少俊蔡邕许，长鸣唐举知。","梁城下熊轼，朱戟何暐耀。","才子欲归宁，棠花已含笑。","高门知庆大，子孝觉亲荣。","独揽还珠美，宁唯问绢情。","离筵不尽醉，掺袂一何早。","马蹄西别轻，树色东看好。","行尘忽不见，惆怅青门道。"],"title":"送李四擢第归觐省"}
