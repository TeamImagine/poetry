{"author":"孙应时","id":82069,"strains":["仄仄平平平，仄平仄平仄。","平平仄平仄，平仄仄仄仄。","仄平仄平○，仄平平仄仄。","平平平仄平，仄仄仄○仄。","仄仄仄平仄，仄平平○仄。","平平平仄仄，仄仄○仄仄。","仄平平仄仄，仄仄平平仄。","平平平仄仄，仄仄平仄仄。","○平仄仄平，平平平仄仄。","平仄仄○平，平平仄平仄。","平平平平仄，仄○平仄仄。","仄仄平平平，仄仄平平仄。"],"paragraphs":["万古同山川，八方异风俗。","男儿事弧矢，心目快一瞩。","结交必名胜，旷怀无狭促。","昂昂千丈松，朗朗百间屋。","彼富自锺鼎，我贫甘芋菽。","谁能工俯仰，未许相缚束。","读书头欲白，对客樽无渌。","由来多此士，皎皎驹在谷。","瞿唐候水齐，秋风祛暑溽。","归欤奉亲懽，羹丝鲙江玉。","青衫虽霜叶，已胜袍立鹄。","进退吾何疑，肯事羝羊触。"],"title":"重答"}
