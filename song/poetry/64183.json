{"author":"朱晞颜","id":64183,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平仄仄仄仄平平。"],"paragraphs":["伤弓枉木漫猜嫌，岩石棱棱弹样圆。","雕鹗横空秋凛凛，凫鸥渡水晚翩翩。","私心灰冷慵思缴，蹇步尘劳不受鞭。","挟弹张弓付年少，归欤趁取菊花天。"],"title":"弹丸山"}
