{"author":"方一夔","id":152075,"strains":["平平仄○平，平仄仄平仄。","仄仄○平平，仄仄平仄仄。","平平仄仄仄，仄○平仄仄。","平平仄平○，仄仄仄平仄。","仄仄仄平仄，仄○平平仄。","平平仄平仄，仄仄仄平仄。","平平仄○仄，仄仄仄仄仄。","仄仄仄平平，平平仄平仄。"],"paragraphs":["凉风入衣襟，斜日照墟落。","我稼将登场，筑杵声橐橐。","宵征备寇盗，日行呀鼠雀。","腰镰赴田间，是处竟秋获。","刈疾笑翁健，负重惭儿弱。","山炊杂戎菽，野草配场藿。","人生累衣食，计较一饷乐。","已矣复何言，吾生老耕凿。"],"title":"田家四事 获"}
