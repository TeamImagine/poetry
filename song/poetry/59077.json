{"author":"陈造","id":59077,"strains":["仄平○仄仄仄仄，仄仄平平仄平仄。","仄平仄仄仄平仄，平仄仄平○仄仄。","平平平仄○仄平，平平仄仄平仄平。","仄平仄仄仄平仄，仄仄仄仄仄仄○。","仄平仄仄○仄仄，○仄平平平仄仄。","平平仄仄仄仄仄，平平仄仄仄仄仄。","平仄平平仄仄平平平，仄○○平平仄○平平。","○平仄仄仄仄仄，平平平平平仄仄仄仄。","仄平仄仄平仄仄，平仄仄平平仄仄。","仄平仄仄平仄仄，平仄仄仄平仄仄。","仄○平仄仄○平，平平平平仄平仄。","平平仄仄平仄○，平仄仄仄仄仄平。","○平仄仄○平仄，仄仄仄仄平平平。"],"paragraphs":["古人论画索画外，世俗区区较形似。","眼明亦有可人者，龚子画形兼画意。","秋兰春蕙相与芳，梅花照影生暗香。","倚烟映雾各夸嫮，并作短轴供宝藏。","斩新雪色三丈壁，胜日烦渠挥淡墨。","楂牙老树对丑石，龙腾兽伏起恍惚。","松底跳波隠隠轰千鼙，石间横斜风竹相因依。","长翁雅趣在水竹，新开湖南规办五亩绿。","此松此石偕四友，身未出门先在目。","暮年供给良易足，龚子惠我真绝俗。","万钱酬赠不颔颐，新诗渠能饱君腹。","平生好事吾屡空，龚子好事未后翁。","藏诗宝画从人笑，与子把玩无终穷。"],"title":"赠画士龚子"}
