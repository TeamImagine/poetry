{"author":"徐积","id":186000,"strains":["平仄平平仄仄平，平平仄仄仄平平。","仄平平仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["珠箔珊珊挂玉钩，金梯轧轧倚红楼。","桂摇团影上层汉，桐坠疏阴才半秋。","万顷玉田和露白，一环瑶水带霜流。","何人独向绣帏泣，烛泪淋漓香篆幽。"],"title":"中秋月  其二"}
