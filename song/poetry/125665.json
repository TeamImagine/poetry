{"author":"高吉","id":125665,"strains":["仄平仄平平，平平平仄仄。","仄仄仄仄平，仄平平平仄。","仄平平平仄，○仄仄仄仄。","平仄○○平，仄仄○仄仄。","平平仄仄平，仄仄仄仄仄。","仄仄仄平平，平仄平平仄。","○平仄平仄，仄仄平仄仄。","平平仄仄平，平平仄平仄。","○平平平仄，平仄仄仄仄。","仄仄仄仄平，仄仄平仄仄。","仄仄平仄平，仄平○平仄。","平平平仄平，仄仄平仄仄。"],"paragraphs":["墨卿溯源流，甄陶何远矣。","系出五大夫，杀身成人美。","策勋凌烟阁，繇此著姓氏。","开国从胶东，裂土封黑水。","平生好太玄，握手忘汝尔。","一笑吐奇芬，熏透诗人髓。","磨礲去圭角，耐久坚莫比。","朋来自远方，陶泓管城子。","传文章心印，千古尽在是。","我老久绝交，未忘抄录耳。","种树书一编，养生论盈纸。","烦卿为记之，岁晚吾事已。"],"title":"试长沙胡邦明墨"}
