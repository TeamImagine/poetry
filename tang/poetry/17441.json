{"author":"白居易","id":17441,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["柳梢黄嫩草芽新，又入开成第四春。","近日放慵多不出，少年嫌老可相亲。","分司吉傅频过舍，致仕崔卿拟卜邻。","时辈推迁年事到，往还多是白头人。"],"title":"四年春"}
