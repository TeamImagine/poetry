{"author":"杨万里","id":48232,"strains":["平平仄仄仄，仄仄仄○仄。","平○平平仄，○仄仄平仄。","平仄仄仄平，平仄仄仄仄。","仄平平仄仄，仄○仄仄仄。","仄仄仄平平，仄仄仄○仄。","平○仄平仄，仄仄平仄○。","○仄仄○平，平仄仄仄仄。","仄平平仄仄，仄仄平仄仄。"],"paragraphs":["筠庵稍不至，一至一回好。","风从林梢落，吹乱竹根草。","巾屦上下凉，鶑鹊左右噪。","市声元不近，静听远亦到。","石磴坐来温，藓径浄如扫。","书空作愁字，已忘偏旁了。","犹自忘了愁，而况记得老。","客来谈世事，欲笑还懒笑。"],"title":"筠庵午憩"}
