{"author":"李正民","id":242152,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["投老穷途乃叫阍，再栖琳馆奉高真。","自怜奇蹇生华髪，岂有声名继昔人。","梨枣栽培功未半，林泉卜筑兴方新。","看公穏步星辰去，何必乘槎更问津。"],"title":"次韵邦求少监  其一"}
