{"author":"韦应物","id":56853,"strains":["平平仄平平，平仄仄○仄。","仄仄平仄平，仄平平平仄。","平平仄仄仄，仄仄仄平仄。","仄仄平仄平，仄平仄平仄。","平平仄平仄，平仄平平仄。","平仄仄平平，仄平平仄仄。","仄平仄平仄，平仄仄平仄。","仄○仄仄平，仄仄平平仄。","仄平平仄仄，平仄平仄仄。","平○平仄平，平○仄平仄。","平平仄平仄，仄仄○仄仄。"],"paragraphs":["洪河绝山根，单轨出其侧。","万古为要枢，往来何时息。","秦皇即恃险，海内被吞食。","及嗣同覆颠，咽喉莫能塞。","炎灵讵西驾，娄子非经国。","徒欲扼诸侯，不知恢至德。","圣朝及天宝，豺虎起东北。","下沈战死魂，上结穷冤色。","古今虽共守，成败良可识。","藩屏无俊贤，金汤独何力。","[驰]车一登眺，感慨中自恻。"],"title":"经函谷关"}
