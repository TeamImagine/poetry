{"author":"司马光","id":176598,"strains":["平平平仄平，平○仄平平。","仄平平平仄，仄仄平仄平。","仄平仄平仄，平仄平仄平。","平仄平平仄，仄仄平○平。","○仄仄平平，仄仄仄仄平。","仄仄仄平平，平仄仄仄○。","仄○仄仄仄，仄仄平仄平。","平仄仄仄仄，平仄仄平平。","仄仄仄仄平，平○仄平平。","仄仄仄平仄，平仄仄仄平。","仄平仄平平，平平仄平平。","平平平仄仄，平仄仄○平。","仄仄平仄平，○仄仄仄○。","平○平平仄，仄仄○平平。","平平○○仄，仄仄仄平平。","仄仄仄平平，仄仄平平平。","平平○仄仄，仄仄平平平。","平平平仄平，仄仄平仄平。","仄平平平平，平仄仄仄平。","平○仄仄平，仄仄仄平平。"],"paragraphs":["天衢名利场，尘泥继朝昏。","况兹辞荣久，厌苦车马喧。","慨然忽高举，翩若黄鹄翻。","朝卖西城宅，暮理南行辕。","回首岂无怀，眷眷望国门。","想象解装初，完美未可论。","纵横置老屋，缺剥周短垣。","臧获念去故，炊爨假罂盆。","幼稚喜就新，阶庭走诸孙。","幸有克家子，生事不日温。","许昌昔名都，于今亦雄藩。","先贤虽已远，风迹凛犹存。","况复多巨公，分义素所敦。","丞相辞黄阁，学士乘朱轓。","青云司禁省，白首会山樊。","潩水湛寒光，尽眼清心魂。","华堂临曲渚，画舫承芳樽。","高谈金石谐，逸笔风雨奔。","得朋诚多欢，孤陋未可谖。","时当惠好音，独乐慰荒园。"],"title":"闻景仁迁居许昌为诗寄之"}
