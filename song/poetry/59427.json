{"author":"陈造","id":59427,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["诗人六十合恩袍，平日周庠重誉髦。","旧学堪重汉儒席，新文欲仆楚人骚。","等观得丧心无累，饱阅豪英眼更高。","闻道青箱富嘉颂，诏音早晚召王褒。"],"title":"次韵吴江陈学长送行二首  其一"}
