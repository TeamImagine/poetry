{"author":"罗隐","id":30664,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平平仄，平平平仄仄平平。"],"paragraphs":["江边旧业半雕残，每轸归心即万端。","狂折野梅山店暖，醉吹村笛酒楼寒。","只言圣代谋身易，争奈贫儒得路难。","同病同忧更何事，为君提笔画渔竿。"],"title":"江边有寄"}
