{"author":"徐积","id":186004,"strains":["平平平仄仄平平，平仄平平仄仄平。","仄平仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["桓家宾客正寻山，刘子藏身尽日闲。","忽为著书惊晚节，更因把菊觉衰颜。","白衣来缓思沽酒，绣岭登高梦入关。","最好莲华峰上路，藤条葛蔓手齐攀。"],"title":"九月九  其四"}
