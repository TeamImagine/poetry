{"author":"李弥逊","id":253261,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄仄仄仄平平仄，仄仄平平仄仄平。"],"paragraphs":["生怕微云点太清，箨龙莫作断肠声。","余霞到晚铢衣薄，满月当空玉斧成。","已结松筠为老伴，不缘蛙黾唤愁生。","但令有酒邀田父，矍铄何须更一行。"],"title":"夏日小集池上次韵明甫之作"}
