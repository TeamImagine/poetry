{"author":"白居易","id":16222,"strains":["仄仄平平仄，平平平仄平。","平平仄仄仄，仄仄仄平平。","仄平○平仄，平○仄仄平。","平○仄平仄，平仄仄平平。","仄仄○平仄，平平仄○平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","○平平仄仄，仄仄仄平平。","○仄平平仄，平平仄仄平。","○平仄平仄，仄仄仄○○。"],"paragraphs":["我本江湖上，悠悠任运身。","朝随卖药客，暮伴钓鱼人。","迹为烧丹隐，家缘嗜酒贫。","经过剡谿雪，寻觅武陵春。","岂有疏狂性，堪为侍从臣。","仰头惊凤阙，下口触龙鳞。","剑佩辞天上，风波向海滨。","非贤虚偶圣，无屈感求伸。","昔去曾同日，今来即后尘。","中年俱白发，左宦各朱轮。","长短才虽异，荣枯事略均。","殷勤李员外，不合不相亲。"],"title":"赠江州李十使君员外十二韵"}
