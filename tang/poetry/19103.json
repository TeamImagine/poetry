{"author":"卢钧","id":19103,"strains":["仄平平仄仄，仄仄仄平平。","仄仄平平仄，平平仄仄平。","○平平仄仄，仄仄仄平平。","仄仄○平仄，○平仄仄平。","○平平仄仄，平仄仄？平。","仄仄平平仄，平平平仄平。"],"paragraphs":["荐冰朝日后，辟庙晓光清。","不改晶荧质，能彰语露情。","且无霜共洁，岂与水均明。","在捧摇寒色，当呈表素诚。","凝姿陈俎豆，浮彩映窗楹。","皎皎盘盂侧，棱棱严气生。"],"title":"荐冰"}
