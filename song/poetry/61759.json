{"author":"虞俦","id":61759,"strains":["仄平仄仄平○○，平○仄仄平平平。","仄○仄仄平平仄，仄平仄仄平平平。","平平仄平仄仄仄，平平平仄平仄○。","平平仄仄平○仄，仄平仄仄平平平。","平平仄仄平仄仄，仄平仄仄○○平。"],"paragraphs":["我家四壁真相如，晨兴欲出无车舆。","独骑瘦马南坡下，阆风十二仙人居。","书生一朝忽富贵，瑶林琼树环玉除。","梅花失喜为三白，一枝放我眉头舒。","春风醉眼红绿乱，尔时独醒如三闾。"],"title":"和王天任喜雪  其二"}
