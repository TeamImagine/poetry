{"author":"李之仪","id":205606,"strains":["仄仄仄平仄，○仄仄仄仄。","仄仄仄仄○，平仄平平仄。","平平仄仄○，仄仄仄平仄。","平平平仄平，仄仄仄仄仄。","平平平仄平，仄仄仄○仄。","仄仄平平平，仄仄仄平仄。","平平仄平平，仄仄仄仄○。","平平平仄平，仄仄○仄仄。","○○○仄平，仄仄仄平仄。"],"paragraphs":["及此仲春月，颇欲谢远步。","世味久已疏，何惮鱼生釜。","青阴合广除，似失北门路。","端知鸡在埘，未愧豹隠雾。","飘萧方外游，缱绻慰迟暮。","共待青光来，软语坐良树。","呼风破炎蒸，扣齿却忘虑。","逡巡栖鸟惊，不记衣上露。","临分期屡来，此乐复谁与。"],"title":"和参寥过敝庐留宿因见寄之韵为谢"}
