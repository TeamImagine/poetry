{"author":"苏辙","id":197064,"strains":["仄平平仄仄，平仄仄平平。","仄仄仄平仄，仄平平仄平。","平○平仄仄，仄仄仄平平。","仄仄平○仄，○平仄仄平。","仄平○仄仄，平仄仄平平。","平仄平平仄，平平○仄平。","仄平平仄仄，仄仄○平平。","仄仄平○仄，平平仄仄平。"],"paragraphs":["隠居吾未暇，何暇劝夫人。","试饮此亭酒，自惭缨上尘。","林深开翠帟，岸断峻严闉。","送雪村酤酽，迎阳鸟哢新。","竹风吹断籁，湖月转车轮。","霜叶飞投坐，山梅重压巾。","欲居常有待，已失叹无因。","古语君看取，声名本实宾。"],"title":"次韵子瞻招隠亭"}
