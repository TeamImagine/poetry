{"author":"葛胜仲","id":230975,"strains":["平仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["香雪常开小雪天，孤芳今占六花前。","欲从玉女互争秀，不分青腰夸擅权。","见事自知秦相缓，着鞭甘被祖生先。","左轓不要宜春郡，应恋南枝映水鲜。"],"title":"菁山梅花盛开予独未之知十一月二十二日周元举察院饷数枝以诗三首为谢  其一"}
