{"author":"刘一止","id":237643,"strains":["平平仄仄平平仄，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["飘零暮景今如许，惭愧高人久卧庐。","好客儿童总欢喜，多情草木自扶疏。","百年梦幻真何有，一壑风烟尚借居。","寄谢南台温御史，此身休戚正关渠。"],"title":"携家从允迪借居鸬鹚源上沈必先侍御有诗宠其行次韵并呈二公二首  其一"}
