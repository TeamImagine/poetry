{"author":"吴芾","id":17852,"strains":["仄仄仄平平，○○○仄仄。","仄仄仄仄平，仄仄平平仄。","○平仄仄○，仄○平仄仄。","平○○平平，仄仄平仄仄。","仄平仄仄平，平仄平平仄。","仄仄仄○平，仄仄平平仄。","仄平仄平仄，仄仄○○仄。","平仄仄○平，平平仄仄仄。","平平仄平平，平○仄平仄。","平○仄仄平，仄仄平平仄。","仄仄仄仄平，仄仄仄○仄。","平平仄平仄，○仄○平仄。","平平仄仄平，仄仄○○仄。","仄仄○平平，仄仄平平仄。"],"paragraphs":["晚日转云头，长空收雨脚。","稍觉暑气清，独坐倾桑落。","兴来或醉吟，接{罒/离}还倒著。","胸中了无忧，事事俱脱略。","缅怀我友朋，踪迹东西各。","几欲往从之，恨被微官缚。","此来得夫子，臭味颇相若。","倾盖便论心，开怀不我却。","新诗一何工，清思渺寥廓。","才如李杜雄，句压曹刘弱。","顾我志意衰，笔力不如昨。","明时百无用，正恐填沟壑。","公余幸少闲，对酒且深酌。","拭目看诸公，衮衮登台阁。"],"title":"和王朝议韵"}
