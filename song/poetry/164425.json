{"author":"仇远","id":164425,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄仄平仄仄平。","仄仄平平平仄仄，平平仄仄仄平平。"],"paragraphs":["穷乡何处觅新丰，身世悠悠醉梦中。","未学伏波尸马革，且随甫里问龟蒙。","檐头喜有桑榆日，兵后那无草木风。","亦欲飞神游八极，扁舟坦卧不须篷。"],"title":"和两山二首  其二"}
