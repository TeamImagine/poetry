{"author":"谢翱","id":164678,"strains":["仄仄仄，○仄平平仄。","仄平仄仄平平平，平仄平○平仄○。","○平仄仄平仄仄，仄平平仄平仄仄。","平平平平平仄平，仄仄仄仄仄平平。","仄平平仄平平○，仄平仄仄○仄平。","平平仄仄仄平仄，平仄○平仄○仄。"],"paragraphs":["北府酒，吹湿宫城柳。","柳枝着地春垂垂，祇管人间新别离。","离情欲断江水语，女儿连臂歌白纻。","淮南神仙来酒坊，甲马猎猎羽林郎。","百年风物烟尘苍，老兵对月犹举觞。","青帘泪湿女墙下，曾识行军旧司马。"],"title":"赋得北府酒"}
