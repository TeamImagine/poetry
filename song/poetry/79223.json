{"author":"欧阳修","id":79223,"strains":["仄仄仄平仄，仄平○仄○。","仄平平○○，仄仄平仄平。","仄仄○仄仄，仄平○仄平。","仄○平平仄，仄仄仄仄平。","平仄仄仄平，仄平仄平平。","平平仄仄平，平仄仄○平。","平仄仄仄仄，平平○仄平。","仄平○仄仄，平仄仄仄○。","平○仄平仄，仄仄仄仄平。","平仄仄仄平，平平平平平。","仄仄仄仄仄，仄平平仄平。"],"paragraphs":["老大惜时节，少年轻别离。","我歌君当和，我酌君勿辞。","艳艳庭下菊，与君吟绕之。","撷其黄金蕊，泛此白玉卮。","君勿爱此花，问君此何时。","秋风日益高，霜露渐离披。","芳岁忽已晚，朱颜从此衰。","念君将舍我，车马去有期。","君行一何乐，我意独不怡。","飞兔不恋群，奔风谁能追。","老骥但伏枥，壮心良可悲。"],"title":"奉答原甫九月八日见过会饮之作"}
