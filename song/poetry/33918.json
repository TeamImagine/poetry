{"author":"陆游","id":33918,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["西游万里倚朱颜，肯放尊前一笑悭。","蜀苑妓围欺夜雪，梁州猎火满秋山。","晚途忽堕尘埃里，乐事浑疑梦寐间。","浮世变迁君勿叹，剧谈犹是诧乡关。"],"title":"追感梁益旧游有作"}
