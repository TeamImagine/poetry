{"author":"傅翕","id":53113,"strains":["平仄仄仄仄仄○平仄仄，平仄仄○平仄○。","仄仄平仄平平仄，平平仄仄○平平。","仄仄仄仄平平仄，仄仄平仄仄平平。","○仄平平仄○仄，平○平○仄仄平。","平仄平平仄平仄，仄仄平仄仄平平。","平仄仄平平平仄，○仄仄仄仄平平。","仄平○平平仄仄，平○平○○仄平。","仄仄仄仄平仄仄，平平○仄仄平平。","○仄平平○仄仄，仄仄平平仄仄平。","仄平仄平平仄仄，仄平平仄仄平○。","仄平平仄○平仄，仄仄平平平仄平。","平仄平平平仄仄，仄平仄仄仄平平。","○仄○，仄○平仄仄平平。","仄仄○平仄平仄，仄平平仄仄平平。"],"paragraphs":["君不见寂灭性中无寂灭，真实觉中无觉和。","亦复无有无知觉，清虚寂寞离方规。","法性自尔无因致，忆想颠倒性无为。","正使飘流遍三界，于其心中实不移。","无去无来亦无住，善达无住亦无亏。","诸佛世雄非尊大，三毒四倒亦非卑。","却寻缘心无所得，无缘心中缘复弥。","若欲速去无上道，无知三毒性能资。","三毒生于三解脱，七识还生七觉支。","倒心去来无有实，去来无急亦无迟。","觉诸烦恼观前境，但自惩心而却推。","心本无根何有本，六尘五欲不能拘。","行路难，路难微妙甚希奇。","昔日殷勤勇精进，不知精进背无为。"],"title":"行路难二十篇（幷序） 第十章明寂灭无心常行精进"}
