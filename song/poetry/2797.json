{"author":"宋庠","id":2797,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["六年衰鬓两为州，何意瓜时谒冕旒。","去位本无三已色，过城应有复来讴。","吹虀胆怯空思勉，沦骨恩深未易酬。","即日诣门重谢罪，豫惭危涕满中篝。"],"title":"奉诏过都代书寄昭文相公"}
