{"author":"李吕","id":30338,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["肩舆兀兀度山村，细雨凄风日易昏。","问店旧曾来托宿，支颐今觉顿销魂。","故人委蜕荒春草，倦客空怀合暮云。","古木阴连藏小隠，招呼无复笑迎门。"],"title":"庚戌仲春携小子访别晦翁过亲友江清卿之门其嗣子尚幼不果见次早道经江清卿墓下怅然有怀"}
