{"author":"方回","id":149085,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["绝如山谷赠初君，奇绝新诗妙绝文。","斥逐三彭精异术，破除二竖奏元勋。","千茎白雪难重少，一匕玄霜幸见分。","可惜向来缺参请，按摩搬运漫辛勤。"],"title":"次韵徐容斋赠丘通甫"}
