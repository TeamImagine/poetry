{"author":"吴则礼","id":223699,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["百年久付一毫端，异县追随得自寛。","声入浦云歌扇丽，影浮江月酒樽寒。","黄花窈窕且经眼，白髪萧条初映冠。","共倚樯竿𥩟归雁，西风袅袅露漙漙。"],"title":"与曾公路吕少冯饮曾公卷舟中"}
