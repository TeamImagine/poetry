{"author":"包佶","id":2088,"strains":["仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄○○平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["上才生下国，东海是西邻。","九译蕃君使，千年圣主臣。","野情偏得礼，木性本含真。","锦帆乘风转，金装照地新。","孤城开蜃阁，晓日上朱轮。","早识来朝岁，涂山玉帛均。"],"title":"送日本国聘贺使晁巨卿东归"}
