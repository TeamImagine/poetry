{"author":"周贺","id":20120,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["僧窗梦后忆归耕，水涉应多半月程。","幕府罢来无药价，纱巾带去有山情。","夜随净渚离蛩语，早过寒潮背井行。","已让辟书称抱疾，沧洲便许白髭生。"],"title":"送石协律归吴"}
