{"author":"刘克庄","id":110335,"strains":["仄平仄仄平，仄仄仄仄平。","平平仄平仄，仄平平○平。","平仄平○仄，平仄平仄平。","平○仄平○，仄仄平平平。","仄平仄仄仄，仄仄平仄平。","仄仄仄平仄，平平平仄平。","仄仄仄仄仄，仄仄平○平。","平○仄平仄，仄仄平○平。","仄仄平仄仄，平平仄○平。","平平平仄仄，平○平平平。","平平仄平平，○仄○仄平。","仄仄仄平仄，平平平平平。","○平仄仄平，仄仄平仄平。","平仄仄仄仄，平平仄仄仄。"],"paragraphs":["桂湖亦在西，岂减颍与杭。","丹桥抗崇榭，渌波浮轻航。","休沐陪胜饯，轩盖何炜煌。","停桡藕华中，一目千红裳。","讵知白昼永，但觉朱夏凉。","古洞半芜废，仙人今在亡。","踞石散醉发，吸涧浇吟肠。","延缘缭溪步，诘曲经禅房。","野鸟啼密竹，高蝉嘒疏杨。","虽无丝管乐，谈论谐宫商。","诸君敏于诗，援笔如蜚翔。","顾予乏华藻，山鸡追鸾皇。","颇能读古碑，所恨侵夕阳。","明发复扰扰，前游未可忘。"],"title":"泛西湖"}
