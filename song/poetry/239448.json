{"author":"孙觌","id":239448,"strains":["平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["风尘蹭蹬悲游子，鸡黍招邀愧老农。","盗取青毡无旧物，书凭黄耳有先容。","乞怜不辨齐门扫，投老宁堪楚市舂。","回首故山劳梦想，楼高百尺卧元龙。"],"title":"和叔毅见寄二首  其一"}
