{"author":"释居简","id":92002,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["日月何私等照临，坦然明白洞幽阴。","其余不信信诸己，所以无求求放心。","妖可击蛇惟笏在，河当娶妇遣巫沈。","不知今夕复何夕，起我惩奸志怪吟。"],"title":"王侍守治生魂神徐提点"}
