{"author":"吕陶","id":186303,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["花到春深半已过，此花犹见满枝柯。","传来芳信虽为晚，占得韶光却是多。","爱惜锦文愁雨急，留连妆脸笑风和。","后先荣谢人休问，且伴樽前一醉歌。"],"title":"官舍东偏海棠开最晚落亦后时以诗嘲之"}
