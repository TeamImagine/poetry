{"author":"王维","id":53675,"strains":["仄仄平○仄，平平仄仄平。","平平仄平仄，平仄仄平○。","○仄平平仄，平平仄仄平。","仄○○仄仄，平仄平平平。","平仄○平仄，○平仄仄平。","仄平平仄仄，平仄仄平平。","仄仄○平仄，平平仄○平。","仄○平仄仄，平仄仄平平。","平仄○平仄，平平仄仄平。","仄平平仄仄，仄仄平平平。"],"paragraphs":["上客能论道，吾生学养蒙。","贫交世情外，才子古人中。","冠上方簪豸，车边已画熊。","拂衣迎五马，垂手凭双童。","花醥和松屑，茶香透竹丛。","薄霜澄夜月，残雪带春风。","古壁苍苔黑，寒山远烧红。","眼看东候别，心事北川同。","为学轻先辈，何能访老翁。","欲知今日后，不乐为车公。"],"title":"河南严尹弟见宿弊庐访别人赋十韵"}
