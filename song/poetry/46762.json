{"author":"梅尧臣","id":46762,"strains":["仄平仄仄平，仄仄仄平平。","仄仄仄仄平，○○○○平。","○仄仄平平，仄仄○仄平。","平仄仄平仄，仄平仄仄平。","平平仄仄仄，仄仄仄平仄。","平仄○○仄，仄仄平仄仄。","仄仄仄平平，○平仄平平。"],"paragraphs":["不为阮步兵，发咏怨朝阳。","不学屈大夫，行吟思搴芳。","其雨岂无时，细佩空自香。","吾道不苟合，我怀固有常。","江南一亩宅，近在句溪旁。","仁宦且如此，梦寐安敢忘。","以子谕言多，重歌木桃章。"],"title":"次韵和端式见赠"}
