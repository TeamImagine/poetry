{"author":"苏辙","id":198018,"strains":["仄仄平平仄仄平，平平平仄仄平平。","平平仄仄平平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["放浪江湖久惰慵，安排谁置从官中。","粗疏空与延和对，开纳初还贞观风。","二鄙兵消真帝力，四方雨足自天功。","时将一勺倾沧海，漫使人知达四聪。"],"title":"次韵光庭省中书事"}
