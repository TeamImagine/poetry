{"author":"卫宗武","id":133627,"strains":["仄仄仄仄平，平仄仄平仄。","平平仄仄○，平仄仄仄仄。","仄平仄仄仄，平平仄○仄。","平平仄仄仄，仄仄平仄仄。","平平仄仄仄，仄平○仄仄。","仄平平仄平，仄仄仄仄仄。","平平○平平，仄仄仄仄仄。","仄仄○平平，○仄平仄仄。","平平仄○仄，仄仄仄仄仄。","仄仄仄平平，仄仄仄○仄。","仄仄仄仄○，平仄仄仄仄。","○平○平仄，仄仄平仄仄。","仄平仄平平，仄仄平仄仄。","平平仄仄仄，平仄平平仄。","仄平仄○仄，仄平仄○仄。","平平仄仄平，平仄仄仄仄。","仄○仄仄○，平仄仄平仄。","平平仄仄平，平平仄仄仄。","平仄平仄仄，仄平平仄仄。","仄仄仄仄○，平平仄仄仄。","仄平仄仄仄，仄○平仄仄。","仄平平仄平，平仄平仄仄。","仄仄平平仄，平仄仄仄仄。","仄平仄仄平，平仄仄平仄。"],"paragraphs":["自阅管郭书，风水好成癖。","维舟走霅峤，川谷几遍历。","晚年乃得此，于焉拟藏骨。","身谋适不偶，命子为冢宅。","痴儿好侈大，治庵如考室。","豁然天地宽，有若混沌辟。","层峦犹连城，一一互拱揖。","案后三奇峰，参倚而特立。","端然顾其穴，宛类凤展翼。","又似老泉翁，二季侍其侧。","启户俨若临，朝夕在几席。","回头看新月，对面宾出日。","郁乎气佳哉，秀异锺一窟。","神刲与鬼划，天授非人力。","一丘有如此，万金买难觅。","羊眠协梦祥，牛卧兆墓域。","地将发秘藏，人已产英特。","吾家顾未然，贞符在种德。","为善斯有庆，积衰由作慝。","素履或未纯，青囊恶可必。","要须法睿武，粹如圭与璧。","戒之而谨之，箴儆毋我忽。","庶或生贤贵，簪绂可世及。","不然负此山，山亦有惭色。"],"title":"过茶坞子舍新茔"}
