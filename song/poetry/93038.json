{"author":"刘宰","id":93038,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["道自周衰说异同，眼明伊洛振遗风。","过人高行非难事，入圣微言本大公。","道在鬼神常共在，术穷天地本无穷。","三才并处君知否，不尔何裨造化工。"],"title":"再韵谢张持甫过访二首  其二"}
