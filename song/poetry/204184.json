{"author":"孔平仲","id":204184,"strains":["平平平仄仄，平仄仄平平。","仄仄平平仄，○平仄仄平。","平平仄仄仄，仄仄仄仄平。","仄仄○仄平，仄平仄平平。","平仄仄平仄，仄仄平仄平。","仄仄平仄仄，○○仄仄平。","仄仄平平仄，仄平仄○平。","仄仄仄仄平，平平仄平○。"],"paragraphs":["金台招俊乂，之子值明时。","石蕴荆山璞，当为璧与珪。","丝随物所染，在涅要不缁。","竹箭中有筠，岁寒尚猗猗。","匏叶异甘苦，采掇须自知。","土性殊美恶，栽培择所宜。","革急而韦缓，古人贵调胹。","木老雁被烹，吾师乃支离。"],"title":"又奉周文之"}
