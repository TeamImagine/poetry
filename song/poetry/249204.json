{"author":"曾几","id":249204,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平仄平仄，仄平仄仄仄平平。"],"paragraphs":["移人尤物众谈夸，持以趋庭意可嘉。","鲑菜自无三九种，龙团空取十千茶。","烹尝便恐成灾怪，把玩那能定等差。","赖有前贤小团例，一囊深贮只传家。"],"title":"逮子得龙团胜雪茶两胯以归予其直万钱云"}
