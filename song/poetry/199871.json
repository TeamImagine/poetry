{"author":"林逋","id":199871,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄仄平。"],"paragraphs":["天师苍翠横金锡，地藏清凉掩竹扉。","千里白云随野步，一湖明月上秋衣。","诗寻静语应无极，琴弄寒声转入微。","我亦孤山有泉石，肯来松下共忘机。"],"title":"闻灵皎师自信州归越以诗招之"}
