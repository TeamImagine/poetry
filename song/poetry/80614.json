{"author":"黄干","id":80614,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，平仄仄平平。"],"paragraphs":["夜宿群峰里，朝游大石湫。","寒潭飞薄雾，叠障泻洪流。","侧径苍苔滑，丛祠古木幽。","神龙好高卧，云雨不胜愁。"],"title":"绍熙庚戌十月偕赵仲宗舜和潘谦之曾鲁仲游九峰芙蓉寿山纪行十首 早观龙湫"}
