{"author":"杨冠卿","id":67912,"strains":["仄平仄平仄仄平，仄平仄仄平仄平。","平○平仄平仄平，仄○仄平平仄○。","平平○仄仄仄仄，平平仄仄平仄平。","仄平平○平仄平，平平仄仄平仄平。"],"paragraphs":["一春略无十日晴，灶前濈濈蛙黾生。","晨兴登视云霁平，揽衣出门聊意行。","东风吹拂酒面醒，花光掠我双眼明。","举头还听鸠妇鸣，归来有酒愁独倾。"],"title":"久雨新霁蚤过松竹道院复以雨归因用汪彦章一春略无十日晴之句"}
