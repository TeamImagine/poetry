{"author":"宋祁","id":13985,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["北斗边城春柄回，闰年飘縠占余灰。","鼓声催遍江南草，驿路传残陇首梅。","寒日已高犹沆漭，薄云无待故徘徊。","何郎素忆惭杯杓，强欲乘闲拨冻醅。"],"title":"腊后书所见"}
