{"author":"连文凤","id":159211,"strains":["平仄平仄平，仄仄平仄平。","仄仄平仄平，仄仄仄仄平。","仄平仄仄平，仄仄仄平平。","仄仄平平平，平仄平仄平。","平平仄仄仄，仄仄平仄平。","平平仄仄平，仄仄仄仄平。","仄○仄仄仄，仄○○仄平。","○平仄仄仄，仄仄○平平。","？平仄仄仄，平仄仄仄平。"],"paragraphs":["君本吴下居，复作吴下游。","爱此山水佳，役役不得休。","卓哉太史公，涉猎纵冥搜。","往躅谁能追，而有苏子由。","寥寥百载后，渺渺皆予愁。","江南地益卑，士习日益媮。","此行数百里，不过三两州。","欧韩不复作，去去将奚求。","倘君有所得，归以发我幽。"],"title":"送张仲实游姑苏"}
