{"author":"白居易","id":15985,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄仄仄。","平平平仄平平仄，仄仄平平仄仄平。","平仄仄平仄仄仄，平平仄仄仄平平。"],"paragraphs":["四弦不似琵琶声，乱写真珠细撼铃。","指底商风悲飒飒，舌头胡语苦醒醒。","如言都尉思京国，似诉明妃厌虏庭。","迁客共君想劝谏，春肠易断不须听。"],"title":"春听琵琶兼简长孙司户"}
