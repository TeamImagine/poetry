{"author":"刘克庄","id":114124,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["古塔东偏景最奇，年深何处认苔基。","碧纱笼毁雷轰壁，黄缬林疏叶脱枝。","鹘没暮云天杳杳，鹤归旧里冢累累。","牛山泪与龙山帽，雨洗风吹在者谁。"],"title":"九日游华严寺二首  其二"}
