{"author":"唐扶","id":19107,"strains":["仄平仄仄仄仄平，仄仄仄○平仄○。","平平仄平仄平仄，仄仄仄仄平○平。","平平仄仄平平仄，仄仄仄仄平○平。","仄平仄仄平仄仄，○仄○平平○平。","○平仄仄○仄仄，平仄仄仄平平平。","平○平仄仄仄仄，○仄仄仄平平平。","仄仄平平仄平仄，仄仄仄仄平平平。","平平仄仄仄平仄，仄仄平仄平平平。","平平仄仄仄仄仄，仄仄平平平仄平。","仄平仄仄平仄平，仄仄○仄○仄平。","○○○仄仄仄仄，平仄仄仄平仄平。","仄平仄仄仄仄仄，仄○仄仄平仄平。","仄平平仄○平仄，仄平○仄○仄平。"],"paragraphs":["道林岳麓仲与昆，卓荦请从先后论。","松根踏云二千步，始见大屋开三门。","泉清或戏蛟龙窟，殿豁数尽高帆掀。","即今异鸟声不断，闻道看花春更繁。","从容一衲分若有，萧瑟两鬓吾能髠。","逢迎侯伯转觉贵，膜拜佛像心加尊。","稍揖皇英颒浓泪，试与屈贾招清魂。","荒唐大树悉楠桂，细碎枯草多兰荪。","沙弥去学五印字，静女来悬千尺幡。","主人念我尘眼昏，半夜号令期至暾。","迟回难得上白舫，羁泄不敢言绿尊。","两祠物色采拾尽，壁间杜甫真少恩。","晚来光彩更腾射，笔锋正健如可吞。"],"title":"使南海道长沙题道林岳麓寺"}
