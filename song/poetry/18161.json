{"author":"吴芾","id":18161,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["久雨无聊喜乍晴，尚余春色到檐楹。","杨花飞去今无力，燕子归来似有情。","静看游鱼波面跃，闲随野鹤竹间行。","世缘到此消磨尽，只欲徜徉度此生。"],"title":"喜晴  其二"}
