{"author":"陆游","id":32965,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["浅寒篱落清霜后，疏影池塘淡月中。","北客同春俱税驾，南枝与我两飘蓬。","从来遇酒千锺少，此外评花四海空。","惟恨广平风味减，坐看徐庾擅江东。"],"title":"分韵作梅花诗得东字"}
