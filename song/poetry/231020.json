{"author":"葛胜仲","id":231020,"strains":["仄平平仄平平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["两年侨寓为知音，百指仍携就泛金。","蝇集树榛曾掣肘，鱼传尺素喜回心。","无边红芰邀同醉，不尽青山得共寻。","白首居诸良会少，对床免被别愁侵。"],"title":"喜中散兄将至"}
