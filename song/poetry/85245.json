{"author":"裘万顷","id":85245,"strains":["平平仄仄仄平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["闲居最与性相便，勤即翻书懒即眠。","终日闭门真省事，有时面壁似耽禅。","大椿岁籥祈亲寿，断简生涯听子传。","待问洪崖觅丹诀，白云深处引寒泉。"],"title":"闲居"}
