{"author":"黄裳","id":204410,"strains":["○仄仄仄仄，平平平仄平。","仄仄仄平仄，○仄平平平。","平平仄平仄，仄仄平仄○。","平仄平仄仄，平○○仄平。","平仄仄平仄，仄平平仄○。","平仄平仄仄，仄平平仄平。","仄仄平仄仄，平仄○平平。","仄○仄平仄，平○平平平。","平平仄平仄，仄仄平仄平。","平仄仄平仄，平仄平平平。","仄仄仄平仄，○仄平○平。","平平仄仄○，仄平○○平。","平仄仄仄仄，仄平平仄平。","仄仄○平仄，仄仄平○平。","平○仄仄仄，仄仄平平平。","○平○仄仄，○仄仄仄○。","仄仄仄平仄，○仄○平平。","平仄仄平仄，仄平○平平。","○仄仄平仄，仄仄平平平。","平平仄平仄，仄仄平平平。","平仄仄平仄，仄仄平平平。","仄仄平仄仄，仄○平仄平。","平仄仄仄仄，仄仄平仄平。"],"paragraphs":["胜致久不示，幽居今已该。","盖待出尘子，将作还玄斋。","升高独南望，大巧安用裁。","天目形势落，秋空屏障开。","吴境岸边断，越峰天际回。","双臂龙虎揖，两潮风雨来。","直视江渚印，蛟蜃遗灵胎。","旁闻海门出，波浪生春雷。","平生乐山水，邂逅奚所猜。","秋老竹林冷，攀竹趋岩隈。","得石喜奇怪，且席青钱苔。","泉甘地脉正，吸泉如传杯。","人静道始集，境幽心易灰。","老圃听吾语，勿以慵相推。","勤将日力进，速副韶光催。","长生且有道，当悟接与栽。","务使翠华远，长大如婴孩。","琼蕊覆青径，木香兼荼梅。","疏凿取清浅，结甃移碑材。","飞桥渡流水，俯仰无纤埃。","虽谓夕阳好，见月还徘徊。","卜筑非偶尔，供吟何快哉。","栖养此固足，会晤谁可偕。"],"title":"卜居潮山"}
