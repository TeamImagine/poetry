{"author":"释德洪","id":228538,"strains":["平仄仄平仄仄平，仄平平仄仄平仄。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["兄弟令人眼倍明，六经心醉几时醒。","韵高山岳横南极，机妙鲲鹏化北溟。","丽句重逢天下白，俊才今见海东青。","数篇秀色凌千嶂，来慰摧颓病掩扃。"],"title":"次韵王觉之裕之承务二首  其二"}
