{"author":"王洋","id":251604,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["当年幕府拜英游，十载乌丝换白头。","城郭俱非前日梦，关山如旧一天愁。","诗人已作潭移影，往事休论江自流。","物色佳城闭何许，西山凝望不胜秋。"],"title":"王侍郎挽章"}
