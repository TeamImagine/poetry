{"author":"释文珦","id":134619,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["为爱幽亭枕碧流，乘闲于此对沙鸥。","荷倾宿雨明珠碎，蒲飐轻风翠带柔。","列岫周遭疑雉堞，断霞零落似汀洲。","无人相与言清事，落日鸣蝉满树愁。"],"title":"水亭写兴"}
