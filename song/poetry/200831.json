{"author":"范祖禹","id":200831,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["十年京洛弄残书，喜见西归别驾车。","锦里追游贫莫厌，彩衣荣侍乐何如。","诏条安远民为本，才刃如君地有余。","不日还趋宣室召，伊川重访野人庐。"],"title":"送廷珍殿丞兄通判阆州"}
