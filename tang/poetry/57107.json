{"author":"张谓","id":57107,"strains":["仄平仄仄仄，仄仄○○平。","平仄仄平平，平平○仄平。","平○仄平仄，平仄仄平平。","平仄仄平平，仄平○仄平。","平○仄平仄，仄仄平平平。","仄仄平仄仄，平○平仄平。","仄平○仄仄，仄仄○仄平。","平仄仄平仄，平平平仄平。","平平仄仄仄，○仄仄平平。","平平仄仄仄，平仄○平平。"],"paragraphs":["子陵没已久，读史思其贤。","谁谓颍阳人，千秋如比肩。","尝闻汉皇帝，曾是旷周旋。","名位茍无心，对君犹可眠。","东过富春渚，乐此佳山川。","夜卧松下月，朝看江上烟。","钓时如有待，钓罢应忘筌。","生事在林壑，悠悠经暮年。","于今七里濑，遗迹尚依然。","高台竟寂寞，流水空潺湲。"],"title":"读后汉逸人传二首 一"}
