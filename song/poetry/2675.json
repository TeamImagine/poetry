{"author":"宋庠","id":2675,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["城头吹角乱昏鸦，坐敞空楼感岁华。","遥电不知何处雨，狂风还送一年花。","洛桥禊席随流水，箕岭仙巢倚暮霞。","出处半生虽未决，归心常傍故侯瓜。"],"title":"三月晦日夜坐有感"}
