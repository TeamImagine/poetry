{"author":"孟郊","id":13192,"strains":["仄仄仄平仄，仄平○平○。","平平仄○平，仄平仄平平。","仄平平仄平，仄仄仄平平。","平仄仄平仄，仄平仄仄平。","平仄仄平仄，平仄平仄平。","仄平仄仄仄，平仄仄仄平。"],"paragraphs":["[搏]鸷有余饱，鲁山长饥空。","豪人饫鲜肥，鲁山饭蒿蓬。","食名皆霸官，食力乃尧农。","君子耻新态，鲁山与古终。","天璞本平一，人巧生异同。","鲁山不自剖，全璞竟没躬。"],"title":"吊元鲁山 一"}
