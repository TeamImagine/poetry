{"author":"王庭珪","id":238110,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["诗词清丽笔如神，犹记同年岁在申。","弧矢志高千万里，烟霄路阔几由旬。","曾无紫气冲南斗，空有红光动北辰。","自顾顽才类铜锡，敢期陶冶铸成钧。"],"title":"次韵谢同年刘子坚生日惠诗"}
