{"author":"彭汝砺","id":201538,"strains":["平平仄仄仄平平，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["离群已是四年秋，昔是少年今白头。","旧日雁池应好在，多情睢水会东流。","更贫尚有箪瓢在，已见谁能度数求。","三径渊明多种菊，五湖范蠡有归舟。"],"title":"寄孙元忠"}
