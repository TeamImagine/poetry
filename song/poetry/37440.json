{"author":"陆游","id":37440,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["早岁传闻月旦评，殿门邂逅眼偏明。","当时一坐推谈止，今日丛林见话行。","老卧烟村身偶在，夜开蠹纸泪如倾。","岂知三十余年后，河洛胡尘讫未平。"],"title":"夜阅箧中书偶得李德远数帖因思昔相从时所言后多可验感叹有作"}
