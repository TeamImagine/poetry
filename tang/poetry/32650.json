{"author":"李昭象","id":32650,"strains":["仄平平仄仄平平，仄仄平平仄仄平。","平仄仄平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["半生猿鸟共山居，吟月吟风两鬓疏。","新句未尝忘教化，上才争忍不吹嘘。","全家欲去干戈后，大国中兴礼乐初。","从此升腾休说命，秪希公道数封书。"],"title":"山中寄崔谏议"}
