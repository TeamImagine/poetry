{"author":"苏颂","id":179283,"strains":["仄仄仄平平，平平仄仄平。","平平平仄仄，平仄仄○平。","仄仄平平仄，平平仄仄平。","仄○平仄仄，仄○仄平平。","仄仄平平仄，○平仄仄○。","平平平仄仄，仄仄仄平平。","平仄平○仄，平平仄○平。","仄平平仄仄，○仄仄○平。","仄仄平平仄，平平平仄平。","平平平仄○，平仄仄平平。","平仄平平仄，平平仄仄平。","○平仄○仄，仄仄○平平。"],"paragraphs":["曲干隠腾蛇，樛枝展翠华。","何年乔岳种，移植法王家。","得地烟云润，盘根岁月赊。","纵横齐殿角，偃蹇拂檐牙。","数粒宜充酿，收黄好代茶。","风生惊砌鹤，日照乱城鸦。","墙仞高藏节，河津暗长芽。","息阴人接席，题壁字如麻。","据类眠梧隠，攀疑抟兽拏。","宫槐低可并，谯桧大无加。","虽异明堂柱，终同象载车。","殷勤与封殖，莫使溷尘沙。"],"title":"和棁弟矮松寺留题"}
