{"author":"孔武仲","id":199225,"strains":["仄仄○○仄，平平平仄平。","仄仄○仄仄，平平仄平平。","仄平平平平，平仄○平平。","仄仄仄仄仄，平仄○仄平。","仄○平平○，平仄仄平平。","平平平仄仄，仄仄○仄平。","仄仄仄平平，仄仄仄仄平。","平平仄平仄，仄仄平平平。","仄平仄仄仄，平平平仄平。","仄仄○仄仄，仄仄平仄平。","仄仄仄平仄，仄仄平仄平。","仄仄仄仄仄，仄仄仄仄平。","平仄仄仄仄，仄仄○仄平。"],"paragraphs":["冉冉浪相逐，江湖今十年。","念使从远学，家贫乏鞍韀。","一官来京都，环堵当西阡。","学省咫尺近，仿佛闻诵弦。","暂当辞家庭，裘马去翩翩。","英豪多出此，切琢期勉旃。","昔我远方来，算里近五千。","清灯耿残月，积雪堆穷年。","对经必敛衽，求师欣执鞭。","绚藻颇不乏，屡贡多士先。","所愿克堂构，使我安食眠。","尔祖最尔爱，置膝自抚怜。","追恨不及见，泪下如涌泉。"],"title":"遣百朋赴太学补试"}
