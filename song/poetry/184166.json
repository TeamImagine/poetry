{"author":"刘攽","id":184166,"strains":["平平仄平仄仄仄，仄仄仄平○仄仄。","仄平平○仄平仄，平仄仄平仄平仄。","仄平仄平平仄平，仄平平平仄平仄。","仄平仄平仄仄平，仄仄仄平○仄平。","○仄仄仄仄平仄，仄仄○仄平平平。","平平平平仄仄仄，仄平仄平仄平仄。","仄平○平平平仄，○仄平平仄平仄。","仄仄仄仄仄仄平，仄仄平○平平○仄仄。"],"paragraphs":["杨侯古书数十轴，草隶缺残犹可读。","古书流传动千岁，书可仿摹古容伪。","爱君苦心能辨之，等捐千金不为费。","世尝售名不售真，物可见形难见神。","重令志士一惆怅，念有遗宝随埃尘。","东墙西墙画满屋，瑟琶小儿理新曲。","鄙夫长安交游少，骑马能来与君熟。","万事好恶我自知，不作浮沈为人更耳目。"],"title":"杨寺丞书画"}
