{"author":"余靖","id":24924,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄平平。","仄仄仄平平仄仄，仄平平仄仄平平。"],"paragraphs":["人生聚散苦难期，且喜清游酒满卮。","秋径却逢黄菊日，春风休惜落花时。","仙翁有谶应须避，楚客多悲亦强为。","好景莫教容易过，醉吟何必遶疏篱。"],"title":"和王子元重阳日千善寺会饮"}
