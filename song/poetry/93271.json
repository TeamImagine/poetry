{"author":"姚东","id":93271,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["华亭百尺跨嶙峋，照眼风光自吐吞。","闲数炊烟分聚落，坐收奇观入壶尊。","冈峦绕户云生袂，铙柝无声月在轩。","更有何人佩黄犊，耕锄已遍落霞村。"],"title":"皆山西爽二亭"}
