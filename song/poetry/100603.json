{"author":"郑清之","id":100603,"strains":["仄平平仄仄仄仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["稻花经雨已脱白，枫叶未霜先借绯。","入纻蚊牙千计巧，挂檐蛛腹十分肥。","田翁看水携锄去，山妇临炊抱蔓归。","唯有诗肠无一事，隔溪数尽暮鸦飞。"],"title":"山房秋日即事  其三"}
