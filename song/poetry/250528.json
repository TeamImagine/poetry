{"author":"沈与求","id":250528,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["了事痴人有底忙，箯舆勃窣到南冈。","樵风槭槭群狙喜，山雨萧萧万木僵。","谷底暗分冰涧落，舍旁时度野梅香。","殊方岁晚多悲感，归老丘园此计长。"],"title":"祁门道中遇雨"}
