{"author":"周紫芝","id":241902,"strains":["平仄平平仄仄平，仄平平仄仄平平。","仄平仄仄平平仄，仄仄平平仄平平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["平昔交游未易论，世间谁复似君真。","五花判事元无意，三尺从官政为贫。","酒贱颇宜呼客饮，诗成莫忘寄书频。","使君若向新堂老，今是开山第一人。"],"title":"送杨师醇赴竟陵法官"}
