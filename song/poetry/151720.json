{"author":"何梦桂","id":151720,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["白首相逢叹暮年，楝花风后草连天。","单车载月来林下，樽酒移春入座边。","野老争持寒涧水，山灵尽扫暮庭烟。","从君去后柴门闭，惟有闲云绕屋椽。"],"title":"和牛知事"}
