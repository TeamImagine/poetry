{"author":"韩维","id":157879,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["老来事事皆抛尽，惟独忧民尚有心。","深喜天公回气象，便同田父作讴吟。","缘何更得闾阎暖，恨不偏于垅麦深。","禅伯静中知我意，琅琅佳句玉其音。"],"title":"奉和君俞佳雪二首  其一"}
