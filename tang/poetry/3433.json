{"author":"杜甫","id":3433,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["中天积翠玉台遥，上帝高居绛节朝。","遂有冯夷来击鼓，始知嬴女善吹箫。","江光隐见鼋鼍窟，石势参差乌鹊桥。","更肯红颜生羽翼，便应黄发老渔樵。"],"title":"玉台观"}
