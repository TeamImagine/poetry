{"author":"韩琦","id":90882,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["夺热清风几快襟，禁街岑寂漏声沉。","东方似动阴氛失，北斗高垂帝阙深。","忧国远图深入梦，费诗闲景懒成吟。","平明天外鸣鞘下，万玉颙然拱极心。"],"title":"夏暑早时朝二首  其二"}
