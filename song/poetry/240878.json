{"author":"周紫芝","id":240878,"strains":["平○仄仄仄仄仄，仄仄○平仄平仄。","平平平仄仄平仄，仄仄仄平平仄仄。","仄○仄仄仄仄平，仄仄平平○○仄。","仄仄平平平仄平，平仄仄○平仄仄。","仄平平平平仄平，平仄？仄○仄平。","仄○平仄仄仄仄，仄仄仄仄平平平。","仄平○仄平仄仄，仄仄平平仄仄仄。","平平仄平平仄平，仄仄○仄平平仄。","仄平平仄○平平，仄仄平平仄平仄。","平仄仄仄仄仄平，平仄仄平○仄仄。"],"paragraphs":["人间妙伎古亦有，画虎从来易成狗。","何人为作老於菟，鼎死百年无此手。","想当运笔亦有神，睥睨知谁看回肘。","便恐阴崖风雨来，何止草中狐兔走。","易生惊猿羞挂枝，周昉稺犬空复肥。","画中生意似可喜，此虎一出无余姿。","迩来丧乱书厄苦，唯有君家此画古。","妖狐一丘渠自安，狡兔三窟无人取。","建章宫殿空咸阳，猛士知谁守疆土。","藜藿不采虎在山，安得有臣如此虎。"],"title":"题包鼎大虎图"}
