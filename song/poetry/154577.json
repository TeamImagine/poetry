{"author":"董嗣杲","id":154577,"strains":["平平仄平平○平，仄平仄○○仄平。","平平仄○仄仄？，仄仄○仄平平平。","平平仄仄仄平仄，仄仄平仄平仄平。","仄平仄仄仄仄仄，仄○平仄○平平。","平平仄仄仄○仄，平仄仄仄平仄平。","平平平仄仄仄仄，仄平平仄平平平。","仄仄仄仄平仄○，仄仄仄仄平平平。","仄平仄仄平平仄，仄仄平仄平平平。"],"paragraphs":["苕溪直西山嶙峋，莫干矗空参北辰。","荒村去县未甚逺，日落将尽埋红轮。","羁人憩此醉徒御，僻壤曾际神禹巡。","敝祠古木质拥肿，色泥痴塑防风身。","遥遥石径险如栈，芒屦掣足移换频。","狂贪游历不顾倦，肯因巇崄嗟迷津。","锦卷要演江海思，拍塞景物描天真。","偶翻邑志宁讹舛，下笔希古今无人。"],"title":"武康防风王庙前入西乡山中旷游归看邑志偶成"}
