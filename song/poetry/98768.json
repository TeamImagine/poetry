{"author":"钱时","id":98768,"strains":["○仄仄仄仄○平，平仄仄平仄平平。","平平仄仄平仄仄，平平○仄仄平平。","仄仄平平平仄平平仄○，仄仄平平平仄平仄仄仄。","仄○仄仄平○○，仄平仄平平仄仄。","仄平仄仄平仄平，仄仄平仄平平平。","仄平仄仄仄仄平仄仄，仄仄平平仄仄平平平。"],"paragraphs":["三月二日霰且雷，明日漫天白皑皑。","阴云聚散才信宿，冰珠更复漫天来。","我不忧千花万花枝压折，亦不忧千山万山石冻裂。","麦如马尾桑如钱，岁饥岁寒繄尔雪。","一冬望尔胡不然，此日何日能狂颠。","亟呼巽二扫落滕六魄，放出高高万里东皇天。"],"title":"三月五日复雨霰"}
