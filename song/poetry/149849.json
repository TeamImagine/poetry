{"author":"方回","id":149849,"strains":["仄仄平○仄，平仄仄仄平。","仄○平仄仄，平仄仄平平。","仄仄平平仄，○平仄仄平。","平平平仄仄，平仄仄平平。","○仄平平仄，平平仄仄平。","平平平仄仄，仄仄仄平平。"],"paragraphs":["等是耕王土，谁令住海滨。","死沈凡几屋，生哭并无人。","可痛淮连浙，兼忧广及闽。","鲸鲵容此物，蝼蚁视吾民。","浪祭推潮鬼，虚祈主地神。","怀襄吾未见，七十五年身。"],"title":"七月初一日淮浙大潮巨风亘古所无二首  其一"}
