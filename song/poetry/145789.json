{"author":"乐雷发","id":145789,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["知君无地种江蓠，看了衡山看九疑。","客路不堪还话别，侯门何处可题诗。","吟青罗带行离岸，唱白铜鞮过习池。","呼酒试浇征马足，绣台油幕有相知。"],"title":"送骆丞谒襄帅广西宪"}
