{"author":"苏颋","id":34082,"strains":["仄平平平仄，仄仄平平平。","平仄仄○仄，仄平平仄平。","仄平平仄仄，平仄仄平○。","仄○平平仄，平仄仄仄平。","仄平平仄仄，平仄仄平平。","仄仄○平仄，平平仄仄平。"],"paragraphs":["结庐东城下，直望江南山。","青霭远相接，白云来复还。","拂筵红藓上，开幔绿条间。","物应春偏好，情忘趣转闲。","宪臣饶美度，联事惜徂颜。","有酒空盈酌，高车不可攀。"],"title":"闲园即事寄韦侍郎"}
