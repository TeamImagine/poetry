{"author":"鲍溶","id":19076,"strains":["仄仄仄平平仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["阃外建牙威不宾，古来戡难忆忠臣。","已分舟楫归元老，更使熊罴属丈人。","玄象合教沧海晏，青龙喜应太山春。","来年二月登封礼，去望台星扈日轮。"],"title":"读淮南李相行营至楚州诗"}
