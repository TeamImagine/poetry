{"author":"宋之问","id":23349,"strains":["仄平○仄仄，仄仄仄平平。","仄仄平平仄，平○仄仄平。","仄平平仄仄，仄仄仄平平。","平仄平平仄，平平仄仄○。","仄仄平仄仄，○仄仄平平。","仄仄平平仄，平平仄仄平。","○平平仄仄，平仄仄○平。"],"paragraphs":["镇吴称奥里，试剧仰通才。","近挹人披雾，遥闻境震雷。","一朝逢解榻，累日共衔杯。","连辔登山尽，浮舟望海回。","以予惭拙宦，期子遇良媒。","赠曲南凫断，征途北雁催。","更怜江上月，还入镜中开。"],"title":"酬李丹徒见赠之作"}
