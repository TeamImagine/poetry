{"author":"华镇","id":212204,"strains":["平仄平平仄仄○，仄平平仄仄○平。","仄仄平仄平平仄，仄仄○平仄仄平。","平仄仄平平仄仄，平平平仄仄平平。","平平仄仄平○仄，平仄平平仄仄平。","平仄平平仄仄仄，仄平○仄仄平平。","平平○仄平平○，仄仄平平仄仄平。","平仄平平平仄○，仄平平仄仄平平。","○平仄仄○平仄，仄○平平仄仄平。"],"paragraphs":["南北周旋事屡更，剖符才喜慰苍生。","米盐无滞纲条密，雀鼠难欺狱讼平。","樽俎有余今北海，篇章多暇古宣城。","桃源善庆时难拟，金谷风流世有名。","荣拥双旌忘自得，永怀三径念同情。","乡闾分义千钧重，笔墨才华一座倾。","官异微之惭未称，报殊平子愧非精。","折腰寂寞将何遣，稔听龚黄布政声。"],"title":"次韵酬桂阳石知监怀乡见寄"}
