{"author":"高似孙","id":83516,"strains":["仄○仄平仄平仄，○仄平平平仄仄。","平平仄仄○平平，仄平仄仄仄平仄。","仄仄平平仄仄平，平仄○仄平○平。","平平○平仄平仄，仄仄平平平仄平。","仄平仄平平仄仄，仄仄平平平仄仄。","平平仄仄仄平平，仄仄平平平平仄。","仄平仄仄平仄仄，仄平平平仄平仄。","平仄○平仄平仄，平仄○○仄平仄。"],"paragraphs":["夜骑白鸾出琳阙，三万仙官锵珮玦。","云雷帖妥过刚风，左推日九右扶月。","一息瑶池翠水家，阿母迎谒龙驱车。","青娥弹丝玉妃酒，坼尽蟠桃红玉花。","九天丈人来问道，太极之前天不老。","丹霞一气玉枢宫，宝笈绳金容探讨。","井君沐浴波五色，洞房光芒上奔日。","天上传呼六丁直，星斗离离碍鸾翼。"],"title":"骑鸾引赠句曲山吴道士"}
