{"author":"杜頠","id":54549,"strains":["平仄仄平○，仄平平平仄。","仄平平平仄，○仄平平仄。","平仄○仄平，仄平仄○仄。","○平平仄仄，仄仄仄○仄。","仄仄平平平，平平平仄仄。","仄平平仄仄，平仄平○仄。","仄仄平平仄，平平平仄仄。","仄○仄仄平，仄仄平平仄。"],"paragraphs":["秋草马蹄轻，角弓持弦急。","去为龙城候，正值胡兵袭。","军气横大荒，战酣日将入。","长风金鼓动，白露铁衣湿。","四起愁边声，南辕时伫立。","断蓬孤自转，寒雁飞相及。","万里云沙涨，平川冰霰溢。","夜闻汉使归，独向刀环泣。"],"title":"从军行"}
