{"author":"陈师道","id":213667,"strains":["仄平○仄平，平仄仄仄仄。","仄仄平仄仄，仄仄平平仄。","仄○平仄平，仄仄○仄○。","平平仄平仄，仄仄仄平仄。","仄平平仄仄，仄仄仄平仄。","平平平平仄，仄仄○仄仄。","仄平仄仄○，仄平仄○平。","仄○平仄平，仄仄平平仄。","平仄平仄仄，平仄平仄仄。","仄仄仄仄仄，仄平平仄仄。"],"paragraphs":["学诗如学仙，时至骨自换。","缥缈鸿鹄上，众目焉能玩。","子从淮海来，一喙当百难。","师儒有韩孟，拭目互惊惋。","老生时在傍，缩手愧颜汗。","黄公金华伯，莞尔回一眄。","彼方试子难，疾前不应懦。","要当攻石坚，切作抟沙散。","桓璧虽具美，礲错加璀璨。","我老不足畏，后生何可慢。"],"title":"次韵答秦少章"}
