{"author":"程公许","id":106271,"strains":["仄平仄平平，平平仄仄仄。","平仄仄仄○，仄仄○仄仄。","平平仄仄仄，○仄仄仄仄。","仄平仄平平，平仄仄平仄。","平平仄平仄，平仄仄平仄。","平仄仄平平，平平平平仄。","平平仄平○，平平仄平仄。","仄平仄平仄，仄仄仄仄仄。","仄仄仄平仄，仄平平仄仄。","平平○仄平，平仄仄平仄。","仄仄仄仄平，○仄仄平仄。","仄平平仄仄，仄仄仄平仄。","平平仄仄仄，仄仄仄○仄。","平○仄仄平，平仄仄平仄。","平仄仄平平，平仄○○仄。","仄仄仄仄平，仄平仄平仄。","仄○平仄仄，平仄平平仄。","仄○仄平平，平仄○平仄。","○○平仄平，平仄○仄仄。"],"paragraphs":["涉秋苦多阴，婵娟喜见乍。","天巧竟作难，借此三五夜。","屯云滃四面，如骛俗士驾。","宝坊盍朋簪，尊酒共清话。","诸君读书眼，明不失纤罅。","天眼物昏之，谁为弯弓射。","连宵耿孤吟，虚窗自高挂。","竹风静逾爽，露叶灿可画。","梦踏市桥去，醉眠僧榻借。","阴晴且勿言，幽赏可能罢。","恨欠截老龙，三弄倚风榭。","酒酣歌慨慷，四坐勿渠诧。","边尘日澒洞，志士惜闲暇。","君看古圣贤，忧乐以天下。","持此阅人多，何但如传舍。","短气吐复吞，欲言恐遭骂。","径思投绂去，甘老渔樵社。","世论熟脂韦，人物叹衰谢。","相期崇令猷，兰鲍观所化。"],"title":"十四日同张伯修罗坚甫大智赏月探韵即事感兴殊激懦衷翌日会保福辱诗示教借张大韵同赋"}
