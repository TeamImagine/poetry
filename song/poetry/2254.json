{"author":"宋庠","id":2254,"strains":["平平仄平仄，仄仄○平平。","平仄仄仄平，平平○平平。","平平仄○仄，仄仄仄平平。","○平仄平仄，仄仄平平平。","平平仄仄仄，仄仄平平平。","仄仄平仄仄，平○仄平○。","仄平平平仄，平仄○平平。","仄仄平仄仄，○仄平平平。","平平仄平平，○仄○平○。","仄平仄仄仄，平仄平○平。","仄平平仄平，仄仄平○平。","仄仄平仄仄，仄平平平平。","平平仄仄仄，仄仄平平平。","平仄仄平仄，仄仄平平平。","仄平仄平仄，仄仄平平平。","平仄平仄平，○仄平仄平。","仄平仄仄仄，仄仄平平平。"],"paragraphs":["前兹属元巳，置酒苍烟台。","芳序忽复周，春风正徘徊。","懽言速僚友，亟使具觥杯。","长渠溢芳溜，列坐浮香来。","灵嚣合众乐，隠若南山雷。","舞袂纷杂袭，宾冠俨崔嵬。","美人前为寿，颜色如琼瑰。","况我千万日，行乐无疑猜。","新歌袅天衢，兴视行云回。","我时语四座，兹赏诚难哉。","妙颜无再朱，白发惟相催。","跖𫏋盈圣智，孔颜罹忧摧。","区区百世后，美恶同尘灰。","吾欲挈瑶斗，踞海为金罍。","挹兹忘忧物，与尔同嘲谐。","天地为一朝，长短何足哀。","鲁阳久不作，白日任西颓。"],"title":"去年三月禊饮池上岁月易得忽复暮春因再宴僚属作"}
