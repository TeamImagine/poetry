{"author":"刘敞","id":174439,"strains":["平平仄仄仄，仄仄仄平仄。","平平平仄平，○仄仄平仄。","平○平仄仄，平仄平平仄。","仄○仄平平，仄仄仄平仄。","仄平○○平，平仄仄平仄。","平平仄仄仄，仄仄仄仄仄。","○平平○平，仄仄仄平仄。"],"paragraphs":["穷通盖有命，富贵不能早。","君侯希世珍，三十未为老。","栖迟升斗禄，奔走周秦道。","及亲固为荣，捧檄岂辞小。","北风正凝霜，千里径无草。","人生贵感激，岂以外物扰。","当为昂藏驹，勿自使枯槁。"],"title":"送王十二还乾州"}
