{"author":"陆游","id":40872,"strains":["仄仄平平仄仄平，仄平平仄仄平平。","仄平仄仄平平仄，仄仄平仄仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["世上升沉一辘轳，古来成败几樗蒱。","试看大醉称贤相，始信常醒是鄙夫。","起舞非无垂白伴，暮归仍有髧髦扶。","即今不乏丹青手，谁画三山社饮图。"],"title":"社饮"}
