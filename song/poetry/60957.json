{"author":"许及之","id":60957,"strains":["平仄平平仄仄平，仄平仄仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["家住城南水竹村，羡君月榭与风轩。","头颅已料书生骨，言语难酬明主恩。","何日致还归里社，也教依样买山村。","弹边求炙君怜我，许种名葩寄后园。"],"title":"送鲍清卿运干调官还里二首  其二"}
