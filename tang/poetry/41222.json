{"author":"贯休","id":41222,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一宿兰堂接上才，白云归去几裴回。","黛青峰朵孤吟后，雪白猿儿必寄来。","帘卷茶烟萦堕叶，月明棋子落深苔。","明朝江上空回首，始觉清风不可陪。"],"title":"将入匡山宿韩判官宅"}
