{"author":"韩淲","id":86080,"strains":["平平平仄平，平平仄平平。","仄○仄仄○，平仄仄仄平。","平平仄平○，平平平平○。","仄仄仄○仄，仄仄平○平。","平平仄平平，仄仄○○平。","○仄平仄仄，仄仄仄仄平。"],"paragraphs":["兰江生縠波，金华郁嵯峨。","是中鹤发亲，赢得岁月多。","时时著莱衣，儿嬉为婆娑。","抚掌问妻子，我意今如何。","祥风动檐花，美日行庭柯。","更觉山水外，一曲款乃歌。"],"title":"寄题寿乐亭"}
