{"author":"苏泂","id":95965,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["倚石为城竟是痴，春风秋雨柰何其。","山容似铁犹能改，世事如棋未可知。","庙食孙郎余草莽，龛灯弥勒賸流离。","相逢一笑真难得，把笔赓诗记此时。"],"title":"清凉寺"}
