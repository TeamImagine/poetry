{"author":"孔平仲","id":203343,"strains":["仄○平平仄，仄仄仄平平。","平平仄仄仄，○仄仄仄平。","仄平平仄平，仄平仄仄平。","仄平仄仄仄，仄仄仄仄○。","仄仄平仄仄，平平平仄平。","仄仄仄○仄，仄仄仄○平。","○平仄平仄，平仄○平平。","仄平平仄仄，仄仄仄平平。","平平○仄仄，平仄○平平。"],"paragraphs":["静如秋潭月，秀比玉山岑。","濂溪素积善，遗泽乃在今。","一鸣先众人，再鸣慰我心。","茁芽旧固好，浚养日愈深。","岁暮冰雪气，关山车马音。","去者辙相结，岂止旅思侵。","期君贾余勇，枭俊将成禽。","策功居第一，受赏绾千金。","高堂迟捷布，华发正盈簪。"],"title":"送周元翁赴省试"}
