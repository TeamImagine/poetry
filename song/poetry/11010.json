{"author":"朱翌","id":11010,"strains":["平平仄平仄，平仄平仄平。","仄仄仄平仄，平平平平平。","仄仄仄○仄，平平仄平平。","仄仄仄平仄，○平仄仄平。","仄平仄平仄，仄平平仄○。","平平仄仄仄，平仄仄仄平。","平平○平平，仄仄平仄平。","平仄仄平仄，仄仄平平平。","平平平仄平，仄平平仄平。"],"paragraphs":["端居倦来往，春去谁与娱。","眷眷斗升米，翛翛东南都。","薄暮喜穿屐，同游又吾徒。","念昔始经此，污邪祝满车。","及今几何日，立苗还欲疏。","怀新舞翠剡，生意蔚以舒。","吾生将安之，土偶之与俱。","清夜梦乡曲，未觉田园芜。","他时招子归，把锄春雨余。"],"title":"与郭令步至城下见田间稻秧已可插慨然有感示郭令"}
