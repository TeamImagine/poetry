{"author":"王迈","id":107755,"strains":["平平仄仄平平仄，平仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["岩头古佛留心印，岩下高人新受持。","佛亦本来无隠现，人于悟处领希夷。","莫嫌梦里还谈梦，且看奇中更有奇。","他日证成罗汉果，相逢不必问伊谁。"],"title":"师心主人作飞锡岩"}
