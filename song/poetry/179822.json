{"author":"王安石","id":179822,"strains":["仄平仄平平，平○仄平平。","平仄仄仄仄，平仄平仄平。","平仄平仄仄，平仄平平平。","仄仄仄平平，平仄仄仄平。","仄平平平平，○仄仄仄平。","平平仄仄仄，仄平仄平仄。","平仄仄仄平，平仄仄平平。","仄平平仄平，仄仄仄○平。","仄平○仄平，平平仄○平。","平平仄平仄，仄仄仄平平。"],"paragraphs":["予常值真人，能藏毒而宁。","能纳秽若浄，能易膻使馨。","能解身赫赫，能逆知冥冥。","日唯汝心撄，而汝耳目荧。","廓然而无营，其孰扰汝灵。","神奇实主汝，厥通莫之令。","嘻予岂不知，黄帝与焦螟。","死心而废形，乃可少闻霆。","顾今亲遘之，于吾独剽聆。","刳心事斯语，自儆以书铭。"],"title":"真人"}
