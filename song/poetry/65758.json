{"author":"陈傅良","id":65758,"strains":["仄仄仄仄○仄平，○仄平仄○仄平。","平平平平仄平仄，仄仄仄平○仄平。","仄仄○平平仄仄，平仄仄仄仄仄平。","仄○平仄平仄仄，仄平平仄○仄平。"],"paragraphs":["一日一度过短墙，三日风雨挠我觞。","天球河图在东序，保障茧丝分晋阳。","我欲从之苕水远，搔首不见月满廊。","笑看儿女罗列拜，老人星下烧夜香。"],"title":"怀宁国守郑少卿景望"}
