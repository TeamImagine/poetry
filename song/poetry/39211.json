{"author":"陆游","id":39211,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["贫贱终身志不移，闭关涵泳赖书诗。","唐虞未远如亲见，周孔犹存岂我欺。","力学正须忘寝食，少年误计事文辞。","尔来朋友皆云散，考质从谁尽所疑。"],"title":"后书感"}
