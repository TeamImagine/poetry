{"author":"舒岳祥","id":143688,"strains":["仄仄平平仄，平平仄仄平。","平平仄仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["岁久残僧屋，吾书故不尘。","持经入深竹，分韵与闲人。","花气闻慈像，松凉施四邻。","细思贫最好，怀璧每戕身。"],"title":"健洐仆有书五千卷藏明恩山房乱后幸存胡山甫寄一榻为吟所闻已迁入作唐律寄题"}
