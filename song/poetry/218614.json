{"author":"李廌","id":218614,"strains":["平平仄仄仄，仄仄仄平平。","仄平仄○仄，平仄仄平平。","仄平仄仄平，平仄平仄平。","平平平仄仄，○平平仄平。","仄仄平仄仄，仄仄○○平。","仄平仄平仄，仄仄仄平平。","仄仄○仄平，仄仄仄平平。","平平仄仄○，仄仄○仄平。"],"paragraphs":["征君邈已远，旧隠锁云扃。","欲知敬遗德，岩以姓为名。","永言配此山，千岁为德星。","虽无猿鹤在，空余泉石清。","想昔居此地，笑傲轻冠缨。","入居伯夷室，出效子真耕。","种德如古人，养育达周京。","惟能抱永正，是岂其用卿。"],"title":"卢岩"}
