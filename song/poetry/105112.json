{"author":"杜范","id":105112,"strains":["平平○仄仄，仄仄仄平仄。","仄仄仄仄平，仄仄平仄仄。","仄仄平仄仄，平仄平仄仄。","平○仄平平，仄○仄平仄。","仄平平平平，仄仄○仄○。","平仄仄仄平，仄仄仄仄仄。","仄仄仄平平，平仄仄平仄。","平仄仄仄平，仄平平仄仄。","仄平仄○平，仄仄平平仄。","仄仄平○平，仄仄仄平仄。","仄仄○仄平，平仄平仄仄。","仄仄○仄仄，仄仄平仄仄。","平平仄平○，仄仄仄仄仄。","平平仄仄平，仄仄仄○仄。"],"paragraphs":["人心分内外，学道谨趋舍。","巧令世所贤，木讷人谓野。","至圣垂大训，夫岂欺我者。","阳和发天葩，烂其映春斝。","一朝随狂风，殆不如土苴。","秋至万宝成，结束槁叶下。","一一抱天根，真理不容假。","持以荐豆笾，洁诚神所嘏。","孔门德行科，卓尔先游夏。","汉世躬行人，未肯逊班马。","照影空自妍，心事形面赭。","美璞藏至用，不琢存大雅。","诗篇匪君重，闭户自汛洒。","余言亦已多，尚口不如哑。"],"title":"龚叔虎秋实堂"}
