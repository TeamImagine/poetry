{"author":"郭祥正","id":192185,"strains":["平平仄平仄，仄平仄平仄。","仄○仄平平，平平○仄仄。","仄平平仄仄，平平仄平仄。","仄平○仄仄，○仄仄平仄。","平○仄平仄，仄仄平仄仄。","平平仄仄仄，仄仄仄仄仄。","○平仄平平，仄仄仄仄仄。","仄平平仄仄，仄仄仄平○。","仄平仄仄仄，仄仄平平○。","平平仄平平，○仄仄○○。"],"paragraphs":["东冈送终毕，北堂待荣养。","短棰跨羸驴，西风吹祖帐。","玉盘堆鲙缕，金船倒新酿。","劝君当勇去，回首勿凄怆。","胸中五千卷，立事须少壮。","扬名永不灭，孝节乃可尚。","长安集纷华，出处慎所向。","肯为声色惑，一婢百金偿。","不知粉黛蠧，血气迷凋丧。","胡为发斯言，期予以相将。"],"title":"送宋前之赴调"}
