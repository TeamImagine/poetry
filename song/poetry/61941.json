{"author":"虞俦","id":61941,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["尺一西来唤我归，扁舟正是泛淮时。","功名不复平生梦，物色能销几首诗。","去国九年嗟已老，暮途双节偶然持。","一丘一壑真吾事，惭愧夔龙集凤池。"],"title":"余护客至盱眙忽有召命应广文有诗相庆因用韵以谢"}
