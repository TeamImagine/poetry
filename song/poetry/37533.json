{"author":"陆游","id":37533,"strains":["仄仄仄平平仄平，仄平仄仄仄平平。","仄平仄仄仄平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["七十老翁身退耕，可怜未减旧风情。","典衣取酒那论价，秉烛看花每到明。","江浦时时逢画檝，寺楼处处听新莺。","此生无复阳关梦，不怕樽前唱渭城。"],"title":"春思"}
