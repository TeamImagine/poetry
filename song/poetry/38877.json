{"author":"陆游","id":38877,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["寄怀鱼鸟卧烟汀，结友松筠醉草亭。","拜赐龟章纡旧紫，养成鹄鬓扫余青。","遗经在椟传家学，大字书墙作座铭。","浪迹江湖遂终老，此身何啻一浮萍。"],"title":"自述二首  其一"}
