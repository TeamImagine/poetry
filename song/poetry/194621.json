{"author":"苏轼","id":194621,"strains":["仄仄○仄仄，仄仄○仄仄。","仄仄仄仄○，仄仄仄平平。","仄○仄平仄，仄仄仄平平。","仄仄仄仄平，仄仄平仄平。","○平仄○仄，仄仄仄仄平。","平仄○平平，○仄○平平。","平○平仄仄，仄仄平仄平。","平平仄仄仄，仄仄仄平平。"],"paragraphs":["我泪犹可拭，日远当日忘。","母哭不可闻，欲与汝俱亡。","故衣尚悬架，涨乳已流床。","感此欲忘生，一卧终日僵。","中年忝闻道，梦幻讲已详。","储药如丘山，临病更求方。","仍将恩爱刃，割此衰老肠。","知迷欲自反，一恸送余伤。"],"title":"去岁九月二十七日在黄州生子遁小名干儿颀然颖异至今年七月二十八日病亡于金陵作二诗哭之  其二"}
