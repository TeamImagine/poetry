{"author":"岳珂","id":105580,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄仄仄仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["旧游曾赋小山篇，浪蕊浮葩总逊妍。","金粟同瞻黄面老，玉枝争拥碧霞仙。","化身瑞相已百亿，匝地香风更大千。","无量现前金世界，倦翁又结醉中缘。"],"title":"小墅桂花盛开与客醉树下因赋二律  其一"}
