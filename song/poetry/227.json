{"author":"谭用之","id":227,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["狂歌白鹿上青天，可似兰塘钓紫烟。","万卷祖龙坑外物，一泓孙楚耳中泉。","翩翾蛮榼薰晴浦，毂辘鱼车响夜船。","学取青莲李居士，一生杯酒在神仙。"],"title":"寄左先辈"}
