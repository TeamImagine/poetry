{"author":"晁说之","id":219729,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["二年七日古人叹，一雨三时此际心。","辛苦禜宗诛大厉，欢欣毕宿散群阴。","无烦钟鼓禽鱼乐，便觉来牟波浪深。","敢恨泥功山下路，且增秀色遍遥岑。"],"title":"喜雨一首呈司录诸公及诸先辈"}
