{"author":"胡仲弓","id":136422,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["累疏笺天乞挂冠，此时便合整归鞍。","玉音不许难轻去，局面那知竟未安。","但得中朝常有道，何妨右史左迁官。","此行不被梅花累，把作寻常物外看。"],"title":"送后村去国二首  其二"}
