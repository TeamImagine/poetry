{"author":"董嗣杲","id":154858,"strains":["平平仄仄○，平仄○平平。","仄仄○仄仄，仄仄仄○平。","平平仄平仄，仄仄平平平。","○仄仄平仄，平仄仄平平。","平？仄平仄，仄仄平平平。","仄仄仄平仄，平仄平仄平。","平平仄仄仄，平平仄平平。","仄仄仄仄仄，仄仄○平平。","仄平仄仄平，仄仄○仄○。","○○仄平平，仄仄平平平。"],"paragraphs":["田头遇白叟，争说长官清。","决讼如转烛，往往得其情。","高风古灵派，惠泽流花城。","荷锸遍阡陌，咸乐及时耕。","桑埂翠阴老，稻坂黄云平。","积爱发谣诵，连屋歌壤声。","春山映酒艳，秋篱挹金英。","我滞亦已久，欲往摇心旌。","有时递信音，展转思盍幷。","重当买孤航，展拜陶渊明。"],"title":"寄彭泽陈明府"}
