{"author":"张纲","id":245421,"strains":["平平仄仄仄仄平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["君恩赐我老菟裘，旋筑池亭野趣幽。","地势曲连青嶂遶，波光环匝翠烟浮。","兴来樽酒随时办，客散琴书尽日留。","为问标题意何在，一生心足是归休。"],"title":"题喜归亭"}
