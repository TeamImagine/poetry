{"author":"赵蕃","id":75175,"strains":["平平仄仄平平仄，平仄仄平平仄平。","平仄平平仄仄仄，平平仄仄仄平平。","平平仄仄仄平仄，仄仄仄平仄仄平。","平仄平平仄平仄，仄平仄仄仄平平。"],"paragraphs":["谁能一枉林间寺，君独屡过湖上村。","先世文章出遗逸，当家句法有渊源。","平生所识盖无几，盛意若何如见存。","元祐兰台妙人物，我今寂寞愧诸孙。"],"title":"寄黄子耕"}
