{"author":"赵蕃","id":73593,"strains":["仄仄仄○仄，仄仄○平平。","仄仄仄仄仄，平平仄平平。","仄平平仄○，○仄平平平。","平平仄平仄，仄仄仄仄平。","仄平平仄仄，平平平仄平。","平平仄仄仄，○仄仄平平。"],"paragraphs":["旱势若燎火，雨粒如投珠。","望望恐不及，嗷嗷欲成呼。","叩龙探古湫，号佛喧通衢。","山川祷斯必，社稷报不渝。","古人之所是，今人之所迂。","龙神与社鬼，其事亦区区。"],"title":"初六日雨而甚微"}
