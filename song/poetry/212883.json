{"author":"贺铸","id":212883,"strains":["平平仄○仄，平仄平平仄。","仄仄仄平平，○平仄平仄。","平平仄仄平仄平，仄○仄仄平平平。","平平平○仄平仄，○平仄仄平平平。","○平平仄平平仄，仄平平平平仄仄。","仄○仄仄仄平平，平平平仄仄○平。","仄仄平平平仄仄，平仄平平○仄○。","平仄○平平仄平，仄仄平○仄○平。","平仄仄平平平平仄平仄，平平○仄平平仄。"],"paragraphs":["秦蛇已中断，刘项方龙战。","叱咤沮风云，睢盱走霆电。","鸿沟一画天地开，楚王洗剑东归来。","新都形胜控淮泗，笼山络谷营高台。","重瞳登览何为者，不知招贤知戏马。","上如激矢下投丸，兰筋霜腕便回盘。","半夜悲歌骓不逝，明日阴陵行路难。","騋牝三千归汉闲，粟豆尤闻蠹县官。","君不见华山之阳古坰牧，春风吹草年年绿。"],"title":"彭城三咏 戏马台歌"}
