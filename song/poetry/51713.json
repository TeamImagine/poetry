{"author":"喻良能","id":51713,"strains":["仄平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平平仄，仄平平仄仄平平。"],"paragraphs":["乱山深处小溪隈，夏木阴阴水半回。","风岸欹斜对青竹，雨枝低重弄黄梅。","浓愁难办新诗语，吉耗聊倾浊酒杯。","戏彩老人须强饭，玉钩才吐即归来。"],"title":"捕盗至栗洪岭下道人庵滞留数日遣兴"}
