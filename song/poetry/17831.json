{"author":"吴芾","id":17831,"strains":["仄仄仄平仄，仄仄平平仄。","仄仄○仄平，仄平仄平仄。","仄平平仄平，仄仄仄平仄。","仄仄仄平仄，仄仄○仄仄。","仄仄○平平，平平仄平仄。","仄仄平平平，平平仄仄仄。","平平仄平平，仄仄○仄仄。","平○仄仄仄，平仄仄平仄。","仄仄平仄平，仄平仄平仄。","平仄平仄平，平仄仄平仄。"],"paragraphs":["守道宋高士，筑室齐东鄙。","植竹看岁寒，种田助形委。","束书捐古今，抱易究生死。","不以外移内，不以行责止。","九十留童颜，湖山饱清视。","或顾先生云，时平可以起。","先生本无求，弃置如敝屣。","俄闻与物化，精一未尝毁。","汗简书逸民，义风洗贪士。","东望呈肺肝，遥泻一卮水。"],"title":"寄隠者"}
