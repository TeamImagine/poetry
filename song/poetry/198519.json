{"author":"苏辙","id":198519,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["积因得果通三世，临老长闲自一时。","久尔观心终未悟，偶然见道了无疑。","南迁北返吾何病，片瓦尺椽天与期。","自断此生今已矣，世间何物更如斯。"],"title":"诸子将筑室以画图相示三首  其三"}
