{"author":"方一夔","id":152176,"strains":["平平仄平平，平仄仄仄仄。","平平仄平仄，○仄仄平仄。","仄仄平平平，平仄仄仄仄。","平仄仄平平，仄仄○仄仄。","仄仄平仄平，仄仄仄平仄。","平平仄仄平，仄○平仄仄。","平平仄平平，仄○仄平仄。","平平平平平，平平平仄仄。","仄仄平仄仄，仄仄平仄仄。","平平平仄平，仄仄平仄仄。","平平仄仄○，平仄○仄仄。","平平平仄平，平平仄仄仄。","平平仄仄平，仄仄○平仄。","仄○仄仄仄，○平仄仄仄。","平平○仄仄，平平仄平仄。","平平仄平平，平仄平仄仄。"],"paragraphs":["西窗枕清溪，流水日夜响。","孤眠夜无寐，离梦苦摇荡。","自我辞家来，弦月屡下上。","消息不曾真，百念堕滉瀁。","忆昔心气雄，跃跃盛年想。","窥奇故牧储，借重宗橐赏。","山搜富金沙，泽淤耀琨簜。","天池鶱孤飞，昆山纷独往。","下视夸夺子，蠓蠛鸣瓮盎。","区区凡楚争，逐逐臧谷网。","蹉跎改素摽，零落收宿莽。","平生矜与夸，荣为谢外奖。","惟余不尽心，耿耿犹畴曩。","譬如老猎猃，闻呼齿足痒。","清江三百里，西风飒菰蒋。","明朝溯归舟，鸦轧鸣两桨。"],"title":"秋夜有感"}
