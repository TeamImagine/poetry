{"author":"魏了翁","id":103195,"strains":["平平仄仄仄平平，仄仄平平平仄平。","平仄平平仄平仄，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["人生出处亦何常，又到涪江江上乡。","山色如逢故人语，松声仍作去年香。","红裳大舶满清镜，翠潋白沙明夕阳。","未省此懽何日更，拟邀明月照昏黄。"],"title":"临发潼上许侍郎提刑饯于东山赋诗留别"}
