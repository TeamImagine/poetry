{"author":"王迈","id":107697,"strains":["仄平仄仄仄平平，平仄平平仄仄平。","仄仄平平平仄仄，平平平仄仄○平。","仄平仄仄平平仄，仄仄平平仄仄平。","仄仄仄平○仄仄，平平仄仄仄平仄。"],"paragraphs":["向来大姓虐穷闾，千亩农田浚作渠。","黠吏鹰豪争攫肉，骄儿螂怒敢当车。","老丞嫉恶无容忍，直笔诛奸欲剪锄。","解印此曹称快甚，惟民与士最愁子。"],"title":"寄呈漳守李侍郎元善四首  其三"}
