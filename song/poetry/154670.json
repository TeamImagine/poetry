{"author":"董嗣杲","id":154670,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["将军魂梦遶旌旃，偃月谋成尚忍言。","一旦风波谁左袒，八陵荆棘自中原。","更无雁带邉头信，惟有天知地下冤。","郁郁栖霞霞外树，墓门不掩雀巢喧。"],"title":"岳鄂王墓"}
