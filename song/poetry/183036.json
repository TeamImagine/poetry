{"author":"刘攽","id":183036,"strains":["仄平仄平平，仄仄平仄平。","平仄仄○仄，平仄平平平。","平平仄平仄，仄仄平仄平。","平平仄仄仄，平○平仄平。","仄仄平平平，○仄平平平。","仄仄仄仄平，仄仄平平平。","仄平仄平仄，平仄平仄平。","平平仄仄仄，仄仄平平平。","仄平仄仄平，仄仄○平平。"],"paragraphs":["送君固陵游，勿忆炎汉初。","天地不中裂，雄杰争锱铢。","追兵下阳夏，百万风雨俱。","鸿沟不可恃，平分知厚诬。","叱咤梁齐君，王业成斯须。","斗智不若谖，小信良区区。","尔来数千岁，英气存信书。","山川未改旧，壁垒皆丘墟。","寄心阮嗣宗，抚掌当踟蹰。"],"title":"送陈同年游固陵"}
