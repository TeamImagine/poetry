{"author":"梅尧臣","id":57255,"strains":["仄平仄仄仄，仄○仄仄仄。","仄仄仄仄仄，仄○仄仄平。","仄仄仄仄○，○仄平仄○。","平平仄平仄，平平仄仄平。","仄平仄平平，仄仄平仄平。","仄平平平仄，○仄仄平平。","平仄仄平平，平仄仄平平。","仄平平仄平，仄仄仄仄○。","仄仄仄平仄，仄仄仄平平。","平○仄平仄，仄仄平平平。"],"paragraphs":["泛淮忌水大，我行浩以漫。","溯汴忌水浅，我行几以干。","偶与困滞并，将独为此难。","穷堤有来客，芬芳可与言。","共休绿榆阴，置酒聊慰安。","主人虽仓卒，犹得具甘酸。","酸渍楚梅青，甘摘夏樱丹。","引觞吞日光，耳热不复叹。","俛仰已陈迹，未可忘兹欢。","谁思费生术，幻惑宁盘桓。"],"title":"阻浅挺之平甫来饮"}
