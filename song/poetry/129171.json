{"author":"李曾伯","id":129171,"strains":["仄仄平平平，○平仄仄仄。","平平仄平仄，平仄仄○仄。","平平仄仄仄，平平○平仄。","仄平仄仄仄，仄仄○仄仄。","仄平平平平，○○○平仄。","仄平仄平仄，仄仄平仄仄。","仄平仄平仄，平仄○○仄。","平平仄仄平，○平仄平仄。","平平仄仄仄，仄仄仄平仄。","平平平仄仄，平平仄平仄。","仄仄仄平仄，仄仄平平仄。","平仄仄平仄，平平仄平仄。","仄平仄仄仄，○仄仄平仄。","仄平仄仄平，仄平仄仄仄。","平仄仄仄仄，仄仄仄平仄。","仄平平平仄，仄仄仄平仄。","○平仄仄平，平平仄平仄。","仄平○○仄，仄仄仄平仄。","仄平平仄仄，平仄仄○仄。","○平仄○○，○仄○○仄。","仄平平仄○，仄仄平平仄。","平平仄平仄，平平仄平仄。","平平仄○仄，仄平仄平仄。","平○仄平仄，仄仄仄平仄。","○平仄仄平，仄平仄○仄。","平仄平平仄，平仄平○仄。","平仄平平平，平平仄平仄。"],"paragraphs":["瑞麦歌怀安，三岐及六穗。","嘉祥不虚出，良以气和致。","人言一草木，华枯且为异。","况兹一曰食，有是三足记。","此邦今扶风，中兴号佳地。","去年岁千厄，众惧忧莫弭。","入春雨旸若，嘉验应期至。","贤侯政事师，其清一杯水。","孜孜布上德，念念在民事。","东都循吏孰，渔阳史君似。","一麦露双颖，异世风同轨。","华黍续新雅，嘉禾继前瑞。","老夫卧陋巷，闻此跃而起。","一廛猥受滕，二天幸托冀。","谁谓大庆赉，俯亦及憔悴。","自今丰年兆，不苦力田匮。","当知太守心，根源自宫閟。","务丰且重谷，感召至兹类。","昔襦今五袴，千里共衣被。","相逢二三叟，相庆更相慰。","不图田里叹，转作讴歌喜。","酡颜溢乡老，欢声浃邻比。","余波賸沾丐，罔功有余愧。","摅毫颂公德，拜手及公赐。","长安咫尺天，政声转闻易。","嘉汝龚黄绩，宽予尧汤备。","归衮陈归禾，经纶展斯志。"],"title":"戊申和嘉兴守瑞麦行"}
