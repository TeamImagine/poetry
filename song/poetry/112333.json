{"author":"张咏","id":112333,"strains":["平平平，仄平平，平平平平平仄平平平。","仄平仄平平平仄，平平仄○平平仄。","仄平平仄平仄平，仄平平仄○平平。","平○平，平平仄仄仄平平，仄仄平平平仄平。","平平仄平平，平平平平平。","平平仄仄平仄仄，仄仄平平仄平仄。","平平仄平平仄平，仄仄平○仄平仄。","平平平平○仄○，○平仄仄平平○。","○平仄仄平平仄，○仄平平仄○仄。"],"paragraphs":["天昏昏，月娟娟，惊栖之乌伊哑而翩翾。","岂非海寒天风恶，扶桑半折枝巢落。","又非雕鹗之不仁，邓林何苦难容身。","吁嚱哉，雏雏弄翼出蓬蒿，欲就鸾凰高垒巢。","安巢待何时，平林容低枝。","低枝苦贱良可越，却厌争飞笑鹈鴂。","星稀夜寒啼转多，恐作枝间断肠血。","人生功名难与期，听之永夜生忧思。","援琴欲理惊栖曲，调苦声悲不相续。"],"title":"惊栖曲"}
