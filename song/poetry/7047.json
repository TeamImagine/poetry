{"author":"李若水","id":7047,"strains":["仄平平仄仄平平，仄仄平平仄仄平。","仄平仄平平仄仄，仄仄仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["太原城角小军营，兀坐何人肯见临。","半阴半晴天气杂，一去一住客思深。","功名未信终相负，岁月无端早见侵。","好在床头满壶酒，劝君休约十分斟。"],"title":"偶书"}
