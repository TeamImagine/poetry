{"author":"曹彦约","id":84637,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["剩栽花木闹低墙，满刻诗文榜画堂。","郁李齐开枝尚弱，牡丹垂谢蕊犹香。","书生野趣人间少，游子佳时客里忙。","准拟灯前儿女问，得君全不负春光。"],"title":"陪李监税饮刘园"}
