{"author":"李处权","id":8371,"strains":["平平○仄平，仄仄平仄仄。","仄平仄仄仄，仄仄仄仄仄。","平仄仄平平，平○平仄仄。","仄○仄平仄，平仄平仄仄。","平平○仄○，平○平仄仄。","平平仄仄仄，平仄仄仄仄。","仄平平仄○，平○仄平仄。","平平○仄仄，仄仄平仄仄。","仄仄仄○平，仄仄仄平仄。","○○平仄仄，平平仄○仄。","仄仄仄○仄，平平？仄仄。","仄仄仄平平，平平仄平仄。","平仄仄平仄，仄仄仄仄仄。","平仄仄平平，仄仄仄平仄。","平平仄仄平，仄平平仄仄。","仄仄平平平，仄仄平仄仄。","仄平仄仄仄，仄平仄仄仄。","平仄仄仄平，○平仄○仄。","平○仄平平，仄仄仄仄○。","仄仄仄仄平，平○仄仄仄。","平平仄平平，○平仄平仄。","仄平仄平仄，○平仄仄仄。"],"paragraphs":["缁徒中有人，籍甚初与显。","是非不挂口，好恶不入眼。","终日但怡怡，言行无可拣。","外相示枯槁，风味殊不浅。","初公如鹤长，昂藏谁得管。","今秋忽坐脱，山立不少偃。","显公方晏如，随缘自舒卷。","平生三事衲，夏燠冬不煖。","大雅右司公，国器乃瑚琏。","颇敦方外契，渊明亦亲远。","道术久相忘，书来叙缱绻。","一被直千金，溪帘浄冰茧。","邀我置香茗，抚玩不忍展。","而我在家僧，业习尽鉏刬。","琴书不疗饥，拙生良可莞。","未识韩荆州，不敏怀愧赧。","向来袖漫刺，到门不及款。","音问复后时，当蒙贷疏懒。","公如骥腾骧，我类鳖跛蹇。","出处固不同，投分怅已晚。","明年壑源春，驱车望云𪩘。","载醪问奇字，从公定忘返。"],"title":"右司公致书显上人并遗楮衾诗以赞之并简都公"}
