{"author":"彭汝砺","id":201767,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["玉壶寄酒来三岛，蓬鬓持杯学八仙。","诗句剪裁挥翰墨，赏心飞舞度林泉。","秋风会圃寻霜实，明月归舟载锦鲜。","甘倚白云穷一醉，为公吟尽洞中天。"],"title":"刑部丈寄酒因成短诗以谢"}
