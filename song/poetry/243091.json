{"author":"李纲","id":243091,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["波光澹澹橹声圆，风软潮平利涉川。","浩渺云涛连海峤，空蒙烟雨湿楼船。","江山雄伟冠天下，景物瓌奇绕目前。","远迹禹功须我辈，感时怀古一凄然。"],"title":"雨中渡杨子江书怀呈似表叔易"}
