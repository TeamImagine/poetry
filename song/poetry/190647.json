{"author":"韦骧","id":190647,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["使旆登高拂晓来，贤宾道旧喜追陪。","东篱黄菊因时盛，北海清樽趁节开。","帘幕云收见洲渚，笙箫风引下楼台。","新诗侑酒穷佳兴，不惜当筵耻执罍。"],"title":"和孙叔康九日三首  其二"}
