{"author":"黄庭坚","id":207082,"strains":["平平平平平，平平平平仄。","仄平平平平，仄平○仄仄。","仄平平平平，平仄仄平仄。","仄仄仄仄平，○平仄平仄。","○仄平平仄，○仄○仄仄。","平平仄平平，仄○仄仄仄。","平平仄仄仄，仄仄仄平仄。","平平仄○仄，仄仄仄平仄。","仄平仄仄平，平平仄平仄。","平平仄仄平，平仄平仄仄。","仄平○平平，仄仄平○仄。","平平平仄仄，仄仄仄平仄。","仄仄平仄平，平仄仄仄仄。"],"paragraphs":["江湖吞天胸，蛟龙垂涎口。","养躯无千金，特为亲故厚。","本心非华轩，而与马争走。","聘妇缉落毛，教儿耨葱韭。","衣食端须几，将老犹掣肘。","安能诡随人，曲折作杞柳。","桓公瓮盎瘿，楚国不龟手。","生涯但如此，那问托婚友。","久阴快夜晴，天文若科斗。","村南鬼火寒，村北风虎吼。","野人驱鸡豚，缚落坚缠守。","刘郎弓石八，猛气厌冯妇。","一试金仆姑，归饮软臂酒。"],"title":"乙未移舟出口"}
