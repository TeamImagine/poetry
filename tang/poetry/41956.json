{"author":"齐己","id":41956,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄仄平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["多病多慵汉水边，流年不觉已皤然。","旧栽花地添黄竹，新陷盆池换白莲。","雪月未忘招远客，云山终待去安禅。","八行书札君休问，不似风骚寄一篇。"],"title":"江居寄关中知己"}
