{"author":"孟云卿","id":1810,"strains":["平仄仄平平，○平仄平仄。","仄仄仄仄平，仄仄仄仄仄。","平○仄平仄，仄仄平○仄。","仄仄仄平平，平平仄平仄。","平平仄平仄，仄仄平平仄。","仄仄平仄○，平○仄平仄。","平平仄平仄，？仄○仄仄。","平平仄平仄，仄仄平平仄。","仄仄平仄○，仄○平仄仄。"],"paragraphs":["朝日上高台，离人怨秋草。","但见万里天，不见万里道。","君行本遥远，苦乐良难保。","宿昔梦同衾，忧心梦颠倒。","含酸欲谁诉，转转伤怀抱。","结发年已迟，征行去何早。","寒暄有时谢，憔悴难再好。","人皆算年寿，死者何曾老。","少壮无见期，水深风浩浩。"],"title":"杂曲歌辞 古别离"}
