{"author":"苏泂","id":95927,"strains":["仄平平仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平平仄平。","平仄平平仄平仄，仄平平仄仄平平。"],"paragraphs":["雪花梅萼两婆娑，梅雪相催柰老何。","只合孤山访和靖，不应华屋比东坡。","诗情可喜丝生鬓，归意犹须冰泮河。","林下相寻未岑寂，木鱼能拍鸟能歌。"],"title":"简铦朴翁兼简敬叟二首  其一"}
