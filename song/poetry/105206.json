{"author":"杜范","id":105206,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["人间总是一虚空，过眼流光过耳风。","方见露芽墙下茁，又嗟霜叶岭头红。","身来作吏双溪上，谁使冲寒一寺中。","急雪随风穿瓦过，强呵冻手作诗穷。"],"title":"再依韵复足五十六字以见一时无聊之态非诗也"}
