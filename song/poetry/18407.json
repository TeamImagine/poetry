{"author":"吴芾","id":18407,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["盍簪经岁遽分襟，夜夜相思梦里寻。","寄远正惭无好语，开缄忽喜得高吟。","感君不替绸缪意，使我还销鄙吝心。","他日相逢重把酒，莫辞蘸甲十分深。"],"title":"和鲁季钦别后寄"}
