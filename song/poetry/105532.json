{"author":"岳珂","id":105532,"strains":["仄仄平平平仄平，平平仄仄仄平平。","平平平仄平平仄，平仄平平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["引领蓬莱唐谪仙，湓江一别又经年。","麟台高蹑三神路，狐笔方持千载权。","罏袅新烟招我隠，驿催逸事仗谁传。","校旗犹识临淮略，更待凉台亲简编。"],"title":"寄李微之秘监三首  其一"}
