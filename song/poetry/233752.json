{"author":"王安中","id":233752,"strains":["仄仄仄平仄，仄仄○仄平。","○平仄平仄，仄仄平仄平。","○平平○仄，仄平仄平平。","平平仄仄平，仄仄仄平平。","○平平仄仄，平仄仄平平。","仄平○平仄，平○仄仄平。","平平○仄仄，仄仄仄平○。","○平平平仄，仄仄平仄平。","仄平仄○仄，平平平○平。","仄仄仄仄仄，仄○平仄平。"],"paragraphs":["结髪抱奇趣，被褐深自珍。","空肠贮明月，坐友千载人。","长饥为驱出，宦游古河濵。","侵寻簿领书，陆海纵埃尘。","深迷谁复见，无闷日湮沦。","使车重皇眷，宾从实要津。","平生相与昧，数面辄成亲。","如何冰霜别，邂逅梅柳春。","我来闭空馆，公归柅轻轮。","咫尺不得语，寤叹良苦辛。"],"title":"贻梁东卿激"}
