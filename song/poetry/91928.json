{"author":"释居简","id":91928,"strains":["仄○平平平仄仄，仄仄○○仄平仄。","仄平仄仄仄平平，平仄平平平仄仄。","仄平仄仄仄仄平，仄仄仄仄○仄平。","仄平仄仄平仄仄，仄平仄○平仄○。","仄平仄仄平仄平，○仄平仄平平平。","平平仄仄仄仄平，平平仄仄平平仄。","平平仄仄平仄仄，平仄平平仄平仄。"],"paragraphs":["轸折徽残弦索乱，贴壁缘空暗尘满。","历声爆得黑髹皴，蛇腹庚庚成百断。","爨痕孰辨赝与真，古已往矣思古人。","木虽就槁声不槁，老龙弗吟谁解听。","得时郑卫嘈杂鸣，泯默韶頀喑咸英。","南风不竞愠若酲，林林俚耳安知此。","寰天满地浮俗子，还我知音子锺子。"],"title":"破琴行"}
