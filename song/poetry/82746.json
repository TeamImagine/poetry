{"author":"刘过","id":82746,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄仄仄仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["青城游遍蜀中山，归看公卿饱已谙。","桀骜稍能儿德祖，兴亡何阙百曹参。","诸公富贵纸上语，满座风雷终日谈。","我似北人君记取，偶然留滞在东南。"],"title":"赠永嘉张相士"}
