{"author":"邵雍","id":124941,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄仄平仄仄平。","仄仄平平平平仄，仄平平仄仄平平。"],"paragraphs":["后房深出会亲宾，乐按新声妙入神。","红烛盛时翻翠袖，画桡停处占青蘋。","早年金殿旧游客，此日凤池将去人。","宅冠名都号蜗隠，邵尧夫敢作西邻。"],"title":"和王安之同赴府尹王宣徽洛社秋会"}
