{"author":"韩淲","id":87608,"strains":["平平平仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["春风晴日草玄家，城北坡陀一径斜。","远以云山供境界，静惟书籍是生涯。","敲门忽有醉吟客，隔屋初无桃李花。","夭矫龙蛇饶古意，孤芳真足对年华。"],"title":"过杨解元看古梅"}
