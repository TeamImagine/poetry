{"author":"李昴英","id":130057,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平仄仄仄平。","仄仄仄平平仄仄，平平平仄仄平平。"],"paragraphs":["清晨风日辟群阴，一纸三熏上帝临。","或者贪功频滑手，毅然奋笔特诛心。","冤辞赖有由言折，圣世难施汉法沉。","此举岂谋身祸福，祗怜无罪絷南音。"],"title":"纪事保林尉韵"}
