{"author":"释德洪","id":228402,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平平平仄平平。"],"paragraphs":["雀罗门巷榻凝尘，千里相寻骇四邻。","好事真诚虹贯日，照人清气水含春。","忽惊我祸今无比，高笑君痴亦绝伦。","此别遥知想标格，浅云东崦对冰轮。"],"title":"温上人自庐山见过"}
