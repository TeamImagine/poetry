{"author":"方一夔","id":152200,"strains":["平平○仄仄○仄，平仄○○仄平仄。","○○○仄仄平平，仄仄平平仄○仄。","仄仄仄仄仄平平，仄平平仄平平平。","仄○平平仄平仄，仄平仄仄○平平。","○平仄仄平平仄，平平仄仄平平仄。","平平仄仄仄仄平，仄○仄平平仄仄。","平平平仄平仄平，仄平仄仄○○平。","平平仄仄平仄仄，平仄○仄○平平。"],"paragraphs":["何年遗此粤王墓，陈迹留传自先故。","累累三冢压荒山，古木寒烟暗行路。","忆昔祖父伯姑苏，北连齐楚陵强都。","自从鸱夷载西子，子孙运尽偿前逋。","三军散后东西走，穷无寄迹埋丘首。","安全发掘不可知，故号至今喧众口。","丘山华屋何足言，死名死利分污尊。","英雄自古无葬处，谁与遗臭留乾坤。"],"title":"粤王墓"}
