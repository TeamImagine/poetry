{"author":"文同","id":168492,"strains":["平仄平○平仄平，○○仄仄○仄○。","平平平仄仄仄仄，仄平仄仄平平平。","平平仄仄平○仄，平平仄仄平平平。","平平仄仄仄仄仄，仄仄仄仄平平平。"],"paragraphs":["林木摧折堂庑倾，其中塑像犹纵横。","狂巫腾踏野老拜，瘦鸡薄酒邀神明。","形容诡怪蛇虺乱，声音丑恶鸱枭鸣。","灾牛祸犬亦可作，世有此事何由平。"],"title":"凤山古祠"}
