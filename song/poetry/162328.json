{"author":"丘葵","id":162328,"strains":["仄仄仄仄平仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄仄仄仄仄平平。","平平仄仄平平仄，仄仄平平仄仄平。"],"paragraphs":["昔髧两鬓今白头，肯将胸次著闲愁。","无边风月随宜乐，有分江山取次游。","但得扪心无愧怍，庶几省己少愆尤。","荣枯寿夭无为二，未死之前盍自修。"],"title":"自修"}
