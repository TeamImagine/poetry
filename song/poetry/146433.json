{"author":"金君卿","id":146433,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["薄宦留连未得归，思亲怀旧两依依。","岭头梅信凭谁去，枕上鸿声到此稀。","君喜及瓜催北响，我嗟垂翅倦南飞。","何时共作东都客，不厌京尘化旅衣。"],"title":"和周涛见寄"}
