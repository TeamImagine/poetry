{"author":"陈造","id":59386,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["东风犹是玉为尘，静女冰肌小带皴。","尚压芳华擅春事，枉当穷腊议花神。","仙姿绝俗遗群妒，鼎实收功看一新。","疏影暗香吾袖手，且容诗伯继黄陈。"],"title":"次韵石湖居士见梅"}
