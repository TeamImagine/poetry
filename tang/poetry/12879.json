{"author":"刘祎之","id":12879,"strains":["平仄仄仄平，平平平仄仄。","仄平○仄仄，仄仄○平仄。","仄仄平平平，仄○○仄仄。","平平仄仄仄，仄仄平○仄。","仄仄平仄平，平○仄平仄。","平平仄○仄，仄仄平平仄。","仄仄○平平，平平平仄仄。","平平平仄仄，仄仄平平仄。","仄仄仄平平，仄平平仄仄。","平仄○平仄，○平○仄仄。"],"paragraphs":["麒阁一代良，熊轩千里躅。","缉图昭国典，按部留宸瞩。","匪厌承明庐，伫兼司隶局。","芸书暂辍载，竹使方临俗。","节变风绪高，秋深露华溽。","寒山敛轻霭，霁野澄初旭。","已切长年悲，谁堪岐路促。","遥林征马迅，别馆嘶骖跼。","雅赠响𪭢金，索居暌倚玉。","凄断离鸿引，劳歌思足曲。"],"title":"酬郑沁州"}
