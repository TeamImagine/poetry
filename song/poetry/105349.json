{"author":"包恢","id":105349,"strains":["平仄仄仄，仄平仄仄。","平仄仄仄，仄仄仄仄。","仄仄仄仄，仄仄仄平。","仄仄○仄，平仄仄平。","平仄平平，仄仄仄仄。","仄仄平仄，仄仄仄仄。","仄仄仄平，仄仄仄○。","平平仄仄，平仄平平。","平平平平，平平平仄。","仄平平平，平平○仄。","平仄平仄，仄仄平平。","仄平仄平，仄仄平平。","仄平仄仄，平平仄仄。","仄仄仄仄，仄仄仄仄。","仄仄仄仄，仄平仄平。","仄仄仄平，平仄平平。","平仄仄仄，平仄平仄。","仄仄仄仄，仄仄仄仄。","○仄平平，平仄仄○。","平仄仄平，仄平平平。","仄平仄仄，仄仄仄平。"],"paragraphs":["干不一动，静专动直。","坤不一静，静翕动辟。","艮不一止，动静以时。","本体如是，偏主则非。","惟学初机，贵以静入。","以至终养，贵以静习。","本体既然，动静一如。","乾坤合德，无二无余。","心为天君，尊无伦比。","圣贤言心，初无论拟。","心比于镜，佛说云然。","镜虽有光，孰拟心天。","镜光则死，心光则活。","活则不滞，死则不豁。","佛法寂灭，匪干匪坤。","若复本心，非彼能昏。","人以欲动，非动之性。","所以贵静，自动自静。","其道光明，无物可并。","惟省尽伦，是为全人。","眼高四海，至此乃真。"],"title":"赠饶仲信静镜"}
