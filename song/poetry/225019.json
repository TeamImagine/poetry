{"author":"饶节","id":225019,"strains":["仄仄平仄○，仄仄仄仄仄。","平平仄仄仄，仄仄仄平仄。","仄○○仄仄，仄仄平仄仄。","平平仄○平，仄仄○平仄。","○仄仄仄仄，仄仄仄○○。","平○平仄平，仄仄平仄○。","平平仄仄仄，平仄仄仄仄。","平○平仄仄，仄仄平○仄。","平平仄仄仄，○平仄仄仄。"],"paragraphs":["琐琐榆下钱，贴贴水上镜。","蜗牛共饮吸，水马竞驰骋。","静中观至妙，度此春日永。","舟师挽且哗，俚语相讥病。","劳逸各有役，不必尽乘兴。","公缘升斗穷，我访山水胜。","虽云异出处，同是缚垢净。","何当俱一扫，歇此风中艇。","携持少室去，从渠谓捷径。"],"title":"次韵吕无求同泛汴水"}
