{"author":"韩驹","id":237163,"strains":["平平仄仄仄平平，仄仄平平仄仄平。","仄仄仄平平仄仄，平平仄平仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["斯文万古照乾坤，削简沉碑仅免燔。","在处自应神物护，从来难为俗人言。","仙官下取余无几，夹壁深藏尚半存。","异日亡书购三箧，吾知汉相有贤孙。"],"title":"赠张景方"}
