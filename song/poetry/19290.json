{"author":"沈作喆","id":19290,"strains":["仄平仄○平仄仄，仄○仄平仄平仄。","仄平平仄仄仄平，仄仄平平平仄仄。","平平仄仄平仄○，仄○平仄○平仄。","平仄平仄仄平平，仄平平仄平平仄。","仄平仄仄平仄仄，仄平平平仄平仄。","○仄仄仄平平平，仄仄平平仄平仄。","仄○仄仄○仄平，仄平仄仄○平仄。","仄平平○○仄○，平平平仄仄平仄。","○仄平平仄仄平，仄仄平平仄平仄。","○仄仄仄平仄平，平仄仄○○仄仄。","平平仄仄平○平，仄仄平？仄平仄。","仄平仄仄平平仄，仄平仄仄平平仄。","仄平○仄平仄平，仄平平平○○仄。","仄仄仄仄仄仄平，平平平平○○平。","仄平仄仄仄仄平，平平平仄平仄仄。","平平仄仄仄仄平，平○○仄平平仄。"],"paragraphs":["某州竹扇名字著，织扇供官困追捕。","使君开府未浃旬，欲戴纶巾挥白羽。","新模巧制旋剪裁，百中无一中程度。","犀革镌柄出虫鱼，麝煤熏纸生烟雾。","蕺山老姥羞翰墨，汉宫佳人掩纨素。","衙内白取知何名，帐下雄拏不知数。","供输不办棰楚频，一朝赴水将谁诉。","使君崇重了不闻，呜呼何以慰黎庶。","闻道园家卖菜翁，又说江头打鱼户。","号令亟下须所无，官不与钱期限遽。","归来痛哭辞妻儿，宿昔投缳挂枯树。","一双婉婉良家子，吏兵夺取名为顾。","弟兄号叫邻里惊，两家吞声丧其妪。","死者已矣可奈何，冤魂成群空号呼。","杀人纵欲势位尊，贪残无道天所怒。","邦人蓄愤不敢言，君其拊马章台路。"],"title":"哀扇工歌"}
