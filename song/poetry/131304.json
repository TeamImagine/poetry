{"author":"俞桂","id":131304,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["松江一景是虹桥，欲约骚人钓巨鳌。","吴越封疆知几梦，古今人物壮三高。","雪天斫鲙莎烟冷，秋月渔歌剑气豪。","收拾琉璃千万顷，尽为醽醁汲波涛。"],"title":"垂虹"}
