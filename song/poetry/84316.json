{"author":"蔡渊","id":84316,"strains":["平仄仄仄平，平仄平仄平。","仄仄仄平平，平仄仄仄平。","○仄○平仄，○仄平仄平。","平平仄平○，仄仄平平平。","平平仄仄仄，仄仄○平平。","平平仄仄平，○平仄平平。","仄平仄仄仄，○仄平仄仄。","仄仄平平○，仄仄平○仄。","平平平仄平，○仄平平○。"],"paragraphs":["明月照席寒，生我愁百端。","冉冉岁云徂，游子不顾还。","相送荷花碧，相望枫叶丹。","高楼日千回，散步东林隈。","攀条复揽秀，日暮空徘徊。","金杯白玉台，犹能对寒梅。","寄书岂不早，三月千里道。","敢怨归轩迟，但念堂中老。","春风萱草生，更树堂前庭。"],"title":"仲弟未归岁晚有怀"}
