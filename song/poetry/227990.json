{"author":"释德洪","id":227990,"strains":["平仄仄平平，仄平仄平仄。","平平平平平，仄仄仄○仄。","平平仄仄平，平仄仄平仄。","平仄仄平仄，仄仄平仄仄。","○平仄平平，平平平仄仄。","仄仄仄平平，平平平仄仄。","平平仄仄仄，仄仄平平仄。","仄仄仄平平，仄仄平○仄。","仄仄平平平，平平平仄仄。"],"paragraphs":["湘水有庐山，蜀僧有吴韵。","无尘而俱清，雪月夜相映。","书痴喜借人，香癖出天性。","垂涕拨黄独，粪火曾发哂。","三年我东邻，家颠开小径。","一饭必招呼，嘲之终不愠。","明朝趣去我，岁逼青阳近。","子已饱丛林，件件无遗恨。","赠子湘源春，山穷春不尽。"],"title":"送元老住清修"}
