{"author":"黄裳","id":204677,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["南来安不裂新题，万里悠悠十载睽。","一别每怀君海角，两除应笑我朝齑。","是非莫讶时方转，荣辱须惊物未齐。","故旧九仙山下客，想曾携手泛三溪。"],"title":"寄陈邵老  其一"}
