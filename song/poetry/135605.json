{"author":"张伯玉","id":135605,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["碧泉千脉泻金沟，名是东南俗阜州。","任昉旧诗题县石，贺齐高叠照江流。","月明几处游归客，春色何人醉倚楼。","我是江潭钓鱼者，喜君相见且相留。"],"title":"和王治臣新定即事"}
