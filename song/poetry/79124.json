{"author":"欧阳修","id":79124,"strains":["仄仄平平仄，仄平○仄平。","平平仄仄○，平仄仄仄平。","仄仄仄仄仄，仄○平仄平。","仄平○仄平，平仄仄仄平。","仄仄仄仄仄，仄平平仄平。","平平平仄仄，平仄仄仄平。","平平平仄仄，仄仄仄平平。","仄平仄仄仄，平仄平平○。","仄○仄平仄，仄仄○仄平。","平仄仄平仄，平平仄平平。","平平○仄仄，○仄平仄平。","仄仄仄仄仄，仄平仄○平。","平平○○仄，仄仄仄平○。","平仄仄仄○，仄平仄平平。","仄仄平仄平，仄仄仄仄○。","仄平平仄仄，仄平仄平平。","仄仄仄○仄，仄○平仄平。","仄平○仄平，仄仄仄仄平。","仄仄仄○仄，仄平○仄平。","仄仄平仄仄，仄平仄平平。","仄平○仄平，仄仄仄仄平。","平仄仄○平，仄仄仄仄平。"],"paragraphs":["卓荦东都子，姓名闻十年。","穷冬雪塞空，千里至我门。","子足未及阈，我衣惊倒颠。","仆童相视疑，寮吏或不然。","俛首鹄鹤啄，进趋凫雁联。","青衫靴两脚，言色倩以温。","于公门岂少，乃独得公懽。","受知固不易，知士诚尤难。","我思屈童吏，俗辩难以言。","觞豆及嘉节，高堂列群贤。","文章看落笔，论议驰后先。","破石出至宝，决高泻长川。","光晖相磨晻，浩渺肆波澜。","寮吏愧我叹，仆童恪生颜。","我顾寮吏嘻，士岂以此观。","此聊为戏耳，以惊仆童昏。","士欲见其守，视其居贱贫。","欲知其所趋，试以义利干。","我始识其面，已窥其肺肝。","礼有来必往，木瓜报琅玕。","十年思见之，一日舍我还。","何用慰离居，赠子以短篇。"],"title":"送荥阳魏主簿"}
