{"author":"汪莘","id":100715,"strains":["仄平仄仄平仄仄，仄平仄平平仄平。","仄平平平仄平仄，仄平平仄平平平。","仄○平仄仄平仄，仄仄仄仄平平平。","平平仄仄仄平仄，仄平仄仄平平平。","平仄○仄仄仄平，平平仄平仄仄平。","平平仄○仄仄仄，平平仄○平平○。","平平仄仄平平平，仄仄○仄平○○。","平平仄仄仄平仄，平○仄仄平平○。","仄○仄仄平平仄，仄仄平平仄平仄。","仄平仄仄平平平，仄仄○○仄平仄。","仄仄仄仄平平平，仄平平仄仄仄平。","仄平○仄仄仄仄，仄平平仄○○平。"],"paragraphs":["敬公太古明月服，爱公九天寒露浆。","畏公龙泉太阿剑，喜公班虎花蛇囊。","月中含月作怀抱，露表滴露生清凉。","风尘澒洞要英杰，太平润色须文章。","公昔荷橐侍紫皇，公今握符坐建康。","纶巾羽扇夏日静，鸣鸠乳燕南风长。","青天有月来堂堂，白鹭分水鸣汤汤。","城头独立是谁子，身长七尺须眉苍。","袖藏古剑咸阳市，泪逐东风洒桃李。","一心只望金陵飞，未到三更已千里。","北斗错落垂寒光，愿公提起扫八荒。","刺人如影那见血，激天孤竹和空桑。"],"title":"访建康留守"}
