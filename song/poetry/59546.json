{"author":"陈造","id":59546,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["吏民两两议公痴，簿领空勤笑语稀。","元亮有诗新止酒，休文多病不胜衣。","飞尘懒拂孤三绝，止水初澄悟百非。","窗度凉飔残午梦，闲听喜鹊啅斜晖。"],"title":"病起二首  其一"}
