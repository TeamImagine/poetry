{"author":"俞德邻","id":153042,"strains":["仄○仄仄仄，仄仄平平仄。","平○平平○，仄仄平平仄。","仄仄平平平，仄仄平平仄。","仄平平仄平，○仄平平仄。","平平仄平平，平仄平仄仄。","仄平仄○平，平平仄平仄。","仄仄平仄平，仄平仄平仄。","？平平仄平，仄仄○平仄。"],"paragraphs":["沮洳栈道湿，惨淡旌竿暮。","经行兹山中，髣髴龙门句。","借问山何名，亦以龙门故。","祝融鞭火虬，正昼纷驰骛。","乾坤一洪𬬻，何适非窘步。","况兹履嵌岑，豺狼隘前路。","及暮云气阴，霈然洒甘霔。","迺知天地仁，不待苍生诉。"],"title":"龙门岭"}
