{"author":"陆文圭","id":166060,"strains":["仄○平仄平平仄，平平仄平仄平仄。","平平仄平仄仄仄，仄○仄○○仄仄。","○○平仄仄平平，仄仄平平平仄仄。","仄平仄仄○平仄，○仄平平○仄仄。","平平仄仄平平仄，仄平仄仄平○仄。","平平○平平○平，仄平仄仄仄仄○。","○平平平○平仄，平平仄仄平平平。","平平平仄仄仄仄，仄仄仄平仄平仄。","仄○平平仄仄平，○仄平平仄平仄。"],"paragraphs":["细听邻妇低眉说，年年育蚕苦无叶。","山童执筐入市卖，一称百钱犹未惬。","更兼春雨土窗寒，忍见蚕饥头戢戢。","买丝织绢输官外，空借邻机闲一月。","阿姑卒岁无𦈡袴，小儿露骭风吹裂。","今时县官清且明，课民务本令必行。","担桑赪肩荷锄去，青青布种环郊城。","明年家养一百箔，巷响缲车楝花落。","满笼新丝白雪香，听赛蚕官鼓声乐。"],"title":"栽桑"}
