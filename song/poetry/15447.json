{"author":"刘子翚","id":15447,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄仄平。"],"paragraphs":["清樽劝客且留连，乱后相从亦偶然。","三径生涯乡社里，一秋心事菊花前。","向来忧喜皆陈迹，老去光阴逐断弦。","怀抱故人今有几，只因情话可忘年。"],"title":"原仲温其彦藻彦符致明集敝庐"}
