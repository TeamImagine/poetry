{"author":"陆游","id":37067,"strains":["仄仄平平仄仄平，仄平仄仄仄平平。","平平仄仄仄平仄，平仄仄仄平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["万化纷纷本一机，不为腐骨欲安归。","彭殇共尽孰修短，尧桀两忘无是非。","濡首极知当痛饮，剪翎那复许群飞。","江郊未解春寒恶，高柳吹花又满衣。"],"title":"晚步门外散怀二首  其二"}
