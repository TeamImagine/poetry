{"author":"翁卷","id":80378,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["吟楼影在湖波上，吟景长从望处生。","叠石拟成幽嶂色，种松移得远滩声。","多谙药品曾因病，却著荷衣欲避名。","闻说近来心更静，案头惟有一琴横。"],"title":"鲍使君闲居"}
