{"author":"张耒","id":215896,"strains":["平○平○仄，平仄仄仄平。","平平平仄仄，平仄仄平平。","平仄仄仄仄，平仄平○○。","仄平仄仄仄，平平平仄平。","仄仄仄仄平，○○仄仄平。","仄仄平平平，平仄仄仄○。","仄仄平平平，○○○平平。"],"paragraphs":["秋庭新过雨，佳菊独秀先。","含芳良未展，风气已清妍。","金凤汝婢妾，红紫徒相鲜。","老人对节物，昏昏祇欲眠。","与子读楚词，亹亹忽尽编。","袅袅兮秋风，憀栗在远行。","蟋蟀鸣西堂，淹留了无成。"],"title":"自淮阴被命守宣城复过楚雨中遇道孚因同诵楚词为书此以足楚词"}
