{"author":"赵恒","id":172713,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["溶溶春水碧生池，上相临观许从随。","万姓歌呼喜游豫，几人出处佩安危。","雨余空谷云归早，风满长林鸟下迟。","笳鼓明当催晓发，柳烟花露湿旌旗。"],"title":"游裴公亭  其二"}
