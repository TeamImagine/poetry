{"author":"张耒","id":217573,"strains":["仄○仄平平仄仄，仄平仄仄平平仄。","仄平仄仄平仄○，仄○平平仄平仄。","仄平仄仄平仄平，仄仄平平仄平仄。","仄平仄仄仄平仄，○平○仄○平仄。","平平仄仄平平仄，平仄平平仄○仄。","仄○仄仄○○仄，仄仄○○仄平仄。","平平仄○平平平，仄仄平平仄平仄。","仄仄平仄仄仄平，仄仄○平仄平仄。","平平仄仄平仄平，仄仄平平平仄仄。","○平○仄平仄仄，平平仄仄平平仄。","仄平仄仄平仄仄，仄平仄○平平仄。","仄平仄仄平平平，○平仄仄平平仄。","平○仄仄仄平仄，仄仄平平仄平仄。","仄平仄仄○平○，○仄仄平平仄仄。"],"paragraphs":["我离海边方季夏，子时别我西亭下。","是时积雨河水深，却看孤舟放清夜。","尔来忽忽冬已阑，岁晚荒凉学官舍。","那知复与子携手，犹能顷刻听清话。","来时绿树今黄叶，须信丹颜暗中化。","别离易得当重惜，岁月难留足悲咤。","人生坎轲多忧娱，万事纷纷少休暇。","况子飘泊不可常，几度相逢即衰谢。","功名有命何足求，富贵无常求亦乍。","隋珠弹雀虽有获，纤尘未补千金价。","我于世事甘不学，久师壁观依僧社。","辱君指我曹溪源，行虽未至宁辞驾。","君如有志反丘壑，我即求田买桑柘。","卜邻丈室听谈禅，更问老农求学稼。"],"title":"赠马十二全玉沿檄过楚顷刻而别"}
