{"author":"廖刚","id":229580,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["风流万石有孙传，伟望孤标拔俊躔。","鳯阙翺翔绵二纪，虎城留滞肯三年。","龚黄术业今谁比，皋吕章程旧独贤。","政恐君王念耆硕，未教长作洞中仙。"],"title":"虔州送知府石舜弼吏部二首  其一"}
