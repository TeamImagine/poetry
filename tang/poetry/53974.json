{"author":"李颀","id":53974,"strains":["仄平仄仄平平仄，仄仄平平仄平仄。","仄仄平平平仄平，平平仄仄平仄○。","平平平仄仄平平，平○仄仄仄仄平。","仄平仄仄仄平仄，仄仄平平平仄平。","平平仄仄平平仄，仄仄平平○仄仄。"],"paragraphs":["主人有酒欢今夕，请奏鸣琴广陵客。","月照城头乌半飞，霜凄万树风入衣。","铜𬬻华烛烛增辉，初弹渌水后楚妃。","一声已动物皆静，四座无言星欲稀。","清淮奉使千余里，敢告云山从此始。"],"title":"琴歌"}
