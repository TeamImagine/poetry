{"author":"白居易","id":14986,"strains":["仄仄平平仄，仄平仄？？。","平平仄仄平，仄仄平仄平。","平平平平仄，平仄仄平平。","仄仄○仄仄，仄平平仄平。","○平仄平平，平○仄平平。","仄平平仄平，○仄仄平平。","○平仄仄仄，平仄○平平。","平平仄○仄，○仄仄平平。","仄平仄平仄，平仄○平平。","平仄○平仄，仄仄仄平○。","仄仄平○仄，平平仄仄平。","仄平仄仄仄，仄○平仄平。"],"paragraphs":["陋巷孤寒士，出门苦恓恓。","虽云志气高，岂免颜色低。","平生同门友，通籍在金闺。","曩者胶漆契，迩来云雨睽。","正逢下朝归，轩骑五门西。","是时天久阴，三日雨凄凄。","蹇驴避路立，肥马当风嘶。","回头忘相识，占道上沙堤。","昔年洛阳社，贫贱相提携。","今日长安道，对面隔云泥。","近日多如此，非君独惨凄。","死生不变者，唯闻任与黎。"],"title":"秦中吟十首 伤友"}
