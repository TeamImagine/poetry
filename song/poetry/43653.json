{"author":"范成大","id":43653,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["应有人家住隔溪，绿阴亭午但闻鸡。","松根当路龙筋瘦，竹笋漫山凤尾齐。","墨染深云犹似瘴，丝来小雨不成泥。","更无骑吹喧相逐，散诞闲身信马蹄。"],"title":"步入衡山"}
