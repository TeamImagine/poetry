{"author":"米芾","id":211858,"strains":["平平仄仄平平仄，仄仄平○平仄仄。","平平仄仄仄仄平，○仄平平仄平仄。","仄平仄仄平仄平，○平仄平仄仄平。","平平仄仄平仄○，平仄平仄仄平平。","仄平仄仄○平仄，仄仄平平平仄仄。","平平○仄仄仄平，仄仄平○仄平仄。"],"paragraphs":["神仙缥缈何年别，忽此逢迎山石裂。","前溪练瀑派玉帘，更后云林雾痕缺。","聚头磕额方外人，担肩抱蟾骨法新。","棋枰对弈环座看，谁信樵斧忘青春。","我今发雪三千丈，尚要昆仑撑顶上。","炉心且养九转丹，拂却铢衣记无恙。"],"title":"弈棋图歌"}
