{"author":"杨万里","id":49167,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["绝顶仙人富宝熏，水沉山子不论斤。","堆从平地到天半，并作清香一炷焚。","烟绕翠鬟苍玉佩，身披白縠素罗裙。","更将万斛蔷薇露，酒作桑麻万顷云。"],"title":"高枧石岭雨中云气蔽亏山色隠显"}
