{"author":"郭印","id":250054,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["凿开苍翠著幽亭，正取澄江一镜平。","嘉木千章垂倒影，支流三道咽寒声。","桥横古路肩相属，云衬斜阳眼自明。","竹色波光交借重，照人心骨有余清。"],"title":"双清亭"}
