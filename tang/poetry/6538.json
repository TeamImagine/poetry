{"author":"戴叔伦","id":6538,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四十无闻懒慢身，放情丘壑任天真。","悠悠往事杯中物，赫赫时名扇外尘。","短策看云松寺晚，疏帘听雨草堂春。","山花水鸟皆知己，百遍相过不厌贫。"],"title":"暮春感怀 二"}
