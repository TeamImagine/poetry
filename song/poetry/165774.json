{"author":"黎廷瑞","id":165774,"strains":["仄仄仄平仄，仄平仄平平。","平平平仄仄，仄仄○仄平。","仄仄○仄○，仄平○仄平。","平平仄仄仄，仄仄仄仄平。","平平仄平平，仄仄平○平。","仄平仄仄仄，仄仄平平平。","仄平仄平仄，仄仄平平平。","平仄平仄仄，平平仄平平。"],"paragraphs":["我有二奇物，太阿与龙泉。","床头雷吼匣，屋角虹贯天。","刺虎如切瓠，斩蛟犹截弦。","神光未获试，所遇乃不然。","时平会销兵，一笑甘长捐。","泻兹太古水，早被洪炉烟。","化身作农器，往𣃁南山田。","元炁还不死，为人作丰年。"],"title":"宝剑化"}
