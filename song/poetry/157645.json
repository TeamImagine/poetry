{"author":"韩维","id":157645,"strains":["平平仄平平，仄仄仄平仄。","仄○平平平，仄仄平○仄。","仄平平仄平，仄仄仄平仄。","平仄平○平，平平仄○仄。","平平平仄仄，仄仄仄平仄。","平平仄○平，仄仄○仄仄。","仄○仄仄仄，仄仄仄仄仄。"],"paragraphs":["朝居厌喧呶，暮坐苦幽独。","忽闻江翁来，喜视樽中醁。","所惭升斗微，不足满君腹。","强酌良胜无，逡巡怯行速。","萧萧风著树，惨惨雨昏烛。","谈精几丧言，道在空击目。","此兴自不浅，岂要酩酊足。"],"title":"邻几晚见过小饮"}
