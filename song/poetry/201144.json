{"author":"郑侠","id":201144,"strains":["仄仄平平仄仄平，仄平平仄平平平。","平平仄仄平平仄，平仄仄平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["案俯横山跨海来，拂云高阁为谁开。","荒溪古木闲猿洞，明月白沙空钓台。","晓日东风龙夭矫，秋风西峡凤徘徊。","居然静卧江南岸，天堑波涛亦壮哉。"],"title":"题仁王横山阁"}
