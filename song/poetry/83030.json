{"author":"敖陶孙","id":83030,"strains":["仄仄平平平，平平平仄仄。","仄仄平仄仄，○平仄平仄。","平平仄仄仄，○仄平仄仄。","平平仄平仄，平仄仄平仄。","仄仄仄平平，平平仄仄仄。","平○仄平平，平仄平仄平。","仄仄平平○，仄仄仄仄平。","平平仄仄仄，平仄平○○。","仄仄仄仄平，仄仄平仄平。"],"paragraphs":["下客时觇君，车茵阳醉吐。","万事君不理，传声拒开户。","虽然臭味合，更觉心貌古。","书雠峄山枣，羹臛首阳苦。","坐令府西门，平舆说二许。","君当我舆台，银艾心已灰。","尚有西山缘，共待石髓开。","神仙觉易与，诗句端难裁。","却后五百年，化鹤吾独来。"],"title":"再用晨吐字韵寄潘德久  其二"}
