{"author":"陈公辅","id":234879,"strains":["仄平平平平，平平仄仄仄。","仄平仄仄平，平仄○仄仄。","平平仄仄仄，仄仄平仄仄。","仄○平仄仄，仄仄平仄仄。","平仄仄平平，仄平平仄仄。","平○仄○○，平仄仄仄仄。","仄平仄仄仄，仄仄平仄仄。","仄○仄仄仄，仄仄仄平仄。","平平仄仄仄，平仄仄平仄。","仄平仄仄平，平仄仄平仄。","平平仄仄仄，仄平平仄仄。","平○平仄平，仄仄平仄仄。"],"paragraphs":["我曾天台游，于今四十载。","一朝忽复来，时节如有待。","形骸觉老景，景色殊不改。","雨中寻旧迹，触目云叆叇。","岩瀑落千寻，涧花纷五彩。","崖深藓苍苍，溪浅石磊磊。","昔时所未到，足力胡可殆。","要当至绝顶，直下小沧海。","兹山八万丈，端的不吾给。","伟哉造化功，疑若有真宰。","黄精煮甚食，茯苓良可采。","何当诛茆居，此志终有在。"],"title":"行诸山道中"}
