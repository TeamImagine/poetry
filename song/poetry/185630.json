{"author":"徐积","id":185630,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["师屯十万建牙旗，大纛森森重使威。","燕颔将军宜绣帽，龙骧战士爱犀衣。","银枪作队行春去，蜡炬成林校猎归。","更看铃斋凭几处，文如布阵翰如飞。"],"title":"寄吕帅  其二"}
