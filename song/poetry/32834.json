{"author":"陆游","id":32834,"strains":["仄仄平平平仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["万里西来为一饥，坐曹日日汗霑衣。","但嫌忧畏妨人乐，不恨疏慵与世违。","雕槛迎阳花并发，画梁避雨燕双归。","放怀始得闲中趣，下马何人又叩扉。"],"title":"假日书事"}
