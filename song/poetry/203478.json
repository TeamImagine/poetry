{"author":"孔平仲","id":203478,"strains":["平平仄仄仄平平，仄平平平仄○平。","平平仄仄仄平平，仄平○仄仄仄平。","平平仄仄平平平，平平仄仄仄仄平。","平平仄仄平仄平，仄平平平仄仄平。","平平平平仄仄○，仄平○仄平仄平。","仄平平仄平仄平，仄仄平○平仄平。"],"paragraphs":["明珠大贝玉玲珑，美人营营出深宫。","清𪾦一盼失英雄，羽觞行酒乐未终。","胡陵杀气回飞鸿，投杯掷箸自挽弓。","麾兵大战灵壁东，血流争波入海红。","何为羁孤铁马中，捣沙折木天北风。","突围而出追失踪，四五年间蛇作龙。"],"title":"灵壁东"}
