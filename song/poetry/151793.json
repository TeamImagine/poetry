{"author":"何梦桂","id":151793,"strains":["仄仄平平仄仄平，仄平仄仄仄平平。","仄平仄仄平平仄，平仄平○仄仄平。","平仄仄平平仄仄，仄○仄仄仄平平。","平平仄仄○平○，平仄○平仄仄仄。"],"paragraphs":["市义今无古孟尝，不图近见郑公乡。","布金地已成祇树，箪食人应遍翳桑。","身享九龄耆寿福，眼看五世子孙昌。","天公有耳长聪听，多少行碑在路傍。"],"title":"寄赠潘氏积善堂"}
