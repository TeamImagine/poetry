{"author":"于石","id":163783,"strains":["平仄平平仄仄平，平平仄仄仄平平。","平平平仄仄平仄，平仄仄平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["团扇初分月桂芳，单衣乍试雪罗香。","新荷祇似世情薄，飞絮不如归兴忙。","梅润图书晨雨暝，棋声庭院午风凉。","日来竹报平安否，试向平泉问赞皇。"],"title":"次韵秉国初夏"}
