{"author":"张耒","id":215987,"strains":["平仄仄仄仄，仄平仄平平。","仄仄平仄○，○仄仄仄平。","平仄平平平，仄平仄仄○。","平○仄○平，仄仄平平○。","平平仄仄○，仄仄平仄平。","平平仄仄仄，○仄平仄○。","平仄仄仄仄，仄仄平仄平。","仄仄○○平，仄平仄平○。","仄仄仄仄○，仄平仄平平。","平平仄仄仄，仄仄○仄○。"],"paragraphs":["群动入夜息，我归亦安眠。","脱我身上衣，援枕体晏然。","朝日常营营，有生不可闲。","羲和戢其光，幸此须臾间。","人生一世中，大小无百年。","胡为不自暇，长抱勤苦叹。","才者勇设施，诞者夸势权。","彼有驱其心，欲休谅无缘。","我本与世疏，少慵老成顽。","何为不引去，坎坷行所难。"],"title":"夏日杂感四首  其三"}
