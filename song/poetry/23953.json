{"author":"王十朋","id":23953,"strains":["○○○仄平平平，仄仄平仄平平平。","仄平仄仄仄平仄，平仄仄仄平○平。","仄仄平平平仄仄，仄仄○平仄○仄。","平平平仄平平平，仄仄仄平平仄仄。","平平仄仄○仄平，仄仄仄仄平仄平。","仄仄平平仄平仄，平仄仄仄平平平。","平平仄仄平平仄，仄仄○平平仄仄。","平平平仄仄平平，仄仄平平仄平仄。"],"paragraphs":["屏间观画颐频支，想像风味哦新诗。","火山太早反遭骂，陈紫未显谁称奇。","气禀南方君子土，不近长安帝王圃。","安排名字知何人，误与牡丹同入谱。","泉南老守思故山，荔熟我去谁后先。","但愿丁香一株熟，添入药裹痊痰{疒延}。","平生梦寐南州果，瘦腹如蝉消几颗。","明年何处饤杯盘，雁荡山前月流火。"],"title":"诸公和诗再用前韵"}
