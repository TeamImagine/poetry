{"author":"张镃","id":81030,"strains":["平平仄○平平仄，仄仄平平平仄仄。","仄平平仄仄平平，平○平仄仄○仄。","平仄平平仄仄平，仄平仄仄平仄平。","仄平仄仄○仄仄，○○仄仄○○平。","平平仄仄仄仄仄，仄仄平平仄平仄。","仄平仄仄仄平平，○平仄仄平平仄。","仄平仄仄平平平，○仄仄仄○平平。","平仄仄仄仄○仄，仄仄仄仄平平平。","仄平仄仄平平仄，平平平○平平仄。","○平仄仄仄平○，仄平仄平平仄平。"],"paragraphs":["南湖地胜无凡木，只说寒梅夸不足。","四般风韵两般高，黄如蜂蜡白如玉。","余品缃红亦总嘉，早开最喜黄白花。","去年树下看不厌，吟兴被压空长嗟。","今冬一病恰半月，未暇寻梅踏残雪。","数枝蜡蕊忽先来，吹香大慰经年别。","道人不作群儿痴，三嗅唤醒胜良医。","黄绢幼妇语难辨，一默自有无穷诗。","此机亦似维摩老，何曾真难文殊倒。","从兹不病是谈禅，命花却为金色仙。"],"title":"病起见缾中蜡梅偶书"}
