{"author":"崔璆","id":165607,"strains":["仄平仄平仄，仄平平仄仄。","平平仄平平，仄平平仄仄。","仄平仄平仄，仄平仄平仄。","仄仄仄平平，仄仄平仄仄。","仄仄○仄平，平平平仄仄。","仄平仄仄平，平仄仄仄仄。"],"paragraphs":["酒星落京口，化为崔子玉。","孤舟载壶觞，水花红映肉。","小儿唱铜斗，大儿倒醽醁。","一笑不知年，浩荡天地屋。","慎勿临窦呼，人生随转烛。","嗣宗礼法仇，锺会被杀戮。"],"title":"携䴙钺泛江"}
