{"author":"刘克庄","id":111785,"strains":["平仄平仄仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["投老诛茆水竹村，未论避谤且逃喧。","屋低稳似于谁屋，园小贤于乐彼园。","待小车来时上阁，有高轩过勿开门。","蜗牛不晓虫鱼法，作意麻搽篆粉垣。"],"title":"小园即事五首  其一"}
