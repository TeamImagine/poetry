{"author":"张镃","id":81227,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夕霭生凉竹径迂，快风吹马出通衢。","疏星落落连城阙，击鼓阗阗杂笑呼。","竟日浪追河朔饮，几时真在辋川图。","归来小憩松棚下，绕烛飞虫索扇驱。"],"title":"夜自叔祖北园归"}
