{"author":"王之道","id":7368,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄平平平。","仄平仄仄平平仄，仄仄平平仄仄平。"],"paragraphs":["共喜春随晓色来，东郊欢踊赛牛回。","破寒青转芜菁叶，抵日红抽芍药荄。","岁换未劳惊我壮，酒封聊复为君开。","上林不负迁乔约，百蛰同惊此夜雷。"],"title":"立春小酌呈诸兄"}
