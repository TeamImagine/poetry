{"author":"韦骧","id":190306,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["治体清明已久成，世途欹侧未全平。","𪫺人仗势千钧重，直士无媒一缕轻。","忍视凿墉高外观，更嗟画饼窃虚名。","山林岂是多扃𫔎，自为区区志欲行。"],"title":"感事"}
