{"author":"李贺","id":13805,"strains":["平平仄平○平平，○仄○平平仄平。","平平平仄仄仄平，仄平○仄○？平。","平平仄仄仄平？，平平仄仄平平仄。","仄仄平平平仄平，仄仄○平仄仄平。","仄平仄仄仄平仄，仄仄平平仄平仄。","仄仄平平○平仄，仄平平平仄平仄。","平仄仄平仄仄仄，仄仄平平仄平仄。"],"paragraphs":["吴丝蜀桐张高秋，空白凝云颓不流。","江娥啼竹素女愁，李凭中国弹箜篌。","昆山玉碎凤皇叫，芙蓉泣露香兰笑。","十二门前融冷光，二十三丝动紫皇。","女娲炼石补天处，石破天惊逗秋雨。","梦入坤山教神妪，老鱼跳波瘦蛟舞。","吴质不眠倚桂树，露脚斜飞湿寒兔。"],"title":"李凭箜篌引"}
