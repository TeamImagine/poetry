{"author":"文同","id":168840,"strains":["平仄平仄平仄平，平仄仄○平仄仄。","平平仄仄仄仄仄，平仄仄平平仄仄。","平平平平仄仄仄，平仄平仄○仄仄。","平平仄仄仄平○，仄仄仄仄仄仄仄。","仄平平○仄平仄，仄仄仄仄仄仄仄。","○○仄仄仄○仄，仄仄○平仄○仄。","仄平仄仄仄平仄，平仄平平仄平仄。","平平仄○仄平平，仄仄仄仄仄仄○。","平仄仄仄仄仄，平平平，仄仄平平仄平仄。"],"paragraphs":["花有金凤为小丛，秋色已深方盛发。","英英秀质实具体，文采烂然无少缺。","纤茎翩翩翠影动，红白纷乱如点缬。","谁云脆弱易飘堕，自卵至翼亦数月。","美人形相欲摹画，巧不得施暂自拙。","铺茸剪彩转难似，只把长条恣穿结。","眼前草木尽零落，怜尔开于此时节。","常疑一如小儿花，性命所系不忍折。","君不见昨夜雨，今朝风，一队惊飞返丹穴。"],"title":"金凤花"}
