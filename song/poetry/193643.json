{"author":"苏轼","id":193643,"strains":["平仄平平仄仄平，仄平平仄平平平。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["风雨萧萧夜晦迷，不须鸣叫强知时。","多才久被天公怪，阙食惟应爨妇知。","杜叟挽衣那及胫，颜公食粥敢言炊。","诗人情味真尝遍，试问于今底处亏。"],"title":"次韵柳子玉过陈绝粮二首  其一"}
