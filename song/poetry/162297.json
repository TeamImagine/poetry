{"author":"丘葵","id":162297,"strains":["平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天下四时秋最惨，况于人世尚流离。","向来犬吠鸡鸣处，今见猿啼鬼哭悲。","泪洒黄花金灿烂，寒生白骨玉参差。","满山寂寞秋梧冷，正是愁肠欲断时。"],"title":"秋兴  其二"}
