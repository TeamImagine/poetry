{"author":"方信孺","id":102051,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄平仄，平仄平平仄仄平。","仄仄平平平仄仄，仄平平仄仄平平。"],"paragraphs":["真珠几颗最深红，点缀偏方造化工。","好事何年移蜀种，美人清晓出吴宫。","妖娆能得几时赏，零落才消一夜风。","自有生香人不识，绣衾全覆锦熏笼。"],"title":"咏西山海棠"}
