{"author":"汪晫","id":89172,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["缓引前诃度岭巅，真祠犹镇旧山川。","悬知幽德如存日，更有孤忠合老天。","双炷炉香祈一稔，两诗题咏播千年。","民安善政神应喜，桑荫儿童犊背眠。"],"title":"次韵李明府上事初谒登源庙用苏黄门韵见示"}
