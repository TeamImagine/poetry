{"author":"陈造","id":59558,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["因诗衰病顾徒然，凿井今犹未及泉。","药幻霜须端有待，囊缄玉唾愧无传。","冥心拟学无言子，授诀今犹不老仙。","探妙卫生俄两得，信知穮蔉解逢年。"],"title":"再次韵  其四"}
