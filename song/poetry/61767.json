{"author":"虞俦","id":61767,"strains":["仄平仄仄平○仄，仄仄仄平平仄仄。","仄仄平平平仄○，仄仄平平仄仄仄。","平平仄仄仄○仄，平仄平平○平仄。","仄平仄仄平仄仄，仄平平仄平平仄。","平平平仄仄平仄，仄仄平○仄平仄。","○平仄仄仄仄仄，仄平平仄平平平。","仄平仄仄仄仄平，仄仄平平仄仄○。"],"paragraphs":["诳人吐尽胸中墨，不料反为人所得。","祸变之来非所虑，仅与诗人供一箸。","韩非竟以说难死，杨恽诗成污刀机。","子云嗜学甘寂寞，晚年奇字终投阁。","撑肠文字五千卷，不救颜回忍饥面。","三年博士冗不治，半生铅椠宁非痴。","老兵两眼不识书，饱食高眠我不如。"],"title":"食墨鱼有感"}
