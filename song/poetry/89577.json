{"author":"周端臣","id":89577,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["年年绿桂着花时，黄雪团枝自一奇。","林静秋风生处早，山高凉月上来迟。","亭边露湿栏犹倚，书畔香清枕屡欹。","惆怅淮南无梦到，楚骚歌罢当吟诗。"],"title":"次韵张敬之桂花"}
