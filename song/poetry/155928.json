{"author":"李谨思","id":155928,"strains":["仄仄○平平，平仄平平平。","仄平平仄仄，仄仄平平平。","仄○仄仄仄，仄仄平平平。","仄平平平平，仄平平仄平。","平平仄平仄，平平仄平平。","平平仄仄平，平仄平平平。","平平平仄○，仄仄仄仄平。","平平仄平仄，平平仄平平。","○○○仄仄，平仄平平平。","平平仄平平，平平平仄平。","仄仄仄平平，仄仄仄平平。","平平仄仄仄，平仄○平○。","仄仄仄仄仄，平仄○平平。","仄平平仄平，仄仄平仄平。","平平仄平仄，仄仄平仄平。","平平仄平○，平○平平平。"],"paragraphs":["昔我从耆英，图史娱朝昏。","咄嗟陵与谷，永谢西州门。","梦中亦识路，欲往先销魂。","往还无须臾，失声强复吞。","西山照公槛，南山亘公垣。","平生五亩池，东海遥崩奔。","公门山海幷，遂斡造化元。","招公在薇菊，酬公有佳尊。","行吟闻地籁，飞奏劘天阍。","公来月星悬，公归江汉翻。","六籍未渠央，百圣谅斯存。","翩翩媚学子，风节当谁敦。","我髪日以变，洮面留心源。","庶无骍汗流，独此清泪痕。","英英出灵变，杳杳通绪言。","因风荐商参，秋思随孤骞。"],"title":"怀古"}
