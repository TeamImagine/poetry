{"author":"苏轼","id":194880,"strains":["平平仄○仄，仄仄平平平。","平○平仄仄，仄仄平平○。","平平仄平仄，平仄仄平平。","平平○仄仄，仄仄仄平平。","平仄○仄平，平平仄平平。","仄平○仄仄，平平仄平平。","仄仄仄○仄，仄平平仄平。","仄○平仄仄，仄仄平平平。"],"paragraphs":["西登太行岭，北望清凉山。","晴空浮五髻，晻霭卿云间。","余光入巌石，神草出茅菅。","何人相指似，稍稍落人寰。","能令堕指儿，虬髯茁冰颜。","祝君如此草，为民已痌瘝。","我亦老且病，眼花腰脚顽。","念当勤致此，莫作河东悭。"],"title":"送张天觉得山字"}
