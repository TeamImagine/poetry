{"author":"欧阳修","id":79530,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["多病山斋厌郁蒸，经时久不到东城。","新荷出水双飞鹭，乔木成阴百啭莺。","载酒未妨佳客醉，凭高仍见老农耕。","史君自有林泉趣，不用丝篁乱水声。"],"title":"水磨亭子"}
