{"author":"方一夔","id":152185,"strains":["平平平平平，仄平仄平平。","平平仄仄仄，仄仄仄仄平。","平平仄仄仄，仄平平平平。","○仄平平平，平仄平仄平。","平平仄平仄，平仄○仄平。","仄平仄平仄，仄仄○平平。","仄仄平仄平，仄仄仄仄平。","仄○平仄平，○仄平平平。","仄仄仄平仄，平仄仄仄平。","平仄仄仄仄，○仄平仄平。","仄仄仄仄平，平平仄平○。","仄仄仄平仄，仄仄平平平。","仄仄仄仄仄，仄○仄仄平。","平平仄平仄，仄仄平仄平。"],"paragraphs":["吴山多金堂，我来访仙真。","神交若有契，邂逅见主人。","浮云白步障，老松青承尘。","从以香严髫，环以琼树春。","仙人坐盘石，杯劝三五巡。","果苞武陵秀，木𦶟占城珍。","几见蓬海沙，不数上古椿。","问从何处来，骑鹿来秋旻。","谓是老人瑞，游戏葛水滨。","容我野服见，间簉西阁宾。","再拜上祝辞，殷勤寄千谆。","一祝等龟鹤，再祝生麒麟。","语罢却复进，罄折问养神。","随之上南极，放牧云汉津。"],"title":"寿云岫以所画寿星为喻"}
