{"author":"文同","id":168630,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["直栏横绝紫微阴，凭久秋光照客襟。","一道山川寒色远，万家烟火夕阳深。","泾滩水落群鸦集，秦岭云高断雁沉。","此兴浩然须把酒，可怜难醉异乡心。"],"title":"和张屯田秋晚灵峰东阁闲望"}
