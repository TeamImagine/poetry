{"author":"曾巩","id":173841,"strains":["平仄平仄仄，平平仄平平。","仄仄仄仄仄，平平平仄平。","仄仄仄平仄，仄平平仄○。","平平仄仄仄，仄仄平○平。","仄仄仄平仄，仄平仄平平。","平仄仄仄仄，仄平平仄平。","平仄平仄仄，○平仄平平。","仄平仄仄仄，平仄仄○平。","平仄平仄仄，平平○仄平。","平平仄平仄，平仄仄○仄。"],"paragraphs":["秋露随节至，宵零在幽篁。","灏气入我牖，萧然衾簟凉。","念往不能寐，枕书嗟漏长。","平生肺腑友，一诀余空床。","况有鹊巢德，顾方共糟糠。","偕老遂不可，辅贤真淼茫。","家事成濩落，娇儿亦彷徨。","晤言岂可接，虚貌在中堂。","清泪昏我眼，沉忧回我肠。","诚知百无益，恩义故难忘。"],"title":"秋夜"}
