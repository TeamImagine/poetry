{"author":"朱淑真","id":245686,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["花落花开事可悲，等闲一醉失芳菲。","园林初听莺声涩，庭径俄看蝶粉稀。","欹枕夜深无梦到，倚楼天外便魂飞。","我无云翼飞归去，杜宇能飞却不归。"],"title":"闻子规有感"}
