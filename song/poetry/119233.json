{"author":"林希逸","id":119233,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["为吏常嗟七不堪，偷闲时到小池南。","去来共浴凫千百，高下相呼鹊二三。","春放新红梅点点，霜余旧绿草毵毵。","云边数阵鸦归后，远树如山日半含。"],"title":"晚行凤游池边作"}
