{"author":"韩琦","id":90914,"strains":["平平平仄仄平平，仄仄平平仄仄平。","仄仄平平平仄仄，平平平仄仄平仄。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["知君为邑解铜章，却复先庐坐葆光。","对境风幡俱不问，安禅心法两皆忘。","满庭修竹争高节，近砌幽兰称独芳。","若论厌喧遭拄杖，何如趣驾返周行。"],"title":"寄崔象之国博"}
