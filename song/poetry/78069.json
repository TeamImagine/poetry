{"author":"吴礼","id":78069,"strains":["平平仄仄仄平平，平仄平平平仄平。","平仄仄平平仄仄，仄平仄仄仄平平。","仄平仄仄平平仄，仄平平平仄仄平。","仄仄平平平仄仄，仄平仄仄仄平平。"],"paragraphs":["仙人自昔好楼居，黄鹤而今成故墟。","高架数椽悬碧落，歘听万树响空除。","白云伴向松窗宿，翠虬摩将石壁书。","长日怡然还自得，却疑有梦到华胥。"],"title":"听松楼落成"}
