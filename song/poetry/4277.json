{"author":"邓肃","id":4277,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平平仄平。","平仄平平平平仄，仄平平仄仄平平。"],"paragraphs":["枪榆不羡贴天飞，冷落柴门半掩扉。","花榭水轩催客老，饭囊酒瓮与心违。","风流沈约自应瘦，美好陈平今已非。","谁似宗盟重山岳，九环金带称腰围。"],"title":"次韵邓成彦"}
