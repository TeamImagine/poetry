{"author":"杨万里","id":49098,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄平平平仄平。","仄仄平平平仄仄，仄平仄仄仄平平。"],"paragraphs":["海棠桃李雨中空，更著清明两日风。","风似病癫无藉在，花如中酒不惺松。","身行楚峤远更远，家寄秦淮东复东。","道是残红何足惜，后来并恐没残红。"],"title":"风花"}
