{"author":"王维","id":45832,"strains":["平仄平平仄，仄仄仄平平。","平平仄平平，平仄○平平。","仄平仄仄仄，仄仄平仄平。","○仄平仄仄，仄平仄○平。","平平平仄平，仄仄○平平。","仄仄仄平仄，平平仄平平。","○仄平仄仄，仄平仄平平。"],"paragraphs":["希世无高节，绝迹有卑栖。","君徒视人文，吾固和天倪。","缅然万物始，及与群物齐。","分地依后稷，用天信重黎。","春风何豫人，令我思东溪。","草色有佳意，花枝稍含荑。","更待风景好，与君藉萋萋。"],"title":"座上走笔赠薛璩慕容损"}
