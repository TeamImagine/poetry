{"author":"郭印","id":249749,"strains":["平平仄仄平平仄，平仄平○仄平仄。","仄○○仄仄平仄，平○平平仄平仄。","平平仄仄平仄平，仄仄平平仄仄平。","仄○仄仄仄平仄，仄平○仄○平平。","平平仄仄平平仄，平平平仄平平仄。","平平仄仄平仄○，仄仄平○仄平仄。","平平平仄平平平，仄仄○平仄仄平。","平平仄仄平平仄，平仄平平仄仄平。"],"paragraphs":["丹山采凤群鸣集，云外舒张览辉翼。","锦屏相望不千里，音中箫韶有人识。","朝家选举専一科，翰墨之工拔士多。","好将笔力觑天巧，斡旋正气回狂波。","鲸鲵未翦龙移宅，吾皇饥渴人材得。","雕虫小技何足论，要吐胸中济时策。","吴山辽邈天门高，尺纸输忠气自豪。","程文奏御宸心悦，青紫纷纷换白袍。"],"title":"当可以邑士将赴类试作诗饥之因效其体"}
