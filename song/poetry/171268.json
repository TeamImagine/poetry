{"author":"易士达","id":171268,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["好是东湖近物华，微吟去路亦何赊。","两堤柳影澹台墓，十里荷香孺子家。","淡淡烟笼僧寺静，飘飘风飐酒旗斜。","重来徙倚阑干久，天末残阳噪暮鸦。"],"title":"游东湖"}
