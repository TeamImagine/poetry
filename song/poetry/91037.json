{"author":"释居简","id":91037,"strains":["仄平平仄平平仄，平平平仄平平仄。","仄平仄仄仄平平，仄仄仄平○仄仄。","平平仄平仄仄平，仄平仄仄平平○。","平平平平仄仄仄，仄仄平仄平平平。","仄仄仄平平仄仄，平仄仄仄平仄仄。","平平仄仄仄○平，仄仄平平○平仄。","仄平仄仄平仄平，仄平仄平仄仄平。","平平仄仄平仄仄，○仄仄平平仄平。","平平平仄平平仄，仄平平○仄平仄。","仄平仄仄仄平平，平仄平平仄平仄。"],"paragraphs":["半山蛇腹弯城颊，层云鸱尾翔山胁。","紫萸独自对黄花，采笔不须题落叶。","山容入秋太瘦生，倚筇欲赋登山行。","诸公谭玄若破敌，万籁为我俱销声。","俯瞰市人酣战蚁，喧寂两忘同一视。","悠然五字隠长城，万马循墙看披靡。","数峰薄暮方展眉，笑人买山后小支。","谁能料理身后计，更复愿为天下奇。","沧江潮晚鲸吞吐，白鸥群分复群聚。","出门一笑问浮图，风动琅珰半天语。"],"title":"戆庵约子与素斋赴二石丈江阁之集得颊字"}
