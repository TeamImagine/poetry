{"author":"钱起","id":4402,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["未央月晓度疏钟，凤辇时巡出九重。","雪霁山门迎瑞日，云开水殿候飞龙。","经寒不入宫中树，佳气常薰仗外峰。","遥羡枚皋扈仙跸，偏承霄汉渥恩浓。"],"title":"和李员外扈驾幸温泉宫"}
