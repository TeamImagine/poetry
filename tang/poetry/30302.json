{"author":"方干","id":30302,"strains":["平平仄仄仄平平，仄仄仄平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["奔倾漱石亦喷苔，此是便随元化来。","长片挂岩轻似练，远声离洞咽于雷。","气含松桂千枝润，势画云霞一道开。","直是银河分派落，兼闻碎滴溅天台。"],"title":"石门瀑布"}
