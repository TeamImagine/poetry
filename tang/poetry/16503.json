{"author":"白居易","id":16503,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["何因散地共徘徊，人道君才我不才。","骑少马蹄生易蹶，用稀印鏁涩难开。","妻知年老添衣絮，婢报天寒拨酒醅。","更愧小胥咨拜表，单衫冲雪夜深来。"],"title":"赠皇甫庶子"}
