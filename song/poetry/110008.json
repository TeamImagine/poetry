{"author":"刘克庄","id":110008,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["因爱庵前一脉泉，幞衾来此借房眠。","骤闻将谓溪当户，久听翻疑屋是船。","变作怒声犹壮伟，滴成细点更清圆。","君看昔日兰亭帖，亦把湍流替管弦。"],"title":"宿千岁庵听泉"}
