{"author":"蒲寿宬","id":154921,"strains":["平仄平平平，○平仄平仄。","平仄平？平，平平仄平仄。","平平仄仄平，平平仄平仄。","仄仄仄仄平，平平仄仄仄。","平仄○仄平，平仄○仄仄。","仄平○平○，仄平○○仄。","仄仄平仄平，平仄平仄仄。","仄仄平平○，仄仄仄平仄。","仄仄平仄○，仄平仄仄仄。","○仄仄平○，平仄平仄仄。","平仄平平平，平平平仄仄。","仄仄仄仄平，仄平仄仄仄。","○仄仄仄平，平平仄仄仄。"],"paragraphs":["晨起扪层巅，苍茫见尘市。","鼙鼓生逺陴，壶蜂在幽耳。","遥知细柳屯，于时阅军士。","俯彼万铠群，微哉一窖蚁。","初集如慕膻，俄拥如聚米。","或圆如旋磨，或方如缘几。","隠隠床下声，牛鬬差可拟。","未熟黄粱间，忽忆大槐里。","昔在群蚁中，不知蚁是已。","长揖谢孙穰，微笑辞翦起。","蛮触胡为哉，鸡虫今已矣。","醉眼未醒时，此真尺与咫。","更陟最上头，须弥亦芥子。"],"title":"登师姑岩见城中大阅恍如阵蚁因思旧从戎吏亦其中之一蚁感而遂赋"}
