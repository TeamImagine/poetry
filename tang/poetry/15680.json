{"author":"白居易","id":15680,"strains":["仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平平仄仄，仄仄仄○平。","平仄平平仄，平平仄仄○。","仄○○仄仄，平仄仄平平。","仄仄○平仄，○○仄仄平。","仄平○仄仄，仄仄仄平平。"],"paragraphs":["岂料吾方病，翻悲汝不全。","卧惊从枕上，扶哭就灯前。","有女诚为累，无儿岂免怜。","病来才十日，养得已三年。","慈泪随声迸，悲肠遇物牵。","故衣犹架上，残药尚头边。","送出深村巷，看封小墓田。","莫言三里地，此别是终天。"],"title":"病中哭金銮子"}
