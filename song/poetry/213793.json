{"author":"陈师道","id":213793,"strains":["仄仄仄平仄仄仄，平仄仄仄○仄仄。","平平仄仄仄仄仄，仄仄平平仄○仄。","仄平仄仄仄平仄，仄仄平平仄平仄。","平平仄仄仄平仄，仄仄平平仄平仄。","仄仄平平仄仄○，平平仄仄仄平平。","平平○仄仄仄仄，仄仄仄仄仄仄平。","平平仄仄平○仄，仄仄平○仄平仄。","平平仄仄仄平平，平仄○平仄平仄。"],"paragraphs":["法施老人卧不出，呼我取别行问疾。","摩盘拭箸劝一饱，少待须臾莫苍猝。","早年着眼觑文字，万卷初无一言契。","多生绮语未经忏，半世虚名足为累。","此去它来尚有缘，头童齿豁恐无年。","殷勤三请久住世，弊恶可念未可捐。","平生准拟西行计，老着人间此何意。","他生佛会见头陀，知是当年老居士。"],"title":"别圆澄禅师"}
