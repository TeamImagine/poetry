{"author":"李白","id":55961,"strains":["平平平平仄，○仄仄仄平。","仄平仄仄仄，平仄平仄平。","仄平仄仄仄，仄仄平平○。","○○仄平仄，仄仄平平仄。","平平仄○平，平仄仄仄仄。","平平仄○仄，仄仄平平仄。","平平仄仄平，平平仄平平。","仄仄仄平仄，平平平仄平。","仄平仄仄仄，平○○平平。","平平仄平仄，仄仄○○仄。","○平仄仄平，仄仄平平仄。","仄平平平仄，仄仄平平仄。","仄仄平平平，平平平仄平。","○○仄平仄，仄仄平平平。","仄仄平○仄，平平平仄平。","平平仄仄仄，仄仄平平平。"],"paragraphs":["婵娟罗浮月，摇艳桂水云。","美人竟独往，而我安得群。","一朝语笑隔，万里懽情分。","沈吟彩霞没，梦寐群芳歇。","归鸿渡三湘，游子在百粤。","边尘染衣剑，白日雕华发。","春风变楚关，秋声落吴山。","草木结悲绪，风沙凄苦颜。","朅来已永久，颓思如循环。","飘飘限江裔，想像空留滞。","离忧每醉心，别泪徒盈袂。","坐愁青天末，出望黄云蔽。","目极何悠悠，梅花南岭头。","空长灭征鸟，水阔无还舟。","宝剑终难托，金囊非易求。","归来傥有问，桂树山之幽。"],"title":"禅房怀友人岑伦"}
