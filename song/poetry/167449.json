{"author":"陈深","id":167449,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["泛泛春风湖上舟，幽寻不觉到瀛洲。","碧桃花落门前地，翠柳阴垂水际楼。","半夜鹤鸣松院静，一天星照石池幽。","瑶林疑有神仙隠，愿得相从物外游。"],"title":"宿真元观"}
