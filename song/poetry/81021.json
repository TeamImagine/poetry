{"author":"张镃","id":81021,"strains":["仄仄仄平○仄仄，○○仄仄平○○。","平平仄仄仄○平，仄平仄仄平平仄。","○平平仄○○仄，平仄平平仄平仄。","平平仄仄仄仄平，平仄平平仄平仄。","平平仄仄平平仄，仄仄平○平仄仄。","平平平仄仄○平，仄仄平平仄平仄。","平平平仄平平仄，平仄○○仄○仄。","○平仄仄平仄平，平仄平平仄○仄。","○平仄○平平仄，平仄平平仄平仄。","仄平○仄仄平平，仄仄○平平仄仄。"],"paragraphs":["既望月轮迟未上，更深阔港喧轻浪。","舟人惯夜自牵撑，却嫌炬火光摇晃。","长桥千柱过顷刻，良久阴辉弄云黑。","渔家裹鲊缚蟹来，波系松鲈取艰得。","堤平步散情初适，此去垂虹才咫尺。","登舆风力透衣绵，俯槛波声卷沙碛。","商船鱼贯昏烟隔，天水难分但空碧。","三贤远矣英爽存，来往频年定相识。","兴亡慨叹终何益，愚智俱为百年客。","划然长啸起蛟龙，共向吟笺飞霹雳。"],"title":"宿吴江县"}
