{"author":"萧立之","id":132184,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["西风日日枕书眠，自笑仙城著懒仙。","溧水已无东野俸，剡溪空趁子猷船。","诗名入社平生欠，乡梦惊秋昨夜圆。","念我衰颓君万里，可怜怀抱更中年。"],"title":"再韵呈云心"}
