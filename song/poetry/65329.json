{"author":"吕祖谦","id":65329,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["幽轩返照可窗明，政用高谈答晚晴。","共听铜瓶秋雨急，不知石鼎晓云生。","清诗未读心先醉，别日无多梦已惊。","闻道乌衣盛文史，祇愁异姓后宗盟。"],"title":"次前韵答石秀才"}
