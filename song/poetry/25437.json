{"author":"曾协","id":25437,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["山川吞尽一壶中，未见先生芥蒂胸。","要识广输藏粟粒，且将谈笑举针锋。","橘中载酒初无碍，花里行车足有容。","可但大千归眼界，网尘从此现重重。"],"title":"李懋之壶中斋请赋诗"}
