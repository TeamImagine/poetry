{"author":"陈襄","id":157260,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["荔子园林海日边，幽亭更在碧云巅。","江山旧是无诸国，楼殿今为极乐天。","五马如君多暇少，一樽惟我共游偏。","须知白首留连意，已有新诗寄北船。"],"title":"和程公辟大卿游越山亭"}
