{"author":"程公许","id":106537,"strains":["仄仄平平仄仄平，平平仄仄仄平平。","仄平仄仄仄平仄，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["外祖怜孙肇锡名，琼林宴匝两周星。","果能冠岁露头角，须信故家犹典刑。","笑问两昆眉底白，喜觇二老鬓犹青。","遄飞借与秋风便，侧耳英声骇震霆。"],"title":"送句甥持敬赴省试"}
