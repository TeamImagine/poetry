{"author":"陆文圭","id":166248,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["堂堂山立万人英，一夕霜风玉树倾。","公去隠然关世道，客来何止哭交情。","安知死不如生乐，但恨才难与命争。","幸喜肯堂丹雘手，陇西依旧振家声。"],"title":"吊李古岩"}
