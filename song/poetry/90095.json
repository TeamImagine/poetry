{"author":"张方平","id":90095,"strains":["仄平仄平仄平仄，平仄平仄○平平。","仄○平平仄○仄，仄○平仄○仄平。","仄平仄平仄平仄，仄○○平平平平。","○平仄仄仄平仄，平仄○仄平平平。"],"paragraphs":["日精月华所滋结，金匮琼笈称灵珍。","味胜仙人掌中露，色如游女衣上尘。","饵之伐邪炼神魄，久且长年登高真。","轻瑿茯菟乃沦滓，嘉赏当问清遐人。"],"title":"近自锺山采松花和汤甚美送汤一罂呈仲文学士  其二"}
