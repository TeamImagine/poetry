{"author":"牟𪩘","id":150427,"strains":["仄仄平平仄仄仄，平平仄仄仄平平。","平平平仄平平仄，仄仄平平仄仄仄。","平仄仄平仄仄仄，平平平仄仄平仄。","仄平仄仄平平仄，仄仄平平仄仄仄。"],"paragraphs":["试把溪堂旧谱看，三千苜蓿守酸寒。","吟肩祇自初来瘦，疐尾方知细满难。","忧患可能期学力，功名终不误儒冠。","到家莫作多时住，趁取秋风送羽翰。"],"title":"送鄣南俞教谕归里"}
