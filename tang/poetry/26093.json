{"author":"贾岛","id":26093,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["莫叹徒劳向宦途，不群气岸有谁如。","南陵暂掌仇香印，北阙终行贾谊书。","好趁江山寻胜境，莫辞韦杜别幽居。","少年跃马同心使，免得诗中道跨驴。"],"title":"送友人之南陵"}
