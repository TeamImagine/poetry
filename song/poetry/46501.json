{"author":"梅尧臣","id":46501,"strains":["平仄平○仄仄平，仄平仄仄平仄平。","平平仄仄○平平，仄仄仄仄平平平。","平平仄仄平平平，平平？仄仄仄平。","仄平仄平仄平平，平仄仄仄平仄平。","平平仄仄仄仄平，仄平仄仄○○平。"],"paragraphs":["云薄风回雨点麤，日腥土气随吸呼。","蒸然袭汗犹挥珠，屋瓦裂响波生渠。","森森斗觉凉侵肤，毛根癛瘆粟匝躯。","已知燠寒变须臾，雷电不止投笑壶。","槐端漏影日向晡，马蹄莫惜行泥涂。"],"title":"暴雨"}
