{"author":"陈与义","id":3221,"strains":["平仄仄平仄，平○仄平平。","平仄仄仄平，仄仄仄平平。","仄仄仄仄仄，仄仄平平平。","仄平○仄○，仄仄○平平。","仄平○仄仄，仄仄仄仄平。","仄仄仄平平，平仄仄仄平。","平平仄仄仄，仄仄仄平平。","仄平平平仄，仄仄平○○。"],"paragraphs":["墙厚不盈咫，人间隔蓬莱。","高柳唤客游，我辈御风来。","坐久落日尽，澹澹池光开。","白云行水中，一笑三徘徊。","鸭儿轻岁月，不受急景催。","试作弄篙惊，徐去首不回。","无心与境接，偶遇信悠哉。","再来知何似，有句端难裁。"],"title":"游葆真池上"}
