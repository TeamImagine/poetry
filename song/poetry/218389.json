{"author":"张继先","id":218389,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄平仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["玉篆金章咏洞真，真中高妙孰能伦。","世缘拨去神常静，精食休来甑已尘。","且为圣明常赞化，未应栖遁便终身。","自循多幸因君命，得往琳宫见一人。"],"title":"次御制赐于真人韵"}
