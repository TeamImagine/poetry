{"author":"沈与求","id":250324,"strains":["仄平仄仄仄，平○仄仄○。","平平仄仄仄，平平仄平平。","仄仄○平平，仄仄平平平。","仄仄仄平仄，仄○仄仄平。","仄平仄平仄，仄仄仄平平。","平平平平仄，仄仄○仄平。","仄仄仄○仄，○仄仄仄平。","仄仄仄平○，仄仄仄仄平。","平平仄○仄，仄仄○平平。","平平平仄平，仄仄○平平。","仄○仄仄仄，平○仄○平。","仄仄平仄仄，仄平仄仄仄。"],"paragraphs":["簿书日在手，佳思挽不留。","而能痛拨置，时来访清幽。","古木占城阴，一曲萦寒流。","落影插清泚，绿荫亦巳稠。","结亭坐蟠石，傲兀忘拘囚。","雄谈功名外，俊气横九州。","事故未应尔，长恐坐阻修。","造物小儿相，妒我得暂休。","河鱼竟中溃，午枕犹扶头。","双凫飞舄声，历历过墙陬。","此兴岂复浅，何当起从游。","试令开丈室，子能问疾不。"],"title":"子修步屧相过属疾不能倒屣戏赠"}
