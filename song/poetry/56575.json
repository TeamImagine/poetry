{"author":"卫博","id":56575,"strains":["平平平平平，仄仄平平平。","仄平○仄仄，仄仄平○平。","仄平平仄仄，平平仄平平。","平平仄平仄，仄仄○平平。","仄仄平仄平，平仄平仄○。","仄平？仄平，仄平平平○。","仄仄平平平，仄仄平平平。","平平仄平平，仄仄○○平。","平平平仄平，仄仄仄仄平。","仄平平仄○，仄仄仄仄平。","仄平仄仄仄，仄仄仄仄平。","仄○○仄仄，平仄平平平。","平仄仄平仄，仄○仄平平。","○○仄仄仄，平仄仄○平。","平平平平平，仄仄平平平。","仄仄平仄平，仄仄仄仄○。","平平仄仄平，仄○仄仄平。","仄平平平平，仄仄○○○。"],"paragraphs":["黄郎千人英，凛凛霜松姿。","邺侯三万卷，载复无遗辞。","十年居太学，辛勤厌朝虀。","词场事雄俊，傲睨深丛罴。","再拜天子前，袍笏光陆离。","朅来皖水滨，乐哉同襟期。","顾我蓬之心，友娅惭非宜。","朝来摆征衫，怅望当分携。","君家闽海陬，去作楚郢归。","大哉天宇间，会合固有时。","丈夫志八表，曲士守一涯。","锦衣行未暮，鸾桂先高枝。","清润照冰玉，唱和共埙箎。","行行得所诣，何必事町畦。","寒江清无波，爱景摇窗扉。","衮衮江上山，万象供品题。","还登古石城，往和白雪诗。","傥因西飞鸿，寄我长相思。"],"title":"送长寿黄主簿"}
