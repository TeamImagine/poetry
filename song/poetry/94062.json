{"author":"戴复古","id":94062,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一棹无情度碧湘，行行不脱水云乡。","旗亭少饮村醪薄，田舍新炊晚稻香。","箫鼓远来朝岳去，包笼争出趁虚忙。","涂人有愧黄居士，十载看经不下堂。"],"title":"湘中"}
