{"author":"王十朋","id":22073,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["剡溪未起子猷寻，空对溪山恨满襟。","孤雁远来天杳杳，故人相望雪深深。","思君一日成三岁，寄我行书直万金。","惆怅今宵一尊酒，自邀明月伴孤斟。"],"title":"孙子尚过明庆以诗见招未及往次韵"}
