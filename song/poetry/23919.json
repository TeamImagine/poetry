{"author":"王十朋","id":23919,"strains":["平仄仄平平仄平，平平仄仄平平平。","平平仄仄仄仄仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["州北有山幽更幽，皇天阁雨为公游。","登高如入上下竺，宴坐疑临大小湫。","扫地焚香烟缕袅，煎泉瀹茗乳花浮。","观诗起我家山兴，身在闽南梦在瓯。"],"title":"次韵知宗游北山"}
