{"author":"刘禹锡","id":11104,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["翔鸾阙下谢恩初，通籍由来在石渠。","暂入南宫判祥瑞，还归内殿阅图书。","故人犹在三江外，同病凡经二纪余。","今日荐君嗟久滞，不惟文体似相如。"],"title":"蒙恩转仪曹郎依前充集贤学士举韩潮州自代因寄七言"}
