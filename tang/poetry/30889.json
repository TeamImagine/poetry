{"author":"罗隐","id":30889,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["前年上将定妖氛，曾筑岩城驻大军。","近日关防虽弛柝，旧时栏槛尚侵云。","蛮兵绩盛人皆伏，坐石名高世共闻。","唯恐乱来良吏少，不知谁解叙功勋。"],"title":"定远楼"}
