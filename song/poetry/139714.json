{"author":"陈著","id":139714,"strains":["○仄仄，○仄仄，平仄○○仄平仄。","平平平平仄仄仄，仄仄平仄平平仄。","仄仄仄平○平平，仄平平仄平仄仄。","仄平仄○仄仄○，仄平平仄平平仄。","平平仄平平平平，仄仄仄仄仄平仄。","○平仄平○仄仄，○平仄平平仄仄。","仄平仄仄平仄仄，仄平仄平平仄仄。","平仄平平平仄平，平平仄仄平仄仄。","仄平仄，○仄仄，平仄仄平仄仄平，平仄平仄仄仄仄。","仄平平，仄仄平，仄仄○平仄平仄。","平平平平仄平平，仄仄仄仄平平仄。","仄仄平仄仄仄平，平仄仄仄仄○仄。","○仄仄，○仄仄，仄仄仄○○仄仄，仄○○平仄平仄。"],"paragraphs":["行路易，行路易，方寸中闲是天地。","诗书能生万里翼，一出门外风云起。","彼水马儿如江河，彼醯鸡辈知瓮耳。","汝今此行有足行，我为之喜非徒喜。","先生在前充安公，后学在侧太初子。","如舟顺流帆佐使，如辕欲南车有指。","有文举表人已羡，入夫子门谁敢议。","机会来时非偶然，功名发轫斯可矣。","岂知我，犹望汝，谦以养高勿自高，虚以求是勿自是。","觅慈湖，拜象山，不见了翁愧程氏。","终为巍巍大儒宗，可是录录常流士。","自顾衰景薄下舂，聊写苦语累行李。","行路易，行路易，易处有难从此始，试深思之有余味。"],"title":"行路易送陈晟谋仕"}
