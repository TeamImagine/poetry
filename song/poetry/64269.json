{"author":"赵公豫","id":64269,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄平平平。","仄平平仄平平仄，仄仄平平仄仄平。"],"paragraphs":["小酌僧房破冷凄，明朝分手各东西。","一肩行李帆樯便，尺幅龙蛇什袭携。","水驿山程劳记忆，天光云影任歌啼。","得通音问凭鱼素，此际伤情似女妻。"],"title":"和马先生赠别八叠前韵"}
