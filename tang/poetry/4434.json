{"author":"钱起","id":4434,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["逍遥心地得关关，偶被功名涴我闲。","有寿亦将归象外，无诗兼不恋人间。","何穷默识轻洪范，未丧斯文胜大还。","筐箧静开难似此，蕊珠春色海中山。"],"title":"暇日览旧诗因以题咏"}
