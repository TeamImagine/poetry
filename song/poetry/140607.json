{"author":"姚勉","id":140607,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["玉龙卷动海千寻，一滴天瓢水尺深。","农父带云耕宿润，使君喜雨入新吟。","浪低麦陇收难速，针短秧畴插未禁。","三日顿回生意满，天心只在我公心。"],"title":"和郡侯喜雨韵"}
