{"author":"陈杰","id":144726,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["满目尘沙万里还，客来相对旧儒酸。","秋风惯识茅茨屋，朝日仍登苜蓿盘。","云鹤性情闲去好，山林面目本来看。","今年少缓梅花约，敝尽貂裘未可寒。"],"title":"感兴"}
