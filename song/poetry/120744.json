{"author":"李龏","id":120744,"strains":["○平仄仄○○平，仄仄仄仄平平平。","平平平仄仄仄仄，仄仄仄仄平平平。","仄平仄平仄平仄，仄仄仄仄平平平。","平平平仄仄平仄，仄仄仄仄平平平。"],"paragraphs":["苍岑大野临回冈，有树破腊扬孤芳。","枝头粘得太古雪，月底散出无边香。","一清炯然抱幽寂，老与朴樕埋冰霜。","青苔黄藓裹寒骨，槁面不入春风场。"],"title":"野梅叹"}
