{"author":"周必大","id":50243,"strains":["仄仄平平平仄平，仄平平仄仄平平。","仄仄仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["德似羊羔春共颁，政如醇酎野多欢。","属厌靖节杯中物，屡费将军竹里槃。","畴昔调饥惟饮湿，祗今软饱不言寒。","唱酬妍丽归公等，自笑梅翁语带酸。"],"title":"二月十七日葛守钱倅出所和胡邦衡羊羔酒诗再次韵简二公"}
