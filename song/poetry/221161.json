{"author":"邹浩","id":221161,"strains":["平平平仄仄平平，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["青衫虽已被天恩，蹩躠难趋犹杜门。","分手于今十个月，寄书何事一无言。","但勤药饵寛吾母，休费心神接乃昆。","我罪湔除归有路，彩衣相与应篪埙。"],"title":"怀至明弟"}
