{"author":"王柏","id":125006,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["偶寻沮溺问年丰，负笈肩琴恨不同。","春草池塘君有梦，秋风灯火我何工。","年时犹愿文加进，老大方忧道未洪。","妙手自堪修五凤，绳枢草舍愧吾穷。"],"title":"和德夫弟韵"}
