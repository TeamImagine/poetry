{"author":"文同","id":173313,"strains":["？平仄平平，仄仄仄仄平。","平仄平平平，平平仄○○。","仄平仄仄平，平平仄○平。","仄仄仄平平，仄仄仄仄平。","仄平○仄平，仄仄仄仄平。","仄仄仄平仄，仄平○○平。","平平仄仄平，仄仄平平平。","仄仄仄○仄，仄平平仄平。","仄仄仄仄平，平平仄○○。","○仄仄仄平，平平平仄平。","平平仄平仄，仄仄仄仄平。","仄仄仄仄仄，平仄○平平。","仄仄仄平平，仄仄平仄平。","平○仄平仄，仄仄○平平。"],"paragraphs":["嶕峣祝融峰，{穴/叫}窱懒瓒岩。","师也西南人，尝居彼巉巉。","十年不下山，烟云烂衣衫。","借问尔何为，法味见愈馋。","妄萌将轧然，即以慧刃芟。","既久辟门户，不须更封缄。","龙神护水瓶，鬼物扶经函。","叠足坐苍石，放身依古杉。","一日望剑门，归心瞥如帆。","过我画戟前，清晨投短衔。","欣然揖师坐，未语已不凡。","再勘自不破，谁敢分酸咸。","大朴本无痕，巧者强削劖。","师如捉龟拂，定不空喃喃。"],"title":"赠日新禅师"}
