{"author":"萧立之","id":131908,"strains":["平平仄平仄平○，仄仄平平仄○仄。","平平仄仄平仄平，平仄平○仄平仄。","仄○平平○仄○，平平仄仄仄仄平。","平平仄仄仄平仄，仄仄仄仄平平平。","平平仄平仄平○，仄仄平平○仄仄。","仄○仄仄平平平，仄平仄仄平平仄。","平平仄仄仄仄平，仄仄仄仄平○平。","仄○平仄仄仄仄，仄平仄仄平平仄。"],"paragraphs":["天孙失眠锦机堕，剪落溪藤不论个。","神光下照茅屋东，惊倒闲庭马鞯座。","我如寒蜩吟树间，时来有啄不得闲。","涂烟抹墨学梳洗，敢与媚妩争弯环。","天畿雨乾顾忧重，剪爪桑林劳帝梦。","却传贺表通银台，小臣拜舞驩雷动。","银茄欲实豆亦花，一鲍已属穷吟家。","莫将苏合比粪土，隔帘不是催花雨。"],"title":"再韵答周宰"}
