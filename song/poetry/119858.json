{"author":"林希逸","id":119858,"strains":["平仄平平仄，○平仄仄平。","平平平仄仄，平仄平○平。","平仄平平仄，平平仄仄平。","○平平仄仄，仄仄仄平平。","仄仄平平仄，仄○仄仄平。","仄平平仄仄，○仄仄平平。"],"paragraphs":["怀宝伊谁识，累然被褐夫。","荆山宁泣玉，沧海任遗珠。","宽博形何散，龙钟智似愚。","藏渊祇自媚，韫椟肯求沽。","雅志褰裳蹈，旁观按剑无。","我知韦布乐，应不艳金朱。"],"title":"被褐怀珠玉"}
