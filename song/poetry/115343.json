{"author":"刘克庄","id":115343,"strains":["平平仄仄仄平平，仄仄平仄仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["溪边紫气半空浮，父老携杖看故侯。","叔夜相思曾命驾，子猷一返少来舟。","煨残僧芋平分吃，说道天花烂漫休。","村叟安能留此客，地行仙偶出山游。"],"title":"简竹溪二首  其一"}
