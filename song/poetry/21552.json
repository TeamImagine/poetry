{"author":"黄公度","id":21552,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["百里平畴一望间，绿芜尽处见青山。","孤云自在开仍合，白鸟群飞去复还。","竟日茶瓜留客坐，满床图史伴君闲。","携醪许我问奇字，剥啄何妨屡扣关。"],"title":"和宋去华爱日楼之什"}
