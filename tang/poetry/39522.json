{"author":"寒山","id":39522,"strains":["平○仄仄平，平仄平平仄。","仄仄仄平平，平平仄平仄。","平仄仄仄仄，平平平仄仄。","平仄仄平平，平平仄仄仄。","仄仄仄仄平，平仄○平仄。","仄平仄仄平，平仄平仄仄。","平仄仄平平，仄平仄仄仄。","仄仄仄平平，平平仄仄仄。"],"paragraphs":["常闻国大臣，朱紫簪缨禄。","富贵百千般，贪荣不知辱。","奴马满宅舍，金银盈帑屋。","痴福暂时扶，埋头作地狱。","忽死万事休，男女当头哭。","不知有祸殃，前路何疾速。","家破冷飕飕，食无一粒粟。","冻饿苦凄凄，良由不觉触。"],"title":"诗三百三首 二四一"}
