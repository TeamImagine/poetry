{"author":"黄彦平","id":252693,"strains":["平仄仄仄仄，平仄仄平平。","平平仄平仄，平仄仄平平。","平仄仄平○，仄平仄○平。","仄仄仄仄平，仄仄平平○。","仄平仄仄○，仄仄平平平。","○仄仄平仄，平平仄平平。"],"paragraphs":["神物有显晦，飞潜不同群。","为梭蓄雷电，为剑动祥氛。","鱼服与蛇行，委蛇隐其文。","嗜欲未可求，物象畴能分。","一朝逝不留，万里垂天云。","回首视山泽，凡鳞故纷纷。"],"title":"乐府杂拟  其九"}
