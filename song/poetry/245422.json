{"author":"张纲","id":245422,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["解组清朝返旧乡，依然门巷接回塘。","闲身乍觉鸟声乐，缓步重寻花径香。","多谢故人停桂棹，何妨清夜醉霞觞。","新诗赠我光蓬屋，什袭应同夏后璜。"],"title":"次韵袁仲诚见赠"}
