{"author":"齐己","id":41840,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["翦自南岩瀑布边，寒光七尺乳珠连。","持来未入尘埃路，乞与应怜老病年。","欹影夜归青石涧，卓痕秋过绿苔钱。","他时携上嵩峰顶，把倚长松看洛川。"],"title":"谢道友拄杖"}
