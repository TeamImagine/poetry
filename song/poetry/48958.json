{"author":"杨万里","id":48958,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["溧水南头接建平，丫头儿子便勤耕。","疏麻大豆已前辈，荞麦晚菘初后生。","席卷千山为一囿，天怜春种赐秋成。","不如老圃今真个，樊子何曾透圣扃。"],"title":"入建平界二首  其一"}
