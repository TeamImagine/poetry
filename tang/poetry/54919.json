{"author":"刘长卿","id":54919,"strains":["仄仄平仄○，平平平仄仄。","仄平仄平仄，仄仄平平仄。","仄平仄平仄，○仄平平仄。","仄仄平仄平，平平仄平仄。","仄平仄平仄，仄仄○平仄。","平仄仄平○，仄平仄平仄。","仄平平○仄，仄仄平○仄。","仄仄仄○平，○○平仄仄。"],"paragraphs":["楚郭微雨收，荆门遥在目。","漾舟水云里，日暮春江绿。","霁华静洲渚，暝色连松竹。","月出波上时，人归渡头宿。","一身已无累，万事更何欲。","渔父自夷犹，白鸥不羁束。","既怜沧浪水，复爱沧浪曲。","不见眼中人，相思心断续。"],"title":"江中晚钓寄荆南一二相识"}
