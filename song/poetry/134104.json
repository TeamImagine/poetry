{"author":"释文珦","id":134104,"strains":["平仄仄平平，平仄仄平仄。","仄仄仄仄平，平○仄平仄。","平仄○仄仄，仄平仄仄平。","仄仄平平仄，仄平仄平平。","平平仄仄平，平平仄平○。","仄仄○平平，仄仄仄平仄。"],"paragraphs":["高木引修藤，藤束树身死。","慎莫进小人，终当负君子。","君子思报德，小人易忘恩。","所与苟非类，反为祸之元。","诚能远小人，终身乃无患。","世莫轻斯言，亦足以为谏。"],"title":"枯树谣"}
