{"author":"史浩","id":19749,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["生居宅相宠无伦，来荫金枝德有邻。","夫拥斋旄仪上宰，身兼郡主国夫人。","方看十子翻丹凤，忽忆三山驾紫麟。","霜洁兰薰全懿美，史官秉笔正訚訚。"],"title":"赵开府卫国夫人宋氏挽辞"}
