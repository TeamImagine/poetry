{"author":"陈陶","id":36659,"strains":["平仄平平仄仄平，仄平平仄仄平平。","平平仄仄仄平仄，平仄仄平平仄平。","平仄仄平平仄仄，仄平仄仄仄平平。","平平仄仄仄平仄，仄仄平平平仄平。"],"paragraphs":["原隰经霜蕙草黄，塞鸿消息怨流芳。","秋山落照见麋鹿，南国异花开雪霜。","烟火近通槃瓠俗，水云深入武陵乡。","曾逢啮缺话东海，长忆萧家青玉床。"],"title":"锺陵道中作"}
