{"author":"吴芾","id":18294,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["拟归林下度余年，底事天公不见怜。","新岁已惊青鬓换，故园还想绿阴连。","敢萌痴意贪非据，但欲冥心任自然。","今日有谁闻此语，祇应白石与清泉。"],"title":"复和怜字韵二首  其一"}
