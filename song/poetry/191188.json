{"author":"韦骧","id":191188,"strains":["平仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。","仄平平仄平平仄，平仄平平仄仄平。"],"paragraphs":["梯险航深岐路赊，国恩未报敢咨嗟。","感公秀句浑惊俗，送我孤踪远使巴。","民讼稀疏几吏隐，官居岑寂似山家。","举头霄汉思贤躅，聊和来篇示拜嘉。"],"title":"和答刘子先舍人送行诗"}
