{"author":"僧皎然","id":1129,"strains":["仄平仄仄仄，平仄平仄平。","平平平仄仄平仄，仄平平平仄仄平。","仄仄平仄平，仄平平仄仄。","平平仄仄仄○仄，平仄平平仄平仄。","仄平○，仄平平平仄仄平。","仄平平仄平仄平，平仄平平平仄平。","平平仄仄平平仄，仄仄○○平仄平。"],"paragraphs":["古人若不死，吾亦何所悲。","萧萧烟雨九原上，白杨青松葬者谁。","贵贱同一尘，死生同一指。","人生在世共如此，何异浮云与流水。","短歌行，短歌无穷日已倾。","邺宫梁苑徒有名，春草秋风伤我情。","何为不学金仙侣？一悟空王无死生。"],"title":"相和歌辞 短歌行"}
