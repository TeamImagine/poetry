{"author":"王安石","id":180140,"strains":["仄平平仄○，仄仄平仄平。","平平仄○仄，平仄平仄○。","仄仄平仄仄，仄平仄平平。","平平平仄平，平仄仄○平。","仄仄平仄仄，仄仄○仄平。","仄平平平平，仄仄平仄○。","平仄仄仄仄，仄○仄平平。","平仄平仄仄，仄仄平平平。","平○平○仄，平仄仄平平。"],"paragraphs":["海于天地间，万物无不容。","车螯亦其一，埋没沙水中。","独取常苦易，卫生乏明聪。","机缄谁使然，含蓄略相同。","坐欲肠胃得，要令汤火攻。","置之先生盘，啖客为一空。","蛮夏怪四坐，不论壳之功。","狼籍堆左右，弃置任儿童。","何当强收拾，持问大医工。"],"title":"车螯"}
