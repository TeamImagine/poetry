{"author":"李洪","id":52721,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄仄。","平仄平平平仄仄，平平平仄仄平平。"],"paragraphs":["说诗夜对老弥明，韦氏传家自一经。","盛德于今推鼎甲，闻孙何事亦飘零。","囊贫桂玉人逾瘦，袖有珠玑耳暂醒。","桃李春残归未得，愁看烟草五门青。"],"title":"陈伯和和经字韵复以为报"}
