{"author":"杜甫","id":3103,"strains":["仄仄仄仄仄平仄，仄仄仄平平仄平。","仄平仄○仄仄仄，仄仄平仄仄平平。","仄仄仄平仄仄仄，仄平平仄平○平。","平仄平平仄仄仄，平仄仄仄仄平平。"],"paragraphs":["七月六日苦炎热，对食暂餐还不能。","每愁夜中自足蝎，况乃秋后转多蝇。","束带发狂欲大叫，簿书何急来相仍。","南望青松架短壑，安得赤脚蹋层冰。"],"title":"早秋苦热堆案相仍"}
