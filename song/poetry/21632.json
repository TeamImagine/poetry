{"author":"黄公度","id":21632,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄仄平仄，平仄平平平仄平。","仄仄平平仄平仄，仄仄平仄仄平平。"],"paragraphs":["当年画省与成均，联璧看君亲弟昆。","清世几人兼五福，白头相对备三尊。","朝班犹识尚书履，时论同推通德门。","早晚芝函趣归骑，要令勋业照乾坤。"],"title":"贺郑漕三首  其一"}
