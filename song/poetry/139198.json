{"author":"陈著","id":139198,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["两贤主礼一般春，还是慈湖曲里人。","久旷忽行知世变，相逢交贺见情真。","发身清苦盟方暖，囘首荣华迹总陈。","更看它年陪菜酒，耆英会后接芳尘。"],"title":"次韵史猷父乡集"}
