{"author":"陆游","id":34129,"strains":["仄仄仄仄平，仄仄仄平仄。","平平仄平仄，平仄仄仄仄。","仄○平仄平，平仄平平仄。","仄平○仄仄，仄仄仄仄仄。","○平仄仄仄，平仄平平仄。","○平仄平仄，仄仄仄平仄。","平平仄仄仄，平仄仄平仄。","平平仄○平，平平○仄仄。"],"paragraphs":["己巳被驿书，乙亥戒徂两。","扶衰犯霜露，疲惫不可状。","夜行星满天，晨起鸡初唱。","槁枝烧代烛，冻菜撷供饷。","三年走万里，天幸苟亡恙。","深知赋材薄，自笑得名妄。","宣温望玉座，何以待咨访。","春江色如蓝，归舟行可榜。"],"title":"乾封驿早行"}
