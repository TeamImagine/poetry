{"author":"陈造","id":59648,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["聚首论年不计官，寥寥故事复开端。","俯容我辈输心语，更遣时流洗眼看。","庾亮宾筵无尽兴，昌黎文饮有余欢。","舍人妙句还新样，白雪赓酬政自难。"],"title":"次韵同年诸公环碧叙同年会  其三"}
