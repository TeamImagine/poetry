{"author":"沈徽","id":38179,"strains":["○平仄平仄，仄仄平仄平。","仄仄平平仄，○平○仄平。","平平平仄仄，仄仄仄平平。","仄仄仄平仄，平平仄仄平。","平平仄仄平，平仄仄平平。","平仄平仄仄，仄平平仄平。"],"paragraphs":["长安富豪右，信是天下枢。","戚里笙歌发，禁门冠盖趋。","攀云无丑士，唾地尽成珠。","日晏下双阙，烟花乱九衢。","恩荣在片言，零落亦须臾。","何意还自及，曲池今已芜。"],"title":"古兴二首 二"}
