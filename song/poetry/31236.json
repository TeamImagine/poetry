{"author":"洪迈","id":31236,"strains":["仄平平仄平平仄，仄仄平平仄平○。","平平○仄仄平平，平仄○平仄○仄。","仄平平仄仄仄平，平平仄仄平平平。","平○○仄仄仄仄，仄仄仄平平仄平。","平平仄仄平平仄，仄○平平仄平仄。","○仄平平仄仄○，仄平仄仄平平仄。","平平仄○平仄○，仄仄平平平仄平。","平平平仄平仄仄，仄仄平仄平平平。"],"paragraphs":["上都门外垂杨陌，叶叶经霜不堪折。","春光犹未到梅花，何物当扳送行客。","路人惊问去者谁，高牙大纛争光辉。","君王应念蜀父老，故辍侍臣来紫微。","明光起草文章手，却听元戎报刁斗。","回首翔鸾一梦中，玉箫缓送成都酒。","邛郲九折何足驱，慷慨功名真丈夫。","成都花锦君莫恋，早晚归凯持钧枢。"],"title":"送制置使王刚中帅蜀"}
