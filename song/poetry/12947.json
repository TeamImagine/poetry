{"author":"曹勋","id":12947,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["欲求玄牝蕴清华，莫放朝昏子午差。","收得五华滋湛露，自应双鹤下青霞。","颇闻北海终栖火，莫向东陵只种瓜。","它日黄庭留黍米，遨游海岳未须家。"],"title":"用秦公赠李次仲韵呈次仲三首  其二"}
