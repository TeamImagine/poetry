{"author":"张扩","id":234210,"strains":["平仄平平仄仄平，平平平仄仄平平。","平平仄仄平平仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["披箨游龙破地皮，浪将头角长孙枝。","浑疑铁骑旌戈晓，如趁玉班宫殿时。","羊酪莼羮真谩语，河鲀荻笋彊相宜。","无人会得丛林趣，尽属此君惟我知。"],"title":"笋"}
