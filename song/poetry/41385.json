{"author":"陆游","id":41385,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["年过八十更应稀，又向清秋听𢭏衣。","一片雨来书幔黑，数声钟断钓船归。","酒垆好事能焚券，齑瓮无情未解围。","剩欲出门寻一笑，故人零落叹畴依。"],"title":"南堂杂兴八首  其七"}
