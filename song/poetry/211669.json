{"author":"米芾","id":211669,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["淋漓十幅草兼真，玉立如山老健身。","梦里赤猿真月纪，兴前白凤似年辰。","将寻贺监船虚返，欲近要离烈可亲。","忍死来还天有意，免称圣代杀文人。"],"title":"苏东坡挽诗五首  其二"}
