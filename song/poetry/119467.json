{"author":"林希逸","id":119467,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平仄仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["车轮到处碾成尘，苦乐伊谁见得真。","蚁聚万缘皆假合，驹阴千载几新陈。","虽云入息非出息，或说前身有后身。","此事谩然成诤论，且看古月照今人。"],"title":"遣兴"}
