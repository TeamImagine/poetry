{"author":"王阮","id":77816,"strains":["平平○仄仄，平平平仄平。","平仄仄平仄，仄仄仄平平。","仄○平仄平，仄平平平平。","平平仄平平，仄平平仄平。","仄仄仄平平，平平仄平平。","仄仄平仄仄，仄平仄平平。","仄平平平平，仄仄平平平。","仄○平仄平，仄仄平○平。","平仄仄仄平，平平仄平平。","仄仄仄仄仄，仄仄平平平。"],"paragraphs":["骄阳重郁结，凉飙惊豁开。","排户始奔突，转隙少徘徊。","仄闻风伯言，敬为邦君来。","邦君著之诗，快心吾已灰。","独念暑耘人，斯时若为怀。","所愿均此施，醒然与之偕。","有冰何心浆，有瓮何心醅。","莫吹天上云，要洗田中埃。","高枕谢北窗，披襟笑登台。","伏读旨意大，倍使吾容斋。"],"title":"次韵范石湖北窗书怀一首"}
