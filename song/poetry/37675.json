{"author":"陆游","id":37675,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["明时频忝武夷仙，俯仰人间只自怜。","总角回思如昨日，挂冠过限已三年。","病多晴日思行药，睡少清宵学坐禅。","更叹衰孱不禁酒，地黄一盏即颓然。"],"title":"岁暮独酌感怀"}
