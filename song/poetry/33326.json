{"author":"陆游","id":33326,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄仄平平仄平。","平仄仄平平仄仄，平平平仄仄平平。"],"paragraphs":["一庭舞絮鬭身轻，百尺游丝弄午晴。","静喜香烟萦曲几，卧惊玉子落纹枰。","新春易失遽如许，薄宦忘归何似生。","安得一船东下峡，江南江北听莺声。"],"title":"春晴"}
