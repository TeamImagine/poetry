{"author":"王建","id":7994,"strains":["平平○平仄平平，平平平仄仄平平。","仄平平平仄平仄，仄平○○仄仄仄。","○平平仄仄仄平，仄仄平平仄平仄。","平○○仄平仄平，平平仄○平仄平。","平平平○仄○仄，仄○仄平仄平平。","仄平仄仄平仄仄，仄仄平平○平仄。","仄平平仄仄仄平，平平仄仄平平仄。","仄平仄仄平平平，平平○仄仄平平。","平平仄仄平仄仄，平仄仄平平仄仄。","仄平○仄仄平平，仄平平平平仄○。","平○仄仄○平平，平平仄仄平平平。","仄平仄仄○平仄，仄仄仄平○仄仄。","平平平仄仄平平，平仄平平○仄仄。","仄平平仄平仄平，仄平平仄平平平。","仄平仄仄平仄仄，平平仄仄平平仄。","平仄平○仄仄平，仄仄平仄平平仄。","仄平○仄仄○平，仄仄仄平仄平平。"],"paragraphs":["江边行人暮悠悠，山头殊未见荆州。","岘亭西南路多曲，栎林深深石镞镞。","看炊红米煮白鱼，夜向鸡鸣店家宿。","南中三月蚊蚋生，黄昏不闻人语声。","生纱帷疏薄如雾，隔衣噆肤耳边鸣。","欲明不待灯火起，唤得官船过蛮水。","女儿停客茆屋新，开门扫地桐花里。","犬声扑扑寒溪烟，人家烧竹种山田。","巴云欲雨薰石热，麋鹿度江虫出穴。","大蛇过处一山腥，野牛惊跳双角折。","斜分汉水横千山，山青水绿荆门关。","向前问个长沙路，旧是屈原沈溺处。","谁家丹旐已南来，逢著流人从此去。","月明山鸟多不栖，下枝飞上高枝啼。","主人念远心不怿，罗衫卧对章台夕。","红烛交横各自归，酒醒还是他乡客。","壮年留滞尚思家，况复白头在天涯。"],"title":"荆门行"}
