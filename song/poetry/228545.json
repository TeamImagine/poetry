{"author":"释德洪","id":228545,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["秋入纱厨夏簟空，颓然瘦坐一衰翁。","声凉乱叶红蕉雨，香暗分丛紫菊风。","清境净缘惭独享，幽怀佳句与谁同。","平生垢习消磨尽，只有文章气吐虹。"],"title":"立秋日偶书"}
