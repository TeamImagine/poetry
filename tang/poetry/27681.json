{"author":"林宽","id":27681,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["暝鼓才终复晓鸡，九门何计出沈迷。","樵童乱打金吾鼓，豪马争奔丞相堤。","翡翠鬟欹钗上燕，麒麟衫束海中犀。","须知不是诗人事，空忆泉声菊畔畦。"],"title":"长安即事"}
