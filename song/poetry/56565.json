{"author":"张孝祥","id":56565,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["亭依三塔占清幽，松竹环除翠欲流。","晚色晴开千嶂月，波光冷浸一天秋。","琼瑶影里诗僧屋，云锦香中钓客舟。","风送不知何处笛，雁声惊起荻花洲。"],"title":"寒光亭"}
