{"author":"李处权","id":8424,"strains":["平平仄平仄，仄仄平仄平。","仄仄○平仄，仄仄平平平。","平平仄仄仄，仄仄○仄○。","平仄仄仄○，平仄平平平。","仄平平仄平，平平○仄平。","仄○平仄仄，平仄○平平。"],"paragraphs":["春来雨鸣屋，夜静雷破山。","客子叹身世，曷以舒心颜。","高人不事事，结屋苍翠间。","松竹不改操，鸿鹄何由攀。","想知于此时，斋扉犹未闗。","短檠书史倦，危坐听潺潺。"],"title":"简士特"}
