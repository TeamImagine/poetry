{"author":"梅尧臣","id":57649,"strains":["平平仄仄仄平仄，平仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["并州自古近胡地，牛酒常行十万兵。","少尹曾为五府辟，将军况有旧家声。","桑麻故已知风俗，丘垅何须访姓名。","闻说至今犹好马，试求安稳众中行。"],"title":"送薛十水部通判并州"}
