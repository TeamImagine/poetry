{"author":"谢安之","id":172343,"strains":["仄平平平○，仄仄仄平仄。","平平平平平，○仄平仄仄。","平平仄仄仄，仄仄○仄仄。","平平仄平仄，仄仄平平仄。","平平仄仄仄，仄仄仄○仄。","平平仄平仄，平仄仄仄仄。","仄平仄平平，仄仄仄○仄。","仄平仄平平，仄仄仄仄仄。","平平仄平平，仄仄仄平仄。","平平平仄仄，仄仄仄平仄。","平仄仄平平，仄平○仄仄。"],"paragraphs":["后皇来何从，顿此八纮网。","神皋尘冥冥，冠盖争勇往。","研桑到白首，塞屋犹怏怏。","云何石南牧，上印归州党。","虚装绝桂海，借石压轻桨。","清风肃炎涨，心事映莽沆。","一朝入吴门，几载耀庭幌。","取廉报常丰，溢作百世享。","英英玉华姿，宛有郁林象。","开轩函位置，得地甫寻丈。","何以诏云仍，世居如此榜。"],"title":"世居亭"}
