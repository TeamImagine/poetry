{"author":"温庭筠","id":26199,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["红深绿暗迳相交，抱暖含芳披紫袍。","彩索平时墙婉娩，轻球落处晚寥梢。","窗中草色妒鸡卵，盘上芹泥憎燕巢。","自有玉楼春意在，不能骑马度烟郊。"],"title":"寒食日作"}
