{"author":"彭汝砺","id":201665,"strains":["仄仄平平仄仄平，平平平仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["鹤瘦松枯不自禁，穷愁千万欲相侵。","山林谁识谢公意，风月独高梁甫吟。","行视水痕嗟未息，静看云影爱无心。","懒随尘土趋时态，欲就丝桐丐古音。"],"title":"山林"}
