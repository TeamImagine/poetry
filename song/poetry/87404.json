{"author":"韩淲","id":87404,"strains":["平仄平平仄仄仄，仄仄仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["城郭山林每相望，独醒那忍共春酲。","眼前人事忙如戏，脚底花时过若惊。","从宦索居良易与，新知故态岂难评。","朅来数日还归去，隠地应多怨鹤迎。"],"title":"二十六日昌甫归章泉水"}
