{"author":"张咏","id":112336,"strains":["平平仄仄平，平仄平○仄。","平平仄仄○○平，仄仄○平仄平仄。","仄平平平仄平仄，仄仄仄平○仄仄。","仄仄平平仄仄平，平○平平平仄仄。","仄仄平平○仄仄，平平平，仄平平仄平○平。","平平仄仄仄仄仄，仄平平仄平平平。","仄仄仄仄仄，仄仄平平平。","○平平仄仄，○仄仄○○。"],"paragraphs":["郊亭欲别时，霜叶翻空日。","男儿志在乘长风，去便离忧惨颜色。","镆铘煌煌对尊酒，醉舞不成空握手。","耻唱悠悠易水歌，羞折丝丝关外柳。","我欲为君操峻节，研清词，古来贤圣同驱驰。","连城白璧不足道，济时才略为藩篱。","一以答惠贶，再欲酬心知。","从今明月夜，应有远相思。"],"title":"留别博州推官杨丹"}
