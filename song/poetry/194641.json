{"author":"苏轼","id":194641,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["月明惊鹊未安枝，一棹飘然影自随。","江上秋风无限浪，枕中春梦不多时。","琼林花草闻前语，罨画溪山指后期。","岂敢便为鸡黍约，玉堂金殿要论思。"],"title":"次韵蒋颖叔"}
