{"author":"张矩","id":132446,"strains":["平平仄仄仄平仄，平仄平平平仄仄。","仄平平仄平仄○，平仄平平仄○仄。","平平平平○，平平平平仄。","仄平仄仄仄平○，仄仄○平平仄仄。","仄平仄仄仄平平，平仄平○○仄平。","仄平仄仄平平○，仄仄平平仄平仄。","平平仄仄平仄平，平仄平○仄○仄。","仄平仄仄○平平，仄仄仄仄○平仄。","平○平平平平仄仄平，仄仄平平仄平仄。","仄平平仄平仄平，仄仄仄平仄，仄仄仄平平，仄仄平平仄平仄。"],"paragraphs":["昌黎不作颖师已，千古风流随逝水。","大音祗在天壤间，云竹翁能发其秘。","明之为侯王，幽之为神鬼。","悟翁一转指头禅，万事泯然心耳废。","涧泉淅沥走宫商，仙佩丁当分角征。","数声急羽来秋空，夜半西风掠蛩砌。","诸公不但知此音，真欲钩深得其艺。","大篇小什分珠玑，往往不惜兼金馈。","吾闻南风之歌下舜廊，四海熙熙乐平治。","愿翁持此天上头，一鼓解民愠，再鼓阜民财，勿作区区自丰计。"],"title":"赠云竹一老琴师歌"}
