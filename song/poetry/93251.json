{"author":"吕声之","id":93251,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["万古长淮一带流，从来战地不容休。","间关千里军前饷，牢落重阳客里秋。","怅望白衣来送酒，了无黄菊与簪头。","何人早断楼兰首，试解君王宵旰忧。"],"title":"重阳桐城道中"}
