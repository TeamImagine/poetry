{"author":"梅尧臣","id":57920,"strains":["○平仄平仄，仄仄○平平。","平仄仄○平，仄仄○仄平。","仄仄平仄○，仄平○仄平。","○平平○平，仄仄平仄平。","平平仄仄仄，仄仄仄仄平。","仄平平仄仄，○仄仄仄平。","平仄仄仄仄，仄仄平仄平。","平平平仄平，平○仄仄平。","○○仄平仄，仄仄平仄平。","仄平仄平仄，仄仄仄仄平。","仄仄平平平，仄仄平仄平。","仄平平○平，平平仄○平。","○仄仄平仄，平仄平仄平。","仄平平平仄，仄仄平平平。","仄平平仄○，平仄平○平。"],"paragraphs":["相公秉文武，视卒如婴儿。","今往佐其军，岂不重抚绥。","我有愚者虑，赠君临路岐。","相公居并州，拓土曾不疑。","羌戎起潜变，一旦覆我师。","我师无不勇，将吏实易之。","常抱雪耻志，此旨君所知。","兵家尤戒贪，持重养以威。","正当土门路，自昔屯虎貔。","朔朝及旬望，大校饫酒卮。","未若投单醪，共饮河水湄。","古人维其均，今人意参差。","临事欲之死，身往心已移。","上能同甘苦，下必同安危。","愿君因议论，兹语何难为。"],"title":"送周介之学士通判定州"}
