{"author":"吴芾","id":18326,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["闻道公庭白昼闲，更无夜犬吠江关。","一时戾气俱销尽，千载淳风顿使还。","但恐赐环来北阙，不容拄笏看西山。","祇今汲直如公少，正赖忠言一犯颜。"],"title":"再和龚帅所寄  其二"}
