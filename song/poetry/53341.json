{"author":"项安世","id":53341,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["四郊残雪未成泥，十里篮舆杂马蹄。","道上行人梭样织，日边云气剪相齐。","山围镜野成环玦，东折冰河散璧珪。","独立跨河桥上望，共谁同说马公堤。"],"title":"雪后出西偏门迓郑安抚"}
