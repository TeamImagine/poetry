{"author":"李咸用","id":29804,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["真宰无私造化均，年年分散月中春。","皆期早蹑青云路，谁肯长为白社人。","宋国高风休敛翼，圣朝公道易酬身。","大须审固穿杨箭，莫遣参差鬓雪新。"],"title":"与刘三礼陈孝廉言志"}
