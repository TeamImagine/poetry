{"author":"蔡戡","id":71423,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["浮生一梦疾南柯，白发人间所阅多。","土木形骸齐物我，萍蓬踪迹惯风波。","可怜造化小儿耳，其奈痴顽老子何。","毁誉是非何足较，百年颜跖共山阿。"],"title":"自咏  其二"}
