{"author":"释居简","id":92540,"strains":["平平仄平，仄仄仄仄。","仄仄仄仄，平○仄仄。","仄仄仄○，平仄仄仄仄。","平平平仄，仄仄仄仄○。","仄仄仄平○平，仄平仄平平仄。","仄仄仄平，平平仄仄。","仄仄仄仄，○平平仄。","仄平仄平仄平，平仄平仄。","平平仄平平仄仄平平平仄平，仄平仄仄。"],"paragraphs":["伽黎拥肩，不舍夜旦。","革履梏足，炎熇不跣。","迹迩世相，而不动不退。","心惟玄奥，则唯止唯观。","四辩涌兮澜翻，四筵拥兮冰泮。","特旨住山，灵山未散。","洗旧讲榻，萎花新换。","至于戒香逆风，腾播林野。","吾尝比之波利质多罗天树花，此之谓也。"],"title":"下天竺古镜法师画像赞"}
