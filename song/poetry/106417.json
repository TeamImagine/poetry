{"author":"程公许","id":106417,"strains":["平仄仄平平仄平仄，仄平平仄仄平仄。","仄仄仄仄平○平平，仄平仄○平仄平。","平仄平平○仄仄，仄仄仄平平仄仄。","平仄仄仄平平平，○仄平仄仄仄仄。","仄平仄仄平平平，○仄平仄平仄平。","仄仄仄平仄平仄，仄平平仄平平平。","仄平平平仄平仄，平仄平平仄平○。","仄平平仄仄平平，仄平○仄仄平○。","仄○平○仄○仄，仄○仄仄平平仄。","平平仄仄仄平○，平仄平平仄平仄。"],"paragraphs":["君不见唐朝郭元振，退朝愉色奉温凊。","又不见国初王文康，黑头拜相归捧觞。","台衮崇严亲寿考，历数古今良亦少。","而况二老偕耆颐，如二公者那易有。","四窗爽气舒云霞，相业之盛专一家。","父子弟昆踵科级，到公名业尤荣华。","蔡州擒吴抑何壮，开幕江淮护诸将。","手提黄钺却欃枪，即军中册右丞相。","我乘驰驱亦劳止，衮衣趣觐天颜喜。","垂绅列弁竞趋迎，恩遇之隆昔无比。"],"title":"寿史丞相"}
