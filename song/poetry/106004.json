{"author":"岳珂","id":106004,"strains":["平仄仄平平平，○平平平○平。","仄平仄平仄仄，仄仄平平仄平。","仄仄仄仄○仄，仄平平平仄平。","仄平平○仄○，仄仄平平仄平。","仄仄仄仄平平，仄平仄平平平。","仄仄仄仄仄平，平平平平仄平。","仄仄仄平，平平○○。","仄平平平平○，仄仄平平平平。","平仄平平平仄，仄仄仄平仄平。","平○仄仄○平，平平仄平。","仄仄仄平平仄，仄仄平平仄平。","仄○平平仄仄，仄平平平仄○。","仄仄仄平仄仄，仄仄平平仄平。","平仄○仄，仄平仄平。","仄平仄平○平，仄平平平仄平。","仄○仄平仄仄，仄平○平平平。","仄○平平，仄平仄平。","仄○○平，平平仄平。","平仄仄平仄平，○仄仄平平平平仄平仄。"],"paragraphs":["怀绝世之清音，叹媸妍之难谌。","慨丸墨之未改，挹古人而寄心。","褐黯黯以如漆，笏琅琅而抵金。","贮冰壶其自如，渺一尘之弗侵。","彼远臭以何归，谩花柳之繁阴。","姓昧昧以污人，虽千年而亦喑。","予得此诗，跫然长吟。","想先生之清标，契谪仙于同襟。","凌九垓而神会，岂入海之可寻。","方将抱月乘风，携壶命琴。","短墨帝于玄圃，挟客卿于翰林。","快骑鲸而翳凤，遂登高而俯深。","执此卷而撰杖，筮得朋于盍簪。","秋露其滴，玉蜍自斟。","捧诗砚之如箕，淬词锋之发镡。","付张李于一吷，视沧溟于蹄{岑}。","逸兴天游，浩无古今。","斗杓回光，曦车发晨。","承謦欬于绪言，犹足以投微机于芥针也。"],"title":"苏文忠潘墨诗帖赞"}
