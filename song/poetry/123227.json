{"author":"吴潜","id":123227,"strains":["仄仄平平仄平平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["上苑春光已探来，诸公逸驾莫迟回。","点头定有文惊坐，烧尾何妨酒吸杯。","自是功名难躲避，须知气节要壅培。","老夫亲手传衣钵，来岁图经用再开。"],"title":"乡举鹿鸣劝驾"}
