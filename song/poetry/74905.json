{"author":"赵蕃","id":74905,"strains":["仄平平仄仄平平，平仄仄平平仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["畏寒终日卧窗阴，衰飒政如霜后林。","勿谓官闲得厅冷，几因诗至启门深。","酒才饮湿宁崇味，琴且无弦岂嗜音。","政尔欲闲闲不得，和诗频改又频吟。"],"title":"沅陵用在伯林字作诗见属次韵答之"}
