{"author":"韦应物","id":56557,"strains":["仄仄平仄仄，仄平平仄仄。","平平仄平○，仄仄平仄仄。","○平○仄仄，平仄仄平仄。","平仄仄平○，平平仄平○。","平平平平仄，平仄仄平仄。","平○平平仄，平平仄平仄。","平仄平仄仄，仄平○仄仄。","平仄平平平，平平仄平仄。"],"paragraphs":["素友俱薄世，屡招清景赏。","鸣钟悟音闻，宿昔心已往。","重门相洞达，高宇亦遐朗。","岚岭晓城分，清阴夏条长。","氲氛芳台馥，萧散竹池广。","平荷随波泛，回飙激林响。","蔬食遵道侣，泊怀遗滞想。","何彼尘昏人，区区在天壤。"],"title":"慈恩伽蓝清会"}
