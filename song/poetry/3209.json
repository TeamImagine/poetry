{"author":"陈与义","id":3209,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平仄。","仄平仄仄平平仄，仄仄平平仄仄平。"],"paragraphs":["不到龙门十载强，断崖依旧挂斜阳。","金银佛寺浮佳气，花木禅房接上方。","羸马暂来还径去，流莺多处最难忘。","老僧不作留人意，看水看山白发长。"],"title":"龙门"}
