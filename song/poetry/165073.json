{"author":"罗升","id":165073,"strains":["平○仄仄仄，仄仄○仄平。","仄平平平仄，仄仄平○平。","仄平仄平平，仄仄仄仄平。","仄平平平平，平仄平平平。","仄平平平仄，仄仄仄仄平。","仄平？仄仄，平○仄○○。","平平平仄仄，平仄○平○。","仄平仄平仄，仄仄○○平。"],"paragraphs":["秦王狭百二，猛虎正负嵎。","壮哉田家子，赤手摩其须。","叩关固蹉跎，未觉此计迂。","沛公居山东，财色良区区。","一朝咸阳去，始作帝者图。","砀公倘不偶，陈中遂长驱。","求知千载下，优劣当何如。","九原已黄土，极目空欷歔。"],"title":"纪秦汉间事  其二"}
