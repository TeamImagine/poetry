{"author":"刘攽","id":183790,"strains":["平仄仄平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄仄平。","仄平平仄平平仄，平仄平平仄仄平。"],"paragraphs":["驰传典州名字高，溪山更不厌勤劳。","吏逢照胆新磨镜，事似屠牛已善刀。","颇说团茶如湩酪，欲将丹荔比葡萄。","使君诗思过泉涌，为赋佳篇悟此曹。"],"title":"送曹辅奉议福建转运判官  其一"}
