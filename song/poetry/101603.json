{"author":"赵抃","id":101603,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄仄平。","仄平仄仄平平仄，平仄平平仄仄平。"],"paragraphs":["一别三秋一日如，望中红叶已萧踈。","曾闻眷注行优召，自顾衰迟未退居。","在昔游从今道旧，平生事契敢忘初。","古人最重交情久，堪笑当年汉耳余。"],"title":"再用韵"}
