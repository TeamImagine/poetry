{"author":"释怀深","id":234859,"strains":["平平仄仄○，平平仄○仄。","平平仄仄○，平平平仄仄。","仄仄仄平平，仄平平平仄。","仄仄仄平平，仄仄平○仄。","○○仄○仄，平平仄平仄。","仄仄仄平平，仄仄平平仄。","仄仄平平平，仄仄平平仄。","平平平仄仄○平，仄仄○平仄平仄。","仄仄平平，○平仄仄。","平平仄仄仄○，仄仄○平仄仄。","仄平仄，平平仄仄平平仄。","仄平平仄仄平○，○仄平平仄仄仄。"],"paragraphs":["呜呼魏大和，为人性纯厚。","虽居陋巷中，箪瓢甘自守。","聚学训童蒙，束修粗糊口。","岁晚好吾宗，悟世非长久。","临行嘱妻子，叮咛诫诸后。","不学老庄周，说葬成虚谬。","不学襄阳翁，与女争先后。","先生之意不如斯，欲效禅家破诸有。","四众云臻，柴薪已就。","虽然父子至亲，到此如何可救。","不须救，生前已付山僧手。","一枝红焰赠君行，看取神龟火里走。"],"title":"魏先生下火"}
