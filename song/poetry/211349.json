{"author":"刘跂","id":211349,"strains":["○平仄平仄，仄仄平仄平。","平仄仄仄仄，平平平仄平。","○平平仄仄，仄仄平平平。","平平平仄平，平仄仄仄平。","平平仄平仄，仄仄平○平。","平仄仄○仄，仄仄平仄平。","仄仄仄仄仄，？仄平○平。","仄仄仄仄仄，○平仄○平。","仄仄仄平平，平平平○平。","平平仄仄仄，平仄平仄平。","平平仄仄仄，仄平仄仄平。","仄平平平仄，仄仄○○平。"],"paragraphs":["屏居倦烦促，约此尘外游。","于我快两目，云谁翻百忧。","苍山东北秀，野水西南浮。","平生林壑心，今老此一丘。","悲风入丛薄，扫迹瓜芋畴。","高树未摇落，鼎鼎弥道周。","感此节物化，淟涊何当休。","幻事涉苦海，禅心得中州。","徙倚到无言，风铃声更幽。","新诗出肺腑，明月非暗投。","终篇不及酒，似非我一流。","愿为灵泉去，醉语看横秋。"],"title":"和梁十登三学阁"}
