{"author":"梅尧臣","id":46735,"strains":["仄○平，仄平仄。","仄仄平，仄仄仄。","仄仄平，仄仄仄。","仄仄平，仄仄仄。","仄仄平仄仄○仄，平仄平仄○仄仄。","仄平平仄仄平平，平仄仄仄仄仄仄。"],"paragraphs":["水中龙，角而足。","海小鱼，角矗矗。","不拟龙，乃拟鹿。","譬彼蜗，抗茧犊。","渍以咸卤久且醭，持卖都市参鼎𫗧。","此人何苦厌猪羊，甘尔臭味不饱腹。"],"title":"卖鹿角鱼"}
