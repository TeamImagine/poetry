{"author":"张元干","id":5732,"strains":["平平仄平○，仄仄仄平仄。","平平仄平仄，仄仄仄仄仄。","平平○仄平，仄仄仄平仄。","仄平平仄平，平仄仄平仄。","仄仄仄○平，平平仄平仄。","○仄仄平平，平平平仄仄。","仄仄仄平平，平○平仄仄。","○○仄○平，平平仄平仄。","平○仄平平，仄仄仄平仄。","仄仄仄○平，平平仄平仄。","仄仄○平平，仄平仄平仄。","平○平仄平，仄仄仄平仄。"],"paragraphs":["秋来乏邻酤，近事采涂说。","愁多费陶写，户小辄败阙。","谁能空隐忧，判饮最良策。","两公俱世豪，风味夺佳节。","手酿瓮中春，香浮玉丹色。","相饷走鸱夷，芳辛真妙绝。","共赋醉乡诗，销磨闲日月。","颇闻锁娉婷，回风舞流雪。","何妨出房栊，满引快关膈。","此念想当然，清尊可虚设。","我老留瓯闽，感时梦淮浙。","公其招故人，亦记未归客。"],"title":"奉和希道新句兼简祖颖漕使"}
