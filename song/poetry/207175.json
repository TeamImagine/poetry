{"author":"黄庭坚","id":207175,"strains":["平平仄仄仄，仄平仄仄平。","仄仄平仄平，平仄○仄平。","仄平仄平仄，仄仄平平○。","仄仄平仄仄，平○○平平。","仄仄仄平仄，仄仄仄仄○。","仄平仄仄仄，仄仄仄平平。","仄仄仄仄仄，平平仄仄平。","○平仄平仄，平仄平仄平。","仄仄平平仄，仄○仄平平。","平平○平仄，仄平仄平平。","仄仄仄仄平，○仄仄仄平。","平平仄平仄，仄仄仄仄平。","平平仄仄仄，仄仄仄仄平。","仄平平平平，仄仄○？平。"],"paragraphs":["城头渡可涉，早禾渡可斟。","试问安用舟，春水三丈余。","是维一都会，驵侩权征输。","郁郁多大姓，儒冠颇诗书。","以武断乡曲，旧俗小未除。","厌嚣谢近市，斩绝得僧区。","此地美水竹，林明见浴凫。","相追喋菱藻，天乐非世娱。","忆在田园日，放浪友禽鱼。","今来长山邑，忍饥抚惸孤。","出入部曲随，咳唾吏史趋。","形骸束簪笏，可意一事无。","谋生理未拙，仰愧拥肿樗。","曲肱晴檐低，结网看蜘蛛。"],"title":"癸丑宿早禾渡僧舍"}
