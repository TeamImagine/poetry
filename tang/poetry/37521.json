{"author":"詹敦仁","id":37521,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["争霸图王事总非，中原失统可伤悲。","从来宾主如邮传，胜负干戈似局棋。","周粟纵荣宁忍食，葛庐频顾谩劳思。","江山有待早归去，好向鹪林择一枝。"],"title":"劝王氏入贡宠予以官作辞命篇"}
