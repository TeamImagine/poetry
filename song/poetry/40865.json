{"author":"陆游","id":40865,"strains":["仄仄平平平仄平，平平平仄仄平平。","平平仄仄平平仄，仄仄仄平平仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["古道迢迢人迹稀，羸骖欹帽远村归。","正看日暮羊牛下，又见月明乌鹊飞。","僧院疏钟出林岫，渔家微火耿窗扉。","闲游要是幽人事，草露从教湿短衣。"],"title":"归兴二首  其二"}
