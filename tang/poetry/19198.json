{"author":"殷尧藩","id":19198,"strains":["平平平仄仄，仄仄仄平平。","仄仄平平仄，○平仄仄平。","平平平仄仄，平仄仄平平。","仄仄平○仄，平平仄仄平。","仄平平仄仄，平仄仄平平。","仄仄平平仄，平○仄仄平。"],"paragraphs":["玄都开秘箓，白石礼先生。","上界秋光净，中元夜气清。","星辰朝帝处，鸾鹤步虚声。","玉洞花长发，珠宫月最明。","扫坛天地肃，投简鬼神惊。","傥赐刀圭药，还留不死名。"],"title":"中元日观诸道士步虚"}
