{"author":"苏轼","id":194107,"strains":["○平仄仄平○平，仄平仄仄平仄○。","仄仄仄平○仄仄，仄仄仄仄平平仄。","平平仄平仄平仄，○○仄仄仄平仄。","平平○仄仄仄仄，平仄○平仄平仄。","仄平仄仄仄仄平，平平仄仄平平仄。","仄仄平平仄仄仄，仄平仄仄平平仄。"],"paragraphs":["闻君有妇贤且廉，劝君慎勿为楚相。","不羡紫驼分御食，自遣赤脚沽村酿。","嗟君老狂不知愧，更吟丑妇恶嘲谤。","诸生闻语定失笑，冬暖号寒卧无帐。","碧香近出帝子家，鹅儿破壳酥流盎。","不学刘伶独自饮，一壶往助齐眉饷。"],"title":"送碧香酒与赵明叔教授"}
