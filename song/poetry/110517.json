{"author":"刘克庄","id":110517,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄平平平仄仄平。"],"paragraphs":["墙角新开白版扉，时寻樵牧弄烟霏。","代耕岂若收躬稼，赐帛何如出自机。","湖海浪游今已倦，山林独往未全非。","百年只愿身强健，长为慈亲负米归。"],"title":"即事四首  其三"}
