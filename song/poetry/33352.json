{"author":"陆游","id":33352,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["早得虚名翰墨林，谢归忽已岁时侵。","春郊射雉朝盘马，秋院焚香夜弄琴。","病酒闭门常兀兀，哦诗袖手久愔愔。","浮沉不是忘经世，后有仁人识此心。"],"title":"书叹"}
