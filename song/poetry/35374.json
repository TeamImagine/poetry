{"author":"梅尧臣","id":35374,"strains":["仄平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","平仄平○仄，平平仄仄○。","仄平平仄仄，仄仄仄平平。","仄仄平平仄，○平仄仄平。","仄平平仄仄，仄仄仄平平。","仄仄平平仄，○○仄仄平。","平平仄平仄，平仄仄平平。","仄仄平平仄，○平仄仄平。","平平仄○仄，仄仄仄平平。","仄仄仄平仄，平平平仄平。","平平○仄仄，仄仄仄平平。","仄仄平平仄，○平仄仄平。","平平仄仄仄，仄仄仄平平。","仄仄平平○，平平仄仄平。","仄平平仄仄，仄仄仄仄平。","平仄平平仄，平平仄仄平。"],"paragraphs":["卜惟阳月吉，孝享礼方修。","斋幄严宫殿，群臣奉冕旒。","北风先集霰，夜雪竞侵帱。","羽仗天街立，龙笳象魏流。","翌朝升宝辂，夹道列华辀。","琳宇躬将款，珠尘密未收。","撞钟钧奏合，奠玉日光浮。","捧册叨于左，观仪得以周。","帝来清庙下，月欲大刀头。","既祼还初次，更衣戴远游。","黄麾转槐路，朱辇驾云虬。","武士罗金甲，中人著锦褠。","千官入称庆，万国与同休。","却出紫宸阁，俄登宣德楼。","鸡星传巽令，鹤驭作天邮。","肆赦通皇泽，深仁被九州。","巍巍百世业，坦坦四夷柔。","惠及高年叟，恩差五等侯。","力田仍给复，有道俾旁求。","何以歌尧美，兹同击壤讴。"],"title":"祫享观礼二十韵"}
