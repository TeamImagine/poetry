{"author":"张至龙","id":131602,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雾裹峰头薄似巾，路逢水后误行人。","山泉酿酒力偏重，石铫煎茶味最真。","燕不传家犹教子，梅才有肉便生仁。","枕边学梦人方悟，未到锺声梦更频。"],"title":"题白沙驿"}
