{"author":"李群玉","id":25454,"strains":["平仄仄仄仄，平平○平平。","平平仄仄仄，仄仄仄平○。","平仄仄平仄，平平仄○平。","平平平平仄，平仄仄○平。","仄○仄仄平，仄仄仄平平。","平○平平仄，○仄仄平平。","○仄仄仄平，仄仄平平平。","平平仄○仄，平仄仄平平。","平仄仄仄仄，平平仄平平。","仄平仄○仄，仄仄仄平平。","平平仄○平，○仄平平平。"],"paragraphs":["秋色满水国，江湖兴萧然。","氛埃敛八极，万里净澄鲜。","涔浦纵孤櫂，吴门渺三千。","回随衡阳雁，南入洞庭天。","早闻陆士龙，矫掌跨山川。","非思鲈鱼脍，且弄五湖船。","暝泊远浦霞，晓饭芦洲烟。","风流访王谢，佳境恣洄沿。","霜剪别岸柳，香枯北池莲。","岁华坐摇落，寂寂感流年。","明朝即漂萍，离憾无由宣。"],"title":"将之吴越留别坐中文酒诸侣"}
