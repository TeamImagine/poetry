{"author":"黄裳","id":204413,"strains":["仄仄○○平仄仄，平平仄仄平○仄。","仄平仄仄平仄平，仄○平平仄平仄。","仄平平仄仄平平，仄仄平平平○○。","○平平仄仄平平，仄平仄仄平平仄。","仄平仄仄平平平，仄仄○平仄平仄。","仄仄平平平仄平，仄仄○平仄平仄。","仄○平仄平平平，平仄平平平仄仄。","平平仄仄平平平，平仄仄平平仄○。","仄仄○平平仄○，仄仄平平仄仄仄。","平平仄仄平平○，○仄平平仄平仄。"],"paragraphs":["一鉴沈沈含万象，千岩竞秀还相向。","季真梦断归去来，数顷寒光对夷旷。","管弦公外与民同，秘阁先生千骑长。","从公于迈巷无人，画船解缆争先放。","去探禹穴升稽山，语笑相逢洞天上。","玉帛纷纷何处寻，谩对遗陵起凄怆。","越王羞辱微之欢，山水依然人独往。","先生揖我欹金卮，吾道本来无得丧。","日月如飞奚用劳，醉舞言归勿令荡。","湘灵不见湘江闲，回首斜阳落秦望。"],"title":"陪会稽太守游鉴湖会于禹祠之下"}
