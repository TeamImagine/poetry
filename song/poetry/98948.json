{"author":"华岳","id":98948,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["壮气横秋面渥丹，男儿未遇指休弹。","卖浆岂料周分国，盗粟焉知汉筑坛。","胫脡未甘缠吏鞅，髑髅不信误儒冠。","夜深踢起床头婢，和泪挑灯把剑看。"],"title":"怒题"}
