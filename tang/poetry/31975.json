{"author":"韩偓","id":31975,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["征途安敢更迁延，冒入重围势使然。","众果却应存苦李，五缾惟恐竭甘泉。","多端莫撼三珠树，密策寻遗七宝鞭。","黄篾舫中梅雨里，野人无事日高眠。"],"title":"奉和峡州孙舍人肇荆南重围中寄诸朝士二篇时李常侍洵严谏议龟李起居殷衡李郎中冉皆有继和余久有是债今至湖南方暇牵课 二"}
