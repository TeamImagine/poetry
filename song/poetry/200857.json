{"author":"范祖禹","id":200857,"strains":["仄○平○平，平仄仄仄仄。","平平仄平仄，仄仄仄平仄。","平仄仄仄平，仄平？平仄。","仄平仄仄○，仄平平仄仄。","仄仄仄仄平，仄仄平仄仄。","○仄仄平平，平平平仄仄。","平平平仄平，仄○仄○仄。","仄○仄平平，平仄平平仄。","平平○仄平，仄仄仄平仄。","仄平仄仄仄，平仄平平仄。","平平仄仄仄，仄仄平仄仄。","平仄仄平仄，平平○仄仄。","平○仄平仄，○仄仄仄仄。","仄仄仄仄平，平平平仄仄。"],"paragraphs":["我从山中来，安宅岂敢卜。","穷秋积霖潦，陋巷没车毂。","环堵不蔽风，下床毎涂足。","灶蛙日已长，釜鱼时可漉。","瓦解岂一朝，粪土扶朽木。","中夜若崩山，微躯忧压覆。","晨炊无尺椽，慨叹食重肉。","益思反蓬茅，终老依松竹。","云居荫薜萝，野性狎麋鹿。","涧溪可濯饮，薇蕨余肴蔌。","宁惟此寓馆，薄宦同旅宿。","吾食敢求饱，民生犹歉腹。","囊空庶无寇，囷竭尚有粟。","墨突不暇黔，谁能忧破屋。"],"title":"又雨中厨屋坏"}
