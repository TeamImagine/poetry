{"author":"黄公度","id":21422,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["画角城头绕怨音，秋风握手别杯深。","三年故国相从地，万里青云欲别心。","醉罢林霜催菊老，梦回江月转棠阴。","预愁晓色离亭外，衰草撩人思不禁。"],"title":"奉别王宰先之"}
