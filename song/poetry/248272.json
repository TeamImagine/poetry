{"author":"赵鼎","id":248272,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["满眼尘埃懒据鞍，暂逢清景即怡颜。","月明夜水平低岸，烟淡秋林倚半山。","隐退谩留他日计，居贫未放此身闲。","老来愧取移文诮，会整匆匆俗驾还。"],"title":"夜送客至马鸣桥"}
