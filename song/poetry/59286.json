{"author":"陈造","id":59286,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["自笑冠裳裹沐猴，只今江海信虚舟。","断无贝阙珠宫梦，好在黄鸡紫蟹秋。","诗外尽为闲日月，人间分占素公侯。","政须鸥鹭供青眼，未厌山林映白头。"],"title":"闲题"}
