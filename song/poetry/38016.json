{"author":"陆游","id":38016,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["漠漠炊烟村远近，冬冬傩鼓埭西东。","三叉古路残芜里，一曲清江淡霭中。","外物已忘如弃屣，老身无伴等羁鸿。","天寒寂寞篱门晚，又见浮生一岁穷。"],"title":"舍北晚步"}
