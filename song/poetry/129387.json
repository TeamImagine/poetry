{"author":"李曾伯","id":129387,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["美哉轮奂若天成，一笑凭栏趁喜晴。","弹厌江山诗句老，破除胸臆酒樽盈。","溪头圉圉观鱼跃，柳外萧萧忆马鸣。","明日无妨再联辔，海棠犹未醉春酲。"],"title":"偕张总干章帅机同游檀溪登极目和韵  其二"}
