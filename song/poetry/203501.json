{"author":"孔平仲","id":203501,"strains":["平平仄平仄平仄，仄仄平平仄○仄。","仄平仄仄仄○平，仄仄○平仄平仄。","仄平平仄○平平，仄仄平平平仄平。","○○仄仄平平仄，平○○平仄仄平。"],"paragraphs":["春江碧波渺天去，两岸红桃落如雨。","主人到此送行人，落日留连会歌舞。","渡头杨柳正依依，拂水摇风千万丝。","看看亦整东归棹，谁折长条赠我归。"],"title":"送客到江亭"}
