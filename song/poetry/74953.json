{"author":"赵蕃","id":74953,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["客授袁州且二三，胜游兹日始舆篮。","僧残尚保高低寺，迹古犹呼上下岩。","不省眼中如昔否，可惭笔底欠穷探。","平泉草木今金濑，免郡还家未趁参。"],"title":"同邢希声游化成岩"}
