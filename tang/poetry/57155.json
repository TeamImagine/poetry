{"author":"岑参","id":57155,"strains":["平仄仄仄仄，仄平仄平平。","平平仄仄仄，平仄○平平。","仄平○仄仄，平○平平平。","仄仄平仄平，仄○平○平。","平平仄○仄，仄仄仄仄平。","仄○平平平，○仄仄平○。","平平平仄仄，仄平平仄平。","平仄平○○，○平仄平平。","仄平仄平仄，平仄平平平。","仄仄○平平，仄○○仄平。","仄仄仄平仄，平平仄平平。","○平仄仄仄，平仄○仄平。"],"paragraphs":["胡寇尚未尽，大军镇关门。","旌旗遍草木，兵马如云屯。","圣朝正用武，诸将皆承恩。","不见征战功，但闻歌吹喧。","儒生有长策，闭口不敢言。","昨从关东来，思与故人论。","何为廊庙器，至今居外藩。","黄霸宁淹留，苍生望腾鶱。","卷帘见西岳，仙掌明朝暾。","昨夜闻春风，戴胜过后园。","各自限官守，何由叙凉温。","离忧不可忘，襟背思树萱。"],"title":"潼关镇国军句覆使院早春寄王同州"}
