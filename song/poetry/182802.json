{"author":"强至","id":182802,"strains":["仄仄平平仄仄○，平平仄仄仄平平。","平○仄仄平平仄，仄仄平平仄仄平。","○仄仄平平仄仄，平平平仄仄平平。","平平平仄平平仄，仄仄仄平仄仄平。","平仄仄平平仄仄，平○仄仄○平平。","仄○平仄平平仄，仄仄平平仄仄平。","平仄○平○仄仄，仄平平仄仄○平。","仄平仄仄平○仄，仄仄平平仄仄平。"],"paragraphs":["一月天书两紫泥，朝持使节暮征西。","关中父老攀旗尾，阃外偏裨望马蹄。","行色欲侵边雪散，威声先压塞云低。","情勤佳客双延辟，令肃彊兵倍训齐。","城堡此时归镇静，朝廷自昔重招携。","坐收勋叶光彝鼎，入拜恩私宠介圭。","文武兼才缘已试，父兄前烈不难跻。","却惭主帅经三易，幕府徘徊守故栖。"],"title":"送王夕拜移帅庆阳"}
