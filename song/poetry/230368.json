{"author":"许景衡","id":230368,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄平平。"],"paragraphs":["先友相从古所惇，杖藜当日喜盘桓。","云泉何啻千年别，尘土长怀一笑懽。","但扫劳心身后事，何须天地掌中观。","果容怜念如前约，卜筑从今始苟完。"],"title":"依虞仲韵寄刘元礼"}
