{"author":"赵抃","id":101502,"strains":["平平平仄仄平平，仄仄平仄仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平仄仄仄，仄平平仄仄平平。"],"paragraphs":["君恩山重若为酬，补郡都忘乐与忧。","惶恐滩长从险绝，郁孤台迥足观游。","赣川在昔名难治，铃合于今幸少休。","人谓阔疏予自喜，远民安堵更何求。"],"title":"虔州即事"}
