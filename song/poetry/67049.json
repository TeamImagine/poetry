{"author":"楼钥","id":67049,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["与君相遇海东头，明月如何忽暗投。","自愧重来千岁鹤，永怀静对五湖鸥。","新编不觉成三复，妙思诚堪比四愁。","还肯来游鄮山否，与君携手上东楼。"],"title":"谢滕宰彦可惠诗"}
