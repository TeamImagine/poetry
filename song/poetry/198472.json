{"author":"苏辙","id":198472,"strains":["○○平仄○平平，○仄○仄平○平。","○平仄仄仄仄仄，仄仄仄仄平仄平。","平平○仄平仄仄，仄平仄仄平仄平。","仄平平仄仄○仄，仄仄仄仄平○平。","仄平仄仄平平仄，平仄仄仄平○平。","○平仄仄仄平仄，仄仄平仄○仄平。","平平仄仄平仄仄，仄仄仄仄○仄平。","平平仄仄仄○仄，平仄仄仄平仄平。"],"paragraphs":["空中蜂队如车轮，中有王子蜂中尊。","分房减口未有处，野老解与蜂语言。","前人传蜜延客住，后人秉艾催客奔。","布囊包裹闹如市，坌入竹屋新且完。","小窗出入旋知路，幽圃首夏花正繁。","相逢处处命俦侣，共入新宅长子孙。","今年活计知尚浅，蜜蜡未暇分主人。","明年少割助和药，惭愧野老知利源。"],"title":"收蜜蜂"}
