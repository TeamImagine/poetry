{"author":"姚合","id":19562,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["独向山中觅紫芝，山人勾引住多时。","摘花浸酒春愁尽，烧竹煎茶夜卧迟。","泉落林梢多碎滴，松生石底足旁枝。","明朝却欲归城市，问我来期总不知。"],"title":"送别友人"}
