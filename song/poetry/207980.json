{"author":"黄庭坚","id":207980,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["行役劳人望县斋，心如枯井喜尘埃。","青灯帘外萧萧雨，破梦山根殷殷雷。","新麦欲连天际好，浓云犹傍日边来。","田歌已有丰年意，令尹眉头想豁开。"],"title":"行役县西喜雨寄任公渐大夫"}
