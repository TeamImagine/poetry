{"author":"汪元量","id":163358,"strains":["平平平平仄平仄，平仄仄平○仄仄。","平平平平平仄平，仄平仄仄平平仄。","平仄平平平仄○，仄仄平平仄平仄。","平平○仄仄平平，仄仄平平○平仄。","平平仄仄平平平，仄仄○平仄平仄。","平平仄仄仄仄平，仄仄平平平仄仄。","平○仄仄平平仄，仄○平○仄平仄。","仄平仄仄仄平平，平平仄仄平平仄。"],"paragraphs":["麻姑飘飘出烟雾，红尾凤飞骑不住。","青城山高风露寒，珮环挂着山花树。","花雾蒙蒙香湿衣，一点柔红泻香露。","群仙行酒擘麒麟，玉碗金盘间犀箸。","琼璈铁笛含氤氲，二十三弦语幽素。","琼台宴罢醉不归，月出昆仑天未曙。","青衣结束金丝蘂，鹤扇双行引归路。","白云叠叠水潺潺，神仙窟宅知何处。"],"title":"麻姑仙坛歌"}
