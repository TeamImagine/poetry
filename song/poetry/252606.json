{"author":"洪皓","id":252606,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["一介蹉跎略叙陈，转喉触讳听于神。","正愁平子将除馆，强学申公亦谢宾。","厚貌深情非易察，磨肌戛骨不胜辛。","傍人门户休争气，惟愿归耕向富春。"],"title":"次韵学士重阳雪中见招不赴前后十六首  其一二"}
