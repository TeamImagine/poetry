{"author":"林希逸","id":119286,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["初服能寻恨已迟，便如野鹿脱拘维。","闲因解带迎风处，冻忆穿靴立雪时。","老守渔蓑随分乐，古多蝉冕叹机危。","不知穷苦哦诗相，破帽从前略似谁。"],"title":"和后村唐衣二首  其二"}
