{"author":"艾性夫","id":165288,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平平仄，仄平仄仄仄平平。"],"paragraphs":["苍黄瘦硬立颓垣，疑是栽时第一根。","早岁孤君惟二子，暮年千亩尽诸孙。","雨鞭老迸苍龙骨，霜节寒封古藓痕。","消得培滋号尊者，把诗题作野人轩。"],"title":"老竹"}
