{"author":"王用","id":14692,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["辅治皇朝已有年，一朝辞老意乾乾。","满京朱紫咸怀德，设席城门表大贤。","别酒斟来须罄盏，阳关迭唱促开船。","于今解职归田里，指日丹书下九天。"],"title":"送枢密使楼先生还乡"}
