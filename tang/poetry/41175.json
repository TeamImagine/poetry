{"author":"贯休","id":41175,"strains":["平平仄仄仄平平，平仄平平仄平平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["尘埃中更有埃尘，时复双眉十为颦。","赖有年光飞似箭，是何心地亦称人。","回贤参孝时时说，蜂虿狼贪日日新。","天意刚容此徒在，不堪惆怅不堪陈。"],"title":"山居诗二十四首 十一"}
