{"author":"魏野","id":188432,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["冬日开门忽似春，温颜和气接如亲。","贵能尚故寻村叟，醉误犹呼作舍人。","茜旆空林行藓上，椹袍拂石坐溪滨。","仍留雅咏酬虽晚，每看长先整角巾。"],"title":"和酬孙大谏见访之什"}
