{"author":"牟𪩘","id":150272,"strains":["仄仄仄仄平，仄仄平仄平。","平仄仄平平，○平仄仄平。","仄仄○平仄，仄仄仄仄平。","○平仄○仄，仄仄平○平。","平仄仄仄仄，仄仄仄仄平。","平○仄仄仄，平平○仄平。","平仄仄平平，○仄仄仄仄。","仄仄仄仄仄，仄仄○○○。","平平仄仄平，仄平仄平平。","仄平仄○平，平仄平仄平。"],"paragraphs":["昔有孟万年，脱帽狂不休。","今有李千秋，吟诗醉愈遒。","我久闻佳句，一面苦未酬。","殷勤忽过我，意气殊相投。","能道太白语，便可太白浮。","清论或抵掌，乌纱犹在头。","而我已颓然，颇有此乐不。","伟抱自卓荦，下国难淹留。","同来玉雪郎，外家乃名流。","好歌凤将雏，飞上丹极游。"],"title":"李千秋访数语代谢"}
