{"author":"曹辅","id":190038,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["邓侯清骨如冰瘦，少日文章苦用心。","赋罢吹嘘因狗监，诗成传诵到鸡林。","阳春白雪无凡曲，流水高山有至音。","更唱自存三益友，老来衰病废长吟。"],"title":"慎思屡以佳篇见贻且俾属和而衰老困于强敌辄为诗以谢之兼简无咎文潜天启"}
