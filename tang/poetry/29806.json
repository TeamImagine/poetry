{"author":"李咸用","id":29806,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["云木沈沈夏亦寒，此中幽隐几经年。","无多别业供王税，大半生涯在钓船。","蜀魄叫回芳草色，鹭鸶飞破夕阳烟。","干戈猬起能高卧，只个逍遥是谪仙。"],"title":"题王处士山居"}
