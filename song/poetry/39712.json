{"author":"陆游","id":39712,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["练褐藤冠物外装，下帘留住欲残香。","潇湘客过夸渔具，灊皖僧来说药方。","诗未遽衰犹跌宕，书虽小退亦轩昂。","不缘厌静寻幽事，老去无如白日长。"],"title":"幽居"}
