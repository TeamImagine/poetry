{"author":"李纲","id":243027,"strains":["仄○仄○仄，仄平平仄平。","平平仄○平，平平仄○○。","仄仄仄仄平，平○仄○平。","仄○仄仄○，仄仄平平平。","平仄○平仄，平平仄平平。","平平仄仄仄，仄仄平平平。","平仄仄仄仄，平○仄平平。","仄○平平仄，仄仄仄仄平。","平平仄仄仄，仄仄平平平。","平平仄仄仄，仄仄○平平。","平仄平○仄，○平仄平○。","仄平平平仄，○仄仄仄平。","平平仄仄仄，仄仄平○平。","平仄平仄仄，仄仄平仄平。","平平仄仄仄，平○○平平。","○○仄仄仄，仄仄○仄平。"],"paragraphs":["佛教入中土，贝多凡几翻。","摩腾导其流，僧伽鼓其澜。","乃建窣堵波，髙标屹参天。","划如五彩虹，上与青霄干。","兹塔更奇古，层檐俯通川。","江山递隐见，万象森回环。","公子抱远韵，登临眇风烟。","仰穿龙蛇穴，旁瞰日月悬。","茫茫悉细碎，寓目疑无全。","归来吐妙句，字字劳精甄。","嗟我方屏处，胜游阻清缘。","幸窥慈恩作，如见众宝山。","宗风久寂寞，纻絮何其寒。","安得师子吼，震此龙象筵。","关弓挟白羽，櫜鞬相周旋。","当分宝塔坐，一瞬三万年。"],"title":"次韵和曾徽言登北禅寺塔"}
