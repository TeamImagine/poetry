{"author":"刘攽","id":183162,"strains":["仄仄仄平○，平平仄○仄。","仄平仄平仄，平仄○仄仄。","仄平平仄仄，仄仄○仄仄。","平平仄平○，○仄仄仄仄。","仄平仄平平，仄平仄仄仄。","平平仄仄平，平仄仄仄仄。"],"paragraphs":["出郭已清思，浮舟暂长啸。","水云两涵泳，青翠相照耀。","赏心随值遇，物色相顾召。","逍遥忘回期，顷刻揽众妙。","白鸥亦知机，潜鱼不可钓。","飞沉信乐然，回首寄一笑。"],"title":"泛舟"}
