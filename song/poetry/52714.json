{"author":"李洪","id":52714,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["太白狂歌力士铛，未如食粥鲁公清。","从教过午饥肠转，政坐哦诗青眼横。","奇怪争观出月胁，诙谐犹足助言鲭。","卧听古寺华鲸吼，饭颗谁怜太瘦生。"],"title":"次王仲信食粥"}
