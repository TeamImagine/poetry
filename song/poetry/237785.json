{"author":"刘一止","id":237785,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["声名三纪在中州，身到蓬山最上游。","笃行岂惟今代少，摛辞仍向古人求。","独嗟宣室催归晚，不料漳滨卧病留。","慷慨严尤三策在，暮年谁识子心忧。"],"title":"方秘监允迪挽诗二首  其一"}
