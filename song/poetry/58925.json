{"author":"陈造","id":58925,"strains":["平平仄平平仄平，○平仄仄平平平。","平平仄仄仄仄仄，平平仄仄平平○。","仄平仄仄平平平，○仄仄○平平○。","仄平平仄仄平仄，○仄仄平平仄平。","仄平仄仄平平仄，平仄平平仄仄仄。","仄○仄仄平仄平，平仄平平仄平仄。","仄仄仄平○仄平，仄仄仄仄平仄平。","仄平○仄仄平仄，仄仄？仄平平平。"],"paragraphs":["平生友仁今事贤，长裾每侍黄堂仙。","东方一士复石友，平安几见邮音传。","斩新好语来翩联，当念醉叟方逃禅。","亦知平处古人上，更卜气苏君子前。","敢辞敝帚为君出，眢井尘生不受汲。","但思共坐莲荡风，云锦明船月升璧。","把酒一欢当及时，定拼费日仍费诗。","转头相望便淮浙，已办雇直呼篙师。"],"title":"再次韵酬进卿"}
