{"author":"卫宗武","id":133567,"strains":["仄平平仄仄，仄仄仄？平。","平平平仄仄，仄仄平平平。","○平○仄仄，平仄○平平。","平平仄仄仄，仄仄○平平。","仄平平仄平，仄仄仄仄平。","平平仄○仄，平仄平平平。"],"paragraphs":["绿稠红欲尽，架竹引酴醾。","葳蕤晴雪艳，汗漫春风枝。","燕鶑相见晚，蜂蝶正忙时。","芳辰似历块，乐事犹残棋。","可怜香骨销，但有绿鬓垂。","春归恨难挽，浮絮盈芳池。"],"title":"和野渡家园杂兴  其四"}
