{"author":"梅尧臣","id":35074,"strains":["平○仄仄仄，平仄平平平。","仄仄仄仄仄，仄平平仄平。","○平仄仄仄，仄仄平仄平。","仄平平平仄，平平仄仄○。","平平仄平仄，仄仄平平平。","仄平平仄仄，仄仄仄平平。"],"paragraphs":["金行气已劲，霜实繁林梢。","尺素走下隶，一奁来远郊。","中黄比玉质，外刺同芡苞。","野人寒斋会，山炉夜火炮。","梨惭小儿嗜，茗忆麤官抛。","此焉真可贶，遽尔及衡茅。"],"title":"尹阳尉耿传惠新栗"}
