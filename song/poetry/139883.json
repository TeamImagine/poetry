{"author":"徐集孙","id":139883,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["华阳暂脱戴朝簪，悔被浮云惹动心。","世事可惊如雨骤，客怀无限并秋深。","能归不似天边燕，怯冷愁闻月下砧。","几许清高堪自慰，官居赖有竹萧森。"],"title":"有感"}
