{"author":"姚鹄","id":24632,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["羽客朝元昼掩扉，林中一径雪中微。","松阴遶院鹤相对，山色满楼人未归。","尽日独思风驭返，寥天几望野云飞。","凭高目断无消息，自醉自吟愁落晖。"],"title":"玉真观寻赵尊师不遇"}
