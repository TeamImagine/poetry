{"author":"梅尧臣","id":46653,"strains":["仄平○○仄仄仄，平平仄仄○平平。","平平仄仄仄仄仄，仄仄仄仄平平平。","○平仄仄平仄仄，仄仄仄仄平平平。","仄○平仄仄平仄，仄仄仄仄平平平。","仄○仄仄仄仄仄，平仄平仄平平○。"],"paragraphs":["猬毛苍苍磔不死，铜盘矗矗钉头生。","吴鸡鬭败绛帻碎，海蚌抉出真珠明。","磨沙漉水莩壳滑，斫桂煮釜风波声。","齿如编贝嚼明月，曼倩不复饥肠鸣。","莫论一斛贵与贱，堂上狼藉无由行。"],"title":"采芡"}
