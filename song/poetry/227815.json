{"author":"释德洪","id":227815,"strains":["仄平仄平仄，仄仄○仄平。","仄平平平平，仄仄仄仄平。","仄平仄○仄，仄仄○仄平。","仄平？仄平，仄仄平仄平。","平平仄平仄，仄平平仄平。","平平仄仄仄，平平平平平。","平平仄平仄，平仄平平平。","仄平平仄仄，仄仄平平平。","○平仄平仄，平仄平平平。","平仄仄仄仄，○仄平平平。","仄仄平平平，仄仄平平平。","○平平仄仄，平平平仄平。"],"paragraphs":["浊流一千里，快泻如建瓴。","解舟东湾桥，昼夜不得停。","忽惊万顷碧，一举当眼青。","自推舴艋窗，出步杨柳汀。","精神觉萧散，鹤雏生翅翎。","僧伽坐阅世，层崖登青冥。","生涯亦何有，随处悬盂瓶。","洗心依老宿，湛意终残经。","回头大梁梦，尘迹俱凋零。","余亦厌久客，行趁东扬舲。","会宿淮山阳，话此遭熏蒸。","看君新句法，霜刀新发硎。"],"title":"送僧游泗洲"}
