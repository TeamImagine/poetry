{"author":"朱继芳","id":131522,"strains":["仄平仄仄仄平平，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["槛前卷箔见晴峰，夏口武昌西复东。","三国六朝襟带地，孤城四水鼓鼙中。","女墙夜送淮山月，老树秋生梦泽风。","君作此堂心万里，应怜世上少英雄。"],"title":"次韵李黄州江淮伟观"}
