{"author":"宇文虚中","id":236573,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["满腹诗书漫古今，频年流落易伤心。","南冠终日囚车府，北雁何时到上林。","开口摧颓空抱璞，胁肩奔走尚腰金。","莫邪利剑今安在，不斩奸邪恨最深。"],"title":"虏中作三首  其一"}
