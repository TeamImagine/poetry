{"author":"仲并","id":16058,"strains":["平平仄仄仄，仄仄平仄平。","仄平平仄仄，仄仄平仄仄。","仄平仄○仄，平仄仄仄平。","平平仄仄平，仄仄平仄平。","平平平仄仄，仄仄○平平。","平平○仄仄，平仄平平平。","仄仄仄平仄，平平仄仄平。","仄平仄平仄，平平仄仄平。","平仄仄仄仄，平仄平平平。","仄仄仄仄平，仄仄○平平。","仄平仄平仄，○平平仄平。","仄仄仄平平，平仄平○平。","平平平仄仄，平平仄平平。","仄仄平仄仄，仄仄平平平。","平平○仄仄，平仄平仄平。","平仄仄仄仄，平仄平平平。","仄平仄仄仄，仄仄平○平。","仄仄仄仄仄，平平仄○平。","仄仄仄仄仄，仄仄仄平平。","仄仄平仄仄，仄仄平平平。","平平仄平仄，仄平平仄平。"],"paragraphs":["人生贵适意，自苦良亦痴。","百年同梦幻，富贵安所施。","我生世缘薄，疲弱不可支。","纷华岂不佳，自觉心已辞。","归来时自笑，抚手长嗟咨。","人生行乐耳，勋业知何时。","两李近豪放，高怀不少卑。","谪仙已云殁，流风宛在兹。","平子韵绝俗，豪逸真吾师。","万事一粲然，不复论成亏。","邵公蘗庵下，操心常苦危。","易象鲁春秋，忧乐常相随。","端居谈利害，羌夷可鞭笞。","近亦能稍稍，笑语随儿嬉。","平居如二子，廊庙真所宜。","人岂不自省，何必求蓍龟。","漫游恐未免，慎勿差毫厘。","世事足反复，纷纷尽如斯。","错固不足道，谊也亦为之。","请复铭座右，政可为吾规。","前言戏之耳，未来容可追。"],"title":"戏李彦平李德邵"}
