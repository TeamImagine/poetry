{"author":"周紫芝","id":240081,"strains":["仄平仄仄平仄平，平平仄仄平仄平。","平平平仄仄仄仄，平平仄仄○平平。","○平仄仄仄平仄，仄仄平平仄○仄。","仄平仄仄仄平平，平仄平平仄平仄。","仄仄○平平仄平，平平仄仄平平平。","平平仄仄平仄仄，○仄？平仄仄○。","平平仄仄仄仄仄，仄平平平仄○仄。","仄○平仄平平○，仄仄平平仄○仄。"],"paragraphs":["汉宫侍女知几千，争妍取宠俱可怜。","谁知恩爱托画手，黄金买得昭阳眠。","昭君自恃玉颜好，未信光阴镜中老。","不知万里嫁胡儿，憔悴蛾眉葬秋草。","忆得昭君初嫁时，含羞忍泪无人知。","胡天漫漫沙漠远，空抱琵琶说别离。","捐金得宠固可耻，委身胡酋不如死。","世间妍丑何曾分，自古贤愚亦如此。"],"title":"昭君行"}
