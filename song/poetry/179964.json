{"author":"王安石","id":179964,"strains":["平平平平平，平仄平仄仄。","平○仄仄平，○仄仄平仄。","仄○平仄仄，仄仄仄平仄。","平平仄平仄，仄仄仄平仄。","平平仄仄仄，仄平平仄平。","平仄仄仄平，仄平仄平仄。","仄平仄仄仄，仄平仄仄仄。","仄仄平仄平，仄仄○平仄。","仄仄平仄平，仄仄仄平仄。","平平仄平仄，平仄仄平仄。","○平仄○仄，仄仄仄仄仄。","仄仄仄平○，平仄仄仄仄。","仄平仄仄平，平仄仄○○。","平仄平平仄，仄平平仄仄。"],"paragraphs":["吾尝奇华佗，肠胃真割剖。","神膏既傅之，顷刻活残朽。","昔闻今则信，绝伎世尝有。","堂堂颍川士，察脉极渊薮。","珍丸起病瘠，鲙虫随泄呕。","挛足四五年，下针使之走。","一言傥不合，万金莫可诱。","又复能赋诗，往往吹琼玖。","卷纸夸速成，语怪若神授。","名声动京洛，踪迹晦莨莠。","相逢但长啸，遇饮辄掩口。","独醒竟何如，无乃寡俗偶。","顾非避世翁，疑是壁中叟。","安得斯人术，付之经国手。"],"title":"赠陈君景初"}
