{"author":"梁锽","id":57586,"strains":["平平仄仄仄平平，仄仄平平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["征夫走马发渔阳，少妇含娇开洞房。","千日废台还挂镜，数年尘面再新妆。","春风喜出今朝户，明日虚眠昨夜床。","莫道幽闺书信隔，还衣总是旧时香。"],"title":"代征人妻喜夫还"}
