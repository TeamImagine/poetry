{"author":"欧阳澈","id":10194,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["抛砖斐句试相招，远辱高轩过寂寥。","教约荷公能发瓿，功名蕲我效题桥。","谈霏玉屑惊人听，歌和阳春满坐谣。","投辖苦留留不住，归时明月挂璇霄。"],"title":"显道辞中以诗示教因和韵复之"}
