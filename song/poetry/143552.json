{"author":"舒岳祥","id":143552,"strains":["仄仄平平仄，平仄仄仄平。","仄平平仄仄，平仄仄平平。","仄仄仄平仄，平平仄仄平。","仄平平仄仄，仄仄仄平平。"],"paragraphs":["本自柴门静，谁令种竹喧。","月来将画写，风过引书翻。","默坐雨偏响，闲眠雪易繁。","动中还有静，此意互为根。"],"title":"兼静黄坛杨君书室也取钱起柴门兼竹静之句名之邑里吟人题咏殆遍矣予为友作反骚不知者便谓子云与屈子异意非也"}
