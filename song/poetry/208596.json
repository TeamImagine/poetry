{"author":"吕南公","id":208596,"strains":["平平仄平平，仄仄仄平仄。","○平仄仄仄，仄仄平仄仄。","○平仄平仄，平仄仄○仄。","平平仄平仄，仄仄平仄仄。","平仄仄平平，平○仄平仄。","○平仄平仄，平○仄仄仄。","仄仄仄平平，平平仄○仄。","仄平平仄仄，仄仄仄仄仄。","仄仄仄平平，仄平仄仄仄。","平平仄平仄，平仄仄○仄。","仄仄仄平平，仄仄仄仄仄。","仄平平仄仄，仄仄○仄仄。","仄平平仄仄，○仄○仄仄。","平仄仄仄平，平平仄平仄。","仄平仄仄仄，平仄仄仄仄。","仄平仄○平，仄仄仄仄仄。","仄平仄仄仄，平仄仄？仄。","仄仄仄仄○，平平仄○仄。","平平仄平仄，平仄仄仄仄。","平仄仄平平，平平仄仄仄。","○平仄平仄，平仄仄平仄。","仄仄仄仄平，仄仄仄○仄。","平平仄平仄，仄仄平○仄。","仄仄○仄平，平平仄平仄。"],"paragraphs":["峨峨覆船山，特起秀蟠勃。","当前百十里，已见青突兀。","行瞻渐详谛，依约认毫忽。","西峰自排列，俨若魁健卒。","群阜复东回，钦如搢珪笏。","横冈挺戈剑，坚重不可杌。","峻岭扰䯄骊，豪雄欲相揬。","或宽侔放荡，或迫类{甚乍}{甚卒}。","或象喜纡余，或同怒诟咄。","林高盛巾帼，畬破露{髟/间}秃。","有险状饥癯，有坌似壮腯。","伟哉形态众，尽叙难以猝。","忆随游览后，深入禅宅窟。","樵径坦复崎，遥村现还没。","是时五月晦，寒气尚切骨。","汲泉煮茶云，石鼎沸鬻雪。","夜垂纸帐卧，疑近鬼窸窣。","晓引杖屦行，岩峦遍缘踤。","幽坡兽跳{宕}，佳树鸟咽嗢。","飞瀑下层崖，铿清断污淈。","分流浃田壤，千里利耕搰。","爱此爽洒都，拟咏屡蹇讷。","何由结庐舍，静取蔬茹捽。","梦想空洞灵，孤云动飙{风勿}。"],"title":"覆船山"}
