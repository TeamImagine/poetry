{"author":"姚勉","id":140743,"strains":["平平仄○平，平仄平平平。","平平仄平仄，仄仄平平平。","仄仄仄仄平，仄仄平平平。","平平仄仄仄，仄仄平仄平。","仄仄仄平平，仄仄平仄○。","平平仄平仄，仄仄○仄平。","仄仄平仄仄，平仄平平平。","仄平仄平平，仄仄平平平。","平平○平仄，仄仄平平平。","平平仄○仄，仄仄平○○。","平仄平○仄，○平仄○平。","平○仄平平，仄仄○○平。","○仄仄平仄，仄仄平仄平。","平平仄平仄，仄仄平平○。","○平仄仄仄，仄仄仄平平。","○平仄仄仄，仄仄平平平。","仄平仄仄平，平仄平仄仄。","○平仄平仄，仄仄○平平。","仄平仄平仄，仄仄平○平。","平平仄仄仄，○仄仄仄平。"],"paragraphs":["章生画中师，神秀蟠心胸。","儿时学山水，近复能鱼龙。","拂素欲画时，默吮南山松。","斯须景与物，以次生笔锋。","画出巧安排，咫尺千万重。","阴晴弄明晦，近远分淡浓。","雪月清瘦屿，烟雨朦胧峰。","有时作江湖，万派俱朝宗。","云涛汹澎湃，雪屋惊奔冲。","风平坦如掌，皱縠浮溶溶。","因水鱼更巧，回翻态从容。","翻荷猛跳珠，聚藻相𪡋喁。","中有化龙鲤，静伺机便逢。","天门露头角，滃滃祥云从。","看君此四画，众史特奴佣。","当知各有意，不特夸纤秾。","丈夫抱膝时，清乐山水供。","观鱼或濠上，笑倚临流筇。","一朝蜕鳞鬣，屣脱尘泥踪。","甘霖泽四海，霓望慰九农。"],"title":"题章秀才画山水鱼龙"}
