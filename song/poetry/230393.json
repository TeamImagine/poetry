{"author":"许景衡","id":230393,"strains":["仄仄平平平仄仄，平平仄仄仄平平。","平平仄仄平平仄，平仄平平平仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["古渡谁教名赤鉴，新堂自是面清陂。","何人好事能题榜，今我居先为赋诗。","风静波平人散后，云收天阔月明时。","可怜此个无穷意，多少渔翁醉不知。"],"title":"赤鉴客馆以清陂名堂赋诗"}
