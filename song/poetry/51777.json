{"author":"喻良能","id":51777,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["一鸣一息几千秋，风翼端宜汗漫游。","笔底珠玑谁得似，胸中云梦复何求。","谈余正始人加胜，诗比黄初语更遒。","西笑定应参儤直，东游聊复伴遨头。"],"title":"贤良马叔度和周内翰送予倅越诗见贻次韵奉酬"}
