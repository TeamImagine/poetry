{"author":"陆游","id":33581,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["慈竹萧森拱废台，醉归曵策一徘徊。","纷纷落日牛羊下，黯黯长空霰雪来。","三峡猿催清泪落，两京梅傍战尘开。","客怀已是凄凉甚，更听城头画角哀。"],"title":"曵策"}
