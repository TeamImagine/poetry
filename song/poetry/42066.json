{"author":"陆游","id":42066,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["茅舍萧条似宝坊，老人终日对炉香。","学荒自笑身空在，禄尽谁知寿更长。","陂水蘸堤常滟滟，麦苗覆块已苍苍。","经行更有欣然处，四野鉏耰满夕阳。"],"title":"自咏二首  其二"}
