{"author":"刘敞","id":175532,"strains":["仄○平仄仄平平，平○平平仄仄平。","仄仄平平平仄仄，平○平仄仄平平。","仄平仄仄平平仄，仄仄平平仄仄平。","○仄○○○平仄，仄平平仄仄平平。","平平○仄平○仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["汉庭谋帅用诗书，丞相今来握虎符。","帐下偏裨皆缓带，军中谈笑亦投壶。","故开广榭宜高会，自有清泉入座隅。","三辅衣冠献谣俗，五陵豪侠壮规模。","椎牛酾酒捐长日，急管哀弦舞艳姝。","射取天狼作干豆，莫推卫霍擅西都。"],"title":"刘永年部署清燕堂"}
