{"author":"陆游","id":32840,"strains":["平仄平平平仄平，仄平平仄仄平平。","仄平仄仄仄平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["鱼复城边逢雁飞，白头羁客恨依依。","远游眼底故交少，晚岁人间乐事稀。","云重古关传夜柝，月斜深巷𢭏秋衣。","官闲况是频移疾，药鼎荧荧卧掩扉。"],"title":"秋思"}
