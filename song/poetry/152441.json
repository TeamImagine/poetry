{"author":"方一夔","id":152441,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["星聚何曾奏少微，浮萍桂海偶相随。","掺袪东阁吟梅处，眵目寒窗点易时。","自叹两翁余口业，悬知千载有心期。","啼猿唳鹤初无事，怕有行人怪说诗。"],"title":"次韵沃梅泉见寄咏稼隠相过之乐并督作诗  其一"}
