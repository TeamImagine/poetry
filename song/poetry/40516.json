{"author":"陆游","id":40516,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["素慕巢居穴处民，久为钓月卧云身。","经行山市求灵药，物色旗亭访异人。","高枕静听棋剥啄，幽窗闲对石嶙峋。","吾庐已是桃源境，不为秦人更问津。"],"title":"自咏"}
