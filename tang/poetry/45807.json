{"author":"崔翘","id":45807,"strains":["仄仄平平仄，平平仄仄平。","仄平平仄仄，仄仄仄平○。","平仄平平仄，平平仄仄○。","平平平仄仄，仄仄仄平平。","仄仄平平仄，○平仄仄平。","平○仄仄○，平仄仄○平。"],"paragraphs":["篆笔飞章暇，园亭染翰游。","地奇人境别，事远俗尘收。","书阁山云起，琴斋涧月留。","泉清鳞影见，树密鸟声幽。","杜馥熏梅雨，荷香送麦秋。","无劳置驿骑，文酒可相求。"],"title":"郑郎中山亭"}
