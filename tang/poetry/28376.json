{"author":"陆龟蒙","id":28376,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["空王初受逞神功，四钵须臾现一重。","持次想添香积饭，覆时应带步罗锺。","光寒好照金毛鹿，响静堪降白耳龙。","从此宝函香里见，不须西去诣灵峰。"],"title":"奉和袭美开元寺佛钵诗"}
