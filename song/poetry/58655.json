{"author":"陈造","id":58655,"strains":["平平平仄平，平仄仄平仄。","仄平仄仄平，仄仄仄平仄。","平平仄平仄，○仄仄平○。","仄仄○仄平，平仄平仄仄。","平平平平仄，仄仄平仄仄。","仄平平平○，○仄仄仄仄。","平平○仄平，平平仄平仄。","仄仄平仄仄，平仄平仄仄。","平平仄平平，平平仄平仄。","仄平平仄平，平平仄平仄。"],"paragraphs":["篮舆初半涂，飞雨欲无路。","到山臂屈伸，赫日照窗户。","山灵太孤介，深厌俗尘污。","雨似难客来，晴似推客去。","书生林泉意，此癖端有素。","俛眉红尘中，正以五斗故。","堇堇三径资，渠须毕婚娶。","出既非得已，归亦奚早莫。","他年五湖舟，何殊一杯渡。","卷舒吾自由，谁招复谁拒。"],"title":"书隠静寺壁"}
