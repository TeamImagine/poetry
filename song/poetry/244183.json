{"author":"胡宿","id":244183,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["甘泉司计署名高，出拜行台帝綍褒。","使节远笼三壤赋，官仪清坐七兵曹。","时平汉斧宣威力，岁稔湘帆缮贡劳。","秋晚洞庭山水秀，定知怀古费宫毫。"],"title":"送陆兵部赴漕湖南"}
