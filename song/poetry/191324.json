{"author":"冯山","id":191324,"strains":["平仄仄仄平，仄仄仄仄仄。","平平平仄仄，仄平仄平仄。","仄平仄平仄，平仄仄仄仄。","平○仄平仄，平仄仄平仄。","仄平仄平仄，仄仄仄○○。","平平仄平仄，仄仄仄仄仄。","仄仄仄平仄，仄平仄平仄。","仄仄平仄仄，仄仄仄仄仄。","仄仄仄平仄，仄仄平仄○。","仄仄○仄平，平平平平○。"],"paragraphs":["天理贵自然，枉直各有病。","人情随所得，是非本无定。","此身寄轩冕，心与万物竞。","低回就衔策，跳踼落机阱。","巧求固为累，矫枉亦过正。","持之有原本，出处一以静。","所守以吾道，所安以吾命。","不骤穷马力，不决暴虎性。","富贵偶而已，勿使忧喜并。","感遇难我知，无言为心听。"],"title":"和程之才正辅感遇"}
