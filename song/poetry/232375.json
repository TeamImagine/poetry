{"author":"蒋堂","id":232375,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄平仄平平。"],"paragraphs":["禅公览古意裴徊，偶结云庵向北来。","满目沧洲围野景，一枝金策卓秋苔。","沙边水鸟衔花至，月下渔人施供回。","或记稽山旧徒侣，樵风应为送浮杯。"],"title":"题妙喜庵"}
