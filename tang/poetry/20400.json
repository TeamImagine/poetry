{"author":"顾非熊","id":20400,"strains":["平仄仄平○，平平○仄平。","仄平平仄仄，平仄仄平平。","仄仄平平仄，平平仄仄平。","平平○仄仄，平仄仄平平。","平仄平平仄，平平仄仄平。","平平平仄仄，平仄仄○平。","平仄平平仄，○平仄○平。","平平○仄仄，平仄仄○平。","平仄○平仄，平平仄仄平。","○平平仄仄，平仄仄平平。","平仄平平仄，平平仄仄平。","仄平○仄仄，仄仄仄平平。","仄仄平平仄，平平○仄平。","仄平平仄仄，仄仄仄平平。"],"paragraphs":["登第久无缘，归情思渺然。","艺惭公道日，身贱太平年。","未识笙歌乐，虚逢岁月迁。","羁怀吟独苦，愁眼愧花妍。","求达非荣己，修辞欲继先。","秦城春十二，吴苑路三千。","茅屋山岚入，柴门海浪连。","遥心犹送雁，归梦不离船。","时节思家夜，风霜作客天。","庭闱乖旦暮，兄弟阻团圆。","朝乏新知己，邨荒旧业田。","受恩期望外，效死誓生前。","愿察为裘意，彷徉和角篇。","恳情今吐尽，万一冀哀怜。"],"title":"陈情上郑主司"}
