{"author":"赵蕃","id":76630,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["生平但识古书耽，老至方知世路谙。","君想归途在巴蜀，我行何日返东南。","江湖比苦无书疏，风月今怜阻笑谈。","暇日销忧应有作，簿书仍急亦何堪。"],"title":"寄唐德舆时决狱辰沅"}
