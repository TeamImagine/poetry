{"author":"邓肃","id":4379,"strains":["仄平仄仄仄平仄，仄仄平平平仄仄。","平仄平平仄仄仄，仄仄○仄仄平仄。","平仄平平仄平平，仄仄平平仄仄○。","仄仄仄○仄平仄，平仄平平仄仄平。","平平仄仄平○仄，仄仄平平仄仄仄。","仄○仄仄仄平平，仄仄平平平仄仄。"],"paragraphs":["我心不转本非石，世路爬沙任退尺。","杯酒高怀独未忘，只有三万六千日。","原宪虽贫亦非穷，石发溪毛放箸空。","已遣寸毫饱风月，安得高堂列鼎钟。","明朝莫怕山如削，夹路花香破酒恶。","世间得失竞鸡虫，一笑危岑天地廓。"],"title":"次鼓腹谣元韵"}
