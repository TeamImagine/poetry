{"author":"楼钥","id":67458,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["喜奉潘舆得退身，乌衣相会总情亲。","樽前正好醉千日，林下何妨见两人。","闲暇止应开口笑，谈谐尤称掇皮真。","夜归更作惊人语，舅氏从来笔有神。"],"title":"真率会次韵"}
