{"author":"林逋","id":199765,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["鸳鸯如绮杜蘅肥，㶉𫛶夷犹翠潋微。","但据汀洲长并宿，莫冲烟霭辄惊飞。","已输谢客清吟了，未忍山翁烂醉归。","钓艇自横丝雨霁，更从蒲筿媚斜晖。"],"title":"池上春日即事"}
