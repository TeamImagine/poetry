{"author":"叶茵","id":126404,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["枝头红白乱飘零，又是风光入柳汀。","自笑半生成草草，不知双鬓已星星。","贪吟为有诗磨勘，戒饮从教酒勒停。","旋学禅床诸衲子，蒙头相对一函经。"],"title":"僧舍偶成"}
