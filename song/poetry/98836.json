{"author":"华岳","id":98836,"strains":["仄平平○○，仄仄仄平仄。","仄仄仄仄○，仄仄仄平仄。","仄平仄仄仄，仄仄仄平仄。","平○仄平平，仄仄仄○仄。","平仄平仄平，仄仄仄○仄。","仄平平仄○，平仄仄平仄。","平平○平平，平仄平平仄。"],"paragraphs":["我生多蹇难，事业冷于水。","内外两五行，丑恶讳人举。","武夷有跛者，抱术遍荆楚。","抠衣忽趋隅，觌面便相许。","摇手无所需，再拜拂毫楮。","一诗聊赠行，无以壮箱筥。","他时了功名，为结烟霞侣。"],"title":"赠祝跛"}
