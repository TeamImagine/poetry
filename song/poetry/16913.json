{"author":"王之望","id":16913,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["洞府仙扃本不关，凡踪长堕世尘间。","胜游得得今须遍，俗驾迟迟肯遽还。","绝𪩘晨光收雨脚，群峰春色亸烟鬟。","感通珍重神灵意，诗思虽荒讵敢悭。"],"title":"再用前二诗韵  其一"}
