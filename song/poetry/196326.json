{"author":"张舜民","id":196326,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["还乡去日正迟迟，枉道相过慰所思。","历国聘君良自苦，敝衣怀组欲谁欺。","白杨叶上三更雨，黄菊风前一酒卮。","莫道相逢是容易，与君头鬓各丝丝。"],"title":"题三水县舍左几著作"}
