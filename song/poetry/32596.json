{"author":"陆游","id":32596,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平仄仄仄仄平。"],"paragraphs":["百花过尽绿阴成，漠漠炉香睡晚晴。","病起兼旬疏把酒，山深四月始闻莺。","近传下诏通言路，已卜余年见太平。","圣主不忘初政美，小儒唯有涕纵横。"],"title":"新夏感事"}
