{"author":"曾巩","id":173862,"strains":["平平仄平平，仄仄平仄仄。","仄平仄平平，○平仄平仄。","仄平○仄平，仄仄平仄○。","仄平仄平仄，仄仄仄平仄。","仄平平仄平，仄仄仄平仄。","平平平仄平，仄仄○仄仄。","平平仄平平，平仄仄平仄。","仄平平仄平，仄仄平仄仄。","○仄仄仄○，○平仄平仄。","仄平仄○仄，仄仄仄○仄。","仄平平仄平，仄仄仄平仄。","仄仄仄平平，仄平仄仄仄。"],"paragraphs":["常时泛西湖，已觉烟水永。","北堤复谁开，长涵一川静。","久幽繇地偏，跬步人迹屏。","我初得之喜，指顾辟榛梗。","种花延妙香，插柳待清影。","飞梁通两涯，结宇临四境。","包罗尽高卑，开拓极壬丙。","洒然尘滓消，恍尔心目醒。","兴物振滞淹，如人出奇颖。","日携二三子，杖屦屡观省。","念时方有为，众智各驰骋。","独此得逍遥，固知拙者幸。"],"title":"北湖"}
