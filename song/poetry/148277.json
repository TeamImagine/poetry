{"author":"方回","id":148277,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平平仄，仄平仄仄仄平平。","仄平平仄平平仄，仄仄平平仄仄平。"],"paragraphs":["玉斧难修旧月轮，凄凉沙鸟犯钩陈。","总因燕颔多庸将，却误蛾眉事别人。","一纪于今兵粗定，四民莫若士犹贫。","酒垆高李能同醉，老眼昏花暂觉春。"],"title":"赵宾旸唐师善见和涌金城望次韵五首  其三"}
