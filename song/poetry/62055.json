{"author":"虞俦","id":62055,"strains":["平平平仄仄平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["文书堆案汗如洗，雁鹜满庭声甚喧。","纵有可人来眼底，了无佳思到吟边。","翠眉对我何曾展，白眼逢渠不受怜。","上策从来三十六，就中除有一归田。"],"title":"政在簿书丛中王簿示二诗推案漫述数语"}
