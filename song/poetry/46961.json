{"author":"梅尧臣","id":46961,"strains":["平平仄平仄，仄仄平仄平。","仄平仄仄平，仄仄平平○。","仄平平仄平，仄仄仄平平。","平平仄仄仄，仄○平平平。","○○平平仄，平平仄平平。","平仄仄仄仄，仄仄仄○平。","仄仄○仄平，○仄平仄仄。","平仄仄仄平，平仄仄仄平。","仄平平仄平，仄仄平仄平。"],"paragraphs":["潘侯擅诗笔，五色神授江。","世家有大勋，佐舜同厖降。","子孙逢太平，少小事书窗。","源流本慷慨，吐论皆经邦。","量犹函牛鼎，吾徒愧罂缸。","开口必典实，省腹唯空腔。","作者过我门，应笑无戟幢。","穷老在弊庐，何异守户尨。","有心希买交，白璧无一双。"],"title":"依韵自和送诗寄潘歙州"}
