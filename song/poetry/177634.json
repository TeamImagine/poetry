{"author":"王禹偁","id":177634,"strains":["仄平平仄平平仄，仄仄平平平仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平仄。"],"paragraphs":["八年东观知深屈，百日南床祇暂经。","春暖并吟红药树，云开双见紫微星。","绣衣脱后休持斧，珠履抛来免过厅。","应念出官淮水上，被人还笑屈原醒。"],"title":"贺冯起张秉二舍人"}
