{"author":"朱熹","id":54953,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["滕王阁下水初生，闻道登临复快晴。","帝子讵知陈迹在，长江肯趁曲池平。","山楹雨罢珠帘卷，檐铎风惊玉佩鸣。","满眼悲凉今古恨，人生辛苦竟何成。"],"title":"秀野刘丈寄示南昌诸诗和此两篇  其一"}
