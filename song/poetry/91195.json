{"author":"释居简","id":91195,"strains":["平平平平平，仄仄平○平。","仄平仄平仄，平仄平平平。","仄平○仄仄，仄仄平平平。","平仄平仄平，仄仄平仄平。","？仄仄仄平，仄平平仄平。","仄仄仄仄平，平平仄平平。","仄仄○平○，仄仄平平平。","仄平仄仄○，仄仄仄仄○。","仄仄仄仄平，仄仄○平○。","仄仄仄仄仄，○平○仄平。","仄○平仄平，平仄○平平。","○仄仄平仄，○仄平平○。","平平仄○仄，仄仄○○平。"],"paragraphs":["商飚流西金，万卉寒如灰。","广寒烂银阙，初放蟾枝开。","一花堕九地，四海无纤埃。","锺作河岳灵，挺此梁栋才。","倘可济巨川，不然为盐梅。","我欲问此翁，山林起摧颓。","勺以长安酤，大白非鲸杯。","擘麟配万钱，鸟爪去不回。","抑以颂与箴，耸德如徂徕。","赋岂料敌手，吟非横槊才。","不如姑置之，高卧深云隈。","长啸揖箕翼，更把灵椿栽。","明年紫荷橐，此约当重来。"],"title":"寄杨大监"}
