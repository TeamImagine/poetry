{"author":"方回","id":149421,"strains":["仄仄平平仄仄平，仄平平仄仄平平。","仄平仄仄平平仄，仄仄平仄仄仄平。","平仄仄平仄平仄，平平平仄仄平平。","仄平仄仄平平仄，平仄平平仄仄平。"],"paragraphs":["四十青春七十翁，客楼时得一樽同。","子将仕矣云霄上，我合归欤涧谷中。","凉夜岁星守南斗，丰年江国喜西风。","许追父老鸡豚社，为说犹能醉颊红。"],"title":"送杨复之归吾里"}
