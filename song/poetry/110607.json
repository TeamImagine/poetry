{"author":"刘克庄","id":110607,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["拙笔芜辞字半斜，情知见笑大方家。","放教吉甫独哦句，除却微之谁别花。","勾引亲朋需果核，堤防风日损根芽。","玉津应制须公等，林下樵歌敢自夸。"],"title":"太守林太博赠瑞香花  其六"}
