{"author":"杨巨源","id":43804,"strains":["仄平平仄仄，仄仄仄平平。","仄仄平平仄，平○仄仄平。","○平平仄仄，平仄仄平平。","仄仄○平仄，平平仄仄平。","仄平平仄仄，平仄○平平。","平仄平平仄，平平仄仄平。","平平仄○仄，平仄仄平平。","○仄平平仄，平平仄仄仄。"],"paragraphs":["兔园春欲尽，别有一丛芳。","直似穷阴雪，全轻向晓霜。","凝晖侵桂魄，晶彩夺萤光。","素萼迎风舞，银房泫露香。","水晶帘不隔，云母扇韬铓。","纨袖呈瑶瑟，冰容启玉堂。","今来碧油下，知自白云乡。","留此非吾土，须移凤沼傍。"],"title":"和汴州令狐相公白菊"}
