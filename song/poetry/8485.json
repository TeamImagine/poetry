{"author":"李处权","id":8485,"strains":["平仄仄仄平仄平，仄平仄仄仄仄平。","仄仄仄平仄仄平，仄仄平仄平仄平。","平平仄仄平仄○，平仄仄仄仄仄平。","仄平仄仄平平平，○仄平仄仄平平。","仄仄仄仄○平平，平○仄仄仄仄平。","○○仄仄平平平，仄平平仄仄仄平。","平平仄仄○仄平，仄仄仄仄平仄平。","平平仄仄平○平，平平○仄仄仄平。","○仄仄仄平仄○，仄仄平仄平仄平。","平仄平仄平仄平，仄平平平仄平平。"],"paragraphs":["南越巨象何壮哉，齿牙脱落歳几枚。","削木混真易以埋，玩视常恐生怒猜。","良工到手能剪裁，成此大笏莫与偕。","远随舶贾凌涛雷，论贾奚啻百琼瑰。","异贶忽自王孙来，珍藏十袭敢遽开。","莹如截玉无纤埃，照人冰彩满袖怀。","惟君许我王佐才，我亦自负刚不摧。","他年致主登中台，垂绅峩弁直斗魁。","正色凛凛天可回，帝傍奸佞须击排。","恢复洪业平泰阶，写之丹青上云台。"],"title":"文度以大笏见遗奇伟特甚非鄙人所称拟柏梁体廿句以谢然他日出处断不负此笏老狂不衰聊供一笑云"}
