{"author":"韦骧","id":190135,"strains":["平平仄仄平平仄，仄仄仄平平仄仄。","仄平仄仄仄平平，平○仄平平仄仄。","仄平仄平平仄仄，平仄仄平○仄仄。","仄平平仄仄仄平，仄仄平平平仄仄。"],"paragraphs":["金炉兽焰回春律，碧盏螘花资野逸。","腊枝剪断玉莲光，歌扇舞茵争秀出。","主人醉宾宾醉德，倾兀不惭冠武侧。","一时陈迹去莫追，此段清欢宁易得。"],"title":"即席"}
