{"author":"陈襄","id":157158,"strains":["仄仄平平平，仄平平仄○。","平仄仄仄平，平仄○平平。","仄平仄平仄，平平仄○平。","仄仄仄平仄，仄仄平平平。","仄仄仄○仄，平平仄平平。","○仄平仄仄，平平平平平。","仄平仄平仄，平平仄平平。","平平平仄仄，仄仄平平○。","仄仄仄○仄，仄仄平平○。","仄仄仄仄仄，○平平仄平。","仄仄平仄仄，平仄○平平。","平平仄仄仄，仄○仄平平。","○仄仄平仄，仄平仄平平。"],"paragraphs":["有客何方来，粲然游我庭。","推户出见之，颜色如瑶英。","问之不吾语，微风若闻声。","曰予朔方士，饮子南方名。","万里不相识，修涂一来经。","闻子官大府，高车尘冥冥。","有言未尝吐，低头敛光精。","西人趋向异，念予孤蒙行。","我欲友其德，顾己鸿毛轻。","予起谢不敏，过辞非予聆。","感子虚白德，来化纯愚诚。","高风激万世，凛如伯夷清。","留子永今日，愿言报英琼。"],"title":"喜雪"}
