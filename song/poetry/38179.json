{"author":"陆游","id":38179,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["睡觉初闻鸡一鸣，披衣危坐待窗明。","残躯已向闲中老，痴梦犹寻熟处行。","南北迢迢悲往事，古今莽莽叹浮生。","伯伦一锸君休笑，冢象祁连亦已平。"],"title":"五鼓起坐待旦"}
