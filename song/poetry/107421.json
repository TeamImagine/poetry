{"author":"王迈","id":107421,"strains":["仄仄仄平平，仄仄平仄仄。","平平仄仄平，○仄○仄仄。","平仄仄平平，仄平平仄仄。","○平仄仄仄，仄仄仄平仄。","仄仄仄○平，○仄平平仄。","仄平平○仄，仄仄仄○仄。","平仄仄○○，仄仄仄平仄。","平仄仄平平，仄平平○仄。","仄仄仄平平，平平仄平仄。","平平仄仄仄，○仄仄平仄。","仄仄仄仄平，仄仄平仄仄。","平平平○平，平仄仄仄仄。","仄仄仄平○，仄平仄仄仄。","仄仄平平仄，○仄平平仄。","平○仄平仄，仄仄平仄仄。","平仄仄仄平，平仄仄平平。","仄平仄仄平，仄仄平仄仄。","平仄平平平，仄○平仄仄。","仄仄仄仄平，平平仄仄仄。"],"paragraphs":["逐客次江干，复此风雨夜。","元戎念寂寥，更仆相慰藉。","醽醁实珍肴，宠光生邸舍。","妻孥共感戚，道路或猜讶。","谓此偃蹇踪，横被弯弓射。","彼哉簧正巧，或者石犹下。","同志欲过从，避党辄惊怕。","曾谓十连尊，理烦无顷暇。","惠顾及无聊，多言莫为谢。","平生仗信义，正色叱奸诈。","此样不入时，致入人话靶。","明时方献文，安得有谤骂。","独以殿庐中，语言少假借。","遂犯螳螂怒，间坐鸱鸮吓。","先期入帘幕，坐是罹罟擭。","公施不报恩，高义等嵩华。","一言挟纩温，所嗜非酒炙。","天日方清明，罪过宜宥赦。","白璧可洗瑕，烦公叩造化。"],"title":"谢京尹惠酒馔"}
