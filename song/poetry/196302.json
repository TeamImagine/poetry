{"author":"张舜民","id":196302,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["天际云帆百尺开，广西移去广东回。","未成老大归朝计，且喜平安出岭来。","竹马共迎新使节，松斋暗锁旧莓苔。","回思托荫无多日，早至潇湘欲重陪。"],"title":"梁才甫自湖南移使广西移使广东自广东复移湖外三年之间周历四路今者北还已越郴岭道次作诗见寄渴于会遇谨用赓和"}
