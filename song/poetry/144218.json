{"author":"张埴","id":144218,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["八字山前一幅巾，可堪垂白向漂沦。","平生梦寐在诸老，近者传闻失某人。","社日鸡豚新雨泪，秋风鸿雁旧天伦。","所期林下无穷意，护竹培花陆续春。"],"title":"拟寄雪平诸兄弟及叔侄辈  其一"}
