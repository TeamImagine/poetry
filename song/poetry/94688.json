{"author":"李兼","id":94688,"strains":["平仄仄平仄，仄平仄平平。","平平仄平仄，仄仄○平平。","仄○○仄仄，平仄平平平。","平仄仄仄仄，平平仄平平。","仄仄仄平○，仄仄仄仄仄。","平平平平平，平仄仄平○。","仄仄仄仄仄，平平仄平平。","平仄仄仄仄，仄仄○平平。","仄平仄仄仄，○仄平仄平。","仄平平平平，平平○○平。","仄仄○平○，仄仄仄○平。","平平平仄仄，平仄平○平。","仄平仄平仄，平平平平平。","平平仄仄仄，仄仄○仄平。","○平仄平仄，仄平仄平平。","平平仄平仄，平平仄平平。","平平仄○仄，平平仄平平。","平仄仄平仄，平仄仄平平。"],"paragraphs":["萧寺倚岩郭，昔游几何年。","兹辰惬幽赏，杖屦从儒先。","稍穿苍藓径，旋入青萝烟。","山色若倒屣，松风自鸣弦。","目力眩奇观，步屧信所便。","俄登旃檀林，金碧耀修缘。","道旁老木拱，诗翁久飞仙。","蝉蜕万物表，蝶梦三生前。","至今二百载，相望箕斗悬。","缅怀文忠公，丰碑泯遗镌。","乐善如缁衣，后世两称贤。","山僧矜好事，华表新题璇。","向来委榛棘，时情任渠迁。","先生笑抚掌，此事从古然。","相逢一樽酒，劝君小流连。","江梅欲浮动，春光向妖妍。","同游二三子，舂容有佳篇。","归欤不知夜，霜雪净寒天。"],"title":"奉陪撄宁侍郎游柏山寺谒梅公墓小憩行轩勉酌"}
