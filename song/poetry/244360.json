{"author":"李纲","id":244360,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["不须避世向桃源，自有岩中小洞天。","漱石枕流尘境外，巢云卧月玉峰前。","髙怀肯顾三千石，福地真同十九泉。","小隐羡君诚得计，我方忧惴老江边。"],"title":"王周士以幅素图万石岩见示"}
