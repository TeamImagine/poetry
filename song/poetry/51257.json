{"author":"史尧弼","id":51257,"strains":["仄平仄○仄，平仄仄○仄。","平平仄○仄，仄仄仄平仄。","平平仄仄仄，仄仄平仄仄。","平平○仄仄，仄仄仄平仄。","○平仄平平，平仄仄平仄。","平仄平仄○，仄仄仄平仄。","仄仄平平仄，平平仄仄仄。","仄仄平仄仄，○仄仄平仄。","平仄仄仄平，平仄仄平仄。","平平平仄仄，平仄仄平仄。"],"paragraphs":["简州古遗直，冰雪映当代。","茫茫几回首，凛凛欲无对。","居无屋漏愧，动必绳墨内。","秋风看独立，缥缈一兰佩。","从先大夫游，持此傥无悔。","何意寥阒中，值此一门再。","有马谁千驷，曾无德与载。","富贵饕一指，回首失肩背。","夷惠百世师，曹李九泉辈。","丘原余恸哭，天地日芜秽。"],"title":"孙叔度挽诗"}
