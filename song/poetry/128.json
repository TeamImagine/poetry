{"author":"释延寿","id":128,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["豪贵从他纵胜游，多欢终是复多愁。","茅茨舍宇偏安稳，粪埽衣裳最自由。","数片云飞书案上，一条泉路卧床头。","分明自有安身处，争柰人闲不肯休。"],"title":"山居诗  其四七"}
