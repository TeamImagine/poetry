{"author":"洪咨夔","id":100206,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["红深翠浅浣花春，投老相逢过所欣。","有许精神宜半睡，无多酝藉莫全醺。","涵渟芳露须饶月，笼护晴晖不碍云。","成就化工真富贵，天香更与牡丹分。"],"title":"烛下次海棠"}
