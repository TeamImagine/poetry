{"author":"胡寅","id":12139,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["挂了衣冠却问农，几回欹枕听晨钟。","壮怀不与浮云渺，宿疹犹资大药功。","想像濠梁宁有趣，追寻风驭岂无踪。","道人要识春台乐，须向壶公问所从。"],"title":"题中元观次黎才翁韵"}
