{"author":"韦应物","id":56554,"strains":["平平仄平仄，仄仄平仄平。","平平仄平仄，平仄仄平平。","仄仄仄平平，平平仄平平。","平平仄平仄，平仄仄仄平。","平仄仄仄平，平平仄平平。","仄平仄仄仄，平仄仄仄平。","仄仄仄平仄，仄平仄○平。","平○仄仄仄，仄仄仄○○。","仄平○仄平，平仄仄仄平。","仄○平仄仄，平平仄○平。","仄仄仄平仄，平○仄○平。"],"paragraphs":["高贤侍天陛，迹显心独幽。","朱轩骛关右，池馆在东周。","缭绕接都城，氤氲望嵩丘。","群公尽词客，方驾永日游。","朝旦气候佳，逍遥写烦忧。","绿林蔼已布，华沼澹不流。","没露摘幽草，涉烟玩轻舟。","圆荷既出水，广厦可淹留。","放神遗所拘，觥罚屡见酬。","乐燕良未极，安知有沈浮。","醉罢各云散，何当复相求。"],"title":"贾常侍林亭燕集"}
