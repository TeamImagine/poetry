{"author":"曾原一","id":129916,"strains":["仄仄平平○，仄仄仄○仄。","仄○仄仄平，○仄平仄仄。","仄平○仄仄，仄仄平仄仄。","仄仄○仄○，仄仄仄平仄。","仄平仄平平，平仄平仄仄。","仄平平平平，平平○仄仄。"],"paragraphs":["线迳盘邅回，老壁出参错。","洞深路欲无，且进还悸愕。","太虚堕滓液，有此奇伟作。","芮也劳斧斤，此语失之凿。","鬭崖湿生云，泉杂云影落。","殿头何时仙，怡然骑木鹤。"],"title":"同戴石屏十人重游分韵得凿字即席赋"}
