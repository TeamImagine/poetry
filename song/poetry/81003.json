{"author":"张镃","id":81003,"strains":["仄仄平平平仄仄，仄仄平平仄平仄。","仄平仄仄仄平平，仄仄平平平仄仄。","仄平仄平平平○，仄平平○仄仄平。","○○仄仄仄仄仄，仄仄平仄平平平。","○平仄仄平平仄，仄平仄仄平平仄。","仄平平仄仄平平，仄仄平平平仄仄。","仄仄仄平平仄平，仄仄仄仄平平平。","仄平仄仄仄仄仄，○仄仄仄平平平。","○平仄仄平平仄，平平仄仄平○仄。","平仄仄仄仄平○，仄仄平○平仄○。","仄平仄仄平平平，仄仄仄仄平仄○。","仄平仄仄仄仄平，平平平平平仄○。"],"paragraphs":["甫里先生穷到老，剩有诗文记林草。","杞苗菊叶果何佳，自喜春风颜色好。","现庵主人同吾张，故家文献出大梁。","相过肯对桂隠榻，握手书社倾肝肠。","顷年客处东濒海，灌畦不仰园官菜。","小窗寒绿独专名，实与天随同所爱。","所爱既同人亦同，岂较早晏时遭逢。","极知趣尚寓小物，过眼斥鷃高飞鸿。","闲关馆舍人稀到，檐前席地聊从好。","维杞与菊复移栽，撷可烹茶羹可芼。","晓烟夕露清无边，尽扫万古红紫缘。","对之饮水骨亦仙，屠沽儿家休击鲜。"],"title":"题寒绿轩"}
