{"author":"舒邦佐","id":67683,"strains":["仄平平仄仄平平，仄平平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["道传伊洛政龚黄，肯为人间富贵忙。","爱满棠阴逾五岭，种成荔子又三湘。","贪贤急召恩虽渥，因病求闲策本长。","闻说晦翁天下士，更将出处细商量。"],"title":"送湖南潘帅赴召"}
