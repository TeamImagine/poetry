{"author":"许及之","id":61133,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["抱负平生是朴忠，发挥不尽古人风。","名藩多历为民福，上阁频输在帝衷。","勋业有期方感会，哀荣不恨剧初终。","灵峰树杪龟趺出，无愧铭辞属蔡公。"],"title":"蔡知阁挽词"}
