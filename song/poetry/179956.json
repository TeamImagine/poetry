{"author":"王安石","id":179956,"strains":["平平平平平，○仄○仄平。","仄○仄仄平，平仄仄仄○。","平仄仄仄平，平仄仄仄○。","仄仄平仄平，平仄仄平平。","平平仄平平，仄仄仄仄○。","仄仄○仄○，仄平仄平平。"],"paragraphs":["萧条冬风高，吹我冠上霜。","我行岁已寒，悲汝道路长。","持以犬马心，千里不得将。","使汝身百忧，辛苦冒川梁。","青灯照诗书，仰屋涕数行。","不有亲戚思，讵知远游伤。"],"title":"寄二弟时往临川"}
