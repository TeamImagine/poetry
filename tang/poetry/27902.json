{"author":"皮日休","id":27902,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄平仄平平仄仄，仄平平仄仄平平。"],"paragraphs":["门前襄水碧潺潺，静钓归来不掩关。","书阁鼠穿厨簏破，竹园霜后桔橰闲。","儿童不许惊幽鸟，药草须教上假山。","莫为爱诗偏念我，访君多得醉中还。"],"title":"秋晚访李处士所居"}
