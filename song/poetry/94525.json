{"author":"度正","id":94525,"strains":["仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["陇西公府俱名胜，元献曾孙号最贤。","玉陛新题翻墨榜，金门旧事付青毡。","远游行橐诗千首，退食高斋易一编。","再世起家调鼎鼐，中兴榜样更蝉联。"],"title":"呈晏制干二首  其一"}
