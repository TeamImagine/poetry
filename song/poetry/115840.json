{"author":"刘克庄","id":115840,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["苛留孤月伴长庚，无奈残星欲启明。","曾子数商诚有罪，韩公云籍未尝盲。","病深不早迎秦缓，赀薄将何谢宋清。","客问后村翁健否，呻吟中有句将行。"],"title":"送玉融周医"}
