{"author":"项安世","id":54282,"strains":["仄仄平平仄仄平，平平仄仄仄平平。","平平仄仄仄平仄，平仄仄平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["各自南来共北流，孤亭直下对中洲。","湘流几日发阳朔，潇水伴吾离永州。","预戒篙工泊江口，急穿巾子上山头。","哦诗未了寒催客，却下篷窗唤解舟。"],"title":"八日泊故人亭观二水合流处"}
