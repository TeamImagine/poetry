{"author":"沈佺期","id":45119,"strains":["平平平仄○，平仄仄平平。","仄仄平平仄，平平仄仄平。","平○仄仄仄，平仄仄平平。","平○平平仄，○平○仄○。","平平平仄仄，平仄仄平平。","仄仄○平仄，平○仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["秦鸡常下雍，周凤昔鸣岐。","此地推雄抚，惟良寄在斯。","家传七豹贵，人擅八龙奇。","高传生光彩，长林叹别离。","天人开祖席，朝采候征麾。","翠帟当郊敞，彤幨向野披。","芃芃秋麦盛，苒苒夏条垂。","奏计何时入？台阶望羽仪。"],"title":"夏日梁王席送张岐州"}
