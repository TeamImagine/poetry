{"author":"周弼","id":122489,"strains":["仄平仄仄○平仄，仄仄平○仄仄平。","仄仄平平平仄仄，仄平平○仄平平。","仄平仄仄○平仄，仄仄平平仄仄平。","平仄仄平平仄仄，平○仄仄仄平平。","平平仄仄平○仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["仲宣徙倚思归后，又复谁传独步名。","自昔城闉虽尚在，至今波浪未尝平。","半规赤日沈荒渚，一缕黄烟起废城。","梅落碎花催塞色，葭横响叶弄边声。","惊寒牧马频回顾，趁暖宾鸿渐北征。","况乃有怀伤岁暮，登楼那不动乡情。"],"title":"仲宣楼"}
