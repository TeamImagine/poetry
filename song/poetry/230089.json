{"author":"苏过","id":230089,"strains":["仄仄平平平，仄仄平平平。","仄仄仄○○，平仄平平平。","仄仄仄平○，仄○平仄平。","？平仄仄仄，仄仄平平平。","仄仄仄平○，平平仄平平。","仄平仄仄○，平仄仄仄平。","仄仄仄平仄，仄平仄平平。","平仄仄平仄，仄平仄仄平。","○○仄仄仄，平仄仄平平。"],"paragraphs":["士贵贫时交，菽水清而真。","我尔两相从，良是茅茨邻。","太息屡书空，气横戈戟新。","跰跚定笑我，曳踵随车轮。","壮志早摧折，羁缧易伤神。","放怀笔砚间，聊欲出怪珍。","老木卧千岁，不才得终身。","持此寿君子，勿愁脱粟贫。","相将老潩水，烟雨共垂纶。"],"title":"次韵答徐翼之画木石  其二"}
