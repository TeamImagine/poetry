{"author":"于石","id":163800,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["今来古往一封疆，虎鬬龙争几帝王。","百二山河秦地险，八千子弟楚天亡。","朝廷有道自多助，仁义行师岂恃强。","往事废兴何处问，寒烟衰草满斜阳。"],"title":"读史  其五"}
