{"author":"刘沧","id":26586,"strains":["平仄平平仄仄平，平平仄仄仄平平。","仄平平仄仄平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，平仄仄平仄仄平。"],"paragraphs":["萧寺春风正落花，淹留数宿惠休家。","碧空云尽磬声远，清夜月高窗影斜。","白日闲吟为道侣，青山遥指是生涯。","微微一点寒灯在，乡梦不成闻曙鸦。"],"title":"晚春宿僧院"}
