{"author":"刘过","id":82768,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["客里浮沈又一年，春风北墅故依然。","路边花有香相引，涧下松无色可怜。","仙鹤舞随人击筑，神鸦飞傍客归船。","何须故扫霜前叶，却趁东风学晓烟。"],"title":"游北墅"}
