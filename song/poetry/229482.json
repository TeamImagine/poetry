{"author":"吕颐浩","id":229482,"strains":["平平仄仄仄，平仄平平平。","仄仄仄平仄，仄仄○○平。","平平仄○平，平仄仄平平。","仄仄仄平○，仄○仄平平。","平平平仄平，仄仄○平平。","平仄○平仄，仄平平仄平。","仄平仄平仄，平仄平○平。","平平仄平平，平仄平○平。","平仄仄仄仄，仄仄平平平。","仄仄仄平○，平平仄○平。"],"paragraphs":["霜风卷雾散，天日增光明。","警跸转前路，百鸟相和鸣。","边尘暗长淮，今岁幸西城。","野店翠华过，纵观满檐楹。","丰年高廪多，薄饭犹香秔。","衰钝犹何者，厚颜羞大烹。","盐梅乏滋味，终恐伤和羮。","干戈几时休，忧国心如酲。","归欤魏阙念，老矣沧洲情。","勉力谓诸将，为时请长缨。"],"title":"扈从至西城道中作"}
