{"author":"李曾伯","id":129152,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["自拥雕旗运阃筹，星霜四历玉关秋。","深培根本安全蜀，直用精神定远陬。","琴鹤公将离峡口，樵渔我亦访吴头。","溪山好处俱堪饮，江路相衔醉未休。"],"title":"代饯蜀阃赴召乐语口号"}
