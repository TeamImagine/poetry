{"author":"楼钥","id":66395,"strains":["平平平平仄，平平仄平平。","平平仄平仄，○仄平平○。","平仄仄仄仄，仄仄平平平。","仄仄仄平仄，平平仄平平。","仄○平仄仄，仄平○仄平。","仄平仄平平，仄平平仄平。","平平仄平平，仄平○平平。","平○仄平仄，仄仄平仄平。","仄平平平仄，平仄平平平。"],"paragraphs":["寒潮高于埭，黄流濯西河。","人牛力俱壮，相与冲流过。","潮落势叵御，转櫂依丘阿。","暮霭起平楚，阴云翳寒莎。","夜分潮复上，橹声相轧摩。","大江渺无津，不知身在何。","余生一虚舟，兀然听风波。","吾亲白云下，况尔方卧疴。","远游非吾事，归矣毋蹉跎。"],"title":"戌溪道中"}
