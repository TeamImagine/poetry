{"author":"程迥","id":62630,"strains":["平平仄仄平，仄仄仄仄平。","仄平平仄平，平仄平平平。","仄仄仄○仄，平仄仄仄平。","平仄○平仄，仄仄仄平平。","平平仄○平，平仄平仄平。","仄仄仄平仄，平平仄平平。","平平平仄仄，平仄仄○平。","○仄仄仄仄，○仄仄平平。","平平平仄仄，仄仄仄○平。","平仄仄平仄，仄仄平平○。","○仄平平平，仄仄仄平平。","平平平仄平，仄仄平平平。","平仄仄平仄，仄仄平仄○。","仄平平仄仄，平仄仄平平。"],"paragraphs":["儒贤不自居，远慕六一翁。","洞岩天下奇，超出滁山峰。","郁积秀和气，锺我盖世公。","冰玉相辉映，盛事古无同。","公今忽乘箕，而我来自东。","列炬照幽远，扪萝扣玲珑。","阳崖能夺景，阴岫自藏风。","巉绝异状至，淙激洑流通。","须臾锺磬发，乃得梵王宫。","亭制亦云旧，远日增凭空。","禅老霜颠毛，历历记前踪。","名儒天一涯，怅仰无欢悰。","诸友命之赋，万象骄莫从。","异时怜湛辈，名托岘山崇。"],"title":"尤美轩"}
