{"author":"王珪","id":175980,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平平仄平。"],"paragraphs":["寒日征骖懒复回，经宵仍喜驻岩隈。","径盘幽迹遥知鹿，林逗清香定有梅。","晓影痩猿窥涧溜，夜声肥栗托炉灰。","我心非动我非静，白足禅僧无妄猜。"],"title":"游山寺"}
