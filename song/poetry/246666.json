{"author":"吕本中","id":246666,"strains":["平平平仄仄仄仄，仄仄平平仄○仄。","○平仄仄仄仄○，仄○○平○仄仄。","仄○仄平平仄平，仄平○○平仄○。","仄平平平仄平仄，平仄仄仄平平平。","○平平平仄平仄，仄平仄仄○○平。","○平仄○仄平仄，仄平○○平仄平。","仄平仄仄仄平仄，仄仄平平仄平仄。","仄仄仄○平仄平，仄平仄平平仄仄。","平平仄仄平仄仄，平平仄仄平平仄。","仄○仄仄平平平，平仄平○仄○仄。"],"paragraphs":["乌云衔日日不出，骤雨飘风吼三日。","扁舟寸步不得行，坐叹轻鸥如箭疾。","我行去家秋复冬，故园回思春梦中。","客愁茫茫若江水，生计渺渺随征鸿。","三年京城共憔悴，一杯此地难从容。","长溪卷浪雪花碎，远山横空眉黛浓。","故人别我上江去，亦有书来唤同住。","破屋数间君有余，太仓五升吾已具。","严霜未放鹰隼击，盘涡恐致蛟龙怒。","片帆欲挂任篙师，君但徐行莫深惧。"],"title":"黄池西阻风"}
