{"author":"孟浩然","id":55469,"strains":["仄仄仄平平，○平仄仄平。","仄平○仄○，平仄仄平平。","仄仄平○仄，平平仄○平。","○平平仄仄，平仄仄平○。","仄仄平○仄，平平仄仄平。","○○仄仄仄，平仄仄平平。","仄仄平平仄，平平仄仄○。","平平平仄仄，平仄仄平平。"],"paragraphs":["述职抚荆衡，分符袭宠荣。","往来看拥传，前后赖专城。","勿翦棠犹在，波澄水更清。","重推江汉理，旋改豫章行。","召父多遗爱，羊公有令名。","衣冠列祖道，耆旧拥前旌。","岘首晨风送，江陵夜火迎。","无才惭孺子，千里愧同声。"],"title":"送韩使君除洪州都曹"}
