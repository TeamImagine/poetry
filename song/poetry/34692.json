{"author":"陆游","id":34692,"strains":["仄仄平平仄仄平，平平平仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["莫笑山翁老据鞍，探梅今夕到江干。","半滩流水浸残月，一夜清霜催晓寒。","倚醉更教重秉烛，怕寒元自怯凭栏。","谁知携客芳华日，曾费缠头锦百端。"],"title":"樊江观梅"}
