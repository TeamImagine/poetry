{"author":"赵抃","id":101572,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["言念朋游二纪间，离樽前对鬓丝斑。","告新剑外皆遗爱，道旧台中共解颜。","我固无辞来蜀国，公闻有命镇秦关。","西东接畛三千里，莫厌诗筒数往还。"],"title":"次韵吴龙图别后言怀"}
