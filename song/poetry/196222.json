{"author":"张舜民","id":196222,"strains":["平仄○仄平，平平仄仄平。","○○仄仄○，？？仄仄平。","○○仄平平，仄仄仄○平。","仄平仄仄仄，仄仄平仄平。","仄仄平仄平，仄仄平仄平。","仄仄平平仄，平平仄仄○。","平平仄仄仄，平仄○仄平。","仄○平平仄，仄仄平仄平。","○平仄○○，平仄仄仄平。","仄仄平仄○，仄仄平平平。","平仄仄平仄，平平○仄平。","平平仄平平，○仄平○平。","平平仄平平，平仄仄仄○。","平平仄仄仄，仄仄仄平平。","仄仄仄○平，仄仄平平平。","平○仄平平，仄仄仄仄平。","仄平平仄平，仄仄仄平平。"],"paragraphs":["朱户当昼扃，霜帘达夜悬。","沈沈造广庭，皞皞接众贤。","疏莛叩洪钟，短绠汲深渊。","始知学不迨，内顾多歉然。","忆昔居上庠，忝出流辈前。","赋就千金直，诗成万口传。","荀杨迥接迹，班马思比肩。","一从苟干禄，永谢英俊躔。","折腰府县中，糊口道路边。","世俗多见轻，义士谁哀怜。","憔悴有今日，光辉思昔年。","今兹睹秋闱，犹欲争相先。","枯鱼傍江湖，疲马忆蓟燕。","凉风拂翠幕，陇月向人圆。","物景近中秋，客意孤绵绵。","裴回望清光，欲揽不得全。","永怀懽乐时，把酒谢婵娟。"],"title":"试院感怀"}
