{"author":"徐积","id":185889,"strains":["平平仄仄平平仄，平仄平平仄仄平。","仄仄仄平平平仄，仄平仄仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["烟萝断处初逢舍，云竹疏时忽见灯。","崄磴未归樵坞叟，破庵已去诵经僧。","暗龙吟罢庭无月，寒狖啼来谷有冰。","君看床头铁鳞甲，雨痕苔晕几千层。"],"title":"宿山馆  其三"}
