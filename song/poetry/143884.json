{"author":"舒岳祥","id":143884,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["山居种苇意如何，相见沧江渺渺波。","窗外近移秋色早，夜来偏觉雨声多。","微风动叶蜻蜓立，暗浪冲根郭索过。","谁解写成团扇面，萧萧残雪卧渔蓑。"],"title":"赋苇"}
