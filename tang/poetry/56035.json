{"author":"李白","id":56035,"strains":["平仄仄平仄，平平仄○平。","平○仄仄仄，平仄○○平。","仄仄平仄平，平平仄平平。","平○平仄仄，仄仄平平○。","仄仄仄平平，仄平平平平。","仄平仄仄仄，仄仄平平平。","仄平仄平平，仄仄仄平平。","○平仄平仄，仄仄平平平。","平仄仄仄平，平平仄○平。","平○仄仄仄，仄仄仄仄平。","仄○仄平仄，仄仄○○平。","平平仄平仄，○仄仄平平。"],"paragraphs":["龙虎谢鞭策，鹓鸾不司晨。","君看海上鹤，何似笼中鹑。","独用天地心，浮云乃吾身。","虽将簪组狎，若与烟霞亲。","季父有英风，白眉超常伦。","一官即梦寐，脱屐归西秦。","窦公敞华筵，墨客尽来臻。","燕歌落胡雁，郢曲回阳春。","征马百度嘶，游车动行尘。","踌躇未忍去，恋此四座人。","饯离驻高驾，惜别空殷勤。","何时竹林下，更与步兵邻。"],"title":"对雪奉饯任城六父秩满归京"}
