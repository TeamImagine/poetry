{"author":"徐牧","id":17921,"strains":["平仄仄平仄，平平仄仄○。","平平仄仄仄，○仄仄平平。","仄仄平平仄，平平仄仄○。","仄平平仄仄，仄仄仄平○。","平仄○平仄，平平仄○平。","仄平仄仄仄，平仄仄○○。"],"paragraphs":["清泚濯缨处，今来喜一临。","惭无下钓处，空有羡鱼心。","退省时频改，谋身岁屡沈。","鬣成川上媚，网就水宁深。","頳尾临波里，朱须破浪浔。","此时傥不漏，江上免行吟。"],"title":"省试临渊羡鱼"}
