{"author":"刘季孙","id":189952,"strains":["仄平仄平仄，仄仄平仄仄。","○仄仄○平，平仄平平仄。","平仄平平平，平○仄平仄。","平仄○仄平，仄平平仄仄。","仄平仄○平，仄仄仄平仄。","仄平○仄仄，仄仄仄平○。","平仄仄仄仄，平平平仄○。","○平仄○平，仄仄平仄○。","平平平平平，平平平仄仄。","仄仄平仄平，平平仄平仄。","平平仄仄仄，平仄平平仄。","○平仄平仄，仄仄仄平○。","仄仄仄平平，平平仄平仄。","平仄平仄仄，仄仄平仄○。","平平仄仄平，平平平仄仄。","仄仄仄仄仄，平平仄平仄。","仄仄仄平平，平○仄平仄。","仄平仄平平，○仄平平仄。"],"paragraphs":["大湖际天碧，浩荡浮万象。","中有洞庭山，天作蓬壶样。","芦苇秋萧萧，时闻发渔唱。","风顺如可寻，月明迷所向。","有人在扁舟，髪白意夷旷。","扣舷了不顾，出没信波浪。","心已类水石，何由知得丧。","遗民至如今，自古惟越相。","初为吴都囚，君臣忧醢酱。","忍耻人谓愚，祈生世知妄。","尪癯脱万死，归国奇谋创。","行师舞群姓，下令跃诸将。","夜半覆姑苏，夫差始悲怆。","安恻宽晷刻，反掌成伯王。","江山入会稽，功高谁与抗。","宠利速祸败，忠臣半诛放。","遁去举邦求，君王铸形状。","寂寥数千年，相见霜缣上。"],"title":"三高祠咏古三首  其一"}
