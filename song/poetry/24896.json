{"author":"余靖","id":24896,"strains":["仄仄平平仄，○平仄平仄。","仄仄仄平平，○○平仄仄。","仄仄平○○，仄平平仄仄。","仄仄仄○平，平平仄平仄。","平仄仄平平，平平仄平仄。","仄平平仄平，平仄○○仄。","平平平平仄，仄仄○平仄。","平平仄仄○，仄仄平○仄。","平平平仄平，平平仄平○。","平仄平仄○，平平○仄仄。","仄仄平仄仄，平仄平平仄。","仄仄仄仄平，平仄仄平仄。","平平仄○平，○平仄仄仄。","仄平仄平仄，○平○仄仄。","平仄仄平○，仄仄平平仄。","平平平仄平，平平仄平仄。","平仄平平仄，仄○平仄仄。","仄仄○平○，仄仄平平仄。"],"paragraphs":["解组趋宸阙，扁舟泛江练。","健𫇛雁齐鸣，轻帆云一片。","水阔烟难收，雨昏风易转。","曲浦逗留多，修程梦魂倦。","舟子怯风波，终朝股交战。","预忧雷电惊，先喜虹蜺断。","安知农夫望，只顾行人便。","愚儒有所思，自愧心如面。","追惟亡异才，承恩得为县。","盘错非所长，耕桑当勉劝。","十日愆一雨，灾恐延农畔。","靡爱币与牲，群望走之遍。","山川未应诚，兼晨不敢饭。","霈然得嘉澍，荷天如免谴。","何以迅流间，遽逐庸夫变。","江淮民荐饥，糟糠未充膳。","粢盛苟无害，岂将风雨怨。","玉烛长均调，寸进真君愿。"],"title":"夏日江行"}
