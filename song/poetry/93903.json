{"author":"戴复古","id":93903,"strains":["仄平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平平仄仄平仄，平仄平平平仄平。","仄仄平平平仄仄，仄平平仄仄平平。"],"paragraphs":["杜陵之后有孙耒，自守诗家法度严。","秀骨可仙官况薄，高情追古俗人嫌。","起看星斗夜推枕，为爱江山寒卷帘。","饱吃梅花吟更好，锦囊虽富不伤廉。"],"title":"杜子野主簿约客赋一诗为赠与仆一联云生就石桥罗汉面吟成雪屋阆仙诗"}
