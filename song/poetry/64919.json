{"author":"章甫","id":64919,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["东风吹水岂容平，小雨催花却易晴。","旅燕欲来春社近，故人何处晚山横。","不才愧忝诸侯客，苦思难攻五字城。","芳草满庭无一事，竹间幽鸟变新声。"],"title":"春望"}
