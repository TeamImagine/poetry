{"author":"黄裳","id":204652,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["大老悠悠不嗣音，高风难向望中寻。","三千宾客空离合，十二山河自古今。","北户人归云洞远，东方春入牡丹深。","两辞遣兴无他好，只有闲来醉与吟。"],"title":"表海亭"}
