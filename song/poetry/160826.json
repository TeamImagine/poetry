{"author":"毛直方","id":160826,"strains":["仄仄仄仄○，平仄○仄平。","○仄平仄平，仄仄平仄平。","平平仄○○，仄仄仄仄○。","仄平平仄平，平仄仄平平。","平平仄仄仄，仄仄仄仄仄。","仄仄平平平，平仄仄仄平。","仄仄仄仄平，平仄○仄○。"],"paragraphs":["野色倏已暝，零落沾我裳。","行役悲险艰，仰愧归鸟翔。","羁愁浩难收，壮发日已苍。","远林烟火微，投宿扣村庄。","居人毕刈获，笑语井臼傍。","问客来何疲，毋乃仕与商。","所慎在出门，奚怨中路长。"],"title":"拟古  其二"}
