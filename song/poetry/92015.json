{"author":"释居简","id":92015,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一寸长淮一寸金，金城千里障尘侵。","犬羊未识元戎面，廊庙先知国士心。","坐使春风生掌握，行孚大信控喉襟。","夜严玉帐清如水，小复轻裘缓带吟。"],"title":"谢怀安州王守"}
