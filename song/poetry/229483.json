{"author":"吕颐浩","id":229483,"strains":["仄平平仄平平仄，仄仄平平平仄仄。","平平仄仄仄平○，仄○仄仄平平仄。","仄平仄平仄仄平，平平平仄仄平平。","○平平仄仄平仄，仄平○仄平仄○。","仄平仄仄平平仄，仄仄平平平仄仄。","仄○仄仄仄平平，仄仄平平仄平仄。","平仄平仄仄平平，仄平仄仄仄○○。","仄平仄仄平仄仄，仄平平仄平平○。","平平仄仄平平仄，平仄平平仄平仄。","平平平仄仄○平，仄仄○平○仄仄。","仄平仄仄仄平平，仄平平仄平平平。","○○○平仄平仄，平平仄仄平平平。"],"paragraphs":["昔年曾伴江湖客，泛宅浮家烟水阔。","兰旌桂棹去夷犹，醉吟烂赏湖山色。","即今别来四五年，渔蓑烟艇想依然。","驱车终岁走尘土，梦魂犹在苕霅间。","主人好事谁能敌，凿藓诛茅开一室。","宛如画舫到江南，左列图书右经籍。","嗟予踪迹若飞蓬，笑谈偃息幸相从。","有时睡觉惊四顾，恍然身在船窗中。","经营雅协沧洲趣，祇欠云涛破烟雾。","萧萧风雨夜深时，忆著扁舟横野渡。","羡君腹大饱诗书，笔端摛藻飞琼琚。","行看乘槎犯牛斗，吾知此舍真蘧庐。"],"title":"次韵刘省元希范题孙伯温舫斋"}
