{"author":"叶梦得","id":235053,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["过雨虚檐气稍清，卧闻刁斗起连营。","几看薄月当轩过，惊见阴虫绕砌鸣。","汹汹南江浮静夜，寥寥北斗挂高城。","白头心事今如许，惭愧儿童话请缨。"],"title":"雨后为山亭独卧"}
