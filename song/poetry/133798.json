{"author":"卫宗武","id":133798,"strains":["平仄平平仄仄平，平平仄仄仄平平。","仄平平仄平平仄，仄仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["奇绝生春五出花，僧居著此境尤嘉。","一方寒月浸清影，几度春风生素华。","何必江头千树暗，未如屋角数枝斜。","翻经觅句无尘事，坐对尤宜雪煮茶。"],"title":"为僧赋梅庭"}
