{"author":"岳珂","id":105510,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一舸归来喜未涯，天教奇产瑞吾家。","交枝各倚青罗盖，并蒂俱酣红玉葩。","湘女月裳疑共浴，越姬风袂忆同车。","人生所欠惟闲适，且酌清尊对物华。"],"title":"又赋双莲"}
