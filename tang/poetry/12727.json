{"author":"上官仪","id":12727,"strains":["仄仄仄平平，仄平平仄平。","○平平仄仄，仄仄仄平平。","仄仄平平仄，平平○仄平。","仄仄○平仄，平仄仄平平。","仄平平仄仄，平仄仄平平。","平仄平平仄，仄仄仄平平。"],"paragraphs":["上路抵平津，后堂罗荐陈。","缔交开狎赏，丽席展芳辰。","密树风烟积，回塘荷芰新。","雨霁虹桥晚，花落凤台春。","翠钗低舞席，文杏散歌尘。","方惜流觞满，夕鸟已城闉。"],"title":"安德山池宴集"}
