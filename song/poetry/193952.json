{"author":"苏轼","id":193952,"strains":["仄平平平平，仄仄仄○仄。","平平平仄仄，仄仄仄平仄。","仄平平仄仄，平仄平仄仄。","仄平仄平仄，仄仄仄平仄。","平平平平平，仄仄仄平仄。","○平仄仄仄，仄仄仄平仄。","平平仄仄仄，平仄仄平仄。","仄平○平平，仄仄平平仄。","平平仄平仄，平仄仄平○。","平平仄平仄，平仄仄平仄。","仄平仄平仄，仄仄○仄仄。","仄仄平平仄，平平平仄仄。","仄仄平平平，平仄平仄仄。","仄仄平仄平，平平○仄仄。"],"paragraphs":["入门无平田，石路细穿岭。","阴风生涧壑，古木翳潭井。","湛卢谁复见，秋水光耿耿。","铁花绣巌壁，杀气噤蛙黾。","幽幽生公堂，左右立顽矿。","当年或未信，异类服精猛。","胡为百岁后，仙鬼互驰骋。","窈然留清诗，读者为悲哽。","东轩有佳致，云水丽千顷。","熙熙览生物，春意破凄冷。","我来属无事，暖日相与永。","喜鹊翻初旦，愁鸢蹲落景。","坐见渔樵还，新月溪上影。","悟彼良自咍，归田行可请。"],"title":"虎丘寺"}
