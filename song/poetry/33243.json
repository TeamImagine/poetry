{"author":"陆游","id":33243,"strains":["仄仄平平仄仄平，仄平仄仄仄平平。","仄平仄仄平平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["寸廪驱人卒岁劳，一官坐失布衣高。","剑南十月霜犹薄，江上五更鸡乱号。","孤枕拥衾寻短梦，青灯照影著征袍。","客愁相续无时断，那得并州快剪刀。"],"title":"宿江原县东十里张氏亭子未明而起"}
