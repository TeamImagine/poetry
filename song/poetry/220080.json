{"author":"晁说之","id":220080,"strains":["○平仄仄仄仄平，仄仄仄仄平平平。","○平平仄仄仄仄，仄平仄仄○平平。","平平仄仄仄○仄，仄仄○仄平平平。","平平仄仄平仄仄，仄○平仄平○平。","平平仄仄平仄仄，仄仄平平平仄仄。","仄平仄仄○平平，仄仄仄平平仄仄。","仄平仄仄平平平，仄仄仄平○仄仄。"],"paragraphs":["沈侯笔力鼎可扛，左手截取吴淞江。","折流来此一尺枕，指麾巨鳄回涛泷。","平生性不好长物，举以遗我嗟无双。","呼儿快取蕲笛簟，扫除尘榻移当窗。","随眠置我丘壑里，始信孙郎真枕水。","我生不出长安城，四十二年尘况耳。","领君此枕何潇然，睡起醒心如一洗。"],"title":"谢沈次律水枕"}
