{"author":"杨万里","id":49482,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["作社朝祠有足观，山农祈福更迎年。","忽然箫鼓来何处，走杀儿童最可怜。","虎面豹头时自顾，野讴市舞各争妍。","王侯将相饶尊贵，不博渠侬一饷癫。"],"title":"观社"}
