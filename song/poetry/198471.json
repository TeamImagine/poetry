{"author":"苏辙","id":198471,"strains":["仄平○仄平，平平仄仄仄。","平平仄平平，仄○平仄仄。","平平仄仄仄，平平平仄仄。","平平仄仄仄，仄仄○仄仄。","仄平仄仄仄，平仄平仄仄。","仄平仄仄○，平仄平平仄。","平平仄平仄，平平仄平仄。","平○仄平仄，○仄仄平仄。","仄平仄平仄，仄仄平仄仄。","平平仄平仄，平仄仄○仄。","仄仄仄仄平，平仄仄仄仄。","平仄仄平○，仄仄仄仄仄。","平○仄○平，仄仄○平仄。","仄仄○仄仄，○仄平平仄。"],"paragraphs":["夺官分所甘，年来禄又绝。","天公尚怜人，岁赍禾与麦。","经冬雪屡下，根须连地脉。","庖厨望餠饵，瓮盎思曲糵。","一春百日旱，田作龟板拆。","老农泪欲堕，无麦真无食。","朱明候才兆，风雷起通夕。","田中有人至，膏润已逾尺。","继来不违愿，饱食真可必。","民生亦何幸，天意每相恤。","我幸又已多，锄耒坐不执。","同尔乐丰穰，异尔苦税役。","时闻吏号呼，手把县符赤。","岁赋行自办，横敛何时毕。"],"title":"喜雨"}
