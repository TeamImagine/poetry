{"author":"叶梦得","id":235027,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四海胡尘久未清，遥闻苦战有奇兵。","妖氛尽扫人谁敌，捷奏初传我亦惊。","授钺已欣传帝泽，挥戈终见静王城。","轩台固有英灵在，更遣将军得令名。"],"title":"寄顺昌刘节使"}
