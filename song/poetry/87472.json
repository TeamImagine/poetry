{"author":"韩淲","id":87472,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["叹息骚人不我违，常同醉酒把花枝。","如今但得流传赋，已久都无唱和诗。","瓯粤州闾临去日，永嘉乡井入朝时。","相思屈指秋鸿近，空使挥弦目送知。"],"title":"次韵潘德久见寄"}
