{"author":"程珌","id":89801,"strains":["仄仄仄平平○仄，仄仄平平仄○仄。","仄仄仄○○平平，仄仄平平平仄仄。","仄仄平平平仄平，仄仄平平仄平仄。","平仄仄仄仄平平，仄仄平平仄○仄。","平○仄仄平仄平，仄仄仄平仄仄平。","○平仄○仄仄仄，仄平平仄平平平。","平平仄平○仄仄，仄仄平平平仄仄。","平仄仄仄仄，平平仄平仄。","仄仄平○○，仄平平仄仄。","仄仄平仄平，仄仄平仄平。","○平仄仄平平仄，平仄○平平仄仄。","○平○仄仄平平，仄平○仄仄平○。","平平仄平仄平仄，仄仄平平平仄仄。"],"paragraphs":["忆昔丙辰还亲旁，恰恰先春社三日。","社日侍亲行交源，紫蕨儿拳森玉立。","是日天明风气柔，入自交源茗源出。","迤逦又复至前山，涉涧还家日将没。","慈亲意在营一丘，卷卷欲于近舍求。","当时议论悉未定，那知今作汪潭游。","汪潭去家正五里，百里来龙于此止。","龙止水亦止，清潭窈无底。","宝剑秋空横，秀峰春笋峙。","最爱丫角羊，艮木之印乡。","长生亥水来朝丙，千古长溪流不尽。","雍容冠佩紫薇垣，寿星更出丙丁间。","神游既安后昆福，赋此铭章皆实录。"],"title":"新旧句"}
