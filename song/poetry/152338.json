{"author":"方一夔","id":152338,"strains":["平仄平平仄仄平，仄平仄仄仄平平。","平平平仄仄平仄，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["穷守空山两鬓蓬，老饕有分过年丰。","珠玑推上稻花水，金铁敲残梧叶风。","兴寄小窗诗卷里，梦回别墅笛声中。","俗缘相逐何时了，一笑人间万虑空。"],"title":"杂兴三首  其三"}
