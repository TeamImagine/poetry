{"author":"岑参","id":57181,"strains":["仄平仄平仄，仄仄平平平。","仄仄平仄○，平平仄平平。","平仄○仄○，仄平平仄平。","○平仄仄仄，仄仄仄仄平。","仄仄平仄平，○仄平平平。","平平仄仄仄，平仄平平平。","仄平平平平，平平○仄平。","平仄仄平仄，仄平仄平平。","仄仄○仄平，仄平平仄平。","仄仄平仄仄，○平仄平平。","平仄平仄平，○仄仄仄平。","仄平平平仄，平仄平○○。"],"paragraphs":["诏书下青琐，驷马还吴洲。","束帛仍赐衣，恩波涨沧流。","微禄将及亲，向家非远游。","看君五斗米，不谢万户侯。","适出西掖垣，如到南徐州。","归心望海日，乡梦登江楼。","大江盘金陵，诸山横石头。","枫树隐茅屋，橘林系渔舟。","种药疏故畦，钓鱼垂旧钩。","对月京口夕，观涛海门秋。","天子怜谏官，论事不可休。","早来丹墀下，高驾无淹留。"],"title":"送许拾遗恩归江宁拜亲"}
