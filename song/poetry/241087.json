{"author":"周紫芝","id":241087,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["几日春风大放颠，晚来寒日露晴天。","浪纹随棹湖如镜，日脚翻鸦月似弦。","便可饱看花入眼，不应直待柳吹绵。","庾郎分得愁千斛，肯与青丝作少年。"],"title":"后五日又题一首"}
