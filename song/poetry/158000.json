{"author":"韩维","id":158000,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["亮节金坚气玉温，入登廊庙出藩垣。","谈经每尽先儒意，议政居多长者言。","恩恤疲羸蠲重赋，礼加耆耄屈常尊。","白头但祝公归早，南陌东陂并短辕。"],"title":"送尧夫知陈州"}
