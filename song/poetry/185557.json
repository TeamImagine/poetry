{"author":"徐积","id":185557,"strains":["仄平仄平平，仄仄○○平。","平平仄平仄，○仄平平平。","平仄平仄平，仄平仄仄○平平。","平平仄仄仄○仄，平仄平平仄仄平。","平○平○仄平仄，仄○仄仄○平平。","平○○仄仄平仄，仄平仄仄仄平平。","仄平仄仄仄仄仄，仄○平仄平平平。","仄平平平仄○仄，平平仄仄平平平。"],"paragraphs":["此花未开时，美子藏深闺。","香心若无有，深浅何由知。","前日花忽开，美人放出深闺来。","春风尽日不相管，鶑是郎兮蝶是媒。","谁将金钱掷西子，笑中不掩燕脂腮。","君王亲执紫金盏，太真又醉白瑶台。","此花万态不可说，莫教容易为尘埃。","我心虽然淡如水，为花一醉何辞哉。"],"title":"醉中咏牡丹"}
