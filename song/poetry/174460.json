{"author":"刘敞","id":174460,"strains":["仄仄平仄平，平仄仄仄平。","仄仄仄仄平，平○仄平平。","仄仄仄仄平，平平○○平。","○平仄仄仄，仄○仄仄平。","仄仄仄仄仄，○平○仄平。","平平仄○仄，平○平仄○。"],"paragraphs":["不复池上游，秋意忽已繁。","卧柳半死生，枯荷自翩翻。","忆昔载后车，逍遥临中园。","观鱼有纵辨，运斤契忘言。","岂独岁月晚，正伤离别魂。","人遐室空迩，幽兴谁与论。"],"title":"秋过临波亭寄陕府资政给事"}
