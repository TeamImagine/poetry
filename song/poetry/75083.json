{"author":"赵蕃","id":75083,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["早岁耽诗老不工，但余多难似诗穷。","忽来数纸丁宁甚，恍忆他时缱绻同。","幕府十年公勿厌，风霜满面我思东。","几因江发蛮夷涨，欲问渔翁借短篷。"],"title":"早岁"}
