{"author":"高鹏飞","id":118196,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["好景难逢奈老何，十年此地绝经过。","山如得意晚犹碧，雨亦知愁秋更多。","造化从渠旋磨蚁，功名笑汝扑灯蛾。","湖边直欲呼船去，更共渔人挂绿蓑。"],"title":"湖上"}
