{"author":"李纲","id":244867,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["一别东吴不记年，饱经忧患各林泉。","知公置酒常髙会，顾我杜门惟熟眠。","无分去为汤饼客，有缘来作荔枝仙。","越溪闽岭无多地，步月看云只黯然。"],"title":"奉寄李泰发端明"}
