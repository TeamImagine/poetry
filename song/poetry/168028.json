{"author":"韩维","id":168028,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["措枉我先违陛石，均劳公亦下堤沙。","已欣晚岁逢良友，更喜高秋见好花。","旨酒芳新来似水，危亭清绝至如家。","三杯举白歌相和，忘却风前两鬓华。"],"title":"寓展江亭谢尧夫寄酒及花"}
