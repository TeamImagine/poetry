{"author":"连文凤","id":159300,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["几片飘从客鬓来，光摇老眼白皑皑。","不因枯树今朝见，只道寒梅昨夜开。","是处园林迎腊到，一时天地唤春回。","凭谁寄语问滕六，乞与人间此种栽。"],"title":"雪"}
