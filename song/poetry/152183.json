{"author":"方一夔","id":152183,"strains":["平平仄仄平，仄仄平平仄。","平仄仄平平，仄仄仄平仄。","平平仄平仄，○平仄平仄。","平仄仄平平，仄仄仄平仄。","仄平平平仄，仄○仄平仄。","仄○平仄平，平仄仄平仄。","仄平○仄仄，○平平仄仄。","○○仄仄仄，仄仄仄○仄。","仄仄仄平平，平平仄○仄。","○平○○平，仄仄仄仄仄。"],"paragraphs":["寒城十月交，万叶风萧槭。","林幄变浮红，水镜湛虚碧。","维时子吴子，驱车欲何适。","千里想莼羹，去作水乡客。","我非莼羹客，海峤有兄伯。","譬如鹍与鹏，形影困乖隔。","去乡三十载，如浮家泛宅。","相思不即见，岁岁累行役。","感此岁寒情，高歌慰离析。","看君乘长风，健翮搏水击。"],"title":"送讲书吴友直过吴门省兄"}
