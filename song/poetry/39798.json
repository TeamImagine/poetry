{"author":"陆游","id":39798,"strains":["仄仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["甫及初春日已长，偶同邻曲集山房。","囊盛古墨靴纹皱，箬护新茶带胯方。","老境不嫌来冉冉，流年直恐去堂堂。","清泉冷浸疏梅蕊，共领人间第一香。"],"title":"初春书怀七首  其四"}
