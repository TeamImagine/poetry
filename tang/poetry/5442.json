{"author":"苏涣","id":5442,"strains":["○平仄仄仄仄平，仄平仄仄平平○。","平平平平仄○仄，平平仄仄仄○仄。","○平仄仄○平平，仄仄仄仄平○平。","仄○平平仄平仄，仄平仄仄○平平。","仄○平平仄仄平，平仄仄仄平仄平。","平仄○平仄仄仄，仄平仄平平仄仄。","平平仄仄仄平平，平平仄仄仄仄平。","平仄平平○仄仄，仄仄平平○平仄。","平仄平平仄仄平，仄仄仄仄平平○。","平仄○仄○仄仄，平仄仄平平仄平。","仄平仄仄平平○，平平仄○平仄平。","仄○平仄平○平，仄平仄仄仄○平。","平○仄仄○仄仄，仄仄平平平仄平。"],"paragraphs":["张颠没在二十年，谓言草圣无人传。","零陵沙门继其后，新书大字大如斗。","兴来走笔如旋风，醉后耳热心更凶。","忽如裴旻舞双剑，七星错落缠蛟龙。","又如吴生画[鬼神]，魑魅魍魉惊本身。","钩锁相连势不绝，倔强毒蛇争屈铁。","西河舞剑气凌云，孤蓬自振唯有君。","今日华堂看洒落，四座喧呼叹佳作。","回首邀余赋一章，欲令羡价齐锺张。","琅诵囗句三百字，何似醉僧颠复狂。","忽然告我游南溟，言祈亚相求大名。","亚相书翰凌献之，见君绝意必深知。","南中纸价当日贵，只恐贪泉成墨池。"],"title":"赠零陵僧"}
