{"author":"王周","id":232565,"strains":["仄仄仄平平，仄仄仄平仄。","平仄仄平仄，仄仄仄平仄。","平仄仄平○，仄仄仄平仄。","平仄仄仄仄，仄仄仄平仄。","平平仄平平，仄仄○平仄。","仄平平○平，仄平仄平仄。","仄平仄平仄，平○平仄平。","仄○平○仄，仄仄仄○仄。","仄○平仄仄，仄仄○仄仄。","仄仄平仄平，平平仄平仄。","平仄仄仄○，平仄○仄○。","平平仄平平，仄仄仄○仄。"],"paragraphs":["己卯至庚辰，仲夏晦之暮。","吾齿右排上，一齿脱而去。","呼吸缺吾防，咀嚼欠吾助。","年籥惜不返，日驭走为蠧。","唇亡得无寒，舌在从何诉。","辅车宜长依，发肤可增惧。","不须考前古，聊且为近喻。","有如云中雨，雨散绝回顾。","有如枝上叶，叶脱难再附。","白发非独愁，红颜岂私驻。","何必郁九回，何必牵百虑。","开尊复开怀，引笔作长句。"],"title":"齿落词"}
