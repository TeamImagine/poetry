{"author":"林季仲","id":6078,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["岁华物意两俱迟，开到前村第几枝。","抱影自怜春有信，冲寒长指雪为期。","音传陇首人相忆，恨入楼头角正悲。","最是一年难忘处，小桥流水夕阳时。"],"title":"周希父赋梅次韵三首  其二"}
