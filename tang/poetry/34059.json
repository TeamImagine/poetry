{"author":"苏颋","id":34059,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["东岳封回宴洛京，西墉通晚会公卿。","楼台绝胜宜春苑，灯火还同不夜城。","正睹人间朝市乐，忽闻天上管弦声。","酺来万舞群臣醉，喜戴千年圣主明。"],"title":"广达楼下夜侍酺宴应制"}
