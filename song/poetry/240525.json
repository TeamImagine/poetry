{"author":"周紫芝","id":240525,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["从古何人解识真，夜光欲到了无因。","只今怀璧还归赵，它日挥毫有过秦。","余子不应霑厚禄，此郎宁合坐长贫。","白衣苍狗俱成梦，富贵功名不在人。"],"title":"次韵伯尹见寄二首  其二"}
