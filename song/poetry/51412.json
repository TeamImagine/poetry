{"author":"喻良能","id":51412,"strains":["平平仄平平，平仄仄平仄。","仄平○平仄，○○仄○仄。","仄平平仄仄，仄仄仄平仄。","平平仄平仄，平仄平仄仄。","仄仄仄仄平，平仄平平仄。","平平仄平平，○仄平仄仄。","仄仄平仄仄，平仄○平仄。","仄仄仄平平，仄仄仄○仄。","仄仄○平○，平平仄平仄。","平平平○仄，平仄平仄仄。","仄仄仄仄○，仄仄平○仄。","平仄平平○，仄仄平平仄。","仄○○仄仄，仄仄平平仄。","仄仄仄仄平，○仄平平仄。","平仄仄仄仄，平平仄平仄。","仄平仄平平，平仄平仄仄。","平仄仄平平，仄仄平○仄。","仄○○仄○，仄仄○平仄。","平平仄平仄，平平仄平仄。","仄平仄平○，平平仄平仄。"],"paragraphs":["东嘉老先生，文字继坡谷。","治饶如京兆，三王岂其族。","政成无一事，澹若处幽独。","追踪古循吏，清浄非碌碌。","每以坐啸余，时出阳春曲。","风流化邦人，吟咏成国俗。","乙酉秋七月，天地正炎燠。","有诏帅夔门，引道不淹宿。","境内闻公行，仓皇守牙纛。","攀辕人填咽，遮道车击毂。","已去复挽回，出入成重复。","桥断蜂腰分，巷拥鱼鳞矗。","竟从间道去，复许谁追逐。","子母若弟昆，相顾皆嚬蹙。","吾父既往矣，畴能继英躅。","孟尝附商船，千古垂简牍。","偷席广文毡，使者为标目。","去思闻九重，盛事传西蜀。","先生美无度，推诚置人腹。","画图照人间，斯民记恩育。"],"title":"侍御王公去饶饶之士民数千万人遮道攀辕又相与断城北桥以留之公不得已乃回城从间道遁去余干主簿翁君画断桥图作诗二十韵寄侍御求和侍御以和篇见示因次韵一首"}
