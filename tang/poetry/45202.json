{"author":"卢僎","id":45202,"strains":["仄仄平平仄，○平仄仄平。","平平仄平仄，仄仄仄平○。","仄仄○平仄，平平仄仄平。","仄○平仄仄，仄仄仄平平。","仄仄平平仄，○平仄仄○。","平○仄平仄，仄仄仄平平。"],"paragraphs":["握镜均荒服，分衡得大同。","征贤一台上，补吏五谿中。","雨露将天泽，文章播国风。","汉庭睽直谅，楚峡望清通。","马逐霜鸿渐，帆沿晓月空。","还期凤池拜，照耀列星宫。"],"title":"季冬送户部郎中使黔府选补"}
