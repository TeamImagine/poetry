{"author":"郭祥正","id":192273,"strains":["仄仄平平仄，平平平仄平。","仄平平仄仄，仄仄○平平。","○平○仄平，仄仄平仄平。","仄平平仄平，平平仄○平。","仄平仄仄仄，仄仄仄仄平。","仄平仄○仄，仄仄仄仄○。","仄平仄○○，平仄仄仄平。","平平○仄仄，仄○平平平。","仄仄○仄仄，仄仄仄平○。","仄平仄仄平，仄平平平平。","仄平平仄仄，平平仄平平。","平平仄平仄，平平仄平平。","仄平仄仄平，平平○平仄。"],"paragraphs":["伯玉弘农后，轩轩真丈夫。","首虽峨武弁，满腹藏诗书。","三年监郡兵，一日云解符。","考之闾井言，公廉卒如初。","未尝害一物，纵舍乃有余。","我方卧空屋，袒跣与世疏。","感君数相过，晨坐定及晡。","新诗并美酒，问遗无时无。","老境重可惜，远别复何如。","羡君五福全，客官奚拘拘。","子孙俱禄仕，京城富园闾。","精神趁强健，优游早悬车。","祝君可以归，为君吟归欤。"],"title":"送杨缜供备还京"}
