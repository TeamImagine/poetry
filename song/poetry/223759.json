{"author":"吴则礼","id":223759,"strains":["仄仄平平仄仄平，平平平仄仄平平。","平平平仄仄平仄，平仄仄仄平平平。","仄仄平平仄仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["久傍修门乏壮图，侵寻华髪欲捐书。","貂裘平日敝尘土，茅屋晚岁依江湖。","落落青天月上后，萧萧红叶雁来初。","故人载酒端好事，遣我陶然忘旧庐。"],"title":"迁居"}
