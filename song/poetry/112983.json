{"author":"王禹偁","id":112983,"strains":["仄平仄仄仄，仄平平仄仄。","平仄仄仄平，平平仄平仄。","仄仄平仄平，平平○平○。","仄仄平仄平，仄平平仄仄。","平平平仄仄，仄仄仄仄仄。","仄平平仄平，○仄平○仄。","仄仄平平平，仄仄仄平○。","仄仄仄○平，仄仄仄平仄。","○平○平仄，仄平仄仄○。","平仄仄○○，仄仄○平仄。","仄仄平平仄，仄○平仄仄。","平平仄仄平，仄平平○仄。","仄平平○仄，仄仄平仄○。","平平仄仄仄，仄平○平仄。","仄仄仄平仄，平仄平○仄。","平平仄平平，平仄仄○○。","仄仄平仄平，仄仄仄平仄。","仄仄仄平平，平平仄平仄。","仄平仄平仄，仄仄平仄仄。","平平仄仄仄，仄仄仄平仄。","仄仄仄平仄，平平平仄仄。","平○仄平仄，平仄平仄○。","仄仄平仄平，仄平仄仄仄。","平仄仄平仄，仄仄○平仄。","仄仄平仄平，平平仄平○。","仄仄仄仄平，平平仄平仄。","平仄仄平仄，平仄平平仄。","平仄仄平仄，平平仄○○。","平仄仄仄平，仄仄仄平仄。","平平○平仄，○平仄平仄。","仄仄仄平平，平仄仄平平。","平平仄平平，平仄仄仄仄。","仄平平仄仄，平平仄平仄。","仄仄仄仄○，平仄仄平○。","仄仄仄平仄，仄仄平平仄。","平平仄仄平，仄仄平○仄。","平平○仄仄，平仄平平仄。","○仄仄仄平，仄仄平仄仄。","仄仄仄平平，平仄平仄仄。"],"paragraphs":["去年七月七，直庐闲独坐。","西日下紫微，东窗晕青琐。","露柳蜩忽鸣，风帘燕频过。","寂寂红药阶，槿花开一朵。","时清无诏诰，性澹忘物我。","兀然何所营，横枕通中卧。","梦入无何乡，蛱蝶甚幺麽。","孰谓处深严，自得放慵惰。","中官传宣旨，御诗令属和。","惊起俨衣冠，拜舞苍苔破。","逸翰龙蛇走，雅调金石播。","洋洋百世音，乃赓强牵课。","暮随丞相出，自谓天上堕。","归来备乞巧，酒肴间瓜果。","海物杂时味，罗列繁且伙。","家人乐熙熙，儿戏舞娑娑。","宠辱方若惊，倚伏忽成祸。","九月谪商于，羁縻复穷饿。","凤仪困鸱吓，骥足翻鳖跛。","山城已僻陋，旅舍甚丛脞。","夏旱麦禾死，春霜花木挫。","吾亲极衰耄，吾命何𫐘轲。","稚子啼我前，孺人病我左。","玄发半凋落，紫绶空垂拖。","客计鱼脱泉，年光蚁旋磨。","昨夜枕簟凉，西郊忽流火。","河汉势清浅，牛女姿婀娜。","商土本硗瘠，商民久劳瘅。","霜旱固不支，水潦复无柰。","居人且艰食，行商不通货。","郡小数千家，今夕唯愁呵。","吾儿索来禽，倾市得一颗。","举家成大笑，愁眉略舒軃。","自念一岁间，荣辱两偏颇。","赖有道依据，故得心安妥。","穷乎止旅人，达也登王佐。","匏瓜从系滞，糠秕任扬簸。","批凤不足言，失马聊自贺。","委顺信吾生，无可无不可。"],"title":"七夕"}
