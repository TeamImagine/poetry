{"author":"周紫芝","id":241286,"strains":["平仄仄平平仄仄，仄仄平○平仄仄。","平平仄仄仄○平，○仄平平仄平仄。","仄○平仄仄仄○，平仄平平○平仄。","仄仄平平仄仄平，仄仄平平仄平仄。"],"paragraphs":["春水绿波南浦路，两岸谁栽杨柳树。","含桃熟尽未闻莺，荷叶生时已飞絮。","絮将春去不可回，人伴云闲更须住。","我亦随君似落花，欲趁春风到何处。"],"title":"睡余飞絮满庭有感而作是诗"}
