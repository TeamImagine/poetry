{"author":"韩驹","id":237132,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["使君直气旧凌空，帐下森森已八龙。","倒屣休迎王节信，同舟未许郭林宗。","我无草舍容朱毂，君有诗声抵素封。","危坐正衿殊不惯，归从短褐醉千锺。"],"title":"次韵师川见和"}
