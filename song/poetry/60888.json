{"author":"许及之","id":60888,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄仄平。"],"paragraphs":["出郊缓步当乘流，依壑幽寻少饯秋。","水过斗门知浦口，庵当巽地见峰头。","赏心便拟为邻卜，志喜姑先著句留。","祇恐据鞍方矍铄，未容此处就菟裘。"],"title":"次韵转庵步城南有卜居依壑意乃古巽吉庵之旁"}
