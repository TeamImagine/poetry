{"author":"楼钥","id":67445,"strains":["仄○仄仄仄平平，仄仄平平仄仄平。","仄仄平平平仄仄，平仄平平仄仄平。","平○仄仄仄平平，仄仄平○仄○平。","仄仄仄平平仄仄，○仄平平仄仄平。","仄平平平平仄仄，仄仄平平仄仄○。","平平仄仄○○仄，仄仄仄仄仄仄○。","平仄平○平仄平，仄仄平○仄仄○。","仄仄○平平仄仄，平平平仄仄平平。","仄仄仄平平仄仄，仄平仄仄仄平平。","○○仄仄平○仄，○仄仄平平仄平。","仄仄平○仄平仄，仄仄仄仄○平平。","仄仄仄平仄○平，仄仄仄仄仄仄平。","○平仄仄○平仄，平平仄仄平平平。","平平仄仄平仄平，仄○○仄仄平平。"],"paragraphs":["脱衣典酒曲江边，不作闲游即醉眠。","大抵浮荣何足道，生理何曾得自全。","朝廷雇我作闲人，髣髴缗钱二三千。","一种共君官职冷，收得身来已五年。","五年炎凉凡十变，老后谁能惜酒钱。","尘缨世网重重缚，七十八十百病缠。","千万人中无一人，自喜天教我少缘。","六十三翁头雪白，贫家强健亦天怜。","每愧尚书情眷眷，与君一醉一陶然。","其间气味都相似，犹在病羸昏耄前。","月夜徐行石桥上，累累栋宇相连延。","岁种薄田一顷余，薄产处置有后先。","更无俗物当人眼，游鱼鱍鱍莲田田。","为君举酒歌短歌，不妨兼有散花天。"],"title":"适斋慕香山之高续达哉行集香山诗句次韵"}
