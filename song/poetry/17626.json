{"author":"葛立方","id":17626,"strains":["平仄平平仄，平平仄仄平。","平平仄平仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄○平。","平平仄平仄，平仄仄平平。","仄仄○平仄，平平仄仄平。","平平平仄仄，仄仄仄平○。"],"paragraphs":["天上新春破，奇花照野塘。","灵苞泄兰麝，仙骨傲风霜。","未放攒丹粒，初开散粉囊。","亭亭欹宝槛，戢戢动香房。","庐阜移僧钵，平泉出相堂。","栾枝识嘉种，桐叶认真香。","左紫空西洛，辛夷谩楚湘。","邀宾须醉赏，莫诉引杯长。"],"title":"正月十日小园瑞香盛开"}
