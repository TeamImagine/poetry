{"author":"梅尧臣","id":35794,"strains":["平平仄仄仄，仄仄仄平平。","仄仄平平仄，平○平仄平。","○平平仄仄，仄仄○平平。","仄仄仄平仄，仄平平仄○。","仄平平仄仄，平仄仄平平。","仄仄平○仄，平平仄仄平。","平平平仄仄，平仄仄平○。","仄仄○平仄，○平仄仄平。","平平仄○仄，仄仄仄平平。","仄平仄平仄，仄平平仄平。"],"paragraphs":["神农记百卉，五色异甘酸。","乃有秋花实，全如鸡帻丹。","笼烟何耸耸，泫露更团团。","取譬可无意，得名殊足观。","逼真归造化，任巧即雕剜。","赤玉书留魏，丹砂句诵韩。","诚能因物比，谁谓一时难。","有客驱辞颖，临风运笔端。","尝嗟古吟缺，每惜此芳残。","揣情苦精妙，继音惭未安。"],"title":"和通判太博鸡冠花十韵"}
