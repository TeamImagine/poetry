{"author":"曹勋","id":12929,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["北归一笑脱胡沙，淮海相逢五岁华。","寄语欲凭沧海月，昔游空想赤城霞。","遥知汉殿宜鸣玉，不谓青门尚种瓜。","虽是道人心似铁，余情应得赋梅花。"],"title":"寄宋德可观察"}
