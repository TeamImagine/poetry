{"author":"王之道","id":7109,"strains":["仄平仄平仄，平仄平平平。","平平仄仄仄，仄仄平平平。","平平仄平平，仄仄平仄○。","仄平仄仄平，仄仄○仄平。","平平平平平，仄仄平仄平。","平平仄仄仄，仄平平仄平。","仄仄○平仄，平仄平平平。","仄平仄○平，平平仄平平。","仄平平仄○，仄仄平○平。","仄平仄平平，仄仄平平平。","平仄仄○仄，仄仄平平平。","平平仄平平，平仄平仄平。"],"paragraphs":["鲁僖有贤裔，家在吴江东。","宏词与奥学，浩渺江无穷。","魁然栋梁姿，久困荆棘中。","抱能未施邦，殆与张籍同。","人皆盲于心，我目昏不蒙。","而君乃勇退，奉祠环堵宫。","筑圃号通隠，花竹罗青红。","郡山涌其前，湖光湛冲瀜。","日哦松菊间，志气骄王公。","客来醉需堂，饮食霑奴童。","嗟予老且倦，齿豁仍头童。","田芜未能归，惭愧通隠翁。"],"title":"寄题鲁如晦需堂"}
