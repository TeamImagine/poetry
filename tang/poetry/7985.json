{"author":"王建","id":7985,"strains":["平平仄仄○平仄，仄仄平平○仄仄。","平平仄仄仄平平，平仄平○平仄仄。","平平平仄平仄仄，平仄平平仄○仄。","平平仄仄平仄○，平仄平平平仄仄。","仄平○平仄○仄，仄仄平平平仄仄。","仄○平仄○平平，仄平○仄平仄平，平平仄仄仄平平。"],"paragraphs":["河边独自看星宿，夜织天丝难接续。","抛梭振镊动明珰，为有秋期眠不足。","遥愁今夜河水隔，龙驾车辕鹊填石。","流苏翠帐星渚间，环珮无声灯寂寂。","两情缠绵忽如故，复畏秋风生晓路。","幸回郎意且斯须，一年中别今始初，明星未出少停车。"],"title":"七夕曲"}
