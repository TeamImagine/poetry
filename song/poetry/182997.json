{"author":"刘攽","id":182997,"strains":["平平仄仄○，仄仄仄仄仄。","平平仄仄平，仄仄仄仄仄。","平平仄仄平，仄平平仄仄。","平仄平仄平，平○仄平仄。","平平仄平仄，仄仄平平仄。","平平仄仄平，仄仄平平仄。","平平○仄仄，平仄平平仄。","平平仄仄○，平仄平平仄。","仄平仄仄仄，平仄仄○仄。","仄仄仄仄平，仄平平仄仄。","仄平平平仄，仄仄平仄仄。","仄○平平仄，仄仄平平仄。","仄仄平仄平，仄○仄○仄。","平平仄平仄，平仄仄○仄。","仄平仄仄平，平仄○○仄。","平平仄仄平，平仄平仄仄。","平○仄平仄，仄仄○平仄。"],"paragraphs":["人言植物中，唯竹类有德。","虚心道所存，外劲礼自饰。","风霜不改阴，一何金玉色。","丘泽无变根，还如古人直。","繁花岂无实，所待鹓鸾食。","卑枝亦可栖，不许鸱鸢息。","为君裁管籥，于此谐金石。","为君度短长，于此齐寻尺。","济川倚巨檝，扶老杖轻策。","大厦莞簟安，射侯弓矢力。","乃知天材美，固待君子识。","饱闻昆仑秀，盛说潇湘碧。","岂曰生不迁，念当厚封植。","惟君傲声利，心远地更僻。","择交独此君，开径如三益。","清风共忘言，明月为莫逆。","还当扫尘榻，会待遗名客。"],"title":"和王绚道赠高七植竹"}
