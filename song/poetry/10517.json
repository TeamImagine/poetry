{"author":"朱松","id":10517,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["望湖楼下照衰颜，羞见尘埃两鬓斑。","风艇纵看山转侧，烟堤尽逐水回还。","唤人归去城钟急，触处相亲岭月弯。","不用新诗摹绝境，定知长到梦魂间。"],"title":"西湖泛舟"}
