{"author":"王洋","id":251491,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["平地相逢已二年，重寻胜处少留连。","千峰拱足烟霞表，飞鸟衔花几席前。","白雪拥窗斋灶冷，春风吹谷野芳妍。","四时坐断闲消息，古佛心灯万古传。"],"title":"天池赠回老"}
