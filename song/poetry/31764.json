{"author":"姜特立","id":31764,"strains":["仄平仄仄平平平，仄○平仄仄仄平。","仄仄平仄平平平，仄仄仄仄平平平。","平平仄仄仄平平，平平仄仄○○平。","平平仄仄平平平，仄○平仄平平平。","仄平仄仄仄仄平，仄○仄仄平仄平。","仄○平仄平平平，仄平仄仄仄仄平。","平○仄仄仄仄平，仄○仄仄平平○。","平平仄仄仄仄平，仄○平仄○○平。"],"paragraphs":["故人访我双溪边，袖中明月五筰连。","一笑倾倒秋风前，复忆鹭序同联翩。","君今半老我皤然，功名富贵空中烟。","南柯蚁穴醯鸡天，鹤长凫短谁亏全。","我今日月箭脱弦，夜行不止真可怜。","不如归钓清泠渊，日高未起醉即眠。","心和气定养寿年，世间万事姑随缘。","交情傥或未弃捐，不妨时寄相思篇。"],"title":"古风送郑路钤"}
