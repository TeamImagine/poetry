{"author":"吕陶","id":186276,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["秀𪩘层层一径通，秋来更植万株松。","闲中日永宜禅性，望处云平见物容。","半夜起风喧地籁，何年说佛响天钟。","尘埃满马游从隔，寄恨烟萝第几重。"],"title":"云顶寺"}
