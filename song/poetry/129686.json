{"author":"李曾伯","id":129686,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["天赋经纶满壮怀，饱于敭历老其才。","江东见谓无卿比，今世谁能舍我哉。","岭表分弓宽上顾，淮头弄印待公来。","玉阶宜罄忠言告，闻说天边有诏催。"],"title":"徐介卿赴召经筵二诗送之  其一"}
