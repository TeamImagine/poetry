{"author":"李白","id":56159,"strains":["平仄○仄仄，仄仄平平平。","平仄平仄平，平平仄平平。","平平仄仄仄，仄仄平平平。","○仄仄仄平，平平仄平○。","○仄仄仄仄，仄平○仄平。","仄仄○○仄，○平平仄平。"],"paragraphs":["清晓骑白鹿，直上天门山。","山际逢羽人，方瞳好容颜。","扪萝欲就语，却掩青云关。","遗我鸟迹书，飘然落岩间。","其字乃上古，读之了不闲。","感此三叹息，从师方未还。"],"title":"游泰山六首 二"}
