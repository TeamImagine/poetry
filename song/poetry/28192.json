{"author":"洪适","id":28192,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["带郭长堤十里春，是中佳处外风尘。","层层危磴浑依旧，一一高亭已斩新。","领略江山初纵目，剪除荆棘不劳神。","携壶一笑须投隙，官事何时可脱身。"],"title":"次韵范守翠微亭"}
