{"author":"曾巩","id":174049,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["堂堂风骨气如春，衮服貂冠社稷臣。","天上立谈迎白日，握中随物转洪钧。","忽骑箕尾精灵远，长誓山河宠数新。","万里耕桑无一事，三朝功德在生民。"],"title":"韩魏公挽歌词二首  其一"}
