{"author":"刘季孙","id":189930,"strains":["仄仄平平仄仄平，仄平仄仄平平平。","仄平平仄仄平仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["倦压鳌头请左符，笑寻颖尾为西湖。","二三贤守去非远，六一清风今不孤。","四海共知霜鬓满，重阳曾插菊花无。","聚星堂上谁先到，欲傍金樽倒玉壶。"],"title":"寄苏内翰"}
