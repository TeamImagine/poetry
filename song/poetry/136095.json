{"author":"利登","id":136095,"strains":["平平仄仄平，平仄仄○平。","仄平仄平仄，仄仄平仄平。","仄○仄仄仄，平平平仄平。","仄仄○仄仄，仄平平平平。","仄仄平○仄，仄平平仄平。","仄平仄平仄，仄仄平仄平。","○平仄仄平，仄仄平仄○。","○仄仄仄平，平○仄平平。","平平仄平仄，仄平仄平平。","仄平平平平，仄平仄仄平。"],"paragraphs":["先生学者师，文笔峭如山。","有时骋奇怪，倒引天上泉。","达观古有作，奇探今孰贤。","我亦颇自好，种芝东南阡。","笑倚岩间月，冷歌松下烟。","陆耘秀新插，水捕排旧筌。","闻师有紫书，愿启黄笈传。","三月下汝江，支离拜师前。","归来凤冈上，藉兰漱潺湲。","服师双麟芝，至今腹果然。"],"title":"友人自临川来携庾台赵先生与曾丈诸葛帐干丈联和康乐三谷诗句奇格老追遗韵千年间因难见巧玉叠琼重殆非窘才者所宜逐响矣不鉴芜庸欲借手以窃风斲之诲辄依韵为四章因承教二丈  其二"}
