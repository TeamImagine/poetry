{"author":"胡寅","id":11664,"strains":["平○仄平平，平仄平仄仄。","仄平仄平仄，仄仄仄平仄。","仄平○仄仄，仄仄仄平仄。","平平平仄仄，仄仄仄○仄。","仄平仄平平，仄仄仄○仄。","仄平平平仄，仄○仄○仄。","仄平仄平仄，平仄平仄仄。","仄仄平仄平，平仄平仄仄。"],"paragraphs":["闽相渺天涯，新茗谁与促。","对兹火云候，漫说酒千斛。","要须临水榭，满啜一瓯玉。","泠然生两腋，万里那更仆。","想君坐茅斋，口授汗如沃。","饱餐先生馔，睡思莽难逐。","玉川亦何有，撑拄文字腹。","遣饷良未多，精品端不辱。"],"title":"送茶与陈霆用贾阁老韵"}
