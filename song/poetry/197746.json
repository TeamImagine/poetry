{"author":"苏辙","id":197746,"strains":["仄仄平平仄，平○仄仄平。","平平平仄仄，平仄仄○平。","平仄平平○，平平仄仄平。","平平仄仄仄，仄仄仄平平。","仄仄平平仄，○平仄仄平。","平平仄平仄，仄仄仄平平。","仄仄○○仄，平平仄仄平。","仄○平仄仄，仄仄仄平平。"],"paragraphs":["泮水生芹藻，干旄在浚城。","桑鸮同变响，苹鹿共和鸣。","秋晚槐先堕，霜多桂向荣。","清尊助劝驾，急管发欢声。","勇锐青衿士，淹通白发生。","芬芳杂兰菊，变化等鹍鲸。","去日衣冠盛，归时里巷惊。","坐中词赋客，愧尔一经明。"],"title":"燕贡士"}
