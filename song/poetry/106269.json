{"author":"程公许","id":106269,"strains":["平平○仄仄，仄仄仄仄平。","平平平仄平，平仄平仄平。","平平仄平仄，仄仄平平平。","仄平仄仄仄，仄仄平仄平。","平平仄平平，平仄仄仄平。","仄平仄○仄，○平仄平平。","仄仄仄○○，仄平平仄平。","仄平仄平仄，平平仄○平。","平仄仄平平，平○仄平平。","仄仄平仄仄，平仄仄仄平。","平平仄仄仄，仄平仄○平。"],"paragraphs":["峨眉三日雨，客馆六月秋。","幽怀无与娱，欹枕清夜游。","炎官失声势，万木皆商讴。","一凉德我厚，耿耿何隠忧。","忧多白人头，头白可复休。","积阴忤正气，潢流冒崇邱。","世故莽难期，病根宁易瘳。","履霜不知戒，坚冰谅难尤。","天运不停机，明当火西流。","勿以余热在，而忘晚岁谋。","家贫迫短晷，及时戒衣裘。"],"title":"三伏中积雨如秋"}
