{"author":"满维端","id":186536,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["林蔼波光秀可餐，登临都付一亭间。","坐违世路尘埃远，静入湖天日月闲。","对岸莺花迷阆苑，隔烟洲溆切蓬山。","习池胜事无多较，只负襄阳倒载还。"],"title":"挹秀亭"}
