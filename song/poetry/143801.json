{"author":"舒岳祥","id":143801,"strains":["仄仄平平仄仄平，仄平平仄仄平平。","仄仄仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["有客披襟曰快哉，岂知元自舜弦来。","但令酷吏暑先去，足想苍生愠自开。","树影纵横流院落，荷香来往护池台。","公权只赋生凉句，不道闾阎正苦哀。"],"title":"次韵和正仲南风"}
