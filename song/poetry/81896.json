{"author":"张镃","id":81896,"strains":["平平平仄平平仄，平仄平平仄平仄。","平平仄仄仄仄○，平仄平平仄平仄。","平平平仄平平仄，仄仄平○平仄仄。","平○平仄仄平仄，仄仄平平仄平仄。","仄平仄仄平仄平，仄仄○平平仄平。","仄仄仄平平仄仄，仄仄仄平平○仄。"],"paragraphs":["山头鸱叫棕林雨，山下鸥移芰花著。","开亭骋望岂固难，心迹双闲罕俦侣。","人生才智非谋己，太息尘劳谁缚汝。","图回田亩役宵梦，近对烟霏可无语。","耦耕植杖千古贤，我欲从之胡不然。","坐到月来休返舍，旁寺有床书并借。"],"title":"蘋风馆"}
