{"author":"许及之","id":60897,"strains":["仄仄平平仄仄平，仄平仄仄仄平平。","平平仄仄平平仄，仄仄平仄仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["屋后如屏拥碧岑，爱山叠石尚同心。","肩舆不解劳人力，振策惟便助足音。","未掷裹巾行晓色，不眠乘月坐秋阴。","幽忧莫道都无景，十月移春要满林。"],"title":"隠居即事有怀潮州三首  其一"}
