{"author":"后主煜","id":44095,"strains":["平平仄仄平平仄，仄平○仄平平。","仄平平仄仄平平，仄平平仄，平仄仄平平。","仄仄仄平平仄仄，仄平平仄平平。","平平平仄仄平平，○平平仄，○仄仄平平。"],"paragraphs":["樱桃落尽春归去，蝶翻轻粉双飞。","子规啼月小楼西，玉钩罗幕，惆怅暮烟垂。","别巷寂寥人散后，望残烟草低迷。","炉香闲袅凤皇儿，空持罗带，回首恨依依。"],"title":"临江仙"}
