{"author":"刘弇","id":209543,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["晓寻葱蒨踏顽云，越俗闽风杂楚民。","天窄定藏巫峡雨，溪深疑有武陵春。","驱寒万籁争奔壑，竞秀千峰自逼人。","断送残年归马首，却羞头著故纶巾。"],"title":"自竹岩至杉溪"}
