{"author":"仲并","id":16051,"strains":["仄仄仄仄仄，平平○仄○。","仄仄○仄仄，仄仄仄仄平。","平平平仄仄，仄仄○仄平。","平仄仄仄仄，仄仄平平平。","平○仄平仄，○○仄仄平。","仄仄仄平仄，仄仄平平平。","仄平平仄仄，仄平仄○平。","○○仄平平，仄仄平平平。","平平仄仄仄，仄仄仄仄平。","平仄○仄仄，仄仄平仄平。","仄平仄平平，仄平仄平平。","仄平仄平仄，仄仄平平平。","平仄平平平，○平仄仄平。","平平仄平仄，仄平平仄平。","平○仄仄平，仄仄平仄仄。","仄仄平平仄，平平仄○平。","仄仄○平仄，仄仄仄平平。"],"paragraphs":["总角嗜学问，于心期可收。","岁月如逝水，倏忽二十秋。","纷纷何所得，俗士难与谋。","夫子四海士，不数韩荆州。","抠衣一尝会，颇轻万户侯。","祝子晚倾盖，缓急仍同舟。","伟哉廊庙器，价高自难酬。","相从半周星，会别嗟何稠。","班荆此话旧，落落志益修。","嗟我闻道晚，仅脱儿女忧。","一斑幸时窥，稍知辨薰莸。","执经滥同席，得子真良俦。","安得身为云，相陪汗漫游。","茫茫水东注，百川皆乱流。","驽骀饱束刍，市者常易售。","借问诸夫子，为功忌中休。","此语期同践，此外复何求。"],"title":"祝子权以诗见招勉继其韵"}
