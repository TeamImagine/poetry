{"author":"韩淲","id":87476,"strains":["仄仄平平仄仄平，平平平仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闲却身心堕一偏，从渠佳月更凉天。","每思君子宜看竹，设道宜男谁戴萱。","寂寂故乡通德里，悠悠往行孝廉船。","江南过夏多梅雨，赋就郊居空放言。"],"title":"赵倅再赋又次韵答"}
