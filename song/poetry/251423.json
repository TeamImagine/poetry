{"author":"王洋","id":251423,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["欲穷幽胜远纷华，频向晴空漾钓槎。","霞杂凫群归趁浦，雪飞鹭阵宿投沙。","山连空秀嫌花杂，树远多图怕雾遮。","莫怪故园归未得，为贪入手好烟霞。"],"title":"发龟溪道中"}
