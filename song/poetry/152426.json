{"author":"方一夔","id":152426,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄仄平。","平平仄仄平平仄，平仄平平仄仄平。"],"paragraphs":["寄迹琳宫绛阙边，聚星家世楚先贤。","但留法界寸田在，不要穷途众目怜。","谈客由来无负郭，诗盟此去定忘年。","吾衰有分非君独，休羡千金有计然。"],"title":"次韵陈道士和徐星韵见寄  其一"}
