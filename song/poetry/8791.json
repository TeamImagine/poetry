{"author":"张嵲","id":8791,"strains":["仄仄仄○仄，○平仄平平。","仄仄平仄平，平平○○平。","仄平仄平仄，平仄平仄○。","仄仄○仄仄，平平○仄平。","仄仄仄平平，平平仄平平。","平○仄○平，平平仄平平。","平仄仄平○，仄仄平仄平。","仄仄平仄平，仄仄平平平。","仄仄○仄平，仄仄平仄平。","仄仄仄仄仄，平平仄平平。","仄○平平平，仄仄平○平。","仄仄平仄平，仄仄平平平。","仄○仄仄仄，平平平平平。","○○仄平平，仄仄平仄平。","仄仄仄平仄，仄仄平○○。","仄仄平仄平，平平仄平平。","平○平仄平，平仄平○平。","仄仄平仄○，仄仄平仄平。"],"paragraphs":["避贼入深谷，乘桴复悠悠。","四顾江上山，群峰如荠稠。","是时雪霜霁，林壑氛雾收。","茂树荫石壁，澄潭深不流。","𦰏荡拥荒岗，冲飚忽飕飗。","山深水更佳，溪喧鸟啼幽。","平昔慕寻胜，所见良未俦。","举世逢祸枢，我独成兹游。","暂赏兴复阑，自𫍬寛百忧。","舍棹陟绝𪩘，林光与云浮。","却观来时江，碧线萦长洲。","一室苟自安，两饭无余求。","彼苍未厌乱，生民何时休。","传闻敌人营，近在濒汉州。","尚恐复飘转，讵敢辞淹留。","已与农父言，佣耕事田畴。","耘耔纾井田，蚕绩充衣裘。","尚享黄发期，庶几谐首丘。"],"title":"避贼"}
