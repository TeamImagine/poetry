{"author":"王迈","id":107614,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["年来机事付沙鸥，湖海萍蓬觉倦游。","千里白云关我恨，一江流水替人愁。","快闻飞桨健于马，底问前滩吼似牛。","枕藉舟中君莫叹，人生何日不虚舟。"],"title":"石巴山买舟"}
