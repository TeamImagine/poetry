{"author":"方岳","id":127565,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["与客敲门野竹边，蹇馿何许兀吟鞭。","苍头不访孤山鹤，素手空回剡曲船。","书不疗饥聊尔耳，酒能作病岂其然。","曾留一则山中话，可问南湖雪后天。"],"title":"访张居卿不值"}
