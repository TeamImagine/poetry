{"author":"周紫芝","id":240708,"strains":["平仄平平仄仄平，仄平仄仄仄平平。","仄平平仄平仄仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["花似当时傅粉郎，不须汤饼试新妆。","固知桃李无国色，犹恐兰荪是俗香。","人在匡庐新结社，诗传淮楚梦还乡。","波沉不见香罗袜，空向牛腰得夜光。"],"title":"张元明罗仲共赋郡池白莲仆时在淮西十二月中休方德修始出巨轴追和"}
