{"author":"王安石","id":180348,"strains":["仄平平仄仄仄平，平仄平平仄仄平。","平仄仄平平仄仄，仄平平仄仄平平。","仄平平仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["爱公池馆得忘机，初日留连至落晖。","菱暖紫鳞跳复没，柳阴黄鸟啭还飞。","径无凡草唯生竹，盘有嘉蔬不采薇。","胜事阆州虽或有，终非吾土岂如归。"],"title":"段约之园亭"}
