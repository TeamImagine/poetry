{"author":"李曾伯","id":129447,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["归来百事付休休，又向空山断送秋。","整叠衣篝双赤脚，携持拄杖一苍头。","儒书梵语相参看，酒柱诗盟自献酬。","客有可人留不住，夜长谁与话清愁。"],"title":"送八窗叔归"}
