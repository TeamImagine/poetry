{"author":"李德裕","id":18384,"strains":["平仄仄○仄，平平仄平平。","平平平平仄，○仄平平平。","平仄平仄仄，平平○平○。","平平仄平仄，仄仄平平○。","平仄仄平仄，平平平仄○。","平平仄仄○，仄仄平平平。","仄仄仄平仄，平平平仄平。","平平仄平仄，仄仄平平平。","仄仄仄○仄，平平平仄平。","平平仄○仄，仄仄○平○。"],"paragraphs":["河水昔将决，冲波溢川浔。","峥嵘金堤下，喷薄风雷音。","投马灾未弭，为鱼叹方深。","惟公执珪璧，誓与身俱沈。","诚信不虚发，神明宜尔临。","湍流自此回，咫尺焉能侵。","逮我守东郡，凄然怀所钦。","虽非识君面，自谓知君心。","意气茍相合，神明无古今。","登城见遗庙，日夕空悲吟。"],"title":"东郡怀古二首 王京兆"}
