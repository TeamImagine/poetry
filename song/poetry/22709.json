{"author":"王十朋","id":22709,"strains":["仄平平仄平○○，仄平平仄平仄平。","○平○仄仄平仄，平仄仄平平仄仄。","仄○平仄平平平，仄○平仄平平平。","平平仄仄仄平仄，仄仄平平仄平仄。","平仄平平仄仄平，平仄平平仄仄平。","○平仄仄平仄仄，○仄○平平仄仄。"],"paragraphs":["望秦秦望山苍苍，未秋先作归意浓。","三山深处孟园好，松菊恨君归不早。","拂衣高举追冥鸿，不将诗别乖崖翁。","年来处士径尤捷，美秩清资等闲躐。","君独高歌慕隠沦，林下何曾见一人。","芋魁豆饭吾亦有，深愧折腰贪五斗。"],"title":"送会稽林簿弃官还乡"}
