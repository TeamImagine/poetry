{"author":"周麟之","id":28863,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["嫔风合冠女图中，礼法能兼郝与锺。","自许夫知黄鹄志，曾看女拜紫鸾封。","高堂把酒同姻睦，燕坐翻经乐始终。","千载管彤书盛事，只今门有婿如龙。"],"title":"夫人孙氏挽诗"}
