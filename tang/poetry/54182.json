{"author":"储光羲","id":54182,"strains":["仄仄平平平，平仄仄仄仄。","平平平仄仄，平仄平平仄。","仄仄○平平，平平平仄仄。","仄平仄仄仄，○○平平仄。","仄仄平仄平，平仄仄仄仄。","仄仄仄仄○，平平○平仄。","仄○仄○平，仄仄仄仄仄。","平平○仄仄，仄仄仄仄仄。","平仄○仄平，平平仄平仄。"],"paragraphs":["五月黄梅时，阴气蔽远迩。","浓云连晦朔，菰菜生邻里。","落日烧霞明，农夫知雨止。","几悲衽席湿，长叹垣墙毁。","曭朗天宇开，家族跃以喜。","涣汗发大号，坤元更资始。","散衣出中园，小径尚滑履。","池光摇万象，倏忽灭复起。","嘉树如我心，欣欣岂云已。"],"title":"晚霁中园喜赦作"}
