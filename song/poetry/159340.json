{"author":"连文凤","id":159340,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["忆昔邮亭奉别裾，不知别后意何如。","夕阳树外烟尘隔，明月河边笑语疏。","客路惊回飞去梦，天风吹落寄来书。","西湖莫问残春色，且好白茅山下居。"],"title":"酬高景仁见寄"}
