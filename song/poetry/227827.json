{"author":"释德洪","id":227827,"strains":["平平仄仄○，仄仄平平平。","平平仄仄仄，平仄平平○。","平平○平仄，平平仄仄平。","○平平仄平，平平平仄平。","仄仄平平○，仄平○仄平。","平平仄仄仄，平仄平仄平。","仄平平仄仄，平仄平仄平。","仄平仄仄平，平仄○平平。","平平仄平仄，仄仄平仄平。","平仄仄平平，仄仄平仄平。"],"paragraphs":["堂堂福德相，凛凛龙泉威。","天神护戒足，山鸟曾巢衣。","弥天并舆载，清凉七帝师。","其徒今日荣，渠心终笑之。","一钵游人间，不言行四时。","胡为肯至此，惊定心愈疑。","乃知明月净，曾不憎污池。","异哉月旁星，随逐相因依。","群囚手加额，雀息瞻梵仪。","吾亦失沉疴，一笑欢解颐。"],"title":"超然携泉侍者来建康狱慰余甚喜作此"}
