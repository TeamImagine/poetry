{"author":"晁公溯","id":20984,"strains":["仄平平平平，仄仄平仄平。","平平仄仄仄，平平仄平平。","○平仄仄仄，仄仄平仄平。","平平仄仄平，仄平平仄○。","仄平仄仄仄，仄仄仄仄○。","平平仄仄平，仄○○仄平。","仄平仄仄○，仄○仄仄平。","仄平平仄仄，仄仄平仄平。","仄平仄仄平，仄仄平平平。","仄平仄仄平，仄仄平平平。","平仄仄仄平，仄仄仄仄平。","平仄仄仄仄，○○仄平平。","平○平仄平，平平○平平。","平○仄平仄，仄仄○仄平。","仄仄仄仄平，平仄平○平。","仄平平仄○，仄仄平？平。"],"paragraphs":["大江何时来，啮我千步堤。","居人念水至，前年拆鸡栖。","浸淫势未已，老圃忧夏畦。","青青五亩蔬，素沙黄卷泥。","一朝失此利，岂饱盐与荠。","纷然向我言，有叟其齿𫠜。","使君幸静听，众论信可稽。","去城今几许，坐视埤堄低。","愿移象鼻东，复泻蟆颐西。","汇为沸白潭，不入流丹溪。","焉敢费使君，畚插各自携。","兹事盖体大，更当访扶犁。","晨兴聊出郊，浮云渰凄凄。","徐行见开塞，指点了不迷。","得使负郭民，朝涉无过脐。","肯辞他日劳，远汲江玻瓈。"],"title":"郡人请开旧江口因往视之而作"}
