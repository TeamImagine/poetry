{"author":"度正","id":94514,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["龙虎西头象更雄，巍然坐觉马群空。","三千威已行方外，百万兵元贮腹中。","蜀国欢声连上国，秋风和气似春风。","只今欲荐斯文寿，大雅篇中愿赋崧。"],"title":"上制置侍郎  其一"}
