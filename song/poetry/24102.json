{"author":"宋祁","id":24102,"strains":["平仄平平仄，平平平仄平。","平平仄平仄，仄仄仄平平。","平仄平平仄，平○○仄平。","平平仄平仄，仄○仄平平。","平仄平平仄，○平仄仄平。","○平仄○仄，平仄仄平○。"],"paragraphs":["今日真良宴，欢持鸣鹿杯。","初飞祢衡表，共识子虚才。","龙沼云鳞动，鹏溟浪翅开。","危言切晁董，秘思属邹枚。","经市腾装早，封轺续食催。","应须戒驱弩，翘待驷车回。"],"title":"鹿鸣筵饯诸秀才赴举"}
