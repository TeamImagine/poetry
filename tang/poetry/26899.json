{"author":"李郢","id":26899,"strains":["仄仄平平平仄平，平平仄仄仄平平。","平平仄仄仄仄仄，平仄仄平平仄平。","平仄平平平仄仄，仄平平仄仄平平。","平平仄仄仄仄仄，平仄仄平平仄平。"],"paragraphs":["雨湿菰蒲斜日明，茅厨煮茧掉车声。","青蛇上竹一种色，黄蝶隔溪无限情。","何处樵渔将远饷，故园田土忆春耕。","千峰万濑水潏潏，羸马此中愁独行。"],"title":"浙河馆"}
