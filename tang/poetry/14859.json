{"author":"元稹","id":14859,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["莫愁私地爱王昌，夜夜筝声怨隔墙。","火凤有凰求不得，春莺无伴啭空长。","急挥舞破催飞燕，慢逐歌词弄小娘。","死恨相如新索妇，枉将心力为他狂。"],"title":"筝"}
