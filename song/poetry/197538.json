{"author":"苏辙","id":197538,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["麦熟蚕缫热似烝，雨倾三尺未为淫。","洗清沟浍蚊虻静，没尽蒲莲沼沚深。","遗秉满田惊朽腐，移床避漏畏侵寻。","高闲祇有张公子，卧听萧萧打叶音。"],"title":"连雨不出寄张恕"}
