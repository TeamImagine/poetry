{"author":"仲并","id":16112,"strains":["平平平仄仄平平，仄仄平平仄仄平。","仄仄仄平仄仄仄，仄平平仄仄平平。","平平平仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["环堤风涨雨溪深，半岭云飞一院阴。","三径定回俗士驾，百年今见故人心。","时危天地烽尘满，岁晚江湖客病侵。","他日青云各回首，向来黄阁子知音。"],"title":"祝子权见寄时欲卜居合溪飞云寺"}
