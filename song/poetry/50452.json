{"author":"周必大","id":50452,"strains":["平平平平仄平○，仄平仄仄平平平。","仄平仄平平仄仄，仄仄○仄仄仄○。","仄平平仄仄平仄，仄仄平平仄平仄。","仄平仄仄○仄○，平仄仄平平仄仄。","○平仄仄○仄○，平平平仄仄平平。","○仄平平仄平仄，仄平仄仄○平平。","仄平○仄平○仄，仄仄仄○○仄仄。","仄平平仄？○平，仄仄平平○仄仄。"],"paragraphs":["桃源非真亦非空，几年误转渔郎篷。","岂知石湖天尺五，不隔三万弱水中。","主公心伴白鸥没，莫莫朝朝醉花月。","迩来一念了世缘，蝉冕照人头未雪。","如今又作衣锦回，汀洲依旧玉成堆。","闻道丹青忆贤佐，白麻早晚从天来。","断章批处阶重抹，敢向坐中论礼绝。","午桥他日倘重陪，庶见方瞳并绿发。"],"title":"次范至能忆同游石湖韵"}
