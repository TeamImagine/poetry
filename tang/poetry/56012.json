{"author":"李白","id":56012,"strains":["平平仄仄仄，仄仄平平平。","仄仄仄平仄，平平平平○。","平仄仄平○，平平平仄○。","平平仄○仄，平仄仄平平。","仄仄仄平仄，平平仄平平。","平平仄平平，仄仄仄平平。","平平仄仄仄，平仄平平○。","仄仄平平平，平平平仄平。","平平仄仄仄，平仄平平平。","仄仄仄平平，○平仄平平。","仄平仄平○，仄仄平平平。"],"paragraphs":["秦欺赵氏璧，却入邯郸宫。","本是楚家玉，还来荆山中。","丹彩泻沧溟，精辉凌白虹。","青蝇一相点，流落此时同。","卓绝道门秀，谈玄乃支公。","延萝结幽居，剪竹绕芳丛。","凉花拂户牖，天籁鸣虚空。","忆我初来时，蒲萄开景风。","今兹大火落，秋叶黄梧桐。","水色梦沅湘，长沙去何穷。","寄书访衡峤，但与南飞鸿。"],"title":"将游衡岳过汉阳双松亭留别族弟浮屠谈皓"}
