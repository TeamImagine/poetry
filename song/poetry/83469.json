{"author":"黄畴若","id":83469,"strains":["○平仄仄平仄平，仄平仄仄平仄平。","仄平仄仄平○平，仄平仄仄○仄平。","○平仄仄仄仄仄，○仄仄仄平平平。","平平仄仄仄仄○，仄仄平仄平平平。","仄平仄仄仄仄仄，仄仄平仄平○平。","仄○仄○平仄仄，仄○仄仄平平平。","平平平仄仄○仄，仄仄仄○平○平。","平平仄仄仄仄仄，平平仄仄平平平。","仄○仄仄平○平，仄仄仄仄平仄○。","平平仄○平仄仄，仄仄平仄○○平。","仄○平仄仄平仄，仄仄仄仄平仄○。","平平仄仄仄仄○，○仄平仄平平平。","平平仄平仄仄仄，平平仄仄平仄平，平平仄仄平平平。"],"paragraphs":["长廊睥睨来者谁，出门解后渠得知。","不言使者求遗书，只言浴茧当及时。","从容与语益款洽，论到翰墨尤瑰奇。","山僧技痒不自禁，稍出修禊兰亭词。","启函展玩未及竟，袖有黄纸天庭追。","口呿气褫僵欲死，一骑趣向咸阳驰。","虬须天子喜折屐，诏许两禁同观之。","龙腾凤集在御榻，平生触眼何曾窥。","自从茧纸归昭陵，宝气夜夜光陆离。","千年议论经几手，极力追仿分毫厘。","博闻强志子桑子，上下纂辑无或遗。","清臞不满六尺长，中有文字无津涯。","归君此编忽自笑，山东学究真黠儿，而今御史还书痴。"],"title":"泽卿示兰亭考作萧翼取兰亭辞"}
