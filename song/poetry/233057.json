{"author":"范仲淹","id":233057,"strains":["平平仄平仄，仄平仄平仄。","平仄仄仄仄，仄仄平○仄。","仄仄仄仄平，平平仄平仄。","仄仄平平仄，仄仄仄仄仄。","仄仄平○仄，仄平仄仄仄。","平仄仄仄平，平平平仄仄。","平平平仄平，仄仄平平仄。","仄○仄仄平，仄平○仄仄。","仄平仄仄仄，平仄平仄仄。","仄○仄仄仄，仄仄平仄仄。","平仄○○○，平平仄仄仄。","仄仄平平○，平仄仄平仄。"],"paragraphs":["高车赴南岘，敝郊主东道。","风采喜一见，布素情相好。","屈指四十秋，于今岁寒保。","我起为君寿，善颂复善祷。","愿尽杯中物，薄言理可到。","君子贵有终，功名非必早。","朝端卿大夫，所尚贤而老。","世虑久乃周，圣门深已造。","与君誓许国，无忝于祖考。","洁如鳯食竹，乐若鱼在藻。","安得长相亲，时时一绝倒。","不忘平生期，明月满怀抱。"],"title":"依韵和襄阳王源叔龙图见寄"}
