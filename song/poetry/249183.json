{"author":"曾几","id":249183,"strains":["平平仄平仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["闻君卜居水云乡，欲往从之各异方。","屋角树阴倾老盖，溪南山色过浮梁。","薫风自在翻书叶，梅雨相欺败堵墙。","长铗高歌归去好，幽栖为我觅阳冈。"],"title":"次冯子容主簿信州筑居韵"}
