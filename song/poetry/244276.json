{"author":"李纲","id":244276,"strains":["平○仄仄仄，○仄○平平。","平平仄仄平，仄仄○平平。","仄仄仄仄仄，仄仄平平平。","平○仄？平，仄仄平平平。","平平仄仄仄，仄仄平仄平。","平平仄平仄，仄仄平仄平。"],"paragraphs":["迂疏得远谪，漂泊将何依。","区区一寸心，未报三春晖。","岁月不我与，急景惊翻飞。","方看社燕来，又见霜鸿归。","寛恩尚廪禄，未迫寒与饥。","荒山俯佳节，九月诚可悲。"],"title":"读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁谿诸弟以发数千里一笑  其一"}
