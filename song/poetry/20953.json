{"author":"晁公溯","id":20953,"strains":["仄仄○仄平，仄仄平仄平。","平仄平○○，仄平平仄平。","仄平仄平平，仄仄平平平。","仄平仄仄仄，平○仄仄平。","仄○○平仄，仄仄○仄平。","平平仄○仄，仄仄平仄平。","？仄平仄平，仄仄平平平。","仄平仄仄平，仄平平仄平。","仄仄平平仄，平平平仄平。","平仄仄仄仄，平仄仄仄平。"],"paragraphs":["硖内如播州，旷绝谁与邻。","君昔居其间，簿书良苦辛。","舍之遂西游，五见岷峨春。","屡为帐下士，皆称席上珍。","昨闻乘轺使，去作观国宾。","虽歌马离厩，肯效鹰着人。","蹭蹬何所归，复踏巴渝尘。","手持太府书，仰推明主仁。","约束狴犴吏，哀矜鳞介民。","为予语父老，今使子国新。"],"title":"送李检法赴夔州任"}
