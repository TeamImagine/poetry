{"author":"周必大","id":50630,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["十载山林号后谿，三朝锺鼎列前疑。","进贤自许唐师德，持论人推萧望之。","玉立诸郎传素业，金声高弟振清规。","送车远莫陪千两，诔行深惭措一辞。"],"title":"参政李秀叔挽词二首  其二"}
