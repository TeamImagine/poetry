{"author":"苏颂","id":179357,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["官崇真是帝王师，八十归休亦未迟。","不似孔光辞位日，早于姜望出封时。","仪形昔已图麟阁，稿草今应集凤池。","故府诸僚终有愧，甘陵犹欠纪功碑。"],"title":"开府潞公太师得谢西归谨赋七言四韵诗五首拜送  其三"}
