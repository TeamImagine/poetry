{"author":"包何","id":2250,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["迢递山河拥帝京，参差宫殿接云平。","风吹晓漏经长乐，柳带晴烟出禁城。","天净笙歌临路发，日高车马隔尘行。","自怜久滞诸生列，未得金闺籍姓名。"],"title":"长安晓望寄崔补阙"}
