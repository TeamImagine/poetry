{"author":"马廷鸾","id":145436,"strains":["平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["新来霄汉冥鸿客，旧日风云振鹭行。","脱下戏衫优便散，惊回客枕梦何长。","莫将吴蜀分岐路，政把乾坤作醉乡。","惟有葵倾心不死，清魂几到殿中央。"],"title":"次龙山韵  其一"}
