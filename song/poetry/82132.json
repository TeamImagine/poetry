{"author":"孙应时","id":82132,"strains":["仄仄仄平仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["玉立众君子，岩瞻一丈夫。","老苍何突兀，密节各敷腴。","风日清如许，尘埃到得无。","主人三益友，不厌著臞儒。"],"title":"予顷至鄞中常馆同叔之筠轩修篁交阴奇石中峙清风爽致袭人肌骨今年夏又假榻数夕尝得小诗以示同叔因其通书写寄池阳郡斋"}
