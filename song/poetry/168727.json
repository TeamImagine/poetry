{"author":"文同","id":168727,"strains":["仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["吏人已散门阑静，公事才休耳目清。","窗下好风无俗客，案头遗集有先生。","文章简要惟华衮，滋味醇醲是太羹。","也待将身学归去，圣时争奈正升平。"],"title":"读渊明集"}
