{"author":"陆游","id":42186,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["我生本亦与人同，缘薄才疏剩得穷。","细水自鸣沙渚外，乱山时出雪云中。","僧归独趁残钟去，人散遥怜晚渡空。","造物陈诗信奇绝，匆匆摹写不能工。"],"title":"日暮自湖上归"}
