{"author":"白居易","id":15399,"strains":["平平仄平平，平平仄仄仄。","仄平仄仄平，仄平平仄仄。","○平仄平仄，平仄仄仄仄。","平平平仄仄，平仄仄平仄。","平平平平仄，仄仄平○仄。","平平仄平仄，平平○仄仄。","仄仄仄平仄，平仄仄仄仄。","平平仄仄仄，仄仄平仄仄。","平○仄○平，仄○○仄仄。"],"paragraphs":["江州望通州，天涯与地末。","有山万丈高，有江千里阔。","间之以云雾，飞鸟不可越。","谁知千古险，为我二人设。","通州君初到，郁郁愁如结。","江州我方去，迢迢行未歇。","道路日乖隔，音信日断绝。","因风欲寄语，地远声不彻。","生当复相逢，死当从此别。"],"title":"寄微之三首 一"}
