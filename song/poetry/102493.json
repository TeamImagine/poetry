{"author":"李韶","id":102493,"strains":["仄平平仄仄平平，平仄平平仄仄平。","仄仄仄平仄仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["望中平坦独崔嵬，根跨沧溟浪打回。","不是巨灵潜擘与，祇应蓬岛暗飞来。","经坛烟染千株石，丹井云封万古苔。","翠色高通苏郡内，满城清雅绝尘埃。"],"title":"游虎丘"}
