{"author":"方一夔","id":152306,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["汉世诸陵已古邱，悲风摵摵老梧楸。","金人往日泪曾堕，石马何时汗忽流。","江北江南千里隔，身前身后百年愁。","九原定有英灵在，消得寒儒浪白头。"],"title":"清明二首  其一"}
