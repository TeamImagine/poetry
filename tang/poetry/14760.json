{"author":"元稹","id":14760,"strains":["仄仄平仄仄，仄仄平仄○。","仄平平仄仄，仄仄平仄平。","仄平○○仄，平仄仄平平。","平平仄仄仄，平仄平仄平。","仄仄○仄仄，仄仄仄仄平。","平平仄平仄，仄平仄仄○。","仄平○○仄，仄仄仄仄○。","仄仄仄平仄，仄平平仄平。","平仄仄仄仄，仄仄○仄平。","平平平○仄，○仄平仄平。","平○平仄平，仄仄仄仄平。","仄仄仄○仄，仄仄仄仄平。","平仄仄平仄，仄仄仄平平。","仄仄平平仄，仄仄仄○○。","平平仄平仄，仄仄仄平平。","仄仄？仄仄，平平仄平平。","平平仄仄仄，仄仄仄仄平。","仄仄平仄仄，平平平仄平。","平仄○仄仄，仄仄仄仄平。","平平平仄仄，仄仄○平平。","平○平平仄，○仄仄仄○。","○仄○仄仄，平平平仄平。","仄平仄平仄，○仄平仄平。","平仄仄平仄，仄平仄平平。","平平仄仄仄，仄仄平仄平。","平平仄平仄，仄仄○仄平。","仄仄仄仄仄，○平平仄平。","仄仄仄平仄，平仄仄仄仄。","仄平仄平仄，仄仄平仄平。","仄平仄仄仄，仄仄平○平。","仄平仄仄仄，仄仄仄仄平。","平仄仄仄仄，仄仄平仄○。","平平仄仄仄，仄仄仄仄平。","仄仄平仄仄，○平平仄平。"],"paragraphs":["估客无住着，有利身则行。","出门求火伴，入户辞父兄。","父兄相教示，求利莫求名。","求名有所避，求利无不营。","火伴相勒缚，卖假莫卖诚。","交关但交假，本生得失轻。","自兹相将去，誓死意不更。","亦解市头语，便无邻里情。","𨱎石打臂钏，糯米吹项璎。","归来邨中卖，敲作金石声。","邨中田舍娘，贵贱不敢争。","所费百钱本，已得十倍赢。","颜色转光净，饮食亦甘馨。","子本频蕃息，货贩日兼幷。","求珠驾沧海，采玉上荆衡。","北买党项马，西擒吐蕃鹦。","炎洲布火浣，蜀地锦织成。","越婢脂肉滑，奚僮眉眼明。","通算衣食费，不计远近程。","经游天下遍，却到长安城。","城中东西市，闻客次第迎。","迎客兼说客，多财为势倾。","客心本明黠，闻语心已惊。","先问十常侍，次求百公卿。","侯家与主第，点缀无不精。","归来始安坐，富与王者勍。","市卒酒肉臭，县胥家舍成。","岂唯绝言语，奔走极使令。","大儿贩材木，巧识梁栋形。","小儿贩盐卤，不入州县征。","一身偃市利，突若截海鲸。","钩距不敢下，下则牙齿横。","生为估客乐，判尔乐一生。","尔又生两子，钱刀何岁平。"],"title":"乐府古题序 估客乐"}
