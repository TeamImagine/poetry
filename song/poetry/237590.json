{"author":"刘一止","id":237590,"strains":["○平仄平平，仄仄仄平仄。","平平仄平仄，平仄平仄仄。","平平平仄仄，仄仄仄平仄。","仄仄平仄平，平仄仄平○。","仄仄○平平，平仄仄仄仄。","仄平仄平仄，仄仄平仄仄。","仄平仄平仄，平仄仄平仄。","平平仄平仄，○仄仄○仄。","仄平平仄仄，仄仄平○仄。","仄平仄○○，仄仄平仄仄。","仄平仄仄平，○仄仄仄仄。","仄仄仄仄平，仄仄平仄仄。"],"paragraphs":["长松舞高寒，落涧泻清泚。","笙簧响天上，金石鸣地底。","云容何润泽，下有隐君子。","乐此山水音，清若变流徴。","怪我从何来，尘土两目眯。","寇戎在江浒，荐食心未已。","赤嚢走边报，朝暮异忧喜。","安知隐人乐，胜绝有如此。","古来成败事，不入山中耳。","愿言晚相收，置我岩壑里。","酌泉得醒心，茹术可不死。","况有载酒人，半道同栗里。"],"title":"借居鸬鹚山中一首呈方允迪道踪昆仲"}
