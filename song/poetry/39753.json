{"author":"陆游","id":39753,"strains":["平○平仄仄仄仄，平仄平平平仄仄。","仄平仄仄仄平平，仄仄平平仄○仄。","仄○平平仄仄平，仄仄平平平仄平。","平平仄仄仄仄仄，平仄仄平平仄平。","仄○仄○仄平仄仄仄，平仄平平仄平仄。","平仄仄仄平○平，仄仄仄平平仄仄。"],"paragraphs":["多泥穷巷破茆屋，人不堪忧心自足。","有时负日向门前，手把南华日中读。","若教开门与客游，扰扰依前怀百忧。","平生自计亦已熟，惟有钓鱼湖水头。","旧闻仲长子光可与友，喑不能言但耽酒。","安得此友常过门，一语不交倾数斗。"],"title":"偶与客饮客去戏作"}
