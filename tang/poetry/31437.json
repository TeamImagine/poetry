{"author":"唐彦谦","id":31437,"strains":["平○仄平仄，仄仄仄平平。","○仄平平仄，平○仄仄○。","仄平平仄仄，○○仄平平。","仄仄平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。"],"paragraphs":["移从杜城曲，置在小斋东。","正是高秋里，仍兼细雨中。","结根方迸竹，疏荫托高桐。","苒苒齐芳草，飘飘笑断蓬。","片时留静者，一夜响鸣蛩。","野露通宵滴，溪烟尽日蒙。","试才卑庾薤，求味笑周菘。","只此霜栽好，他时赠伯翁。"],"title":"移莎"}
