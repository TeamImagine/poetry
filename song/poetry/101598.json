{"author":"赵抃","id":101598,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["守蜀无堪讵足论，扪参天邈紫微垣。","岁时丰衍真为幸，犴狱空虚冀不冤。","素志未容龟曳尾，误恩深愧鹤乘轩。","嘉章益见公高谊，所得长逢左右原。"],"title":"次韵高阳吴中复待制见寄"}
