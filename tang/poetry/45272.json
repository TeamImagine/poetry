{"author":"赵彦昭","id":45272,"strains":["仄仄平平仄，平平仄仄平。","平平○仄○，平仄仄平平。","仄仄○平仄，平○仄仄平。","平平仄仄仄，平○仄平平。","平平平仄仄，仄仄仄平平。","平仄○平○，平平仄仄平。"],"paragraphs":["夙驾移天跸，凭轩览汉都。","寒烟收紫禁，春色绕黄图。","旧史遗陈迹，前王失霸符。","山河寸土尽，宫观尺椽无。","崇高惟在德，壮丽岂为谟。","茨室留皇鉴，熏歌盛有虞。"],"title":"奉和幸长安故城未央宫应制"}
