{"author":"刘弇","id":209391,"strains":["平仄仄平○平仄，平仄仄仄平平仄。","仄平仄仄仄平平，仄仄平平仄○仄。","平○仄平仄仄仄，平平仄仄平平仄。","平平○平仄仄仄，仄仄平平仄仄仄。","平平平仄平仄平，仄仄仄仄平平仄。","平平○平平仄平，仄仄仄仄平平仄。","平平仄仄平仄仄，仄仄仄仄平平仄。","仄平平平平仄仄，仄平平平仄平仄。","○平平平仄平仄，平仄平平仄平仄。","平平仄仄仄仄平，仄仄平平平仄仄。","仄○？仄仄○平，平仄平平仄平仄。","仄平平仄○平○，平仄仄○仄平仄。","仄平平平仄平仄，仄平平仄平平仄。","平平○仄仄平平，平平仄仄平平仄。"],"paragraphs":["东北有云如搜墨，舟子熟视无人色。","忽然白气变飞翻，拗怒波神起乘隙。","初从下游架玉垒，须臾一望熬酥白。","琳宫苍茫失向背，野鸟高飞避渐翼。","纷纷翻舞殊未酣，万马跃入朝周客。","阳侯睢盱推选锋，势欲尽取奔鲸磔。","崩腾岂啻陵谷改，刷涤似病津涯窄。","大舟踉跄愁失踞，小舟呼天手加额。","间于盘涡拆腥沫，疑课鲛鱼助奔掷。","泸川病客簸欲僵，赖是𫄠縻逃不测。","等闲𫌨缕或衣襦，仓卒何功补沦溺。","晚来风死回安澜，由自漫空认飞砾。","咄嗟鸿毛寄微命，一朝滨死真儿剧。","明知屏翳不吾欺，何堪失便垂涎得。"],"title":"舟次生米值风作"}
