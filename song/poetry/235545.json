{"author":"程俱","id":235545,"strains":["仄平仄○平，仄仄平仄仄。","○平仄仄仄，平仄○仄仄。","平平仄平平，平仄仄平仄。","平平仄○平，平仄仄仄仄。","平平仄平平，仄仄仄仄仄。","平平仄平○，○仄平平仄。","平平仄平仄，○仄仄平仄。","平○平平平，仄仄平仄仄。","平平平平仄，仄仄平仄仄。","○平平仄平，仄仄平仄仄。","○平仄○仄，仄仄平仄仄。","平平仄平平，仄仄平仄仄。","平平仄平平，仄仄仄平仄。"],"paragraphs":["渭川十顷青，上谷千灶墨。","县河供拂石，濡笔应未足。","公初入承明，神采映冰玉。","孤芳信难群，廉士故可辱。","虚怀得逢蒙，泛爱近藉福。","终然翟公题，正堕杨朱哭。","于今十年后，犹作一麾出。","何当还宣温，不用求钓筑。","遥知西湖柳，蔽芾谁敢秃。","应余金石文，会使天雨粟。","留连借三辅，夏木今再绿。","斯文咏公归，怅望非我独。","羁怀老无堪，览卷百忧触。"],"title":"复次韵酬叶翰林见寄"}
