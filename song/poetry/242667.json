{"author":"李纲","id":242667,"strains":["平平平平仄平仄，仄仄平○仄平仄。","平平○仄仄仄平，仄仄平○仄平仄。","仄平仄仄平仄平，仄平平仄平仄平。","仄仄平平仄○仄，仄仄仄仄平平平。","平平仄仄平○仄，仄平平平平仄仄。","平平仄仄○平平，仄○仄平平仄仄。","仄○仄仄仄○○，仄○平仄平平平。","平平仄平仄平仄，平仄仄仄平平平。"],"paragraphs":["房星之精下天驷，产此骐驎奉天子。","龙媒徕自大宛城，汗血生从渥洼水。","那知妙手居合淝，笔端能出神俊姿。","顾视清高气深穏，志意俶傥精权奇。","兰筋秀骨连钱直，细毛萧捎丰颊臆。","金鞿络首牵奚官，自中伏波铜马式。","一疋驻立一疋行，坐看千载风云生。","鸾旗在前属车后，虽有绝足何由呈。"],"title":"罗畴老所藏李伯时画马图二首 御马"}
