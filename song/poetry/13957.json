{"author":"宋祁","id":13957,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["稼云弥望默纡余，雨遍公私告稔初。","田父此时歌击壤，牧人他夜梦为鱼。","劝符数下收遗穧，漕谷相衔饷剩储。","莫谓衰翁止蒙福，有年须待史官书。"],"title":"属邑告稔寄转运劝农二使台"}
