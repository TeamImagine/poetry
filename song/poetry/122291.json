{"author":"释心月","id":122291,"strains":["○平仄仄仄○仄，平仄○○仄平仄。","仄仄平平平仄平，仄仄平平平仄仄。","平平仄平仄平平，平平仄仄平平平。","仄平仄仄仄平○，○平仄仄○○○。","平仄仄平仄仄仄，仄仄平平仄平仄。","仄仄仄仄仄仄平，仄仄平平仄仄仄。","仄平仄仄平平○，仄平平仄平○平。","○○仄仄平平平，平平仄平平仄平。"],"paragraphs":["三年共住不相识，眉目横分鼻修直。","狭路逢渠何所之，欲上凌霄峰顶立。","凌霄一峰插天高，余峰起伏皆儿曹。","我曾眺目察秋毫，三千刹海空劳劳。","峰顶老人八十二，湛湛双眸映秋水。","戏笑怒骂謦欬声，总是吾家第一义。","老人问汝来何从，进前叉手宜当胸。","更看武步生清风，何愁老人无笑容。"],"title":"善禅人登径山侍痴绝"}
