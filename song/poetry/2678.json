{"author":"宋庠","id":2678,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["秘苑神池帐殿开，钩陈遥卫斗车来。","柳舒瑞雾迎仙跸，花献天香入寿杯。","恋藻文鳞争聚散，听韶丹翼剩徘徊。","朝簪尽庆千龄会，薰曲汾歌即席陪。"],"title":"奉和御制赏花钓鱼次韵私赋"}
