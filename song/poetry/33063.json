{"author":"陆游","id":33063,"strains":["仄○仄平平，仄仄平平平。","平○仄平平，仄仄仄仄平。","平平仄仄仄，仄仄平仄平。","仄平仄仄平，仄仄平仄○。","仄平平平平，平平仄平平。","仄仄仄仄仄，仄仄平仄平。","仄平仄仄平，平仄仄仄平。","仄仄仄平平，仄仄仄平平。","平平仄仄仄，仄仄仄仄平。","仄○○平平，平○仄平平。"],"paragraphs":["月从海东来，径尺镕银盘。","西行到峨嵋，玉宇万里寛。","幽人耿不寐，弄影清夜阑。","五城十二楼，缥缈香雾间。","不知何仙人，亭亭倚高寒。","欲语不得往，怅望冰雪颜。","叩头傥见哀，容我蹑素鸾。","掬露以为浆，屑玉以为餐。","泠泠漱齿颊，皓皓濯肺肝。","逝将从君游，人间苦无欢。"],"title":"十月十四夜月终夜如昼"}
