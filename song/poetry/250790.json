{"author":"刘才邵","id":250790,"strains":["平平仄仄仄平平，仄平仄仄平平仄。","仄○○仄仄○平，平仄平平平仄仄。","仄仄平平仄仄平，仄平平仄平○仄。","仄仄平平平仄仄，仄仄○平仄平仄。","仄平仄仄仄○平，平仄仄平仄平仄。","平○仄仄仄平平，平仄仄平平仄仄。","平平仄仄仄○○，平仄○平仄平仄。","平平○仄平平仄，仄仄仄平平仄仄。","仄仄平平平仄○，仄仄平○仄平仄。","平平仄仄仄平仄，仄仄平○仄平仄。","仄仄平平仄仄○，仄仄平平平仄仄。","平平仄仄○平平，仄仄仄平仄平仄。"],"paragraphs":["鸣鸠逐妇蚁移窠，众山戴帽垂云幕。","雨从中夜猛如倾，春晚东风真作恶。","竹响偏能{目舌}睡余，晓寒无奈侵衣薄。","可惜残花飞欲尽，赖有苍苔衬初落。","瓦沟散水作疏帘，虫网缀珠挂璎珞。","波穿石罅泛泷泷，烟接水光低漠漠。","秧抽翠毯竞穿泥，蚕恋迟眠未登箔。","求桑操耒田家急，久雨欲晴人意各。","稍见天边岚翠收，已觉林间鸟声乐。","心怀莫悦厌蒸湿，眼界方期便开拓。","但得高风恣性吹，不怕归云无处著。","明朝准拟看溪山，已办瘦笻与芒𪨗。"],"title":"暮春苦雨"}
