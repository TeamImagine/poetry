{"author":"郑侠","id":201149,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平仄仄仄仄平平。","平平仄仄平平仄，仄仄平平仄仄平。"],"paragraphs":["花草迎春意已娇，霡如膏雨复连朝。","昏云暗雾饶慵困，疏李残梅共寂寥。","赖有河阳游约近，能令圃泽睡魔消。","看看陌上千红紫，只好公孙日觧貂。"],"title":"次韵子京早春雨中"}
