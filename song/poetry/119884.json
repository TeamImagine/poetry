{"author":"林希逸","id":119884,"strains":["平仄平平仄，平○仄仄平。","仄平平仄仄，仄仄仄○平。","仄仄平平仄，平平仄仄○。","平平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["何意逃名氏，祇缘避俗纷。","有人来隔岭，问我独敲云。","剥啄声虽急，朦胧唤未闻。","严耕应似子，说筑岂非君。","瞥去鸦惊起，谁来稚答云。","日高才出户，对客却殷勤。"],"title":"敲云问名氏  其二"}
