{"author":"刘敞","id":174586,"strains":["仄仄平平仄，仄平平仄平。","仄平仄仄仄，仄仄平平平。","平仄平○平，仄仄○平平。","仄平平仄平，平仄平平平。","仄平平○仄，○仄仄平平。","平平仄平○，仄仄仄仄平。","平仄平仄平，仄○平仄平。"],"paragraphs":["忽忽衡门下，几希田舍翁。","有时寄一笑，目送南飞鸿。","今旦天正佳，草树摇春容。","忽惊枝上花，飘落随西风。","偶然幽兴展，思乐古人同。","尘埃比殊深，杖屡亦可通。","谁谓车马多，澹如初不逢。"],"title":"晚过深甫"}
