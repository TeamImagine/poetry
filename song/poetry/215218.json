{"author":"杨时","id":215218,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["浓淡烟鬟半雨晴，溪光初借晚霞明。","鳌头涌出三峰秀，天汉融成一鉴清。","枌社有谁藏旧牒，宾云无处问遗声。","幔亭寂寞仙何在，勾漏丹砂早晚成。"],"title":"和李倅游武夷"}
