{"author":"白居易","id":17028,"strains":["仄平仄平仄，平仄平平仄。","平仄平仄平，仄平平仄仄。","平仄仄平平，仄平平仄仄。","仄仄仄平平，平○○仄仄。","仄仄○平仄，平平平仄仄。","平仄平平平，仄平平仄仄。"],"paragraphs":["水塘耀初旭，风竹飘余霰。","幽境虽目前，不因闲不见。","晨起对炉香，道经寻两卷。","晚坐拂琴尘，秋思弹一遍。","此外更无事，开尊时自劝。","何必东风来，一杯春上面。"],"title":"冬日早起闲咏"}
