{"author":"释德洪","id":228494,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["五宗抄语挟风雷，佛日将倾赖取回。","薝卜花香已零落，旃檀塔坐更尘埃。","钝根厌看摩挲去，妙手端能拂拭开。","当有异人来荷法，丛林因子见奇瑰。"],"title":"送珠上人重修五宗语要"}
