{"author":"王迈","id":107504,"strains":["平仄仄平平平仄仄平平，仄平仄仄平○平。","平平仄仄仄平仄，平仄仄平平仄平。","平平平仄仄仄仄，仄平仄○平平仄。","平平仄仄仄平○，仄仄平平平仄仄。","仄平仄仄仄平平，仄平仄仄○仄平。","仄平平仄平○平，平仄平平○○平。"],"paragraphs":["君不见山前山后雪成堆，朔风撼地声如雷。","孤根忍死受寒冻，须作百花头上魁。","寻春游子不爱惜，马蹄践蹂花狼籍。","芳姿不肯被消磨，饱尽炎凉方结实。","实成始得主人知，进登玉陛调鼎胹。","那时滋味甜如饴，无忘霜风吹折时。"],"title":"梅花吟"}
