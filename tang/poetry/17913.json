{"author":"曹著","id":17913,"strains":["仄平○仄仄，平仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄○平仄○，仄○仄平平。","平仄平平仄，平平仄仄平。"],"paragraphs":["渚亭临净域，凭望一开轩。","晚日分初地，东风发杏园。","异香飘九陌，丽色映千门。","照灼瑶华散，葳蕤玉露繁。","未教游妓折，乍听早莺喧。","谁复争桃李，含芳自不言。"],"title":"曲江亭望慈恩寺杏园花发"}
