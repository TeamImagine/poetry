{"author":"华镇","id":212142,"strains":["平平仄仄平仄平，仄仄平平仄仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["论交未必须白头，邂逅相逢辖屡投。","识似方诸能鉴物，言非萱草自忘忧。","诗书已见勤追琢，筦库何妨暂滞留。","但喜荒斋得佳咏，清风和气日休休。"],"title":"和高邮监税李光道承务  其一"}
