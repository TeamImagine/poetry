{"author":"邹浩","id":220707,"strains":["平仄仄仄仄，仄仄○○○。","平仄仄仄平，仄仄平仄平。","平平仄平仄，仄平仄平平。","平平仄仄平，平仄仄仄平。","仄平仄平仄，平仄平仄平。","仄平仄仄平，仄仄平○○。","平仄平仄○，○仄仄仄平。","仄仄平仄平，仄仄平平平。"],"paragraphs":["真宰干万物，物物相乘除。","童角赎以牙，毕竟均有无。","江山与丝竹，等为荐虚徐。","江山寂寞生，丝竹富贵余。","要知谢安石，青史端几书。","达人眼目开，洞照无亲疏。","安用欣厌间，浪取尔与余。","独喜丰蔀幽，坐获骊龙珠。"],"title":"次韵仲益解嘲"}
