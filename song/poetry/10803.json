{"author":"朱槔","id":10803,"strains":["平平仄仄平平平，平平仄仄平○平。","平平平仄仄仄仄，仄仄仄仄平○○。","平平仄仄仄仄仄，仄仄平仄○平平。","平平仄平仄平仄，仄仄仄仄平平平。","仄平仄仄平仄仄，仄仄仄平平仄平。","平平平平仄仄仄，仄平仄仄平○平。","仄平仄平仄○○，仄仄仄仄平平平。","平平仄仄仄平仄，平仄仄仄平平平。","平平平仄仄仄仄，仄平平仄○○平。","仄平仄仄仄○仄，○仄○仄平○平。","平平○平平仄仄，仄平仄仄平平平。","仄平平仄平仄仄，仄仄仄仄平○平。"],"paragraphs":["徐侯笔下波涛宽，新诗示我清且闲。","谁能辛苦学饭颗，格辙已到元和间。","春寒十日不出户，坐想江柳分烟鬟。","东坡老仙有奇句，析韵琢句光斓斑。","疾雷一洗牛蚁闹，羯鼓略惊桃李顽。","周郎知音亦已久，仲车著语谁当删。","大弨六钧古称重，汝自力弱无由弯。","胡为坎坎事嗤点，今古可笑儿童孱。","乡关春物入意匠，水光花气相回环。","莫嫌众口乱如沸，当见三耳生其颜。","嗟吾和诗虽已晚，识君妙意存高山。","告君诗妙须饮酒，社瓮一醉宁当悭。"],"title":"徐彦猷以仇池诗句为韵作诗十四章见示答之"}
