{"author":"刘摰","id":187086,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["月满扁舟久客怀，石头城下暮潮回。","霸王基业从吴始，人物风流自晋来。","大抵险深输道德，于今榛莾蔽楼台。","吟毫千百年间事，賸写江南庾信哀。"],"title":"金陵"}
