{"author":"张斛","id":245570,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风雨无时浪蹴天，南浮舟楫信多艰。","半生梦破寒江月，万里春回故国山。","归客自伤青鬓改，高僧长共白云闲。","诛茅借我溪西地，未厌相从水石间。"],"title":"访香林老"}
