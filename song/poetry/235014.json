{"author":"叶梦得","id":235014,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平仄。","平平仄仄平平仄，仄仄平仄仄仄平。"],"paragraphs":["插羽惊传赤白囊，胡行如鬼尚跳梁。","颇闻庙算无遗策，但遣封人谨豫防。","送死定知天悔祸，追奔宁使汝争彊。","将军剩有封侯印，尽扫无令一镞亡。"],"title":"闻边报示诸将"}
