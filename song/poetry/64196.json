{"author":"戴机","id":64196,"strains":["仄仄仄仄仄，平○仄○平。","平平仄平仄，平平仄○平。","平平仄平平，仄仄平仄平。","○平○仄平，平仄平仄平。","仄平仄仄仄，仄仄○平平。","平平平平仄，仄仄仄平平。"],"paragraphs":["戚戚复戚戚，辞亲远行游。","江湖浩无际，山峦郁相稠。","浮云奋南征，所历非故丘。","离禽鲜好音，羁旅多远忧。","古人一日养，不以三牲酬。","胡为功名意，盼断倚门眸。"],"title":"计偕中途寄家大人"}
