{"author":"叶梦得","id":235043,"strains":["平仄平仄仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["人物相望不并时，使君水鉴有真知。","未论理窟倾三语，只鬭诗坛自一奇。","扰扰干戈犹战伐，纷纷簿领更喧卑。","应须便作高轩过，好德何人佐我仪。"],"title":"次韵程伯禹赠宗室赵朝请"}
