{"author":"虞俦","id":62068,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["脱粟羹藜未厌餐，何心华屋荐金盘。","风前觅句巾常岸，月下挥觞影亦单。","懒拙不堪当世用，行藏留与后人看。","也知妍丑初无定，马面相怜亦突栾。"],"title":"汉老弟近书云欲看文字无暇作诗再用韵"}
