{"author":"卫宗武","id":133782,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["年来愁似海波深，柏酒明朝试一斟。","那复苏堤追胜赏，不妨楚泽效狂吟。","金旛晓赐梦何在，红旆春行步莫寻。","料得宫花仍似旧，应无堕珥与遗簪。"],"title":"和玉峰春吟"}
