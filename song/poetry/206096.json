{"author":"阳孝本","id":206096,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["家世中条旧素贫，尘编堆积漫缤纷。","未甘末俗成虚老，却笑劳生漫逐群。","为爱严陵滩上月，还思巢父岭头云。","闾阎莫怪衡门陋，旌节曾来有使君。"],"title":"步韵奉酬林郡守二首  其二"}
