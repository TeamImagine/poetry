{"author":"郭夔","id":25413,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄仄平平仄平。"],"paragraphs":["岩翠凌云出迥然，岧嶤万丈倚秋天。","暮风飘送当轩色，晓雾斜飞入槛烟。","帘卷倚屏双影聚，镜开朱户九条悬。","画图何必家家有，自有画图来目前。"],"title":"九华山"}
