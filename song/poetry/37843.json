{"author":"陆游","id":37843,"strains":["平仄平平仄仄平，仄平平仄仄平平。","仄平平仄仄平仄，仄仄仄平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["龟息绵绵破五更，起扶藤杖并南荣。","择栖孤鹊尚三匝，司旦老鸡俄一鸣。","移坐徐看山月吐，脱巾聊受水风清。","不知竟是真仙未，夜夜神游白玉京。"],"title":"夏夜四首  其四"}
