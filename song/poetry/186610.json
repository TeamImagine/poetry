{"author":"杨杰","id":186610,"strains":["平仄平，仄平○○平仄平。","平平仄仄仄仄仄，平平平仄平仄平。","仄○○仄仄平仄，仄仄仄○平仄平。","仄○仄平仄平仄，仄仄平平平仄平。","平平平平仄仄仄，仄仄平平平仄平。","仄仄平平仄平仄，仄仄平仄平仄平。"],"paragraphs":["牛渚矶，大江汹汹山险巇。","舟人欲渡不敢渡，烹牲投简先祷祈。","自从疏派得安济，祷者渐疏祠宇隳。","我闻鬼神若君子，不以风涛为福威。","吁嗟人心自险易，昔也兢兢今也违。","太守修祠岂无意，寄语安者毋忘危。"],"title":"牛渚矶修水府祠"}
