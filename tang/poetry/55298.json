{"author":"孟浩然","id":55298,"strains":["平仄平仄平，平平仄平仄。","仄平仄平仄，平仄仄○仄。","平仄平平平，仄平仄平仄。","平平仄仄仄，平仄仄平仄。","仄仄平平平，仄○平仄仄。","平平仄仄仄，平仄平平仄。","仄平仄平○，平平仄平仄。","平平仄平○，仄仄○○仄。","仄○○仄平，平仄仄○仄。","仄仄○平平，平○仄仄仄。"],"paragraphs":["仙穴逢羽人，停舻向前拜。","问余涉风水，何处远行迈。","登陆寻天台，顺流下吴会。","兹山夙所尚，安得问灵怪。","上逼青天高，俯临沧海大。","鸡鸣见日出，常觌仙人斾。","往来赤城中，逍遥白云外。","莓苔异人间，瀑布当空界。","福庭长自然，华顶旧称最。","永此从之游，何当济所届。"],"title":"越中逢天台太乙子"}
