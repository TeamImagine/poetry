{"author":"苏舜钦","id":90498,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄仄平仄仄平。","仄仄仄平平仄仄，平平平仄仄平平。"],"paragraphs":["乱蝉咽咽柳霏霏，独上危亭俯落晖。","江外山从林下见，城中人向渡头归。","风烟远近思高遁，豺虎纵横难息机。","出处两乖空自挠，伤哉吾道欲何依。"],"title":"扬州城南延宾亭"}
