{"author":"陆游","id":32572,"strains":["平平○平平，仄仄平仄平。","仄○仄平平，仄平平仄平。","仄仄仄仄平，仄仄仄仄平。","仄仄○○仄，仄仄平○○。","仄○平平○，平仄仄仄平。","仄平仄平仄，仄仄平仄平。","仄仄仄仄平，仄仄仄仄○。","仄仄平仄平，平仄仄仄平。","平仄仄平○，仄仄仄平平。","○仄仄平仄，平仄平平平。","平仄仄仄○，平仄仄平平。","仄仄仄仄仄，仄仄仄○平。","仄平仄仄仄，○仄○平平。","平平仄平平，仄仄平仄○。"],"paragraphs":["儿时闻公名，谓在千载前。","稍长诵公文，杂之韩杜编。","夜辄梦见公，皎若月在天。","起坐三叹息，欲见亡繇缘。","忽闻高轩过，欢喜忘食眠。","袖书拜辕下，此意私自怜。","道若九达衢，小智妄凿穿。","所愿瞻德容，顽固或少痊。","公不谓狂疏，屈体与周旋。","骑气动原隰，霜日明山川。","匏系不得从，瞻望抱悁悁。","画石或十日，刻楮有三年。","贱贫未即死，闻道期华颠。","他时得公心，敢不知所传。"],"title":"别曾学士"}
