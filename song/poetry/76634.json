{"author":"赵蕃","id":76634,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["饭余颇欲步寻茶，行到溪头小饮家。","密竹自悭今岁笋，酴醿犹有后番花。","耽诗叹我寒仍瘦，养气知君老更华。","夏木扶疏更应好，要分犊草伴鸥沙。"],"title":"过曾季永"}
