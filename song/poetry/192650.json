{"author":"郭祥正","id":192650,"strains":["仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["十年想见苏夫子，闻说腰金便弃官。","云在皖山峰上住，龙归潜水窟中蟠。","已无俗坌心休洗，更有春醪盏不干。","我亦江南专一壑，忆君相伴把渔竿。"],"title":"寄致政苏子平大夫"}
