{"author":"沈与求","id":250600,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["此身传马与时移，过尽三余又一归。","野炬占风迷夜色，村肴宿岁待晨晞。","鬓华老去能余几，心赏春来转觉非。","惭愧君恩许闲佚，食蔬那比首阳薇。"],"title":"次韵次律兄除夜述怀  其一"}
