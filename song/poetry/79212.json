{"author":"欧阳修","id":79212,"strains":["平仄仄仄仄，仄平○仄平。","仄平仄仄平，平平○仄平。","○平平仄仄，仄仄仄平平。","平仄平仄仄，平仄仄○平。","平仄仄○仄，○平平○仄。","仄平仄平平，平仄仄仄平。","仄平平仄仄，仄仄仄仄平。"],"paragraphs":["锺子忽已死，伯牙其已乎。","绝弦谢世人，知音从此无。","瓠巴鱼自跃，此事见于书。","师旷尝一鼓，群鹤舞空虚。","吾恐二三说，其言皆过欤。","不然古今人，愚智邈已殊。","奈何人有耳，不及鸟与鱼。"],"title":"夜坐弹琴有感二首呈圣俞  其二"}
