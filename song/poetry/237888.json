{"author":"王庭珪","id":237888,"strains":["平仄仄平平仄仄，平平仄仄平平仄。","仄仄平平仄仄平，平仄平平仄仄仄。","仄仄平平仄仄平，平仄平平平仄平。","平平仄仄仄仄平，平平仄仄○平平。","平平仄仄○仄仄，仄仄○平平仄仄。","仄○平仄仄平平，平仄仄平平仄仄。"],"paragraphs":["桥上画栏低压水，青龙影落芙蕖底。","欲渡芙蕖望翠微，波面红云映屐齿。","洛浦清流古有神，罗袜凌波生暗尘。","东昏戏作锦地茵，金莲衬步如花人。","而今此事堕渺漭，但有荷花开荡漾。","试穿芒𪨗踏风烟，安用紫丝连步障。"],"title":"题刘端礼步芳桥"}
