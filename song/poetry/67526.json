{"author":"楼钥","id":67526,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["杜陵郑老共襟期，门外红尘弗与知。","近日颇荒攻愧课，多时不见适斋诗。","竹深荷浄相留处，月白风清偶会时。","地僻衣裳俱自懒，黄冠野服澹相宜。"],"title":"次韵十诗 喜闲 其二"}
