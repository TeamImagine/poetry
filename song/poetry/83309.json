{"author":"陈文蔚","id":83309,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["随宜适意小轩亭，傍竹临流取次成。","地接园池山迳近，畦分花木四时平。","秋风日有酒杯乐，径石时敲拄杖声。","既有清湾堪钓月，可无一叶小舟横。"],"title":"和傅国开县丞竹涧韵"}
