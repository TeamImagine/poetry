{"author":"王柏","id":125254,"strains":["仄平仄仄仄平平，仄平平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["圣贤不出此心公，有为为之未必充。","绝学当归三洞左，正源欲障百川东。","坐春立雪谁能继，弄月吟风岂浪从。","方己乌头力应鲜，因循又过一年终。"],"title":"时充之访盘溪有诗次韵"}
