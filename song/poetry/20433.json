{"author":"李石","id":20433,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["上马挑书束破裘，宦情薄处不宜秋。","二年拄笏山虽好，十舍浣花江合流。","此处移文寻旧社，尚因奇字忆方舟。","西川傥有东来雁，莫道曾无截镫留。"],"title":"送处道"}
