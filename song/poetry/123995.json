{"author":"王柏","id":123995,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["几年不蹋玉京埃，今日因何走一回。","怪石怒吞寒濑急，短篷冲破暮烟开。","赖他清笑千余度，否则浩歌三四杯。","寄语逋仙诗侣至，搀先开着数枝梅。"],"title":"舟中和陈子东  其一"}
