{"author":"李光","id":236075,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["瓮牖蓬窗守素风，弟兄来往一生中。","祇凭六籍为修绠，岂有双梁架彩虹。","朝市山林非有异，众生心佛本来同。","谁知白首维摩老，万事都将袖被蒙。"],"title":"次韵孚先兄宠示汲古佳章"}
