{"author":"韦应物","id":56799,"strains":["仄仄仄平仄，仄平平仄平。","○平仄仄仄，仄仄平仄平。","○平○仄平，平仄仄平平。","平平仄平仄，仄仄平平○。","仄仄仄平仄，○平仄仄平。","仄平仄仄仄，平仄仄仄○。","仄仄仄平仄，平仄仄仄平。","平平仄仄平，仄仄仄平平。"],"paragraphs":["远迹出尘表，寓身双树林。","如何小子伉，亦有超世心。","担书从我游，携手广川阴。","云开夏郊绿，景晏青山沈。","对榻遇清夜，献诗合雅音。","所推茍礼数，于性道岂深。","隐拙在冲默，经世昧古今。","无为率尔言，可以致华簪。"],"title":"沣上精舍荅赵氏外生伉"}
