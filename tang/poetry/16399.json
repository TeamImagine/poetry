{"author":"白居易","id":16399,"strains":["仄仄仄平仄，仄仄仄仄仄。","仄仄仄○平，○平仄○仄。","平平仄平○，仄仄平平仄。","○仄平仄平，仄平仄平仄。","仄仄仄仄仄，平平仄平仄。","仄○○仄仄，仄仄平仄仄。","仄○仄平仄，平仄平仄仄。","○平仄仄平，仄？仄平仄。","仄○○仄仄，平仄平○仄。","平平仄平平，仄仄平平仄。","仄仄○仄仄，仄仄○平仄。","仄仄仄仄平，平平仄○仄。"],"paragraphs":["动者乐流水，静者乐止水。","利物不如流，鉴形不如止。","凄清早霜降，淅沥微风起。","中面红叶开，四隅绿萍委。","广狭八九丈，湾环有涯涘。","浅深三四尺，洞彻无表里。","净分鹤翘足，澄见鱼掉尾。","迎眸洗眼尘，隔胸荡心滓。","定将禅不别，明与诚相似。","清能律贪夫，淡可交君子。","岂唯空狎玩，亦取相伦拟。","欲识静者心，心源只如此。"],"title":"玩止水"}
