{"author":"韦骧","id":191249,"strains":["平平仄仄仄平平，仄仄平平仄仄平。","平仄平平仄平仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["霜风掠野卷愁云，紞紞催船画鼓频。","方喜乡闾得贤宰，却惊燕席失佳宾。","去鄞迤逦穷残腊，渡浙依稀傍早春。","恰幸主人真恺悌，承宣相与慰斯民。"],"title":"送胜之宰仁和"}
