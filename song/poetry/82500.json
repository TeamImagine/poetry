{"author":"孙应时","id":82500,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["七年不听丈亭潮，梦觉依然枕动摇。","趁得晨钟上西渡，不妨野饭向高桥。","今年天故饶梅雨，是处人言好稻苗。","惭愧鄞山最青眼，回环翠色总相招。"],"title":"五月末如鄞舟中戏作"}
