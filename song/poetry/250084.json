{"author":"郭印","id":250084,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["春工又是一番新，满目韶光欲醉人。","风唤鸣禽争暖日，雨粘飞絮著香尘。","老来情绪元知别，酒后形神始觉亲。","独向小斋书咄咄，无端燕子往来频。"],"title":"春晴二首  其一"}
