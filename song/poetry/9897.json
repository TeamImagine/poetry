{"author":"释慧空","id":9897,"strains":["平平平仄平仄平，仄仄平仄平平平。","平平平○仄仄仄，○平仄仄○○平。","○平仄仄仄仄仄，○○仄仄平平平。","仄平平平平仄仄，仄仄仄仄平平平。","平仄平平？平仄，仄平仄仄平平平。","仄平平仄仄平仄，平仄仄平平仄平。"],"paragraphs":["君山清绝吾未庐，坐想寒水连汀蒲。","公今因行得掉臂，扁舟独载如轻凫。","凭高乞与眼界大，重磨古镜开平湖。","潜龙无声霜月冷，白鸟出没丛芦枯。","烟渺明边奯公渡，岳阳句里萧湘图。","作诗模写但仿佛，佳处付公聊自娱。"],"title":"和讷庵送秀上人之湖湘"}
