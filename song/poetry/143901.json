{"author":"舒岳祥","id":143901,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["浮荣流潦一盈科，独此坚贞岁月多。","入土同时成琥珀，为槎何日到天河。","英灵真是随星陨，磥砢谁能把剑磨。","今日尚疑龙蜕骨，当年曾见鹤成窠。"],"title":"次韵山甫松石"}
