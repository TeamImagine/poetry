{"author":"黄庚","id":160611,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["烛夜飞觞客在山，同看明月上云端。","粘天水阔蟾光湿，卷海风高蜃气寒。","会友幸逢三益在，娱情休恨四并难。","座中喜有能诗者，便作唐诗顾况看。"],"title":"即席和卫山斋韵并呈顾渊白路教"}
