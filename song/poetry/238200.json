{"author":"王庭珪","id":238200,"strains":["平平平仄仄平平，仄平平平仄仄平。","仄仄平平仄平仄，平平平仄仄平平。","仄平仄仄仄平仄，平仄平平仄仄平。","平仄平平平仄仄，仄平仄仄仄平平。"],"paragraphs":["年年新换玉麟符，应为高名满太虚。","紫塞初分邵阳垒，皇华初上使臣车。","木牛转粟洞庭野，金马催班待诏庐。","旗鼓行春真昼锦，可能一访夜郎居。"],"title":"贺王彦恭新除湖北漕"}
