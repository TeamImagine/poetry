{"author":"李曾伯","id":129554,"strains":["仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["壮年游戏宝峰傍，梦觉黄粱鬓尽霜。","旧俗几家罹变故，远人千里叹清扬。","酆南松槚烦君访，剑北榛芜动客伤。","赖有柳州诗唤起，莫言安顿便思乡。"],"title":"赠杨户曹"}
