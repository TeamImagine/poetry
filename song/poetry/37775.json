{"author":"陆游","id":37775,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平平仄平。"],"paragraphs":["世乱王孙泣路隅，时平野老醉相扶。","种桤正可三年大，爱竹何曾一日无。","细路迢迢上云雨，轻舟渺渺入菰蒲。","暮归剩欲谈幽胜，安得丹青为作图。"],"title":"春近山中即事三首  其三"}
