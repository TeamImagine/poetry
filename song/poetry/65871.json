{"author":"陈傅良","id":65871,"strains":["○仄平仄仄，仄○仄平仄。","平平仄平平，平仄仄平仄。","仄仄仄仄平，仄平仄平仄。","仄平平仄平，仄仄平平仄。","仄仄仄平平，仄○平仄仄。","仄仄仄仄平，平平○平仄。","仄仄平仄平，平仄仄平仄。","仄平仄仄仄，平仄仄○仄。","仄平平仄平，平平仄平仄。","仄○仄平平，平仄平仄仄。"],"paragraphs":["将子无涉水，水深下无极。","鯈鱼舞浮阳，螭首闯阴碧。","弱去一羽沉，恶来万波激。","子兮何所求，快此蛟涎滴。","议谏起阳城，拾遗招李渤。","望子子不来，羊裘号逋客。","踞坐山石麤，晞发朔风疾。","乱流两白足，何日踔疏逸。","子兮宁不悲，饥氓俟唐稷。","岂其洛之涯，而可温与石。"],"title":"招隠二首  其二"}
