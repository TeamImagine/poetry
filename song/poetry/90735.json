{"author":"韩琦","id":90735,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一夕轻云卷怒雷，回塘经雨绝纤埃。","莲房倒盏挥人饮，柳幄牵丝待席开。","未必鸥飞知客意，莫嫌蝉噪是风来。","歊烦尽涤宜无累，奈有诗情费剪裁。"],"title":"夏暑北塘"}
