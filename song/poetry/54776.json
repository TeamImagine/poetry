{"author":"朱熹","id":54776,"strains":["仄仄○平仄，平平仄仄○。","仄平○仄仄，仄仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平○○，○平○仄平。","平平○仄仄，仄仄仄平平。"],"paragraphs":["大舜深山日，灵襟保太和。","一言分善利，万里决江河。","可欲非由外，惟聪不在它。","勇如争赴壑，进岂待盈科。","学海功难并，防川患益多。","何人亲祖述，耳顺肯同波。"],"title":"闻善决江河"}
