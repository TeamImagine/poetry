{"author":"苏辙","id":198168,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["朔雪胡沙试此身，青罗便面紫狐巾。","拥旜代北随飞雁，顿足江东有卧麟。","欺酒壶冰将送腊，照溪梅萼定先春。","汉家五饵今方验，更愧当年叹息人。"],"title":"次韵子瞻相送使胡"}
