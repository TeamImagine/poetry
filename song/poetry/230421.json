{"author":"许景衡","id":230421,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["自笑当初作底官，只应山水得盘桓。","江楼风月传觞后，边塞尘沙行路难。","闾里樵渔无失业，岁时箫鼓有余欢。","十年父老今何似，为我从头问讯看。"],"title":"送李彦侯宰黄岩  其二"}
