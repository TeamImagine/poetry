{"author":"李弥逊","id":252926,"strains":["平平平仄仄，平仄平仄仄。","○平平仄平，仄仄平仄仄。","○平仄平平，仄仄仄平仄。","平平仄仄仄，平○仄仄仄。","平平仄平仄，仄仄仄仄仄。","平平仄平仄，平平仄平仄。"],"paragraphs":["韦郎江海士，心与凡子各。","折腰卑小官，不事干禄学。","观身一牛毛，阅世两蜗角。","纷华岂不好，名教自有乐。","虚堂卷书罢，觅酒供自酌。","谁云苦幽独，秋风响猿鹤。"],"title":"寄题芜湖韦深道所居二首 独乐堂"}
