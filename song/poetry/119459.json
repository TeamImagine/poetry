{"author":"林希逸","id":119459,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["远使殷勤访草堂，见书已似饱琼浆。","曾叨独乐园中赐，犹寄端明谱外香。","珍重朱篮分五品，衰残白发喜初尝。","灯前把玩如珠颗，强忍馋涎且庋藏。"],"title":"后村先生再寄新出名荔赋谢一首"}
