{"author":"崔敦礼","id":30128,"strains":["平仄平平○，平平平平仄仄平。","平仄平○仄，仄平○平平平。","平平平平平仄仄平仄，平平仄仄平仄仄平平平。","平平平平仄平○，仄仄仄平仄平平。","平平○平仄仄，平仄仄平平平平。","平平仄平仄仄平，○仄仄平平仄平。","仄仄仄平平平○平，仄仄仄仄平仄○平平。","仄平平平平○，仄平平平平平。","○仄平○○，平平平平平。","仄仄○平仄仄，仄平平平平平。"],"paragraphs":["春日兮繁鲜，车阗阗兮句曲天。","緪瑟兮拊鼓，满芳菲兮琼筵。","朝霞为羞兮沆瀣为醴，瑶华玉馔兮错杂而陈前。","灵之来兮赤城空，驾白鹤兮御清风。","群仙从兮哆哆，云晻暧兮车隆隆。","灵之去兮返太清，骑日月兮朝紫皇。","下视九州兮尘泱茫，五岳俎豆兮四溟杯觞。","制琼琚兮余衣，集芳荪兮余裳。","荷佩兮离离，兰旌兮扬扬。","欲往从兮未得，望夫君兮彷忀。"],"title":"九序"}
