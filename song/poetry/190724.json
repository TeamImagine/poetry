{"author":"韦骧","id":190724,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["百尺城头雪月间，城楼更向碧霄干。","优游野步来危坐，仿佛仙踪在广寒。","幽致独为中夜赏，清辉分与近邻看。","瑶台十二传佳句，潇洒高情岂易阑。"],"title":"咏雪霁月夜见简"}
