{"author":"陈造","id":58961,"strains":["仄仄平仄仄仄○，平平○仄平平平。","仄○仄仄仄平仄，平平仄仄仄仄平。","仄仄仄平○仄仄，平平○○平仄仄。","仄平平仄仄○仄，仄○仄仄○仄仄。","平平仄仄平平○，仄仄平仄仄仄平。","仄仄仄仄平平仄，仄平仄仄○平平。","仄平仄仄平平仄，仄仄平平仄平仄。","平仄仄○仄仄仄，○平○平仄○仄。","○○仄仄仄仄平，仄仄仄仄平仄平。","平平平仄平平仄，平平平仄平仄仄。"],"paragraphs":["旧雨新雨不后期，丰年当复歌周诗。","手调玉烛属廊庙，归功假手敢固辞。","妇子赴工听晓鼓，山歌和应挥汗雨。","麦黄蚕老十分熟，坐衙日日闻此语。","偕君薄宦群山中，与我忧喜大抵同。","畏垒谬诧庚桑楚，醉乡盍访王无功。","向来小旱烦忧恤，喜雨新来慰衰疾。","焉得妙思作彊对，如埙如箎吕应律。","行藏老矣不问天，一饱肯受儿辈怜。","炉熏频炷窗频托，公余还我文字乐。"],"title":"次韵许节推喜雨  其二"}
