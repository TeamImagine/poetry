{"author":"释行海","id":145945,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["玉京仙额篆封苔，密密春云洞不开。","白蟒降时凭铁锡，红霞飞处接瑶台。","林幽怪石如人立，夜静空山有鬼哀。","一曲凤箫声已断，释签岩下独徘徊。"],"title":"赤城"}
