{"author":"魏野","id":188304,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["珍重君郎一纸书，亲书何啻敌琼琚。","便回岂易逢归雁，频看应难长蠹鱼。","先寄路经千里外，后批情更万重余。","静思贵不忘贫贱，当日荆州亦未如。"],"title":"谢乔职方惠书"}
