{"author":"王安石","id":179806,"strains":["仄仄仄平平，平平仄平仄。","仄仄平仄平，平平仄○仄。","平平仄仄仄，仄仄平仄仄。","仄平仄○平，仄仄仄平仄。","平平仄平仄，仄仄平仄仄。","平仄仄平平，平平仄平仄。","平平仄平仄，仄仄○平仄。","仄平仄○平，仄仄仄○仄。"],"paragraphs":["靖节爱吾庐，猗玗乐吾耳。","适野无世諠，吾今亦如此。","纷纷旧可厌，俗子今扫轨。","使君气相求，眷顾未云已。","追随上东岭，俯仰多可喜。","何以况清明，朝阳丽秋水。","微云会消散，岂久污尘滓。","所怀在分衿，藉草泪如洗。"],"title":"与吕望之上东岭"}
