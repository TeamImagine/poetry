{"author":"郑刚中","id":252090,"strains":["仄平仄仄平○仄，平平平仄○平仄。","平平平仄仄平○，仄仄平平仄平仄。","仄仄仄？平仄仄，○仄平平仄仄仄。","平○平仄仄○平，仄仄仄平○仄仄。","仄平平平仄仄仄，平平仄平平平仄。","仄平平仄平仄平，仄仄仄平平仄仄。","平平平仄平仄平，仄仄仄○平仄仄。","仄○仄仄仄仄仄，仄仄○平平仄仄。","仄平仄仄仄平平，仄仄平平○仄仄。","仄平○平仄平平，平○平平○仄仄。","仄平平仄平平平，仄仄仄平平仄仄。","平平仄仄仄平平，仄仄仄平○仄仄。","仄平平仄平平仄，○仄平平平仄仄。","平平仄仄平仄仄，仄仄仄平平仄仄。","仄平仄仄仄平平，○仄平平仄平仄。","平平仄平仄仄平，○仄仄平平仄仄。","平平仄仄平仄仄，仄仄平平仄平仄。","平平仄仄仄平平，仄仄平平仄平仄。","仄○仄仄平仄仄，仄仄平仄平仄仄。","○○仄仄平○仄，仄仄平平平仄仄。","平平仄仄平仄仄，仄仄平平平仄仄。","仄平平仄平仄平，仄仄平平平仄仄。"],"paragraphs":["去年敛板趋庭侧，门前杨柳如金色。","今年公去柳何如，已作凉阴舞寒碧。","岁月忽匆无足恨，离合人生那免得。","身如汀雁偶相逢，自是不须论定迹。","我今胡为抱不满，攀辕益为邦人惜。","永嘉雄望城海滨，吏久不良民弊积。","年来开府皆钜公，旁助刬除知有力。","岁当乙卯夏不雨，旱雾吹风千里赤。","爱人节费惜锱铢，廪廥单穷犹足食。","北方兴师日千金，州县皇皇虑供亿。","溥哉时发仁人言，未至取鱼忧竭泽。","青衫幕吏有何能，造物见怜相抆拭。","自知愚拙生霾雾，临事昏蒙无远识。","天机遇触狂态作，掐鼻炙眉成痼癖。","唯公道眼借余青，颇许披心露真率。","人生感恩未易言，正恐不能同木石。","仙才秀骨公所有，化作文章可华国。","持身况若玉壶冰，透里无尘只清白。","暂分半刺聊尔耳，此岂能令公议塞。","行当摆脱州县冗，下跨秋风开六翮。","夔龙有室俱可入，愿吐诗书资硕画。","自余强饭无足云，转首潮平江树隔。"],"title":"送符正民罢倅永嘉"}
