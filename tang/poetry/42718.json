{"author":"沈廷瑞","id":42718,"strains":["平平平仄仄平平，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["虚劳营殡玉山前，殡后那知已脱蝉。","应是元神归洞府，更无遗魄在黄泉。","灵台已得修真诀，尘世空留悟道篇。","堪叹浮生今古事，北邙山下草芊芊。"],"title":"垄穴遗诗"}
