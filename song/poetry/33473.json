{"author":"陆游","id":33473,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["岁月如奔不可遮，即今杨柳已藏鸦。","客中常欠尊中酒，马上时看檐上花。","末路凄凉老巴蜀，少年豪举动京华。","天魔久矣先成佛，多病维摩尚在家。"],"title":"和范舍人书怀"}
