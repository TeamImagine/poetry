{"author":"刘克庄","id":111067,"strains":["平平仄仄仄平平，仄仄平平仄仄平。","平仄仄平平仄仄，平平平仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["臞翁活计未全迂，老骥新生汗血驹。","攀桂肯输郎罢否，分梨还让阿兄无。","应陈俎豆为嬉戏，想见诗书被抹涂。","报与厨人多酿酒，王家例合有三珠。"],"title":"贺王实之得第二子"}
