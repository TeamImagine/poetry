{"author":"释德洪","id":227874,"strains":["平平平仄仄，仄仄平平平。","仄仄○平平，仄○平平平。","仄仄平平平，仄仄平仄○。","○平仄仄平，仄平仄平平。","仄平平仄平，○仄仄平○。","仄平平仄仄，仄仄仄平平。","仄平平平仄，仄仄平平○。","平平平仄仄，平平平仄平。","○○仄仄平，仄平仄仄平。","仄仄平平○，仄平仄仄平。"],"paragraphs":["随轩文字海，异宝罗周遭。","忽见张公诗，雪浪翻惊涛。","坐令千岩秋，万壑风怒号。","如君阅缙绅，异材杂蓬蒿。","我公廊庙姿，王室久勤劳。","只今天下望，北斗太山高。","验君平生术，月胁窥秋毫。","嗟余人世外，灵台关钥牢。","行将侣白鸥，浩歌作远逃。","已作华亭叟，月明水一篙。"],"title":"清臣先臣过余于龙安山出群公诗为示依天觉韵"}
