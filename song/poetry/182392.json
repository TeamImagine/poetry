{"author":"强至","id":182392,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["残腊新春判此朝，斗寒犹未动寅杓。","白催晓色融冰片，绿转风光入柳条。","丝菜落盘随玉手，镂花垂胜压金翘。","六年不见江梅影，长觉归心似旆摇。"],"title":"立春"}
