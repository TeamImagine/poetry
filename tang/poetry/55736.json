{"author":"李白","id":55736,"strains":["平仄仄仄仄○平，平仄仄仄平平平。","平平平平仄平仄，平平○仄平仄平。","仄仄仄平仄平仄，○平平平仄平仄。","○平仄仄○仄平，平平平仄仄平仄。","平平平仄仄平平，平平平仄仄仄○。","平平仄仄平平仄，仄仄平平平仄平。","平平○仄平平仄，仄平仄仄平○仄。","仄仄○平仄仄平，○平仄仄○平仄。","平平仄仄仄平平，仄仄平○平仄平。","平平仄平○平仄，平仄平平仄仄平。"],"paragraphs":["豳谷稍稍振庭柯，泾水浩浩扬湍波。","哀鸿酸嘶暮声急，愁云苍惨寒气多。","忆昨去家此为客，荷花初红柳条碧。","中宵出饮三百杯，明朝归揖二千石。","宁知流寓变光辉，胡霜萧飒绕客衣。","寒灰寂寞凭谁暖，落叶飘扬何处归。","吾兄行乐穷曛旭，满堂有美颜如玉。","赵女长歌入彩云，燕姬醉舞娇红烛。","狐裘兽炭酌流霞，壮士悲吟宁见嗟。","前荣后枯相翻覆，何惜余光及棣华。"],"title":"豳歌行上新平长史兄粲"}
