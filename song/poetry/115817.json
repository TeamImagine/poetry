{"author":"刘克庄","id":115817,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["自从庆历亲除后，直到咸淳第四年。","当道豺应惊破胆，通天狐不敢垂涎。","豸冠本古触邪义，麟笔它时责备贤。","八十九翁盲且耄，有徂徕颂献无缘。"],"title":"贺黄察院"}
