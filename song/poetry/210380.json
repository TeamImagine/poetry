{"author":"杨亿","id":210380,"strains":["仄仄平平仄仄平，平平平仄仄○平。","仄平○仄平平仄，仄仄平平仄仄○。","仄仄平平○仄仄，平平仄仄仄平平。","平○平仄平○仄，仄○平平仄仄平。","平仄仄○平仄仄，平平仄仄仄○平。","平平仄仄平平仄，平仄平仄仄仄平。","平仄○平平仄仄，平○平仄仄○平。","平平○仄平平仄，仄仄平平仄仄○。"],"paragraphs":["水陆都无数舍程，鱼符龟印苦相萦。","梦魂长绕龙门坂，姓字终悬月旦评。","鲍室清琴应独抚，融樽渌醑共谁倾。","春深诗石苔衣駮，雨过书斋草带生。","鸿宝枕中初得术，丹台籍上已题名。","清谈宛有南朝体，嘉遁全忘北阙情。","金马深严堪避世，沧浪清浅未沾缨。","诸儒正议明堂事，轧轧蒲轮即奉迎。"],"title":"寄章征君"}
