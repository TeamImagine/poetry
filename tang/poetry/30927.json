{"author":"罗隐","id":30927,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["谩费精神掉五侯，破琴孤剑是身雠。","九衢护阙拟何去，玉垒铜梁空旧游。","蝴蝶有情牵晚梦，杜鹃无赖伴春愁。","思量不及张公子，经岁池江倚酒楼。"],"title":"下第寄张坤"}
