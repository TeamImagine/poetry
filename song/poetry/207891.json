{"author":"黄庭坚","id":207891,"strains":["仄平仄仄仄平平，仄仄仄平仄仄平。","平仄平平平仄仄，仄平平仄仄平平。","平平仄仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["马卿劝客且无喧，请以侍儿临酒樽。","妆罢黄昏帘隔面，曲终清夜月当轩。","弦弦不乱拨来往，字字如闻人语言。","千古胡沙埋妙手，岂如桃李在中园。"],"title":"粹老家隔帘听琵琶"}
