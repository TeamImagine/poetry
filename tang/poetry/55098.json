{"author":"刘长卿","id":55098,"strains":["仄○仄平仄，仄仄平仄仄。","仄仄平平平，○平仄○仄。","平平仄平仄，仄仄○仄仄。","仄仄平仄○，平平仄○仄。","平平仄仄仄，平仄○仄仄。","平仄平平平，平平仄平仄。","仄平平仄平平○，平平平仄仄○平。","仄仄平○平仄仄，仄○○仄仄平平。"],"paragraphs":["去帆楚天外，望远愁复积。","想见新安江，扁舟一行客。","清流数千丈，底下看白石。","色混元气深，波连洞庭碧。","鸣桹去未已，前路行可觌。","猿鸟悲啾啾，杉松雨声夕。","送君东赴归宁期，新安江水远相随。","见说江中孤屿在，此行应赋谢公诗。"],"title":"送杜越江佐觐省往新安江"}
