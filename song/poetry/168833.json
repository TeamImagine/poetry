{"author":"文同","id":168833,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平平仄，平平平仄仄平平。","仄平仄仄平平仄，仄仄平平仄仄平。"],"paragraphs":["得数常奇懒下筹，肯来荒徼治累囚。","三年笑别浙江远，万里吟归岷岭秋。","赵壹囊空常肮脏，虞卿书就愈穷愁。","跖香回臭都休问，未有林泉且宦游。"],"title":"送坚甫同年  其二"}
