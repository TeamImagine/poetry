{"author":"李流谦","id":30536,"strains":["仄平仄平○，仄仄仄平平。","平平仄平仄，仄仄仄○平。","平平仄仄仄，仄仄仄仄平。","仄仄仄○平，○平平仄平。","仄平仄仄仄，平仄仄仄仄。","仄平仄仄仄，仄○仄仄仄。","仄平仄○平，仄平仄仄仄。"],"paragraphs":["鼓镛作宫庭，缶盎不能声。","仙圆起濒死，乃欲进豨苓。","淫书有痼疾，展卷自弱龄。","俗学或攘之，正忧荆棘生。","孔颜共一世，余事不芥蒂。","跪求直指处，遂了不朽计。","自今面其真，向来独喜似。"],"title":"用山谷上东坡韵与冯黎州  其二"}
