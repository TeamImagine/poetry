{"author":"许景衡","id":230326,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["闻道飞来太怪生，薄游聊与问山名。","陀罗布影于中好，笃耨飘香分外清。","猿在僧呼虽旧事，鹤鸣子和亦真情。","晚来归路还潇洒，袅袅青烟十里城。"],"title":"次韵戴禹功父子游灵隐"}
