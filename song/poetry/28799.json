{"author":"周麟之","id":28799,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["我来何幸识支郎，百丈峰头宝月光。","质薄自怜非燕颔，途穷谁信是龟肠。","渐看鬓底千丝白，敢说眉间一点黄。","坐见锦溪秋水阔，不知何日理归艎。"],"title":"戏呈珉禅师"}
