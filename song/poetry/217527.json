{"author":"张耒","id":217527,"strains":["仄平仄仄仄，○仄平仄○。","平平平仄仄，平仄仄仄平。","仄仄仄仄平，仄仄仄仄平。","平仄仄仄仄，仄仄平○平。","仄○仄仄仄，仄仄平平平。","平平仄仄仄，仄仄平仄平。","○平仄仄仄，○仄○平平。","仄○仄仄仄，仄仄平仄平。","仄仄仄平仄，仄平仄平平。","平仄仄仄仄，平仄平平○。","平平仄仄平，仄仄平平平。"],"paragraphs":["世言蟹毒甚，过食风乃乘。","风淫为末疾，能败股与肱。","我读本草书，美恶未有凭。","筋绝不可理，蟹续牢如𫄠。","骨萎用蟹补，可使无骞崩。","凡风待火出，热甚风乃腾。","中炎若遇蟹，其快如霜泠。","俗传未必妄，但恐殊爱憎。","本草起东汉，要之出贤能。","虽失谅不远，尧跖终殊称。","书生自信书，俚说徒营营。"],"title":"食蟹"}
