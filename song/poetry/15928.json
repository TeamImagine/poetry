{"author":"范浚","id":15928,"strains":["平○仄仄仄仄○，○○仄平仄平平。","平平仄仄仄仄仄，仄仄平仄平○平。","仄仄○仄仄平仄，仄○仄仄平平仄。","平平仄仄仄平平，仄仄平平平仄仄。","平平仄仄仄平平，○仄仄仄平平平。","○平仄仄○平仄，○仄平平仄仄平。"],"paragraphs":["星回景急岁聿除，更长烛明坐蓬庐。","东风夜半欲入律，万木先已争号呼。","小阮过予足风味，共观古帖披前志。","秋蛇绾字右军书，朔马腾风东晋记。","纷纭万古浩无涯，且啖白藕倾流霞。","分甘恨不如船大，空想峰头十丈花。"],"title":"己巳十二月廿九日同侄端臣端杲观王右军帖并晋书以白藕荐酒成诗"}
