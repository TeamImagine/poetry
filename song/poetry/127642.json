{"author":"方岳","id":127642,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄仄仄仄，平仄仄平平仄平。","仄仄仄平平仄仄，仄平仄仄仄平平。"],"paragraphs":["王髯过我秋崖底，未识青囊且对棋。","万事只销三字好，一生宽破百年痴。","有田种秫便可耳，无分读书姑寘之。","苦劝勿寒场屋梦，此言却恐白鸥知。"],"title":"赠术者王髯"}
