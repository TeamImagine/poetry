{"author":"王十朋","id":22121,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["梅仙乐教意尤勤，绛帐煎膏至夜分。","心学尽传隋董薛，词章高压汉卿云。","谁知有力能攘我，不许诸生久借君。","驷马重来定何日，好看双挂散清芬。"],"title":"次韵曾尉易任青田留别"}
