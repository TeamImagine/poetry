{"author":"白居易","id":17440,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["叶覆冰池雪满山，日高慵起未开关。","寒来更亦无过醉，老后何由可得闲。","四海故交唯许汝，十年贫健是樊蛮。","相思莫忘樱桃会，一放狂歌一破颜。"],"title":"天寒晚起引酌咏怀寄许州王尚书汝州李常侍"}
