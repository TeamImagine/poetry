{"author":"李流谦","id":30898,"strains":["平平平仄仄平平，仄仄平平平仄平。","平仄平平平仄仄，仄平仄仄仄平平。","平平仄仄仄平仄，平仄平平平仄平。","仄仄平平仄平仄，平平仄仄仄平平。"],"paragraphs":["江头杨柳浅于金，泽国余寒春未深。","才见桃花能慰眼，便同踯躅每伤心。","琼枝璧月自惆怅，山色潮声无古今。","闲访阇黎倒戈地，正应汉德有讴吟。"],"title":"泊采石二首  其二"}
