{"author":"陆游","id":38007,"strains":["仄平仄仄平○仄，平仄○平仄平仄。","平平仄○仄仄平，平仄仄仄平○仄。","平平仄仄仄○仄，仄仄平平仄平仄。","平平仄仄仄仄平仄平，仄平仄仄平平平。"],"paragraphs":["我生学步逢丧乱，家在中原厌奔窜。","淮边夜闻贼马嘶，跳去不待鸡号旦。","人怀一饼草间伏，往往经旬不炊爨。","呜呼乱定百口俱得全，孰为此者宁非天。"],"title":"三山杜门作歌五首  其一"}
