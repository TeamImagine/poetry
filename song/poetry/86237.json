{"author":"韩淲","id":86237,"strains":["仄仄平平平，仄仄平平平。","平平仄○平，仄平仄仄平。","平仄平○平，仄仄仄仄平。","仄平仄仄仄，仄仄仄平平。","平仄平平平，仄仄平仄平。","仄仄○平仄，仄平平仄平。","平平平○平，平○仄平平。","平仄仄平平，平仄仄仄平。","平平仄平平，仄仄仄仄○。","平平仄○仄，仄仄平仄○。","○仄仄平○，○平仄平平。","平平仄平仄，平仄仄仄平。","仄平仄平平，仄仄仄仄○。"],"paragraphs":["寄语秋塘翁，谢借渊明诗。","俄而两三年，未尝不诵之。","翁昔游钱湖，日日载酒嬉。","我方坐筦库，逐势利奔驰。","惟恐尘埃多，忘却山水奇。","所以从翁借，欲公知我为。","秋塘夫如何，蒲荷净涟漪。","塘上客谁来，宁作宋玉悲。","胸蟠夜光寒，健笔愈陆离。","西风一吟讽，万事都若遗。","应笑我投闲，犹能咏于斯。","渊明闭关辈，翁亦老苦锥。","怅然复归翁，起我百世思。"],"title":"寄秋塘"}
