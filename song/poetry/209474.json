{"author":"刘弇","id":209474,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["重棘初无课最书，春风破卷得三都。","千寻杰气千霄上，一片降心免胄趋。","藏室森罗公柱史，附庸幺麽我颛臾。","正缘好语遥推借，跋扈犹能特百夫。"],"title":"览邵美中拟试赋出诗三十韵纪之邵有诗谢复次其韵"}
