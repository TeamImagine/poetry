{"author":"刘弇","id":209519,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平仄仄，平仄平平仄仄平。","平仄平平仄平仄，仄平平仄仄平平。"],"paragraphs":["学非歆向擅家声，僮指仍惭左蜀程。","梦月自怜名旧识，屠龙何补技先成。","悲缠风树新创钜，心折家园独鸟惊。","樵斧渔竿有真趣，不应邻叟怪逃名。"],"title":"次韵酬何伯修见贻"}
