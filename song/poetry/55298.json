{"author":"朱熹","id":55298,"strains":["平平仄平仄，仄仄平仄仄。","仄平平平平，仄仄仄平仄。","仄○仄平仄，仄仄仄平仄。","仄平仄平平，平仄仄平仄。","平平仄平○，平仄仄平仄。","仄仄仄仄平，仄仄平仄仄。","仄平仄平仄，仄仄仄平仄。","仄仄仄平平，平平仄平仄。","仄平仄○仄，平仄仄○仄。","仄仄仄平平，平平平平仄。","仄平平仄仄，仄仄仄平仄。","平○仄平○，平平仄平仄。","仄平仄平仄，仄仄仄仄仄。","平平仄平○，仄仄仄平仄。","平○仄平仄，仄仄仄平仄。","仄仄仄○平，仄平仄平仄。","平○仄平仄，仄○平仄仄。","仄仄仄平平，○平○○仄。","平平平仄○，仄仄仄平仄。","○平仄平仄，仄仄平仄仄。","平平仄平仄，○仄仄○仄。","○平仄仄仄，平仄仄平仄。","仄平○○○，仄仄平仄仄。","平平仄仄仄，仄仄平仄仄。","仄仄仄平平，平○平○仄。"],"paragraphs":["仙洲几千仞，下有云一谷。","道人何年来，借地结茅屋。","想应厌尘网，寄此媚幽独。","架亭俯清湍，开径玩飞瀑。","交游得名胜，还往有篇牍。","杖屦或鼎来，共此岩下宿。","夜灯照奇语，晓策散游目。","茗椀共甘寒，兰皋荐清馥。","至今壁间字，来者必三读。","再拜仰高山，{忄双}然心神肃。","我生虽已后，久此寄斋粥。","孤兴屡呻吟，群游几追逐。","十年落尘土，尚幸不远复。","新凉有佳期，几日戒征轴。","宵兴出门去，急雨遍原陆。","入谷尚轻埃，解装已银竹。","虚空一瞻望，远思翻蹙恧。","袒跣亟跻攀，冠巾如膏沐。","云泉增旧观，怒响震寒木。","深寻得新赏，一篑今再覆。","同来况才彦，行酒屡更仆。","从容出妙句，珠贝烂盈匊。","后生更亹亹，俊语非碌碌。","吾缨不复洗，已失尘万斛。","所恨老无奇，千毫真浪秃。"],"title":"游昼寒以茂林修竹清流激湍分韵赋诗得竹字"}
