{"author":"张方平","id":90199,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["灵泉一派蜀江通，源出苍崖古洞中。","乳滴云根苔臼满，药成仙灶石台空。","琼缨珠络千岩霤，瑶瑟琅箫万壑风。","杯勺已忻清病骨，刀圭敢望变衰容。"],"title":"药水岩诗"}
