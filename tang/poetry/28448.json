{"author":"陆龟蒙","id":28448,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["风雅先生去一麾，过庭才子趣归期。","让王门外开帆叶，义帝城中望戟支。","郢路渐寒飘雪远，湘波初暖涨云迟。","灵均精魄如能问，又得千年贾傅词。"],"title":"送羊振文先辈往桂阳归觐"}
