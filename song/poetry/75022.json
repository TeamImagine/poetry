{"author":"赵蕃","id":75022,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["常时一夜北新桥，问讯兹来故不遥。","岂虑坚冰忽成合，更当冷日未能消。","志存纡直无渠怒，行有艰难自我招。","赖是晴山有佳色，不然何以慰无聊。"],"title":"去德清十数里阻冰舟行甚艰"}
