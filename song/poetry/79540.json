{"author":"欧阳修","id":79540,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["昔日题舆愧屈贤，今来还见拥朱轓。","笑谈二纪思如昨，名望三朝老更尊。","野径冷香黄菊秀，平湖斜照白鸥翻。","此中自有忘言趣，病客犹堪奉一樽。"],"title":"答和吕侍读"}
