{"author":"陈造","id":58758,"strains":["平平仄平平，平仄平平仄。","仄仄平平平，平仄平仄仄。","平平平仄仄，平平仄平仄。","平仄仄仄平，仄平平仄仄。"],"paragraphs":["吾侪自由身，声利为缠索。","不有山林幽，何以宽此缚。","熏炉仍茗椀，钩窗共盘礴。","何必睹史天，是中差可乐。"],"title":"同陈宰黄簿游灵山八首宰云吾辈可谓忙里偷闲苦中作乐以八字为韵  其八"}
