{"author":"释居简","id":92091,"strains":["仄仄仄仄仄，仄仄平仄仄。","仄仄仄平仄，平平平仄仄。","平仄仄平○，仄仄平仄仄。","仄仄仄平平，平平平仄仄。","仄仄仄仄仄，○仄仄○仄。","仄仄仄仄平，仄○仄平仄。","平平仄仄平，仄平仄仄仄。","仄仄仄平平，仄仄○平仄。"],"paragraphs":["不住有佛处，不住无佛处。","万里一条铁，孤鸾无伴侣。","无处不蹉过，有处还却步。","挂角少羚羊，枯桩多死兔。","达也二十九，兴尽复回首。","简也四十余，寸长竟何有。","人皆笑我愚，我愚学未就。","扑碎古菱花，孰与分妍丑。"],"title":"拟寒山送明达二侍者归蜀"}
