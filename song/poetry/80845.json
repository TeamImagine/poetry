{"author":"曾极","id":80845,"strains":["仄平平仄仄平平，仄仄平平仄仄平。","仄仄平平平仄仄，平仄仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["隠然风节动朝行，屡叩龙墀贡皂囊。","未促相如归蜀道，翻令汲黯去淮阳。","便藩自足荣莱服，邃殿谁当补舜裳。","急召诸贤固根本，玺书早晚出明光。"],"title":"送真泉州"}
