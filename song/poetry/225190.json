{"author":"饶节","id":225190,"strains":["平仄仄平仄仄平，平平仄仄仄平平。","仄平平仄仄平仄，仄仄仄平平仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["南有雪峰北赵州，横担拄杖遍曾游。","四方丛席闹如市，几个衲僧真到头。","万里山川困行李，三冬文史费膏油。","何如了事巢云老，解打湍流水上球。"],"title":"用韵奉赠巢云兄"}
