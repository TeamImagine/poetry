{"author":"王十朋","id":25074,"strains":["仄平平仄仄，仄仄平平平。","仄平仄平平，仄仄平平平。","平仄仄○仄，平平仄平平。","仄仄○平平，平平仄平平。","○仄仄平平，○平仄平平。","平平○仄平，仄仄○平平。"],"paragraphs":["昔年游越绝，首识南枝梅。","一麾守清源，再见梅英开。","颜色宛如故，风霜不能摧。","玉质长仙葩，芳姿酝诗才。","其侣乃蟠桃，其根出蓬莱。","花开三十年，寿荐三千杯。"],"title":"知宗生日"}
