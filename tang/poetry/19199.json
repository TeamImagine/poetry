{"author":"殷尧藩","id":19199,"strains":["平仄○平平，平平○仄平。","平○仄○仄，平仄？平平。","仄仄平平仄，平平仄仄平。","仄平平仄仄，○仄仄○平。","仄仄平平仄，平平仄仄平。","平平仄平仄，平仄仄○○。"],"paragraphs":["春草正凄凄，知君过恶溪。","莺将吉了语，猿共猓然啼。","别路魂先断，还家梦几迷。","定寻雷令剑，应识越王笄。","树色多于北，潮声少向西。","椰花好为酒，谁伴醉如泥。"],"title":"醉赠刘十二"}
