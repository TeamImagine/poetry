{"author":"强至","id":182401,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄仄平仄仄平。","仄仄平平平仄仄，仄平仄仄仄平平。"],"paragraphs":["冻云朝湿万峰寒，凿齿辛勤访道安。","世外更无吴水石，林中还有晋衣冠。","襟期飘洒随烟霭，诗句纵横出肺肝。","见说松门长不锁，夜凉犹过别山看。"],"title":"闻杨公济冒寒访契嵩上人"}
