{"author":"张守","id":245995,"strains":["平平仄平仄，仄平仄平平。","平平平仄仄，平仄平平平。","仄平仄平仄，○平仄平平。","仄平平仄仄，仄仄仄仄平。","平平仄平平，仄平仄平平。","平平仄仄？，○仄○平平。","仄仄平仄○，仄平仄平平。","仄平仄仄仄，仄仄平平平。","平平仄平仄，平平仄平平。","平平平平仄，仄仄平平平。","平平平平平，仄平仄平平。","仄仄平仄平，平仄平平平。","平平平仄平，○仄仄仄平。","平平仄仄仄，平平仄平平。"],"paragraphs":["篮舆破霜晓，驾言郡城南。","云山为好色，风日仍清酣。","古祠据山腹，深堂静潭潭。","我来何所祷，祸福久已谙。","顽冥亦天资，乞灵漫怀惭。","同来得我軰，胜处思穷探。","爽气排俗虑，浊醪侑清谈。","卧碑一拂拭，古镜开尘函。","斯人已仙去，寒泉独清甘。","扶藜山崷崒，放目窥浑涵。","前瞻群峰翔，九仙驻飞骖。","后俯归路迷，城郭埋烟岚。","平生丘壑姿，回首不我堪。","归来耿不寐，青灯对书龛。"],"title":"常山神祠"}
