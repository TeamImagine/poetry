{"author":"陈郁","id":107944,"strains":["平平平仄仄平平，仄仄平平仄仄平。","平仄仄平平仄仄，仄平平平仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["知从清浅水边来，标致孤高似老梅。","华馆久同佳客住，锦囊多为贵人开。","消除世虑抄花谱，发越吟情恋酒杯。","记取逋仙欠诗嗣，古祠香火莫尘埃。"],"title":"送胡月山归湖山"}
