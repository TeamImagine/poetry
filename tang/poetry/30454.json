{"author":"罗邺","id":30454,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["每岁东来助发生，舞空悠飏遍寰瀛。","暗添芳草池塘色，远遰高楼箫管声。","帘透骊宫偏带恨，花催上苑剩多情。","如何一瑞车书日，吹取青云道路平。"],"title":"春风"}
