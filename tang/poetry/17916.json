{"author":"张仲方","id":17916,"strains":["平平平，平平平，平仄平○仄仄平。","仄仄平平平仄仄，平平仄仄平平平。","仄平平仄仄平仄，仄仄仄平平仄平。","平仄仄平平仄仄，仄平？？平平仄。","平平仄仄仄平平，平仄仄平○仄仄。","仄仄仄平○仄平，平平仄仄平○平。","平平仄仄平仄仄，仄仄平○平仄平。","仄仄平平仄平仄，仄平平仄仄平仄。","仄平平仄平平平，仄仄平平○仄仄。","平平仄，平平平，仄仄平平平仄平。","仄仄平平○平仄，平平仄仄仄平平。"],"paragraphs":["毛仙翁，毛仙翁，容貌常如二八童。","几岁头梳云鬓绿，无时面带桃花红。","眼前人世阅沧海，肘后药成辞月宫。","方口秀眉编贝齿，了然炅炅双瞳子。","芝椿禀气本坚强，龟鹤计年应不死。","四海五山长独游，矜贫傲富欺王侯。","灵通指下砖甓化，瑞气炉中金玉流。","定是烟霞列仙侣，暂来尘俗救危苦。","紫霞妖女琼华飞，秘法虔心传付与。","阴功足，阴功成，羽驾何年归上清。","待我休官了婚嫁，桃源洞里觅仙兄。"],"title":"赠毛仙翁"}
