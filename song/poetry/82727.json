{"author":"刘过","id":82727,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","平仄仄平平仄仄，平平仄平仄平平。","仄平平仄平平仄，仄仄平平仄仄平。"],"paragraphs":["万里西征一叶舟，谁怜天地此生浮。","初征秋浦雁飞处，又泊江南霜叶洲。","贫困尽从归后见，雄豪半为病来休。","十年心事闲搔首，荻雨芦风总是愁。"],"title":"南康邂逅江西吴运判  其二"}
