{"author":"刘敞","id":175377,"strains":["仄仄仄平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄仄平仄仄平平。","平平平仄平平仄，仄仄平平仄仄平。"],"paragraphs":["少壮去人如水流，似君那作待祠侯。","高谈毎及功名际，出守真寛圣主忧。","麾下百城包海岱，道旁千骑拥貔貅。","家声时论俱辉赫，世将宁为好畤羞。"],"title":"送李留后守东平"}
