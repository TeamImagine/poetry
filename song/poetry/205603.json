{"author":"李之仪","id":205603,"strains":["仄平仄平仄，仄仄仄仄平。","仄仄平平○，平仄平平平。","平平仄仄仄，平仄平平平。","平仄平仄平，仄仄平○平。","平平仄仄仄，平仄平仄平。","○平○平仄，仄平平平平。","仄○平平平，仄仄平平平。","平平仄平平，平平仄平○。","仄仄仄○平，平平仄○平。","仄○平仄仄，平平平仄平。"],"paragraphs":["北舟揽黄氏，楚楚不自平。","故步聊低回，新月微风清。","蛙声语莫下，泡涌浮修甍。","何在超世游，翳路情难倾。","西堂梦不到，春草还复生。","长年浸枯枿，有时怀层城。","适从吴儿炊，又作淮人烹。","皇皇遍诸侯，吾人愧安行。","独抱照乘姿，花枝似相明。","拂衣归待旦，南州逢顾荣。"],"title":"再登斗野亭路旧韵寄太虚"}
