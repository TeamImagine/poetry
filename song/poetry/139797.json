{"author":"陈著","id":139797,"strains":["○平平平仄平仄，平平平平仄平仄。","平平平平仄仄○，○仄○○仄平仄。","平平○○仄仄平，平平仄仄仄仄平。","仄仄○平仄○平，平平平仄仄仄平。","平仄平平平仄仄，○○仄平仄平仄。","仄仄仄平平平平，仄仄平平仄平仄。","仄○仄平○仄平，仄仄仄仄平仄平。","仄仄仄仄平仄仄，平仄平平仄仄平。"],"paragraphs":["钱塘江头驻龙马，西湖风光甲天下。","西湖西边屋万闲，中有沈沈醉花者。","鶑鶑燕燕日日春，萍虀豆粥蜡代薪。","黑杀吹飚忽过江，忧贻君父辱在臣。","烽火连天天已近，浪将督师答天问。","畏缩不前江神嗔，坐受排墙侣西晋。","我行六桥扇障尘，仰面发恸风岸巾。","误国至此脐莫噬，安得包胥哭向秦。"],"title":"次韵弟观用王介甫桃源行韵写感为西湖行"}
