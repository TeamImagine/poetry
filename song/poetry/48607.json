{"author":"杨万里","id":48607,"strains":["平平仄仄平仄仄，平平仄仄平○仄。","仄平仄仄仄仄平，平平仄仄平平仄。","仄○平仄平平平，平平仄平仄平平。","平平○仄平平平，仄仄仄仄仄仄平。","○平仄平仄平仄，仄平○仄平平仄。","平平仄仄仄平○，仄平○仄仄平平。"],"paragraphs":["金盘夜贮云表露，椒花晓滴山间雨。","一涓不用鸭绿波，双清酿出鹅黄乳。","老妻知我憎官壶，还家小槽压真珠。","江西担取来西湖，遣我醉倒不要扶。","更携数尊往淮上，要夸亲旧尝家酿。","祗堪独酌不堪分，老夫犹要入修门。"],"title":"赋金盘露椒花雨"}
