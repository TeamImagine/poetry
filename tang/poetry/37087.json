{"author":"徐铉","id":37087,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["不共垂杨映绮寮，倚山临路自娇饶。","游人过去知香远，谷鸟飞来见影摇。","半隔烟岚遥隐隐，可堪风雨暮萧萧。","城中春色还如此，几处笙歌按舞腰。"],"title":"山路花"}
