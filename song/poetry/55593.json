{"author":"朱熹","id":55593,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一旦高辞将相权，身名从此庆双全。","人夸迹已风尘外，谁道心游日月边。","未许前贤专晚节，更将余事发春妍。","君王若要询黄发，便好临雍促肆筵。"],"title":"伏读致政少傅相公送赵成都佳句两篇不胜慰幸已次高韵并饯其行而再赋此章以见区区瞻仰之意缮录拜呈伏乞采览  其二"}
