{"author":"赵师秀","id":95562,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平仄仄仄，平平仄仄平平平。","仄平仄仄平平仄，仄仄平平仄仄平。"],"paragraphs":["赁得民居亦自清，病身于此寄飘零。","笋从坏砌砖中出，山在邻家树上青。","有井极甘便试茗，无花可插任空瓶。","巷南巷北相知少，感尔诗人远扣扃。"],"title":"移居谢友人见过"}
