{"author":"韩淲","id":87502,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["朔风吹起雪成团，东阜知谁可岁寒。","饭了行吟应杖屦，客来因酒置杯盘。","弹冠结绶人皆易，问舍求田我亦难。","安得相从话畴昔，但寻幽事博轻安。"],"title":"舒彦升寄东阜诗次韵"}
