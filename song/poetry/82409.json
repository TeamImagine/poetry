{"author":"孙应时","id":82409,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["远道勤君屐齿迂，寄声从此问何如。","归鸿不与斜阳尽，离恨还将落叶书。","吏横要须先缚虎，民劳切记莫惊鱼。","扶藜目送双旌发，愁绝谁怜涧上居。"],"title":"师守之官枉驾过龙鹄省先公墓而去二诗送之  其二"}
