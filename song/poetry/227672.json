{"author":"释德洪","id":227672,"strains":["仄仄仄仄仄，平平平仄平。","仄仄平平仄，仄仄○平平。","平平仄仄仄，○仄平平平。","仄平平仄○，平仄仄平平。","仄仄仄平仄，平仄平平平。","平仄○平仄，平仄仄平平。","仄平平仄仄，仄仄○平平。","平平仄仄平，仄仄仄平平。","仄仄平平平，平平平仄平。","仄仄仄平仄，平平仄○○。","平仄仄○仄，平仄○平○。","平○仄平仄，平平○仄平。"],"paragraphs":["遶塔不忍去，新凉生早秋。","不见江西月，一水空悠悠。","龛灯耿昼影，遗像青双眸。","永怀皇祐间，曾此狎沙鸥。","往事已陈迹，丰碣撑高楼。","公昔从吾祖，来往亦风流。","但余松菊在，井臼遗林丘。","高风不可攀，落日令人愁。","倚杖哦清诗，溪风波白头。","脉脉不能语，归心浩难收。","今已不如古，无复相绸缪。","何当效船子，华亭从钓舟。"],"title":"次韵超然游南塔"}
