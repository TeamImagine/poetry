{"author":"赵抃","id":101501,"strains":["平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["君去濂溪湖外行，倅藩仍喜便乡程。","九疑南向参空碧，二水秋临彻底清。","诗笔不闲真吏隐，讼庭无事洽民情。","霜鸿已到衡阳转，远绪凭谁数寄声。"],"title":"寄永倅周敦颐虞部"}
