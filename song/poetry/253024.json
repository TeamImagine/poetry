{"author":"李弥逊","id":253024,"strains":["平○○仄平平平，仄平仄仄仄仄平。","仄平平平仄仄仄，仄平平仄平平平。","仄平平○仄仄仄，仄平仄仄平平平。","平平平仄仄仄仄，平仄仄仄○平平。","仄平平仄平仄仄，仄仄平平仄仄○。","仄平仄仄平平仄，仄仄平仄平仄仄。","仄平平仄○仄○，仄仄仄平平仄仄。","仄○平仄仄平仄，仄仄平平仄○仄。","平平仄仄平仄○，平仄平平○平仄。","仄平仄仄仄仄仄，平仄平平仄仄仄。","平平仄仄○○平，仄仄平平仄○仄。"],"paragraphs":["谁穿空翠开蜂房，尺栏寸径一肘墙。","主人官闲若避俗，北窗髙卧追羲皇。","客来初骑果下马，侧身却转花邉廊。","新成桃李碍倚杖，旋彻户牖留飞觞。","欲眠姑去甘昼寂，不醉无归拼夜长。","使君早有冲天志，略展风翰无地试。","已知齐物观世间，小卜一枝聊自戏。","坐中香穗乱云影，睡起花甘搅禅味。","鸡虫得失何足论，鹏鷃升沉了无意。","昔人掩鼻恐不免，天与公才那可置。","清霜万里看横秋，莫作南柯始封计。"],"title":"题叶子宁林巢"}
