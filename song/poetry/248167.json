{"author":"陈渊","id":248167,"strains":["平仄○○仄，○○仄仄平。","仄平平仄仄，仄仄仄平平。","仄仄平平仄，平○仄仄平。","平平平仄仄，仄仄仄平平。","平仄平平仄，平平仄仄平。","仄平平仄○，仄仄仄平平。"],"paragraphs":["书法从中得，难将笔下寻。","欲知神合处，始悟画由心。","篆隶秦非古，真行晋迄今。","奇踪存翰墨，妙意本胸襟。","雄徤猊翻石，骞腾鸟出林。","古人求笔正，八法响随音。"],"title":"书心画诗"}
