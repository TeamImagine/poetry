{"author":"曾丰","id":72717,"strains":["仄仄平平平仄仄，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["两鬓闲时为国苍，况乘五马小腾骧。","方当赤地頞皆𫖹，据尔黄堂心独凉。","雷雨影从千里快，犁锄忽起一时忙。","少宽郡守汉丞责，幸不空餐粟一囊。"],"title":"戊辰闰月晋康久不雨上弦日祷于圣妃诸祠拜罢雨作连日沾洽倅车陈赋诗次韵谢答"}
