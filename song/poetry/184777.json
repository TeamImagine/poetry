{"author":"范纯仁","id":184777,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["今夕无烦秉烛游，露华垂叶若珠流。","翰林偏爱尊中月，词客休悲洛下秋。","金谷池台多胜概，伊川山水近神州。","从兹只合追清景，世故何烦妄计筹。"],"title":"八月十六日张伯常见访赏月四首  其四"}
