{"author":"王十朋","id":23178,"strains":["平平仄仄仄平平，平仄仄平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["江东回首莫云赊，寒食令人感岁华。","皎皎丹心惟望日，星星短发不簪花。","书传何处山名雁，酒忆吾乡水似霞。","故旧相逢如问我，为言多病服天麻。"],"title":"乡人项服善宰鄱阳有政声人惜其去用郡圃栽花韵作诗数篇叙别遂和以送之  其三"}
