{"author":"陆游","id":33898,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["裘马平生喜远游，暮年憔悴向南州。","文书与睡中分日，衰病和愁总怕秋。","无复雪郊看射虎，但思烟浦听呼牛。","还家谁道无余俸，倒槖犹堪买钓舟。"],"title":"客思"}
