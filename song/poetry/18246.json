{"author":"吴芾","id":18246,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["七十康强自古稀，年登八秩有谁宜。","寿锺贤母人难及，庆袭佳儿世共知。","荣养已为人子范，清规还作女流师。","彩衣更戏兰阶下，遥想慈颜笑解颐。"],"title":"寿元伯母太夫人八秩"}
