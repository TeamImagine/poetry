{"author":"杨万里","id":48034,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["诗人家在木犀林，万顷湖光一径深。","夹路两行森翠盖，西风半夜散麸金。","邀宾把酒香浮玉，擘水庖霜脍落砧。","掇取仙山入京洛，不妨冷眼看升沈。"],"title":"又和六首  其一"}
