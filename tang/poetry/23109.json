{"author":"张九龄","id":23109,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["羽卫森森西向秦，山川历历在清晨。","晴云稍卷寒岩树，宿雨能销御路尘。","圣德由来合天道，灵符即此应时巡。","遗贤一一皆羁致，犹欲高深访隐沦。"],"title":"奉和圣制早发三乡山行"}
