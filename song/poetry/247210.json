{"author":"吕本中","id":247210,"strains":["平○仄平平，仄仄平仄仄。","平仄平仄○，仄仄仄平仄。","○平平平仄，○仄仄○仄。","平平仄平仄，仄仄仄仄仄。","仄平平仄仄，仄○仄仄仄。","仄仄仄平平，仄仄仄平○。"],"paragraphs":["君行欲何之，乃在湖水北。","湖水多近县，使者易为德。","其民淳而古，其吏朴且直。","官闲足宾客，岁稔少盗贼。","得君清静化，用教不以力。","但自养根苖，勿苦厌蟊螣。"],"title":"送范子仪将漕湖北五首  其一"}
