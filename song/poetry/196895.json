{"author":"朱长文","id":196895,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["高文大册耀天衢，新句锵金掷隠居。","廊庙方将归辅弼，江湖犹复念耕渔。","百城草木知威望，一代贤能入荐书。","近日东南兴节士，既旌吴子又褒徐。"],"title":"判府蒲左丞宠赠佳篇谨次韵"}
