{"author":"司马光","id":176581,"strains":["平平仄平仄，仄仄仄平平。","平仄平○仄，平平仄仄平。","仄平平仄仄，仄仄仄○平。","仄仄仄平仄，平○平仄平。","仄○平仄仄，仄仄仄○平。","仄仄平平仄，平平平仄平。"],"paragraphs":["君家得莲种，远自浙江湄。","明烛然深碗，浓朱画细丝。","盛开尤菡萏，到落不离披。","岂独夏花好，仍兼秋实奇。","味长包石蜜，壳嫩剥燕脂。","况复芬芳久，霜前殊未衰。"],"title":"南园杂诗六首 明叔家瑞莲"}
