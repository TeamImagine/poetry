{"author":"蔡戡","id":71359,"strains":["仄仄平平平仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平仄。","平平仄仄平平仄，仄仄平平仄仄平。"],"paragraphs":["自古双溪山水乡，风流仍继沈东阳。","禁庭久曳尚书履，辅郡方怀太守章。","再世甘棠留勿翦，百年乔木郁相望。","公家况有青毡在，会见登庸坐庙堂。"],"title":"送张子仪尚书起镇东阳"}
