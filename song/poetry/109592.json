{"author":"黄大受","id":109592,"strains":["仄平○平仄，仄仄仄仄平。","平平○平仄，仄仄仄平平。","仄平仄平仄仄仄，平平仄平仄平仄。","平平仄仄平○平，仄○平○平仄平。","仄平平平仄平仄，仄○仄仄平○仄。","平仄仄平平仄平，平平仄仄平平平。","仄○平平平仄仄，仄仄平平仄○仄。","○平平仄平仄平，平平○仄仄平平。","仄平平○平仄仄，仄平仄仄平○仄。","平平平仄仄平平，平仄平平仄仄平。","平仄平平仄平仄，平○平仄仄平平。"],"paragraphs":["去年中秋月，照我入桂城。","今年中秋月，送我到江陵。","桂林二千八百里，城边买船发春水。","潇湘六月寒如冰，洞庭湖中秋气生。","峡江西来雪波急，片帆带雨烟中湿。","胡雁不来芦苇秋，风林淅沥生人愁。","反思前年风露好，月入金樽醉将倒。","如今飘落千万山，烟波弥漫几时还。","露香堂中千百瓮，玉瓶取醉风吹梦。","今宵弦管闹繁华，灯火沙头一万家。","争似诗翁弄江月，微吟还自汲江花。"],"title":"中秋舟次沙津"}
