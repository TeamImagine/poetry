{"author":"罗隐","id":30592,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["四海兵戈尚未宁，始于云外学仪形。","九天玄女犹无圣，后土夫人岂有灵。","一带好云侵鬓绿，两层危岫拂眉青。","韦郎年少知何在，端坐思量太白经。"],"title":"后土庙"}
