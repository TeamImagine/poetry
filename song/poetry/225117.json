{"author":"饶节","id":225117,"strains":["仄仄平平仄仄平，仄平平仄仄平平。","仄平平仄仄平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["古路玄微难谩寻，古人须要饱丛林。","待闻墙壁炽然说，方见风幡便是心。","鼻孔易随人事去，鬓毛空觉岁华深。","儿啼女唤君知否，尽是频伽美妙音。"],"title":"用前韵示官人"}
