{"author":"韩淲","id":86390,"strains":["平平平平平，仄平平仄平。","平平仄仄○，平仄平平平。","平平仄仄仄，○仄平平平。","平仄仄平仄，○仄平○平。","仄仄仄○平，平平仄○平。","平平仄平仄，仄仄仄仄平。","仄仄平仄仄，仄仄○平○。","仄平仄仄仄，仄仄○仄平。","○仄仄平○，仄仄平平平。","仄仄平○平，平○仄○平。"],"paragraphs":["朝随双鸳鸯，暮为孤凤凰。","春风顾盼间，罗帐生辉光。","金盘荐玉食，王母持雕觞。","能得几时好，顷刻成参商。","夜月满空阶，余香在衣裳。","人生喜懽乐，失计易沮伤。","本谓荣九族，旦夕如金张。","一身乃命薄，粉泪空徬徨。","应羡里闾间，百岁同糟糠。","悔不祇从媒，随分作妻房。"],"title":"妾薄命"}
