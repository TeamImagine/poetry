{"author":"郭祥正","id":191881,"strains":["○平仄仄平平仄，平○仄○○仄仄。","仄平仄仄平仄平，仄仄平平平仄仄。","平平平仄平平平，仄仄平平平仄平。","仄平仄仄仄仄仄，平仄仄仄平平平。","平平仄仄平仄仄，仄仄平平平仄仄。","○仄平平平仄平，平平仄仄平平平。","仄○平仄仄○仄，仄平仄仄○平平。","？平平平仄平仄，仄仄○仄平平平。","仄平仄仄仄平仄，平仄仄仄平平平。","平平仄仄仄仄仄，仄平仄仄平平平。","平仄仄仄仄仄仄，仄仄平平仄平仄。","○仄平平平仄平，仄平仄仄平○仄。","仄平仄○平平平，平○平仄○平平。","仄仄平平仄○仄，仄仄仄仄平平平。"],"paragraphs":["浪花卷雪秋风起，开帆日行三百里。","问君此去安所之，佐邑南城风俗美。","夫君才业真雄奇，四十青衫能养卑。","世无孔子礼乐坏，君独勇起勤扶持。","书成未遇聊自哂，暂向南城为吏隐。","闲入麻源倾酒卮，仙家好景无忙时。","瀑绡千丈挂苍壁，玉华万柄摇清池。","嫦娥东来渡银汉，面面莹彻皆琉璃。","谢公秀句发天籁，颜守老笔蟠蛟螭。","高风凛凛尚可揖，鸟声不断哀猿啼。","嗟予学道苦不早，壮岁形容已枯槁。","闻说名山心即飞，一生愿向山中老。","爱君逸兴何由攀，飘如孤鹤遗尘寰。","若见麻姑与王远，寄我一粒黄金丹。"],"title":"送杨主簿"}
