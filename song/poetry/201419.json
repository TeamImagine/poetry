{"author":"彭汝砺","id":201419,"strains":["平平仄仄平，平仄仄仄仄。","仄平平平仄，○仄○平仄。","平平仄平仄，仄仄仄平仄。","○平仄平平，仄仄○平仄。","平仄仄仄平，仄○仄平仄。","仄平仄○仄，仄仄平平仄。","平仄平仄平，仄平仄平仄。"],"paragraphs":["吾衰寡所欣，惟子足与乐。","爱君凌云气，更老更充扩。","危城纵登眺，万里见澄廓。","中林韵秋风，往往中宫角。","琼液白玉浆，十分许君酌。","是非等毫发，未足烦商榷。","贪徇终不还，彼哉世人错。"],"title":"和君时城上乐字韵"}
