{"author":"冯时行","id":16624,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["海头归到峡江滨，新岁残年只并邻。","梅自多情工恼客，月如知己辄亲人。","江山纵肯容吾老，猿鹤应嫌不自珍。","从此扁舟须驾阁，名教鲁史续书麟。"],"title":"和李尧俞韵"}
