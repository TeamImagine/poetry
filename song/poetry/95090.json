{"author":"许应龙","id":95090,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["兰玉贤关隽誉飞，词场几见捷音驰。","登云将慰椿庭望，陟岵俄惊薤露悲。","荣养痛嗟今日隔，嘉封赖有异时追。","前冈已卜牛眠地，螭首行镌九尺碑。"],"title":"潘上舍父挽诗  其二"}
