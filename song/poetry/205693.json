{"author":"李之仪","id":205693,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["新春穷巷几伤嗟，联璧俄来照蔀家。","意厚旋倾新酿酒，眼明初见未开花。","百寻自是松难老，什袭终惭玉有瑕。","便觉赋成无用处，漫劳憔悴叹长沙。"],"title":"朱伯宣才英昆仲见过曲相慰藉因留饮得花字"}
