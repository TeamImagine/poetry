{"author":"黄庭坚","id":206963,"strains":["平平仄平平，平仄仄平平。","仄仄平仄仄，平平仄平平。","平平平平仄，仄仄仄仄平。","仄平平平仄，仄平○平○。","平平平平仄，仄平仄仄○。","○平○仄仄，仄仄仄仄平。","仄平平○仄，平仄仄平平。","仄○平平仄，仄仄仄平平。"],"paragraphs":["垂头畏庖丁，趋死尚能鸣。","说以雕俎乐，甘言果非诚。","生无千金辔，死得五鼎烹。","祸胎无肠胃，杀身和椒橙。","春风都门道，贯鱼百十并。","骑奴吹一吷，驵骏不敢争。","物材苟当用，何必渥洼生。","忽思麒麟楦，突兀使人惊。"],"title":"次韵谢外舅食馿肠"}
