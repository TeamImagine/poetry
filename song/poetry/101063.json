{"author":"韩琦","id":101063,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["欲安衰朽敞虚堂，窃信孤忠敢自当。","本幸岁时同众乐，适开樽俎遇重阳。","黄花旋插香环坐，翠岭新成妙出墙。","留与邺都为故事，年年常占好风光。"],"title":"重九会安正堂"}
