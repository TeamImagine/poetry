{"author":"刘子翚","id":15171,"strains":["仄平仄平平，平平仄○平。","平平仄平仄，仄仄平○平。","平平仄平仄，平仄平平平。","仄仄平仄仄，○平仄平平。","平平仄○仄，平平仄平○。","平平仄仄平，○平仄平○。","平平仄平仄，○仄平仄平。","仄平平平平，仄仄平平平。","平平仄平仄，仄仄平仄平。","平○○平仄，平仄仄仄○。"],"paragraphs":["众宾会高堂，嘉鱼脱重渊。","霜鳃尚呀呷，绿藻仍牵连。","厨人起揎袖，刀机鸣铿然。","断尾頳縠碎，批鳞玉花翩。","云雷蓊深釜，清香已遥传。","投葱裂素丝，裁姜落金钱。","陶瓯举筠箸，更觉真味全。","细纹松江鲈，缩颈槎头鳊。","吾侪但知饱，美恶无弃捐。","何论调羹手，聊复试小鲜。"],"title":"与纯臣原仲温其煮鱼羹"}
