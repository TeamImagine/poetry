{"author":"郑谷","id":31746,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昔事东流共不回，春深独向渼陂来。","乱前别业依稀在，雨里繁花寂寞开。","却展渔丝无野艇，旧题诗句没苍苔。","潸然四顾难消遣，秪有佯狂泥酒杯。"],"title":"渼陂"}
