{"author":"高斯得","id":128546,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["衍漾春郊遍野畴，不堪回首剑南州。","劝农官吏浑冠鹖，力穑丁夫总带牛。","苦欲如邛嗟未得，自怜适越竟何求。","春风万斛浓于酒，一与畸人荡许愁。"],"title":"劝农有感三首  其三"}
