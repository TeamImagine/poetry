{"author":"释居简","id":91600,"strains":["仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["拟絮因风又拟盐，只今此话可曾拈。","待将巧思形容尽，合避新条比类嫌。","褪煖已先云懵澒，挟寒相次雨廉纤。","落梅声里浑如昼，冏冏横陈透玉蟾。"],"title":"喜雪贺赵守  其二"}
