{"author":"李光","id":236104,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["羡君忠孝两无亏，出处雍容自造微。","供帐都门疏受去，怀章郡邸买臣归。","君恩已荷全家饱，治绩行看百姓肥。","回首文昌旧游地，相从渐觉故人稀。"],"title":"送廖用中侍郎知漳州"}
