{"author":"钱选","id":155233,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["皎皎无边白玉盘，年年此夕带愁看。","松枝积翠欺人老，桂影浮香入鬓寒。","常记醉来多谬误，又逢秋至辄悲酸。","疏桐清露中庭下，泪洒西风为一弹。"],"title":"中秋月"}
