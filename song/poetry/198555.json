{"author":"苏辙","id":198555,"strains":["平平仄仄仄平平，仄仄平平仄仄平。","平仄平平仄仄仄，仄平仄仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["花时懒出伴游人，暑雨深藏养病身。","新宅丁丁厌斤斧，旧书寂寂卷埃尘。","久将生事累诸子，顿敛浮根付一真。","遗老斋成谋宴坐，澹然无语接来宾。"],"title":"初成遗老斋二首  其一"}
