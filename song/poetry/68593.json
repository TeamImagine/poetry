{"author":"文彦博","id":68593,"strains":["仄仄平平仄，平平仄仄平。","○平平仄仄，仄仄仄平平。","仄○平平仄，平平仄仄平。","平平平仄仄，仄仄仄平平。","平仄平平仄，平平○仄○。","平平平仄仄，平仄仄○平。"],"paragraphs":["古寺依山构，高车冒雪游。","穿林皆玉树，倚槛尽琼楼。","景胜烦诗笔，财丰缓计筹。","岩阿聊寄傲，物外恣寻幽。","缰锁惭羁击，匏瓜叹滞留。","无因陪雅躅，清唱复难酬。"],"title":"和公仪天章雪中游蓝田山悟真寺"}
