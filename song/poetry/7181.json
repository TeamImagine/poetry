{"author":"王之道","id":7181,"strains":["仄仄仄仄仄，仄仄仄仄○。","仄仄平仄○，仄仄平仄平。","仄仄仄仄仄，平平仄平平。","平平平仄仄，仄平仄平平。","仄平仄仄平，平平仄平平。","平仄仄仄仄，仄○平仄平。","仄平仄仄仄，平平仄平○。","平平平仄仄，仄仄仄平平。","平平平平仄，仄平仄平平。","仄仄仄平仄，仄平仄平平。","平平平仄仄，仄仄仄仄平。","仄平仄仄仄，平仄平○平。"],"paragraphs":["隔宿不问道，此语幼所闻。","汨没尘土中，岁晚方得君。","学道戒怠惰，成功在精勤。","勤哉勤道者，取名不徒云。","别来十二秋，东游遍温鄞。","持咒动至暮，坐禅常达昕。","寸阴古所惜，君今惜余分。","兢兢穷昼夜，直欲忘斋薫。","轩昂冲天鹤，那容混鸡群。","我老懒成癖，见君但欢欣。","茅斋无一物，坐对柏子焚。","忽然舍我去，翩若风中云。"],"title":"赠浮屠勤上人"}
