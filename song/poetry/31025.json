{"author":"李流谦","id":31025,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["自然秾脸与深唇，一味繁红也绝伦。","沧海浪传千岁种，武陵应有四时春。","去年崔护诗仍在，前度刘郎意独亲。","亦要清樽相料理，可能但倚笔如神。"],"title":"桃花"}
