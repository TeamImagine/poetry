{"author":"储光羲","id":54167,"strains":["平平仄平仄，仄仄仄平平。","仄仄仄平仄，仄仄○仄平。","平平仄平仄，仄仄平平平。","平仄平平仄，平平平仄平。","平平○平仄，仄仄仄平平。","仄仄仄平仄，平平平仄平。","仄平平仄仄，仄仄仄平平。","仄仄仄平仄，仄仄平仄○。"],"paragraphs":["全神不言命，所尚道家流。","迨此远南楚，遂令思北游。","先生秀衡岳，玉立居玄丘。","门带江山静，房随瑶草幽。","逍遥三花发，罔象五云浮。","自有太清纪，曾垂华发忧。","大年方橐籥，小智即蜉蝣。","七日赤龙至，莫令余独留。"],"title":"题辛道士房"}
