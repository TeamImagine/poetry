{"author":"周密","id":153812,"strains":["平平仄仄平○平，平平仄仄平平平。","平平仄仄平仄仄，平平仄仄平平平。","平平仄仄平平仄，仄仄仄平仄仄仄。","仄平仄仄仄平平，○仄平平平仄仄。"],"paragraphs":["潇湘二水波相连，鱼梁蟹舍西风前。","斜阳两岸山紫翠，村村网罟悬秋烟。","渔家钓水无征税，日日得鱼供晚醉。","世尘不到一丝边，中有唐虞千古意。"],"title":"潇湘八景 渔村晚照"}
