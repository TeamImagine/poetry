{"author":"郑刚中","id":252315,"strains":["平平仄平仄，仄仄仄○平。","○平仄平仄，平仄仄平平。","仄仄平平平，○平平仄平。","仄仄仄平○，平仄平平平。","仄仄仄仄仄，平平仄平平。","平平仄平仄，平仄平平平。","平仄平仄仄，平○平仄平。","仄仄仄平仄，平平平○平。","仄仄仄平仄，仄仄仄平平。","平平仄平仄，仄平平仄平。","平平平仄平，仄仄平平平。","平仄仄仄仄，仄平○仄平。","仄仄仄○仄，平平仄平平。","仄仄○平仄，平平仄平平。","平仄仄仄仄，平平仄平平。","仄仄平仄○，仄仄仄仄○。"],"paragraphs":["新寒荡余暑，小雨结离愁。","行人向西去，江水自东流。","我趁孤船归，回肠车万周。","假寐桨声中，清梦何悠悠。","恍若傅两翼，飘然得浮游。","仙风入山骨，佳气遮林邱。","尘外人物古，云间楼殿幽。","自念此何许，而容区中囚。","旁有老人笑，谓予失初谋。","贪前慕垂饵，遂为香所钩。","今兹穷瘁身，抱病炎荒陬。","终岁骨肉念，百年离合忧。","俛默事迎送，嗟嗟亦良羞。","予欲从之拜，江波拍船头。","危坐记惝恍，熏心省愆尤。","玉玷容可磨，水跌那许收。"],"title":"癸酉中冬四日江行"}
