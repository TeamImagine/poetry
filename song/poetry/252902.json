{"author":"李弥逊","id":252902,"strains":["平平仄平平，○仄仄仄仄。","平平仄仄○，仄仄平仄仄。","仄仄平仄平，仄仄仄○仄。","○平平仄平，仄仄？仄仄。","平平仄平仄，平仄仄平仄。","平平仄平平，平仄○仄仄。","平○仄仄○，平仄仄平仄。","平仄仄平平，仄仄仄仄仄。","仄仄平○○，仄仄仄仄仄。","仄平仄平平，仄仄仄平仄。","平平仄仄平，仄仄平平仄。","仄仄平平平，仄仄仄○仄。","平平仄平平，仄○平仄仄。"],"paragraphs":["饥肠慕膻腥，如渇待拾汁。","虽穷爪掌劳，不助唇吻湿。","属厌能几何，忍复贵难得。","三牺良可哀，一割倘未急。","贪夫恣糜烂，梁稻委鹅鸭。","鸾刀久纷纶，余胾犹在羃。","宁思百亩间，功大等黔赤。","翻令杂鸡豚，就死不见白。","置食为三叹，起坐或忘帻。","若人妙箴规，隐恻鬼神泣。","由仪见古风，未使斯文缺。","药石知良医，乐饵止过客。","仁言可绅书，善应知响集。"],"title":"和何斯举戒食牛"}
