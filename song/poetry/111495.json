{"author":"刘克庄","id":111495,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忆昔抽毫白玉堂，奏篇字字谷年荒。","内人久已呼才子，明主今方记寝郎。","驽豆未应堪秣骥，鹑笼谁道可容皇。","何当雅奏登郊庙，一洗梨园与教坊。"],"title":"重次臞轩韵二首  其一"}
