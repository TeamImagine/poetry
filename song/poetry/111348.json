{"author":"刘克庄","id":111348,"strains":["仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["盛德能容人有技，忮心尤忌士知名。","训狐声厉憎韩子，鹦鹉才高累祢平。","斑特隠君几负局，塞鸿奴辈不烦坑。","客来林下温前话，尚得山翁掩耳惊。"],"title":"十和  其二"}
