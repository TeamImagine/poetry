{"author":"薛逢","id":24211,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["滞雨通宵又彻明，百忧如草雨中生。","心关桂玉天难晓，运落风波梦亦惊。","压树早鸦飞不散，到窗寒鼓湿无声。","当年志气俱消尽，白发新添四五茎。"],"title":"长安夜雨"}
