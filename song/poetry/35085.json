{"author":"梅尧臣","id":35085,"strains":["仄仄平仄平，平平仄仄平。","平○平平仄平仄，平仄平平仄仄平。","平平仄仄○仄仄，平○平平仄平仄。","平平平仄仄仄○，平仄平平仄平仄。","仄仄仄○平，平平仄仄仄。","仄平平○平，平平仄平仄。"],"paragraphs":["昔是波底沙，今为陌上尘。","曾闻清泠混金屑，谁谓飘扬逐路人。","悠悠万物难自保，朝看秾华暮衰老。","须知铅黛不足论，何必芳心竞春草。","草有再三荣，颜无一定好。","曩恩宁重持，徒能乱怀抱。"],"title":"妾薄命"}
