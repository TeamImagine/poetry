{"author":"刘克庄","id":110345,"strains":["平仄仄仄平，平平仄○仄。","仄仄仄仄平，平仄仄仄仄。","○仄仄○仄，仄仄平平仄。","仄平○仄平，○仄仄○仄。","平仄仄平仄，仄仄平仄仄。","仄平仄仄平，仄仄仄平仄。","平仄仄○仄，平平仄平仄。","平仄平仄平，仄仄仄仄仄。","平平仄仄仄，平平平平仄。","仄仄平仄仄，平仄平平仄。"],"paragraphs":["悬壁万仞余，江流绕其趾。","仰视不见天，森秀拔地起。","中洞既深豁，旁窦皆奇诡。","惜哉题识多，苍玉半镵毁。","安得巨灵凿，永削崖谷耻。","缅怀两伏波，往事可追纪。","铜柱戍浪泊，楼船下湟水。","时异非一朝，地去亦万里。","山头博德庙，今为文渊矣。","谓予诗弗信，君请订诸史。"],"title":"伏波岩"}
