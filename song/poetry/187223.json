{"author":"刘挚","id":187223,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["湘水衡山冠楚西，逢君曾与胜游期。","桥跻危蹬寻僧去，月满归舟载酒时。","歳律别来惊易改，琴徽空自寄相思。","试看湖上梅应老，不解东风赠一枝。"],"title":"寄长沙王源祖"}
