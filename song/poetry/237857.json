{"author":"王庭珪","id":237857,"strains":["仄平仄仄○平平，平○平仄平平平。","仄平仄仄平仄仄，仄仄平平平仄仄。","仄○仄仄平平平，○平仄○平仄平。","平平平仄仄平仄，平平仄仄平平○。","平平○仄仄仄仄，仄仄平仄平平平。"],"paragraphs":["少年胆气横秋烟，腰间櫑具森龙泉。","出门万里探虎穴，锦带雕鞍明积雪。","洞庭木叶飞霜风，将军秉旄西击戎。","旌旗戈甲照湖海，欃枪欲灭胡天空。","须君磨盾作露布，插羽来奏明光宫。"],"title":"送李亨仲赴荆南辟"}
