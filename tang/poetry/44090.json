{"author":"后主煜","id":44090,"strains":["仄仄仄平平，仄仄○平。","平平○仄仄平平，仄○平平平仄仄，平仄平平。","平仄仄○平，仄仄平平。","仄平平仄仄平平，仄仄仄平平仄仄，○仄平平。"],"paragraphs":["往事只堪哀，对景难排。","秋风庭院藓侵阶，一桁珠帘闲不卷，终日谁来。","金剑已沈埋，壮气蒿莱。","晚凉天净月华开，想得玉楼瑶殿影，空照秦淮。"],"title":"浪淘沙 二"}
