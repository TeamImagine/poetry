{"author":"郑獬","id":181863,"strains":["仄平仄仄平平仄，仄仄平平平仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["喜君又佩鱼符去，驷马雍容朱两轓。","自昔诸侯颍阴国，太平宰相魏公孙。","水边日落旌旗暗，花外风高鼓角喧。","到部行春应未晚，绿村正是杏梢繁。"],"title":"送颍川使君韩司门"}
