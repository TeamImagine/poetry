{"author":"朱翌","id":11209,"strains":["平仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["城里喧呼子不贪，乃能从我就僧谈。","平明且喜风收润，仰视只愁云向南。","靖节使年惭过二，斜川推日在前三。","吾生大似僧行脚，好问真空觅住庵。"],"title":"渊明以正月五日游斜川时年五十予以正月二日游曹源庵年五十有二矣慨然书示同行"}
