{"author":"欧阳修","id":79588,"strains":["平仄○平仄仄仄，仄平仄仄平○仄。","仄仄平平仄平仄，平平仄平仄平仄。","平平平仄仄平仄，平仄○○仄平仄。","平平仄仄仄仄○，○仄平○仄仄仄。","仄平平平平平仄，仄仄仄仄平平仄。","仄平仄仄仄○○，平平仄平仄平仄。","仄平平平仄仄平，仄仄仄仄平平仄。","○平平仄仄○仄，仄平仄平仄平仄。","仄仄仄平仄仄仄，仄仄平平仄平仄。","平平仄仄平仄仄，仄仄仄平平仄仄。","平平仄平仄仄仄，仄平仄仄仄仄仄。","仄平仄仄平仄仄，仄仄仄平平平仄。","仄平仄仄平○平，平仄仄平仄平仄。","平仄仄○仄仄仄，仄仄○仄平平仄。","仄平○平仄仄仄，○仄平仄仄平仄。","仄平仄仄仄平仄，平平仄仄平平仄。","平○仄仄仄仄平，仄仄○仄平○仄。","平仄平仄仄仄仄，仄仄仄仄平平仄。","○平仄仄仄平仄，仄仄仄仄仄平仄。","平平仄平仄仄仄，仄仄平仄平平仄。","平平仄○仄仄○，平平仄仄平○仄。","仄平仄仄仄仄仄，○平仄仄平平仄。","仄○平平仄平平，○平仄平仄平仄。","仄平仄仄仄仄仄，仄仄仄仄仄平仄。","平平平仄仄仄仄，○仄仄仄仄平仄。","平仄平仄平仄平，○仄平平平仄仄。","仄平平仄仄平仄，平仄仄平仄平仄。","平平仄仄仄仄平，仄仄平仄仄仄仄。","平平平仄仄○平，仄平仄平平仄仄。","平仄仄平仄仄仄，仄平仄仄平○仄。","仄平仄仄平仄仄，仄仄仄仄平平仄。","平平仄仄仄平仄，仄仄仄仄○○仄。","仄平仄平○仄平，平平仄平平仄仄。","仄平平平仄平平，平平平平○平平。","平平仄平仄平仄，平平平平仄平仄。"],"paragraphs":["河决三门合四水，径流万里东输海。","巩洛之山夹而峙，河来啮山作沙嘴。","山形迤逦若奔避，河益汹汹怒而詈。","舟师弭檝不以帆，顷刻奔过不及视。","舞波渊旋投沙渚，聚沫倏忽为平地。","下窥莫测浊且深，痴龙怪鱼肆凭恃。","我生居南不识河，但见禹贡书之记。","其言河状钜且猛，验河质书信皆是。","昔者帝尧与帝舜，有子朱商不堪嗣。","皇天意欲开禹圣，以水病尧民以溃。","尧愁下人瘦若腊，众臣荐鲧帝曰试。","试之九载功不效，遂殛羽山惭而毙。","禹羞父罪哀且勤，天始以书畀于姒。","书曰五行水润下，禹得其术因而治。","凿山疏流浚畎浍，分擘枝派有条理。","万邦入贡九州宅，生人始免生鳞尾。","功深德大夏以家，施及三代蒙其利。","江海淮济洎汉沔，岂不浩渺汪而大。","收波卷怒畏威德，万古不敢肆凶厉。","惟兹浊流不可律，历自秦汉尤为害。","崩坚决壅势益横，斜跳旁出惟其意。","制之以力不以德，驱民就溺财随弊。","盖闻河源出昆仑，其山上高大无际。","自高泻下若激箭，一直一曲一千里。","湍雄冲急乃迸溢，其势不得不然尔。","前岁河怒惊滑民，浸漱洋洋淫不止。","滑人奔走若锋骇，河伯视之以为戏。","呀呀怒口缺若门，日啖薪石万万计。","明堂天子圣且神，悼河不仁嗟曰喟。","河伯素顽不可令，至诚一感惶且畏。","引流辟易趋故道，闭口不改烦官吏。","遵涂率职直东下，咫尺莫可离其次。","尔来岁星行一周，民牛饱刍邦羡费。","滑人居河饮河流，耕河之壖浸河𣸣。","嗟河改凶作民福，呜呼明堂圣天子。"],"title":"巩县初见黄河"}
