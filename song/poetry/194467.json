{"author":"苏轼","id":194467,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["千金敝帚人谁买，半额蛾眉世所妍。","顾我自为都眊矂，怜君欲鬬小婵娟。","青云岂易量他日，黄菊犹应似去年。","醉里未知谁得丧，满江风月不论钱。"],"title":"与潘三失解后饮酒"}
