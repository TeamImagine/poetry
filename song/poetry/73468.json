{"author":"赵蕃","id":73468,"strains":["○平仄仄仄，平平○仄平。","平○平仄平，仄仄平平平。","平○仄仄仄，仄仄平仄平。","平平仄平仄，仄仄○平平。","平平仄○仄，仄仄仄仄○。","○平平仄仄，平仄平平平。","平仄仄仄平，○平仄平平。","平平仄仄仄，仄仄平○平。","平平仄仄仄，仄平平仄○。","平○仄平仄，仄仄仄平平。"],"paragraphs":["长沙失会面，龙阳将叩门。","君行黄鹤楼，我乃桃花源。","裴回遂两月，问讯非一言。","时时得新作，日日思高轩。","宁知竟相失，有抱阙细论。","闻君方被荐，清庙陈玙璠。","而我政落南，空江撷兰荪。","虽云出处异，得以书疏存。","言之有不尽，笔兮还载援。","惟当道情愫，故尔略寒暄。"],"title":"代书寄吴仲权"}
