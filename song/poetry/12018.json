{"author":"胡寅","id":12018,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["乍霁初离房与敖，又看云气压神皋。","昆冈屡得因心友，东郭真惭举趾高。","最爱谢儿方柳絮，可怜汉使啮毡毛。","水晶盐是何人得，拜赐曾同御缥醪。"],"title":"和奇父叔夏雪五首  其四"}
