{"author":"蒋之奇","id":187539,"strains":["仄仄平仄平平平，仄平仄仄平仄○。","○平仄仄仄○仄，仄仄仄仄平平平。","平平平仄平平仄，平平仄仄平平仄。","○平仄仄仄平平，平仄平平平仄仄。","仄平仄平平仄仄，平平仄平仄平仄。","平仄○平仄仄平，仄仄○仄平仄仄。","平平平平仄仄平，仄仄平仄平平仄。","平平仄仄平仄平，平仄平平平仄仄。","仄仄仄仄仄平平，仄仄平平仄平仄。","平平仄平仄仄仄，仄平平平平仄仄。","○平仄仄平仄平，仄平平仄仄平平。","平平仄平平平仄，仄仄平仄平○平。","仄平平平仄仄○，○○平仄仄仄○。","平平平仄仄平仄，平仄平平平仄仄。","仄平仄平仄平仄，仄仄平平平平仄。"],"paragraphs":["昔我承乏江西官，豫章圣迹无不观。","如何复有此遗恨，独我不到梅仙坛。","梅仙坛在丰城界，真风爽气埃尘外。","当年补尉向南昌，才誉虽高官未大。","汉成帝时纲纪坏，先生谏书至于再。","前擢王章矫曲朝，戮及妻子雠党快。","群臣知非不敢争，遂令天下言为诫。","乌乎此语诚甚危，讥切权强何慷慨。","借令触突幸臣牙，嗜一羁单未为害。","公卿大臣噤不吐，彼为私谋安足怪。","正人在下吁可悲，变名吴市复谁知。","元丰敕书为旌表，故故丹井存遗基。","寿春真人锡显号，称其高蹈与俗遗。","先生虽不遇于昔，而遇于今蒙奖饬。","令丞作书誉忠直，潜德幽光辉无极。"],"title":"寄题梅坛"}
