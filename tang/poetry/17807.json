{"author":"郑俞","id":17807,"strains":["仄仄平平仄，平平仄仄平。","○平平仄仄，平仄仄平平。","仄仄平平仄，平平仄○平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["积水綦文动，因知玉产幽。","如天涵素色，侔地引方流。","潜润滋云起，荧华射浪浮。","鱼龙泉不夜，草木岸无秋。","璧沼宁堪比，瑶池讵可俦。","若非悬坐测，谁复寄冥搜。"],"title":"赋得玉水记方流"}
