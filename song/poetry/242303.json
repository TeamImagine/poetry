{"author":"李正民","id":242303,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平仄仄仄平。","仄仄仄平平仄仄，仄平仄仄仄平平。"],"paragraphs":["三年绝域寄孤身，啮雪吞旃踵昔人。","琴奏南音惟念楚，鸡鸣中夜忽离秦。","重来泽国寻渔父，免向沙埸逐雁臣。","好在五湖波浪阔，解缨濯尽塞垣尘。"],"title":"酬德邵"}
