{"author":"陈师道","id":213672,"strains":["平仄平仄仄，仄仄仄仄平。","○仄平仄仄，仄仄○○平。","○平仄仄仄，仄仄仄仄平。","平仄○○平，仄仄平仄平。","平平平仄仄，○仄平平平。","平平仄○仄，仄仄仄平平。","仄仄平仄平，仄平平仄平。","平仄仄仄仄，仄仄仄平○。","仄仄仄○仄，平仄平仄平。","仄仄仄仄平，仄仄平平平。","仄仄仄平仄，平平○平平。","平平仄仄仄，仄仄仄仄平。","仄仄仄平仄，仄平平平平。","仄平仄仄仄，平○平平平。","仄仄仄仄仄，○仄仄仄平。","仄平仄仄平，平仄○仄仄。","仄平仄仄平，仄平平平平。","仄平仄平○，平仄仄仄○。","平平仄仄仄，平仄仄仄平。","平仄仄仄仄，仄仄仄平平。"],"paragraphs":["生世何用早，我已后此翁。","颇识门下士，略已闻其风。","中年见二子，已复岁一终。","呼我过其庐，所得非所蒙。","先朝群玉殿，冠佩环群公。","神文焕王度，喜色见天容。","御榻谁复登，帝书元自工。","黄绢两大字，一览涕无从。","似欲托其子，天意人与同。","历数况有归，敢有贪天功。","集古一千卷，明明并群雄。","谁为第一手，未有百世公。","庙器刻科斗，宝樽蟠华虫。","缅怀弁服士，酬献鸣𪻐瑢。","插架一万轴，遗子以固穷。","素琴久绝弦，棋酒颇阙供。","向来一瓣香，敬为曾南丰。","世虽嫡孙行，名在恶子中。","斯人日已远，千岁幸一逢。","吾老不可待，草露湿寒蛩。"],"title":"观兖文忠公家六一堂图书"}
