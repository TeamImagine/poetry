{"author":"陈渊","id":247803,"strains":["仄平仄平平，仄仄平平○。","平平仄○仄，仄仄○平平。","平仄平○平，仄仄○平平。","仄平仄仄仄，仄仄平○○。","仄平○平平，仄仄○平平。","仄平平仄仄，○仄仄仄平。","平平仄平仄，仄仄平平平。","仄平仄平仄，平仄仄仄平。","平仄平仄仄，仄○仄平平。"],"paragraphs":["去年赏西湖，薄暑扳跻难。","同游幸胜士，酒沃衣巾斑。","今岁来钱塘，腊雨扁舟寒。","友朋适四集，局蹙樊笼间。","此生分林泉，造物犹余悭。","未为登岳祷，且作访戴还。","无私本天理，敢怨阴云顽。","向来旱蝗恶，征赋亦未寛。","宁令风作雪，要看麦堆山。"],"title":"次韵欲游西湖阻雨"}
