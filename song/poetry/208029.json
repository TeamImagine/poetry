{"author":"黄庭坚","id":208029,"strains":["仄仄平平，○平○平。","○仄平仄，仄平仄平仄平平。","仄仄仄平平，平仄仄平平。","仄仄平仄，仄平平平。","○仄平仄，平平平平平平平。","仄仄仄平平，平仄仄平平。","仄平平平仄平仄，○仄平平仄平仄。","仄平○仄仄平仄仄仄，仄仄平仄○平仄。"],"paragraphs":["岌岌堂堂，如山如河。","其爱之也，引之上西掖銮坡。","是亦一东坡，非亦一东坡。","槁项黄馘，触时干戈。","其恶之也，投之于鲲鲸之波。","是亦一东坡，非亦一东坡。","计东坡之在天下，如太仓之一稊米。","至于临大节而不可夺，则与天地相终始。"],"title":"东坡先生真赞三首  其二"}
