{"author":"吴则礼","id":223582,"strains":["仄仄仄平仄，○○仄○平。","○平平平平，仄仄平仄平。","平仄平仄仄，仄仄平平平。","仄仄平仄仄，平仄平○平。","平平仄平仄，仄仄○平平。","平平仄仄○，仄仄平仄平。","平平仄平仄，平仄平仄平。","仄仄平仄仄，平仄平平平。","平○仄平仄，仄仄仄仄平。","仄仄○仄仄，仄仄仄仄平。"],"paragraphs":["跛跛践危磴，行行把长萝。","拊兹都梁岑，睨彼淮水波。","花木春娬丽，杖屦吾蹉跎。","辇毂端不远，舟檝今如何。","寒泉聚阴窦，落景输阳坡。","求群有颉颃，捉臂无诋诃。","峰峦会撩客，腰脚强作魔。","送眺吴楚迥，遐想江湖多。","情亲故人健，齿脱老语讹。","拍手苍翠上，一笑忘负疴。"],"title":"泗州南山赠吕少冯"}
