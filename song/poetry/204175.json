{"author":"孔平仲","id":204175,"strains":["平平仄平仄，仄仄仄仄平。","仄平平平平，平仄仄平平。","平平平仄仄，仄仄仄仄平。","仄仄仄仄仄，仄平仄平平。","平平仄仄仄，仄仄仄平平。","仄仄平仄平，仄仄○平平。","仄仄仄○平，仄仄仄仄平。","仄仄○○仄，平平仄平平。"],"paragraphs":["金风荡炎暑，六合气已清。","石崇南山高，晨起见峥嵘。","丝垂虫就茧，彼各有所营。","竹实不足饱，凤凰尚饥鸣。","匏瓜固贱草，引蔓上高城。","土地之所宜，结子如瓶罂。","革带守空文，岁月逝可惊。","木落行且秀，欣欣候春荣。"],"title":"八音诗  其一"}
