{"author":"陆文圭","id":165948,"strains":["仄仄仄仄仄，○仄平○平。","平仄仄平平，仄仄平平平。","平平仄仄仄，○平仄平平。","平平仄平平，平仄平平平。","仄平仄平仄，仄仄仄平平。","平平仄仄平，仄仄平平平。","仄仄仄平平，仄平平○平。","平平仄仄平，平仄仄平平。","平平仄仄仄，仄仄仄平平。","仄仄仄平平，仄平平平平。","仄仄平平仄，平平仄仄平。","平仄仄平平，平仄○平平。","○仄平平仄，平○平平○。","仄平仄平○，平平仄平平。","仄仄仄平仄，平仄平仄平。","平仄仄仄平，平仄平平平。","仄仄平平仄，平仄平平平。","平仄仄仄平，仄仄平平仄。","平平仄平仄，仄仄仄平平。"],"paragraphs":["御史帝耳目，监察沿隋唐。","台阁迥清风，笔简凌秋霜。","澄清一揽辔，驱狸走豺狼。","贤哉故安侯，廉介尤刚方。","闭门杜私谒，上殿肃朝纲。","今侯有祖风，学术尤章章。","出拥簿书尘，入薰书传香。","胸襟汉石渠，人物鲁灵光。","终然百鸷鹗，不及一鸾凰。","奉国信孜孜，问涂何皇皇。","往岁金陵辙，前年古浙航。","鸣犊有余哀，河水空洋洋。","行役山川苦，归兴桑麻长。","广陵挹雄胜，平山吊凄凉。","瘦马乏刍枥，寒妾无帛囊。","家瘠道愈肥，躬瘁名逾芳。","昔在东都季，𪫺佞沉忠良。","知几独子龙，绝迹栖梁砀。","瞻乌止谁屋，亦复可怜伤。"],"title":"寄申屠御史"}
