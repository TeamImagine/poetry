{"author":"余干","id":213515,"strains":["仄仄仄○平仄仄，仄仄平平仄○仄。","仄平仄仄仄○平，平仄平平平仄仄。","○平？仄仄○平，平仄平平仄平仄。","仄平平仄平仄平，平平仄仄平○仄。","仄仄仄平平仄平，仄仄平平平仄仄。","平平仄仄仄○平，○仄平平平仄仄。","平平平仄○仄仄，仄仄仄○平仄仄。","仄平仄仄○平仄，仄仄平平平仄仄。"],"paragraphs":["一片木柴投向釜，不是知音色如土。","道途谩用运三车，根性终然资一雨。","相逢倘获个中人，涓滴何辞北馿乳。","善才童子天质奇，抛官远遁修行苦。","果向北山曾遇人，便解捐书寻一语。","而今脱却七斤衫，相见山山惟作舞。","秋闱何幸相握手，未厌夜深来叩户。","莫愁客至将何待，困有眠床饥有俎。"],"title":"次韵天启戏为禅句之作"}
