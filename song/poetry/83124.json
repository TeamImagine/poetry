{"author":"敖陶孙","id":83124,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["左手旋干右转坤，群公相扇动流言。","狼胡无地归姬旦，鱼腹终天痛屈原。","一死固知公所欠，孤忠赖有史长存。","九原若遇韩忠献，休说渠家末代孙。"],"title":"悼赵忠定"}
