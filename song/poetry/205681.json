{"author":"李之仪","id":205681,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["重阳曾记客京埃，江国相逢又七回。","感旧只如春梦断，登高未许壮心摧。","方嗟陈迹何时见，底事新诗到眼来。","便好扶携披节物，犹胜落木对空罍。"],"title":"次韵子椿九日登高见怀兼呈君俞相约寻春"}
