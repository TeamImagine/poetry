{"author":"陆复礼","id":9139,"strains":["平仄仄平仄，平平仄仄○。","平平平仄仄，仄仄仄平平。","仄仄平平仄，平仄平仄平。","仄○平仄仄，仄仄仄平平。","○○平平○，○平平仄平。","○平仄平仄，仄仄仄平平。"],"paragraphs":["春仲令初吉，欢娱乐大中。","皇恩贞百度，宝尺赐群公。","欲使方隅法，还令规矩同。","捧观珍质丽，拜受圣恩崇。","如荷丘山重，思酬方寸功。","从兹度天地，与国庆无穷。"],"title":"试中和节诏赐公卿尺诗"}
