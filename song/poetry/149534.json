{"author":"方回","id":149534,"strains":["仄○平平平，平仄仄仄○。","仄平平仄平，仄仄仄平仄。","仄仄平平平，？仄仄仄仄。","○仄平仄平，仄仄仄平仄。","仄○仄仄平，平仄仄仄仄。","平仄仄仄平，仄仄仄仄仄。","平平仄平仄，仄平仄仄仄。","仄平仄仄平，仄仄仄仄仄。"],"paragraphs":["鲁论安昌侯，田至二百顷。","后堂罗曲旃，女乐极妍靓。","晚爱肥牛亭，僣上辄有请。","行内忧外家，略不效忠鲠。","口张理义门，胸裹利欲阱。","持国送与人，独欲保首领。","焉知赤眉祸，暴尸肉未冷。","寄言发冢儒，厥报捷响影。"],"title":"杂兴十二首  其一二"}
