{"author":"卢纶","id":6989,"strains":["仄仄○平仄仄平，仄平平仄仄平平。","仄平仄仄○平仄，仄仄平○仄仄○。","仄仄平平平仄仄，仄平仄仄仄平平。","仄仄仄平平仄仄，平平仄仄○平平。"],"paragraphs":["半夜中峰有磬声，偶逢樵者问山名。","上方月晓闻僧语，下路林疏见客行。","野鹤巢边松最老，毒龙潜处水偏清。","愿得远公知姓字，焚香洗钵过浮生。"],"title":"夜投丰德寺谒海上人"}
