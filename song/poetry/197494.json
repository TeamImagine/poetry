{"author":"苏辙","id":197494,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["翠箔红窗映大堤，远来清饮叹参差。","盈盈积水东西隔，脉脉幽怀彼此知。","渌酒谩传工破闷，主人何敢怪颦眉。","明朝看月云开未，试与詹家一问龟。"],"title":"次韵南湖清饮二首  其一"}
