{"author":"虞俦","id":62077,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["虎丘欲到几年华，灵运何妨不在家。","风艇也遭新坝厄，芒鞋可惮去途赊。","禅心默会点头石，幻化应羞解语花。","忆昔吴王旧池馆，一堪行乐一堪嗟。"],"title":"游虎丘再用韵"}
