{"author":"武衍","id":130811,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["十年湖海仰师儒，八斗衣传子建余。","袖里有诗须印证，句中无眼定趦趄。","吹香玉唾清如许，刮膜金篦病已除。","媪扇何曾求贵重，等闲中得会稽书。"],"title":"谢曹东甽跋吟卷"}
