{"author":"方岳","id":127549,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["集英赐对已专城，竟拂炉烟上翠瀛。","跸静共传新太守，砚寒仍是旧书生。","诗如霜月五更晓，人与梅花一样清。","昨夜紫阳山雪外，漏传鼓角亦分明。"],"title":"呈知郡汪少卿"}
