{"author":"许浑","id":22080,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["载书携榼别池龙，十幅轻帆处处通。","谢朓宅荒山翠里，王敦城古月明中。","江村夜涨浮天水，泽国秋生动地风。","饱食鲙鱼榜归檝，待君琴酒醉陶公。"],"title":"酬郭少府先奉使巡涝见寄兼呈裴明府"}
