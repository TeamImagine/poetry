{"author":"杜甫","id":3962,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["湖南为客动经春，燕子衔泥两度新。","旧入故园常识主，如今社日远看人。","可怜处处巢君室，何异飘飘托此身。","暂语船樯还起去，穿花落水益霑巾。"],"title":"燕子来舟中作"}
