{"author":"陈师道","id":213934,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["千里相从愧子心，未堪归路马骎骎。","更能作意怜衰病，肯后重来道古今。","三岁有期看一举，百年聊待到千寻。","行逢浄社论余习，为说登临久废吟。"],"title":"陈询秀才归徐"}
