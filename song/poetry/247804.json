{"author":"陈渊","id":247804,"strains":["仄平平仄○平平，仄仄仄平平仄平。","平平仄仄仄仄仄，平仄仄仄○平○。","仄平仄仄平仄仄，○仄仄○○平○。","平○仄仄仄平仄，仄仄仄仄平平平。","平平仄仄仄仄仄，仄仄○仄平平平。","平仄平○仄平仄，仄仄仄平平仄平。"],"paragraphs":["雪融檐溜如秋霖，古寺掩关无足音。","诗书废放道眼净，钟鼓杳隔禅房深。","老僧劝坐媒以火，茶鼎静听苍蝇吟。","胸中激梗造澄澈，一念不作千忧沉。","浮生半日未易得，邂逅胜境聊安心。","明日孤帆落何许，岁晚浊醪谁共斟。"],"title":"萧山觉苑寺雪后杜门"}
