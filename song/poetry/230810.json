{"author":"葛胜仲","id":230810,"strains":["平平平仄仄，仄仄仄平平。","仄仄平○仄，平平仄仄平。","平平平仄仄，仄仄仄平平。","平仄平○仄，平○仄仄平。","平平仄平仄，仄仄仄平平。","○仄平平仄，平○仄仄平。","○平平仄仄，平仄仄平平。","仄仄平○仄，平平仄仄平。","仄平平仄仄，仄仄仄仄平。","仄仄○平仄，平平仄仄○。","平平平仄仄，平仄仄平平。","仄仄平平仄，平平平仄平。"],"paragraphs":["皑皑盈尺瑞，及此腊前臻。","滉漾连三暮，萦盈遍九垠。","青腰阴巧露，白帝羽仪新。","坤轴埋藏厚，天潢泻落匀。","瑶林变园榭，缟带逐车轮。","膏润归农亩，雕裁自化钧。","吟寒诗胆健，装冷妩眉颦。","点袖朝正日，侵𫖇立仗晨。","境同秋月净，句鄙散盐陈。","白玉藏千室，黄云卜万囷。","江皋迷宓女，姑射想神人。","早晚晴光动，郊原探早春。"],"title":"再和"}
