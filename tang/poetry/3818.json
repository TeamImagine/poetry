{"author":"杜甫","id":3818,"strains":["平平仄仄平平平，平仄平平仄仄平。","仄平仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["堂前扑枣任西邻，无食无儿一妇人。","不为困穷宁有此，祗缘恐惧转须亲。","即防远客虽多事，使插疏篱却甚真。","已诉征求贫到骨，正思戎马泪盈巾。"],"title":"又呈吴郎"}
