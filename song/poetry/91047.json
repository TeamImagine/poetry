{"author":"释居简","id":91047,"strains":["平仄平平仄仄平，仄平仄仄平平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["书恨来迟讣亦来，寸刚不觉为君摧。","双眸忍俗终难瞑，流水无情去不回。","定作雷霆输宿愤，枉教风鉴在棼埃。","断魂巫峡归丹旐，深注山茶酹一杯。"],"title":"泣胡晦叔  其二"}
