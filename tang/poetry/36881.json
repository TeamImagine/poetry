{"author":"李中","id":36881,"strains":["平平平仄仄平平，仄仄平平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["县庭无事似山斋，满砌青青旋长苔。","闲抚素琴曹吏散，自烹新茗海僧来。","买将病鹤劳心养，移得闲花用意栽。","几度访君留我醉，瓮香皆值酒新开。"],"title":"赠朐山孙明府"}
