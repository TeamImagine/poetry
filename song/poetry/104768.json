{"author":"陈耆卿","id":104768,"strains":["仄○平仄仄，仄仄○平仄。","仄平平仄仄，仄仄平仄○。","仄平仄平平，○仄平仄○。","平○平平平，仄仄仄仄仄。","平仄平仄仄，仄仄仄平仄。","平平平仄仄，仄仄仄平仄。","平平平仄○，仄仄平仄仄。","仄仄仄仄○，平平仄平仄。","仄仄平平平，平○平仄仄。","仄平平平仄，平平平仄仄。","平平仄平平，仄仄仄仄○。","仄平平○平，仄平平仄仄。","○平平仄平，平平仄平仄。","仄仄仄仄仄，仄平○仄仄。","仄○平仄仄，仄仄仄仄仄。","仄平仄平平，仄平仄平仄。","仄仄平平仄，仄仄○仄仄。","○仄仄仄仄，平仄平○仄。","平仄○仄平，平○仄仄仄。"],"paragraphs":["孟轲谈一本，孔子号无我。","圣贤超警趣，不作流俗堕。","故能贯堪舆，中立而不颇。","黄冠宗无为，衲子只打坐。","言若高峭甚，又与圣贤左。","须于真实处，大海稳扶柁。","须于疑似间，曲户牢著锁。","世道震遂泥，人心履俱跛。","竞作夔怜蚿，徒劳螟祝裸。","芥庵之心镜，渊珠光彻颗。","常时足欢娱，此日类坎轲。","乃能贞其颐，不为名利朵。","敲棋声落枰，哦诗气摧垛。","此外澹一视，泰山如草蓏。","未妨师孔孟，匪涉佛老惰。","汩余抱孤戆，匪惟絷庸琐。","涉世虽云阔，诣理犹未妥。","正性水下月，邪焰风中火。","因子当自强，朝闻夕死可。"],"title":"和芥庵韵"}
