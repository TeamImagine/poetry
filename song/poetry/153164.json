{"author":"俞德邻","id":153164,"strains":["仄仄平平仄仄仄，平平仄仄仄平平。","仄平平仄仄平仄，仄仄仄平平仄仄。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["赤米黄虀雪白盐，图书满架绝韬钤。","百年无补孔融愧，三叶不遭颜赐潜。","去住任如巢幕燕，间关谁学上竿鲇。","幽居暇日知何事，一半清谈半黑甜。"],"title":"午睡"}
