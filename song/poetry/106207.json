{"author":"程公许","id":106207,"strains":["平平平平仄平，平仄平平仄平。","仄仄平平仄仄，平仄仄平平平。","仄平○平仄仄，平仄仄平平平。","仄仄仄平仄平，仄平平平仄平。","仄平仄平平平，平平平平仄仄。","仄平仄平平○，平仄仄平平平。","仄平○平仄仄，仄平○平仄平。","平仄仄平仄仄，平平仄平仄仄。","仄平平平平仄，平仄仄平平仄。","平仄平○仄，平仄平仄仄。","仄平○平平平，仄仄平平仄。","仄仄平仄平，平平仄○平仄平。","仄平平平仄○，仄平平平仄○。"],"paragraphs":["葵倾心兮向阳，车导迷兮指南。","彼赫曦兮丽昼，奚信耳兮铜盘。","路通行兮九轨，奚窘步兮媻姗。","理有窒兮必通，物无幽兮不阐。","懿君子兮姱修，曾何心兮独善。","曼余目兮流观，瞻咫尺兮威颜。","慨冥行兮一世，抚余衷兮独安。","惟纳约兮自牖，苟墙面兮孰诱。","拥前旒兮余察，昏擿埴兮余考。","周道兮如砥，君子兮所履。","彼蒙叟兮何知，跬步兮千里。","倚槛兮永歌，君门九重兮奈何。","倚皇明兮寤鉴，蹈前修兮不颇。"],"title":"拟九颂  其六"}
