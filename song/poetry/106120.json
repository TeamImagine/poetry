{"author":"岳珂","id":106120,"strains":["○仄仄仄平平平仄，平平仄平仄。","仄平仄平仄，平仄○仄仄。","○○仄仄仄仄仄仄平平仄，平平仄平仄。","仄平平仄仄平○仄，平仄仄仄○平仄，平平仄仄仄仄○○○仄。","仄仄平仄，平平仄仄。","仄平平仄，平仄仄仄。","平仄仄仄，仄○仄仄仄平仄平仄仄。"],"paragraphs":["其作字得东坡之骨，而加以平实。","得山谷之体，而去其越轶。","其应世接物得马少游之善，而持以卑诎。","故先生者施之长上，居士者待其俦匹，兄之又所以示其亲且密。","意厚词悉，情真制质。","列之签帙，神采坌溢。","虽不识者，亦将曰此隠君子之笔也。"],"title":"苏养直书简帖赞"}
