{"author":"徐铉","id":661,"strains":["仄仄平平仄，平平仄○平。","平平平仄仄，平仄仄仄平。","仄仄平平○，○平仄仄平。","仄平○仄仄，○仄仄平平。","平仄平○仄，平平仄○平。","仄平平仄仄，平仄仄平平。"],"paragraphs":["忆在同安郡，谁知是胜游。","仙山常独往，骚客自忘忧。","暂别经多难，劳生已白头。","羡君驱蒨旆，兼得漱清流。","民俗常如古，风光最称秋。","短歌聊抒意，为我谢沙鸥。"],"title":"送乐学士知舒州"}
