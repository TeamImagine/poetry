{"author":"吴泳","id":103788,"strains":["平平平仄仄，○仄平平平。","平平仄平仄，○仄平平平。","平平仄仄仄，仄仄平平平。","平平仄平平，仄仄平平平。","平仄仄仄平，仄平仄仄平。","仄○平平仄，仄仄平平平。","仄仄仄平仄，平平仄平平。","仄平平仄仄，○仄平平○。"],"paragraphs":["人生瀛海内，中气胚𣍯之。","真元会清淑，间代储英奇。","扶摇六月息，濯羽于咸池。","冰壶贮虚明，璧玉含清辉。","阿阁引凤巢，小山结桂枝。","肯遗金门步，乞取青藜归。","要福不椒醑，延年不琼糜。","至仁弥尔性，纯嘏无穷期。"],"title":"寿魏鹤山  其一"}
