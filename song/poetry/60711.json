{"author":"许及之","id":60711,"strains":["平平仄仄平仄仄，仄平仄平平仄仄。","平平仄仄仄平平，○仄仄○平仄仄。","平仄仄平平仄仄，仄仄平平平仄仄。","仄仄○平平仄仄，仄仄○平平仄仄。","平仄平平仄仄平，平仄平平仄平仄。","平○仄仄平平平，仄仄平平平仄仄。","仄平平平仄仄平，仄仄仄平○仄仄。","平平○仄仄平平，平仄平平平仄仄。","仄○仄仄仄平○，平仄平平平仄仄。","○○仄仄平平平，仄仄○仄平平仄。"],"paragraphs":["良辰竞渡常伛指，爱花颂花奚谤毁。","年年五月见红榴，重著赐衣怜杜甫。","佳节有名名不去，阅甫逢辰何自苦。","薄俗传讹成力竞，作戏轻生为酒使。","惆怅刘郎击节词，招屈亭前但流水。","明当炼镜非常规，我辈持觞宁越矩。","只为榴花饮亦佳，况是转庵吟入髓。","浮花浪蕊竟何为，秾艳芳心诚可喜。","不应寂寞负澄鲜，同社联翩须记取。","相期竟到无何乡，徙倚更约凭虚子。"],"title":"次转庵榴花韵"}
