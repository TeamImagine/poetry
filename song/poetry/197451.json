{"author":"苏辙","id":197451,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["岁晚城东故相家，夜听帘外落琼花。","醉眠东阁银釭暗，起视中庭风竹斜。","鲁酒近来无奈薄，秦筝别后苦闻夸。","思君倦对空陂饮，归去纷如日莫鸦。"],"title":"除夜会饮南湖怀王巩"}
