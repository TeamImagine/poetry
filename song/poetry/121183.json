{"author":"白玉蟾","id":121183,"strains":["仄仄平平仄仄平，平平仄仄平平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["我亦频年饮大苛，吟髭撚尽为诗魔。","夜来斗转参横后，梦在吴头楚尾多。","所喜江山无病痛，可怜故旧半消磨。","水车自转如谁踏，枕上松声奈若何。"],"title":"春梦"}
