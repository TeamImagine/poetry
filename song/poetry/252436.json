{"author":"郑刚中","id":252436,"strains":["仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["净练已欣平似熨，更因过雨助清深。","何人孤笛穿云杪，远岸归舟入树阴。","鸥鸟惯看迁客面，江山偏识老夫心。","半钩小卷黄昏月，欲得新诗个里寻。"],"title":"出江"}
