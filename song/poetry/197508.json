{"author":"苏辙","id":197508,"strains":["仄仄平仄仄，仄仄平仄平。","仄平仄仄平，仄仄平平平。","仄仄平仄平，○仄平仄○。","仄平仄仄平，仄○平平平。","平平仄仄仄，仄仄平平平。","仄平仄仄平，仄仄仄平平。","平平平平平，仄仄平仄平。","仄平仄仄仄，仄仄平平平。","仄仄仄仄平，平○平仄○。","平平仄仄○，仄平仄平平。"],"paragraphs":["世俗甘枉尺，所愿求直寻。","不知一律讹，大乐无完音。","见利心自摇，虑害安得深。","至人不妄言，淡如朱丝琴。","悲伤感旧俗，不类骚人淫。","又非避世翁，闵嘿遽阳喑。","嘐嘐晨鸡鸣，岂问晴与阴。","世人积寸木，坐使高楼岑。","晚岁卧草庐，谁听梁甫吟。","它年楚倚相，傥能记愔愔。"],"title":"次韵子瞻题张公诗卷后"}
