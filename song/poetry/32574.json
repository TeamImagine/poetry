{"author":"陆游","id":32574,"strains":["仄○仄○平仄○，仄仄○仄平○平。","平平仄平平仄仄，平平平仄○平平。","平平平仄仄平仄，平仄仄仄平平平。","○○仄平仄平仄，仄仄仄仄仄平平。","仄仄○平仄平仄，仄平仄仄仄仄平。","仄平仄仄仄仄○，○仄○○平仄平。","仄平仄平仄仄仄，仄平仄仄平平平。","平○仄仄仄平仄，仄仄仄仄仄仄○。","平平仄平仄平仄，平平仄仄○仄平。","平平平平仄仄平，仄仄仄平平仄平。"],"paragraphs":["省中地禁清昼长，侍史深注熏笼香。","荣名挽公公不住，东皋归去栽花忙。","毵毵华发映朱绂，同舍半已排云翔。","正如少陵入严幕，本自不用尚书郎。","向令封侯佩金印，不然草诏直玉堂。","万锺会作梦幻过，三径空叹松菊荒。","乐天十年履道宅，赞皇一夕平泉庄。","公看富贵定何物，一笑乃复坐此妨。","东皋乐哉日成趣，簪花起舞当自强。","知公能容贱子狂，请赋式微之二章。"],"title":"题阎郎中溧水东皋园亭"}
