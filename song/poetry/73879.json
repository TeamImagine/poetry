{"author":"赵蕃","id":73879,"strains":["仄平平仄平仄仄，平仄平平仄平仄。","平平仄平○仄仄，仄仄○平仄平仄。","仄平仄仄○平平，○仄平平仄平仄。","平平仄仄仄仄○，平仄平平仄平仄。","平平仄仄仄平平，仄平平仄平仄平。","平平仄仄仄平仄，仄仄平仄平仄平。","仄仄仄仄平平平，仄平仄仄平仄仄。","平平仄仄平○平，仄仄仄仄平平平。"],"paragraphs":["晦庵贻我书满纸，为说君家好兄弟。","人言是公轻许可，我谓亲仁乃渠事。","客游偶尔过君庐，中有诚斋榜怡字。","斯人许可盖不轻，何事斋名契于季。","嗟余夙昔两公游，与君常恨风马牛。","何知一见辱倾盖，四海兄弟宁待求。","有弟有弟江南州，尺书断绝安与不。","因君使我增离忧，一夜梦逐沧波鸥。"],"title":"题刘炳先兄弟怡斋"}
