{"author":"蔡杭","id":119164,"strains":["仄仄平仄○，平平仄平○。","○平仄平仄，仄仄仄○平。","平平仄平仄，仄仄○平平。","仄○仄仄平，平平仄○平。","平平仄○平，平平仄○平。","平平○平仄，仄仄平平平。","仄○仄仄平，仄仄平仄平。","平平仄平仄，平平仄平平。","平仄仄仄仄，平平仄平平。","平平仄○仄，平仄仄仄○。","仄仄仄○仄，仄仄平平平。"],"paragraphs":["脱略尘世虑，仙都共夷犹。","乘凉得风便，快楫竹扁舟。","神仙现奇怪，古木横岩陬。","振衣万仞高，天风动衣抠。","巍巍隠屏峰，擎天峙中流。","良朋论心事，抚景悲新秋。","浩叹复浩歌，一饮还一酬。","南阳岂终卧，东山谅同忧。","斟酌素有定，今焉试为筹。","西风起暝色，归袂不可留。","去去惜回首，感慨良悠悠。"],"title":"同友人过大隠屏即事赋别"}
