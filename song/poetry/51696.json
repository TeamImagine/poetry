{"author":"喻良能","id":51696,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["瘦玉敲风翠干长，织成漪浪莹沧浪。","封题尚带鄱江润，卷赠犹余燕寝香。","竹笛当年同秀质，桃笙何处避寒光。","微躯讵足当珍赐，持奉亲闱枕扇凉。"],"title":"谢张使君惠簟"}
