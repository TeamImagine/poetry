{"author":"张伯玉","id":135597,"strains":["仄仄仄○平，平○仄平仄。","平平仄仄仄，仄平仄○仄。","平平仄○仄，平仄仄○仄。","仄仄平仄平，○平仄平仄。","平○仄平仄，仄仄仄○仄。","仄平平仄平，平仄仄平仄。","仄仄仄平○，○○仄平仄。"],"paragraphs":["郡僻好藏身，心闲久无事。","前轩饱食罢，后庵取茶试。","岩边启茶钥，溪畔涤茶器。","小灶松火然，深铛雪花沸。","瓯中尽余绿，物外有深意。","滥官来此游，时得拂尘累。","莫笑后庵茶，闲中好滋味。"],"title":"后庵试茶"}
