{"author":"李鼐","id":15800,"strains":["平仄仄仄平，平仄平仄○。","○平平平仄，仄仄○？平。","平仄平仄仄，仄平仄○平。","平平平仄平，仄仄仄仄平。","○○仄仄仄，仄仄仄仄平。","平平仄仄仄，仄仄平平○。","仄仄平○仄，仄仄○仄仄。","平平仄○○，平平仄平平。","平平仄仄仄，平仄仄仄平。","仄仄平平平，仄仄平平平。","仄仄仄仄仄，仄仄平仄平。","仄○平仄仄，仄仄仄仄平。","平平仄○仄，仄仄仄平平。","仄平仄平仄，仄仄平平○。","仄平仄平仄，仄仄平平平。"],"paragraphs":["尘事日败人，筋力随以劳。","三年梁溪上，俯仰如桔槔。","穷巷躬水菽，杜门匪禅逃。","修公岩壑人，臭味合我曹。","闲从茗碗集，有往不待招。","清芬落浄几，宴坐挥霜毫。","脱略畦畛外，寂寞期久要。","春风草离离，飞花照方袍。","朝来遽别我，明月挂一瓢。","笑指天台云，意气东南高。","去去不可挽，独鹤鸣九皋。","会看精进力，觉性一宿超。","全提法王法，众说障奔涛。","大千廓沙界，体现无丝毫。","异时药山偈，问道惭非翱。"],"title":"送修书记游天台"}
