{"author":"吕南公","id":208762,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["凄凉三十六青春，叹息从人只累身。","内外诸门方破碎，初终两姓却沉沦。","平生尚未谙奢泰，已病犹能强补纫。","便向夜台逢考妣，应传同气各邅迍。"],"title":"哭邓氏女兄  其二"}
