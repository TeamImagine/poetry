{"author":"释德洪","id":228019,"strains":["仄平平○○平仄，平仄平平仄平仄。","仄仄平平仄平仄，平○仄仄平○仄。","仄平仄○仄仄平，平平仄仄仄平仄。","平平平仄仄○平，仄仄仄平平仄仄。","仄平仄仄仄平平，仄平仄仄○平平。","仄平仄平平○仄，仄平仄仄平平平。","平平仄仄仄平仄，平平平仄平仄平。","平○仄仄平仄仄，仄平平仄平平平。","平平仄仄仄平仄，仄平平仄平○平。"],"paragraphs":["武陵源深并溪入，无数桃花闹春色。","水面红云欲崩坏，波间烂锦光相射。","昔人误行偶见之，归来醉眼眩红碧。","秦时鸡犬不闻声，但觉晓窗烟雾白。","那知紫府亦仙源，此华万树烧晴川。","少年苾刍谁教汝，照花作意开幽轩。","灵云说悟被花笑，南泉欺客花不言。","何如睡足无一事，倚栏红雨春风颠。","愁来想见故山路，未归先作山中篇。"],"title":"寄题紫府普照寺满上人桃花轩"}
