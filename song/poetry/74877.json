{"author":"赵蕃","id":74877,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["一间茅屋数株梅，三径频成为我开。","賸有游蜂能掠蘂，寂无饥雀下行苔。","长吟共惜频惊落，久坐何妨晚始回。","为语清风莫轻扫，明朝更欲杖藜来。"],"title":"元衡过邢园同广声终日坐于习堂梅树之下得长句"}
