{"author":"陆游","id":33201,"strains":["平平仄仄仄平平，仄仄平平仄仄平。","仄仄平平平仄仄，平平仄仄平平平。","平平仄仄平平仄，平仄平平仄仄平。","平仄平平仄仄仄，仄平仄仄仄平平。"],"paragraphs":["西游万里已关天，采药名山亦宿缘。","老柏干霄如许寿，幽花泣露为谁妍。","苔黏石磴扪萝上，灯耿云房扫榻眠。","安得仙翁索米术，一生留此弄寒泉。"],"title":"夜宿鹄鸣山"}
