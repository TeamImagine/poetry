{"author":"晁说之","id":219884,"strains":["仄仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["几岁庙堂生物怪，一朝敌骑应天灾。","颇闻北斗光芒见，未见东京消息来。","志士此时忧国泪，将军他日望乡台。","世间如有严夫子，时命应须更可哀。"],"title":"灾怪"}
