{"author":"释道潜","id":203222,"strains":["仄平平仄平，平平仄平平。","平平仄平○，平仄平仄○。","平仄仄平仄，平平○仄平。","仄平仄仄仄，仄仄平平平。","平○平平仄，○平仄平平。","平平仄平仄，仄仄平平平。","仄仄仄平平，仄平平○平。","仄仄○仄平，仄仄平平平。"],"paragraphs":["白云翔太虚，时来傍孤城。","超然此荣观，常恐鸾鹤迎。","能赋自畴昔，骚人遗典刑。","嗣音竟有属，异代逢渊明。","挥毫无停缀，临流有余清。","光风转洲渚，爽气生轩楹。","况复廖常州，吐辞皆正声。","跂予浪续貂，坐想徒摇旌。"],"title":"与廖明略学士赋余干县白云亭一首呈吴明府"}
