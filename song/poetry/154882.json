{"author":"蒲寿宬","id":154882,"strains":["仄仄仄仄仄，仄平仄平○。","平平仄仄仄，仄仄平仄平。","仄平仄仄仄，平平平平平。","平○仄平平，平仄仄平平。","仄○仄平仄，仄仄仄仄平。","仄仄平仄平，仄仄○平○。","平平仄仄仄，仄仄平仄平。","仄○平仄○，仄仄平仄平。","仄○仄仄仄，仄平仄平平。","○仄仄平仄，仄仄仄仄平。"],"paragraphs":["种谷一岁事，读书一生期。","方春不下种，竟岁常馁饥。","少年不向学，终身成愚痴。","饥犹一家愁，愚被众人欺。","彼苍念吾父，尔辈得令师。","欲速成揠苖，计日如耘耔。","程文国有式，体制须及时。","弱冠无所闻，出语人见嗤。","尔劳我则恤，我忧尔奚知。","中夜不遑寐，作此劝学诗。"],"title":"示儿"}
