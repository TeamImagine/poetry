{"author":"徐积","id":185349,"strains":["平仄仄平平仄，平平○，平仄仄。","平平○，仄仄仄。","平仄平，平仄仄。","仄仄仄仄平仄平，仄仄平○仄仄平。","平平仄仄仄仄仄，仄仄平○平仄平。","平仄平平○仄平，仄仄平平○仄平。","仄平仄仄仄平仄，仄平仄仄平平○。"],"paragraphs":["君不见淮之水，春风吹，春雨洗。","青薰衣，绿染指。","渔不来，鸥不起。","潋潋滟滟天尽头，只见孤帆不见舟。","斜阳欲落未落处，尽是人间今古愁。","今古愁兮将奈何，莫使骚人闻棹歌。","我曹自是浩歌客，笑声酒面春风和。"],"title":"淮之水示门人马存"}
