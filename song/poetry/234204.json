{"author":"张扩","id":234204,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["关河宣慰尚儒臣，宾客仍收席上珍。","便有威名如敌国，更分筹画累同人。","连城簪笏官寮旧，夹道壶箪诏墨新。","归日毛锥应好在，却从丹禁演丝纶。"],"title":"楼西枢出抚关陕郑亨仲以秘监充参谋馆中咸分韵为饯得纶字"}
