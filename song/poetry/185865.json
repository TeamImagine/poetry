{"author":"徐积","id":185865,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["开元天子太平时，夜舞朝歌意转迷。","绣榻尽容骐骥足，锦衣浑盖渥洼泥。","才敲画鼓头先奋，不假金鞭势自齐。","明日梨园翻旧曲，范阳戈甲满西来。"],"title":"舞马诗"}
