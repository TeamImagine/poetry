{"author":"释昙贲","id":254099,"strains":["仄○平仄平，仄仄仄仄仄。","仄仄仄平平，仄仄仄平仄。","仄仄平仄○，仄仄平平仄。","平平仄仄○，仄仄平仄仄。","仄平平仄平，仄仄平平仄。","平仄仄仄○，仄仄仄平仄。","平平○仄仄，仄仄○平仄。","仄仄仄平平，○仄仄平仄。","仄仄仄仄仄，仄平平仄仄。","平平仄平○，仄仄平仄仄。"],"paragraphs":["汝从何所来，遁迹在我口。","美恶必同尝，冷暖共知有。","我口时动摇，汝体常坚守。","夫何一病缠，遽落钳匠手。","汝今先我徂，我在嗟无后。","坚者既不留，软者岂能久。","平生敲磕句，一一如雷吼。","嚼破百弥卢，咬断众窼臼。","我力既若是，汝形安得朽。","无生复无离，庶洗言说咎。"],"title":"悼落牙"}
