{"author":"温庭筠","id":26391,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄平平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["七里滩声舜庙前，杏花初盛草芊芊。","绿昏晴气春风岸，红漾轻纶野水天。","不为伤离成极望，更因行乐惜流年。","一瓢无事麛裘暖，手弄溪波坐钓船。"],"title":"敬荅李先生"}
