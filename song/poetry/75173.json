{"author":"赵蕃","id":75173,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["有客东来为我言，诏书传已下修门。","幡然要识朝廷意，易此方明父子恩。","物望祇今谁得似，道行宁负夙心存。","公其大作斯民庇，我亦耕桑安故园。"],"title":"寄赵著作"}
