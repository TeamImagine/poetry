{"author":"叶茵","id":126353,"strains":["○仄仄仄仄，仄仄平平平。","仄仄平平平，平仄平平平。","仄平平仄仄，仄仄平仄平。","平平仄仄仄，仄仄仄仄平。","仄仄仄仄平，仄○平平○。","平仄仄仄仄，平仄仄平平。","仄平仄平仄，平平平仄平。","平仄平平平，○仄平平平。"],"paragraphs":["疏牖炷柏子，日与琴书娱。","已复回商飚，凉意浮郊墟。","自成松菊趣，不杂轩冕居。","悠悠鸟脱罟，局局兔守株。","试叩塞上翁，得丧为何如。","元亮抱至道，诗发道之余。","利名莫能束，精神游太虚。","冥想田园归，其乐无时无。"],"title":"晚年辟地为圃僭用老坡和靖节归田园居六韵  其四"}
