{"author":"李白","id":55824,"strains":["平仄○平仄，平平○平平。","平平仄仄仄，○仄平平平。","平仄仄仄平，仄平平平平。","仄仄仄○仄，平平仄平平。","○○仄仄平，平仄平仄平。","平平平平仄，平仄平仄平。","仄仄仄○仄，○平仄平平。","仄仄○仄仄，○平仄平平。"],"paragraphs":["周子横山隐，开门临城隅。","连峰入户牖，胜概凌方壶。","时作白纻词，放歌丹阳湖。","水色傲溟渤，川光秀菰蒲。","当其得意时，心与天壤俱。","闲云随舒卷，安识身有无。","抱石耻献玉，沈泉笑探珠。","羽化如可作，相携上清都。"],"title":"赠丹阳横山周处士惟长"}
