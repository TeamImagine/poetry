{"author":"刘敞","id":174723,"strains":["仄仄平平平，○平平平仄。","仄平仄平仄，仄仄平仄仄。","平平仄平仄，仄仄○平仄。","平仄仄平平，平平仄○仄。","平仄仄仄仄，平仄○平仄。","平仄仄平平，平平仄平仄。","仄平仄平仄，仄仄仄仄仄。","○仄○○平，平平平仄仄。"],"paragraphs":["百谷驰东南，三江浇吴会。","积阴漏云汉，涌水翻积块。","斯民既昏垫，我稼堕颠沛。","鱼鳖有余粮，郊原靡遗穗。","糊口窃自恕，矜寡将何赖。","天道有盈虚，吾宁罪于歳。","救饥苦谋拙，禹稷不可待。","行矣帆长风，因之浮海外。"],"title":"吴中大水有负郭田在常州云已漂溃作一首示公仪"}
