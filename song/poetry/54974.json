{"author":"朱熹","id":54974,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["偶向新亭一破颜，高情直寄有无间。","地偏已隔东西路，天阔长围远近山。","浩荡只愁春雾合，轮囷却喜暮云还。","不堪景物撩人甚，倒尽诗囊未许悭。"],"title":"次秀野极目亭韵  其一"}
