{"author":"杨亿","id":210814,"strains":["仄仄平平○，平○仄仄平。","平平○仄仄，仄仄仄平平。","仄仄平平仄，平平仄仄平。","平平平仄仄，平仄仄平○。","平仄平○仄，○平仄○平。","平平仄仄仄，仄仄仄○平。","平仄○平仄，平○仄仄平。","平平仄平仄，平仄仄平平。","仄仄仄平仄，平平仄仄平。","○平平仄仄，仄仄仄○○。"],"paragraphs":["迹寄浮屠教，心将汗漫游。","无眠长达曙，却立动经秋。","秘诀神仙授，灵苖洞壑求。","诛茅探虎穴，投杖涸龙湫。","丹熟炉应冷，禅余室更幽。","登山不累息，入夏亦重裘。","名已标真籍，身犹隐沃洲。","逍遥访岩穴，迢递别林丘。","遍览缙云境，还浮一叶舟。","三千功欲满，鹤驭恐难留。"],"title":"送觐道人归故"}
