{"author":"释德洪","id":228309,"strains":["平平仄仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["东坡醉墨浩琳琅，千首空余万丈光。","雪里芭蕉失寒暑，眼中骐骥略玄黄。","机轮妙转风雷舌，春色浓纒锦绣肠。","可惜骑鱼天上去，断弦空壁暗凄凉。"],"title":"与客论东坡作此"}
