{"author":"陆游","id":41119,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["病著愁侵并不支，孤村况遇岁残时。","水轩客散成舒啸，山寺僧来得剧棋。","铜鸭香生风袅袅，竹鸡声断雨丝丝。","新诗煅炼功何似，问著衰翁自不知。"],"title":"岁暮遣兴二首  其二"}
