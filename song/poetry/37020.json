{"author":"陆游","id":37020,"strains":["仄平平平仄仄仄，仄平仄仄平平仄。","平平○仄仄仄仄，○○仄仄平平仄。","仄仄○平仄仄仄，平仄○平仄仄仄。","平平仄仄仄平平，平仄仄○平仄仄。"],"paragraphs":["采莲吴姝巧笑倩，小舟点破烟波面。","双头折得欲有赠，重重叶盖羞人见。","女伴相邀拾翠羽，归棹如飞那可许。","倾鬟障袖不譍人，遥指石帆山下雨。"],"title":"采莲曲"}
