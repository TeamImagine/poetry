{"author":"彭汝砺","id":201805,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["城隅东北起危亭，卧栋飞檐控地形。","万井不藏平野绿，一湖才见远山青。","春归会圃低华幄，雨歇寒芜露翠屏。","日暮登临望楼阙，误随飞鸟下南溟。"],"title":"和张侍读总翠亭"}
