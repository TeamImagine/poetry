{"author":"宋祁","id":13274,"strains":["仄平仄仄仄平仄，平仄仄仄平平平。","平○平平仄平仄，平平○平○仄平。","平○仄仄平仄仄，仄仄平仄仄平平。","平平平仄仄仄仄，○仄仄平平仄平。"],"paragraphs":["十年去国老蒙召，今岁始见家园春。","双燕初来即宾客，群鶑相逢如故人。","蒙茸草树延野色，碎璅鲑菜供盘珍。","多惭吾党共醒醉，收得泽边憔悴身。"],"title":"嘉祐庚子秋七月予还台明年始对家圃春物作"}
