{"author":"方干","id":30277,"strains":["仄仄仄平平仄仄，平平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["下马政成无一事，应须胜地过朝昏。","笙歌引出桃花洞，罗绣拥来金谷园。","十里水云吞半郭，九秋山月入千门。","常闻大厦堪栖息，燕雀心知不敢言。"],"title":"尚书新创敌楼二首 一"}
