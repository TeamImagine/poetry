{"author":"邹浩","id":220755,"strains":["仄平平仄平平平，平平平仄平平平。","仄平平仄仄平仄，平仄仄平平仄平。","平平○平仄平仄，仄平仄仄平平仄。","平平平仄仄平平，仄仄○平仄平仄。","仄○平○仄平○，仄仄平平仄仄平。","仄○平仄平仄仄，仄仄仄平平仄平。","平仄○仄仄仄仄，仄仄仄○平仄仄。","仄平平仄仄平○，仄仄平平平仄仄。"],"paragraphs":["道言谁复书诸绅，潇湘江上逢斯人。","向来滨死入魑魅，胸腹洞然无甲鳞。","炎氛吹风作旗靡，玉楼倒影明蒿里。","孤心还逐冷云飞，历历长亭不知几。","圣王开了睹天庭，妙脱筌蹄合喙鸣。","个中无可无不可，智者亦迷何处名。","浑沌兼忘儵与忽，有口鼻如欣莫咄。","北山之北草堂深，怨鹤惊猿它自物。"],"title":"信中以诗来因次其韵送之"}
