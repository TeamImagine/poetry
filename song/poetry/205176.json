{"author":"李之仪","id":205176,"strains":["仄平平平仄，仄仄仄仄平。","仄仄仄平平，仄仄平平○。","仄○仄平平仄仄，仄仄平仄仄平仄。","平平仄仄平○平，仄仄平平平仄仄。","平平平平仄平仄，平仄平平平仄仄。","○仄平平仄仄平，仄仄平平仄平仄。","仄仄平平○仄平，仄仄平平平仄○。","平仄平○○仄仄，平平仄仄仄平○。"],"paragraphs":["二年江南客，对面不见山。","负我爱山心，兀兀尘埃间。","一闻说山心便喜，欲插修翰遽飞起。","君家乃是山中居，永日青山同徙倚。","流泉涓涓薜萝暗，明月时时窥枕簟。","三伏清霜带雪来，不断烟云拥栏槛。","只恐居山兴易阑，万壑波涛翻等闲。","知有心期难得否，凭君借与画图看。"],"title":"题山堂"}
