{"author":"徐夤","id":33978,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["伐罪书勋令不常，争教为帝与为王。","十年小怨诛桓邵，一檄深雠怨孔璋。","在井蛰龙如屈伏，食槽骄马忽腾骧。","奸雄事过分明见，英识空怀许子将。"],"title":"魏"}
