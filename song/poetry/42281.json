{"author":"陆游","id":42281,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["畴昔花前醉放颠，即今不饮亦陶然。","太平固自多遗老，独往何妨是斥仙。","扶杖每观南亩馌，解衣时作北窗眠。","人间贤俊方云集，我遇龙蛇岂厄年。"],"title":"书适"}
