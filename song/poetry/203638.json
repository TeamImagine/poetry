{"author":"孔平仲","id":203638,"strains":["仄平平仄仄平平，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["海沂歌舞待王祥，喜得淮南一道堂。","军号无为已闲暇，地连秋浦更清凉。","进趋黾勉心应懒，退食优游策最长。","我住庐山欲招隠，为君先去种松篁。"],"title":"送吴全甫中舍倅无为"}
