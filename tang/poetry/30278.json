{"author":"方干","id":30278,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平仄仄仄平。"],"paragraphs":["异境永为欢乐地，歌钟夜夜复年年。","平明旭日生床底，薄暮残霞落酒边。","虽向槛前窥下界，不知窗里是中天。","直须分付丹青手，画出旌幢遶谪仙。"],"title":"尚书新创敌楼二首 二"}
