{"author":"梅尧臣","id":57220,"strains":["仄仄平平仄，仄平平仄平。","仄平平仄仄，○仄仄平平。","仄平○平仄，平平仄仄平。","平○平仄仄，仄仄仄平○。","平仄○平仄，平平仄仄平。","平平平仄仄，○仄仄平平。"],"paragraphs":["去岁逢今日，雨寒田舍家。","系骢乌臼树，烧眼杜鹃花。","转坞泥塍滑，迷村草径叉。","旋挑初出笋，漫掐自生茶。","农斧穿桑𫜰，牛童绾髻丫。","乡园方在远，看及种胡麻。"],"title":"依韵和寒食偶书"}
