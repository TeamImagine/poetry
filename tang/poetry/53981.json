{"author":"李颀","id":53981,"strains":["仄仄平平平仄仄，平仄平○仄平仄。","平平平仄仄平○，○仄平○仄平仄。","平仄平仄仄平平，仄仄平平平仄○。","○仄平平仄平仄，平平仄仄仄平平。","仄仄平平仄○仄，平平仄○仄平仄。","平平仄仄仄仄平，仄仄平○仄○仄。","仄仄平平仄仄平，平平仄仄仄平平。","仄平仄仄平平仄，平仄平平仄仄○。","仄平仄仄平平仄，平平仄平平仄仄。","平平仄仄平仄○，仄仄○平仄平仄。"],"paragraphs":["累荐贤良皆不就，家近陈留访耆旧。","韩康虽复在人间，王霸终思隐岩窦。","清冷池水灌园蔬，万物沧江心澹如。","妻子欢同五株柳，云山老对一床书。","昨日公车见三事，明君赐衣遣为吏。","怀章不使郡邸惊，待诏初从阙庭至。","散诞由来自不羁，低头授职尔何为。","故园壁挂乌纱帽，官舍尘生白接{罒/离}。","寄书寂寂于陵子，蓬蒿没身胡不仕。","藜羹被褐环堵中，岁晚将贻故人耻。"],"title":"荅高三十五留别便呈于十一"}
