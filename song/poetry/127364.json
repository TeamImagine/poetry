{"author":"方岳","id":127364,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["久矣寒窗美曲肱，绝交书到短檠灯。","向来问舍渔樵侣，肯作归田粥饭僧。","耕罢夕阳牛觳觫，睡残明月鹤鬅鬙。","年来老懒略相似，见兔何能便放鹰。"],"title":"次韵陈料院  其四"}
