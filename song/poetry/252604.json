{"author":"洪皓","id":252604,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","仄仄仄平平仄仄，仄平平仄仄仄平。","平平仄仄平平仄，仄仄仄平平仄平。"],"paragraphs":["怪怪奇奇不可陈，搜奇抉怪殆穷神。","曾编金钥李商隐，屡赐银杯胡楚宾。","丽服靓妆皆可玩，大羹元酒并忘辛。","文章三变公为伯，自愧蠢愚冬复春。"],"title":"次韵学士重阳雪中见招不赴前后十六首  其一○"}
