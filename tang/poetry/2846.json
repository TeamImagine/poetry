{"author":"杜甫","id":2846,"strains":["平平仄仄仄仄平，仄仄仄仄平平平。","○平○仄仄仄仄，仄平仄仄平平平。","仄平仄平仄仄仄，○○平仄仄仄仄。","仄○仄仄仄平平，仄平仄○○仄仄。","仄仄平平仄平仄，仄平平仄平平仄。","平仄平平仄仄平，仄平仄仄○仄仄。","仄平仄仄仄平平，仄仄○平仄仄平。","仄仄平平仄平仄，平仄仄仄○平平。"],"paragraphs":["夔州处女发半华，四十五十无夫家。","更遭丧乱嫁不售，一生抱恨堪咨嗟。","土风坐男使女立，应当门户女出入。","十犹八九负薪归，卖薪得钱应供给。","至老双鬟只垂颈，野花山叶银钗并。","筋力登危集市门，死生射利兼盐井。","面妆首饰杂啼痕，地褊衣寒困石根。","若道巫山女麤丑，何得此有昭君邨。"],"title":"负薪行"}
