{"author":"曾丰","id":72148,"strains":["仄仄仄○平，仄平仄○仄。","仄○平仄平，仄仄○仄仄。","平平平仄平，平仄仄平○。","平平仄仄平，仄仄平平仄。","仄平仄平平，仄仄平仄仄。","平平平仄平，仄仄平仄仄。","平平仄平平，平仄平平仄。","平平平仄平，仄仄仄平仄。","仄平仄平平，平仄○平仄。","平仄○平平，仄平○仄仄。","仄平○仄仄，○仄仄平仄。","平平仄○○，仄平仄○仄。","仄仄仄仄平，仄仄仄平仄。","平平仄仄平，○仄平平仄。","平平平仄平，仄仄仄仄○。","○仄平平平，仄平仄仄仄。","仄平○平平，平仄平仄仄。","仄平平平平，仄仄平仄仄。","平仄平仄平，平平仄平仄。","平○仄平○，平仄仄仄仄。","仄平仄平平，仄仄平○○。","仄仄仄仄平，仄仄○平仄。"],"paragraphs":["海上有三山，岭南有三洞。","洞中天下奇，少有相伯仲。","探原冥莫涯，窥底窈无缝。","流泉沆瀣融，滴乳氤氲冻。","谲姿互形容，驳理交错综。","推原开辟初，造化穷妙用。","琼田鬼为耕，芝草天为种。","初为仙界包，后与妙门共。","我生嗜娱嬉，兹赏乘倥偬。","幽迹重穷探，古碑难疾诵。","玩心犹未厌，行色已先动。","山容笑相留，水声泣相送。","后土不爱珍，入眼亦云众。","形模怪莫名，留作诸天供。","琤然钟磬声，独与雅意中。","重价酬良工，采归以自奉。","列箱妻儿争，堆案宾客弄。","那知含韶音，未与登禹贡。","清庙千载勋，钧天一场梦。","何如卧岩间，天性得自纵。","物情我平章，我事谁折衷。","物我两忘怀，宴坐听禽哢。"],"title":"游三乳洞"}
