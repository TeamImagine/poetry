{"author":"戴复古","id":93340,"strains":["仄仄平平○仄仄，仄○平平平仄仄。","仄平仄仄仄平平，平○平平仄平平仄平平平。","平平平仄仄平仄，仄仄仄平平仄仄。","仄仄仄平平，仄仄○仄平平平。","平仄平仄平仄仄，平○仄平平仄○。","仄平仄平○仄仄，仄仄平平仄平仄。","仄仄平平仄仄○，仄平平仄仄仄仄。","仄○仄平平，仄仄仄仄○。","仄仄仄平平，仄仄仄平仄。","仄平平仄仄平平，仄平仄仄平仄○。","仄○平，仄仄平。","仄○仄平仄，平仄仄仄平。","平平仄仄仄仄仄，仄平仄○平平平。","仄平仄平平平仄，仄平仄仄仄仄平。","平平仄○仄平仄，仄平平平○仄仄，仄仄仄平平仄平。","仄仄平平仄仄平，平平仄仄平仄平。","仄平仄仄仄平平，平仄平平仄仄平。"],"paragraphs":["在昔商山传四皓，又闻香山图九老。","异乡异姓适同时，争如章泉一家兄弟登耆颐。","章泉之上两山下，有地可宫田可稼。","伯也早休官，季也相约归林泉。","名动京口耕谷口，山中有诗天下传。","一生得闲兼得寿，皓首庞眉世稀有。","竹隠先生八十三，定庵居士七十九。","客从远方来，亦是六十叟。","手把一枝梅，奉劝两翁酒。","问公何以致遐龄，请翁细说吾细听。","不烧丹，不学仙。","五行有常数，天所禀赋焉。","人生一气统四体，众人斲丧吾能全。","要知养生无他术，日多吃饭夜独眠。","承翁见教谢翁去，两翁殷勤留我住，是夜醉眠苔竹轩。","梦见山灵向我言，翁之所说皆不然。","两翁盛德合乎天，天与遐龄五百年。"],"title":"章泉二老歌"}
