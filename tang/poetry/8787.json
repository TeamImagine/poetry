{"author":"崔元翰","id":8787,"strains":["平仄平仄仄，平平仄仄平。","○平仄仄仄，仄仄平平平。","仄仄仄○仄，平平仄仄平。","平平仄平仄，平仄仄平平。","仄仄平仄○，仄平平仄平。","仄平仄仄仄，仄平平仄平。","平仄平仄仄，仄平平仄○。","仄○○仄平，○仄平平平。"],"paragraphs":["宁岁常有备，殊方靡不宾。","禁营列武卫，帝座彰威神。","讲事一临幸，加恩遍抚巡。","城高凤楼耸，场迥兽侯新。","饮羽连百中，控弦逾六钧。","拣材尽爪士，受任皆信臣。","光赏文藻丽，便繁心膂亲。","复如观太清，昭烂垂芳辰。"],"title":"奉和登玄武楼观射即事书怀赐孟涉应制"}
