{"author":"马先觉","id":56063,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["端的西来了世缘，有身宁肯自谋安。","殷勤疗病肱三折，去住无心指一弹。","贝叶翻余清磬在，梵音飘断暮钟残。","祇今双树婆娑影，空鏁灵山片月寒。"],"title":"慧聚僧神济善医能知人死生于数岁或数月之前或有奇疾则以意用药无不差者既享高寿临终甚了了因作二诗哭之僧讳清照神济乃其师号云  其一"}
