{"author":"赵鼎","id":248329,"strains":["仄仄平平仄仄平，平平平仄仄平平。","平平仄仄平仄仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["露濯秋空灏气生，沉沉天宇夜空明。","南楼老子兴不浅，赤壁先生梦更清。","小艇拟寻银汉路，哀砧还起玉关情。","何心把酒论欢赏，细字文书对短檠。"],"title":"中秋夜清坐读欧阳公正统论二首  其二"}
