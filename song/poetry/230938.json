{"author":"葛胜仲","id":230938,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平仄平仄仄，仄平平仄仄平平。"],"paragraphs":["下田弥望股清流，谋食谁言必本州。","且复种秔资口腹，早知籍稻载春秋。","携家便可随丰俭，仕国从今委去留。","𫗴粥粗供吾事济，寸心安静得休休。"],"title":"和元方寄若拙弟托觅颜渊之五十亩韵"}
