{"author":"方子静","id":167085,"strains":["平平仄仄仄○平，仄仄平平仄仄平。","平仄平平平仄仄，仄平仄平仄平平。","仄平仄仄平○仄，平仄平平仄仄平。","仄仄平平平○○，平平平仄仄平仄。"],"paragraphs":["东皋雨后土膏肥，夙驾乌犍出短扉。","秧水平畴蛙阁阁，菜花满棱蝶飞飞。","比邻社酒欢犹在，墙壁农书事已非。","独喜桑麻今正长，渊明归去最知几。"],"title":"春日田园杂兴"}
