{"author":"苏轼","id":195621,"strains":["仄仄平平，仄仄○仄。","○平○○，平仄平仄。","仄平仄平，仄平仄仄。","平仄平仄，仄仄仄仄。","仄○平平，平○仄仄。","平平仄仄，平仄仄仄。","○平仄仄，仄仄平仄。","仄平仄仄，仄仄仄仄。","○仄平平，仄仄仄仄。","平平平平，平仄仄仄。"],"paragraphs":["五老峰前，白鹤遗址。","长松荫庭，风日清美。","我时独游，不逢一士。","谁欤棋者，户外屦二。","不闻人声，时闻落子。","纹枰坐对，谁究此味。","空钩意钓，岂在鲂鲤。","小儿近道，剥啄信指。","胜固欣然，败亦可喜。","优哉游哉，聊复尔耳。"],"title":"观棋"}
