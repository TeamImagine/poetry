{"author":"王之道","id":7532,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["月华秋气共清圆，千古佳时句一联。","节物伤心还惙惙，山光经雨自涓涓。","潢池兵火今方炽，沟壑饥羸正可怜。","怊怅去年人已矣，乱离谁复问招延。"],"title":"中秋和彦立兄韵悼伯父仲球"}
