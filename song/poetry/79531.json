{"author":"欧阳修","id":79531,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["白首三朝社稷臣，壶浆夹道拥如云。","金貂争看真丞相，竹马犹迎旧使君。","岂止轩裳夸故里，已将锺鼎勒元勋。","不须授简樽前客，好学平津自有文。"],"title":"寄题相州荣归堂"}
