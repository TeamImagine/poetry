{"author":"张玉娘","id":166631,"strains":["平仄平平仄，仄仄仄○○。","仄仄仄平仄，平平平仄平。","仄仄平仄仄，仄仄仄平平。","平仄平平仄，平平仄仄平。","仄平平○仄，仄仄仄○平。","仄仄平○○，平平仄仄平。","○平平仄仄，平仄仄平平。","仄平仄平仄，仄平平仄平。","○○仄○仄，仄仄仄平平。","平仄平平仄，仄平平仄平。","仄仄平平仄，○○○仄平。","平平○仄仄，仄仄仄平○。","○仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。"],"paragraphs":["头上云俱黑，一片雨浪浪。","惨淡隠高树，霏微迷绿杨。","冷冷添涧水，点点落危樯。","帘卷山流翠，郊虚草自香。","静嫌声间竹，醉爱爽凝觞。","殿阁罗闲扇，池亭送嫩凉。","荷珠圆复碎，兰芷脆还芳。","拂埃乱天际，度云喧草堂。","乘空曳轻练，向晚洗炎光。","幽径荒苔滑，短檐飞鸟忙。","湛湛翻萍影，溶溶浸柳塘。","无心留石洞，有梦恼襄王。","暝色欺明月，高飙透薄裳。","入更生阒寂，欹坐讶清商。","润气清湘簟，徘徊怯绣床。"],"title":"咏夏雨"}
