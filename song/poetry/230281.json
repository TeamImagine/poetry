{"author":"许景衡","id":230281,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["留连五斗未投闲，独坐穷愁有万般。","多谢题诗相慰藉，应怜涉世最艰难。","载闻诗老推工部，何止神童说长官。","我亦半生收好句，夜光偏照箧中寒。"],"title":"再和张敏叔"}
