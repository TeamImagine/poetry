{"author":"王庭珪","id":237970,"strains":["仄仄平平○，平平平仄平。","平平平仄仄，○仄仄平平。","仄仄平平仄，平平仄仄○。","平平平平○，仄仄仄平○。","仄仄○平仄，平平仄仄平。","平○平仄仄，平仄仄平平。"],"paragraphs":["野阔生愁兴，时危无定居。","渊明伤倦鸟，张翰忆鲈鱼。","宦路风波恶，交情势利疏。","谋生成龃龉，欲进复踌躇。","盗贼犹猖蹶，田园未垦锄。","君王图治切，新下急贤书。"],"title":"和施倅岁暮感怀"}
