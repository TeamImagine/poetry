{"author":"谢翱","id":164658,"strains":["仄平平○○平平，仄仄仄平仄仄○。","仄○平仄仄平仄，仄仄平仄仄平平。","平平平仄仄仄仄，○平平仄仄○平。","仄平仄仄仄平仄，平仄仄平仄仄仄。","平平仄仄仄○平，仄仄仄平仄○仄。"],"paragraphs":["妾身生长临江边，幼嫁酒家学数钱。","自从夫婿去为贾，别妾初下武昌船。","涔阳归雁不寄影，巂州书到已三年。","别时梦指水为誓，惟有海凫见妾泪。","愁抛锦字下中流，却见海凫泪如水。"],"title":"春江曲"}
