{"author":"杨万里","id":49652,"strains":["平平平仄平平平，平平平○仄仄平。","仄平平平仄平仄，仄平仄仄平平平。","平仄仄仄仄仄仄，仄平平仄平平仄。","仄平仄仄平平平，平仄仄仄仄仄平。","平平平仄平平仄，仄平仄仄平仄仄。","仄○仄仄平仄平，平平仄仄平仄平。","仄平仄仄仄平仄，仄平平平仄平仄。"],"paragraphs":["旴江天上银河冰，麻姑人间白玉京。","不生金珠不生玉，只生命代千人英。","前有泰伯后子固，后无来者前无古。","九州四海何同年，浓墨大字荐惠连。","君家春草池塘句，只今又见君著语。","袖中绣出诗一编，清新不减春草篇。","愿君努力古人事，再光麻姑与旴水。"],"title":"赠旴江谢正之"}
