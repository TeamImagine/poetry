{"author":"陆游","id":33252,"strains":["仄仄仄仄平平平，平○仄平平仄○。","仄仄平仄平平平，平平平仄○平平。","平仄仄○○平平，仄仄平平仄仄平。","平平平平仄○平，仄仄平仄○平平。","○平仄仄平仄平，仄平平仄平仄仄。","仄平平平平仄平，○仄仄平仄仄平。","○平仄仄仄仄平，平仄仄平平平平。","仄仄仄仄平平平，仄平仄仄仄仄平。"],"paragraphs":["一起一伏黄茅冈，崔嵬破丘狐兔藏。","炯炯寒日清无光，单单终日行羊肠。","村落聚看如惊麞，亦有银钗伏短墙。","黄旗翻翻鼓其镗，画角鸣咽吹斜阳。","长筒汲井熬雪霜，辘轳咿哑官道傍。","渺然孤城天一方，传者或云古夜郎。","其民简朴士甚良，千里郁为诗书乡。","闭合扫地焚清香，老人处处是道场。"],"title":"入荣州境"}
