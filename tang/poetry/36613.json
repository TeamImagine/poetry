{"author":"陈陶","id":36613,"strains":["仄仄平仄仄，仄平○仄平。","○○仄平仄，平仄仄平平。","仄仄仄仄平，平○仄平平。","平平平平仄，仄仄仄仄平。","仄仄平仄○，仄平平平平。","○平仄平仄，平仄仄仄平。","仄平仄平平，仄仄平平平。","平○仄仄仄，平仄平平平。","仄仄平平平，○平平平○。","平平仄仄仄，仄仄仄平平。"],"paragraphs":["梵宇章句客，佩兰三十年。","长乘碧云马，时策翰林鞭。","曩事五岳游，金衣曳祥烟。","高攀桐君手，左倚鸑鷟肩。","哭玉秋雨中，摘星春风前。","横辀截洪偃，凭几见广宣。","尔来寤华胥，石壁孤云眠。","龙降始得偈，龟老方巢莲。","内殿无文僧，驱虞谁能牵。","因之问楚水，吊屈几潺湲。"],"title":"寄元孚道人"}
