{"author":"陆游","id":34356,"strains":["仄仄平平仄仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["小筑精庐剡曲傍，枵然蝉腹与龟肠。","酒钱觅处无司业，斋日多来似太常。","云碓旋舂菰米滑，风炉亲候药苖香。","明年更入南山去，要试囊中服玉方。"],"title":"累日无酒亦不肉食戏作此诗"}
