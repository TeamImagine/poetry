{"author":"叶梦得","id":234998,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["华屋惊随劫火飞，江山空自绕邦圻。","灵踪可便超千载，妙解谁从寄一微。","著屐尚堪穷碧落，据床聊伴俯清辉。","追寻会识关心处，未怪衰翁苦忆归。"],"title":"次韵马参议同游蒋山"}
