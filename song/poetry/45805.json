{"author":"杨万里","id":45805,"strains":["仄仄平平平，平仄仄平仄。","仄仄仄平平，仄仄仄○仄。","仄平平平仄，平平平仄仄。","仄仄仄仄仄，仄仄○仄仄。","仄平仄仄平，仄仄仄仄仄。","平平仄平仄，○仄仄仄仄。","仄仄○仄仄，○仄仄○仄。","○平仄平平，平平仄平仄。"],"paragraphs":["饭罢来窥园，晴路忽流水。","石子浄无尘，一一湿如洗。","夜来元无雨，霜消痕尚尔。","穉子有素约，杖屦从我戏。","老夫偶独先，穉子久不至。","初心一何乐，中路惨不喜。","怅望行复歇，回顾亦三四。","行逢木蕖开，攀翻嗅霜蕊。"],"title":"行圃"}
