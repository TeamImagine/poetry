{"author":"李白","id":55563,"strains":["仄平仄仄仄，仄仄仄平平。","平平仄平平，仄仄平仄平。","平平平平仄，仄仄仄仄平。","平平仄仄仄，仄仄平平平。","仄仄○仄仄，仄平平平平。","平平仄仄仄，仄仄○○○。"],"paragraphs":["凤饥不啄粟，所食唯琅玕。","焉能与群鸡，刺蹙争一餐。","朝鸣昆丘树，夕饮砥柱湍。","归飞海路远，独宿天霜寒。","幸遇王子晋，结交青云端。","怀恩未得报，感别空长叹。"],"title":"古风 四十"}
