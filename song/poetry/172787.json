{"author":"姜德明","id":172787,"strains":["平仄平平平仄平，平平仄仄平平平。","平平仄仄平平仄，○平仄仄平○○。","平平平仄仄○仄，仄仄○平平仄仄。","仄平仄仄仄平○，仄仄平平平仄仄。","仄仄平平仄仄平，平平○仄仄平平。","平平仄仄平○仄，仄仄平平平仄平。","仄○仄平仄平仄，仄仄平平○平仄。","仄平平仄仄平平，仄仄平平仄平仄。","平平平仄平平平，○平仄仄平平平。","仄仄平平仄平仄，仄平仄仄平平平。","仄仄平平○仄仄，平仄平平仄○仄。","○平平仄仄平平，平平仄仄平仄平。","平○平仄平平仄平仄，仄平平平仄仄仄。","平仄仄平仄仄仄，○平仄仄平平仄。"],"paragraphs":["枫树萧萧霜叶红，芦花瑟瑟鸣西风。","渔翁举网秋江上，轻舟一叶波溶溶。","群鱼游泳影相续，密网收来心易足。","赤鳞素质影跳空，玉尺金梭光炫目。","鼓枻归来日未斜，腥风吹入比邻家。","家人出户欢相迓，笑举鱼筐还自夸。","老妻汲泉向江口，稚子攀条折杨柳。","汲泉炊水待烹鳞，贯柳携鱼去沽酒。","黄昏灯火罗盘餐，妻儿笑语娱团栾。","况值时清少征税，一生未解愁饥寒。","却笑商人轻远别，寒帐孤眠怨妻妾。","更怜农父在西畴，年丰则喜荒则忧。","何如渔者生涯寄江水，取之无穷用不已。","朝复暮兮醉复醒，长年啸傲烟波里。"],"title":"秋江渔乐图为邑人宗正纯撰"}
