{"author":"毛滂","id":222661,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["天公怜我欲无邻，得近芝兰久益芬。","定免幼安还割席，拟从东野若为云。","归鞭那有蓝关雪，别梦应通鲁水芹。","强饭勉之书满载，与君千里共斯文。"],"title":"送巨中教授解官"}
