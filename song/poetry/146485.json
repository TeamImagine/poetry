{"author":"金君卿","id":146485,"strains":["○平仄平仄，平平平平平。","仄仄○○平，仄平平仄平。","平仄仄仄仄，仄仄平仄○。","平○平仄仄，仄仄平○○。","仄○仄仄仄，仄仄平○平。","仄仄仄平平，仄仄平○平。"],"paragraphs":["轻风剪烟素，绳绳萦嵓阿。","白鸟相间飞，野容秋外多。","颓日忽返照，霎若春气和。","惊帆无落势，又欲冲除过。","水行本善利，一苇安如梭。","却笑利名途，甚矣风中波。"],"title":"晚过黄池村"}
