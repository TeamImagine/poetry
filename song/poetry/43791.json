{"author":"范成大","id":43791,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["眼看白露点苍苔，岁月飞流首屡回。","老去读书随忘却，醉中得句若飞来。","闻鸡午夜犹能舞，射雉西郊不用媒。","自笑支离聊复尔，丹心元未十分灰。"],"title":"明日分弓亭按阅再用西楼韵"}
