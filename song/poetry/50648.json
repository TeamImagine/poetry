{"author":"周必大","id":50648,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["花接门园记洛川，明农堂畔识丰年。","自量拾级身犹健，共约楼居意欲仙。","倚槛聊舒千里目，举头应侧万人肩。","那知宾主非刘石，枉作沙河酒席传。"],"title":"庆元庚申华隠楼成其下明农堂新接牡丹亦盛开敬邀伯威德源二兄小集用旧韵"}
