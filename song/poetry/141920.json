{"author":"刘黻","id":141920,"strains":["平仄平仄平平仄，仄仄仄平平仄仄。","平平仄平平○平，○仄仄平平仄仄。","○平仄○○仄平，仄仄平○平仄仄。","平平仄○仄仄平，仄○仄仄平？？。","○○平仄平仄平，平仄仄平平仄仄。","平平平仄平仄平，仄仄平平平仄仄。","平平仄仄仄平平，仄仄平平仄平仄。","仄平仄仄平仄平，○仄平平○仄仄。","仄平平平仄仄○，仄○平平仄平仄。","仄平平仄○仄平，仄仄仄平○仄仄。","仄仄仄仄仄仄平，平仄平平仄平仄。","平平仄仄平仄平，仄平平平仄平仄。","平平仄仄平仄平，仄仄平平仄平仄。","平平仄仄仄仄平，平仄平平平仄仄。","平平平仄仄仄平，仄仄平平仄平仄。"],"paragraphs":["天地之性人为贵，四体百骸仁义具。","先生领之皇降初，繇稚及耆全故步。","深居独观昭旷原，学不师传能自悟。","真贫不挠万境融，实行已熟群□□。","深衣褒带山泽癯，经史百家罗府库。","东南清叙知几何，见谓生贤扶世数。","申公不召老丘园，共惜烟霞早成痼。","予尝北面承至言，如立明堂闻大濩。","是时年方二十三，自叹抠趋已云暮。","讵知穷饿驱远游，倏忽五年疏杖屦。","世界剥烂志士稀，稽首斯文独终慕。","家书一幅来雁山，报言先生溘朝露。","肝肠欲断声欲喑，六月悲风起荒圃。","先生谅与混沌游，魂魄聪明还太素。","生兮无辱死有荣，虎护龙居老师墓。"],"title":"哭艺堂汤先生"}
