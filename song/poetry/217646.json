{"author":"张耒","id":217646,"strains":["仄仄平平仄，平○仄仄平。","○平仄仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄平。","平平仄仄仄，仄仄仄平平。","仄仄平仄仄，平平仄仄平。","平平平仄仄，仄仄仄平平。"],"paragraphs":["岁暮柯山客，晨兴理小堂。","重云隔短日，老树拱清霜。","暖足加炉炭，翻经炷佛香。","蠲疴药探箧，破闷酒盈觞。","江落朝宗急，年登播殖忙。","江鱼切玉白，楚稻扑云黄。","猎获频供炙，邻蔬屡许尝。","吾谋殊未失，曝背负朝阳。"],"title":"岁暮闲韵四首  其三"}
