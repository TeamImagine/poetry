{"author":"曹彦约","id":84650,"strains":["仄仄仄平仄仄平，平平平仄仄平平。","仄平仄仄平平仄，仄仄仄平仄仄平。","仄仄平平平仄仄，平平平仄仄平平。","平平仄仄仄仄仄，仄仄平平仄仄平。"],"paragraphs":["过了一坡更一坡，中间田道水成涡。","雨来更骤担肩重，泥滑不休行步多。","奈老杉松犹偃蹇，趋时桃李暂蹉跎。","炊烟恋屋不肯出，夜宿人家烧薜萝。"],"title":"雨行宿高冈人家戏成口号"}
