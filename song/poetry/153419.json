{"author":"刘辰翁","id":153419,"strains":["仄仄平平仄，平平仄仄平。","仄平平仄仄，○仄仄平平。","仄仄○平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","仄平○○仄，平○仄平平。"],"paragraphs":["绝域何堪久，悠悠日又斜。","未能辞客况，更自改春华。","故国三千里，荒春八九家。","一声幽谷鸟，满眼故园花。","渐煖回归雁，余寒倚暮鸦。","陌头看过客，歌吹拥毡车。"],"title":"春景 绝域改春华 其一"}
