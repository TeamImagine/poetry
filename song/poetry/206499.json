{"author":"黄庭坚","id":206499,"strains":["仄平仄平仄，平仄仄仄仄。","平平仄平仄，平仄仄仄仄。","平平仄平仄，仄仄平平仄。","○平仄仄平，仄仄仄平仄。","仄○平平平，○仄仄平仄。","平平○仄平，仄仄平仄仄。","平平仄平平，平仄平仄仄。","平平平仄仄，仄仄仄○仄。","平平仄平平，平仄平仄仄。","仄平仄仄仄，平仄平仄仄。","仄平○仄平，仄仄仄平仄。","平平仄仄仄，仄仄仄仄仄。"],"paragraphs":["古今作生竹，能者未十辈。","吴生勒枝叶，筌采远不逮。","江南铁钩锁，最许诚悬会。","燕公洒墨成，落落与时背。","譬如刳心松，中有岁寒在。","湖州三百年，笔与前哲配。","规模转银钩，幽赏非俗爱。","披图风雨入，咫尺莽苍外。","吾宗学湖州，师逸功已倍。","有来竹四幅，冬夏生变态。","预知更入神，后出遂无对。","吾诗被压倒，物固不两大。"],"title":"次韵谢黄斌老送墨竹十二韵"}
