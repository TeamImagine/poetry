{"author":"高适","id":2345,"strains":["仄平仄平平，平平仄仄仄。","平平平仄仄，平仄仄平仄。","仄仄仄平平，平平仄平仄。","○平仄平仄，仄仄平○仄。","仄仄○仄○，仄平仄○仄。","仄平仄○仄，○仄仄平仄。","仄仄平平平，平平仄○仄。","平平平仄仄，仄仄仄平仄。","仄仄○○平，平平仄平仄。","平平○仄仄，仄仄平平仄。","平平平仄平，仄仄平平仄。","平平仄平仄，○仄仄平仄。","仄仄平平平，平平仄平仄。","平○平仄仄，仄仄仄平仄。","平仄平仄平，平平仄○仄。","仄平仄平仄，仄仄平仄仄。","仄仄平仄平，平平仄平仄。"],"paragraphs":["大夫击东胡，胡尘不敢起。","胡人山下哭，胡马海边死。","部曲尽公侯，舆台亦朱紫。","当时有勋业，末路遭谗毁。","转斾燕赵间，剖符括苍里。","弟兄莫相见，亲族远枌梓。","不改青云心，仍招布衣士。","平生怀感激，本欲候知己。","去矣难重陈，飘然自兹始。","游梁且未遇，适越今何以。","乡山西北愁，竹箭东南美。","峥嵘缙云外，苍莽几千里。","旅雁悲啾啾，朝昏孰云已。","登临多瘴疠，动息在风水。","虽有贤主人，终为客行子。","我携一尊酒，满酌聊劝尔。","劝尔惟一言，家声勿沦滓。"],"title":"宋中送族侄式颜"}
