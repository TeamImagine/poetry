{"author":"高斯得","id":128474,"strains":["仄仄○平仄，平平仄平仄。","平平仄仄平，平平仄○仄。","平仄仄平平，仄仄平仄仄。","平平仄○平，仄仄○仄仄。","仄平仄平平，仄仄平仄仄。","平仄平平平，平○仄平仄。","平平平仄平，平仄仄○仄。","平平仄仄平，平仄平平仄。","○仄仄仄平，平平平平仄。","仄仄仄仄平，○仄平仄仄。"],"paragraphs":["四运相摧斥，秋容忽而改。","英英晚节花，含霜发鲜彩。","游子感萧辰，命侣登爽垲。","湘山俨横陈，秀色如有待。","独怜祝融峰，尽日埋叆叇。","安得诛云师，吾将罪真宰。","悠悠元亮心，千载宛如在。","遥知把不盈，搔首终朝采。","胜达不可追，迷涂谁堪悔。","弃置勿复谈，且复浇磊磈。"],"title":"九日会客面岳亭以采菊东篱下悠然见南山分韵得采字诗"}
