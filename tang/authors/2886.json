{"name":"贾𫗧","id":2886,"desc":"𫗧，字子美，河南人。进士擢第，又登制策甲科。文史兼美。四迁至考功员外郎。长庆、大和间。历官常州刺史、太常少卿、中书舍人、礼部侍郎、兵部侍郎、京兆尹兼御史大夫，拜中书侍郎、同中书门下平章事，加集贤殿大学士，监修国史。李训事发，为中人所陷，与王涯等皆族诛。𫗧本中立，逢时多僻，死非其罪，世多冤之。两《唐书》皆有传。"}
