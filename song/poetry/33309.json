{"author":"陆游","id":33309,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["细细香尘暗六街，鱼鳞浅碧暮云开。","新妆褰幕全身见，误马随车一笑回。","酒酽顿忘风力峭，夜长犹恨漏声催。","京华旧侣雕零尽，短鬓成丝心未灰。"],"title":"上元二首  其一"}
