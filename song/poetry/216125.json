{"author":"张耒","id":216125,"strains":["仄仄平仄仄仄仄，○仄仄平○仄仄。","仄仄平仄仄仄平，○仄仄仄仄平仄。","平平平平仄平仄，仄仄○○平平仄。","仄仄平平仄仄平，仄仄平平仄平仄。","平平仄○平仄仄，平仄仄仄○平仄。","平平平仄仄平平，○仄平平仄平仄。"],"paragraphs":["昨者飞雹几破屋，颇说四郊妨麦熟。","十日霖雨一日晴，泥潦漫漫不容足。","凄风寒凉肃肌骨，五月更衣初秋服。","草木伤摧亦可怜，造物凭陵竟何欲。","阴阳错行成疫疠，君子慎疾防寒燠。","荒凉穷巷幸无他，更劝高眠饱𫗴粥。"],"title":"昨者"}
