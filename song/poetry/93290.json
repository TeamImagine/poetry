{"author":"钱厚","id":93290,"strains":["平平仄仄平平平，仄仄仄平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["林扉日日为谁开，底用潜驱俗驾回。","路有险夷休跌荡，山无今古只崔嵬。","千章佳木凌云上，万壑清流涌月来。","寄语游人莫遄迈，世间何处不尘埃。"],"title":"登玲珑山赋呈章冠叟俞安伸陈安世"}
