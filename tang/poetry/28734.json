{"author":"张贲","id":28734,"strains":["平平平仄仄平平，仄仄平平仄仄平。","平仄仄平仄仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["池塘萧索掩空笼，玉树同嗟一土中。","莎径罢鸣唯泣露，松轩休舞但悲风。","丹台旧氅难重缉，紫府新书岂更通。","云减雾消无处问，只留华髪与衰翁。"],"title":"奉和袭美先辈悼鹤"}
