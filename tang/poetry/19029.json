{"author":"鲍溶","id":19029,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["古鉴含灵气象和，蛟龙盘鼻护金波。","隐山道士未曾识，负局先生不敢磨。","曾向春窗分绰约，误回秋水照蹉跎。","世间纵有应难比，十斛明珠酬未多。"],"title":"古鉴"}
