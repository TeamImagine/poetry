{"author":"梅尧臣","id":35524,"strains":["仄平仄仄平，○仄平仄仄。","仄仄○仄仄，平仄仄平仄。","仄平平仄仄，○仄仄仄仄。","仄仄○仄平，○平仄平仄。","○平仄仄○，仄仄平○仄。","平○仄仄仄，仄仄平平仄。","○平○仄平，仄仄仄○仄。","○平○仄平，仄仄平○仄。"],"paragraphs":["别君忽五年，相望非一日。","会合如梦寐，欣喜对形质。","是时春已仲，临水柳未密。","载酒相与游，轻舠劣容膝。","禅扃竹下过，乳井松间出。","烹茶觉暂醒，岸帻情弥逸。","兴阑乘月归，及旦解行𫄴。","离怀更宿酲，远想都如失。"],"title":"发丹阳后寄徐元舆"}
