{"author":"刘攽","id":183669,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["戍鼓邻鸡催启关，繁星未坠重愁颜。","云含雪意朝寒外，河带冰光曙色间。","去远不堪登灞涘，言归时复念东山。","梁台客在文章盛，修竹何当复共攀。"],"title":"晨起汴上口占寄韩玉汝"}
