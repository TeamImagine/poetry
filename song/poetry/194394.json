{"author":"苏轼","id":194394,"strains":["仄仄平平仄仄平，平平仄仄仄平平。","仄平仄平平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["百日归期恰及春，余年乐事最关身。","出门便旋风吹面，走马联翩鹊啅人。","却对酒杯浑是梦，试拈诗笔已如神。","此灾何必深追咎，窃禄从来岂有因。"],"title":"十二月二十八日蒙恩责授检校水部员外郎黄州团练副使复用前韵二首  其一"}
