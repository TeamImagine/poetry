{"author":"陆游","id":39041,"strains":["平仄仄平平仄仄，仄平○平仄平仄。","平平仄仄仄平仄，仄仄仄平平○仄。","仄平仄仄平仄仄，仄仄平○仄仄仄。","仄平平仄○仄○，仄平仄仄平○仄。","平平平仄仄仄平，仄仄○○仄仄平。","平平仄仄仄仄仄，仄平○平平仄平。"],"paragraphs":["门外一溪清见底，老翁牵牛饮溪水。","溪清喜不污牛腹，岂畏践霜寒堕趾。","舍东土瘦多瓦砾，父子勤劳艺黍稷。","勿言牛老行苦迟，我今八十耕犹力。","牛能生犊我有孙，世世相从老故园。","人生得饱万事足，舍牛相齐何足言。"],"title":"饮牛歌"}
