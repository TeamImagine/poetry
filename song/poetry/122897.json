{"author":"徐元杰","id":122897,"strains":["平仄仄平平仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["天上玉堂辞宠荣，却持玉节按江城。","惟刑之恤民心悦，不怒而威吏胆惊。","有脚春来陶化日，无心云出雨苍生。","个中运量常提醒，元气循环昼夜行。"],"title":"饯江东绣使庸斋赵玉堂二首  其一"}
