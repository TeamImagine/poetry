{"author":"梅尧臣","id":46683,"strains":["仄仄平平平，仄仄仄平仄。","平○仄仄平，仄仄仄仄仄。","仄仄○仄○，仄仄仄平仄。","平平仄仄平，平平平仄仄。","平平平仄仄，仄仄平○仄。","平仄仄仄仄，平平仄平仄。","仄平平平平，仄仄平仄仄。","○平平仄仄，仄仄平仄仄。","仄仄仄平○，平仄仄仄仄。"],"paragraphs":["太守登车时，我病不能出。","遥期玩海棠，度险马屡叱。","唯畏行迈迟，恶欲及春日。","何为爱此花，曾非桃杏匹。","生红浓复浅，瘦蒂修且密。","湖傍几十树，雕盘拥新漆。","酒倾瑠璃盆，月上欢未毕。","县官同远宦，簿领无督诘。","刻意咏芳菲，追补李杜失。"],"title":"送晋原乔主簿"}
