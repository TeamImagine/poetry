{"author":"刘禹锡","id":10800,"strains":["平平仄仄仄，仄○平仄仄。","仄仄仄○平，平平平仄仄。","仄平仄平仄，平仄○平仄。","仄平平仄○，平仄平平仄。","○仄平仄仄，平平仄平仄。","仄仄仄仄平，平○仄平仄。","平平平仄仄，平仄○○仄。","○仄仄平平，平平仄平仄。","平平仄平仄，仄仄○平仄。","仄仄平仄平，平平仄○仄。","平平仄平仄，仄仄仄平仄。","仄仄仄仄平，平平平仄仄。","平平仄仄○，仄仄平平仄。","仄仄仄平仄，平平平平仄。","仄平仄平仄，仄仄平平仄。","仄仄平平平，平平仄平平。","平平仄仄仄，○仄平仄仄。","仄仄○仄平，平平仄平仄。","仄平平仄仄，平仄○仄仄。","仄○平平平，平平○仄仄。"],"paragraphs":["高人必爱竹，寄兴良有以。","峻节可临戎，虚心宜待士。","众芳信妍媚，威凤难栖止。","遂于鼙鼓间，移植东南美。","封以梁国土，浇之浚泉水。","得地色不移，凌空势方起。","新青排故叶，余粉笼疏理。","犹复隔墙藩，何因出尘滓。","兹辰去前蔽，永日劳瞪视。","槭槭林已成，荧荧玉相似。","规摹起心匠，洗涤在颐指。","曲直既了然，孤高何卓尔。","垂梢覆内屏，迸笋侵前戺。","妓席拂云鬓，宾阶{广阴}珠履。","抱琴恣闲玩，执卷堪斜倚。","露下悬明珰，风来韵清征。","坚贞贯四候，标格殊百卉。","岁晚当自知，繁华岂云比。","古诗无赠竹，高唱从此始。","一听清瑶音，峥然长在耳。"],"title":"令狐相公见示赠竹二十韵仍命继和"}
