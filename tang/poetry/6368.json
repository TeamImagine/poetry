{"author":"房孺复","id":6368,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["来自三湘到五溪，青枫无树不猿啼。","名惭竹使宦情少，路隔桃源归思迷。","𫛳鸟赋成知性命，鲤鱼书至恨暌携。","烦君强著潘年比，骑省风流讵可齐。"],"title":"酬窦大闲居见寄"}
