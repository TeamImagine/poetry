{"author":"曹彦约","id":84579,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["眼明及见决科文，发策当书第一勋。","八句催行歌白雪，一言合意定青云。","君今去亦朝天上，主圣还须对夜分。","遥想朱华传敕处，九重春色醉朝曛。"],"title":"使君见示鹿鸣诗走笔奉和"}
