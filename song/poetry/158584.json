{"author":"赵文","id":158584,"strains":["仄○○，仄仄平。","○平仄仄○，平平仄仄仄仄平。","平平仄仄仄仄平，仄仄仄仄○仄平。","仄平平仄仄○仄，仄仄仄仄平○平。","平仄平仄○，平仄平仄○。","仄仄仄仄平，平仄平仄平。","仄○○，仄平平仄平平仄仄平。"],"paragraphs":["远如期，近可知。","如何咫尺间，朝之所约夕背之。","千言万语托死生，转眼已若行路人。","问之何遽至如许，往往或起秋毫争。","财利诚已重，仁义诚已轻。","昨日弟与兄，今日胡与秦。","远如期，古来惟是山阳范巨卿。"],"title":"远如期"}
