{"author":"陆游","id":34492,"strains":["仄平仄仄仄，仄仄仄平平。","平平平仄仄，仄仄平平平。","平仄平仄平，仄仄仄仄平。","平仄仄仄仄，仄仄○平平。","平平平仄平，仄仄仄仄○。","仄○平仄平，仄仄仄仄平。","平平平仄平，平仄○平平。","仄○仄仄仄，仄仄平平平。"],"paragraphs":["我穷不自活，万事付天公。","今年寒苦晚，雾雨常蒙蒙。","虽逭裘褐忧，坐念疾病攻。","清夜喜不寐，万木号西风。","新霜才几何，瘴疠一扫空。","晓看乌臼林，已有数叶红。","微云时去来，寒日犹曈昽。","振衣起出户，一笑寻邻翁。"],"title":"初寒"}
