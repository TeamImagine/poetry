{"author":"吴儆","id":31466,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["灯火相从总角初，只今已是十年余。","穷愁懒漫吾犹故，文采雍容子甚都。","连璧肯来同寂寞，归鞍宁不少踌躇。","风流一别应如雨，傥有来鸿细作书。"],"title":"送钱虞仲兄弟"}
