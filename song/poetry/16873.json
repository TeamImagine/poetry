{"author":"王之望","id":16873,"strains":["平○仄仄平平仄，仄仄平平○仄仄。","仄平仄仄平仄○，仄仄平平仄平仄。","仄平仄平仄○仄，○平平平平仄仄。","○平仄仄仄平平，仄仄仄平平仄仄。","仄仄平平平仄○，○平仄仄平平仄。","平平仄仄平仄仄，平仄平平平仄仄。","仄仄平平仄仄平，仄平仄仄平○仄。","平仄平平仄仄平，平平仄○平○仄。","平仄仄平平仄平，仄○仄仄○平仄。","仄平仄仄平仄仄，○仄○平仄平仄。","平平仄仄仄平仄，○仄平平仄平仄。","仄○仄仄仄平仄，仄仄平平平仄仄。","仄仄仄仄平仄平，平仄平平仄平仄。","仄平平○仄平仄，仄仄仄仄平平仄。","○平平仄仄○平，○仄平平仄○仄。","平平平仄仄平平，仄仄平平平仄仄。","平平仄仄平仄○，○仄平平平仄仄。","仄仄○平平仄平，平○仄仄平平仄。","仄平仄仄○平仄，仄仄平平平仄仄。","仄平平仄仄平平，○仄仄平平仄仄。"],"paragraphs":["年将六秩诸衰具，漏尽钟鸣行不住。","一身许国铢两轻，万里携家斗升赴。","五羊大夫习劳苦，三鳣先生嗟晚暮。","分为一世数奇人，踏遍九州多半路。","早岁尝为梁甫吟，中途已失邯郸步。","穷通有命常自乐，幽显无惭方不惧。","每读商书戒十愆，不忧汉法干三互。","奔走频惊使节光，叨逾敢叹儒冠误。","车下夺牛任客疑，水中见蟹从人怒。","怨恩肯效儿女语，正直犹希鬼神护。","平生事业在方册，将老精神弊泉布。","九重德意日边远，十万师徒关外聚。","不令圣泽皆下霑，宁免吾皇尚西顾。","上为朝廷广霖雨，下令郡邑清蒙雾。","乘轺无术漫观风，分陕维贤倚行露。","青天云雾昔曾披，绿水芙蓉今密附。","郊坰小队连后乘，燕寝清香同妙炷。","鸟雀难偕鸿鹄飞，驽骀暂逐骅骝骛。","自怜落落王平子，遇此汪汪黄叔度。","但忧温诏趣公归，荫宇不容孤迹寓。"],"title":"再和"}
