{"author":"黎廷瑞","id":165832,"strains":["○平○仄仄，仄仄仄仄平。","平仄平平平，仄平仄平平。","平仄仄○仄，平平平仄平。","○平平平仄，仄仄○平平。","？仄平平平，仄仄仄仄平。","○平仄○仄，仄仄平平平。","仄平仄仄平，平仄平仄平。","仄平仄仄仄，仄仄平平平。","平平仄仄平，平仄平平平。"],"paragraphs":["苍忙遗二老，俯仰近十秋。","松柏摧高冈，凤麟隠沧洲。","吾道遽如许，斯人安可求。","当年西门路，感涕吟山丘。","矧我于韩门，忝与李汉俦。","遗文念当序，举笔心先愁。","岁寒赖有公，名节姱以修。","愿言爱体素，一柱回狂流。","天伦岂不伤，天运良悠悠。"],"title":"次韵吴雅翁秋怀四首  其三"}
