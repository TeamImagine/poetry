{"author":"汪藻","id":236944,"strains":["仄仄平平仄仄平，平平平仄仄仄平。","平平仄仄平平仄，平仄平平仄仄平。","仄仄仄平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["十样华樽照荜门，儿童歌舞彻比邻。","他乡忽作青州梦，新岁初尝白堕春。","敢谓五浆骇先馈，且欣一盏便醺人。","扶衰却老皆公惠，肯学刘伶祀鬼神。"],"title":"谢端明遣骑送酒"}
