{"author":"岳珂","id":105632,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["星坛仙簴韵琼瑶，仿髴神斿下九霄。","龙驾清都三境接，蜺旌绛节百灵朝。","霜澄夜气俱明彻，云澹秋容想泬寥。","耿耿寸衷天所鉴，忧时惟冀五兵销。"],"title":"设醮太平宫竣事呈偕行诸君二首  其一"}
