{"author":"方岳","id":127491,"strains":["仄仄仄平平仄平，仄平平仄仄平平。","仄平平仄仄平仄，仄仄仄平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["长啸出门山月高，古来宁独我蓬蒿。","拙于生事岂无粥，犹有故情焉用袍。","垅亩桑麻豳雅颂，亭皋木叶楚离骚。","不知公相今谁是，已与人间久绝交。"],"title":"山中  其二"}
