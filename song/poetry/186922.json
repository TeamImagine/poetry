{"author":"刘挚","id":186922,"strains":["○平仄平平，平平仄平仄。","仄平仄平仄，仄仄仄平仄。","平仄仄仄平，平平仄○仄。","平平平平平，仄仄平仄仄。","仄平仄平平，仄仄○平仄。","平仄平平平，仄仄仄仄仄。","仄平平平平，平仄仄平仄。","仄仄仄仄○，平仄仄仄仄。","平平平平平，仄仄仄平仄。","仄平仄仄○，仄○仄仄仄。","平仄仄平仄，平平仄仄仄。","仄○平仄○，平仄仄平仄。","平仄平平平，平仄平○仄。","仄仄平仄平，仄平仄平仄。","○○仄平仄，平仄仄平仄。","仄平平仄仄，平仄平仄仄。","平仄○平平，平仄仄仄仄。","仄仄仄平仄，仄平仄平仄。","仄平平仄平，仄平平仄仄。","仄仄仄平平，仄仄平仄仄。","平仄仄仄仄，平平平仄仄。","平仄仄平平，平平仄仄仄。","○平仄平平，仄平平仄仄。"],"paragraphs":["苍山抱西城，蒙泉发山麓。","一泓养虚净，大石坼岩澳。","源脤潗潗来，星珠沸相续。","何人潴方池，不使声瀑瀑。","四围叠琳琅，百丈荫云木。","波底金莲花，万叶绿绮缛。","畏清无鱼虾，因亦远鸥鹄。","俯视洞五脏，安敢濯两足。","循池隅西南，渐见泄泉滀。","怒声始可听，势如脱桎梏。","涎沫卷飞练，潨鸣射碎玉。","曲折谿路长，幽响远连属。","安得朱丝弦，为写沧浪曲。","派泽山下田，岁常稔麰谷。","憧憧负缾盎，清入郡人腹。","惠名由此欤，图牒曾不录。","崔碣镵文章，无数不暇读。","亦欲有佳句，恐为惠泉辱。","使君心自清，馆宫泉上宿。","一勺蜕尘轩，岂比樽酒渌。","磅礴壮士气，常为山水伏。","天下几林泉，无金买卜筑。","空兹嚼屠门，野人真碌碌。"],"title":"荆门军惠泉呈李使君舜卿"}
