{"author":"周必大","id":50158,"strains":["仄平仄平平，平平○仄平。","仄平仄平仄，平平仄平仄。","平仄仄仄仄，仄平仄仄○。","仄平仄仄仄，仄平○仄平。","平平仄仄仄，仄仄平仄平。","平平仄平○，仄仄○平平。","平平○平○，仄仄平平平。","仄仄仄仄平，仄○平仄平。","仄仄仄仄仄，仄平仄平平。","平平仄仄仄，平仄平平仄。","平平仄仄○，仄仄平仄仄。"],"paragraphs":["识公七年前，青衫骑破鞯。","送公七年后，金章大州守。","穷达反掌耳，置之勿复论。","忆公出蜀日，避名如避喧。","神羊一在首，慷慨眉宇轩。","朝陈击奸疏，暮进兴邦言。","炎炎中郎将，解带西南奔。","矫矫内押班，挂冠神武门。","所以杜御史，姓名满乾坤。","人生有聚散，安所非游宦。","征黄不作难，圣主方味谏。"],"title":"送司农少卿杜起莘出守遂宁"}
