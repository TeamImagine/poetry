{"author":"赵抃","id":101674,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。","平仄仄仄平仄仄，仄平平仄仄平平。"],"paragraphs":["禀灵南极老人星，贵得三公论道名。","被旨入陪郊祀礼，放怀来听海潮声。","朋从自古悠长少，势利令人鄙吝生。","公独久要中外伏，直将金玉比纯诚。"],"title":"次赵少师叙感叹老"}
