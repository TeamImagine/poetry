{"author":"向滈","id":27365,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["三分春色二分休，是处红稀绿已稠。","芳草池塘空有思，落花亭馆不胜愁。","人情似昔犹难合，身世如今岂易谋。","若欲忘忧须是酒，醉乡安稳胜封侯。"],"title":"莞尔堂春晚书怀呈同僚"}
