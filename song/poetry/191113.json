{"author":"韦骧","id":191113,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["官居潇洒并城壖，城上危亭势屹然。","庨豁四檐通日月，回环千里见山川。","凌虚迥绝寻常地，据要追吟尺五天。","莫讶白云随步起，望中祠宇指梅仙。"],"title":"步云亭"}
