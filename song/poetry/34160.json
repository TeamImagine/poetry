{"author":"陆游","id":34160,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["坎止流行五十秋，胸中不解著闲愁。","浩歌野渡惊云起，狂舞空庭挽月留。","性本自然憎截鹤，器非大受愧函牛。","平生最爱严滩路，早晚貂裘换钓舟。"],"title":"醉题"}
