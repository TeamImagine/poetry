{"author":"方岳","id":127776,"strains":["平仄仄平仄平？仄平仄，仄平仄仄平平仄。","平平仄仄仄平平，仄平仄仄平平仄。","平平平○平平仄，仄仄平平平仄仄。","平平仄仄○平平，仄仄仄平○仄仄。","仄仄○平平仄仄，仄仄平平平仄仄。","平仄平○仄○平，仄仄平○仄平仄。"],"paragraphs":["君不见新妇矶、女儿浦，小姑嫁与彭郎去。","天开地辟本何心，以邪见我成疑误。","风烟高并双丫石，旧已知名今始识。","佳山要自胜佳人，未见好山如好色。","满壁题诗吾所耻，倒激西江谁与洗。","安得人间马长卿，尽作山中鲁男子。"],"title":"丫头岩"}
