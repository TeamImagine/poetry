{"author":"李中","id":36847,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["门前烟水似潇湘，放旷优游兴味长。","虚阁静眠听远浪，扁舟闲上泛残阳。","鹤翘碧藓庭除冷，竹引清风枕簟凉。","犬吠疏篱明月上，邻翁携酒到茅堂。"],"title":"思九江旧居三首 二"}
