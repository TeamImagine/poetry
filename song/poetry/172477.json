{"author":"崔放之","id":172477,"strains":["仄○仄仄○平仄，仄仄仄平平仄仄。","平仄平平平仄○，平平平仄平○仄。","平平平仄平平平，仄仄○平仄仄平。","仄平平仄平平仄，仄仄平平仄仄平。","平平仄仄平平仄，平仄仄平平仄仄。","平平仄仄仄平平，仄仄平平仄仄仄。","平平仄仄仄○平，平平仄仄平平平。","○平仄仄平平仄，○仄仄平平仄平。"],"paragraphs":["自从白马驮经始，宝地绀园知有几。","今见逍遥岩洞深，啼猿坞接栖禅寺。","嵯峨楼阁东西桥，掬水闻香景趣饶。","讲经云外天花落，卓锡林边暑气消。","尘埃不到松关口，僧老渐随松影瘦。","谁知好事眼能青，借与诗人信宿逗。","山高地僻月空圆，晨锺暮鼓惊龙眠。","看来懒把无生学，长笑一声归钓船。"],"title":"栖禅寺"}
