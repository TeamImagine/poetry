{"author":"李石","id":20289,"strains":["仄仄仄仄○，仄仄仄平平。","仄平平○仄，仄仄仄仄平。","仄仄平仄仄，平仄仄仄平。","仄仄仄仄平，仄仄仄仄○。","平仄仄平仄，平仄平平平。","平平仄平平，仄仄仄仄平。","平○仄平仄，仄仄○○平。","仄仄仄平仄，仄仄平仄平。","仄平仄仄平，仄平仄平平。","○仄仄○仄，仄仄平仄平。","仄仄仄平仄，仄仄平仄平。","平平仄仄○，仄平仄○平。","仄仄仄平仄，平平平平平。","仄○○仄仄，仄仄平仄平。","仄平仄平平，仄仄平仄平。"],"paragraphs":["学道本屡空，所积岂为贫。","我生无长物，有辄恐累身。","挟块公子伯，陶土帝者仁。","可惜水玉姿，下与瓦砾亲。","吾子泮林旧，文采含青春。","江湖挹余波，谓此席上珍。","方正自温润，玉德如其人。","潦倒竟何用，厚德山岳均。","愧非笔札才，不堪演丝纶。","三召已三逐，琬琰甘猥尘。","抆拭置前列，濯以天汉津。","斯文傥未丧，六经要铺陈。","大易伏羲祖，春秋丘明臣。","琢磨三益友，几案增日新。","定非注虫鱼，与世书凤麟。"],"title":"谢冯济远惠端砚"}
