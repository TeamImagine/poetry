{"author":"黄庭坚","id":206321,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平仄平仄，平平仄仄仄平平。","平平仄仄仄仄仄，仄仄仄平平仄平。"],"paragraphs":["清洛思君昼夜流，北归何日片帆收。","未生白发犹堪酒，垂上青云却佐州。","飞雪堆盘鲙鱼腹，明珠论斗煮鸡头。","平生行乐自不恶，岂有竹西歌吹愁。"],"title":"次韵王定国扬州见寄"}
