{"author":"司马光","id":176868,"strains":["平平仄○仄，平仄仄平○。","仄仄平平仄，平平仄仄○。","仄平平仄仄，仄仄仄平平。","仄仄仄平仄，平平平仄平。","平平平仄仄，平○仄平平。","仄仄○平仄，平平仄仄平。","仄平○仄仄，平仄仄平平。","平仄○平仄，平平仄仄平。"],"paragraphs":["秋山对疏牖，羁客倦登临。","雨后岚光活，晴初落照深。","素波明别浦，赤叶照衰林。","伫目寂无语，何人知此心。","亭皋资远瞩，秋思浩无涯。","雁唼牵菱蔓，童歌出荻花。","垄荒犹叱犊，枝暗稍栖鸦。","烟霭藏东渚，凭轩莫望家。"],"title":"和之美河西列岫亭"}
