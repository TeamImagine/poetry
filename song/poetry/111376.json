{"author":"刘克庄","id":111376,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄仄仄平仄仄，仄平仄仄仄平平。"],"paragraphs":["诔南浦了诔余杭，各掩新丘若斧堂。","不见天球在东序，竞吹宫笛奏西凉。","后生谁附青云传，故吏惟余白首郎。","浩叹缥缥双凤远，老身如雁漫随阳。"],"title":"追和南塘韵呈汤伯纪尹子潜"}
