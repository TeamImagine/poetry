{"author":"梅尧臣","id":57775,"strains":["仄仄平平仄，平平仄仄平。","仄平○仄仄，仄仄仄○平。","仄仄○平仄，平平仄○平。","○平平仄仄，仄仄仄平平。","仄仄平平仄，平○平仄平。","仄○平仄仄，仄仄仄平○。","仄仄○平仄，平平仄仄平。","平平平仄仄，平仄仄平平。","仄仄仄平仄，仄○平仄○。","仄平○仄仄，仄仄仄平平。"],"paragraphs":["北度龙沙远，南来狗犬无。","玉阶三尺峻，粉壁万重糊。","兽馁行迷穴，禽寒立并枯。","长川平界限，大屋竦棱觚。","稍见蓬莱阙，初张云雾图。","受降鍪甲积，罢猎羽毛铺。","被褐思怀宝，游都学卖珠。","车皆陈鋈辔，人尽得琼腴。","缟已赠吴札，席将开汉酺。","凤池批诏手，特地逞工夫。"],"title":"次韵三和景仁对雪"}
