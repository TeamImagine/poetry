{"author":"喻良能","id":51701,"strains":["仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["也知融帐多余暇，欲往论文偶未遑。","弃置亡何投辖饮，经营俱下读书行。","子云但觉玄犹白，元亮应欣菊已黄。","辱赠清诗不知报，剩亲灯火趁新凉。"],"title":"秋浦试院奉和马驹父见寄"}
