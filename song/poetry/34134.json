{"author":"陆游","id":34134,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["晓传尺一到江村，拜起朝衣渍泪痕。","敢恨帝城如日远，喜闻天语似春温。","翰林惟奉还山诏，湘水空招去国魂。","圣主恩深何力报，时从天末望修门。"],"title":"行至严州寿昌县界得请许免入奏仍除外官感恩述怀"}
