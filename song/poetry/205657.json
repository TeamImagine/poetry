{"author":"李之仪","id":205657,"strains":["仄仄仄仄仄，仄仄○○平。","仄仄平平仄，仄仄仄仄平。","仄仄平平仄，平平仄平平。","仄平仄仄平，仄仄仄仄平。","仄平平仄平，仄仄平平○。","仄仄仄○仄，仄仄○仄平。","仄平平仄仄，仄仄○平○。","平平仄○仄，平仄平○平。","仄平○仄平，○仄仄仄平。","仄仄平平平，仄仄平平平。","仄平仄仄仄，仄仄平平平。","仄仄○仄仄，平仄平○平。","仄仄平平平，○仄平平平。","仄平仄平平，仄仄○仄平。"],"paragraphs":["蹈雪入窈窕，蓊蔚如深春。","左右无佳色，老绿不改新。","小愒茅茨下，园翁叙殷勤。","主人谓此翁，好事绝等伦。","养生惟养花，种种皆躬亲。","每到二三月，烂漫如锦茵。","问翁何所有，品目如何分。","翁云世间本，搜采无遗根。","牡丹三万株，兼取洛与陈。","芍药扬州来，密密搀鱼鳞。","杂花极目是，浩不知涯津。","四序更代谢，颜色常相因。","我适来非时，犹得聊逡巡。","约翁待花开，许我论主宾。"],"title":"子重相率游任园"}
