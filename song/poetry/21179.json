{"author":"晁公溯","id":21179,"strains":["平平仄仄平平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["江边日日强登台，越柁吴樯久不来。","投迹东巴留万里，侧身南极望三台。","公朝遣使丁年去，丞相疏恩甲第开。","圣主得贤如作颂，微臣愧乏子渊才。"],"title":"江边  其二"}
