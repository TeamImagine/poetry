{"author":"沈彬","id":36555,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["苦战沙门卧箭痕，戍楼闲上望星文。","生希国泽分偏将，死夺河源荅圣君。","鸢覰败兵眠白草，马惊边鬼哭阴云。","功多地远无人纪，汉阁笙歌日又曛。"],"title":"入塞二首 二"}
