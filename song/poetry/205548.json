{"author":"李之仪","id":205548,"strains":["平仄○○平仄仄，仄平仄仄平平仄。","仄平仄仄仄仄仄，仄仄平○仄平仄。","平平仄仄仄平仄，仄仄平平○平仄。","平○仄仄○仄平，仄仄平平○平仄。","平平平平仄平平，仄仄平○○仄仄。","仄平？仄仄仄平，仄仄平仄平仄仄。","平平仄仄仄平仄，仄仄仄平平仄仄。","仄○平平仄平仄，仄仄平平平仄仄。","仄○仄仄仄仄平，平仄平○○仄仄。","仄平仄仄○仄平，平仄平平平仄仄。","平平平仄仄仄○，平仄平平仄○仄。","仄平仄仄○平仄，平仄平平仄平仄。","仄仄仄仄仄仄仄，仄仄仄平仄平仄。","仄○仄仄仄平平，仄仄平平仄平仄。","仄○仄仄平仄○，○仄仄平○仄仄。"],"paragraphs":["文质相乘徒野史，拔山塞海终军死。","早时妄作不朽计，掇拾余疏自纲纪。","跳梁甃缺固无有，白首何堪堕牛李。","冥行触柱犹欲前，布袜青鞋从兹始。","春风罾头问时鱼，莫雨洲中吟白芷。","尔来蹭蹬十二年，尚向牛角惊鬭蚁。","亭亭日没见初月，宛是角巾逢绮里。","万顷烟波渺天末，十丈霜松腾涧底。","几从窈窕泛斗槎，终愧婆娑参珮蘂。","晚来鹊话颇不凡，俄报翩翩航一苇。","元龙豪气不少除，楼卧超然遽思起。","问途直指三峰去，盘马楼前万人喜。","亟发健句压欲倒，似不见容已无齿。","便期脱帽洒风腴，豫宿寒舂絜云子。","定应一笑非等闲，更想笔端如泻水。"],"title":"次韵王性之见寄佳句"}
