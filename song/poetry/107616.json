{"author":"王迈","id":107616,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["波平烟霁晚风和，船到湖心水没窝。","凉绝不知三伏暑，醉酣齐唱八仙歌。","赏梅洞口怜和靖，种柳堤边忆老坡。","鱼钥他时如共直，好论旧事卷新荷。"],"title":"七月望后二日西湖会饮酒酣分韵赋诗得荷字"}
