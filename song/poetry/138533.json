{"author":"王义山","id":138533,"strains":["仄仄平平平仄平，平平仄仄仄平平。","仄平平仄平平仄，仄仄平平平仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["大块劳形为有生，为生受役自纷然。","几年寒暑人间世，一点灵明心上天。","欲待足时无了日，只今悟处是真诠。","烟霞终是吾归处，谁道丹砂可引年。"],"title":"盛暑夜起"}
