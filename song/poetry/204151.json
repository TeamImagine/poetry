{"author":"孔平仲","id":204151,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["日日高楼倚望君，口吟心想跂清尘。","土膏著雨苍葭出，山色凝云翠黛颦。","卑冗一官谁羽翼，异同千状极艰辛。","十分明月迎新守，寸步江村老尽春。"],"title":"慎思移日至月望交割口占奉呈"}
