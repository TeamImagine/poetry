{"author":"刘克庄","id":115354,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["精思巧斲诗家事，缪敬阳尊市道交。","杜说新诗犹费改，韩评推字不如敲。","衣传曾饮先师乳，弦绝今无异域胶。","欲引蔺卿怀内璧，吾贫未免以砖抛。"],"title":"黄宽夫示诗不已自和前二首答之  其二"}
