{"author":"葛立方","id":17740,"strains":["平仄平平平仄仄，平平平仄○平仄。","仄○平仄仄仄平，仄仄仄平平仄仄。","○○仄仄仄仄仄，仄仄平平平仄仄。","仄仄仄平○仄平，仄仄平平平仄仄。","平平仄平平仄平，○平仄平平平平。","平○平仄仄平仄，仄仄仄仄平平平。","平平平仄仄平仄，平仄平○仄○仄。","平平仄仄仄平平，仄仄平平仄平仄。"],"paragraphs":["头转狻猊身卧虎，斓斑苔藓苍颜古。","凿空融结宝月形，只露半规余未吐。","正观傍睨苦有恨，拟借天工修月斧。","桂树窅窊堕子香，未见姮娥来倚树。","姮娥只今居广寒，虹桥幻成愁阿瞒。","何如岩窦守孤洁，却视玉兔飞云端。","云端之月有圆缺，常在争如石中月。","寒光万丈照幽岩，石上云端两奇绝。"],"title":"月岩"}
