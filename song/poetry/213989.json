{"author":"陈师道","id":213989,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["清江画舸照新晴，铙鼓喧喧聒市鸣。","昔日布衣今着绣，他年鹤化只空城。","还朝不待三年最，得郡何妨万里行。","岁禄二千亲八十，世间谁有此时荣。"],"title":"送建州郑户部"}
