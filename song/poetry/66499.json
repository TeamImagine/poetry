{"author":"楼钥","id":66499,"strains":["平平仄平平，平平仄仄仄。","仄仄平平平，仄仄仄○仄。","仄○仄○仄，平仄平仄仄。","平平仄仄仄，仄平平仄仄。","仄平平仄○，平平仄平仄。","○平仄平平，仄仄仄平仄。","平仄仄仄平，仄仄平仄仄。","平仄仄○仄，平仄○仄仄。"],"paragraphs":["平生信天公，颓然不作计。","顾我虽非鱼，想见亦相似。","潜深本其性，鱼亦非有意。","浮阳或在渚，不能终自秘。","或为饥所驱，危机在香饵。","轻丝引纤钩，性命困刀几。","鱼以味得烹，我以名自累。","安得两相忘，容我从此逝。"],"title":"鱼计亭"}
