{"author":"牟融","id":17966,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["旧日仪容只宛然，笑谈不觉度流年。","凡缘未了嗟无子，薄命能孤不怨天。","一醉便同尘外客，百杯疑是酒中仙。","人生随处堪为乐，管甚秋香满鬓边。"],"title":"重赠张籍"}
