{"author":"王十朋","id":22812,"strains":["平仄平平平仄平，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。","仄平平仄仄平仄，仄仄平平仄仄平。"],"paragraphs":["家在东嘉山水州，玉箫丹灶古仙丘。","两年秋月登蓬阁，千里乡心绕谢楼。","作赋端同比窗里，思归长咏大刀头。","与君何日脱尘鞅，杖屦逍遥物外游。"],"title":"再和  其二"}
