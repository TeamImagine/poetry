{"author":"仇远","id":164102,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平仄。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["三年尘土白须眉，拟向西湖濯客衣。","林下杜鹃犹劝去，海边鸥鸟亦知几。","及瓜将得葵丘代，存菊须寻栗里归。","见说中山屠博士，乡心也趁白云飞。"],"title":"寄屠存博"}
