{"author":"李新","id":222894,"strains":["仄平仄仄仄，仄仄平仄仄。","仄仄仄仄仄，平平仄仄仄。","仄○仄平仄，仄○仄○仄。","平平仄仄○，仄仄平仄仄。","平仄仄平仄，仄平仄平仄。","仄平仄平平，平仄仄仄仄。","平仄仄平仄，仄仄仄○仄。","仄仄仄平平，仄仄平平仄。","平平仄平平，仄仄仄平仄。","平平平平平，仄仄仄平仄。","仄仄平○仄，仄仄仄平仄。","平仄仄平平，平平○仄仄。","仄仄仄平平，仄仄仄平仄。"],"paragraphs":["校书隐马队，饮酒窥狗窦。","礼法不见缚，高轩一宇宙。","二王咤连璧，小王腹如绣。","囊无一个钱，气自秦楚富。","公子莫焚券，妇翁幸铜臭。","往年数青蝇，腾{黑沓}辄尚口。","言我已投劾，谓子不长寿。","本自植芜蘼，返恶芝蘅秀。","青蝇复青蝇，劝尔一杯酒。","云衢无遮拦，鬼录有先后。","马粪多长者，百怨不怀旧。","持此几酸余，诸君相挽就。","坐上要车公，老李苦春瘦。"],"title":"王朝美招饮有能窥狗窦之语因作诗贻之"}
