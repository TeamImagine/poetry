{"author":"晁公溯","id":21290,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["得闲谁更傍人门，且喜深居少送迎。","杨柳春风垂地影，芭蕉夜雨隔窗声。","病宽束带围应减，愁搅枯肠睡苦轻。","明日公庭有官事，又须持板候鸡鸣。"],"title":"官舍"}
