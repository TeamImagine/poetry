{"author":"赵嘏","id":24381,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["都无鄙吝隔尘埃，昨日丘门避席来。","静语乍临清庙瑟，披风如在九层台。","几烦命妓浮溪棹，再许论诗注酒杯。","从此微尘知感恋，七真台上望三台。"],"title":"回于道中寄舒州李珏相公"}
