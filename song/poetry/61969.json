{"author":"虞俦","id":61969,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["今朝端午懒吟诗，此意儿曹莫遣知。","萱草着花空有恨，菖蒲称寿永无时。","远途日暮休回首，近事风传只皱眉。","角黍堆盘何处奠，沉湘千古使人悲。"],"title":"端午日用韵"}
