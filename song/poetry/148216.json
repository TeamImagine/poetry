{"author":"方回","id":148216,"strains":["平仄仄仄平，平仄平平平。","仄平仄平仄，仄仄○仄平。","仄仄仄仄仄，仄仄仄仄平。","仄仄仄仄平，平仄仄仄平。","○仄平仄○，○○仄平平。","仄仄仄仄仄，仄仄平仄仄。","平仄仄仄平，平平○仄仄。","仄平仄仄仄，仄平平平平。","平仄仄平仄，仄仄平仄平。","平平平平平，平仄○仄平。","仄仄平仄仄，仄仄仄仄平。","仄仄仄仄平，仄仄○○平。","仄平仄平仄，仄仄平平平。","仄仄平仄平，仄仄仄仄○。","平平仄○仄，平仄仄平平。","仄仄○仄仄，仄平平平○。","仄仄仄？仄，○平平仄平。","仄平仄平仄，仄平平仄平。","○仄仄平○，仄仄平平平。","○仄仄仄仄，仄仄平平平。","仄平○仄平，仄仄平平平。","平○仄仄仄，仄仄仄仄平。","平仄仄仄仄，仄仄平仄仄。","平仄平○仄，仄仄平平平。","仄？○仄仄，仄仄仄仄平。","仄仄仄仄平，仄仄仄仄○。"],"paragraphs":["秋仲已数晨，残暑饕余威。","两旬赫斯旱，岁事将告饥。","五谷既不熟，百卉亦具腓。","白露辍救田，巫祝绝祷祈。","泱漭原野间，行行策征騑。","所至问父老，最苦螟与蜚。","官府发令宽，疲甿犹庶几。","奈何迫赋役，有弦终无韦。","初筮或金紫，不复先绿绯。","牛羊为求刍，今乃如猎围。","戚吁良易察，厥病不在厞。","适我故友家，美奂思如翚。","谓言绿林辈，秉畀灰炎𪸩。","别墅今尚佳，细故未足欷。","明窗可教子，辛苦出萤帏。","地出禁酒界，煮鱼刲豪豨。","饤果灿□枣，芼羹芬藿薇。","老衰感嘉意，满斟余十挥。","缪忝五年长，一命先登畿。","三益夙好在，万事危途非。","此来听所谈，字字侔珠玑。","终当簉凤沼，否亦齿虎闱。","民瘼熟览采，一一笺斧扆。","何乃怀其宝，不受良工睎。","昔□更四稔，泮水撷藻芹。","晚节岂倦游，故托左臂痱。"],"title":"访吴式贤归赋诗复以未用韵成篇如前数"}
