{"author":"刘沧","id":26602,"strains":["仄仄平平平仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["静者多依猿鸟丛，衡门野色四郊通。","天开宿雾海生日，水泛落花山有风。","回望一巢悬木末，独寻危石坐岩中。","看书饮酒余无事，自乐樵渔狎钓翁。"],"title":"赠天台隐者"}
