{"author":"王维","id":53652,"strains":["○仄平平仄，平平仄仄平。","平平仄仄仄，仄○仄平○。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平○平仄仄，仄仄仄平平。"],"paragraphs":["长乐青门外，宜春小苑东。","楼开万井上，辇过百花中。","画鹢移仙妓，金貂列上公。","清歌邀落日，妙舞向春风。","渭水明秦甸，黄山入汉宫。","君王来祓禊，灞浐亦朝宗。"],"title":"奉和圣制上巳于望春亭观禊饮应制"}
