{"author":"韩琦","id":101191,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["太行山下列儿孙，重叠千峰浪势奔。","近麓萦回藏胜地，先坟长远得安村。","虽荣不及丰亲养，更病须来洁祭樽。","欲使族中知尽力，各思忠孝大吾门。"],"title":"寒食祀坟二首  其二"}
