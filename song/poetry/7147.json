{"author":"王之道","id":7147,"strains":["仄仄平○平，仄仄仄○仄。","平平仄平仄，平仄仄平仄。","仄○○仄仄，仄仄仄平仄。","平平平仄平，仄○仄平仄。","平平仄平仄，仄仄仄平仄。","平○平仄仄，仄仄仄平仄。","仄仄平平平，平平仄平仄。","平平仄平仄，仄仄仄仄仄。","仄仄平○仄，平仄仄○仄。","仄仄仄仄平，平平仄平仄。"],"paragraphs":["我笑袁司徒，闭户雪中市。","高眠罢炊爨，冰榻对瑶砌。","岂如王孝伯，鹤氅鬬清媚。","随风杨柳花，纵横扑襟袂。","冬温犯春令，破白已为瑞。","何妨盈地尺，万井共欢慰。","草木含余滋，山川郁佳气。","清寒入诗骨，敢问酒价倍。","日月同过鸟，燔烈又兴岁。","老大不足悲，吾今但心醉。"],"title":"对雪二首再用前韵  其二"}
