{"author":"徐鹿卿","id":117645,"strains":["仄仄平平仄仄平，平平平仄仄平平。","仄平仄仄平平仄，仄平平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["子月阳从律管囘，刚明锺聚济时材。","出当圣世千龄会，小为横江百姓来。","生意无穷仓有粟，春工不择地宜梅。","从今拈出经纶手，吾道辉光寿域开。"],"title":"寿冯宫教  其一"}
