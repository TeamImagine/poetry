{"author":"王庭珪","id":238556,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["公方持槖我休官，握手平生出肺肝。","岂是尚书先著履，须知处士不弹冠。","文章进直金銮殿，槽枥空余宝马鞍。","忍看铭旌下螺浦，再携斗酒饯江干。"],"title":"挽刘美中尚书"}
