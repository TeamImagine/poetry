{"author":"高适","id":2384,"strains":["平仄仄仄仄，仄平仄平平。","○平仄仄平，仄仄平平平。","平平仄平○，平仄平仄平。","平仄仄平平，平平○仄平。","○○仄平仄，仄仄平平平。","平仄平○平，仄平仄平平。","仄仄平仄仄，平平仄平平。","仄平仄平平，仄○○仄平。","平平仄平仄，仄仄平平平。","平平平平仄，仄平仄仄平。","仄平仄平仄，平仄平仄平。"],"paragraphs":["周室既板荡，贼臣立婴儿。","将军独激昂，誓欲酬恩私。","孤城日无援，高节终可悲。","家国共沦亡，精魂空在斯。","沈沉积冤气，寂寂无人知。","良牧怀深仁，与君建明祠。","父子俱血食，轩车每逶迤。","我来荐蘋蘩，感叹兴此词。","晨光上阶闼，杀气翻旌旗。","明明幽冥理，至诚信莫欺。","唯夫二千石，多庆方自兹。"],"title":"题尉迟将军新庙"}
