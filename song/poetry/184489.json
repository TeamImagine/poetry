{"author":"王临","id":184489,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["夫君久逐夜舟移，依旧岩扃锁翠微。","位至文昌还避世，身甘幽谷是知机。","清风未泯随流水，遗像空存伴落晖。","百有余年同俯仰，白云犹绕故亭飞。"],"title":"题司空表圣王官谷"}
