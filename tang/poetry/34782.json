{"author":"张说","id":34782,"strains":["平平仄仄○，平○仄平平。","仄仄○平仄，平平仄仄平。","平平平仄仄，仄仄仄○平。","仄仄○平仄，平○仄仄平。","○平平仄仄，仄仄仄平平。","仄仄○平○，平平仄仄平。","平平仄平仄，仄仄○平平。"],"paragraphs":["平湖晓望分，仙峤气氛氲。","鼓枻乘清渚，寻峰弄白云。","江寒天一色，日静水重纹。","树坐参猿啸，沙行入鹭群。","缘源斑筿密，罥径绿萝纷。","洞穴传虚应，枫林觉自熏。","双童有灵药，愿取献明君。"],"title":"游洞庭湖"}
