{"author":"赵彦端","id":29957,"strains":["仄仄平平仄仄平，平平平仄仄平平。","仄平平仄平仄仄，○仄平平仄仄○。","平仄仄平平仄仄，仄平平仄仄平平。","平平仄仄○平仄，平仄平平仄仄仄。"],"paragraphs":["早向承明倦直庐，萧然林下十年书。","便名盘谷虽恶可，闲赋斜川岂不如。","山拥北窗凉雨后，月生南浦夜潮余。","江湖必有从公者，风际挐音傥是欤。"],"title":"次韵郑逢辰直阁迁新居  其一"}
