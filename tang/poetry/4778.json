{"author":"韩翃","id":4778,"strains":["平平仄平仄平仄，仄仄仄平平仄仄。","仄仄平平仄仄平，仄平仄仄平○仄。","平平仄仄仄○平，○○平平仄仄○。","○仄平○○仄仄，仄平平仄仄平平。","平平仄仄平平仄，仄○平平仄○仄。","平平仄仄平○平，平仄平平○仄仄。"],"paragraphs":["黄骢少年舞双戟，目视旁人皆辟易。","百战能夸陇上儿，一身复作云中客。","寒风动地气苍茫，横吹先悲出塞长。","敲石军中传夜火，斧冰河畔汲朝浆。","前锋直指阴山外，虏骑纷纷胆应碎。","匈奴破尽人看归，金印酬功如斗大。"],"title":"送孙泼赴云中"}
