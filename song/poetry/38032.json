{"author":"陆游","id":38032,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东风入律寒犹剧，多稼占祥雪欲成。","郁垒自书夸腕力，屠苏不至叹人情。","呼卢院落哗新岁，卖困儿童起五更。","白发满头能且健，剩随邻曲乐升平。"],"title":"岁首书事二首  其一"}
