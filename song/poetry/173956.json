{"author":"曾巩","id":173956,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["拂衣久欲求三径，窃食聊须把一麾。","世路贱贫从所好，老年胸臆固无奇。","樊笼偶得沧洲趣，芜颣难酬白雪辞。","督府繇来恩礼厚，每容商也与言诗。"],"title":"和邵资政"}
