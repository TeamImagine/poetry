{"author":"范成大","id":43787,"strains":["仄仄平仄平，仄仄仄仄平。","○平仄仄仄，仄仄○○○。","平平仄仄仄，平平仄平平。","平仄仄仄仄，平仄仄仄平。","仄仄仄仄仄，仄平仄平○。","仄○仄仄平，仄仄仄仄平。","仄仄仄仄仄，仄平仄平平。","平仄平平平，仄仄仄○仄。","仄平仄仄仄，仄○平○平。","仄仄仄平○，仄仄仄仄平。","平平仄平平，仄仄仄仄○。","平仄仄仄仄，○平仄平平。"],"paragraphs":["我读晁子诗，十语九慨伤。","长川日夜逝，鬓发空苍浪。","君家出世学，无生亦无亡。","乡谓法幢立，何乃槁木僵。","起灭不满笑，古来共楸行。","岂其捏目华，解翳海印光。","我酒愧薄薄，未能煖愁肠。","申以春风芽，一瀹万虑忘。","慧刀傥未割，会且掀禅床。","锦里有逢迎，谨避舍盖堂。","居然足音跫，好在故意长。","啁耳念一洗，迟君凤鸣冈。"],"title":"晁子西寄诗谢酒自言其家数有逝者词意悲甚次韵解之且以建茶同往"}
