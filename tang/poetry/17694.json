{"author":"白居易","id":17694,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["玄元皇帝著遗文，乌角先生仰后尘。","金玉满堂非己物，子孙委蜕是他人。","世间尽不关吾事，天下无亲于我身。","只有一身宜爱护，少教冰炭逼心神。"],"title":"读道德经"}
