{"author":"李纲","id":244573,"strains":["仄仄仄仄○，平平仄平○。","平○仄仄○，仄仄平平平。","平仄仄○仄，平平仄平平。","仄平仄平平，仄仄○平平。","○仄仄平仄，平平仄平平。","仄○平平○，仄仄平平平。","平仄仄仄仄，平平仄平平。","平平仄仄仄，平仄平○平。","○平仄平仄，平仄平○○。","仄仄平平平，平○○○平。","仄○仄平仄，仄平仄平平。","仄平仄平○，平仄平○平。"],"paragraphs":["孟夏草木长，清阴散扶疏。","葱笼竹树间，石磴蟠萦纡。","嗟我事行役，弥年困征途。","及兹理归鞍，敢复论崎岖。","深谷四无景，髙岩倚天衢。","稍从平川行，遂得田家居。","篱落静窈窕，桑麻郁纷敷。","新秧绿映水，鸡犬鸣相呼。","中原暗锋镝，胡马方长驱。","此岂桃花源，幽深了如无。","逝将适闽岭，买田自耕锄。","结庐乱山中，聊以全妻孥。"],"title":"四月六日离容南陆行趋藤山路崎岖然夹道皆松阴山俺田家景物类闽中殊可喜也赋古风一篇"}
