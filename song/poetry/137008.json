{"author":"薛嵎","id":137008,"strains":["平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["挥手红尘吾老矣，断堤流水草堂新。","几年荆棘无行路，一日云山有主人。","未许园丁知姓字，先从渔父问仁邻。","谢他鸥鹭烟光里，飞去飞来伴隠沦。"],"title":"新筑湖外草阁"}
