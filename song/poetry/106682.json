{"author":"程公许","id":106682,"strains":["仄○平仄仄，平仄仄平○。","平仄平平仄，○平仄仄平。","○平○仄仄，仄仄仄平平。","仄仄○平仄，平平仄仄平。","平平平仄仄，仄仄仄平平。","平仄平平仄，平平○仄平。"],"paragraphs":["雪中佳士集，同倚寺楼看。","晁荡迷沧海，空明迫广寒。","重城和气浃，万井语声欢。","瑞接三冬白，忧宽一寸丹。","渔船寻剡曲，战马渡桑干。","天意俱悭与，无毡分冷官。"],"title":"大雪同杨景韩程子敬登寺楼"}
