{"author":"释绍昙","id":142352,"strains":["仄平○○平平仄，平仄平平仄平仄。","平仄平平仄仄平，仄○仄仄平平仄。","平平平仄仄平平，○○仄仄平平○。","平平仄仄仄○仄，平平仄仄平平平。","仄仄平平○仄仄，仄仄仄平平仄仄。","仄仄平平仄仄平，平○仄仄平平仄。","仄平仄仄平○平，仄平仄仄平平平。","○仄平平仄平○，平仄平平○仄仄。"],"paragraphs":["小奚挑荠携篮去，寻遍颓垣与荒圃。","根染微黄怯晓霜，叶铺嫩绿滋春雨。","沙瓶鸣井{奭斗}寒泉，膏泥濯尽夸芳鲜。","松风𫗋𫗋沸茶鼎，晴窗唤醒幽人眠。","细嚼甘香凝齿颊，味与首阳薇不别。","茆舍清贫乐未涯，搜吟况有梅梢月。","五陵玉箸耽膏腴，岂知菜味天渊殊。","茶罢筇枝发清兴，山后山前行一转。"],"title":"挑荠"}
