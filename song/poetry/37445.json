{"author":"陆游","id":37445,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["看尽人间利与名，归来始觉此身轻。","祸机不败渔舟兴，乐事浑输地碓声。","破箧虽无衣可典，寒畦已有芋堪烹。","余年且健贫何害，剩与邻翁醉太平。"],"title":"题斋壁"}
