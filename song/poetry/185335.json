{"author":"徐积","id":185335,"strains":["仄仄平平仄，平○仄仄平平仄。","仄仄平平平，仄平平仄平平平。","平平平仄仄平仄，平平平仄仄仄仄。","仄仄○平平，仄仄○平仄。","○平平平仄，平○仄○仄。","○平仄平仄，仄○仄○仄。","平平平平○，仄平平仄仄。","○平仄平○仄平，仄平仄仄仄○平。","仄仄平平仄仄平，仄仄平平仄仄平。"],"paragraphs":["莫饮吴江水，胸中恐有波涛起。","莫食湘江鱼，令人冤愤成悲呼。","湘江之竹可为箭，吴江之水好淬剑。","箭射谗夫心，剑斫谗夫面。","谗夫心虽破，胸中胆犹大。","谗夫面虽破，口中舌犹在。","生能人为患，死能为鬼害。","患兮害兮将奈何，两卮薄酒一长歌。","洒向风烟付水波，遣吊胥山共汨罗。"],"title":"莫饮吴江水寄陈莹中"}
