{"author":"李洞","id":35662,"strains":["平平平仄仄，仄仄仄平平。","仄仄仄平仄，平平仄仄平。","平○平仄仄，平仄仄平平。","仄仄平平仄，平平仄仄○。","平平平仄仄，仄仄仄平○。","○仄平○仄，平平仄仄○。"],"paragraphs":["溪边山一色，水拥竹千竿。","鸟触翠微湿，人居酷暑寒。","风摇缾影碎，沙陷履痕端。","爽极青崖树，平流绿峡滩。","闲来披衲数，涨后卷经看。","三境通禅寂，嚣尘染著难。"],"title":"题竹溪禅院"}
