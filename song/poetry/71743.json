{"author":"钱闻诗","id":71743,"strains":["平平平平仄平平，仄仄仄平○仄平。","平平平平平仄仄，仄仄平平仄○仄。","平○仄仄平平平，仄平平仄平平平。","平仄平平平仄仄，平仄平平仄平仄。","仄仄仄仄平仄平，仄○仄仄平平平。"],"paragraphs":["丁君神灵斡天枢，一叱二龙遗戏珠。","龙来求珠珠不与，吐下腥涎满庭宇。","僧繇画柱真龙形，有龙来鬭风雷鸣。","君篆灵符才入铁，龙走今存去时穴。","予问此穴奚出龙，羽衣谓穴龙潭通。"],"title":"龙穴"}
