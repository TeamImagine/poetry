{"author":"郑刚中","id":252282,"strains":["平平仄平仄○仄，仄仄平○仄平仄。","平○平仄仄平平，仄仄平平平仄仄。","○平仄仄仄平仄，平仄平平仄平仄。","平平平仄仄平仄，平仄○平仄平仄。","平○平仄仄仄平，○仄平平○仄仄。","仄平平仄仄平平，仄平平平平仄仄。"],"paragraphs":["奴僮尔趋勿迟久，去省缾中有余不。","毋论多少速携来，我已持杯先在手。","长年燠热类炎夏，今日寒风透窗牖。","篱边黄菊带清露，沙际疏梅似初有。","尝临书卷问古人，教我真筌如一口。","不须辛苦学餐霞，但祗开怀多食酒。"],"title":"索酒"}
