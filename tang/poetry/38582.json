{"author":"段成式","id":38582,"strains":["平仄○平仄仄平仄仄仄平平，○平平仄平。","平平平仄仄，仄仄仄平平。","仄仄仄平仄，仄平○仄○。","仄平平仄○，○仄仄○平。","平仄仄平仄，○平○仄平。","平平仄平仄，平仄仄平平。","仄仄仄平仄，平平平仄平。","仄平平仄仄，仄仄仄平○。","平仄○平仄，平平平仄平。","平平仄平仄，平仄仄平平。"],"paragraphs":["成式张希复郑符密密助堂堂，隋人歌檿桑。","双弧摧孔雀，一矢陨贪狼。","百步望云立，九规看月张。","获蛟徒破浪，中乙漫如墙。","还似贯金鼓，更疑穿石梁。","因添挽河力，为灭射天狂。","绝艺却南牧，英声来鬼方。","丽龟何足敌，殪豕未为长。","龙臂胜猿臂，星芒超箭芒。","虚夸绝高鸟，垂拱议明堂。"],"title":"游长安诸寺联句 宣阳坊静域寺 三阶院联句"}
