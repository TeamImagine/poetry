{"author":"姚辟","id":178826,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平仄仄，仄仄平平仄仄平。"],"paragraphs":["泉石平生性所耽，谢公延我到东南。","红莲幕下烦佳客，文脊山中访旧岩。","剪竹扫花寻鸟道，扪萝随衲问龙潭。","图经未尽幽潜事，待向仙家起玉函。"],"title":"灵岩"}
