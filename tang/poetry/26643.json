{"author":"刘沧","id":26643,"strains":["平仄平平仄仄平，仄平平仄仄平平。","平平仄仄平平仄，平仄仄平平仄平。","仄仄仄平平仄仄，平平平仄仄平平。","仄平仄仄仄平仄，仄仄平平平仄平。"],"paragraphs":["苔色轻尘锁洞房，乱鸦群鸽集残阳。","青山空出禁城日，黄叶自飞宫树霜。","御路几年香辇去，天津终日水声长。","此时独立意难尽，正值西风砧杵凉。"],"title":"秋月望上阳宫"}
