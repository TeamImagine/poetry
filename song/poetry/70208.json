{"author":"崔敦诗","id":70208,"strains":["平仄平平仄仄平，平平仄仄仄平平。","仄平平仄平仄仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["铃索文书晚罢休，归来欲赋畔牢愁。","感君尊酒招要意，适我湖山烂熳游。","隔岸柳烟匀拂掠，近溪梅粉半漂流。","千林紫翠无穷在，后会应须到上头。"],"title":"正月六日集玉壶次才元韵"}
