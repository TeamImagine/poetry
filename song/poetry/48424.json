{"author":"杨万里","id":48424,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平仄平仄，平平仄仄仄平平。"],"paragraphs":["开窗纳尽大江秋，天半飞楼不是楼。","独立南徐鳌绝顶，下临北固虎回头。","蒜山旧址空黄鹤，瓜步新城照白鸥。","好事主人酌诗客，风烟一眼到扬州。"],"title":"题连沧观呈太守张几仲"}
