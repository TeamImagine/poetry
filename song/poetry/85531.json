{"author":"李壁","id":85531,"strains":["平平平仄平，平仄仄仄平。","○平平仄平，仄仄平仄平。","平平仄平仄，仄仄平仄仄。","平平仄平平，平仄仄平仄。","仄平○仄仄，平○仄平平。","仄仄平仄仄，平平平仄平。","平平仄仄仄，仄仄平○○。","平平平仄仄，仄仄仄平仄。"],"paragraphs":["通宵风撼天，清晓雪压蓬。","苍茫烟海涯，寂寞葭苇丛。","龙骧水犀手，有亦安所事。","洪波绛鼍翻，阴穴翠螭睡。","孰能乘此险，惟应汉戈船。","烱烱眸电闪，摇摇心旆悬。","排烟把盏笑，铁瓮高了了。","阴云欣解剥，丽日廓清照。"],"title":"真州元夕和韵二首  其二"}
