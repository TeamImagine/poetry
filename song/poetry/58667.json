{"author":"陈造","id":58667,"strains":["平仄○仄平，仄仄仄仄仄。","平平○○平，仄仄平仄仄。","仄仄仄仄平，平仄平仄仄。","仄仄仄平仄，平仄仄平仄。","平仄平平仄，仄仄平仄仄。","仄仄仄平仄，○仄仄○仄。","仄平仄仄仄，平仄仄仄仄。","仄平仄仄仄，○平平平仄。","仄平仄仄仄，仄平仄○仄。","平平仄仄平，仄仄○仄仄。","仄仄仄平平，○○仄平仄。","仄平仄仄仄，仄平仄仄仄。","仄平○平仄，仄平仄仄仄。","仄仄仄仄平，仄平○仄仄。"],"paragraphs":["梁帝号用儒，顾有佞佛癖。","区区泥其粗，佛者宁汝即。","矫矫只履翁，谈妙尘可析。","冀上一言契，何意水投石。","瓶锡翩然逝，北去甘面壁。","有道恶惊世，应俗肯留迹。","一时起诞罔，千载受诳惑。","至今利涉地，传流何荒惚。","渡江一苇尔，古今尚遗植。","纷纷捕影徒，唱一和者百。","远渡有浮杯，行空或飞锡。","至人果善幻，几何异鬼蜮。","世人堕邪蔽，徇虚不计实。","我学谢傅韩，舣舟重唶唧。"],"title":"长芦寺二首  其一"}
