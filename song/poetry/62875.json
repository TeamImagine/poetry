{"author":"薛季宣","id":62875,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄仄平仄仄平。","平仄仄平平仄仄，仄平仄仄仄平平。"],"paragraphs":["罢休祈雨又祈晴，天道难知德好生。","钟鼓铿锵西佛寺，草茅荒秽古王城。","温舆即就凉舆便，阴气潜消煖气盈。","栖凤未堪云尚密，可人日脚尚微明。"],"title":"祈晴车中望安乐宫故址"}
