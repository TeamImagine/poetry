{"author":"刘挚","id":187189,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄平仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["汉烛青烟下九阍，东风瑶圃燕元臣。","诏驰御斝深行酒，露剪宫葩别赐春。","不为梦魂闻广乐，许留光景缓严闉。","曲江冠盖华林客，未有三师解组人。"],"title":"清明日玉津园奉陪赐宴文太师"}
