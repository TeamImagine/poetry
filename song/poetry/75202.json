{"author":"赵蕃","id":75202,"strains":["仄仄平平平仄仄，仄平仄仄仄平平。","平平仄仄仄仄仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["往事悠悠谁悼屈，土风往往但争舟。","儿童助勇竞拍手，鸥鹭惊飞皆落流。","倦客归心思鹢首，壮年科第慕龙头。","诗中具见飘飘意，如我将搴杜若洲。"],"title":"次韵何叔信刘元之魏昭父"}
