{"author":"陆游","id":38611,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["大耋光阴岂自期，即今堪喜亦堪悲。","关河隔绝初心负，忧患侵寻旧学衰。","羸马涉溪孤店路，栖鸦满树晓霜时。","凭鞍残梦悠然觉，又得浮生一首诗。"],"title":"马上口占"}
