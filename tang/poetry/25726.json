{"author":"贾岛","id":25726,"strains":["平平仄平仄，仄平平仄平。","仄平仄仄平，○仄仄平平。","仄仄仄仄仄，平平仄平平。","平仄仄仄平，仄仄平○○。","平仄仄仄平，平平仄平平。","平○平仄仄，平仄仄仄平。","平平仄平仄，仄仄仄平平。"],"paragraphs":["京官始云满，野人依旧闲。","闭扉一亩居，中有古风还。","市井日已午，幽窗梦南山。","乔木覆北斋，有鸟鸣其间。","前日远岳僧，来时与开关。","新题惊我瘦，窥镜见丑颜。","陶情惜清澹，此意复谁攀。"],"title":"和刘涵"}
