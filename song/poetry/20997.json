{"author":"晁公溯","id":20997,"strains":["平平仄平平，仄仄仄平仄。","仄平平仄仄，仄仄平仄仄。","仄仄仄平仄，○仄仄平仄。","平仄仄仄○，仄仄仄仄仄。","仄○平仄平，平平仄仄仄。","仄仄仄仄平，仄仄○○仄。","仄平仄仄仄，仄平平平仄。","仄○仄仄仄，○平平平仄。","平平仄○平，仄仄平○仄。","仄○仄○平，平仄仄仄仄。","平平仄○平，○仄仄平仄。","平仄平平平，仄仄仄平仄。","平平仄仄平，仄仄平仄仄。","○平仄仄仄，仄平仄仄仄。","平平平仄仄，仄○平仄仄。","平平○平仄，平仄仄仄仄。","仄平仄仄平，○仄○仄○。"],"paragraphs":["遑遑鲁东丘，结友得聃耳。","两家千岁后，尚复通爵里。","况予与先世，相去百年迩。","常恨会面难，此意恐遂已。","岂期官纻溪，君为幕下士。","不但见典型，自喜闻正始。","独嗟瓦砾后，不遑蒹葭倚。","遽闻北海荐，当为东山起。","春风洞庭波，九泽弥空水。","挂帆下中流，千里一日尔。","东南即王都，分野乃星纪。","宫殿芙蓉旗，玉佩白云委。","麒麟翳凤皇，侍辇叅剑履。","当知帝所乐，顾非俗吏比。","良图宜早遂，力行无遽止。","今朝离亭柳，颜色已可喜。","欲君早着鞭，折赠当马棰。"],"title":"送宋秀实罢官归将有东南之行"}
