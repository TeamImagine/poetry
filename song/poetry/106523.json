{"author":"程公许","id":106523,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["去岁枫桥度岁除，寒灯一盏自抄书。","谁知东观归翻史，仍许西垣缀佩琚。","四辟不忧狞虎豹，九成犹恐眩鶢鶋。","彤墀百拜陈金鉴，只愿中兴似国初。"],"title":"正旦上寿紫宸微臣以祀太一初献不预赐茶酒退就殿门少歇俟追班拜正旦贺表"}
