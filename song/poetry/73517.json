{"author":"赵蕃","id":73517,"strains":["仄平○平平，仄仄○仄仄。","平平○平仄，仄仄仄仄仄。","仄平仄平仄，仄仄○仄仄。","平平仄仄仄，仄仄仄仄○。","平平仄○仄，仄平仄仄仄。","平仄仄平仄，平平仄平仄。"],"paragraphs":["入门空榛芜，半死犹未槁。","清霜且零落，纵蔓那得保。","奈何刺吾眼，快意思一扫。","童来乃钝锸，兀兀日又了。","兰枯艾长壮，乱多治则少。","君子小人欤，幽忧挂怀抱。"],"title":"除草"}
