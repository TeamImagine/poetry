{"author":"刘言史","id":18011,"strains":["仄仄仄仄平，仄○平平平。","仄平平仄仄，仄仄平仄○。","○仄仄○仄，仄平仄平平。","平平仄平平，仄仄仄平平。","仄仄仄仄仄，平平仄平平。","仄平仄仄仄，平仄○仄平。","仄○仄平平，仄仄仄仄平。","平平仄○平，仄仄平仄平。","仄平仄仄仄，仄仄仄平平。"],"paragraphs":["粉细越笋芽，野煎寒溪滨。","恐乖灵草性，触事皆手亲。","敲石取鲜火，撇泉避腥鳞。","荧荧爨风铛，拾得坠巢薪。","洁色既爽别，浮氲亦殷勤。","以兹委曲静，求得正味真。","宛如摘山时，自歠指下春。","湘瓷泛轻花，涤尽昏渴神。","此游惬醒趣，可以话高人。"],"title":"与孟郊洛北野泉上煎茶"}
