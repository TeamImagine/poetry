{"author":"曾协","id":25464,"strains":["仄仄平平仄平平，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["乞得微官本为闲，生憎簿领积如山。","鼎来佳客无陶谢，向后微言到孔颜。","安得朱弦起秋思，预愁清泪落阳关。","壮怀醉里依然在，不信萧萧两鬓斑。"],"title":"再饮枕流和王景文韵"}
