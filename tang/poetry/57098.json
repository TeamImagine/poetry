{"author":"刘湾","id":57098,"strains":["仄仄○仄仄，平平平仄平。","仄○○平○，仄仄平平○。","仄平仄仄平，仄仄仄仄平。","仄○仄仄仄，仄仄平平平。","平仄平仄平，平平仄平平。","仄平仄仄仄，仄仄平平○。","仄仄仄平仄，仄平仄平平。","仄平仄○平，仄仄平平平。"],"paragraphs":["至性教不及，因心天所资。","礼闻三年丧，尔独终身期。","下由骨肉恩，上报父母慈。","礼闻哭有卒，汝独哀无时。","前有松柏林，荆蓁结朦胧。","墓门白日闭，泣血黄泉中。","草服蔽枯骨，垢容戴飞蓬。","举声哭苍天，万木皆悲风。"],"title":"虹县严孝子墓"}
