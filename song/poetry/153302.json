{"author":"俞德邻","id":153302,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄平平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["冲霄志气合雄飞，谁遣谈经坐绛帏。","夜雨檐花聊痛饮，秋风莼菜竟思归。","一官岂为吾曹冗，五斗政嫌儿辈讥。","去去草玄从尚白，丈夫元不羡轻肥。"],"title":"杨刚中分教京口有司以冗员罢去作诗为别就次韵以饯其行二首  其一"}
