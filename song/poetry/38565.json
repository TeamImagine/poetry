{"author":"陆游","id":38565,"strains":["仄平仄平平，○仄仄仄仄。","平平仄仄仄，仄仄仄平仄。","平仄仄仄仄，仄平平仄仄。","仄仄仄仄仄，仄平平平仄。","仄仄平仄仄，仄○仄平仄。","平仄平仄平，仄平仄仄仄。"],"paragraphs":["古人处丘园，如彼不嫁女。","终身秉大节，敢恨老环堵。","嗟予晚乃觉，乞骸归卒伍。","去就讲已熟，穴居宜知雨。","百尺持汲绠，道长畏天暑。","先见虽有惭，爱身亦自许。"],"title":"读何斯举黄州秋居杂咏次其韵十首  其六"}
