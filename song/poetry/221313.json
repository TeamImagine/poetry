{"author":"释智圆","id":221313,"strains":["平仄平平○，平平仄仄○。","仄平平仄○，仄仄仄○平。","仄仄○平仄，平平仄○平。","仄平平仄仄，平仄仄○平。","仄仄平平仄，平平仄仄○。","仄平平平仄，平仄仄平平。","仄仄○平仄，平○○仄平。","平平平仄仄，仄仄仄平平。"],"paragraphs":["城市居无分，山林住有缘。","语惭甘似荠，道贵直如弦。","兀兀吟终日，羸羸病过年。","静招湖畔鹤，闲泛雪中船。","散闷虽无酒，怡情喜有禅。","鬓根霜任点，心迹火休然。","冷淡将谁合，消摇且自怜。","闲来窗下坐，试笔偶成篇。"],"title":"试笔"}
