{"author":"袁说友","id":70645,"strains":["平平仄仄仄平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄平平平。"],"paragraphs":["东门郭外七桐里，知有宣州别驾家。","再世从游心自喜，暂时觞咏语无哗。","平田寒日行孤鹜，枯木凄风集乱鸦。","酒圣诗狂休问我，淋漓颠倒任横斜。"],"title":"余应卿招饮"}
