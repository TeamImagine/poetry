{"author":"某府判","id":173017,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["词源浩渺浙江潮，倒泻银河落九霄。","贝阙珠宫春不老，蓬莱瀛海路非遥。","多君访古曾携手，愧我劳生漫折腰。","拟欲诛茅成小隠，山云不薄幸相招。"],"title":"南山留题和吕元锡韵"}
