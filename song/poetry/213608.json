{"author":"陈师道","id":213608,"strains":["平仄平平仄平仄，仄仄仄平仄平仄。","平平平仄仄仄仄，平仄仄平○仄仄。","平平仄仄仄平仄，平仄平○仄平仄。","平平仄仄○仄仄，仄仄平平平仄仄。","仄平平○仄平○，仄仄平平平仄仄。","平平仄仄○仄仄，仄仄平平平仄仄。","仄仄仄仄平仄平，仄平仄仄平平仄。"],"paragraphs":["家世山东饱耕稼，晚托一舟顺流下。","渔沟寒餠不下箸，推柂转头更五夜。","平明放溜出清口，霜落潮回雾连野。","平淮一梦三十里，有日无风神所借。","似怜忧患满人间，百孔千疮容一罅。","文章末技将自效，语不惊人神可吓。","子女玉帛君所余，寄声白鸟烦多谢。"],"title":"出清口"}
