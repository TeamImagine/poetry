{"author":"司马光","id":178364,"strains":["平仄平平仄，平平仄仄平。","平平仄平仄，仄仄仄平平。","平仄平平仄，平平仄仄○。","平平平仄仄，平仄○平平。","仄仄平平仄，平○仄仄平。","○平仄平仄，仄仄仄平○。","仄仄平平仄，平平仄仄平。","平平○仄仄，仄仄仄平平。","平仄仄平仄，平平平仄平。","○○平仄仄，仄仄仄平平。"],"paragraphs":["京洛春何早，凭高种岭梅。","纷披百株密，烂漫一朝开。","青女工黏缀，霜娥巧剪裁。","昆山云满谷，蓬堵浪成堆。","势拥樽前合，香从席下来。","蜺旌羾天起，练甲洗兵回。","不使光风散，曾无夜色催。","人稠衣馥郁，地狭舞徘徊。","民服召公化，时推何逊才。","淹留文酒乐，璧月上瑶台。"],"title":"和君贶宴张氏梅台"}
