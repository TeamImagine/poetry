{"author":"范纯仁","id":184816,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["孙阁重登愧玳簪，情同倦翼托高林。","嵩邙未敌仁基厚，河洛宁如福海深。","善教每闻当镂骨，重知难报欲霑襟。","至诚怀德逾饥渴，不比寻常势利心。"],"title":"寄上文潞公"}
