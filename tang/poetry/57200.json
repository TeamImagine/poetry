{"author":"岑参","id":57200,"strains":["仄仄平平平，仄平仄平仄。","仄平仄平仄，仄仄平平仄。","○平仄平平，仄仄平○仄。","仄平平？仄，仄仄仄平仄。","仄平仄平仄，仄仄平平仄。","仄仄平仄平，仄平平平仄。","仄平仄平平，仄仄平平仄。","仄平仄平平，仄仄仄○仄。","平仄仄平仄，仄平仄○仄。","仄仄平仄○，平○仄平仄。","仄平仄平仄，○仄平仄仄。","○仄○仄平，平平仄平仄。"],"paragraphs":["敛迹归山田，息心谢时辈。","昼还草堂卧，但与双峰对。","兴来恣佳游，事惬符胜槩。","著书高窗下，日夕见城内。","曩为世人误，遂负平生爱。","久与林壑辞，及来松杉大。","偶兹近精庐，屡得名僧会。","有时逐樵渔，尽日不冠带。","崖口上新月，石门破苍霭。","色向群木深，光摇一潭碎。","缅怀郑生谷，颇忆严子濑。","胜事犹可追，斯人邈千载。"],"title":"终南山双峰草堂作"}
