{"author":"毕田","id":232430,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["羽客何年此炼丹，尚留空灶镇孱颜。","云中鸡犬仙应远，山下鹅羊石转顽。","湘渚几因沧海变，辽城无复令威还。","何年仙驭还来此，尽遣飞腾上九关。"],"title":"鹅羊山"}
