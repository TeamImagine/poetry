{"author":"陆龟蒙","id":28424,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["经苑初成墨沼开，何人林下肯寻来。","若非宗测图山后，即是韩康卖药回。","溪籁自吟朱鹭曲，沙云还作白鸥媒。","唯应地主公田熟，时送君家麹糵材。"],"title":"和袭美寄毗陵魏处士朴"}
