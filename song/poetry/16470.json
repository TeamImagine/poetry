{"author":"冯时行","id":16470,"strains":["平平仄平仄平平，仄仄平○平平平。","平○平平平仄平，仄○仄平仄平平。","仄平仄仄平平平，仄平仄仄○仄平。","○○平平仄平平，平仄仄仄○仄平。","平平仄仄平○平，仄平平仄○平平。","仄平平仄○○平，平仄平平仄仄平。","仄平平仄平平平，仄平○平仄平平。","仄仄仄平仄仄平，仄平仄仄平仄平。","仄○平平○○平，平平平仄平平○。","仄○平平平仄○，仄平仄平○仄○，平仄平平仄平平。","仄仄○平○仄平，仄平仄仄平平平。"],"paragraphs":["东南上流蜀之门，领略形胜斯楼存。","岷峩之西江发源，势如建瓴注平原。","出门顿息波涛喧，五溪七泽相吐吞。","蜿蜒纡余带城垣，山亦却立且踞蹲。","排青叠翠来庭轩，座隅仿佛闻清猿。","我来新律当正元，天地清夷日晏温。","主人延客开清樽，酒酣疏襟忽孤鶱。","北望两京手可扪，感时抚事销客魂。","比闻狂酋如封豚，灰飞烟灭华夷分。","赤县神州宜细论，翠华几时驱育贲，归挽天河洗乾坤。","愿见从来中国尊，老夫日拭双瞳昏。"],"title":"峡州楚塞楼"}
