{"author":"艾性夫","id":165466,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，仄平平仄仄平○。","平平仄仄平平仄，仄仄平平仄仄仄。"],"paragraphs":["我病无眠守夜阑，汝来何暮尚云端。","去乡万里关河隔，带月一声风露寒。","口腹累人菰米饭，弟兄何处荻花滩。","营门射手桑弓健，止好冥冥惜羽翰。"],"title":"病中闻雁有感"}
