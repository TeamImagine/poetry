{"author":"郭祥正","id":192308,"strains":["平○仄平仄，仄平仄○仄。","平平仄仄仄，平仄平平仄。","平○仄仄仄，仄仄平平仄。","○仄仄平平，平仄平平仄。","仄平平仄平，仄仄平○○。","仄仄仄仄仄，仄仄平平平。"],"paragraphs":["团扇不遮面，欲君永相见。","胡为忽别妾，船逐南风便。","君行妾独处，妾复谁为主。","正似晚春花，零落随风雨。","有情频寄书，莫令书更疏。","却羡路傍草，到处逢君车。"],"title":"怨别二首  其二"}
