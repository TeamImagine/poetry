{"author":"鲍溶","id":1562,"strains":["平平○仄仄，仄仄平平平。","平仄仄平仄，仄○仄平平。","仄仄平仄平，仄平仄平平。","平平仄平仄，仄仄○平平。","○仄仄平仄，平平仄平平。","仄平平平仄，平仄平○平。","平○仄仄平，仄仄平平平。","仄仄仄平仄，平平仄○平。","仄平仄仄平，平仄平平平。","平仄平仄○，仄平仄平平。","○平仄仄仄，仄仄平平平。","平○平平仄，仄平平仄平。","仄平平仄平，平仄○平平。","平仄仄○仄，平平仄仄平。"],"paragraphs":["胡风吹雁翼，远别无人乡。","君近雁来处，几回断君肠。","昔奉千日书，抚心怨星霜。","无书又千日，世路重茫茫。","燕国有佳丽，蛾眉富春光。","自然君归晚，花落君空堂。","君其若不然，岁晚双鸳鸯。","顾兔蚀残月，幽光不如星。","女儿晚事夫，颜色同秋萤。","秋日边马思，武夫不遑宁。","燕歌易水怨，剑舞蛟龙腥。","风折连枝树，水翻无蒂萍。","立身多户门，何必燕山铭。","生世不如鸟，双双比翼翎。"],"title":"琴曲歌辞  秋思二首 一"}
