{"author":"苏洵","id":113544,"strains":["平○仄仄仄仄平，平仄仄仄仄仄平。","仄平○仄仄平仄，仄平平仄平平平。","仄平仄仄仄仄仄，仄仄仄仄○平平。","仄仄○仄平仄仄，仄仄平仄平平平。","平平仄仄仄仄仄，仄仄仄仄○○○。","仄平仄仄仄仄仄，平仄仄仄仄仄平。","仄平平平仄平仄，仄仄仄仄仄仄平。","仄仄仄仄仄，仄○平平平。","平平仄仄仄，平平仄仄仄仄仄仄仄○平。","平平仄仄仄仄仄，仄○平仄仄仄仄。","仄仄平仄仄，平仄平仄平。","仄仄仄仄仄，仄○仄平平。","仄仄仄仄平，仄平仄○平。","平平仄仄仄仄仄，○仄仄仄平？平。","仄仄仄仄仄，平仄○平平。","○○平仄仄平仄，平仄仄仄平○平。","平平仄仄仄平仄，平仄仄仄○平平。","○○平仄仄平○，平仄仄仄平平平。"],"paragraphs":["舟行道里日夜殊，佳士恨不久与俱。","峡山行尽见平楚，舍舡登岸身无虞。","念君治所自有处，不复放纵如吾徒。","忆昨相见巴子国，谒我江上颜何娱。","求文得卷读不已，有似骏马行且且。","自言好学老未厌，方册几许鲁作鱼。","古书今文遍天下，架上未有耿不愉。","示我近所集，漫如游通衢。","通衢众所入，癃残诡怪杂沓不辨可叹吁。","文人大约可数者，不过皆在众所誉。","此外何足爱，刓破无四隅。","况予固鲁钝，老苍处群雏。","入赵抱五弦，客齐不吹竽。","山林自窜久不出，回视众俊惊锟铻。","岂意误见取，骐骥参羸驽。","将观驰骋鬭雄健，无乃独不堪长途。","凄风腊月客荆楚，千里适魏劳奔趋。","将行纷乱苦无思，强说鄙意惭区区。"],"title":"答张子立见寄"}
