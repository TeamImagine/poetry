{"author":"徐鹿卿","id":117568,"strains":["平平仄仄仄平平，仄仄平仄仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["南来冠盖总名流，契合全忘是宦游。","清甚夜寒金井露，莹于霜晓玉壶秋。","梅关景物诗陶写，莲幕风流酒劝酬。","只恐乌罗留不住，汉庭山立看扬休。"],"title":"酬温户见和首篇"}
