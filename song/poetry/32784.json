{"author":"陆游","id":32784,"strains":["平仄平平仄仄平，仄平平仄仄平平。","仄平仄仄平平仄，仄仄仄平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["巴楚夷陵酒最醇，使君风味更清真。","少年恨不从豪饮，薄宦那知托近邻。","本拟笙歌娱病客，却催雨雪恼行人。","朝来冻手题诗寄，莫笑欹斜字不匀。"],"title":"过夷陵适值祈雪与叶使君清饮谈括苍旧游既行舟中雪作戏成长句奉寄"}
