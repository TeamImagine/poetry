{"author":"吴芾","id":18073,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["黄山高处敞层台，伊昔规模想壮哉。","江上依然双阙在，日边不见六龙来。","落花啼鸟空遗恨，翠竹青松且漫栽。","先是老怀多感慨，每来吊古一兴哀。"],"title":"凌歊台六首  其四"}
