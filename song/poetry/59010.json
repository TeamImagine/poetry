{"author":"陈造","id":59010,"strains":["仄仄平平仄平仄，仄平○○仄平仄。","平平○仄仄平平，平仄○平仄○仄。","平平仄仄仄平平，仄仄仄仄平平平。","仄平仄仄仄平仄，仄平仄平○仄○。","仄平平平仄平仄，平平仄平平仄仄。","平平仄仄仄仄平，仄仄仄平○仄仄。","仄平平仄平平平，仄平仄平平仄平。","平仄仄仄仄○仄，仄平仄仄平○平。","仄平平仄平平仄，仄平仄平平仄仄。","仄仄○仄平平平，平仄仄仄○平仄。"],"paragraphs":["散解溪纡福溪直，两山空中泻清激。","潴渟壅建几千家，邀入中田作膏液。","余流复合古城东，末世尚奏铅华功。","定名粉水自谁始，水神有灵当热中。","去年龟纹布溪底，房民倒垂忧死徙。","今年活活夜继晨，渌涨稻禾三百里。","此溪今昨殊亏盈，郡民即溪岐死生。","天设地施禹疏凿，世人盍亦求其情。","古来名实为宾主，两溪厚农非小补。","但令旄孺无饥羸，安用女子相夸诩。"],"title":"粉水行"}
