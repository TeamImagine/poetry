{"author":"孔武仲","id":200255,"strains":["仄○平平仄○平，平平仄仄○平平。","平平平○仄仄仄，平○仄仄平平平。","平平○仄平○仄，仄平平○平仄平。","平平○仄仄平仄，平平仄仄平平平。","○平仄仄仄仄仄，仄平平平○仄平。","○平仄仄仄仄仄，仄平仄仄○平平。","仄○仄仄仄平仄，平平仄仄平平平。","○平仄仄仄仄仄，平仄仄仄平仄平。","平平平仄平仄仄，○仄仄仄平○平。","平平仄仄平仄仄，平仄平仄平○○。","平平仄仄○仄仄，平仄平仄平平平。","○平仄仄仄仄仄，○仄仄仄平平平。","平平○仄仄仄仄，平仄仄○○仄平。","○平平平仄仄仄，平仄仄平○平○。"],"paragraphs":["月行青天入重云，金波泄泄穿鱼鳞。","须臾云收境亦静，虚空表里无纎尘。","寒光正与人相射，碧琉璃中低玉盆。","微风更入北窗竹，余声飒洒清心魂。","颇疑碧落在步履，广寒清都相与邻。","乘槎去后事寂寞，至今织室临河津。","却思白日走城郭，浮埃马足何纷纷。","劳之以昼逸以夜，天意傥欲甘苦均。","人生南北无定所，浪自转徙随燕秦。","关河渺邈乡井异，惟有明月来相亲。","﨑岖万里如咫尺，圆缺帷有年年新。","如兹久要乃可喜，相对可不罗壶樽。","黄金如不付酒媪，虽富不如长贱贫。","重城沉沉桂魄下，萝永愧山中人观。"],"title":"秋夜对月"}
