{"author":"吴惟信","id":118259,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["悟彻心宗即是禅，老来风骨尚依然。","自云林下浑无事，不到人间亦有年。","秋磬声清敲落月，晓瓶手冷汲寒泉。","我来问道空归去，寂寞云山薄暮天。"],"title":"赠广淳破衣  其四"}
