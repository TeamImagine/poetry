{"author":"梅尧臣","id":35414,"strains":["仄仄仄平平，仄仄平仄仄。","平平仄仄○，平仄平平仄。","平平仄仄仄，仄仄平仄仄。","仄仄仄仄仄，○平平○仄。","○仄仄平平，平平○○仄。","仄仄仄平平，平平仄平仄。"],"paragraphs":["昼雪落旋消，夜雪寒易积。","灯清古屋深，炉冻残烟碧。","为沽一斗酒，暂对千里客。","酒薄意不浅，轻今须重昔。","重昔是年华，飘飘犹过隙。","一醉冒风归，平明马无迹。"],"title":"雪夜留梁推官饮"}
