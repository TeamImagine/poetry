{"author":"白玉蟾","id":120909,"strains":["仄平平平仄，平仄仄平平。","平仄仄平平，仄○平仄○。","仄仄平仄平，仄仄平平平。","○仄○仄仄，仄仄平平平。","仄仄平仄平，平平○仄○。","○仄仄仄平，平仄仄平平。","平仄○平仄，仄仄平○平。","平仄平平平，平平仄仄平。","仄仄平仄○，平仄平平平。"],"paragraphs":["手携青藜杖，岩上俯清池。","池水夜来冰，冻磷殊未澌。","戏以藜杖尖，斲破黄琉璃。","横杖担两片，忍冻岩前嬉。","爱日怡我神，凉风吹我衣。","应念石季伦，销步锦金围。","终夜烧红兽，但饮甘如饴。","夫岂知山林，清寒益我姿。","此意谁与论，岩下青松知。"],"title":"百丈岩观水"}
