{"author":"吴芾","id":17822,"strains":["平仄仄○仄，仄○仄仄平。","仄仄平平仄，仄平平仄○。","平平仄仄平，仄平仄平平。","仄仄平平仄，平仄平仄平。","○○○仄仄，仄仄仄平平。","平仄平仄仄，仄仄○仄平。","仄平仄仄仄，仄仄仄平平。","仄仄仄仄仄，仄仄平仄平。","仄平仄平仄，○仄平平平。","平仄仄平仄，平仄○仄平。","平平平仄仄，仄仄仄仄平。","仄仄仄平仄，仄平平○平。","仄平平仄仄，○仄仄平平。"],"paragraphs":["珍果孰称最，静中试旁搜。","白柰非时至，赤梨经岁留。","庐山杏万株，武陵橘千头。","未若蒲萄美，甘滑仍脆柔。","正当三伏暑，满架走青虬。","繁子何磊落，一一如缀旒。","我家得异种，洁白映林丘。","每笑枣与栗，滥比千户侯。","迩来事奔走，颇恨抛鉏耰。","持此赠夫子，因复献鄙谋。","他年堆马乳，岂但供荐羞。","愿以酿千斛，永言资燕游。","客来弥日醉，应不数青州。"],"title":"和许守水晶蒲萄"}
