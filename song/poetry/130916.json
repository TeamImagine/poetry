{"author":"林尚仁","id":130916,"strains":["仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["几扣吟窗多不遇，识君虽久会君稀。","近闻行李担书去，添得明珠伴剑归。","开瓮酒香春遶屋，倚栏人醉月侵衣。","野夫别有观心法，不在深山独掩扉。"],"title":"戏友人买侍儿归"}
