{"author":"杨冠卿","id":67868,"strains":["仄平仄仄平○仄，平仄○○仄平仄。","平平仄仄仄平○，平仄平平仄○仄。","平平仄仄仄○平，仄仄平平仄仄平。","○○仄仄平平仄，仄平○平平仄仄。"],"paragraphs":["玉箫早入凉王墓，弓剑衣冠只同处。","千年邂逅出人间，颜色声音幸如故。","云门曲谱不分明，赵瑟齐竽各自名。","传看乐府无人识，此箫收声甘弃掷。"],"title":"赤玉箫"}
