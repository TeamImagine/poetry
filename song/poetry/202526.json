{"author":"陆佃","id":202526,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["冉冉年光逐闰移，厅闲宾客坐多时。","主恩未报空持橐，军政无妨数举卮。","潘鬓雪霜何太早，傅岩霖雨不应迟。","颔珠竟被君探得，正值骊龙睡不知。"],"title":"依韵和田虎通判兼呈品防签判四首  其二"}
