{"author":"徐积","id":185414,"strains":["平平仄仄平仄平，平平仄仄平仄平。","仄仄仄○平仄仄，平仄平平平仄平。","仄平平○仄平平，仄○仄仄平平平。","仄仄平平平仄仄，平平仄仄仄平平。","平平平仄平○仄，○仄○○○平仄。","平平仄仄仄平平，仄仄平平仄平仄。"],"paragraphs":["公车待报凡几年，萧生罢去心浩然。","盐渎野中寻旧隠，扬子江头呼渡船。","太湖波浪湿秋天，洞庭橘柚生红烟。","马踏新霜吴岭外，猿啼小雪建溪边。","关西夫子虽迟暮，行笑行吟正安步。","菑川海上牧羊儿，亦说公孙放豚去。"],"title":"送王潜圣"}
