{"author":"苏颂","id":179042,"strains":["平仄平仄仄，仄仄平仄仄。","仄○仄平平，仄平仄平○。","平○平仄仄，平○平平仄。","仄仄仄平○，○平平仄仄。","平平仄平仄，○仄平平仄。","仄仄○平平，仄仄平平仄。","仄仄平仄平，仄仄平平仄。","仄仄○仄平，平平仄仄仄。","仄仄平仄平，仄仄平仄○。","平仄○仄○，仄仄○平仄。"],"paragraphs":["春晚寒不已，节候差季孟。","木行怯初阳，水官恣余横。","滂沱连月雨，愁叹斯民病。","已紊四时和，更伤群物性。","园花半零落，犹逞晨妆靓。","陇麦将痿摧，况值风威劲。","我愿天地心，慎举阴阳柄。","十雨应太平，时丰顺睿圣。","庶令疵沴消，永保寒暑正。","无复三月中，惨惨行冬令。"],"title":"和林丘二君会程坦之家二诗  其一"}
