{"author":"苏轼","id":194024,"strains":["仄平仄○仄平平，平平仄平平仄平，仄平仄仄平平平。","平仄仄仄○平平，仄仄平平平仄平。","平平平仄仄平○，仄仄仄仄平平平。","仄平○平平仄平，平平仄仄仄平平。","仄平仄平仄仄○，平平仄仄仄仄○。","仄○仄平平仄仄，仄仄平仄平仄平。","平仄仄仄平平平，仄平仄仄平○平。","仄平仄仄○仄平，平平仄仄平仄平。"],"paragraphs":["吉祥寺中锦千堆，前年赏花真盛哉，道人劝我清明来。","腰鼓百面如春雷，打彻凉州花自开。","沙河塘上插花回，醉倒不觉吴儿咍。","岂知如今双鬓摧，城西古寺没蒿莱。","有僧闭门手自栽，千枝万叶巧剪裁。","就中一丛何所似，马瑙盘盛金缕杯。","而我食菜方清斋，对花不饮花应猜。","夜来雨雹如李梅，红残绿暗吁可哀。"],"title":"惜花"}
