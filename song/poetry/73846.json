{"author":"赵蕃","id":73846,"strains":["仄仄平平仄仄平，○平平仄仄平平。","平平仄平仄仄仄，仄平仄仄仄平仄。","平平平平仄平仄，仄○平仄平平仄。","仄平平仄仄○平，仄仄仄平平仄仄。"],"paragraphs":["忆昨公持使节西，迎公曾渡石田溪。","今公复因召节至，送公亦渡石田水。","公今西来又东去，送迎车马纷无数。","我虽憔悴不如人，倚赖故情蕲一顾。"],"title":"送赵一叔江西漕赴召代成父作二首  其一"}
