{"author":"程俱","id":235531,"strains":["仄仄仄○仄，平平仄○平。","平平○平仄，仄仄仄仄仄。","仄仄仄仄平，○仄仄仄平。","仄仄仄○仄，仄平仄○平。","仄仄平仄仄，○仄平平平。","平平仄○仄，仄仄仄仄○。","平平仄平仄，平仄仄仄平。"],"paragraphs":["世以势论士，君诚不如人。","扬扬乘轩者，志满气甚振。","外见七尺躯，中有万斛尘。","凿枘固难入，鹗鸾岂相伦。","炙手苟可热，行路为雷陈。","高栖冷如鐡，骨肉不得亲。","谁能独无死，荣辱久乃真。"],"title":"自仲嘉云亡未始见梦舟行夜入吴兴境有梦如平生感而赋诗四首  其三"}
