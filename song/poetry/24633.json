{"author":"宋祁","id":24633,"strains":["平仄○平仄，平平仄仄平。","○平○仄仄，仄仄○平平。","仄仄平平仄，平平仄仄○。","仄平○仄仄，平仄仄平平。","仄仄平平仄，○平仄仄○。","平平平仄仄，仄仄仄○平。","仄仄○平仄，平平仄仄平。","○平仄仄仄，平仄仄平平。"],"paragraphs":["轩祏深丛祐，文支此挺生。","重轮当月满，一索应干成。","瑞瓞昌绵绪，天弧仗左檠。","海虽分幼润，星已庆前名。","缓带群心洽，吹铜顺气迎。","欢觞交秘幄，曲赦遍离京。","汉祝昭禖贶，周篇记路声。","从兹诒翼永，斯万见承平。"],"title":"皇太子诞庆"}
