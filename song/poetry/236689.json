{"author":"汪藻","id":236689,"strains":["平仄仄○仄仄仄○平平，平平仄仄平平平。","仄仄仄仄○平平仄仄仄，仄仄仄仄○平平。","平○仄○仄○仄，仄仄仄仄○平○。","○平平平仄仄仄，仄○仄仄平平平。","平平仄平平仄仄，仄仄○仄平平平。","平平仄仄仄仄仄，仄仄平仄平平平。","平平平仄仄平仄，仄仄平仄○平平。","平平平仄平仄仄，仄仄○平平仄平。","平平仄平仄○仄，仄仄平仄平仄平。","平平仄仄平仄仄，平仄平仄平平○。","○平仄仄平仄仄，○仄平仄平平平。","仄仄平仄仄○仄，平仄仄仄平○平。","仄平平○仄仄仄，平仄仄仄○平平。","仄平仄仄仄平仄，仄仄仄平○仄平。"],"paragraphs":["君不见三峡滟滪瞿塘堆，盘涡日夜轰春雷。","又不见洞庭周遭六百里，日月出入其湾隈。","人间伟观有如此，欲往莫到空低回。","如何湖光几席上，万顷镜净无纤埃。","桃花雨余春涨急，盎盎正作蒲萄醅。","菰蒲远映水一碧，五月菱熟芙蕖开。","冰轮宵向座隅涌，四座林影参差来。","天寒潮落洲渚出，健步更宜寻野梅。","吴郎一生短檠下，裹以章服羞自媒。","家山故有丘壑在，松竹多是儿时栽。","中年有得云水趣，深入鸥鸟无惊猜。","坐令浮念扫除尽，方寸淡泊寒如灰。","浩歌时从鼓枻去，高卧不怕当关催。","鉴湖贺老即君是，定与谪仙长举杯。"],"title":"题楚东吴文学湖隐阁"}
