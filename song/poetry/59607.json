{"author":"陈造","id":59607,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["蕙风花气雨余天，报答融和玉作船。","壮岁自能鸜鹆舞，老狂犹有柘枝颠。","群鸿翩度昆昭锦，双凤翔从玉井莲。","起我少时豪侠兴，未甘诗客号臞仙。"],"title":"试柘枝溪上"}
