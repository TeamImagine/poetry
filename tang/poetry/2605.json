{"author":"杜甫","id":2605,"strains":["仄平仄平平，仄仄仄仄仄。","平仄平仄仄，平○仄○仄。","平平仄平仄，仄仄平仄仄。","○仄仄○平，平平平仄仄。","仄平平平仄，仄仄平仄仄。","○仄○仄平，平平○平仄。","平平○○仄，平仄平仄仄。","平仄仄平平，平平仄平仄。","仄○仄平仄，仄仄平仄仄。","平仄平仄平，平○仄平仄。"],"paragraphs":["许生五台宾，业白出石壁。","余亦师粲可，身犹缚禅寂。","何阶子方便，谬引为匹敌。","离索晚相逢，包蒙欣有击。","诵诗浑游衍，四座皆辟易。","应手看捶钩，清心听鸣镝。","精微穿溟涬，飞动摧霹雳。","陶谢不枝梧，风骚共推激。","紫燕自超诣，翠駮谁翦剔。","君意人莫知，人间夜寥阒。"],"title":"夜听许十损诵诗爱而有作"}
