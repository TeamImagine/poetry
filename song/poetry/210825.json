{"author":"杨亿","id":210825,"strains":["平平仄仄仄平平，平平平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["天开翠帟暮氛消，盘薰朱煤惜易飘。","月出南楼蟾桂长，笙来北里凤簧调。","巧蛛露湿千丝网，倦鹊波横一夕桥。","晒腹曝衣传故俗，阮庭布犊若为标。"],"title":"七夕"}
