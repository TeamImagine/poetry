{"author":"潘牥","id":132383,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["门外车声寂不哗，数椽净扫小山家。","懒鉏茂叔窗前草，賸种渊明篱下花。","不饮客来还贳酒，长闲饭罢必煎茶。","紫岩堪隠吾偕子，雪后春深蕨已芽。"],"title":"山居苦"}
