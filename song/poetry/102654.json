{"author":"真德秀","id":102654,"strains":["平平仄○平，仄仄平仄仄。","平平平仄○，仄仄仄平仄。","平平仄仄平，仄仄仄仄仄。","仄○仄仄平，仄仄仄○仄。","仄仄仄平平，平平仄平仄。","仄平仄平平，仄仄仄平○。"],"paragraphs":["荧荧匣中龙，烂烂岩下电。","纷纶挥霍间，坐子百千变。","虽然事几微，易瞩亦易眩。","误从快处生，理向静中现。","健决要安徐，聪明贵韬敛。","潜斋有愚言，或可代箴砭。"],"title":"送王子文宰昭武  其二"}
