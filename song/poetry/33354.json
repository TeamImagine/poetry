{"author":"陆游","id":33354,"strains":["平平○平仄，仄仄仄平平。","仄平○仄平，仄仄平仄○。","平平仄平仄仄仄，仄平仄仄平平平。","○平仄仄仄仄仄，仄平仄仄平平平。","仄平仄仄平仄仄，仄○○平平仄平。"],"paragraphs":["闲愁如飞雪，入酒即消融。","好花如故人，一笑杯自空。","流莺有情亦念我，柳邉尽日啼春风。","长安不到十四载，酒徒往往成衰翁。","九环宝带光照地，不如留君双颊红。"],"title":"对酒"}
