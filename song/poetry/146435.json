{"author":"金君卿","id":146435,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["山肋盘纡一径斜，水烟深处梵王家。","闻雷已荐鸡鸣笋，未火先尝雀舌茶。","吟客披云题石壁，药僧和露扫松花。","纵游向晚寻归路，渡口平沙卧古槎。"],"title":"游阳府寺"}
