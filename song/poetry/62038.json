{"author":"虞俦","id":62038,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄平平平。"],"paragraphs":["璧池鼓箧岁庚辰，蟾窟分枝癸未春。","夹侍螭坳司记注，同升凤掖演丝纶。","靖言交契从来厚，追想音尘不复亲。","拘缀无由陪执拂，招魂楚些为沾襟。"],"title":"中书邵舍人挽诗"}
