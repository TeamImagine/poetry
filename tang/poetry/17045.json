{"author":"白居易","id":17045,"strains":["仄平仄仄仄，仄平仄仄平。","平仄平平仄，仄仄仄仄平。","平仄仄平平，平平平平平。","○仄仄平仄，平仄平平平。","仄仄仄仄仄，仄平○仄平。","平平平平仄，仄仄平仄平。","平仄仄平仄，仄平平仄平。","平○平仄仄，平仄平○平。","平仄仄平仄，仄平仄平平。","仄仄仄平仄，平仄平平○。","平仄○仄仄，平仄平平○。"],"paragraphs":["我年日已老，我身日已闲。","闲出都门望，但见水与山。","关塞碧岩岩，伊流清潺潺。","中有古精舍，轩户无扃关。","岸草歇可藉，迳萝行可攀。","朝随浮云出，夕与飞鸟还。","吾道本迂拙，世途多险艰。","尝闻嵇吕辈，尤悔生疏顽。","巢悟入箕颍，皓知返商巅。","岂唯乐肥遁，聊复祛忧患。","吾亦从此去，终老伊嵩间。"],"title":"晚归香山寺因咏所怀"}
