{"author":"释延寿","id":142,"strains":["仄仄平平仄仄平，仄平平仄仄平平。","仄平仄仄平平仄，平仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["散诞疏狂得自然，免教拘迫事相牵。","潜龙不离滔滔水，孤鹤唯宜远远天。","透室寒光松槛月，逼人凉气石渠泉。","非吾独了西来意，竹祖桐孙尽入玄。"],"title":"山居诗  其六一"}
