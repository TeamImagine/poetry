{"author":"吕陶","id":186291,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["自觉劳生万事非，宦心从此更迟迟。","凄凉好饮悲春酒，闲暇犹吟送老诗。","轩冕去来皆外物，云山早晚是归期。","怀民报国终无术，空负惭颜对一麾。"],"title":"郡斋春暮"}
