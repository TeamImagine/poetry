{"author":"黄庭坚","id":206795,"strains":["平？平平仄平平，平平仄平平仄平。","平仄仄仄平仄仄，仄平平仄仄平○。","平平仄○仄仄仄，平平仄仄仄仄平。","平仄仄仄平仄仄，仄仄平仄平平平。"],"paragraphs":["青玻瓈盆插千岑，湘江水清无古今。","何处拭目穷表里，太平飞阁暂登临。","朝阳不闻皂盖下，愚溪但见古木阴。","谁与洗涤怀古恨，坐有佳客非孤斟。"],"title":"太平寺慈氏阁"}
