{"author":"方干","id":30167,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["都缘相府有宗兄，却恐妨君正路行。","石上长松自森秀，雪中孤玉更凝明。","西陵晓月中秋色，北固军鼙半夜声。","幸有清才与洪笔，何愁高节不公卿。"],"title":"贻高谠"}
