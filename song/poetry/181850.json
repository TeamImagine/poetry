{"author":"郑獬","id":181850,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["船头猎猎两旗翻，六月江风洒面寒。","一日却称新太守，十年曾是旧郎官。","中间忧患诚为甚，向老风情亦未阑。","紫背蛤蜊白醪酒，开樽长解忆长安。"],"title":"送曹比部赴袁州"}
