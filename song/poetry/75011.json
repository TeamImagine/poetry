{"author":"赵蕃","id":75011,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平仄仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["留落殊方少故人，岂其再见愈情亲。","几因高论兴衰飒，频藉深杯慰苦辛。","祇道朝天在长夏，那知奉檄又残春。","未闻行日先惆怅，君复何忧慨此身。"],"title":"又简张王臣"}
