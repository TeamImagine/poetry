{"author":"刘攽","id":183900,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["栋宇云生覆画栏，御风身在杳冥间。","露头不觉吹乌帽，热手犹须握冷环。","欲断嘶蝉仍自续，倦飞孤鸟亦知还。","君看老骥惊秋意，日暮凉生十二闲。"],"title":"重题间字韵"}
