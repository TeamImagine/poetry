{"author":"苏轼","id":195220,"strains":["仄仄仄仄平，仄○仄平平。","仄平仄仄仄，仄仄平仄平。","平平平平仄，仄仄平仄平。","仄仄平仄仄，平仄平平平。","仄平仄平仄，仄仄仄仄平。","仄仄仄仄○，仄仄平仄平。"],"paragraphs":["蠢蠕食叶虫，仰空慕高飞。","一朝傅两翅，乃得黏网悲。","啁啾同巢雀，沮泽疑可依。","赴水生两壳，遭闭何时归。","二虫竟谁是，一笑百念衰。","幸此未化间，有酒君莫违。"],"title":"和陶饮酒二十首  其四"}
