{"author":"岳珂","id":105755,"strains":["仄平平仄平平平，仄仄平平仄仄平。","平仄平平平仄仄，平平平仄仄平平。","平平平平仄平仄，仄仄平平平仄平。","仄仄平平仄平仄，平平平仄仄平平。"],"paragraphs":["庾公楼上凭栏时，一片归云费梦思。","乡国情怀应念我，江山风月定分谁。","青衫休为墓陵湿，紫气先寻牛渚期。","好是初秋藕花候，蛾眉尊酒正相宜。"],"title":"寄江州赵倅季茂二首时过溧阳舟中正遇顺风张帆  其二"}
