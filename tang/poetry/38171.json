{"author":"邢象玉","id":38171,"strains":["平○仄平仄，平仄仄平平。","仄平仄仄仄，仄平○仄平。","仄○仄平仄，平仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，平仄仄平平。","平平仄平仄，平○平仄平。"],"paragraphs":["家中酒新熟，园里叶初荣。","伫杯欲取醉，悒然思友生。","忽闻有奇客，何姓复何名。","嗜酒陶彭泽，能琴阮步兵。","何须问寒暑，径共坐山亭。","举袂祛啼鸟，扬巾扫落英。","心神无俗累，歌咏有新声。","新声是何曲，沧浪之水清。"],"title":"古意"}
