{"author":"喻良能","id":51403,"strains":["平仄平仄平，平平仄平仄。","平平仄仄○，仄仄○平仄。","仄平○仄仄，仄平平仄仄。","平平平仄仄，仄仄平平仄。","平平平仄平，○仄平仄仄。","仄平仄平平，仄仄仄仄仄。","仄仄仄平平，仄平仄平仄。"],"paragraphs":["村落秋气高，凉飙泛林莽。","田家刈获闲，斗酒劳良苦。","瓮瓯间竹箸，杀鸡仍具黍。","昏昏灯火照，草草杯盘举。","初喧鹅雁声，中静儿女语。","醉来或田歌，散去亦社舞。","不信五侯家，软盘荐肥羜。"],"title":"观田家宴集"}
