{"author":"陆游","id":36580,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["钞书字细眼犹明，𢭏药声清疾渐平。","桐叶雨边寻断梦，菊花香里散余酲。","人间荣辱知难到，纸上兴亡看亦轻。","惟恨暮年交旧少，满怀情话向谁倾。"],"title":"戏咏闲适三首  其一"}
