{"author":"贾岛","id":25904,"strains":["平仄○平仄，平平仄仄平。","仄平○仄仄，○仄仄平平。","平仄平平仄，○平仄仄平。","仄平平仄仄，仄仄仄○平。","仄仄○平仄，平平仄仄平。","仄平○仄仄，○○仄平○。","平仄○平仄，平平平仄平。","平平平仄仄，仄仄仄平平。","平仄平平仄，○平仄仄平。","平平平○○，仄仄仄平平。","仄仄平平仄，○平仄仄平。","仄○平仄仄，平仄仄平平。"],"paragraphs":["驴骏胜羸马，东川路匪赊。","一缄论贾谊，三蜀寄严家。","澄彻霜江水，分明露石沙。","话言声及政，栈阁谷离斜。","自着衣偏暖，谁忧雪六花。","裹裳留阔幞，防患与通茶。","山馆中宵起，星河残月华。","双僮前日雇，数口向天涯。","良乐知骐骥，张雷验镆铘。","谦光贤将相，别纸圣龙蛇。","岂有斯言玷，应无白璧瑕。","不妨圆魄里，人亦指虾蟆。"],"title":"寄令狐绹相公"}
