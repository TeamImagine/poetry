{"author":"李咸用","id":29835,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["垂杨烟薄井梧空，千里游人驻断蓬。","志意不因多事改，鬓毛难与别时同。","莺迁犹待销冰日，鹏起还思动海风。","穷达他年如赋命，且陶真性一杯中。"],"title":"冬日喜逢吴价"}
