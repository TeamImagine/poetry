{"author":"梅尧臣","id":46616,"strains":["仄平仄仄仄平○，仄仄平仄平仄○。","平平仄仄仄仄仄，仄仄仄仄平平平。","仄仄平平平仄仄，仄平平仄仄仄平。","仄○仄○平仄仄，仄○仄平仄平平。","平平仄平仄仄仄，仄仄平○平平平。","○平仄仄仄平仄，仄平仄仄平平平。","仄平平○仄仄仄，仄仄仄仄平平平。","○平仄仄仄仄仄，仄平仄仄仄仄平。","仄平○平仄仄仄，仄仄○仄平平平。","平平仄仄仄仄仄，仄仄仄仄仄仄平。","仄平平仄仄○平，平○仄仄仄仄平。","○○○仄仄平仄，平仄仄仄平仄平。","仄仄仄仄仄平仄，○仄仄仄平仄○。"],"paragraphs":["大梁美酒斗千钱，欲饮常被饥窘煎。","经时一滴不入口，漱齿费尽华池泉。","昨日灵昌兵吏至，跪壶曾不候报笺。","赤泥坼封倾瓦盎，母妻共尝婢流涎。","邻家莆萄未结子，引蔓垂过高墙巅。","当街卖杏已黄熟，独堆百颗充盘筵。","老年牙疏不喜肉，况乃下箸无腥膻。","空肠易醉忽酩酊，倒头梦到上帝前。","赐臣苍龙跨入月，不意正值姮娥眠。","无人采顾傍玉兔，便取作腊下九天。","拔毛为笔笔如椽，狂吟一扫一百篇。","其间长句寄东郡，东郡太守终始贤。","切莫汲竭滑公井，留酿此醑时我传。"],"title":"李审言遗酒"}
