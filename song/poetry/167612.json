{"author":"汪炎昶","id":167612,"strains":["仄仄○平仄，平平仄仄平。","仄平平仄仄，仄仄仄平平。","仄○仄平仄，仄平○仄平。","仄平平仄○，仄仄仄？平。","平仄平平仄，平平仄仄平。","平平仄平仄，仄仄仄平平。","仄仄仄平仄，平平仄仄平。","平平平仄○，平仄仄平平。","仄仄平平仄，平平仄仄平。","仄平平仄仄，仄仄仄平○。"],"paragraphs":["僻郡鲜夷旷，人稠厥壤墝。","艺才谋黍稷，缉欲待菅茅。","赋重已前代，政宽犹乐郊。","茧丝嚣驲骑，杼轴罥蟏蛸。","君子谋斯达，邦人睫始交。","霑恩陋河海，履坦失函崤。","事匪壑邻国，慈惟恋故巢。","枌榆叨密荫，棠棣挺新梢。","已喜疽初决，宁容祸有苞。","简书贻远则，永赖脱鞭敲。"],"title":"谢梅庵汪御史免丝分得交字韵"}
