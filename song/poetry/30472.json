{"author":"朱昱","id":30472,"strains":["仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["半世交游无远信，一时宾客有新知。","泮宫官冷宜谈妙，圜府钱流不废诗。","封水占山为久客，合樽促席及佳时。","盆山突兀清泉满，中有三江万里思。"],"title":"示罗教授楚知监"}
