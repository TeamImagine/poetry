{"author":"章甫","id":64813,"strains":["仄仄平平仄仄仄，平平仄仄仄平仄。","仄平平仄仄平平，仄平平仄平平仄。","仄仄平仄仄仄平，仄平仄仄平平平。","平平仄仄平平仄，平仄仄平平仄仄。"],"paragraphs":["笑别灵岩日当午，篮舆轧轧转江浦。","眼明初入菩提场，一灯传自西来祖。","老禅留客苦殷勤，汲泉煮茗添炉薰。","空江向晚无人度，明月满天秋正分。"],"title":"题长芦方丈"}
