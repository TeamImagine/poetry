{"author":"邹浩","id":220853,"strains":["仄平平仄仄平平，仄仄平平平仄平。","仄仄平平平仄仄，平平平仄仄平平。","仄平平仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["使星明处是天河，习习轻飚生芰荷。","自有芝兰随后乘，更容簪履侍鸣珂。","未甘城鼓促清赏，聊与汀鸥分素波。","异日定应如此少，云雷行欲起龙梭。"],"title":"王宪湖上分韵得荷字"}
