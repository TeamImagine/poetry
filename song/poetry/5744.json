{"author":"张元干","id":5744,"strains":["平仄仄平仄，仄仄平平○。","仄仄○仄平，仄仄平仄仄。","仄平平仄平，仄仄平平平。","○平仄平仄，仄仄仄仄○。","平平仄平仄，仄仄仄仄平。","仄平平仄仄，仄仄平平平。","仄仄平仄仄，仄平平仄平。","平仄仄仄仄，仄○平仄平。","仄平仄仄仄，仄仄平○平。","仄平仄仄仄，仄仄平平平。","仄仄平仄平，仄平平仄○。","平平仄平仄，仄○平平平。"],"paragraphs":["胸次饱丘壑，乃觉轩裳轻。","举世沈湎时，勇退公早醒。","十年烟雨蓑，手种松杉成。","苍根郁寒雾，老色入户庭。","栖心不争地，似欲毕此生。","那知戎马际，亦使山房惊。","四海方荡潏，积骸盈破城。","公岂失策者，独留枯槁形。","贼舟会稍远，请复安柴荆。","暗泉杂夜雨，稚笋肥晨烹。","起予归去来，故山今可行。","胡为困羁旅，浩叹常吞声。"],"title":"访周元举菁山隐居"}
