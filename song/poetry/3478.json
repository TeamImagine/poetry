{"author":"陈与义","id":3478,"strains":["仄仄平仄仄，仄仄仄平平。","平平平仄○，平平仄平平。","平平仄○仄，平○仄平平。","仄平仄平仄，仄仄○○平。","平平平仄平，仄仄平平平。","平平平仄仄，○仄仄仄平。","○平○仄平，仄仄仄平平。"],"paragraphs":["九月风景好，节意满天涯。","书生尊所闻，登高乱城鸦。","虽无后乘丽，前驱载黄花。","两楼压波壮，众泽分夭斜。","居夷惊有苗，访古悲章华。","萧条湖海事，胜日一笑哗。","兴移三里亭，木影杂蛟蛇。"],"title":"九月八日登高作重九奇父赋三十韵与义拾余意亦赋十二韵  其一"}
