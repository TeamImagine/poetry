{"author":"李洪","id":52752,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["坐来山气结层阴，解橐迎凉濯暑襟。","赖有新诗成独讽，惜无嘉客伴孤斟。","绿荷翻雨倾珠碎，翠竹摇风引凤吟。","习射更思矍相圃，丽龟试看仆姑金。"],"title":"题罗源尉廨壁"}
