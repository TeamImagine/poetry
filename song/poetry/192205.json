{"author":"郭祥正","id":192205,"strains":["仄平平仄平，仄仄平仄平。","平平仄平○，仄平平○平。","平平仄平仄，平平仄平平。","平平仄平仄，仄仄仄平平。","平平仄仄仄，仄仄平仄○。","○平仄平仄，○平平仄平。","仄仄仄平仄，仄仄平平平。","仄平仄仄仄，仄仄平平平。","仄仄平仄平，○平平○平。","平平仄平仄，仄仄平平平。"],"paragraphs":["仰攀明月轮，俯瞰沧海渊。","乾坤惜形胜，此池何其偏。","灵溪九龙跃，仙山一峰圆。","微红散晴绮，远碧衬瑶烟。","幽香发野秀，接语皆老禅。","缘何近城郭，了无人世諠。","邂逅摄邦守，所乐多林泉。","唯忧代者至，不得经残年。","老矣宁复来，吟哦强留连。","他时考陈迹，不灭斯亭篇。"],"title":"题月渊亭"}
