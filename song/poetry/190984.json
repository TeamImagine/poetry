{"author":"韦骧","id":190984,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["强继高吟岂足论，聊持布鼓过雷门。","解颐传咏知辞妙，落笔酬言怯思昏。","霜叶舞风鸣碧瓦，寒云漏月射清尊。","好传秀句频惊座，索马行将戒守阍。"],"title":"又和"}
