{"author":"苏辙","id":198049,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["掖垣不复限东西，宾客来冲雾雨泥。","白酒黄封开潋滟，朱樱青笼落提携。","五花愧我连书判，三道高君免试题。","谁遣松蒿同一谷，凌云他日恐难齐。"],"title":"次韵刘贡父省上示同会二首  其二"}
