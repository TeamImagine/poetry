{"author":"杜甫","id":3967,"strains":["平平平仄仄平平，平仄平平仄仄平。","仄仄平平平仄仄，平平○仄仄平○。","平平仄仄平○仄，仄仄平平仄仄平。","仄仄仄○平仄仄，○平仄仄仄平平。","平平平仄平平仄，仄仄平平仄仄○。","平仄平平仄平仄，仄平平仄平平平。"],"paragraphs":["朝来新火起新烟，湖色春光净客船。","绣羽衔花他自得，红颜骑竹我无缘。","胡童结束还难有，楚女腰肢亦可怜。","不见定王城旧处，长怀贾傅井依然。","虚霑焦举为寒食，实藉严君卖卜钱。","钟鼎山林各天性，浊醪粗饭任吾年。"],"title":"清明二首 一"}
