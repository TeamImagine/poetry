{"author":"苏轼","id":195057,"strains":["仄平仄仄仄仄平，仄仄仄仄平平平。","○仄平平仄平仄，仄仄平仄平平平。","平平平仄平仄仄，仄○仄仄平平仄。","平平平仄平仄平，平仄平平○仄仄。","平平平仄仄平平，仄仄平平平仄平。","仄平仄仄平仄仄，仄平仄仄平平平。","仄平仄仄平平仄，仄平仄仄平平仄。","平平平仄仄仄○，仄仄仄平平仄○。"],"paragraphs":["少年不愿万户侯，亦不愿识韩荆州。","颇愿身为汉嘉守，载酒时作凌云游。","虚名无用今白首，梦中却到龙泓口。","浮云轩冕何足言，惟有江山难入手。","峨眉山月半轮秋，影入平羌江水流。","谪仙此语谁解道，请君见月时登楼。","笑谈万事真何有，一时付与东巌酒。","归来还受一大钱，好意莫违黄发叟。"],"title":"送张嘉州"}
