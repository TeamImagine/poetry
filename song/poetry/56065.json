{"author":"马先觉","id":56065,"strains":["仄平平○○仄平，仄平仄仄○○平。","平仄○平仄平仄，○仄○平仄仄平。","仄平平仄仄平仄，仄平仄仄平平仄。","仄○仄仄平平仄，平仄仄○平平平。","仄平仄仄○仄仄，仄仄平仄○平平。","仄○平平仄平仄，仄仄平仄○仄平。","○平仄仄平平仄，仄仄仄仄平平平。","仄平○仄仄仄仄，平仄仄仄平仄平。","平平仄仄仄仄仄，仄仄仄○平仄平。","仄平仄平仄平仄，仄○平○○○平。","平平仄仄仄平平，仄平仄○仄平平。","平○仄平仄平仄，仄平仄仄○平平。","平平仄仄仄仄仄，仄仄仄平平仄平。","仄○○平平仄平，仄平仄○平平平。","平平平仄平仄平，仄平仄仄平平○。"],"paragraphs":["结交无虑三十年，道同志合难其全。","倾盖相欢岂无有，当面论心背不然。","晚知趋向动违俗，闭门避客鱼渊潜。","属闻贰令非常好，才德远过崔蓝田。","有怀欲吐难忍脚，试剥云雾看青天。","穆如清风濯烦愠，皎若明月堕我前。","论文未易探涯涘，讲政壹以民为先。","老夫论说众所废，公独采拾无弃捐。","承颜请益恨不数，契合乃过金石坚。","我方怙焉以为命，忍闻歌吹张离筵。","西郊日煖玉生烟，羡公此行若登仙。","何当化龙逐云气，四方上下相周旋。","含情握手不忍别，敢效昔人裨一言。","圣王当宁方急贤，愿公袖疏朝甘泉。","为言民瘼殊未痊，径须下诏宽缗钱。"],"title":"送昆山丞谢子㴋解官还朝"}
