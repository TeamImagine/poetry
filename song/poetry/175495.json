{"author":"刘敞","id":175495,"strains":["仄平仄仄仄，平仄仄平平。","仄仄仄平○，平平平仄平。","仄平平仄仄，仄仄○平平。","平仄平○仄，平平仄仄平。","仄○平仄仄，仄仄仄平平。","○仄平○仄，平平仄仄平。","仄平仄仄仄，平仄仄○平。","仄仄○平仄，平平仄○平。"],"paragraphs":["醉翁手种菊，呼我宴西斋。","落日有余兴，穷秋多所怀。","缓歌挥白羽，趣舞堕金钗。","乌帽何胜落，黄花故自佳。","念离还作恶，处世亦安排。","苍鬓聊相对，青云岂易阶。","母容烛见跋，能尽酒如淮。","少作三年别，人生定鲜谐。"],"title":"九月八日晚会永叔西斋"}
