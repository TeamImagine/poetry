{"author":"陈傅良","id":66168,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["溪山秋色日侵寻，一水循除万木阴。","幸有新炊送农扈，可无胜践盍朋簪。","蒲荷绵亘衡从亩，鸥鹭追随下上音。","寄语北湖休独自，摩挲周鼎与商鬵。"],"title":"和林宗易雨后韵兼简沈仲一"}
