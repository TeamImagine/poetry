{"author":"项安世","id":54201,"strains":["仄仄仄平平仄仄，平平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄平仄平平仄平。"],"paragraphs":["张叟至今怜项叟，杭州依旧忆荆州。","亥年诗到子年答，十月书来正月收。","了女了儿多已过，半饥半饱不须愁。","且图今日胜前日，一任黑头成白头。"],"title":"答张功甫寺丞"}
