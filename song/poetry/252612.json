{"author":"洪皓","id":252612,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["不见朝正只自愁，展亲弗逮兖州囚。","席重摇忆谈经会，酒噀宁知救火谋。","内热空持白羽扇，峭寒且著黑羔裘。","履端醽醁何时赐，落笔髙歌洒泪休。"],"title":"元日有感"}
