{"author":"吕南公","id":208731,"strains":["平平仄仄平平仄，仄仄平平仄仄平。","平仄仄平仄仄仄，平平平仄仄平平。","平平仄仄平平仄，仄仄平平仄仄平。","平仄仄平仄仄仄，仄平平仄仄平平。"],"paragraphs":["田泥涣烂鳅怀子，圃垄肥腴菜长心。","僧镬纵然忘忌讳，书刀何忍屡残淫。","村渔不逊财难动，澍雨无端草易深。","拘束学官懒复懒，坐愁佳约未能寻。"],"title":"范十七司理见问岁除鳅蔬夜饮之约新春愆爽以八句答之"}
