{"author":"王洋","id":251209,"strains":["仄平仄仄○○仄，平平仄仄平平仄。","仄平仄仄平仄平，仄仄平仄平仄仄。","仄仄仄平平仄仄，仄仄平平平仄仄。","仄仄平平仄仄仄，仄仄○平仄仄仄。","仄○仄仄○仄平，仄平平仄○仄平。","仄○仄仄仄平仄，平仄仄仄平平平。","仄平平仄平仄平，平平仄仄○平○。","仄○仄仄仄仄仄，○仄平仄平平平。","仄○平仄仄仄仄，仄仄仄平平仄仄。","仄平仄仄仄仄平，仄仄平平平仄仄。","平平仄仄平仄平，平仄仄仄仄仄平。","平平平平仄仄仄，仄仄平仄仄平平。","○平仄仄仄○仄，仄仄仄○平仄仄。","仄仄仄平平仄○，仄仄平平仄平仄。"],"paragraphs":["去年至日犹从俗，今年至日曾无肉。","食无脔{炙火=肉}情勿伤，祭不毛血贫太酷。","起与妇谋宜早计，我典春衫君剪髻。","但得豚肩略揜豆，敢事三牲共日祭。","妇将捩髪犹忸怩，请君凭几听致词。","所闻奉祀贵诚洁，诚果不立丰何为。","自为君妇今有年，君家俭德相流传。","以其所养昔固尔，称所丰俭今宜然。","况闻隆杀古有制，礼贵视时成恺悌。","顺成八蜡乃得通，圣治功成方飨帝。","方今大礼曾未充，仓廪不与昔日同。","无财无田不可祭，子有笾豆那能丰。","且求远去酌行潦，在野不应嫌薄少。","待得故乡兵马空，共买羔羊荐清醥。"],"title":"近冬至祭肉未给因叙其事"}
