{"author":"释遵式","id":199302,"strains":["仄平平平仄，仄仄仄仄平。","仄仄平仄平，平○仄平平。","平平平仄平，仄仄仄仄平。","仄仄仄仄仄，仄平平平平。","仄平平仄仄，平仄仄平平。","平仄仄仄平，仄平平○平。"],"paragraphs":["武林神仙宅，代有隠者游。","谷静云性闲，源长水涵幽。","吾居余十年，自足忘百忧。","岂嚼不死草，夙陪无生俦。","道惭情未损，身与世为雠。","安得会昔人，竹枝歌中秋。"],"title":"五峰合涧诗 稽留峰"}
