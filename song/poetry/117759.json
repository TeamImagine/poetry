{"author":"戴昺","id":117759,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["苦用吟心续祖灯，得君印证愈分明。","一聆此日鸡窗话，尽洗前时蚓窍声。","飏柳轻风寒忽暖，催花小雨湿还晴。","眼前总是诗光景，可惜明朝又远行。"],"title":"烧灯夕宋明府自置酒见招席上复赋诗因次韵定诗盟并致别意"}
