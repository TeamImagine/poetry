{"author":"周文璞","id":94762,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["自从忧患长精神，兀坐斋房过了春。","凿落盏干官烛暗，樗蒲齿龀旅囊贫。","皇天老眼非尘世，白日闲愁自替身。","一段风光好如画，未须全与路行人。"],"title":"壬戌春日"}
