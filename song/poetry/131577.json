{"author":"朱继芳","id":131577,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["恰百年余得县名，从前官长是谁清。","鱼鲑市小通蛮远，鸡犬村深见吏生。","过客莫嗔厨传冷，家人方喜俸钱轻。","却愁明日朝天去，不得黄䌷饱五更。"],"title":"和政和颜令君韵"}
