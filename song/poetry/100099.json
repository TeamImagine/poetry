{"author":"洪咨夔","id":100099,"strains":["仄平平平平，仄仄○仄仄。","平平仄平平，仄仄平仄仄。","平平仄仄仄，仄仄仄平仄。","仄平仄平仄，仄仄○仄仄。","仄平平平平，仄仄仄仄仄。","平平仄○仄，仄仄仄平○。","平平平平仄，平仄仄仄仄。","仄仄平仄○，仄仄仄仄仄。","○平仄仄仄，○仄仄仄仄。"],"paragraphs":["道家何荒唐，释氏更汗漫。","君胡欲逃儒，结入杨墨案。","时文窘枘凿，俗好厌冰炭。","起寻出头路，去觅行脚饭。","左携仙君茅，右挟佛祖粲。","随身绝长物，到处得奇观。","江山枯桐写，风月老笔判。","识透心转空，养足骨自换。","长生不可独，分寄石髓半。"],"title":"送赵处士游方"}
