{"author":"韦骧","id":190144,"strains":["仄平仄平平仄平，仄平仄平平仄平。","平平平平平仄平，平平仄仄平平平。","平平仄仄仄平○，平仄仄仄平平平。","平平平仄仄平○，仄仄平○平平平。","仄平仄平平仄仄，仄平平仄平平平。","平平平仄仄仄仄，仄仄仄仄平平平。","仄○平仄仄平仄，平平仄仄平○○。","平平○仄平仄仄，平平平○平平平。","○平平仄仄平仄，平仄平仄平平平。","平平仄仄仄○仄，平仄仄仄平平○。","仄平仄平仄平仄，仄仄仄仄平平平。","平平仄仄仄平仄，平平○仄平平○。"],"paragraphs":["美泉在山人不知，美泉出山还有时。","琅邪之东幽谷西，公来发此清涟漪。","搜寻土脉示山叟，霜镢入土荆榛披。","逡巡方丈露澄莹，十目争看青琉璃。","一之二之来觱沸，岭猿惊啸溪禽飞。","呼工丛手甃白石，玉匣宝鉴生光辉。","自从开凿贮寒碧，朝云夜月常迟迟。","春华将近天气爽，公携宾从何逶迤。","回环栏楯照丹碧，颠倒旌旆浮葳蕤。","飞觞弄翰不胜乐，梅柳恨不先芳菲。","此时玩泉爱清切，异日饮德钦规为。","甘香润泽济枯槁，源源难绝滁人思。"],"title":"新泉"}
