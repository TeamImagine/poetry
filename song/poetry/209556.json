{"author":"刘弇","id":209556,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["涨天丝雨欲肥梅，江上相逢秀色开。","白发十年归梦寐，青衫一笑洗尘埃。","云边活碧山围健，汀末疏明鸟阵回。","独向稠人见高义，此情须敌万琼瑰。"],"title":"白鹭亭逢胡仙尉晋侯二首  其一"}
