{"author":"王十朋","id":22696,"strains":["平仄仄平仄平平平仄仄，仄仄平○平仄仄。","平平仄仄仄○平，仄仄平平仄平仄。","仄仄平平仄仄平，平平仄仄仄○平。","仄仄平平仄○仄，平○仄仄平平平。","仄仄平平仄平仄，仄仄平平仄平○。","平平○仄仄平平，仄仄平平仄平仄。","平仄仄○○仄平，仄○仄仄仄平平。","仄○○仄仄平仄，仄仄○○仄仄○。","？平平平平仄仄，仄仄平平○仄仄。","仄平平仄平平平，仄平平仄平平平。","仄仄仄仄平平平，仄仄平仄仄仄平。","平平仄仄平仄平，平仄仄仄平平平。","平平仄平仄平平，平○平仄平仄平。","平仄平平仄仄○，平仄平仄平平平。","平平仄仄仄仄平，○仄平平仄○平。","○仄仄仄仄仄平，仄平仄仄平仄平。","仄平仄仄平仄平，仄仄○平平仄平。","平平仄平平平仄平平平，仄平○平仄仄平平。","平仄仄仄平平○仄仄，仄平仄仄平平平。"],"paragraphs":["君不见蜂目英雄吞四海，血祀初期千万载。","稽山木像弃长江，逆溯波涛鬼无馁。","鸟喙辛勤十九年，平吴霸越世称贤。","故国无人念遗烈，山间庙貌何凄然。","马守开湖利源迥，岁沃黄云九千顷。","年来遗迹半湮芜，庙锁湖边篆烟冷。","吴越国王三节还，尽将锦绣裹江山。","自从王气熄牛斗，庙比昭王屋一间。","迺知流光由德厚，祀典谁能如夏后。","九年洪水滔天流，下民昏垫尧心忧。","帝惧万国生鱼头，锡禹洪范定九州。","功成执玉朝冕旒，奔走讼狱归歌讴。","南巡会稽觐诸侯，书藏{鬼申}穴千丈幽。","蝉脱尘寰不肯留，千古灵庙依松楸。","吾皇盛德与禹侔，菲食卑宫恶衣裘。","思禹旧绩祀事修，小臣效职躬荐羞。","仰瞻黻冕怀远猷，退惜分阴惭惰偷。","嗟乎越山高兮可夷而丘，鉴湖深兮可理而畴。","惟有禹贡声名长不朽，告成世祀无时休。"],"title":"禹庙歌"}
