{"author":"许景衡","id":230416,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["西岑僧舍知多少，竹阁巍然鹿苑中。","蜡屐登临非俗客，石床宴坐属诗翁。","黄金阶砌纷纷月，碧玉窗棂细细风。","千里江山应在眼，狂鞭何用作深丛。"],"title":"题竹阁"}
