{"author":"舒邦佐","id":67740,"strains":["平仄平平仄仄平，平仄仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["云冻长空昼亦昏，谁欤剥啄扣柴门。","故人言向潇湘去，此别应须岁月论。","衡岳五峰瞻胜槩，耒江千载吊诗魂。","旧游倘有人相问，为说扶犁教子孙。"],"title":"送致远赴耒阳酒官"}
