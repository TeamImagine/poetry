{"author":"欧阳修","id":79683,"strains":["平平仄仄平平仄，平仄○平平仄仄。","仄平仄仄仄仄○，仄仄平平仄平仄。","平平平仄仄平平，平平仄仄仄平平。","仄仄○平平仄仄，平平仄仄平平仄。","平平仄仄平仄平，仄○○仄平平○。","平平平仄○仄仄，仄平平仄平平仄。","平平仄仄仄平平，仄仄平平平仄平。","○平○仄平○仄，仄仄○○平仄仄。"],"paragraphs":["奚琴本出奚人乐，奚虏弹之双泪落。","抱琴置酒试一弹，曲罢依然不能作。","黄河之水向东流，凫飞雁下白云秋。","岸上行人舟上客，朝来暮去无今昔。","哀弦一奏池上风，忽闻如在河舟中。","弦声千古听不改，可怜纤手今何在。","谁知着意弄新音，断我樽前今日心。","当时应有曾闻者，若使重听须泪下。"],"title":"试院闻奚琴作"}
