{"author":"刘克庄","id":110022,"strains":["平仄平平仄仄平，平平仄仄○○○。","○平仄仄平○仄，仄仄○平仄仄平。","仄仄平平平仄仄，平○仄仄仄平○。","平平仄仄○平仄，平仄平平仄仄仄。"],"paragraphs":["人道山东入职方，书生胆小虑空长。","遗民似蚁饥难给，侠士如鹰饱易扬。","未见驰车修寝庙，先闻铸印拜侯王。","青齐父老应流涕，何日鸾旗驻路旁。"],"title":"书事二首  其二"}
