{"author":"吴芾","id":18393,"strains":["平平平仄仄平平，平仄平平仄仄平。","平仄平平平仄仄，平平平仄仄仄平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["高僧良士总贪闲，虽我同庚不往还。","诗罢谁知勤治圃，斋余无事只潜山。","亦闻相约来倾盖，久待如何未叩关。","湖上藕花今正发，不妨共戏水云间。"],"title":"寄杨次云岸长老"}
