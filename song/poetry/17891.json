{"author":"吴芾","id":17891,"strains":["仄平平平仄平仄，平平仄仄平平平。","仄平平平平仄仄，仄平仄仄○平平。","仄仄平平仄平仄，？仄平仄○平平。","平○仄仄平仄仄，仄仄○○平仄平。","平仄仄平仄平仄，平仄平平平○平。","平平仄○平仄○，仄仄平仄仄仄平。","平平平仄仄平仄，仄平平仄平平平。","仄平仄平仄仄仄，仄平平仄仄○○。","仄平仄仄平仄○，平仄仄平○仄平。","平仄○平仄仄仄，仄仄平平平仄平。","仄仄○平仄仄仄，仄平○平平仄○。","仄仄平平仄平仄，仄平○仄平○平。","仄仄仄仄仄仄仄，仄仄仄平平仄平。","平平平仄仄平仄，仄○平仄平平平。"],"paragraphs":["我家丁香大盈丈，天公靳惜非凡材。","去年花开香满屋，我方局促缠悲哀。","准拟今年必无事，尽可花下相追陪。","何期顿与花隔绝，斗粟牵从江上来。","前日我家寄书至，为报堂前花正开。","熏人已如兰麝喷，照眼还若锦绣堆。","狂蜂游蝶自来往，旧成蹊处今生苔。","主人有花不解赏，向来何以事栽培。","置书不觉双泪堕，人事好乖如此哉。","嗟我行年近六十，鬓发星星心已灰。","纵使从今得自便，此生看花能几回。","况复奔驰未能已，断蓬正滚风中埃。","欲往一见尚不可，敢望近前持酒杯。","须知轩冕傥来耳，不如归去山之隈。"],"title":"得家书报敝居紫丁香盛开怅然有感"}
