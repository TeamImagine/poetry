{"author":"宋太宗","id":1984,"strains":["仄平○平平仄仄，仄仄平平平仄仄。","仄仄平平仄仄仄，平平仄仄仄平仄。","平○仄仄仄平平，平仄平平仄平平。","仄仄平○平仄仄，平仄平平○仄仄。","平平仄仄仄平平，平仄平平仄仄平。","平平仄，平平仄，仄仄仄平平，平平平仄仄○○。"],"paragraphs":["我曾闻昆吾有铁，九炼方成冰似雪。","玉彩精晶耀日月，风霜凛凛甚威烈。","新磨刃上七星文，谁敢锋前布陈云。","黯黯凌空魑魅怕，销尽邪魔并诡诈。","寒光到处鬼神愁，哮吼乾坤一片秋。","龙泉剑，龙泉剑，我用似波流，升平无事匣中收。"],"title":"缘识  其一二"}
