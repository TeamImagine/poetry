{"author":"林逋","id":199810,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["惠连初拟赋秋怀，病束慵缠几未谐。","湿叶堕丹明晚堑，破云拖粉露晴崖。","先甘衰落归双髩，已觉清凉入百骸。","试枕离骚校闲品，竹烟杉籁满萧斋。"],"title":"秋怀"}
