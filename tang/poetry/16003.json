{"author":"白居易","id":16003,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["早接清班登玉陛，同承别诏直金銮。","凤巢阁上容身稳，鹤鏁笼中展翅难。","流落多年应是命，量移远郡未成官。","惭君独不欺憔悴，犹作银台旧眼看。"],"title":"重赠李大夫"}
