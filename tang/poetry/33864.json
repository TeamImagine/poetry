{"author":"徐夤","id":33864,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["绿树垂枝荫四邻，春风还似旧时春。","年年燕是雕梁主，处处花随落月尘。","七贵竟为长逝客，五侯寻作不归人。","秋槐影薄蝉声尽，休谓龙门待化鳞。"],"title":"潘丞相旧宅"}
