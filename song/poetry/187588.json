{"author":"徐亿","id":187588,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["胜景更新数步间，北山游得对巑岏。","凭阑愈觉双峰峻，极目无涯六幕宽。","特出喧卑资旷达，所临高远壮游盘。","炎蒸此地为清暑，莫厌攀跻磴道难。"],"title":"巾山广轩"}
