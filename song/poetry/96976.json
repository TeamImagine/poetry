{"author":"陈宓","id":96976,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["西来一派接天流，谁结危栏占上游。","树蘸碧波元不暑，沙攒白鹭更宜秋。","沉酣胜处方知味，濡滞穷山未拙谋。","欲把君诗镵翠壁，声名长与此溪留。"],"title":"次安溪赵簿云津阁韵  其一"}
