{"author":"陆游","id":36614,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夜永空斋睡不成，起扶藤杖傍池行。","露浓双鹊移枝宿，风急孤萤堕草明。","断续更筹传古戍，纵横河汉接高城。","寒泉未漱神先爽，静聴铜瓶汲井声。"],"title":"夜半池上作"}
