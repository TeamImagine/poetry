{"author":"陆游","id":33980,"strains":["仄仄仄平平仄平，平仄仄平平仄平。","仄平○平仄仄仄，仄平平平平仄平。","○平仄仄平平仄，○仄平○平仄仄。","平仄○平仄仄○，仄仄平○仄平仄。","仄仄平平仄仄平，仄平平仄仄○平。","仄平仄仄仄平仄，○仄○平平仄平。"],"paragraphs":["我昔薄游西适秦，归到锦城逢早春。","五门收灯药市近，小桃妖妍狂杀人。","霓裳法曲华清谱，燕妒身轻莺学语。","歌舞更休转盼间，但见宫衣换金缕。","世上悲欢岂易知，不堪风景似当时。","病来几与麹生绝，禅榻茶烟双鬓丝。"],"title":"初春怀成都"}
