{"author":"方一夔","id":152460,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["散仙自在步如飞，络脑黄金不受羁。","篱菊清香须把酒，京尘红涨不缁衣。","倚楼看剑浮名逼，闭户寻诗过客稀。","水击枪榆俱有得，不妨着我子陵矶。"],"title":"次韵沃梅泉见寄并见和鄙韵  其二"}
