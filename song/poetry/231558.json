{"author":"谢薖","id":231558,"strains":["仄仄平平平仄平，仄平平仄仄平平。","平平平仄仄平仄，仄平平平平仄平。","仄仄仄平平仄仄，仄平平仄仄平平。","平平仄仄仄仄仄，仄仄平平平仄平。"],"paragraphs":["十日江村烟雨蒙，晓来初快日升东。","挼莎蕉叶展新绿，纵臾榴花开晚红。","得句又从山色里，发机浑在鸟声中。","披衣出户眄四野，好在良苗怀晚风。"],"title":"喜晴"}
