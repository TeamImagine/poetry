{"author":"徐敞","id":9105,"strains":["平仄平平仄，平○仄○平。","平平平仄仄，○仄？平平。","仄仄○平仄，平平仄仄平。","仄平平仄仄，平仄仄平平。","仄仄平○○，○平仄仄平。","平平平仄仄，○○仄平平。"],"paragraphs":["遥夜淮弥净，浮空月正明。","虚无含气白，凝澹暎波清。","见底深还浅，居高缺复盈。","处柔知坎德，持洁表阴精。","利物功难并，和光道已成。","安流方利涉，应鉴此时情。"],"title":"月暎清淮流"}
