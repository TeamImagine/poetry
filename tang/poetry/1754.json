{"author":"张籍","id":1754,"strains":["平平平平仄仄平，平平平仄仄仄平。","平平平仄平平仄，仄平○仄仄仄○。","仄平平平平仄仄，仄仄仄仄平○仄。","平平平仄仄仄仄，仄仄平平仄平仄。","平平仄仄仄平平，平平仄仄平○平。","仄平仄平仄平仄，平仄仄平仄平仄。","平平仄仄仄仄平，平平仄仄平平仄。"],"paragraphs":["征人遥遥出古城，双轮齐动驷马鸣。","山川无处无归路，念君长作万里行。","野田人稀秋草绿，日暮放马车中宿。","惊麏游兔在我傍，独唱乡歌对僮仆。","君家大宅凤城隅，年年道上随行车。","愿为玉銮系华轼，终日有声在君侧。","门前旧辙久已平，无由复得君消息。"],"title":"杂曲歌辞 车遥遥"}
