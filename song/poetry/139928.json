{"author":"徐集孙","id":139928,"strains":["平仄仄平仄，平仄仄仄平。","平平仄仄平，仄仄平○○。","平○平仄仄，仄○仄平○。","仄平仄仄仄，仄仄平平平。","平平仄平仄，仄仄仄平平。","仄平○仄平，平仄平仄平。","仄仄平平平，平仄仄平○。","平仄仄平平，仄仄仄平平。"],"paragraphs":["滕六巧呈瑞，平白一尺高。","霜风凛烈生，挟夜声如号。","冰澌条玉箸，瓦缝镜银膏。","茆檐顿暴富，掩映何奢豪。","晶光动闾里，健羡等儿曹。","此时轻脆资，坚谓千载牢。","一旦阳明升，消泮蔑纤毫。","奚独此为然，世事亦滔滔。"],"title":"坚冰"}
