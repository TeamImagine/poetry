{"author":"李纲","id":242413,"strains":["仄仄仄平平仄平，平平仄仄仄平平。","平平仄仄平平仄，平仄平平仄平平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["木落水寒天气清，江湖合处一桥横。","波涛万顷琉璃滑，栏槛千寻䗖蝀明。","茶灶笔床随陆子，莼羮鲈鲙忆张生。","他时若我归来后，定向江头事钓耕。"],"title":"吴江五首  其二"}
