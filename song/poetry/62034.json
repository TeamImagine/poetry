{"author":"虞俦","id":62034,"strains":["平仄平平仄仄平，平仄平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["槐市同登弟子员，虀盐灯火记初年。","寻春紫陌风流在，通籍金闺步武联。","眼底要观新事业，笔端犹著旧山川。","夜窗细话行藏处，始信于君有厚缘。"],"title":"丁未礼部贡院监门次张伯子判院韵兼简正甫判院三诗  其三"}
