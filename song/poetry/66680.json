{"author":"楼钥","id":66680,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["瀑泉奔放石坡陀，回首清游岁几何。","脚力不如前日健，诗盟还喜故人多。","滕王阁上无韩子，还景楼中欠老坡。","不谓鄙言成宿谶，偶因晚莅得波波。"],"title":"游隠清  其二"}
