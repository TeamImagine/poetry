{"author":"徐夤","id":33936,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","平仄仄平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["大道真风早晚还，妖讹成俗污乾坤。","宣尼既没苏张起，凤鸟不来鸡雀喧。","刍少可能供骥子，草多谁复访兰荪。","尧廷忘却徴元凯，天阙重关十二门。"],"title":"寓题述怀"}
