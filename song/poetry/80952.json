{"author":"张镃","id":80952,"strains":["仄仄仄○仄，仄仄平仄平。","平仄平平平，仄平平仄平。","仄仄仄仄仄，仄仄○平平。","仄平平仄仄，仄仄平平平。","仄仄仄仄仄，仄仄平平平。","平仄仄仄平，仄仄平仄平。","仄仄平仄仄，仄仄平仄平。","平平仄平仄，仄平平仄○。","○○仄仄仄，平仄平仄○。","仄仄仄仄仄，平仄仄○平。","平平仄平仄，仄仄仄仄平。","○平○平平，平仄平平平。","平平仄仄仄，仄仄平平平。","仄平平仄平，仄仄仄仄○。","仄平仄仄平，仄仄仄仄平。","仄平平○仄，平仄平平平。"],"paragraphs":["野性乐闲寂，况值秋气清。","旋即东墙隈，削苔方甃平。","石立稍退步，薜荔缠珠缨。","橘香湖海趣，竹翠山林情。","二物昔所嗜，未暇同经营。","环种近百竿，叶叶琴筑声。","对植才两树，颗颗金玉明。","交枝与丛稍，拂巾须缓行。","其间两席地，幽致吾主盟。","静极坐累刻，焉有世虑萦。","人生会心处，小大景不争。","长年兴无涯，风月随阴晴。","抽萌及吐蕊，预喜春林荣。","客来开茗𬬻，礼意固匪轻。","作诗渐忘言，此语亦老成。","杜门安蹇拙，何急谋虚名。"],"title":"移石种竹橘"}
