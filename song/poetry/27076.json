{"author":"许必胜","id":27076,"strains":["平仄平仄○，仄仄仄○仄。","平平仄平仄，仄仄平仄仄。","平仄平平○，仄仄仄平仄。","仄仄仄仄平，仄仄平平仄。","仄仄仄平仄，仄仄仄平仄。","仄仄平仄平，平平仄平仄。","平仄仄○仄，平平仄平仄。","平平平仄仄，仄仄平仄仄。","仄平平平平，平仄平平仄。","仄平仄平平，仄仄○平仄。","仄仄平平平，平平仄○仄。"],"paragraphs":["多病成懒疏，日月忽驱逐。","家人厌陈迹，洒扫新我目。","争此须臾间，扰扰竞多福。","习气变性情，不复生惭恧。","幸有一樽酒，可以寄清穆。","夜静天四垂，星光就檐屋。","灯烛忽空旷，琴书转幽独。","休心薇蕨内，庶免营旨蓄。","凤凰鸣高冈，贻笑于鸡鹜。","得终岁寒心，尚愧庭前竹。","去去天台山，幽兰会当馥。"],"title":"除夕"}
