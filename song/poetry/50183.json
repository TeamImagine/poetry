{"author":"周必大","id":50183,"strains":["平仄仄仄平仄平○平平，平仄平仄○平平。","仄仄仄仄平仄平平平平，平平仄仄平平平。","仄平平平仄平仄，平仄仄仄平仄○。","仄平仄仄仄平仄，仄仄平仄仄仄平。","平平平平仄仄平，仄平仄仄平平平。","仄平平仄仄仄仄，平仄平平平仄平。","平平仄仄仄仄仄，仄○平平平仄平。","仄平平平仄仄○，○仄平仄平平平。","平仄○平○仄仄，仄仄平仄○平平。","平○平仄○平仄，仄仄平仄○平平。","仄平平平仄平仄，仄仄平平平仄仄。","仄仄平平仄平仄，仄平仄仄平平平。","仄平平仄仄仄仄，仄平平仄平仄平。","仄○仄仄仄平仄，仄仄○仄平仄平。"],"paragraphs":["君不见汉家筑台临咸京，图籍排比如鱼鳞。","又不见晋人创亭稽山阴，群贤毕集罗簪绅。","古今名兰固多矣，而此二者常不泯。","乃知草木本无取，必假人物始可珍。","夫君名高斗以南，筑台宛在江之漘。","楚人盈要竞服艾，羌独滋兰真绝伦。","风摇绿叶剑戟舞，雨折香苞檀麝新。","不宁充帏悦鼻观，正自纫佩持吾身。","堂奥藏书三万轴，尽校鱼鲁分根银。","堂中延客三千履，可结侨札参雷陈。","定知斯堂阅千载，与昔台亭知共振。","仆也生憎鲍鱼肆，扣门屡作君家宾。","小槽珠滴不待满，有时旋漉头上巾。","醉留恶语涴君壁，有客如此君勿嗔。"],"title":"寄题新居罗长卿观澜阁兰堂二首  其二"}
