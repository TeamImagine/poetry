{"author":"苏舜钦","id":90344,"strains":["平仄○仄平平平，平仄仄仄平仄平。","仄仄仄平仄仄仄，○仄平仄○平平。","仄○平仄仄平仄，仄仄仄仄平平平。","○仄平仄仄仄○，仄仄平仄仄仄平。","平○仄仄仄仄仄，仄仄仄仄仄仄平。","仄平平仄仄仄仄，仄仄平仄平○平。","仄仄仄仄仄平仄，仄仄仄仄平平平。","仄仄仄○仄平仄，平○平仄仄仄平。","仄平仄平平仄仄，仄仄仄仄平平平。","平平平仄仄平仄，平仄平仄平○平。","仄平仄平仄仄仄，○仄平仄平平平。","仄平仄平仄平仄，仄仄仄仄平仄平。","仄平仄仄仄仄仄，平平平仄平平平。"],"paragraphs":["秋半收获登郊原，欹侧小屋愁夕眠。","是夜大风拔树走，吹倒南壁如崩山。","梦中惊起但呼叫，病仆未动徒豗喧。","驱令燃火遍照燎，瓦甓狼藉满我前。","披衣抱枕欲避去，去此乃是旷野田。","况时风怒尚未息，直恐泾渭遭吹翻。","露坐不免念禾黍，必已刮刷无完根。","六事不和暴风作，尝闻洪范有此言。","昔时大风禾尽偃，上帝盖直周公冤。","方今天子至神圣，惟恐臣下辜其恩。","是何此风乃震作，吹尽秋实伤元元。","有能返风起禾者，亦足表异知所存。","至诚皎洁固不昧，时虽今古同乾坤。"],"title":"大风"}
