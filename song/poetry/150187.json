{"author":"方回","id":150187,"strains":["仄平仄仄平，平仄仄平平。","仄仄仄平仄，仄平平平平。","仄平平仄仄，仄仄平仄○。","仄仄平仄仄，○仄平平平。","平仄平平仄，仄平平平平。","平平仄平仄，仄仄仄平平。","仄仄仄平仄，平平仄平平。","平仄仄仄平，仄仄平仄平。","仄平仄平平，仄仄平平平。","仄○仄仄仄，仄○平平○。","仄仄仄平○，平平平平平。","仄仄仄仄仄，平平仄○平。","平仄○仄○，平仄平仄平。","○平平仄仄，仄平平平平。","仄仄仄仄平，仄仄平平平。"],"paragraphs":["卧龙起草庐，扶汉有余忠。","欲结紫髯客，共追黄星公。","一言根本定，万里氛翳空。","指此为虎踞，长啸吞西风。","夫岂樊吾圃，以虞他人攻。","乌林逸元恶，入蜀怆途穷。","汝亦赵佗辈，区区帝江东。","吾意本谓何，剑佩殊不同。","后来矫虔人，借口欺盲聋。","九折剑阁栈，一泥函关封。","盗贼柄干将，奸雄非英雄。","老我吊古癖，徘徊梵王宫。","城坏遗甃泯，江徙孤岸穹。","中原芳草外，战尘春蒙蒙。","酒尽欲下山，目极斜阳红。"],"title":"游石头城"}
