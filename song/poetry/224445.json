{"author":"洪朋","id":224445,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["倚空栏楯一禅关，衲子幽人得往还。","樵径盘纡秋草里，僧堂结构野云间。","旧穿虎落婵娟浄，晚泊龙沙舴艋闲。","如许澄江写寒鉴，明朝乘兴上西山。"],"title":"晚登大梵院小阁"}
