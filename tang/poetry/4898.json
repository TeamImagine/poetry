{"author":"韩翃","id":4898,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["莫言水国去迢迢，白马吴门见不遥。","枫树林中经楚雨，木兰舟上蹋江潮。","空山古寺千年石，草色寒堤百尺桥。","早晚卢家兰室在，珊瑚玉佩彻青霄。"],"title":"衮州送李明府使苏州便赴告期"}
