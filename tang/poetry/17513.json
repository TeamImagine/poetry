{"author":"白居易","id":17513,"strains":["平平仄仄仄平平，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄仄平。"],"paragraphs":["衰残与世日相疏，惠好唯君分有余。","茶药赠多因病久，衣裳寄早及寒初。","交情郑重金相似，诗韵清锵玉不如。","醉傅狂言人尽笑，独知我者是尚书。"],"title":"继之尚书自余病来寄遗非一又蒙览醉吟先生传题诗以美之今以此篇用伸酬谢"}
