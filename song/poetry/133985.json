{"author":"释文珦","id":133985,"strains":["平平仄平仄，○平仄平平。","仄仄仄平仄，平仄平仄平。","仄仄平仄仄，仄仄仄仄平。","仄○仄仄仄，仄平仄平平。","仄平仄仄仄，平仄仄仄○。","仄仄平○仄，仄平仄○平。","仄○平仄仄，仄仄平仄平。","仄平仄平仄，平仄平平平。","平仄○仄平，平仄平平平。","平平仄平平，平平仄平○。","○平仄平仄，仄仄平平平。","仄仄○平仄，仄仄平平仄。","平仄仄仄仄，仄仄○仄○。","平仄仄仄○，平平仄仄平。","平平仄仄仄，仄平仄○○。","仄平仄仄仄，平平仄○平。"],"paragraphs":["浮萍寄诸水，漂流本无根。","倚水以为命，然后生意蕃。","女子方在室，怙恃父母恩。","及其既结发，托身向他门。","室家以礼合，偕老古所敦。","毕力闺中事，未尝惮其烦。","夙兴而夜寐，黾勉无后言。","德音罔违越，生育皆充完。","夫婿轻薄儿，翻覆何无端。","青天起云雷，无风作涛澜。","中情一朝异，弃旧淫新婚。","宴尔如兄弟，视我同雠怨。","非唯不见答，暴怒难具论。","妃耦道遂丧，安能久自存。","祇怜妾薄命，仰天每长叹。","愿还念昔者，无为卒相谖。"],"title":"浮萍寄水行"}
