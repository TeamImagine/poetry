{"author":"陆游","id":34549,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["女墙𫜰𫜰带斜晖，短棹还从剡曲归。","木叶经霜浑欲尽，人家近水自相依。","逢迎俗客言多忤，颠沛穷途计易非。","雪里闭门殊不恶，故貂虽弊胜无衣。"],"title":"泛舟"}
