{"author":"令狐楚","id":9843,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["斋居栽竹北窗边，素壁新开映碧鲜。","青蔼近当行药处，绿阴深到卧帷前。","风惊晓叶如闻雨，月过春枝似带烟。","老子忆山心暂缓，退公闲坐对婵娟。"],"title":"郡斋左偏栽竹百余竿炎凉已周青翠不改而为墙垣所蔽有乖爱赏假日命去斋居之东墙由是俯临轩阶低映帷户日夕相对颇有翛然之趣"}
