{"author":"李纲","id":242708,"strains":["仄平平仄仄平平，仄仄平仄仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["我生飘泊苦西东，四子相逐半世中。","越楮如云随散灭，绛玄终日困磨礲。","秃怜毛颖频遭斥，静爱陶泓解困穷。","一笑寓轩无所有，本来文字相皆空。"],"title":"纸笔墨尽戏成"}
