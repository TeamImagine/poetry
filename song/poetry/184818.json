{"author":"范纯仁","id":184818,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["僚友难逢不世贤，洛台经岁共清闲。","蒹葭岂合依良玉，培𪣻何能望泰山。","直道难堪从俗尚，清新原足重人间。","期君致主登廊庙，茅屋荒田我自还。"],"title":"寄鲜于子骏西台"}
