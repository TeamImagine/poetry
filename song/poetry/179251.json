{"author":"苏颂","id":179251,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["固无政术效前贤，又乏诗名继乐天。","连岁出藩居善地，何时负郭有良田。","回风已隔三山路，讲德难偕四子篇。","满目胜游都未到，且将图画与人传。"],"title":"次韵杨立之十一官府馆二篇  其一"}
