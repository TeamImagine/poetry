{"author":"王禹偁","id":177629,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["谪官滁上欲何为，唯把高闲度岁时。","费尽俸钱因合药，忙于公事是吟诗。","京中吏去慵传信，江外僧来与撰碑。","更待吾家婚嫁了，解龟休致未全迟。"],"title":"高闲"}
