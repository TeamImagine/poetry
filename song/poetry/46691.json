{"author":"梅尧臣","id":46691,"strains":["○仄仄平○仄平，平平仄仄○平平。","平平仄仄仄仄仄，仄仄仄平平仄平。","仄平仄○仄平仄，仄仄仄仄平平平。","平○平平平仄平，仄平○仄平平平。","○平仄仄仄仄仄，仄仄仄平平仄平。"],"paragraphs":["三日朔风吹暗沙，蛟龙卷起喷成花。","花飞万里夺晓月，白石烂堆愁女娲。","大明广庭踏朝驾，雉尾不扫黏宫靴。","宫中才人承圣颜，捧觞称寿呼南山。","三公免责百姓喜，斗酒十千谁复悭。"],"title":"十二月十三日喜雪"}
