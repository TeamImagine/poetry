{"author":"范成大","id":43684,"strains":["平仄仄平仄，仄○仄平平。","仄仄仄平○，？仄○平平。","仄平平仄平，仄仄平仄平。","仄仄平仄仄，平仄平仄平。","平平仄平仄，平仄○平平。","平平仄仄仄，平仄仄仄平。","平平平仄仄，平仄仄○平。","平平仄平仄，仄仄平平平。","仄○平仄仄，○仄平平平。","○仄平仄仄，仄仄平平平。","仄平仄仄仄，平仄○平平。","仄○仄平仄，平平仄平仄。","平仄仄仄仄，平仄○○○。","平仄仄仄仄，○仄仄平平。","仄平仄仄仄，仄平○仄平。","仄仄仄平仄，仄平○仄平。","平仄仄平仄，仄平仄平○。","仄仄仄仄仄，仄平平仄平。","平仄仄仄仄，仄仄平○平。","平平仄平仄，仄仄仄○平。","平仄平仄平，仄平平仄○。","平仄仄平平，平仄仄仄平。","仄平○仄平，平平平仄平。","仄平平仄平，○平仄平平。","仄平平平仄，仄○平仄平。","平平仄仄仄，○仄仄仄平。","平仄仄○仄，仄平仄平平。","○○平仄仄，平仄○平平。","平○仄平仄，仄平仄平平。","仄仄仄仄仄，仄仄仄仄平。"],"paragraphs":["云木荡胸起，郁峩一峰危。","上有路千折，𦈐缕如萦丝。","是为麻线堆，厥险天下稀。","偪仄容半足，颠坠宁复稽。","腾猱尚愁苦，游子将安之。","浮屠德宝者，悲智绪等慈。","随山刊古木，寻壑得长矶。","舆梁捷飞度，布石绵阶梯。","自从新路改，重趼无赍咨。","县有孙少府，琬琰劖文词。","勿云此事小，惟有行人知。","况观峡山路，由来欠平治。","官吏既弗迹，谁肯深长思。","天险固自若，当令略成蹊。","土工运畚锸，石工操凿椎。","烈火败硗确，筑沙填隙巇。","多用百夫力，远无五旬期。","但冀米盐给，不烦金币支。","非客敢窃议，道傍询旄倪。","身虽雪山戍，亦愿助毫厘。","工费嗟小哉，政须贤有司。","东有管夷陵，西有叶秭归。","上维沈隠侯，夔台今吏师。","下维熊绎孙，长材佐州麾。","岂吾金闺彦，不如林下缁。","悬知议克合，了此一段奇。","舟檝避潢潦，置邮疾飞驰。","憧憧吴蜀客，来往当无时。","仍磨钻天石，大书四贤诗。","不佞愿秉笔，远寄峡口碑。"],"title":"麻线堆"}
