{"author":"许及之","id":60593,"strains":["平平仄平平，仄仄仄○仄。","仄平仄平仄，平○○仄仄。","仄平仄平平，平平○平仄。","平平仄仄仄，平平仄平仄。","平平仄平仄，平平仄平仄。","平○仄平平，○平仄○仄。","平平仄仄仄，平平仄平仄。","平平仄平仄，仄仄平仄仄。","平平○平平，仄仄平仄仄。"],"paragraphs":["连旬困梅霖，接夏潦乘溽。","泄云涣新霁，游兴难管束。","出关便航湖，停篙葑蒲绿。","渔歌入浦溆，沙禽乱惊浴。","昏霏送霞落，依稀辨林谷。","初更电辉摇，轻雷忽相续。","蛙声杂猛雨，波翻碎鸣玉。","何能足清睡，快举卮酒沃。","明朝看晨光，未必非所欲。"],"title":"新晴"}
