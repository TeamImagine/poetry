{"author":"朱松","id":10477,"strains":["○平仄平平，平仄仄平仄。","平平仄仄平，仄仄平仄仄。","平平仄仄仄，平仄仄○仄。","平平仄仄仄，仄仄仄仄仄。","平平平平○，平仄平仄仄。","仄仄平平平，平平平仄仄。"],"paragraphs":["听君话匡庐，风月妙无价。","罏峰忽在前，俛仰疑幻化。","新诗未出袖，光怪炯如射。","悬知得力处，岛可不足跨。","家山为谁留，铛粥香{禾罢}{禾亚}。","我亦怀秋江，波清鸿雁下。"],"title":"次韵酬求道人"}
