{"author":"方岳","id":127907,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["入手功名不厌迟，政须努力莫伤悲。","二难宁共姜肱被，一染谁怜墨子丝。","仕宦金吾吾亦爱，饥寒玉汝汝当知。","青灯夜寂聊参取，侑坐为铭只此诗。"],"title":"次韵三四弟"}
