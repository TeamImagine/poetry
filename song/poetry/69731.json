{"author":"王炎","id":69731,"strains":["仄仄仄○仄，平平仄○平。","平平仄仄仄，仄仄平平平。","○平平仄○，仄仄○平平。","平平仄仄仄，仄仄○平平。","仄仄○平仄，平平仄平平。","平平仄仄仄，平仄仄平平。","仄仄平仄平，仄平○仄平。","○○平仄○，仄仄○仄平。","○平仄平○，仄仄○平平。","仄○平仄仄，平仄平平平。","仄平仄仄○，平仄平平平。","平平平仄仄，仄仄平平平。","○平仄仄仄，○仄平平平。","？平仄○平，平平○平平。","平仄仄仄平，仄仄平平平。","仄仄仄仄仄，仄○平平平。","○平仄仄仄，平仄○平平。","仄仄仄仄仄，仄平仄平平。","○平平仄平，仄仄平平平。","仄平仄仄仄，仄仄平平○。","平○仄仄平，平仄平平平。","仄○平仄平，仄仄平平平。","平○仄○仄，仄平○仄平。","仄平仄平平，仄平仄○平。"],"paragraphs":["忆昔始相识，公归自中都。","时方擢上第，绿发青衫纡。","论交兄弟间，意气和笙竽。","瓌文得要揽，快语相为娱。","一别间何阔，流年走旸乌。","高情自浩浩，风骨乃仙癯。","顾我蒲柳姿，雪霜凝鬓须。","回思鸿雁行，泪落衣袖濡。","相逢慰栖迟，此道评精粗。","稔闻充素蕴，诸老推通儒。","又知治剧县，民瘼删繁须。","清才为世用，洗目亨天衢。","监州尚小试，称屈非超逾。","叩门喜重来，新诗遗明珠。","倾倒念有陈，草具陪觞壶。","自愧学不讲，议论无根株。","殷勤谢雅贶，比索中肠枯。","壮志已怆悢，俗情厌崎岖。","正须心所欣，日与镌迂愚。","奈何复作远，揽袂还踌躇。","公犹寄异邦，同是江南区。","但虑怀与安，久客非良图。","终当念坟墓，速归三径芜。","昨言亦云然，岁寒勿盟渝。"],"title":"壬子春罗端长赠别"}
