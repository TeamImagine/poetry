{"author":"王迈","id":107392,"strains":["仄平仄仄平，仄仄仄平仄。","仄仄仄平平，平仄平平仄。","平平平平○，仄仄仄仄仄。","仄仄仄平平，平平平仄仄。","仄平仄○平，仄仄平平仄。","仄○仄平仄，平仄平平仄。","平仄仄平平，仄仄平仄仄。","平平平○○，仄仄仄平仄。","仄平仄平仄，仄仄仄平仄。","平仄仄平平，平平仄平仄。","平平平○平，仄仄平平仄。","平仄仄平仄，仄仄平仄仄。","平仄仄平平，仄仄○平仄。","仄仄平仄仄，仄平平仄仄。","平平仄仄平，仄仄仄平仄。","平平仄仄○，仄仄仄○仄。","平平仄平仄，平仄平仄仄。","平平仄仄平，平仄平○仄。","平仄仄仄平，平仄仄仄仄。","平仄仄平平，平平平仄仄。","平平仄平平，仄仄平仄仄。","平平平仄平，仄○仄平仄。"],"paragraphs":["病夫夜不眠，五鼓始交睫。","懒起比吴蚕，清梦飞庄蝶。","恭承高轩过，不及倒屣接。","惠我百篇诗，珠玑何炜烨。","五言比长城，一望皆危堞。","壮如广陵散，悲似阳关叠。","音韵最清圆，格律尤妥帖。","登坛裨将降，咒水小巫怯。","永嘉富人物，往躅足追蹑。","经术止斋陈，文章水心叶。","林君游其门，早负贤关箧。","乡校设皋比，户外纷屦屧。","科目苦无凭，取舍如渔猎。","入网多弱翰，上钩希巨鬣。","西廊上奏篇，甲第仅书捷。","低头矮屋中，壮气不萎薾。","研朱点周易，修此清浄业。","焚香读楚词，时作真行帖。","台府岁举员，求者例有挟。","孤士乏梯媒，刚肠羞妇妾。","诸公纵怜才，或被权势劫。","谁能推挽之，士论得欣惬。"],"title":"读林去华居厚主簿省题"}
