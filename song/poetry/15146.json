{"author":"刘子翚","id":15146,"strains":["仄平○仄平，平平仄平仄。","平平平仄仄，平仄平仄○。","平平仄平平，仄仄○平仄。","平平仄平仄，仄仄平平仄。","仄平平平平，平仄平仄仄。","仄平仄平平，○仄平平仄。","平○仄平仄，平仄仄平仄。","○平仄仄平，平平仄○仄。","仄平平○平，仄平仄平仄。","平平平仄仄，仄仄仄○仄。","仄平平仄平，仄仄仄○仄。","平平平平平，○仄仄平仄。","平平仄平○，平仄仄平仄。"],"paragraphs":["故园丧乱余，归来复何有。","邻人虽喜在，忧悴成老叟。","为言寇来时，白刃穿田亩。","惊忙不知路，夜踏人尸走。","屋庐成飞烟，囊橐无暇取。","匹夫快恩雠，王法谁为守。","艰难历冬夏，迁徙遍林薮。","深虞逻寇知，儿啼扼其口。","树皮为衣裳，树根作粮糗。","还家生理尽，黑瘦面如狗。","语翁翁勿悲，祸福较长久。","东家红巾郎，长大好身手。","荒荒战场中，头白骨先朽。"],"title":"谕俗  其一"}
