{"author":"陈造","id":59395,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["主人领客竟成迟，闲杀林园此段奇。","胜日阿莲须后乘，即今佳菊尚东篱。","肯来雪壁题诗处，许继华堂堕帻时。","醉后与渠同起舞，一庭花影月迷离。"],"title":"题成倅小筑"}
