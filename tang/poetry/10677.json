{"author":"柳宗元","id":10677,"strains":["仄○仄仄仄，仄仄平平平。","平平平○仄，平仄平平○。","仄平仄平平，○仄仄平○。","平仄仄仄仄，仄仄○○平。","仄○平平仄，平仄仄平平。","平平仄平仄，仄仄平○平。","平仄平仄仄，仄平平仄平。","○平平仄平，仄平平○平。","仄仄○平仄，平○仄仄○。","○平仄仄平，仄仄仄平平。","仄仄平仄仄，仄平仄平平。","平仄○仄仄，平平仄○平。"],"paragraphs":["守闲事服饵，采术东山阿。","东山幽且阻，疲苶烦经过。","戒徒𣃁灵根，封植閟天和。","违尔涧底石，彻我庭中莎。","土膏滋玄液，松露坠繁柯。","南东自成亩，缭绕纷相罗。","晨步佳色媚，夜眠幽气多。","离忧苟可怡，孰能知其他。","爨竹茹芳叶，宁虑瘵与瘥。","留连树蕙辞，婉娩采薇歌。","悟拙甘自足，激清愧同波。","单豹且理内，高门复如何。"],"title":"种术"}
