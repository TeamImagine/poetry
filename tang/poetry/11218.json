{"author":"刘禹锡","id":11218,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["草玄门户少尘埃，丞相幷州寄马来。","初自寒垣衔苜蓿，忽行幽径破莓苔。","寻花缓辔威迟去，带酒垂鞭躞蹀回。","不与王侯与词客，知轻富贵重清才。"],"title":"裴相公大学士见示答张秘书谢马诗幷群公属和因命追作"}
