{"author":"陈谠","id":62673,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["闻道骑鲸碧眼仙，黄柑手植尚依然。","人间俯仰更成古，天下声名不计年。","茧纸谁能收妙墨，鸡林何用续遗编。","使君为创新堂事，若解尊贤则是贤。"],"title":"尊贤堂"}
