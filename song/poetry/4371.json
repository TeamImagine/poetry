{"author":"邓肃","id":4371,"strains":["仄平○○仄○仄，平仄平平平平仄。","平平仄仄平平平，平仄仄平仄仄仄。","仄平仄仄平平平，平平仄平仄平○。","平仄平○仄○仄，仄平仄仄仄平○。","○仄平平平仄仄，平仄○○平仄仄。","平平平仄仄平平，仄仄平平平仄仄。"],"paragraphs":["火云烧空汗如雨，江北江南俱豺虎。","君侯不顾溪山幽，鞭马一朝去莫御。","挽君少俟秋风清，君言倚门有双亲。","千里归从彩衣舞，死生不计万锺轻。","过眼纷纷青与紫，颠倒重轻真可鄙。","凭君天上整乾坤，自古忠臣多孝子。"],"title":"送吕友善"}
