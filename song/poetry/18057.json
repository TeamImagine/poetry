{"author":"吴芾","id":18057,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["儿童争喜岁时新，老去方知感此辰。","始具杯盘来送腊，又簪幡胜去鞭春。","满斟蕉叶休辞醉，且对桃花痛饮醇。","况有故人能过我，相看岁晚更情亲。"],"title":"和郭教授立春除夜之作二首  其一"}
