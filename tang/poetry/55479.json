{"author":"孟浩然","id":55479,"strains":["仄○平仄仄，平仄仄平平。","仄仄仄平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。","仄仄平平仄，○平仄仄平。"],"paragraphs":["半空跻宝塔，晴望尽京华。","竹遶渭川遍，山连上苑斜。","四门开帝宅，阡陌俯人家。","累劫从初地，为童忆聚沙。","一窥功德见，弥益道心加。","坐觉诸天近，空香送落花。"],"title":"登总持寺浮图"}
