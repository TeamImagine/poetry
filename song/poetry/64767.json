{"author":"章甫","id":64767,"strains":["平仄平平平仄仄，平仄平平仄平仄。","平平仄仄仄○平，○仄平平仄平仄。","○平仄仄○○平，仄仄平○仄仄○。","平平仄仄平仄仄，平仄平仄平平平。","平○仄仄平平仄，○平仄仄平平仄。","平平仄仄○○平，平仄○平仄仄平。"],"paragraphs":["江上春风花满树，春水才平旧痕处。","何人笑傲一扁舟，横截千波万波去。","王郎有句藏毫端，写出生绡半幅间。","明窗供我时展玩，仿佛罗带萦烟鬟。","缄题请寿黄华使，如公福禄川方至。","吾君愿治正思贤，舟楫期公济大川。"],"title":"以王通一所画小舟横截春江图为韩无咎寿"}
