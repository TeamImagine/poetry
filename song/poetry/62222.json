{"author":"虞俦","id":62222,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄仄平仄仄，仄平仄仄仄平平。"],"paragraphs":["山园秀色故堪餐，明月批来白玉盘。","小县经年常乏俸，颓墙过午尚悬单。","妇兴举案齐眉叹，婢愧添薪墨腕看。","无肉纵令人解瘦，却宜相对碧檀栾。"],"title":"两日绝市无肉举家不免蔬食因书数语  其二"}
