{"author":"张侃","id":118653,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["今年梅雨已淋漓，梅尽多时雨意痴。","漫说池荷能润色，岂知岸柳亦颦眉。","一天黯黮云阴𣨼，六月清凉客子宜。","兀坐小楼香半线，纷纭万事只心知。"],"title":"久雨"}
