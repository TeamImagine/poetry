{"author":"何梦桂","id":151635,"strains":["平平○仄平平仄，仄仄仄平平○仄。","仄平平○平仄平，仄仄仄平平仄仄。","平仄仄仄平仄○，平仄仄仄○平平。","仄仄仄平仄仄平平平仄仄，平仄仄仄平平平。","仄仄平平仄平仄，仄○仄仄仄平仄。","仄仄平平仄仄仄，仄仄平○仄仄仄。","仄仄平平仄平○，平仄仄仄○仄仄。","仄仄平平○仄仄，仄○仄仄○平平。","平平仄仄平仄仄，○平仄仄平平仄。","平平仄仄仄平平，仄仄平平仄平仄。","平平平，平平仄仄仄仄○。","○仄仄，○平仄仄平○仄。","仄仄平，仄平仄仄○平平。","平○仄平○仄平平仄仄仄，平平仄平平平仄。","仄平仄仄仄仄平，仄仄平平仄○仄。","仄平平平仄，仄平平仄平，○仄平○仄○平。","仄平○仄仄平仄，仄仄仄仄平仄○。","仄仄平平平仄仄，平平仄仄平平仄。","仄平仄仄仄仄○，仄仄平平仄平仄。","平仄仄平平仄？仄仄平，○平仄仄仄仄平，平平仄平○仄平。","平仄平平平，仄仄仄平仄。","平仄仄仄平，平仄平仄仄。","平平仄平平，○平仄○仄。","平平仄仄仄仄平，仄仄仄平平仄仄。"],"paragraphs":["平生浪说齐谐志，杞国有天惊堕地。","不周摧折天柱倾，咄咄古今真怪事。","元气不死桥运兴，千古日月长悬奔。","照见可庵一片心脾真硉兀，挥斥八极游天根。","两眼痴蟆不能食，坐观蝡动自形色。","独吸泠风饮沆瀣，去向南溟六月息。","不学神仙慕安期，陶潜旷达其庶几。","卜筑前窀从与老，太行世路从颠危。","桓魋石椁嘻未达，昭陵玉匣荒丘垤。","东门树槚四时青，独对青山问明月。","孤山梅，逋仙一去唤不回。","三迳竹，空怀二仲人如玉。","处士松，世无郑老遗高风。","何如及今收拾千岩万壑秀，飞廉道前丰隆后。","美人服薜带女萝，自起傞傞舞长袖。","得时为鸣凤，失时为卧龙，且问君王乞三峰。","百年三万六千日，倏忽起灭天际虹。","散发披襟任坦率，时浇磊磈斟寒碧。","眼高一世四海空，婢膝奴颜死人役。","君不见乌栖曲、白纻歌，长绳不系白日梭，时耶命耶将奈何。","前有香山翁，后有洛阳老。","嘉会不数逢，千载谁复道。","蛟翁此来游，三珠烱相照。","凭谁画作五老图，着我坐隅添一笑。"],"title":"和寄可庵卢教谕"}
