{"author":"王珪","id":176026,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["昔对芳樽常感慨，今同华髪半萧疏。","唐家一代成青史，汉殿多年诵子虚。","丹凤春裁西掖诏，白麻夜草北门书。","几时却奉承明谒，玉蘂花边并直庐。"],"title":"呈景仁偶书"}
