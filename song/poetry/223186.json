{"author":"李新","id":223186,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["诗情冷落接坰荒，鸟语钩辀伴日长。","山馆花烦蜂蜜重，溪桥雨润燕泥香。","鄂君被暖春回帐，犬子琴闲月到床。","醉里要归何处是，无功犹解记吾乡。"],"title":"蓬溪道中所见  其二"}
