{"author":"李弥逊","id":253182,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄平平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["骑鲸破晓上崔嵬，人识仙翁第一回。","杖屦不应尘外去，旌麾早自日邉来。","黑头半为忧时改，青眼唯逢胜地开。","怪底尺书频寄雁，向来交味比陈雷。"],"title":"次韵李伯纪丞相游贤沙鳯池之作  其一"}
