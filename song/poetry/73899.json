{"author":"赵蕃","id":73899,"strains":["平仄仄平平仄仄，仄仄仄○○仄仄。","仄平平仄仄仄仄，仄仄仄○平仄仄。","平平仄仄平仄仄，仄仄○平仄○仄。","仄平○仄仄平平，仄仄仄平○仄○。"],"paragraphs":["吾舅每谈方外友，吃吃醉吟长在口。","李侯佳句往往有，示我不轻诗数首。","江湖愿见非一日，岂有闻名不相识。","路头且向郁孤台，却傍钓台深处回。"],"title":"寄青原山常不轻"}
