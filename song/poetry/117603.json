{"author":"徐鹿卿","id":117603,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["夫君渐是买臣年，耻眩虚名贾蜡鞭。","斗酒新丰无饮伴，宫袍采石诧诗仙。","寒花傲节休嫌晚，蟠木为容不假先。","更上诗坛参杜甫，清谭相对纸生烟。"],"title":"庐陵曾省元求书见杜宰和韵饯其行"}
