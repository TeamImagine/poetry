{"author":"苏辙","id":197687,"strains":["仄○平，仄○平，平平仄仄○平平。","仄仄平平仄平平，平仄仄仄平○○。","○平仄仄仄仄平，平平仄仄○仄平，仄平○仄平平平。","平平仄仄○平平，仄仄平仄平仄平，平平平仄平仄平。","仄仄○仄仄平平，平平仄仄平仄平。"],"paragraphs":["首如狸，尾如牛，攀条捷险如猱猴。","橘柚为浆栗为糇，筋肉不足惟膏油。","深居简出善自谋，寻踪发窟并执囚，蓄租分散身为羞。","松薪瓦甑烝浮浮，压入糟盎肥欲流，熊肪羊酪真比俦。","引箸将举讯何尤，无功窃食人所仇。"],"title":"筠州二咏 牛尾狸"}
