{"author":"饶节","id":225006,"strains":["仄平仄仄仄平仄，仄仄○平仄平仄。","平平仄仄平仄平，○仄仄仄仄仄仄。","仄仄平平仄平仄，仄平仄平平仄仄。","平○仄仄平仄○，平仄平平仄仄仄。","仄平仄仄仄仄平，仄平仄○平仄平。","仄平仄仄仄平平，仄仄○仄○平平。","平平仄仄仄平仄，○仄平平仄仄仄。","平平平仄○平平，仄仄平平平仄仄。"],"paragraphs":["百年七万二千饭，检校劳生岂无限。","巍巍孰是真丈夫，应作已作所作办。","不信穷通手翻覆，自穷自通均不足。","穷思大厦千万间，通或胡椒八百斛。","道人不与世俗俱，一枝自占巢有余。","有时放杖据高梧，睥睨三界如蘧庐。","春风数日到梅萼，吟遶寒香雪欲作。","归来趺坐尼师坛，柏子烟消泉一勺。"],"title":"为卿昙辅作一枝庵诗"}
