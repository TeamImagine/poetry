{"author":"张籍","id":1659,"strains":["平仄平平平仄仄，仄平仄仄平平仄。","仄平平仄仄仄仄，平平仄仄平平仄。","平仄平○仄平仄，仄仄平○仄平仄。","仄仄○平仄仄○，仄平仄仄平仄○。","仄仄仄平仄平平，仄仄仄仄平平平。","仄仄平仄平○仄，仄平仄仄平平仄。"],"paragraphs":["春日融融池上暖，竹牙出土兰心短。","草堂晨起酒半醒，家僮报我园花满。","头上皮冠未曾整，直入花间不寻径。","树树殷勤尽遶行，举枝未遍春日暝。","不用积金著青天，不用服药求神仙。","但愿园里花长好，一生饮酒花前老。"],"title":"杂曲歌辞 春日行"}
