{"author":"陆游","id":33260,"strains":["平平仄平平，仄平平仄○。","○平仄仄仄，仄仄仄仄平。","仄仄仄平平，仄仄仄仄平。","仄仄仄平仄，平○平平○。","仄仄仄平平，仄仄仄平平。","平○仄平仄，仄平仄仄平。"],"paragraphs":["登城望西崦，数家斜照中。","柴荆昼亦闭，乃有太古风。","惨淡起炊烟，寂历下钓筒。","土瘦麦苗短，霜重桑枝空。","恐是种桃人，或有采芝翁。","何当宿楼上，月明照夜舂。"],"title":"登城望西崦"}
