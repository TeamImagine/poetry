{"author":"汪莘","id":100738,"strains":["仄仄平平仄，平平仄仄平。","仄平平仄仄，仄仄仄平平。","平仄仄平仄，仄平平仄平。","仄平平仄仄，仄仄仄平平。"],"paragraphs":["世事偏宜假，吾生只认真。","少知行路恶，老爱在家贫。","宁接古时鬼，怕逢今世人。","涧松方卧雪，野草亦争春。"],"title":"开禧元年四月自中都挈家还乡寓居城南十二月迁居柳溪上其夜大雪初一日盖宰来访约过县斋为一日款深夜而归赋此  其二"}
