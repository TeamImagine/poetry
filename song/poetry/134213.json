{"author":"释文珦","id":134213,"strains":["平平平○平仄仄，平平平仄平平仄。","仄平仄仄仄平平，平仄平平仄平仄。","仄○平平仄○仄，仄仄○平仄平仄。","仄平○仄平平仄，仄仄平○仄平仄。","平平仄仄平○○，仄平仄仄平平仄。","仄仄平平○仄仄，平仄平平平仄仄。","平平平仄仄平○，平仄平○仄平仄。"],"paragraphs":["余英山中枫叶赤，龟溪溪上蘋花白。","野翁杖屦往来频，为爱溪山好秋色。","白叟虬髯眼深碧，邂逅相欢坐苔石。","语终长啸归青壁，恐是云深避秦客。","斯人再见虽难期，忘机亦有渔樵席。","藉草班荆相尔汝，无主无宾心自适。","沙鸥飞度夕阳间，烟外遥闻一声笛。"],"title":"晚秋游兴"}
