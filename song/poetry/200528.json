{"author":"孔武仲","id":200528,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["常时洲岛隔波澜，故觅君山直上看。","罨画园林春减色，水晶宫阙昼添寒。","州城斜引群峰小，湖面平吞数泽寛。","坐久西风响乔木，扁舟思到武陵滩。"],"title":"登涵晖亭"}
