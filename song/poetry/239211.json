{"author":"孙觌","id":239211,"strains":["平平仄仄仄，仄仄仄平平。","仄仄平仄仄，平平仄仄○。","平平仄仄仄，平仄平平平。","仄仄仄平平，仄○仄仄○。","仄平平平仄，仄仄仄平平。","平仄仄○仄，平平仄平平。","仄仄平仄仄，平平仄平平。","平平平平○，仄平仄平○。"],"paragraphs":["为山在进篑，学海自盈科。","但见拳石小，才容一苇过。","骎骎拔地起，千丈青坡陀。","漫漫拍天流，万顷翠错磨。","勉斋何为者，直意慕山河。","高视俯遗垤，孤清镇颓波。","巨植蟠杞梓，修麟窘蛟鼍。","谁能探高深，潜珍有随和。"],"title":"胡恭夫勉斋"}
