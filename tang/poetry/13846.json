{"author":"李贺","id":13846,"strains":["平平仄平仄平仄，仄仄平平平仄仄。","平仄平平仄○平，平平仄仄○平平。","平平仄仄仄平仄，平平仄平仄○○。","平平仄仄仄平平，平平仄仄平平仄。","平平○平仄平仄，平平仄仄○平○。","仄平○仄仄平平，仄平平仄平平仄。","仄平仄仄平平平，仄平仄仄仄平平。","仄平仄仄平○平，○平仄仄○仄平。"],"paragraphs":["真珠小娘下清廓，洛苑香风飞绰绰。","寒鬓斜钗玉燕光，高楼唱月敲悬珰。","兰风桂露洒幽翠，红弦袅云咽深思。","花袍白马不归来，浓蛾叠柳香唇醉。","金鹅屏风蜀山梦，鸾裾凤带行烟重。","八骢笼晃脸差移，日丝繁散曛罗洞。","市南曲陌无秋凉，楚腰卫鬓四时芳。","玉喉窱窱排空光，牵云曳雪留陆郎。"],"title":"洛姝真珠"}
