{"author":"王令","id":187755,"strains":["仄仄平平仄○平，平仄仄仄仄仄平。","仄平平平平仄平，平平？仄平平平。","平平平平仄平平，仄仄仄仄仄仄平。","仄仄○仄仄仄平，平仄仄平○仄平。","仄平平平仄平平，仄仄仄仄仄仄平。","仄平平仄仄仄平，仄仄仄仄仄仄平。","○仄平仄平仄平，仄仄平平平仄平。","仄仄仄平平仄平，○仄仄仄仄平平。","仄○平仄○平平，○平平仄平仄○。","仄仄仄仄平平平，仄○平仄仄平平。","平仄○仄平平平，仄仄仄仄平仄平。","○平仄仄仄仄平，仄平仄○仄平平。","○仄仄平仄仄平，仄○平平○仄平。","平平仄仄仄仄平，仄仄平仄仄平平。","平平平平仄仄平，平仄仄仄仄仄平。","平仄仄仄仄仄平，仄平平仄平仄平。","平仄○仄仄平平，仄平仄○平平平。","仄仄仄○○仄平，仄仄平仄仄仄平。","平仄平○平仄○，仄○平仄仄仄平。","平仄平仄仄仄平，○平仄仄仄平○。","仄平仄平仄仄平，○仄平仄○仄平。","仄仄仄平仄仄平，平平平仄平平平。"],"paragraphs":["古庙隆隆敞庭扉，风雨剥壁黦柱榱。","我来安知神所依，穹堂窸窣风旛旗。","神君庞躯突须眉，视我睨睚坐倨箕。","惕烁观者骇不怡，群鬼后先张福威。","直东之厢步逶迤，目益所见怪可嘘。","马牛羊犬杂豕鸡，或戴以首旁四支。","间有人面身亦非，老祝趋前为众词。","口吻嗫嚅言嗢咿，称别状类顾东西。","唱号名字分何谁，空虚冥寞非所期。","岂亦以此为人尸，视其肤革巳彪狸。","宁有中反恬肝脾，又有械器身挈持。","传言疠疫此乃资，古之日行历虚危。","犹恐盛阴鬼所随，磔傩于门驱使驰。","今安取此庙以祠，不念延虐殆尫羸。","农凶年多苦饿饥，苟幸得饱不择祈。","来则拜叩尽敬祗，幸天之泽偷自归。","民德且恐报之时，𫗧肴豊鲜牲鱼肥。","欲奠以献更濯卮，进谢千语拜百低。","工鼓于庭巫舞衣，祝传神醉下福禧。","农谢神去祝彻之，庭前匕割弃余遗。","鹄乌下争趁不飞，回顾神面如故时。","意者不为祭谢移，呜呼神固非吾知。"],"title":"古庙"}
