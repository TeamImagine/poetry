{"author":"周密","id":153988,"strains":["仄平平平仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["故山谁为扫苔矶，颇喜闲门过客稀。","许靖久贫惟马磨，王章多病有牛衣。","逢时不偶聊藏拙，漫仕无成欲赋归。","饮水饭蔬差省事，底须汲汲蹈危机。"],"title":"次秋崖韵"}
