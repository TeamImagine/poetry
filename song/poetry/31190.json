{"author":"洪迈","id":31190,"strains":["仄仄仄平仄，平平仄平○。","平平仄仄仄，仄仄仄仄平。","仄平○仄平，仄仄仄仄平。","平平仄仄仄，仄仄仄仄平。","平平平平仄，仄仄平仄○。","仄平仄○平，？仄仄平平。","平平仄平仄，仄仄平仄平。","平仄仄仄平，○仄平仄平。","仄平平仄仄，仄仄平仄○。","平平仄平○，平仄仄仄平。","平平仄平仄，仄仄平平平。","仄平平仄仄，仄仄平平平。"],"paragraphs":["不见道人久，天涯岁云除。","朝来食指动，忽接送米书。","念师折脚铛，五合未省余。","虽无覆𫗧祸，尚有乞食逋。","云何怜孤客，日受饥火驱。","未曾贷监河，矧肯索胡奴。","谁言斗升意，矫矫超万夫。","嗟予事笔耕，轻弃南亩锄。","慁烦方外客，此计良已疏。","何时事粗了，归葺五亩居。","生涯寄绵竹，岂即非良图。","不为泉壤蚓，愿学江湖鱼。"],"title":"答并安江师送米"}
