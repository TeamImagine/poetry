{"author":"释绍嵩","id":128814,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["岁月悠悠一梦中，荣枯消得几何功。","宁为宇宙闲吟客，岂是江湖把钓翁。","山口断云怜旧路，沙边微雨湿孤蓬。","饭余鼓腹聊行乐，立尽疏帘落絮风。"],"title":"和蒋自然"}
