{"author":"陈师道","id":214229,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["道山清绝况真仙，杜曲风流最近天。","曹濮于今真乐国，股肱从昔著时贤。","今回不辨终朝语，此去无端久疾痊。","可念卧时遭末劫，新陈埋没不知年。"],"title":"寄子开"}
