{"author":"吴芾","id":18329,"strains":["仄平平仄仄平平，平仄平平仄仄平。","平仄仄平仄仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["故乡春好阻同游，谁与花前倒玉舟。","陈迹未能忘茂苑，新诗俄喜寄丹丘。","开缄已慰三年别，展诵还消万斛愁。","文行如君今日少，蓝田宁许久淹留。"],"title":"谢子肃任昆山丞和余留题旧游诗复次韵谢之"}
