{"author":"令狐庆誉","id":172654,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["地远尘寰绝点埃，悬崖屈曲寄层台。","山头玉溜随檐滴，岩下金容就石开。","寺影不妨流水过，松香长逐好风来。","遍游未尽无穷景，为报舟人且莫催。"],"title":"题云安下岩"}
