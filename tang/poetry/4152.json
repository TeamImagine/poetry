{"author":"钱起","id":4152,"strains":["平平平平仄，仄仄平仄仄。","平仄仄平平，平平仄平仄。","平平仄○仄，仄仄平仄仄。","○平○仄平，仄仄平仄仄。","平平仄平仄，○仄平平仄。","仄仄平仄平，平平仄○仄。","仄平仄仄仄，仄仄平平仄。","仄仄平仄○，平平○平仄。"],"paragraphs":["鸡鸣孤烟起，静者能卜筑。","乔木出云心，闲门掩山腹。","贫交喜相见，把臂欢不足。","空林留宴言，永日清耳目。","泉声冷尊俎，荷气香童仆。","往往仙犬鸣，樵人度深竹。","酒酣出谷口，世网何羁束。","始愿今不从，区区折腰禄。"],"title":"过沈氏山居"}
