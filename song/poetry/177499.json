{"author":"王禹偁","id":177499,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平平平平仄平仄，平平仄仄仄平平。"],"paragraphs":["百年身世片时间，况是多愁鬓早斑。","贫有琴书聊自药，贵无功业未如闲。","波平南浦堪垂钓，日满东窗尚掩关。","祇为慈亲忆归去，商山不隠隠何山。"],"title":"遣兴"}
