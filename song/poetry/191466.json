{"author":"冯山","id":191466,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["行轺使指屡襟分，路去重看思纠纷。","清夜峡前江照月，霁天郊外剑横云。","情多苦近归褒汉，景物应难会见闻。","荣虑俗缘因刺按，燕堂虚愧有移文。"],"title":"和徐之才回纹"}
