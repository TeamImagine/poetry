{"author":"唐彦谦","id":31348,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["云净南山紫翠浮，凭陵绝顶望悠悠。","偶逢佳节牵诗兴，漫把芳尊遣客愁。","霜染鸦枫迎日醉，寒冲泾水带冰流。","乌纱频岸西风里，笑插黄花满鬓秋。"],"title":"高平九日"}
