{"author":"林逋","id":199874,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["数幅丹霞夹白云，封题何事寄幽人。","亏君视草禁中客，乞我浣花谿上春。","且与巾箱为玩好，更无篇什写清新。","我来卧病还多感，一笔蛛丝满砚尘。"],"title":"谢马程先辈惠蜀笺"}
