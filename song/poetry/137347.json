{"author":"潘玙","id":137347,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["海若驱车到浙江，西风吹起水云乡。","雷轰万鼓不成雨，雪驾千峰祇荐凉。","犀手谩持吴弩射，貂珰空走伍祠香。","登楼且作川鲸饮，总付兴亡与夕阳。"],"title":"和潮韵"}
