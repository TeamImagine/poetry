{"author":"韩维","id":157592,"strains":["平平仄平仄，仄仄平仄仄。","平平仄平仄，平平仄平仄。","仄平仄平平，平仄平仄仄。","仄平平仄○，平仄仄平仄。","仄平平仄平，仄仄平仄仄。","平平仄仄仄，仄仄○平○。","平仄仄平仄，仄仄平仄仄。","仄仄平仄○，仄仄仄仄仄。","平仄平仄仄，平平仄平○。","平平仄仄平，平仄仄平仄。","仄平仄○仄，仄仄仄平○。","仄仄平仄○，仄仄平仄仄。"],"paragraphs":["前君广文直，共宿官舍冷。","携觞慰羁旅，鸣弦破愁静。","竹阴月娟娟，楼角星炳炳。","是时冬夕长，谐笑得驰骋。","尔来还故栖，乐事成引领。","君方志远击，我固分幽屏。","趋舍既云异，会合安可幸。","不谓旬浃间，所得亦以并。","清笑烦滞阕，高谈谬疑正。","琅琅别后篇，铿若御笙磬。","索居久其职，此适固为横。","一感朋盍难，举酒良自庆。"],"title":"喜吴冲卿重过许昌"}
