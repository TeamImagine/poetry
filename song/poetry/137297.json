{"author":"柴望","id":137297,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["北虏才闻郭子仪，上流决有退师期。","诸公但酾临江酒，老子祇围别墅棋。","露布夜传诛鞑靼，蜡丸便递破符离。","书生已办平淮表，先寄鹡鸰原上诗。"],"title":"送监丞弟元亨参江陵阃"}
