{"author":"林泳","id":145688,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["园中日涉趣云何，未老归来气亦豪。","还有郡人携斗酒，可无社客著方袍。","诗如信笔真难到，琴不安弦更自高。","办取白头猿鹤畔，莫教松菊只归陶。"],"title":"寄题涉趣园"}
