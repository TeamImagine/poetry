{"author":"李光","id":235991,"strains":["仄平平○仄，平仄仄仄平。","○○仄仄○，仄仄仄仄平。","仄仄平仄仄，仄仄平平平。","平平仄○仄，仄仄仄仄平。","仄仄仄平仄，平平○仄平。","平平仄○平，仄仄仄仄平。","仄仄仄仄仄，平平仄平平。","平平仄平平，仄仄仄仄平。","仄仄平仄平，○平仄仄平。","仄仄仄平仄，平平仄○仄。","平仄平仄仄，仄仄平仄平。","仄○仄仄仄仄仄仄平，平平仄平平仄○。"],"paragraphs":["晓来新过雨，天宇肃以凉。","横空跨彩虹，物被五色光。","夜久群动息，月出东南方。","团团叶间露，皎皎瓦上霜。","四月未全热，清飚吹我裳。","新桥跨长堤，下有百里江。","月色万古在，江流自奔忙。","谁呼谪仙人，被髪下大荒。","对月哦汝诗，临流饮我觞。","夜景信奇绝，兹游固难忘。","天地多变态，况乃魑魅乡。","不如坐待赫日射屋梁，妖禽孽狐都走藏。"],"title":"四月十七夜观月成咏"}
