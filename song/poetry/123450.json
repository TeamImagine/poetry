{"author":"洪梦炎","id":123450,"strains":["仄仄仄仄平，仄仄○仄仄。","平平平仄仄平○，仄仄平平仄○仄。","平平平平平仄平，平平仄仄平仄平。","平平平仄仄平仄，仄仄平平平仄仄。","平○仄平平仄○，平平仄仄平平仄。","仄平仄平平仄平，○○平○仄平平。","仄平仄仄平平仄，平仄仄平平仄○。"],"paragraphs":["植桂不在多，种德如种树。","前人能种后人传，自有清阴满庭户。","高枝凌云低覆阑，晴光翠色生昼寒。","人家多爱种桃李，几日春风红满地。","何如此花开独迟，蟾宫窟里秋香细。","课儿读书书满床，更将幽兴引壶觞。","半酣独卧高斋下，啼鸟数声清昼长。"],"title":"高斋桂窟"}
