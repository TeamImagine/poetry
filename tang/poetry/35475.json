{"author":"曹松","id":35475,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["得召丘墙泪却频，若无公道也无因。","门前送敕朱衣吏，席上衔杯碧落人。","半夜笙歌教泥月，平明桃杏放烧春。","南山虽有归溪路，争那酬恩未杀身。"],"title":"及第敕下宴中献座主杜侍郎"}
