{"author":"郭印","id":249679,"strains":["仄○仄○平，仄仄○仄仄。","仄仄平平仄，仄仄○仄仄。","仄平仄仄仄，平平仄平仄。","平平仄仄仄，平仄平平仄。","平仄仄平平，仄仄平仄仄。","仄仄仄平平，○平平仄仄。","仄平平仄仄，平仄仄平仄。","仄平仄仄平，平仄平平仄。","平平平仄仄，仄仄○仄仄。","平平平○平，平仄平平仄。","平平平仄平，仄仄平平仄。","平仄仄平平，仄仄平仄仄。","仄仄仄平仄，？平仄仄仄。","仄平○仄仄，○仄平仄仄。","仄仄仄仄平，仄仄平○仄。","平平仄仄平，平仄平平仄。"],"paragraphs":["我闻大隋名，梦寐犹记录。","得檄天彭道，喜气和可掬。","出城六十里，崎岖转江曲。","山门忽斗上，危步依笻竹。","崩石带烟云，异草罗涧谷。","寂鸟下窥人，累猿时挂木。","路穷才见寺，金碧焕双目。","祖师古定光，灯冷无人续。","开公生异世，大事如付嘱。","僧言山长阴，朝暮云容蹙。","兹辰为我晴，叠岫堆浓绿。","虚阁倚秋风，一洗尘土俗。","举手揖丹景，扛身跨白鹿。","十年劳问讯，亲到心始足。","坐久烛渐微，借榻云间宿。","山寒寐不成，窗外泉鸣玉。"],"title":"游大隋山"}
