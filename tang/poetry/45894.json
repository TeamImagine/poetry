{"author":"王维","id":45894,"strains":["仄仄仄平仄，仄平平平仄。","仄仄仄平仄，平仄平仄仄。","○平仄○○，仄仄仄平仄。","仄仄仄仄仄，平仄仄○仄。","○仄仄仄仄，仄平仄平仄。","○平仄仄平，平仄仄平仄。","仄仄平平○，仄平平仄仄。","仄仄平仄平，仄平平平仄。"],"paragraphs":["赤日满天地，火云成山岳。","草木尽焦卷，川泽皆竭涸。","轻纨觉衣重，密树苦阴薄。","莞簟不可近，𫄨绤再三濯。","思出宇宙外，旷然在寥廓。","长风万里来，江海荡烦浊。","却顾身为患，始知心未觉。","忽入甘露门，宛然清凉乐。"],"title":"苦热"}
