{"author":"方回","id":148386,"strains":["○仄○仄平，仄仄仄仄平。","平仄仄平仄，仄平○仄平。","○平仄仄平，仄仄平仄平。","仄仄仄仄仄，平仄平平平。","平平仄仄平，平仄平仄平。","仄平仄平平，平仄平仄仄。","仄平仄○平，○仄平平平。","仄仄平平仄，平平仄仄平。"],"paragraphs":["尼父叹逝川，匪惜岁月流。","斯道未尝绝，是身当自修。","苍姬尚可为，遽已云继周。","代谢理必尔，天命夫何尤。","骚人痛楚亡，哀怨悲凛秋。","汝能护青阳，终不黄落不。","至人尽其心，分外非吾忧。","所以牛山泪，徒为晏子羞。"],"title":"西斋秋感二十首  其二"}
