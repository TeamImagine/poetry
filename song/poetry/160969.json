{"author":"戴表元","id":160969,"strains":["仄仄平仄平，平平仄○仄。","平平仄平仄，平仄○仄仄。","平平平仄仄，仄仄平平仄。","仄仄平平平，平平仄仄仄。","平平仄仄仄，仄仄仄平仄。","平平仄仄仄，仄仄平仄仄。","平仄平平○，平平仄平仄。","仄仄仄平平，平平仄平仄。","平平平平平，仄仄○平仄。"],"paragraphs":["绍地吾所欣，他时以藏我。","冈原见逾美，松柏栽已伙。","双流交在右，一几平连左。","忆昔初经营，登高忘蹩跛。","年衰已渐怯，步暂石频坐。","居然契券叶，偶尔龟策可。","心手之勤劳，躯骸庶安妥。","况复近芳茨，时能荐蔬果。","虽无刘伶锺，略慕王孙裸。"],"title":"傍家东北有山曰绍地余幸得之规以为素庄也"}
