{"author":"沈辽","id":189584,"strains":["仄平仄仄平，仄仄仄平仄。","平仄仄仄平，仄平仄平仄。","平仄仄平平，平平仄平仄。","○平仄仄○，仄仄平平仄。","平平仄仄仄，仄仄平平仄。","仄平仄仄仄，仄仄平平仄。","平平仄仄仄，仄仄平平仄。","仄仄仄平仄，仄仄○平仄。","平平仄平平，平平仄平仄。","平平仄平平，仄平平仄仄。"],"paragraphs":["古人善治身，摆落在尘土。","明哲所自任，不为小人侮。","嗟我一何愚，逍遥寄天宇。","长嫌柳下污，有意庄生堵。","微官被黯黮，远放潇湘浦。","闭关绝世故，况复挥谈麈。","蒙恩许北下，始接诸公武。","若得一丸药，顿发三年瞽。","巴陵遇言游，髙文璨瑶圃。","泠泠挹清风，使人怀玉斧。"],"title":"次韵奉赠巴陵上官令"}
