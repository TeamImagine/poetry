{"author":"胡宏","id":19349,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["谁惊河冻履秋霜，今日金汤古坏墙。","未见主人来北道，但闻群盗去南塘。","忧时我不嗟留滞，访道公能适莽苍。","绛帐早移收岁晚，吟风弄月动衡湘。"],"title":"和王师中  其一"}
