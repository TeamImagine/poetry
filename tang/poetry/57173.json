{"author":"岑参","id":57173,"strains":["仄平仄平仄，仄平仄仄仄。","平平仄仄平，平仄平仄仄。","仄平平平仄，仄仄仄平平。","平平仄仄仄，○仄仄平平。","仄○平平平，仄仄仄○仄。","仄○平平仄，仄仄仄仄仄。","仄仄仄仄仄，平平仄平平。","仄平平平平，仄仄平仄平。","平平仄平仄，平仄平仄仄。","仄仄仄平平，平仄平仄仄。","○平仄平仄，仄○平平平。","平平仄平○，仄仄○○平。","○仄○仄平，平平仄平仄。","仄平平平仄，仄仄仄平仄。"],"paragraphs":["杜侯实才子，盛名不可及。","祗曾效一官，今已年四十。","是君同时者，已有尚书郎。","怜君独未遇，淹泊在他乡。","我从京师来，到此喜相见。","共论穷途事，不觉泪满面。","忆昨癸未岁，吾兄自江东。","得君江湖诗，骨气凌谢公。","熊生尉淇上，开馆常待客。","喜我二人来，欢笑朝复夕。","县楼压春岸，戴胜鸣花枝。","吾徒在舟中，纵酒兼弹棋。","三月犹未还，寒愁满春草。","赖蒙瑶华赠，讽咏慰怀抱。"],"title":"敬酬杜华淇上见赠兼呈熊曜"}
