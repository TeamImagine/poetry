{"author":"赵汝腾","id":130202,"strains":["平平平仄仄平平，平仄平平仄仄平。","仄平仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["赢粮多士二千余，争向柯山讲席隅。","立天地心鸣道铎，开生灵眼识师儒。","孔融鲁国奇男子，孟氏邹人大丈夫。","我在紫霞洲上笑，惜无羽翼到三衢。"],"title":"赞径坂使君柯山仲春讲席之盛"}
