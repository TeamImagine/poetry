{"author":"张耒","id":216350,"strains":["仄仄平平仄仄平，平平仄仄仄仄平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["浪走尘埃竟未甘，仙郎六十制潜庵。","门前山色云侵坐，峰下秋光水满潭。","野鹤避人巢古木，清猿乘月啸寒岩。","从今不作轩裳客，多买烟霞未是贪。"],"title":"和柳郎中舒州潜庵二首  其一"}
