{"author":"常楚老","id":20340,"strains":["仄平平仄仄平仄，仄仄平平仄平仄。","仄平仄仄仄平平，平仄○平仄平仄。","仄仄平平○平仄，仄平平仄平平仄。","仄仄平平仄仄平，仄平仄仄平仄仄。","平○平○仄○仄，平平平仄○平仄。","平平平仄仄平平，仄仄○平仄平仄。"],"paragraphs":["黑云兵气射天裂，壮士朝眠梦冤结。","祖龙一夜死沙丘，胡亥空随鲍鱼辙。","腐肉偷生三千里，伪书先赐扶苏死。","墓接骊山土未干，瑞光已向芒砀起。","陈胜城中鼓三下，秦家天地如崩瓦。","龙蛇撩乱入咸阳，少帝空随汉家马。"],"title":"祖龙行"}
