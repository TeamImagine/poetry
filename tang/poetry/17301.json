{"author":"白居易","id":17301,"strains":["平平仄仄仄平平，仄仄平平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["风光引步酒开颜，送老消春嵩洛间。","朝蹋落花相伴出，暮随飞鸟一时还。","我为病叟诚宜退，君是才臣岂合闲。","可惜济时心力在，放教临水复登山。"],"title":"春来频与李二宾客郭外同游因赠长句"}
