{"author":"王珪","id":176054,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["琪树无声粉蘂圆，岧嶤双阙射云鲜。","寒交玉珮趋三殿，晓拜珠旒下九天。","仙仗影翻初照月，高门尘绝欲生烟。","燕余宝陌腾归驭，更为都人赋有年。"],"title":"和刘原父舍人雪霁早朝"}
