{"author":"姚勉","id":140615,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["梅梢枯处忽东风，魁压千花一点红。","欢喜马头飞雪处，安排龙首彩云中。","内讧外阻忧方大，东拄西撑策已穷。","试了南宫趋北阙，好输鲠论发天聪。"],"title":"送万仲荣赴省"}
