{"author":"周必大","id":50583,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老去犹思饮吸川，静中还喜日为年。","艾耆天畀如三寿，谈辨人惊似八仙。","洞锁嵩峰偏入眼，丹成{山勾}嵝远齐肩。","定知乐事年年共，更看新诗句句传。"],"title":"三月二十八日春华楼前芍药盛开招欧葛二兄再为齐年之集次旧韵"}
