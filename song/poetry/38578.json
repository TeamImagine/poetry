{"author":"陆游","id":38578,"strains":["仄平仄平仄，仄平平平仄。","平平仄平平，仄仄仄仄仄。","平平○仄仄，仄仄平仄仄。","平仄仄仄平，仄平仄仄仄。","仄平仄平平，仄仄仄平仄。","仄平仄仄平，仄平仄仄仄。"],"paragraphs":["德孙秀眉宇，慨然修初服。","枯肠贮诗书，十饭九不肉。","成童将觅举，想见袍立鹄。","先泽傥未衰，岂无五秉粟。","汝能记吾言，并以告阿福。","闭门勿杂交，一经万事足。"],"title":"读苏叔党汝州北山杂诗次其韵十首  其九"}
