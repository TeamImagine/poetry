{"author":"吴潜","id":123281,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["西风黄叶堕阶前，秋思撩人已可怜。","身渐衰来非一日，心都懒处是今年。","爱憎毁誉何关我，消息盈虚要识天。","六十四翁凡百足，只祈君相放归田。"],"title":"秋思一首寄方君遇"}
