{"author":"杜知仁","id":88641,"strains":["平平仄仄平，仄仄仄平仄。","仄仄仄仄仄，仄平平仄仄。","仄仄仄仄平，平平仄平仄。","仄平平仄仄，仄仄仄平仄。","仄平平仄仄，仄平仄平仄。","平平○平仄，仄仄平仄仄。","平平仄○仄，○仄仄平仄。","仄仄仄仄平，平平仄○仄。","○○仄仄平，仄平平仄仄。","仄仄平仄平，仄平仄平仄。","仄仄仄平仄，仄平平仄仄。","仄仄平平平，仄平平平仄。","仄仄仄平仄，平平平仄仄。","仄仄仄仄平，仄平仄仄仄。"],"paragraphs":["寒梅我故人，岁必以文会。","涴墨尚可覆，未知凡几醉。","晚乃得此诗，山灵以为最。","置身风月上，出语色香外。","驾言孤绝处，坏枝委颠沛。","悬崖折披竹，断涧强病桧。","穷交仅如此，过是藐无辈。","碧眼苦好奇，于焉有深嗜。","迎长得一花，以为时可矣。","遂若天下春，笔头顿生气。","我属闭关日，一枝偕寤寐。","敢贺微阳来，尚虞坚冰至。","结束果何在，飘零初不计。","政恐负岁寒，或为识者喟。"],"title":"和范孙闲行溪西得梅数花韵  其一"}
