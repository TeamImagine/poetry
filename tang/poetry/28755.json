{"author":"颜萱","id":28755,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["忆昔为儿逐我兄，曾抛竹马拜先生。","书斋已换当时主，诗壁空题故友名。","岂是争权留怨敌，可怜当路尽公卿。","柴扉草屋无人问，犹向荒田责地征。"],"title":"过张祜处士丹阳故居"}
