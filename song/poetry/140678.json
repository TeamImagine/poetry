{"author":"姚勉","id":140678,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["见说襄阳堕甑时，公尝前此料危机。","伤心汉岘疆重拓，回首羊邹事已非。","安得筹边书日报，谁能荐士剡天飞。","当年子羽知吴玠，尚作西撑一柱巍。"],"title":"挽赵制机"}
