{"author":"李商隐","id":22748,"strains":["仄仄平平平，仄仄平仄仄。","仄仄仄平平，平平○仄仄。","仄平仄仄仄，仄仄平平仄。","仄仄平平平，仄仄仄平仄。","平平仄平仄，仄仄仄平仄。","平平仄仄仄平平，仄平仄仄○平平。"],"paragraphs":["桂水寒于江，玉兔秋冷咽。","海底觅仙人，香桃如瘦骨。","紫鸾不肯舞，满翅蓬山雪。","借得龙堂宽，晓出揲云髪。","刘郎旧香炷，立见茂陵树。","云孙帖帖卧秋烟，上元细字如蚕眠。"],"title":"海上谣"}
