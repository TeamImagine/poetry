{"author":"李纲","id":244494,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["此身飘泊旅天涯，九日凄然客念家。","且把红醪尝紫蟹，何须白髪对黄花。","药囊赖有茱萸实，茶铫频烦薄荷芽。","山果海鲜多不识，却须传与北人夸。"],"title":"九日与宗之对酌怀梁谿诸季时菊花犹未结蘂于药菓中得茱萸泛酒有馈山果海鲜者多素所不识赋诗见意二首  其一"}
