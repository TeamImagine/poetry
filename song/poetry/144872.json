{"author":"陈杰","id":144872,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["闻道江边起柁楼，欲将吾道付沧洲。","三年恶瞰卢仝屋，一日轻装范蠡舟。","蹈海高怀欣独往，济川好手蹇难留。","樯阴舸下能容我，雨笠烟蓑傲白鸥。"],"title":"无题  其三"}
