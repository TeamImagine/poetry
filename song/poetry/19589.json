{"author":"史浩","id":19589,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["少微烨烨瑞光开，壮士昂头出草莱。","健笔伫倾三峡水，晴空争听一声雷。","恩承淡墨金门启，宴锡奇花玉女栽。","预想春风掉归鞅，西郊翠霭上衣来。"],"title":"送商筑叟赴南省"}
