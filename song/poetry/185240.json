{"author":"王安国","id":185240,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["柱础霑濡雨意成，翩翩鸟雀隔帘鸣。","侵寻爽气来欹枕，想像沧波去濯缨。","已识古今无得丧，祗须彼我不相迎。","冁然一笑呼归骑，聊更飞毫戏友生。"],"title":"雨意"}
