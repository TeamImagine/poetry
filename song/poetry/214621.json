{"author":"晁补之","id":214621,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["楩柟要是晚方成，雄朔遗风世共惊。","屑去未惊容必去，逃名还自得高名。","歌行元白辞涛壮，书画锺王笔势精。","乘马辎车何足算，不将稽古愧桓荣。"],"title":"和二叔父少监入馆见赐诗"}
