{"author":"范成大","id":43696,"strains":["平平平仄仄，仄仄平平平。","平○仄仄平，○仄平平平。","仄平仄仄平，○仄○平平。","仄仄仄仄平，○平仄平平。","平○仄仄仄，仄仄平？平。","仄仄平仄平，平平平平平。","平仄平平平，平○仄平平。","仄平仄仄仄，仄仄仄平平。","仄平仄平平，仄平仄平○。","平平仄仄仄，○仄○平○。"],"paragraphs":["江纹圆复破，树色昏还明。","连滩竹节稠，汹怒奔夷陵。","石矶铁色顽，相望如奸朋。","踞岸意不佳，当流势尤狞。","山回水若尽，但见青竛竮。","惨惨疑鬼寰，幽幽无人声。","颠沛安危机，艰难古今情。","俯窥得目眩，却立恐神惊。","白云冒岩扉，下维玉虚庭。","神仙坐阅世，应笑行人行。"],"title":"白狗峡"}
