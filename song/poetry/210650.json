{"author":"杨亿","id":210650,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["西来赴调合闗𦈡，黄绶风尘厌九衢。","祖席且同开口笑，公庭未免折腰趋。","长安车马偏欺客，鲁国衣冠肯戏儒。","共忆故园归计晚，旧游烟树隔重湖。"],"title":"吴待问之蒙城簿"}
