{"author":"王洋","id":251238,"strains":["仄○○仄仄仄平，平平仄仄平仄平。","仄平平仄仄仄仄，平仄仄仄平仄平。","平平仄○仄仄仄，仄仄仄仄平平平。","仄平仄仄仄平仄，仄平仄仄平平平。","仄平平平仄平仄，平仄仄仄平平平。","平平平平仄仄仄，仄仄仄仄平平平。","○平平平仄仄仄，仄仄仄仄○平平。","仄平仄仄仄仄仄，○仄仄仄平平平。","平平仄仄仄平仄，仄仄○仄平平平。","平平平平仄仄仄，平仄平仄平○平。","仄平平仄仄平仄，仄仄仄仄平○○。","平平平仄仄平仄，平仄○仄○平平。"],"paragraphs":["短檠三尺照座隅，眵昏两目头不梳。","丈夫功业务广大，安用事此牛尾书。","多求旧闻助器识，欲驾万里须舟舆。","要坚志节在专苦，积萤照夜真前车。","道乡先生好门户，髯季晚出充门闾。","昻昻鸡群见野鹤，炯炯虎视嗟黔驴。","如何天公不着眼，弃此异宝犹纷挐。","我知造物自有意，将骋健骏先虚徐。","金须百錬作钟鼎，玉试三火真璠玙。","来年明光再射策，聊取髙第酬三余。","古今人事自差别，见晚用速皆乘除。","他年云路着鞭稳，无忘过我中田庐。"],"title":"赠邹德年"}
