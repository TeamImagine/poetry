{"author":"王奕","id":140069,"strains":["平平平仄仄平平，仄仄平平仄仄平。","平仄仄平平仄仄，仄平平平仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["舟如飞叶浪如雷，寄与江神不用猜。","贞士偶因诸老出，两生端为圣门来。","但沿沂水求雩瑟，即返严滩访钓台。","可惜汉江风浪定，矶头不见予卿回。"],"title":"和叠山小姑庙"}
