{"author":"郭印","id":250045,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["烂漫烟光一目收，危亭葺就壮岑楼。","三巴故国山川在，万古长空日月流。","江水奔腾无昼夜，石田耕获漫春秋。","兴来笻竹随儿辈，径路平生不惯由。"],"title":"宪司后园葺旧亭榜以明秀元少监有诗次韵"}
