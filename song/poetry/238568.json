{"author":"王庭珪","id":238568,"strains":["仄仄仄平平仄平，平平仄仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["累世以赀雄里闾，惟公挟策似寒儒。","欲将那律九经库，定胜江陵千木奴。","玉树诸郎新命贵，锦囊丹诰宠光殊。","当时籍甚吴丞相，恩泽今归两凤雏。"],"title":"挽刘英臣"}
