{"author":"张镃","id":81269,"strains":["平平平仄平平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["怀人非特为能诗，襟抱如君坦复怡。","三径许时无地觅，一生高处只天知。","江湖老梦疏篷惯，灯火凉秋细字宜。","此兴未尝殊往岁，水边唯欠咏黄葵。"],"title":"次韵酬潘茂洪见寄"}
