{"author":"赵蕃","id":76667,"strains":["平平仄仄仄平仄，仄仄平平仄仄平。","仄仄仄平平仄仄，仄平平仄仄平仄。","平平仄仄仄仄仄，仄仄平平仄仄平。","仄仄平平仄平仄，仄平平仄仄平平。"],"paragraphs":["荆溪路入白云径，势与松江相并宽。","政以檝轻忧逆浪，忽逢风转起飞翰。","须臾又报一舍过，转盻应无百里难。","却恨铜官易成远，不容双目细留看。"],"title":"自宜兴过溧阳"}
