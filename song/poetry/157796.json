{"author":"韩维","id":157796,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平平仄平平。"],"paragraphs":["杨公白首困青䯄，坐对流阴颇自嗟。","半夜星文穷斗次，平明春色遍人家。","漫将愁思惊天运，好看新诗待物华。","何日一樽相就醉，为君先探此园花。"],"title":"奉和杨直讲除夜偶书"}
