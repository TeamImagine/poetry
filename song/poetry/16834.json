{"author":"王之望","id":16834,"strains":["平平○平仄，仄仄平平平。","仄平仄平仄，仄仄平仄平。","仄平平○平，仄仄平平平。","平平仄平仄，平平仄平平。","仄仄仄仄仄，○平仄平平。","平平仄平仄，仄仄○○平。","平○仄○仄，仄仄仄仄○。","仄仄○仄○，平仄○平平。","仄平仄仄平，平○仄平平。","仄仄仄平仄，○仄平仄平。","仄仄平平仄，平平仄○平。","平仄仄仄仄，○仄平平平。","仄○仄仄○，仄仄仄仄平。","仄平平仄平，仄仄平平平。"],"paragraphs":["西风吹繁暑，夜气初宜秋。","所居稍虚豁，得以消我忧。","独眠堂中央，一榻无衾裯。","开轩敞南北，凉飚入翛翛。","是日七月七，三星已西流。","残云不成雨，缥缈当空浮。","云行忽中断，月彩烂不收。","影落庭树间，枝叶如雕锼。","草根有小虫，微吟作啾啾。","岂复厌喧聒，更觉窗户幽。","我欲终今夕，飞蚊不相谋。","喧我复啮我，驱去嗟无由。","但当我自屏，岂与汝辈仇。","闭门归下帷，蝶梦寻庄周。"],"title":"七夕"}
