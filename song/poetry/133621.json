{"author":"卫宗武","id":133621,"strains":["平平仄仄○，平仄○仄仄。","仄平平仄仄，仄仄平平仄。","仄仄仄平平，平平平仄仄。","平平○平平，平平○仄仄。","仄仄平仄○，平平仄平仄。","平平仄平平，仄仄仄平仄。","平平仄平仄，仄仄平仄仄。","仄平仄○平，仄仄平○仄。","仄平仄仄平，仄仄仄平仄。","平仄仄平平，平平仄平仄。","仄仄仄平平，仄仄平平仄。","仄○平仄平，平平仄平仄。","平仄仄○平，平平仄平仄。","○仄仄仄平，平○平仄仄。","仄仄仄○平，仄仄平平仄。"],"paragraphs":["玄冬适莽苍，霜宇更阒寂。","系舟山下路，窈窕松关入。","一榻寄僧居，幽云生卧室。","明朝过东山，千寻更矹硉。","丙舍尤杳深，寒林互盘屈。","孤枫缀余丹，万竹错丛碧。","天寒鸟声静，木落山骨出。","饮无客献酬，坐有僧分席。","一杯复一杯，不觉日之夕。","林鸟欲归栖，翩翩竞翔集。","万点布平田，有似坡仙弈。","此行为访梅，东寻复西觅。","俄见影横斜，萧然倚山壁。","中有第一春，缄藏何太密。","数日我重来，要见南枝白。"],"title":"冬留紫芝庵即事"}
