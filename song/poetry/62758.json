{"author":"薛季宣","id":62758,"strains":["平仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["惊起周公梦，三竿日倍高。","被毡吟不用，州县职徒劳。","脂辖驱邮置，金车困贼曹。","几如陈处士，龙卧楚江皋。"],"title":"二十三日送客寒溪还视邑事食时过节推周文犹高卧未起愒然嗟羡以诗戏之"}
