{"author":"韩维","id":157903,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["南园百草雨中秋，把烛题诗寄驿邮。","意重不辞终日看，韵强深愧隔年酬。","登山屡赴幽人约，筑野犹稽圣主求。","命驾幸无千里远，春湖舣楫待君游。"],"title":"去冬蒙君实示嘉篇懒拙不即修谢临书走笔深愧浼渎"}
