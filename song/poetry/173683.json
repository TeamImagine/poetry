{"author":"黄庶","id":173683,"strains":["仄仄仄平仄，仄仄平仄平。","仄仄仄平仄，仄○平仄平。","○仄仄仄仄，仄仄○仄平。","平平仄仄仄，平仄仄仄○。","仄平仄○仄，仄仄平平平。","仄仄平仄仄，仄仄平平○。","平仄○仄平，○仄平仄平。","仄平○平平，○仄平仄平。","○仄仄平仄，仄仄○仄平。","仄仄○仄仄，仄仄仄平平。","仄仄仄仄平，仄仄平仄平。","仄仄仄仄仄，仄○平仄平。","仄仄平平平，仄仄仄仄平。","仄仄仄仄仄，平仄仄○仄。","○仄仄平仄，仄平仄平平。","平仄仄平仄，仄仄平仄平。","○平○平仄，仄仄○？平。","仄仄平仄平，仄仄○平平。","仄平仄仄平，仄仄平○平。","仄平平平仄，平仄仄仄○。","仄仄仄仄仄，仄仄平平平。","○仄平仄○，仄平仄平平。"],"paragraphs":["古乐治情性，故使风俗完。","郑卫入人耳，雅正声日殚。","教化走薄恶，靡靡如转丸。","全音不可见，来往寂寞间。","我疑至和意，独落诗人肝。","或以鸣道德，或以伤忧患。","存者三百篇，兴寄青与丹。","至今如清风，留在乔木端。","敦厚久衰落，坐见王泽干。","后世其得者，或谒道之门。","失者抱大羹，竞下咸与酸。","最晚李杜出，遂将风雅坛。","内以康心脾，睥睨万物根。","予早酷爱慕，强把屈瓠钻。","当食对藜藿，诵之若熊蹯。","崔子我同好，韵宇嗟璞浑。","其诗长于适，意趣犹捭豚。","巨轴逾百篇，抵我轻玙璠。","得之忘睡眠，夜拭瞳膜昏。","若游金貂市，时见太古冠。","淡泊路久茀，共约锄榛菅。","当结明月期，与君酌醇源。"],"title":"谢崔象之示诗稿"}
