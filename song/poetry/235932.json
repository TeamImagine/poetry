{"author":"李光","id":235932,"strains":["仄平○仄平，平平仄○仄。","仄平仄平仄，仄仄平平仄。","○平仄仄平，○平平仄仄。","仄仄仄平平，仄平仄平仄。","仄仄○平平，平仄仄平仄。","平仄仄仄○，仄平平仄仄。","仄仄仄仄平，平○仄平仄。"],"paragraphs":["结亭临大江，浯溪出其侧。","道人傍溪月，月照溪逾碧。","当知月在天，分身千百亿。","此月有亏盈，我心本澄寂。","合眼听溪声，开眼见溪色。","声色两不留，我心何处觅。","梦觉月在窗，还如旧知识。"],"title":"伊洛节上人寓浯溪中宫寺作溪月亭诸人咸赋诗辄留鄙句"}
