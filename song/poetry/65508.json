{"author":"廖行之","id":65508,"strains":["平平仄仄仄平平，仄仄仄平仄仄平。","平仄平仄仄平仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["闻弦那用湿青衫，俛首盐车骥可骖。","珍重居污自贞洁，飞扬巢幕漫呢喃。","云天意气生怀抱，尊俎风流入笑谈。","不碍哦诗佐清逸，明朝敛板又庭参。"],"title":"和徐志父道中池亭独游之什二首  其二"}
