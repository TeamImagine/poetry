{"author":"梅尧臣","id":57197,"strains":["平○○仄仄，仄仄○平平。","仄○平仄仄，仄仄○○平。","平平仄平平，仄仄平○平。","仄仄仄仄仄，平平仄仄平。","○平平平平，仄仄仄○○。","平平仄仄仄，平仄平仄平。","○仄仄平平，平仄○仄○。","仄平○仄平，仄仄○仄○。","仄平仄平平，仄平平仄平。","○仄平仄仄，仄仄仄仄平。","仄平仄平平，仄仄○仄○。","仄仄平○仄，仄仄○平○。","○○○仄仄，○仄仄平平。","仄平仄平平，仄仄仄平平。","平平平仄平，仄仄平平平。","仄仄平仄平，仄仄平仄平。","仄仄平平平，仄仄○仄仄。","仄仄平仄平，平仄仄仄平。","平仄○平平，仄平平平平。","平平仄仄平，仄仄仄仄仄。","平仄○仄平，○平仄○平。","平仄仄平平，仄仄平平平。"],"paragraphs":["尊王兴霸国，古莫重齐桓。","仲尼书大法，亦莫重更端。","文章革浮浇，近世无如韩。","健笔走霹雳，龙蛇奋潜蟠。","飏风何端倪，鼓荡巨浸澜。","明珠及百怪，容畜知旷宽。","其后渐衰微，余袭犹未弹。","我朝三四公，合力兴愤叹。","幸时构明堂，愿为栌与栾。","期琢宗庙器，愿备次玉玕。","谢公唱西都，予预欧尹观。","乃复元和盛，一变将为难。","行将三十载，衣被剧纤纨。","后生喜成功，往往舞朱干。","君家兄弟贤，挺拔尤坚完。","譬彼登泰山，孰辨云径槃。","忽在高高巅，两腋犹插翰。","我久知子名，曾未接子驩。","前者和君诗，薄言惭儿肝。","淮南喜子来，袖刺字未漫。","明日闻渡江，留书特相安。","今又获嘉辞，至味非咸酸。"],"title":"依韵和王平甫见寄"}
