{"author":"韩愈","id":9997,"strains":["仄平平仄平仄仄，仄仄○平平仄仄。","仄仄平平平仄平，仄仄平平仄○？。","仄平仄仄平仄平，平平平仄○平仄。","仄平仄仄仄平仄，○仄平平○仄仄。","平平仄仄○仄平，仄仄平平仄平○。","平平仄仄平仄平，平仄平仄平○○。","平平仄仄仄○仄，仄仄○仄仄平仄。","仄仄仄平平仄平，仄仄仄○○仄仄。","仄仄平平仄仄仄，仄仄仄仄平○仄。","仄平平仄仄平平，仄仄平○平仄仄。","仄平仄仄平平仄，仄仄仄平平○仄。","○平仄仄平平平，仄仄仄平仄仄仄。","平○仄仄平仄平，仄平仄仄仄平仄。","仄平平仄仄平○，平仄平平仄平仄。","仄仄仄仄平平平，仄仄仄仄仄○○。","平平平仄○仄仄，仄平？仄平平仄。","仄仄○平仄仄平，○○○平平仄仄。","仄平平仄仄平平，仄仄仄仄○平仄。","仄仄平平平仄○，○平仄仄仄平仄。","平平仄仄○仄仄，仄仄仄平○仄仄。"],"paragraphs":["李花初发君始病，我往看君花转盛。","走马城西惆怅归，不忍千株雪相暎。","迩来又见桃与梨，交开红白如争竞。","可怜物色阻携手，空展霜缣吟九咏。","纷纷落尽泥与尘，不共新妆比端正。","桐华最晚今已繁，君不强起时难更。","关山远别固其理，寸步难见始知命。","忆昔与君同贬官，夜渡洞庭看斗柄。","岂料生还得一处，引袖拭泪悲且庆。","各言生死两追随，直置心亲无貌敬。","念君又署南荒吏，路指鬼门幽且敻。","三公尽是知音人，曷不荐贤陛下圣。","囊空甑倒谁救之，我今一食日还并。","自然忧气损天和，安得康强保天性。","断鹤两翅鸣何哀，絷骥四足气空横。","今朝寒食行野外，绿杨匝岸蒲生迸。","宋玉庭边不见人，轻浪参差鱼动镜。","自嗟孤贱足瑕疵，特见放纵荷宽政。","饮酒宁嫌{角戋}底深，题诗尚倚笔锋劲。","明宵故欲相就醉，有月莫愁当火令。"],"title":"寒食日出游"}
