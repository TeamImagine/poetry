{"author":"释祖钦","id":141219,"strains":["仄仄仄平仄仄，仄仄平平仄仄。","平平仄仄，仄仄○平。","仄仄仄○，平平平仄。","平仄仄平，平仄仄仄。","平仄仄平，平平仄仄。","仄仄平○仄仄○，平平平仄○平仄。","平平平，仄平仄，○平仄仄仄仄，仄仄平平平仄。"],"paragraphs":["露地白牛黑黑，是处寻他不得。","山青水绿，似有如无。","眼见耳闻，依稀仿佛。","全不顾时，蹄角却在。","才动着时，踪由已没。","月下闲将短笛吹，风前休把长绳勒。","阿呵呵，也奇特，如今趁亦不去，自在东西南北。"],"title":"偈颂一百二十三首  其七七"}
