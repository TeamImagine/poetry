{"author":"张瀛","id":18123,"strains":["仄平○平仄仄仄，平仄平平仄○仄。","仄仄仄仄仄仄○，平仄平○仄平仄。","仄平○平○仄○，○仄平平平仄仄。","平平仄仄仄○○，仄仄平平仄平仄。","仄仄○平平仄仄，○平仄仄平平仄。","平○仄仄仄平平，仄仄平平平仄仄。","仄仄○平平仄仄，平仄仄○平仄仄。","平平○仄仄仄平，平平仄仄仄仄仄。","○仄仄，仄平平仄平平平，仄仄仄仄平平仄。"],"paragraphs":["我尝听师法一说，波上莲花水中月。","不垢不净是色空，无法无空亦无灭。","我尝听师禅一观，浪溢鳌头蟾魄满。","河沙世界尽空空，一寸寒灰冷灯畔。","我又听师琴一抚，长松唤住秋山雨。","弦中雅弄若铿金，指下寒泉流太古。","我又听师棋一著，山顶坐沈红日脚。","阿谁称是国手人，罗浮道士赌却鹤。","输却药，法怀斟下红霞丹，束手不敢争头角。"],"title":"赠琴棋僧歌"}
