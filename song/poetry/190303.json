{"author":"韦骧","id":190303,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄平平平仄，仄仄平平仄仄平。"],"paragraphs":["束苇然膏百炬红，夜堂寒气变春融。","流星半没飞金镞，缺月初圆引角弓。","赏罚明如棘门上，和融远过泽宫中。","平心不为长眉醉，慷慨真成壮士风。"],"title":"夜射通叔虞曹圃"}
