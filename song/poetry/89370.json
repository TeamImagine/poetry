{"author":"刘学箕","id":89370,"strains":["仄仄平○仄平平，仄仄仄仄平仄平。","仄平仄○仄平仄，仄平平仄平平仄。","仄平仄仄仄仄仄○仄，仄仄平○平仄平平○仄仄。","仄平平平仄平仄，平仄平平平仄仄。","仄仄平仄平仄平，仄平平平平仄○。","平平仄平平仄平，仄仄平平仄仄平仄平○平。","○平平○平平平，仄仄仄仄平平平。","平平仄仄仄平仄，平平仄平仄平仄。","仄○平仄仄平仄，仄仄平平仄平仄。","仄平仄仄仄平仄，平平仄仄○平仄。","平平仄平平仄仄，平仄○○平仄仄。","仄○平平平仄仄，平仄仄平仄平仄。","仄平平平仄平仄，仄仄仄仄仄仄仄。","仄平仄仄平○平，仄平仄仄仄仄平仄○。","仄仄○平平仄仄，仄仄仄平仄平仄仄平平平。"],"paragraphs":["见好山如见高人，遁世冀茧清浄身。","见拳石如接佳友，手摩挲爱逾琼玖。","我生嗜好不有冗长物，寓意萧闲祇在青山并怪石。","往年都梁得灵壁，名以催诗延座侧。","去载还自嶓冢江，女娲溪头才落帆。","山灵见知情不凡，乞我清波一块川墨涂巉𪨷。","屏山嵯峩高云衢，五亩下着吾侬居。","窗扉面面挹山色，真山假山互崷崒。","旧藏英道数峰碧，怪怪奇奇总拈出。","一丘一壑在胸臆，烟云尽向空斋集。","君家一峰良可惜，埋没庭除沙土蚀。","尚思阿翁存手泽，何不遣归慰岑寂。","楚人亡弓楚人得，在彼在此理则一。","小诗代简言从容，子心坦荡讵执违与从。","傥令长须勤送似，待予大书特书榜曰飞来峰。"],"title":"简康侄求先君石山"}
