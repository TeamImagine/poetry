{"author":"周紫芝","id":241058,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["上方枝策记当年，仿佛天宫五日间。","老去新添唯白发，重来好在只青山。","已怜雪意催寒急，更遣泉声唤梦还。","明日郊宫禋社稷，此生犹得缀朝班。"],"title":"夜宿净慈明日当宿斋宫"}
