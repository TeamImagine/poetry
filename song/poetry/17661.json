{"author":"葛立方","id":17661,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["爝火畴能补大明，谩陪朝请趁晨兴。","虽叨荷橐簪缨旧，颇愧铨衡水镜澄。","夜帐归来惊怨鹤，晓窗穴处纵痴蝇。","自知浮食辜君赐，却拟扶犁换斗升。"],"title":"罢职还家汉卿叔赐诗和韵"}
