{"author":"刘克庄","id":115104,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["家传岂有枕中方，敢向尧朝议大章。","难入高贤真率社，且寻童子钓游乡。","有西畴事咨衡宇，无北山移诮草堂。","独恨才衰诗不进，傥容摘艳更熏香。"],"title":"和警斋侍郎二首  其二"}
