{"author":"邓肃","id":4412,"strains":["仄平仄○○，平平仄平仄。","○平仄平仄，平仄仄平仄。","平平仄平平，平平○仄仄。","平仄仄○平，仄平平○仄。","仄仄仄平仄，仄仄仄平仄。","平仄平平仄，平平仄平仄。","仄○仄平平，平○仄仄仄。","仄仄仄平仄，平平○仄仄。","平○○仄平，○平平仄仄。","平平仄仄平，平平平仄仄。","平仄平仄仄，仄平平仄仄。","平仄仄平平，平平仄○仄。","平仄仄仄平，仄平○仄仄。","○仄平平平，平仄仄平仄。"],"paragraphs":["朔风夜号空，于喁几枝木。","深山自春色，芳草不凋绿。","朋来得佳游，招提藏翠麓。","新酒赤如丹，竹萌肥胜肉。","一醉出门去，缺月挂修竹。","归路沙溪浅，危桥践寒玉。","夜过渭滨居，门庭故不俗。","对坐寂无语，泉声如击筑。","宗盟更可人，相邀勤秉烛。","开缄得捷音，豺狼俱面北。","回棹今可矣，赏心嗟未足。","西去有奇岩，佳名配王屋。","箕踞列十人，未充空洞腹。","更约林宗俱，来伴白云宿。"],"title":"过黄杨岩"}
