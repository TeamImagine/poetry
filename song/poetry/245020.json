{"author":"綦崇礼","id":245020,"strains":["平平仄仄仄，仄仄平仄平。","仄仄仄仄仄，仄仄平仄平。","仄仄仄平仄，平平○仄○。","平平仄仄仄，平仄仄平平。","仄仄仄仄仄，仄平平仄平。","平平○仄仄，仄○仄○平。","仄平平仄○，平仄仄仄平。","平平仄○仄，平仄仄○平。"],"paragraphs":["妍词少劲气，直表无曲阴。","劝百岂救一，枉尺焉取寻。","世路务争险，人情难测深。","渔樵各有侣，英俊自成林。","药苦病所利，酒多狂莫斟。","珠投防按剑，玉折戒磨簪。","愿持松柏操，甘受雪霰侵。","途穷但回步，何用涕沾襟。"],"title":"再赋一首趁韵信笔初无定意也"}
