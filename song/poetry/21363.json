{"author":"方翥","id":21363,"strains":["平○仄平平，平仄○平平。","仄仄仄仄仄，平仄平仄○。","仄仄仄平仄，仄平○仄平。","仄仄仄平仄，○平仄平平。","仄仄仄平仄，仄仄仄仄平。","○平仄平仄，平仄平平平。","平平平仄平，平平仄平平。","仄平仄仄仄，仄仄仄仄平。"],"paragraphs":["游从忘朝晡，尊酒轻招呼。","笑语恣玩狎，翻覆云雨疏。","我友数君子，古心相与娱。","每见辄宾敬，衣裳俨而趋。","恶石寓规诫，美疢疾佞谀。","深山足风雨，零落梅花株。","亭亭岩上松，霜姿一何孤。","感兹各努力，勿以岁事徂。"],"title":"寺中别林谦之兼寄诸郑"}
