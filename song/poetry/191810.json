{"author":"郭祥正","id":191810,"strains":["平平○平平仄平，平平仄仄平平平。","平平仄仄仄平仄，仄仄仄平平仄平。","仄平仄仄仄平仄，仄仄仄仄平平平。","仄○仄仄平仄仄，平平仄○平平平。","仄○平平○○仄，平平仄仄○平平。","平平○仄仄平仄，平平仄仄平平○。","平平平仄平仄仄，仄仄仄○平平平。","平平仄仄仄平仄，○平仄仄平平平。","仄平仄仄仄仄仄，仄仄仄仄平平平。","平平仄仄平仄仄，平仄平平仄仄平。","仄仄仄平○仄仄，平平仄仄平○平。","仄平○仄仄平仄，平平平仄平平平。","仄平○仄仄平仄，平平仄仄平平平。","仄平平平仄仄仄，平平仄仄平平○。","平平平仄仄○仄，仄平平仄○平平。","仄平仄仄仄仄仄，平仄仄仄○仄平。","平平仄仄仄○仄，仄平○仄平平平。","仄○仄仄仄仄仄，○平○平仄仄平平平。"],"paragraphs":["东林沈郎真隐居，山环水遶开方壶。","何年濯足脱尘网，坐卧七言哦蕊珠。","有时隐几佚吾老，万事不到灵台虚。","瓮间绿螘春欲活，仙翁夜降青云车。","自称山人号回客，为君猛饮留斯须。","蚊蝇驱尽烛还灭，清风扫地银蟾铺。","梨花蕉叶锺与鼎，倒卷锦浪吞鲸鱼。","双瞳湛湛翦秋碧，三山不动乔松孤。","歘然踊起拂素壁，笔洒二韵铿琼琚。","西邻已富忧不足，东老虽贫乐有余。","白酒酿来缘好客，黄金散尽为收书。","瓮干吟罢尚携手，寥寥天籁鸣笙竽。","渡桥掺袂忽无迹，东方渐白飞群乌。","世人寻仙不可得，仙人寓世情何如。","桃源归路杳难问，落花流水空踟蹰。","后来福祸固已验，生死往复犹坦途。","圜庵不坏子传业，玉琴遗韵寒泉俱。","以回易吕未可必，回生回生是亦刘方徒。"],"title":"寄题湖州东林沈氏东老庵"}
