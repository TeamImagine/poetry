{"author":"白玉蟾","id":122017,"strains":["平平平仄平平平，仄仄仄仄平平平。","仄平平平仄仄仄，仄平平平○仄平。","仄仄平平平仄仄，仄仄平仄平平平。","仄仄仄○仄仄仄，平平仄仄仄平平。","仄仄？平仄平仄，平平仄仄仄平平。","平平仄仄○平仄，平仄平平仄仄○。"],"paragraphs":["神童天纵何聪明，十幅一息增荣名。","若非唐朝李太白，靖通真人当复生。","击石轰雷惊四座，宝卷拈出安群情。","八卦五行有妙用，金丹大药自然成。","布衲蹁跹贱罗绮，银钩婉娩鬼神惊。","仙山便好留仙佩，何必蓬莱顶上行。"],"title":"倪昭卿赋赠叶神童  其二"}
