{"author":"梅尧臣","id":46378,"strains":["平平平平○仄平，平仄仄仄○仄平。","平平○仄○仄仄，仄平仄仄平仄平。","仄平平仄仄仄仄，平平○仄仄仄○。","平平仄平仄仄仄，平仄仄仄仄仄○。","仄○平平仄平仄，仄平仄仄○仄平。","仄平○仄平仄仄，○仄平仄仄仄平。"],"paragraphs":["青山崔巍藏古基，文豹不见空断碑。","华堂重构犹隠雾，地今易主还好奇。","欲邀明月一去饮，常娥将悔出海迟。","谿边少年意气在，来往只借白鹿骑。","自称山人具肴酒，酒酣请我留此辞。","谪仙坟近何可问，当日无咏亦所疑。"],"title":"题姑苏豹隠堂"}
