{"author":"陆游","id":38823,"strains":["仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["俗情向者未全忘，洗以萦帘一缕香。","得失故应常浩浩，是非正可付苍苍。","残蝉不断知秋近，双燕归来伴昼长。","谁识龟堂新力量，东家却笑接舆狂。"],"title":"偶作夜雨诗明日读而自笑别赋一首"}
