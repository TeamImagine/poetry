{"author":"韩翃","id":4873,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["藏头不复见时人，爱此云山奉养真。","露色点衣孤屿晓，花枝妨帽小园春。","时携幼稚诸峰上，闲濯眉须一水滨。","兴罢归来还对酌，茅檐挂著紫荷巾。"],"title":"又题张逸人园林"}
