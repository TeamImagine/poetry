{"author":"周南","id":85082,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["天怜羁迹寄诸侯，差近危栏付与秋。","风物卷帘都在眼，湖山如画恰当头。","征鸿已作随阳计，社燕能为几日留。","赖有楚天凉夜月，二年相伴上谯楼。"],"title":"阙题  其二"}
