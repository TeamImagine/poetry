{"author":"李清照","id":245948,"strains":["平仄仄平平仄○○平仄，○○平仄平平仄。","仄平仄仄仄平平，仄仄平平平仄仄。","平仄平仄平仄平，仄平平仄平平平。","平平仄仄仄平仄，平平仄仄平平平。","仄平平仄平平仄，仄平仄○平平仄。","仄平仄仄仄仄平，平平仄仄平平仄。","平平仄仄平仄平，平平平仄○○平。","平仄仄仄仄平仄，平仄仄仄平平平。","仄平仄仄○平仄，仄仄○平○仄仄。","平平平仄仄仄平仄仄仄仄仄○仄平，仄平仄平○○平仄○仄。"],"paragraphs":["君不见惊人废兴传天宝，中兴碑上今生草。","不知负国有奸雄，但说成功尊国老。","谁令妃子天上来，虢秦韩国皆天才。","花桑羯鼓玉方响，春风不敢生尘埃。","姓名谁复知安史，健儿猛将安眠死。","去天尺五抱瓮峰，峰头凿出开元字。","时移势去真可哀，奸人心丑深如崖。","西蜀万里尚能反，南内一闭何时开。","可怜孝德如天大，反使将军称好在。","呜呼奴辈乃不能道辅国用事张后尊，乃能念春荠长安作斤卖。"],"title":"和张文潜浯溪中兴颂二首  其二"}
