{"author":"邹浩","id":220675,"strains":["平平仄仄平平平，仄仄○仄仄平仄。","仄仄平平仄仄平，平仄平平仄平仄。","仄仄平仄仄仄○，仄仄平平仄平仄。","仄平平○仄仄平，仄仄仄仄平平仄。","仄仄平平平仄平，仄仄仄平平仄仄。","平平平平仄平平，平仄平平平仄仄。","仄平仄仄仄平平，仄仄平平仄平仄。","平○仄○仄仄仄，仄仄平平仄平仄。","仄平平平仄仄○，平仄仄仄平平仄。","平平仄仄仄仄平，仄仄平平仄○仄。","○○仄仄仄○平，仄仄平平仄平仄。","仄平平○仄仄仄，仄仄平平仄○仄。","平平仄仄○平平，仄平平仄仄平仄。","平平平仄仄平平，平仄平平○平仄。","仄平○仄平○平，仄仄平○平仄仄。","仄平仄○仄仄平，仄仄平平○仄仄。"],"paragraphs":["颐山颍水天西东，四载相望二千里。","我守枯株未得还，君逐飞蓬忽然至。","坐令桑梓落眼中，顿觉精神到尘外。","昔人逃空喜足音，况乃謦欬逢昆弟。","此会由来天予之，几日冷风清暑气。","君才荣华早驰名，荆国先生曾改视。","殿前射策失龙头，仕处波涛起平地。","胸中万虑不一施，却作明时岭南尉。","太夫人年七十三，诸子半掩黄垆逝。","兰陔养志独赖君，路远何由复迎侍。","当思有以慰其心，莫把光阴较荣悴。","本朝丞相岂不盛，尚辈流人已三岁。","君今补考裁秋冬，托身民上与之异。","萧条官府似僧居，春入梅花更堪醉。","要须相与无町畦，卷舌为喑真得计。","我家宅相世所知，矫首南云从此俟。"],"title":"送表兄华元翰赴四会尉"}
