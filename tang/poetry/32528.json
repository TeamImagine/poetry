{"author":"吴融","id":32528,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["裛尘丝雨送微凉，偶出樊笼入道场。","半偈已能消万事，一枰兼得了残阳。","寻知世界都如梦，自喜身心甚不忙。","更约西风摇落后，醉来终日卧禅房。"],"title":"禅院弈棋偶题"}
