{"author":"李壁","id":85487,"strains":["平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["江路悠悠无驿使，道南特寄惬公心。","似嫌大洁惊凡卉，故染轻红伴醉吟。","绝艳偷春来雪径，绛葩翻露出琼林。","病余不得陪真赏，祇玩新章抵碎金。"],"title":"次韵张季长红梅七言三首  其一"}
