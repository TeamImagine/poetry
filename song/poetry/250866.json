{"author":"刘才邵","id":250866,"strains":["平○仄仄仄平平，仄仄平平仄仄平。","平仄平平平仄仄，仄平平仄仄平平。","平仄平平仄平仄，平○平仄仄平平。","平平仄仄平平○，仄仄○平仄仄平。"],"paragraphs":["云间素月若飞来，半镜携归共挂台。","星渚桥成仙步隐，玉箫声断晓风哀。","曾向兹辰曝图籍，还思延阁敌蓬莱。","谁怜点鬓吴霜重，酒母分霑助把杯。"],"title":"次韵周秀实七夕"}
