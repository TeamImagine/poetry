{"author":"吴芾","id":18275,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["先生岂是傲当时，知向名场早识机。","扰扰半生蝴蝶梦，休休今日绿蓑衣。","笔端信有江山助，醉里从教日月飞。","应笑蘧生回首晚，才知四十九年非。"],"title":"和刘与几悟昔"}
