{"author":"徐鹿卿","id":117580,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["惭无健笔敌苏州，蜗蚓聊鸣子夜秋。","问乐定应从季子，寻盟自许长滕侯。","伫看腾踏飞黄去，小共徜徉大白浮。","会有鸡林识风雅，一诗端把百金收。"],"title":"酬吴直学  其二"}
