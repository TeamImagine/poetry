{"author":"程公许","id":106384,"strains":["仄平平仄○仄平，仄○平仄仄仄○。","仄平平仄仄仄仄，平仄仄仄平仄平。","平平仄平○○仄，仄○平平仄平仄。","○仄平仄仄仄平，平平平平平仄仄。","平平仄仄平○平，平平仄仄平仄平。","仄平仄仄平仄仄，仄仄平平仄仄○。","平平仄仄平仄仄，仄平仄仄仄仄仄。","仄平平仄仄平平，仄仄平平○仄仄。"],"paragraphs":["系船池口泛滥游，老禅邀我半日留。","岸莎堤柳度窈窕，初暑忽送风雨秋。","萧郎钓台三间屋，万顷烟波媚幽独。","长令千载好事人，贪为淮山流远目。","芊芊蔓草迷长竿，台城直作平野宽。","那知万古文选理，不尽词源八节滩。","英魂远逝招不得，谪仙小杜底处觅。","插天崷崒九芙蓉，试与凭高闲物色。"],"title":"池口昭明太子钓矶蜀僧住山相邀访古和壁间韵"}
