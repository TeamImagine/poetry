{"author":"李白","id":56049,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["久辞荣禄遂初衣，曾向长生说息机。","真诀自从茅氏得，恩波宁阻洞庭归。","瑶台含雾星辰满，仙峤浮空岛屿微。","借问欲栖珠树鹤，何年却向帝城飞。"],"title":"送贺监归四明应制"}
