{"author":"宋徽宗","id":240021,"strains":["仄仄平平，仄平○平。","平仄平仄，仄仄平平。","仄仄仄平，仄平○平。","仄仄平仄，仄平仄平。","仄仄平平，仄仄○仄。","平仄仄仄，仄○平仄。","仄○仄平，仄仄仄仄。","仄平平平，仄仄仄仄。","仄仄平仄，平平平仄。","仄仄平平，仄○○仄。","？仄○平，仄平仄平。","平仄仄平，仄仄平平。","仄仄平平，仄仄仄平。","仄仄仄仄，仄仄平○。","仄仄仄仄，仄仄平仄。","平平○平，仄仄仄仄。"],"paragraphs":["句曲之山，有居其颠。","谁氏之子，象帝之先。","启迪后人，淑修其身。","守静而笃，是为葆真。","在昔元符，作室其下。","经始勿亟，以遗来者。","我应受之，嗣绍厥绪。","我仪图之，缮此栋宇。","考彼宫宇，因心而友。","不日成之，克相其后。","廼益其名，曰维万宁。","书以揭之，用妥明灵。","道大无方，体用有常。","以德则帝，以业而王。","坐进此道，与道无极。","神之听之，洽此万国。"],"title":"元符万宁宫庆成颂"}
