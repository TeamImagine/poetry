{"author":"林希逸","id":119370,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄仄平平平仄，仄平平仄仄平平。","平平平仄平平仄，平仄平平仄仄平。"],"paragraphs":["涉世才深误转深，鬓毛赢得雪霜侵。","人多痴到未来劫，禅要空无见在心。","昼暖枕书高鼾睡，夜长樽酒纵狂吟。","花开花落春何意，潮去潮来古即今。"],"title":"夜坐偶成"}
