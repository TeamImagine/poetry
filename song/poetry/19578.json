{"author":"史浩","id":19578,"strains":["仄仄平平仄仄平，平平平仄仄平仄。","仄平仄仄平平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["去去无材策治安，全资风力助轻翰。","欲平紫气频侵斗，当倩中书为脱冠。","香入梅梢春意近，德将鲸饮玉杯残。","珠玑更复传华衮，荣比青霄驾彩鸾。"],"title":"次韵权郡钱直阁鹿鸣宴"}
