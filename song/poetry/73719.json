{"author":"赵蕃","id":73719,"strains":["平平仄平平，仄仄仄平仄。","仄平仄平仄，仄仄平平仄。","平平平仄○，？仄平○仄。","仄平仄平平，仄平仄仄仄。","仄○平平仄，仄仄仄仄仄。","平平仄○仄，平仄平仄仄。","平仄仄仄平，平平仄平仄。","仄仄平仄仄，○仄仄平仄。","平平○平平，仄仄仄仄仄。","平○平平平，仄仄平平仄。","平○平仄仄，仄仄平平仄。"],"paragraphs":["平居说江湖，似若苦饥渴。","及今落吾手，谓可娱朝夕。","胡为连日行，迺复形叹息。","使风不终朝，阻风有并日。","欲行波涛恐，欲住饿馁迫。","吾舟仅如芥，吾命真若发。","吾罪不足云，吾家复何说。","不唯风浩荡，更直雨骚屑。","鸡啼三家幽，鸟度万里阔。","遥闻君山青，旧咏高楼月。","何当俱醉倒，梦去山南北。"],"title":"二月二日阻风呈同行"}
