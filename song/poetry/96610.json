{"author":"陈宓","id":96610,"strains":["平平平仄平，仄平仄平仄。","仄仄平仄平，○仄仄平仄。","平○仄○平，仄仄仄仄仄。","○平仄平仄，仄仄○○仄。","平平仄仄仄，○仄平仄仄。","平平仄平平，仄仄仄平仄。","平仄仄○平，平平仄平仄。"],"paragraphs":["卢君真吏师，盛名日方起。","我昔尝与言，如以石投水。","初听已莹心，久坐益醒耳。","如何但悁企，不得亲燕处。","经年始再见，相望才百里。","新诗忽来前，喜染大羹指。","词翰与其人，俱清绝尘滓。"],"title":"某尝次赞府卢丈高韵复承见示佳篇叹咏之余辄成二首  其一"}
