{"author":"杨万里","id":45917,"strains":["平仄仄平平仄○仄仄平，仄仄平仄平○仄仄平。","仄平平仄仄平仄，仄仄仄仄○平平。","平平仄仄仄平仄，仄仄仄平平仄仄。","仄仄仄仄仄仄平，平仄平平平仄仄。","仄平仄仄仄仄平，平平仄仄仄○平。","平平仄○○仄仄，仄仄○仄○平平。","仄平仄○仄平仄，仄仄平平平仄仄。","平○平仄○○平，平仄平平仄平仄。"],"paragraphs":["嗟予不能知止如邴曼容，又不能毕昏如尚子平。","软红尘里白双鬓，坐见岁律空峥嵘。","催科抚字两何有，伎俩已穷惭九九。","拔薤一本水一杅，多谢同朝金石友。","雪欺老病忽抵巇，西山冻裂不留薇。","诗坛老将更黩武，我已三北犹穷追。","老怀不中数怊怅，急漉鹅黄翻瓮盎。","苛留残雪更些时，为我装严丽谯上。"],"title":"和丁端叔岁晚书怀"}
