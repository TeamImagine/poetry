{"author":"秦观","id":209764,"strains":["仄仄仄仄仄，平平仄平平。","○平仄平平，仄仄○平平。","平仄仄○仄，仄仄平○平。","平平仄仄仄，平仄平仄平。","仄仄仄○仄，仄仄平○平。","平○仄平仄，仄仄平平平。","仄平仄平仄，仄仄仄仄平。","平平仄仄平，仄仄平平○。"],"paragraphs":["孟夏气候好，林塘媚晴辉。","回渠转清流，藻荇相因依。","丛薄起疏籁，众鸟鸣且飞。","高城带落日，光景酣夕霏。","即事远兴托，抚己幽思微。","超摇弄柔翰，徙倚弦金徽。","美人邈云眇，志愿固有违。","丹青傥不渝，与子同裳衣。"],"title":"寄曾逢原"}
