{"author":"李纲","id":243088,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["九峰秀色照溪回，古寺峥嵘殿阁开。","漱玉泉声锵石洞，郁蓝天影抱琼台。","亲宾情话真难得，岩壑幽寻岂易来。","且复淹留同一醉，未应遄櫂念归哉。"],"title":"同士特游惠山再次前韵"}
