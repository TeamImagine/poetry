{"author":"韩翃","id":4897,"strains":["仄平平仄仄平平，仄仄平平平仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["故园衰草带荥波，岁晚知如君思何。","轻橐归时鲁缟薄，寒衣缝处郑绵多。","万人都督鸣骝送，百里邦君枉骑过。","累路尽逢知己在，曾无对酒不高歌。"],"title":"鲁中送从事归荥阳"}
