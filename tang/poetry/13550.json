{"author":"张籍","id":13550,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["词客南行宠命新，潇湘郡入曲江津。","山幽自足探微处，俗朴应无争竞人。","郭外相连排殿阁，市中多半用金银。","知君不作家私计，迁日还同到日贫。"],"title":"送邵州林使君"}
