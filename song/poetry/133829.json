{"author":"卫宗武","id":133829,"strains":["平仄平平仄仄平，平平仄仄仄平平。","仄平平仄仄平仄，仄仄仄平平仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["风雨连朝思黯然，山迷宿霭水迷烟。","一年春事少闲日，半月客程逢漏天。","喜涉鲸波返江国，便思鹤唳买河船。","修途往复成何事，姑了余生未了缘。"],"title":"南徐买舟将归"}
