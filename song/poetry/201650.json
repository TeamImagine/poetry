{"author":"彭汝砺","id":201650,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["石城山水有清音，贾堑烟萝路更深。","松竹门阑初作径，蒲荷池沼旧成林。","騑騑出适穷周道，汩汩归休傍汉阴。","莫诧大夫能作赋，但逢故老数挥金。"],"title":"次致政张大夫韵二首  其一"}
