{"author":"魏了翁","id":102992,"strains":["仄平仄仄平，仄平仄○平。","平平仄仄○，仄仄仄平平。","仄平仄○仄，仄仄平○平。","○平仄仄仄，仄仄平平平。","仄仄仄○平，平仄仄仄平。","仄仄仄平仄，○仄平平平。","仄仄仄平仄，○仄仄平平。"],"paragraphs":["七年谪五谿，二年守三泸。","蛮烟瘴雨中，不改旧时吾。","此来懒看镜，谓我衰且癯。","王生忽肖象，气貌何丰腴。","悔不赂王生，图作一病夫。","庶几转而上，听我归林庐。","及此未衰日，更读几年书。"],"title":"赠画工王生"}
