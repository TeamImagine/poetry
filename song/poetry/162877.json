{"author":"李士会","id":162877,"strains":["平平平仄仄平平，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["人民城郭骇俱非，从此西迁西复西。","曾是万家雄井邑，依然一段好山溪。","津无可锁沈江渚，市不闻钟委草泥。","碑碣更随年月换，兴亡往事向谁稽。"],"title":"银城旧县"}
