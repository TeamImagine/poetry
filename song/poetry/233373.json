{"author":"李彭","id":233373,"strains":["平○仄仄仄平平，仄平○仄○平○。","平平仄仄仄○仄，平仄仄平平仄平。","仄仄平平仄平仄，仄○仄仄仄平仄。","平平平平平仄仄，平仄仄平平仄平。"],"paragraphs":["陵陂麦熟晚云黄，妇姑当获相扶将。","谿山作雨水漂屦，芝菌对床蜗篆梁。","宴坐翻疑谷帘下，梦回恐在漏天旁。","何时晴岚来入户，撩我浩歌倾一觞。"],"title":"苦雨"}
