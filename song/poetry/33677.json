{"author":"陆游","id":33677,"strains":["仄平平平仄平平，仄平平平仄仄○。","平仄仄○仄○平，仄平仄仄平仄平。","平平仄仄平○平，仄仄平平平仄平。","平平仄仄仄仄平，仄仄仄○○仄平。","平平仄○仄仄平，仄平○平仄平平。","仄平平平仄仄平，仄平平○仄平平。"],"paragraphs":["我游西川醉千场，万花成围柳著行。","红锦地衣舞霓裳，翠裙绣袂天宝妆。","清歌一发无留觞，袅袅余声萦杏梁。","黄金络马照路光，自护羃{罒离}观海棠。","搜奇选胜日夜忙，不惟燕宫碧鸡坊。","暮归奚奴负锦囊，路人争看放翁狂。"],"title":"观花"}
