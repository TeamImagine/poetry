{"author":"释道潜","id":202802,"strains":["平平仄○平平平，仄平仄仄平平平。","平平仄仄仄仄仄，仄仄平仄平平平。","○平仄仄仄仄仄，仄仄平仄平平平。","仄平平仄○平仄，仄仄仄仄平平平。","○平平仄仄仄仄，仄○仄仄○平平。","○平仄平仄仄仄，平平平仄平平平。","仄○平平平仄平，平仄仄仄平○平。","仄平仄平仄平仄，仄仄○○平仄平。"],"paragraphs":["天官夜燕琼楼春，一官大醉颓穹旻。","飞光贯地若素练，百里鸡犬声纷纷。","吹风洗雨岁月古，化此顽石良悲辛。","楚山之老颇知异，濯以涧底清漪沦。","霓裳仿佛认羽客，楮冠数寸横秋云。","空斋昼闲戏一击，琅然哀韵还清真。","我闻天官天所陈，虽复暂屈终当申。","烈风迅雷一朝作，却上苍苍朝紫宸。"],"title":"杨康功待制所藏醉道士石"}
