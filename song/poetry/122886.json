{"author":"徐元杰","id":122886,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平仄仄仄平。","平仄仄平平仄仄，仄平仄仄仄平平。"],"paragraphs":["彊支疲薾此跻攀，屈指曾游十载间。","方丈喜添千佛阁，双眸陟豁四围山。","可无可有僧衣钵，随得随供佛面颜。","门外雪深知几许，只消透得个重关。"],"title":"登灵鹫千佛阁为往山野堂绍祖留题"}
