{"author":"洪炎","id":226155,"strains":["平平仄仄平，仄仄平平○。","仄○仄平平，仄仄仄仄平。","平平仄仄仄，仄仄仄仄平。","平仄○仄仄，仄仄平平平。","平平仄平仄，平仄仄仄平。","仄仄仄仄平，仄仄平平平。","○仄仄仄仄，仄仄平仄平。","仄平平平平，○平平平平。","平平平仄仄，平仄仄平平。","仄仄仄平仄，仄平仄仄平。"],"paragraphs":["朝登万仞冈，夕宿云霞间。","越王昔何时，税驾宅此山。","山巅有石室，险绝未可攀。","烟树相映带，尚想飙轮还。","文吴二仙子，腾踔跨两斑。","俯仰五百秋，下视悲人寰。","王室久荡析，世路方孔艰。","我寻真人居，荷锄芟蓬菅。","林泉依福地，樵汲闯灵关。","庶以远兵革，返兹后死颜。"],"title":"越王山二首  其一"}
