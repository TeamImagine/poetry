{"author":"刘敞","id":175387,"strains":["平平平仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["城西陵谷几推移，仍有中亭玉树枝。","从政真同傲吏隐，赏心能与古人期。","诛茅改筑成芳榭，引水交流涨曲池。","闻道小山多丽句，还因春草梦新诗。"],"title":"寄谢霍丘静乐亭"}
