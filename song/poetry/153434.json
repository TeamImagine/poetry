{"author":"刘辰翁","id":153434,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","平平○仄仄，平仄仄平○。","仄仄平平仄，平○仄仄平。","平平平仄仄，平仄平平平。"],"paragraphs":["念旧情何及，逃虚理不还。","不因求介子，安识是何山。","公子何恩怨，羁臣自险艰。","巅崖苍莽外，烟雨有亡间。","就使身豺虎，宁当火蒯菅。","年年寒食雨，天亦为潺湲。"],"title":"春景 介山"}
