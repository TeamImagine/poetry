{"author":"陈造","id":58690,"strains":["仄仄仄平仄，仄仄平平平。","平平仄仄○，仄仄○仄○。","仄平仄仄平，平仄平○平。","平仄仄仄平，平仄仄○平。","仄仄仄○仄，平平仄平平。","平仄○仄仄，仄平平仄平。","平平仄平仄，仄仄平仄平。","○平仄平仄，平仄仄仄平。","仄仄仄○平，仄仄平仄平。","仄○仄仄平，○○平仄平。","仄平仄仄仄，○仄平平平。","仄○平仄○，仄仄平仄平。","仄○仄平平，仄平○仄○。","平仄仄○平，平平仄平平。"],"paragraphs":["晋起不由德，亦坐崇清虚。","陵夷莫挽回，后世犹受污。","庾非适用才，夷甫真其徒。","楼以庾得名，而庾愎且迂。","面势瞰空阔，檐楹焕丹朱。","遐想如不及，效尤无乃愚。","风流与经济，本自珉玉殊。","空谭养虚誉，胎祸取炭涂。","峻约火燎原，典午辕下驹。","举扇障蜚尘，王叟宁厚诬。","徇名不既实，扁榜谁权舆。","得兴偕下僚，小节安足模。","捍患识黄楼，仰高题景疏。","于是复间然，吾言乃迂儒。"],"title":"庾楼"}
