{"author":"范成大","id":44057,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["日出尘生万劫忙，可怜虚费隙驹光。","若教闲里工夫到，始觉淡中滋味长。","岁晚角巾思芋栗，年来手版愧耕桑。","松风萝月须相信，春水深时上野航。"],"title":"怀归寄题小艇"}
