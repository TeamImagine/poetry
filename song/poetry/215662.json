{"author":"张耒","id":215662,"strains":["仄平平平平仄仄，仄平仄仄○平仄。","仄平平仄仄平平，平仄平平仄平仄。","仄○仄○平平仄，平仄平平仄平仄。","平平平仄仄仄平，平仄平平平仄仄。","平平平平平仄仄，仄仄仄平平仄仄。","仄平仄仄仄平平，仄仄平平仄平仄。","仄仄平平○仄平，仄平仄仄仄平平。","仄○仄仄平平仄，平○平平平仄平。","仄仄平平平仄仄，仄仄○平平仄仄。","平平仄仄仄○○，平仄平平仄平仄。"],"paragraphs":["寿阳楼前淮水碧，寿阳美女如脂白。","李郎青鬓照青衫，曾在花前作狂客。","伯劳睡重花枝晚，时许蜻蜓一偷眼。","欢娱虽少恨已多，纤手红笺挥翠管。","淮阳归来春已暮，夜夜梦魂淮上去。","欲歌旧曲只添愁，画得双蛾不能语。","有客南来从寿春，众人笑问动精神。","自从柳别章台后，攀折风光知几人。","已伴春衫辞侧帽，不怕娇啼随意笑。","嗟君耿耿独相思，须信多情是年少。"],"title":"寿阳歌"}
