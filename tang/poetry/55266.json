{"author":"孟浩然","id":55266,"strains":["平平仄平仄，平仄○平平。","平仄仄○仄，平○平仄平。","仄仄平仄平，平仄○仄平。","○仄仄平仄，平平仄仄平。","平○仄平仄，仄仄仄○○。","平仄平仄仄，平平仄仄○。","仄平仄平仄，仄仄平平平。","仄仄仄○○，平平仄仄平。","○平仄平仄，平仄仄平平。","平仄仄○仄，平平平仄平。"],"paragraphs":["维先自邹鲁，家世重儒风。","诗体袭遗训，趋庭霑末躬。","昼夜常自强，词翰颇亦工。","三十既成立，嗟吁命不通。","慈亲向羸老，喜惧在深衷。","甘脆朝不足，箪瓢夕屡空。","执鞭慕夫子，捧檄怀毛公。","感激遂弹冠，安能守固穷。","当途诉知己，投剌匪求蒙。","秦楚邈离异，翻飞何日同。"],"title":"书怀贻京邑同好"}
