{"author":"梅尧臣","id":57430,"strains":["平平仄仄仄平平，仄仄仄平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["康庄咫尺有千山，欲问紫姑应已还。","人似常娥来陌上，灯如明月在云间。","车头小女双垂髻，帘里新妆一破颜。","却下玉梯鸡已唱，谩言齐客解偷关。"],"title":"又和"}
