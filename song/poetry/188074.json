{"author":"王令","id":188074,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["万顷清江浸碧山，乾坤都向此中寛。","楼台影落鱼龙骇，钟磬声来水石寒。","日暮海门飞白鸟，潮回瓜步见黄滩。","当时户外风波恶，祗得髙僧静处看。"],"title":"金山寺"}
