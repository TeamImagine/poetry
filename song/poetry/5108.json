{"author":"释正觉","id":5108,"strains":["平仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["归去家山雪未消，到时雪后翠棱高。","豁然直下断三际，卓尔个中抽一毫。","化钵不妨游幻海，虚舟何惮驾惊涛。","因缘成熟袖双手，莫学吾家败酒糟。"],"title":"冲禅人与翠山出丐求颂"}
