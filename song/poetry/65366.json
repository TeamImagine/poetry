{"author":"廖行之","id":65366,"strains":["平○○平平，仄平平○仄。","仄平仄仄仄，仄仄仄平仄。","平平平平仄，仄仄平仄仄。","平仄仄平平，仄仄仄平仄。","平平平平平，仄仄仄平仄。","平平仄仄仄，○仄仄仄仄。","平平仄平平，平仄平仄平。","平平仄○平，平仄仄仄仄。","平平○平仄，平仄仄仄仄。","平平仄○仄，平仄仄平仄。","平平仄平平，仄仄平仄仄。","平平仄仄仄，仄仄平仄仄。","平平平仄平，仄仄平平仄。","平平仄仄仄，平仄仄平仄。","平平平平仄，平仄仄仄仄。","仄平○仄仄，仄仄平仄仄。","平平仄仄平，平仄仄仄仄。","仄平平仄平，仄仄仄平仄。","平平仄平仄，平仄仄平仄。","仄仄仄平平，仄仄平平○。","○仄仄仄仄，仄仄平仄仄。","平平仄平平，仄仄仄仄仄。","仄仄平平平，平○仄○仄。","仄平仄仄仄，仄仄平仄仄。","○○仄仄平，仄仄平平仄。","平平○仄仄，仄仄仄平仄。","平平仄仄平，仄仄平仄仄。","平平仄平仄，仄仄平仄仄。","平平○○平，仄仄仄平仄。","仄仄平仄平，平仄○平仄。"],"paragraphs":["吾闻和阴阳，古人喻调鼎。","四时有节适，万类自纾窘。","神哉洪钧播，妙自元气涬。","寒暑递推迁，日月互光炯。","隆冬生流金，酷热启冰井。","由来积以渐，其究势莫竞。","沿流盍寻源，循踵良自宁。","天功果其全，人事或可请。","民咨思图易，牛喘戒用猛。","于焉贵调燮，持以济炎冷。","今年苦烦蒸，六月无息影。","晴曦煽赫赫，卒岁忧懔懔。","无何阴鸟鸣，恍若商羊骋。","浓云泼黛合，飞电与天等。","谁为投壶戏，多谢一笑肯。","疾雷正昼发，隠隠连夜永。","群龙挟雨飞，霶霈浃四境。","岂惟苏槁苗，已足润顽矿。","欢呼到田稚，扬泊乱池黾。","热恼变清凉，造化祇俄顷。","如痛乃遽定，若醉而倏醒。","人情竞欣欣，我寐独耿耿。","帝力今何知，谁其发深省。","古来禹稷志，要在饥溺拯。","行当岁有秋，岂但禾同颖。","群熙正待哺，一饱慰延颈。","恩斯宇宙均，泽可天地准。","怜渠诧祥瑞，得醉矜酩酊。","何人司调元，嗣岁愿多稔。","但令风雨时，谁复浪悲哂。"],"title":"和苦热喜雨"}
