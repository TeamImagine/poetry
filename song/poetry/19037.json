{"author":"陈棣","id":19037,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["阿香破旱用功深，更遣新凉入素襟。","曝日已通贤令意，望霓聊慰野人心。","水添浅濑征帆稳，云掩残阳古树阴。","洗眼看君调燮手，一同先已荷商霖。"],"title":"次韵李元老柬王令周簿喜雨  其一"}
