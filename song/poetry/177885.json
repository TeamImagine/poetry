{"author":"郭舆","id":177885,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["恩浃台端礼数宽，不烦鹓笋裛宵寒。","即看裾珮趋跄缓，翻识枢衡斡运难。","剑履光迎鳌禁紫，丝纶色炫凤池丹。","好将寅亮酬天贶，早致亨衢五纬安。"],"title":"上杜世昌相公"}
