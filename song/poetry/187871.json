{"author":"王令","id":187871,"strains":["平平平○平，平平平仄平。","仄平仄仄平，仄仄平○平。","仄平仄平平，仄仄平平平。","仄仄○仄平，仄平仄○平。","平平仄平平，仄仄○仄○。","平平仄仄平，仄仄仄仄平。","平平仄仄仄，平仄仄平平。"],"paragraphs":["雄乌无空冲，雌乌无定飞。","一巢不易成，两口千柴枝。","已髙惧风颠，已下忧人窥。","欲集更自翔，既安复重移。","乌巢又生乌，复哺犹可期。","鸱枭亦有巢，母死子后飞。","呜呼造物者，于此竟谁尸。"],"title":"乌鸱"}
