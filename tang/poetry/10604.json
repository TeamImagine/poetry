{"author":"柳宗元","id":10604,"strains":["平平平仄仄，仄平平仄仄。","仄仄仄仄平，仄平平仄仄。","仄平平仄仄，仄仄平平仄。","仄仄仄平平，平平平仄仄。"],"paragraphs":["孤松停翠盖，托根临广路。","不以险自防，遂为明所误。","幸逢仁惠意，重此藩篱护。","犹有半心存，时将承雨露。"],"title":"商山临路有孤松往来斫以为明好事者怜之编竹成楦遂其生植感而赋诗"}
