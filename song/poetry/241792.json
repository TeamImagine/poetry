{"author":"周紫芝","id":241792,"strains":["平仄仄平平仄平，○仄仄○平仄平。","仄平仄仄仄平仄，仄平仄仄平平平。","平平平仄仄平仄，仄仄仄平平仄平。","仄平仄仄仄平仄，○仄仄仄平平平。","平平仄仄○仄仄，仄平○仄平平平。","平平平仄仄平仄，仄仄○○平仄平。","平平平仄○平仄，仄平仄仄平平○。","仄仄平仄仄○仄，仄仄仄仄仄平平。","仄○仄仄仄仄仄，○平仄仄平平○。","平平仄仄平○仄，平平平仄○○平。"],"paragraphs":["庐阜老人心古锥，颇学子长多爱奇。","晚生恨不见前辈，一谈往事神先驰。","龙眠人品似摩诘，不比老阎呼画师。","往时袖手阅神骏，三马就毙何由追。","都人一日传万口，后生闻此心怀疑。","诸孙今喜典型在，此事颇从君得之。","吾皇仁圣重贤士，子孙必录初无遗。","但令苛政不如虎，会有善事令天知。","碧油拥被报政急，桁杨卧壁催科迟。","他年父老歌遗爱，为君摩石题苍碑。"],"title":"送李瑞昌"}
