{"author":"唐庚","id":227599,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["名字虽云系列曹，儒风门户只萧骚。","头颅自揣宜藏拙，指目何妨笑养高。","本以食贫来仰禄，岂于王事更辞劳。","老来精力堪惊叹，一纸文书辄数遭。"],"title":"述怀"}
