{"author":"方回","id":149335,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["情知新国用刑宽，坐致湖山复旧观。","浙右谁非三世宦，江南终不十分寒。","钱王陌上花犹好，苏小门前柳未残。","革故鼎新谁料得，举安天下胜偏安。"],"title":"用夹谷子括吴山晚眺韵十首  其八"}
