{"author":"舒岳祥","id":143400,"strains":["平平仄仄仄，仄仄平仄平。","平仄仄仄仄，○平仄仄平。","仄平仄仄仄，平平○仄○。","仄仄仄平仄，仄仄仄仄平。","平平仄平仄，平平仄平平。","仄仄仄仄○，仄平仄仄平。","仄平平仄仄，平仄仄仄平。"],"paragraphs":["渊明不可及，适意惟所之。","无食不免乞，折腰乃竟辞。","主人必义士，知心如子期。","厚馈既赒急，复酌我以卮。","谈谐有真味，斯人定能诗。","柳惠未失正，鲁男岂可非。","学陶何必乞，书此以自贻。"],"title":"丙子兵祸自有宇宙宁海所未见也予家二百指甔石将罄避地入剡贷粟而食解衣偿之不敢以渊明之主人望于人也因读渊明乞食诗和韵书怀呈达善亦见达善烧痕藁中有陶公乞食颜公乞米二帖跋尾也"}
