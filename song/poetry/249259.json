{"author":"曾几","id":249259,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["锡谷寒泉双玉瓶，故人捐惠意非轻。","疾风骤雨汤声作，淡月疏星茗事成。","新歳头纲须击拂，旧时水递费经营。","银钩虿尾增奇丽，并得晴窗两眼明。"],"title":"吴傅朋送惠山泉两瓶并所书石刻"}
