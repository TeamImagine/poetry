{"author":"曾巩","id":174096,"strains":["仄仄平平仄仄平，仄仄仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["爱国忧民有古风，米盐亲省尚嫌慵。","衮衣天上归何晚，霖雨人间望正浓。","三少官仪虽赫赫，五湖心事肯容容。","角巾藜杖经行处，知在云山第几重。"],"title":"和酬赵宫保致政言怀二首  其二"}
