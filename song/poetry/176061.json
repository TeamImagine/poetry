{"author":"王珪","id":176061,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平平仄，平平平仄仄平平。"],"paragraphs":["林梢拂暁禽初哢，门外经春柳自摇。","可叹流年催白髪，便将幽意属芳条。","玉杯放酒成萧索，锦帐留灯照寂寥。","任是名园更风雨，残枝须插醉明朝。"],"title":"和景彝对花"}
