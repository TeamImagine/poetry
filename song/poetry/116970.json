{"author":"许棐","id":116970,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["身迫云霄自不知，只如师友讲论时。","驱龙驾凤阳冰字，剪月裁霞太白诗。","雨院炷香熏画卷，晴窗添水浸花枝。","十年漫走江湖上，只尺兰坡却到迟。"],"title":"上赵兰坡"}
