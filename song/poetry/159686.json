{"author":"郑思肖","id":159686,"strains":["仄平仄仄平，平仄仄平仄。","平平仄仄平，仄平平仄仄。","仄仄仄仄平，平仄仄平仄。","○仄平仄○，仄仄仄平仄。","仄仄平仄仄，平平仄平仄。","仄平○仄平，○平仄平仄。","仄平仄平仄，仄平平○仄。","平仄仄平平，仄仄仄平仄。","仄平平○○，仄仄平○○。","○○仄平○，平平仄仄仄。","仄平○仄仄，○○仄平仄。","仄仄平平平，平○平平仄。"],"paragraphs":["古人立志高，为义不为己。","今人所见卑，独为贫贱耻。","不义富贵生，宁以饿而死。","遗体非不重，所惧悖于理。","我禀清淑气，生而秀为士。","读书三十年，颇知六经旨。","质之以人道，所言皆如此。","奚乃滞风尘，尔汝弄欢喜。","浙山高苍苍，浙水清弥弥。","三叹动遐思，清风响两耳。","暂焉深隠去，长镵访园绮。","敬俟时之清，终其天伦尔。"],"title":"苦怀六首  其六"}
