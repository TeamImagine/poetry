{"author":"释道璨","id":144906,"strains":["仄仄平平平，仄平仄平仄。","○平仄仄仄，仄○仄平仄。","仄仄平仄平，仄仄平平仄。","仄仄○平仄，平平仄平仄。","平○平仄平，平○仄仄仄。","平平仄平仄，平平平仄仄。","仄仄仄仄平，仄仄平平仄。","仄仄平平平，○平仄平仄。"],"paragraphs":["我梦稽山阴，茂林映修竹。","鉴湖八百里，眼看不盈掬。","管领天下清，此乐梅边独。","几欲驱车去，云根夜同宿。","山空秋月明，安期未可卜。","蓬莱水清浅，褰裳同往复。","径谒蔡少霞，不待青童覆。","共草新宫铭，调高语圆熟。"],"title":"和梅边汪提干"}
