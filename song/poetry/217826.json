{"author":"张耒","id":217826,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["饮量平吞叔度陂，宣城风月旧相知。","雪霜欺客凋新鬓，珠玉投人出好诗。","门对洞庭书满架，饮翻云梦酒盈卮。","江城少驻还乡棹，一伴山翁醉习池。"],"title":"次韵黄汝器与君谟唱和三首  其一"}
