{"author":"唐庚","id":227526,"strains":["平○仄仄仄，○仄仄仄仄。","仄平仄○平，仄仄平○仄。","仄仄平平平，仄仄平仄仄。","平仄平仄仄，平仄仄平仄。","平平仄平仄，仄平平仄仄。","仄仄平仄○，仄仄仄○仄。","平平仄平仄，○仄仄平仄。","仄仄仄仄平，仄○平仄仄。"],"paragraphs":["文正活国手，颇恨见不及。","宦游识其孙，想像高冠岌。","岂但为交承，自是贤友执。","尤喜谈性命，微到鬼神泣。","吾曹饮沧海，百川资一吸。","失脚沙土间，卷舌舐泥汁。","焉依既云久，临别百忧集。","去去自护持，雨荷终不湿。"],"title":"送王观复交代"}
