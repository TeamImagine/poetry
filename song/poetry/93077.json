{"author":"刘宰","id":93077,"strains":["仄○仄平平，平仄仄○仄。","仄仄仄仄平，○仄仄○仄。","仄平仄平○，平○平仄仄。","平平仄仄○，○仄仄平仄。","仄仄平平仄，仄仄平平仄。","平仄仄平仄，平平平仄仄。","平平仄仄仄，仄仄仄平○。","平平仄仄平，○平○仄仄。","平平平○平，平平○仄仄。","平平平仄仄，平仄仄平仄。","平仄仄平平，○平平仄仄。","仄仄仄仄仄，仄仄仄平○。"],"paragraphs":["巨浸邑东南，西北起培𪣻。","意恐七泽翻，遗此镇其后。","我来雪霜降，阳和开岁首。","平波十万顷，如镜照妍丑。","尚想雷霆击，水立蛟龙走。","微此一抔土，群生鱼鳖久。","山人岂解此，采掇竞薪槱。","飞香识早梅，柴门深处有。","攀条情正浓，催归回鹢首。","幽怀殊未惬，陶写赖诗友。","春事甫权舆，重来多载酒。","会有不速客，带索老荣叟。"],"title":"次刘圣与游土山韵"}
