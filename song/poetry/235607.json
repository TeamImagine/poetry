{"author":"程俱","id":235607,"strains":["平平平仄仄仄平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["山城无物可忘忧，但有平原病督邮。","知我囊中无白水，烦君若下出青州。","芳甘未谢三羊酝，傲兀能消万古愁。","会待东郊春意动，鸣鞭乘兴草堂游。"],"title":"谢江仲举惠酒"}
