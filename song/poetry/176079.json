{"author":"王珪","id":176079,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["年年常过平津馆，解组归来苦未羸。","晓日初临金阙动，春风正与玉杯期。","三公就第谁同寿，丞相传经自有儿。","感旧不辞今日醉，江湖思去已多时。"],"title":"依韵和曾侍中谢二府相顾"}
