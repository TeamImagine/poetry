{"author":"黄裳","id":204416,"strains":["仄平○平平，平平○仄平平平。","平平○仄仄，平仄平平仄○仄。","平平仄平仄，仄平仄平平。","平平平仄仄，仄仄平仄平。","仄仄○平○，○仄○平○。","平平○仄仄，仄仄平平平。","○仄仄○仄仄仄，仄仄仄仄○仄平。","平平仄仄平平平，平平平仄平平平。","仄平○仄仄○仄，平○仄仄平平平。","平平仄仄平平仄，平仄平○仄○仄。","平平仄平仄平仄，仄仄○平仄平仄。","平平平仄仄平仄，平仄平平仄平仄。","仄仄平平仄仄平，仄仄平平仄平仄。","平平仄仄平○○，仄○平仄平平平。","平平平平仄仄仄，平○○仄平○平。","仄○仄仄仄仄仄，仄○平○平平平。","平平仄仄仄平仄，平仄仄仄平平○。"],"paragraphs":["去年相逢时，霜华轻压梅花枝。","今年相别日，蘋末秋风惨行色。","逢时易为乐，别时易为伤。","谁知伤与乐，各是羁旅肠。","送者难为留，离者难为行。","谁知离与合，各是天涯人。","离合有分不可料，彼此有适当忘情。","君今此去何时来，韦编频向灯前开。","读书患在少思索，时将寸管书清才。","君今此去何时到，风力攻帆急如火。","秋光照人益潇洒，一叶轻舠又东下。","松陵鲈脍是时节，无惜霜锋傍船切。","泛入东南第一州，八月仙涛驾天白。","江头此景须吟看，少留轩旆开朱颜。","徐徐逾江诣所舍，心闲应爱云中山。","用其所乐以自遣，莫教乡思为心关。","他时握手又西上，多在后岁秋风间。"],"title":"送刘和甫之江东"}
