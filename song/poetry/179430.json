{"author":"苏颂","id":179430,"strains":["仄平平仄仄平平，仄仄平平仄仄平。","仄平仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["览君关外感怀篇，重到藩城倍怆然。","岂为宦游无定止，却思世故易推迁。","流年忽复龙周纪，急景仍逢雁去燕。","物是人非重惆怅，空余陈迹吏民传。"],"title":"和张仲巽过瀛州感旧"}
