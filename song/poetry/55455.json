{"author":"朱熹","id":55455,"strains":["平平平仄仄，仄仄平平平。","仄平仄平仄，仄平仄平○。","仄仄平仄平，平平仄平○。","仄仄○仄仄，平平仄○平。","仄平仄○平，仄仄○仄平。","平仄平仄仄，平平平仄平。","仄平○平仄，平平平仄平。","仄仄仄平平，平平平仄○。","平平仄平平，仄仄平平平。","仄○仄平仄，仄平平仄平。","仄仄平平平，仄仄平平平。","仄平仄平仄，平平仄平平。"],"paragraphs":["清泠寒涧水，窈窕青山阿。","昔贤有幽尚，眷言此婆娑。","事往今几时，高轩绝来过。","学馆空废址，鸣弦息遗歌。","我来劝相余，杖策搴绿萝。","谋野欣有获，披图知匪讹。","永怀当年盛，莘莘衿佩多。","博约感明恩，涵濡熙泰和。","凄凉忽荒榛，俯仰惊颓波。","发教逮纲纪，喟然心靡它。","伐木循阴冈，结屋依阳坡。","一朝谢尘浊，归哉硕人薖。"],"title":"寻白鹿洞故址爱其幽邃议复兴建感叹有作"}
