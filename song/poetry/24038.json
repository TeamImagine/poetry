{"author":"宋祁","id":24038,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["病拥绨袍雪领垂，当关重叠报晨晖。","夷吾畏事将成吃，蘧瑗增年转悟非。","宦路风波频岁剧，故山薇蕨每春肥。","余生正似风前鹢，惭负阳秋说退飞。"],"title":"病告作寄武平湖内翰"}
