{"author":"胡寅","id":11752,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["林梢斜月堕金盆，接影苍茫白雾翻。","欲倚小栏收遁景，试凭长啸卷遐昏。","寒山濯濯空堆皱，野水弥弥不待源。","莫道此亭观览富，未如宾日上天门。"],"title":"过疏山题一览亭梁谿公所书也二首  其二"}
