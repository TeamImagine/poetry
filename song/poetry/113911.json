{"author":"吴奎","id":113911,"strains":["仄仄仄仄平仄仄，仄平仄平平仄仄。","仄仄平平平仄仄，仄平仄仄平○仄。","仄○仄仄平仄平，仄仄仄平○仄仄。","平平仄仄仄仄仄，平仄平平平仄仄。","仄平平仄仄平平，仄仄平平○平仄。","○平平仄仄○平，仄仄平平平仄仄。","仄仄仄仄仄仄仄，平平仄仄平平仄。","仄平平○仄仄平，仄仄○平仄平仄。","平○仄仄仄○平，仄仄平平仄平○。"],"paragraphs":["陕郡太守来告别，翰林主人为置酒。","急唤寻常诗酒伴，要夸此会为难有。","席间骋辩何快哉，恰似纵丸临坂走。","诙谐往往笑绝倒，同异时时瞋掉手。","共怜奇伟出尘冥，却欲昏愚浪枯朽。","从来豪举必兼包，击节齐侯容九九。","我实鄙钝不晓事，贤公采取宁非偶。","择之文行众所珍，昔日乘槎犯牛斗。","年将老矣又分符，莫遣安排用庄叟。"],"title":"和欧阳永叔送龙学赴陕府酌饮赠别"}
