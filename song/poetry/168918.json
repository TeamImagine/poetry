{"author":"文同","id":168918,"strains":["○○仄平平，仄仄仄平仄。","平平仄平仄，仄仄仄仄仄。","仄平○平仄，仄仄仄平仄。","平仄仄仄平，仄仄平仄仄。","仄仄仄○仄，平仄○仄仄。","仄仄平平平，○○仄平仄。"],"paragraphs":["沈沈敞幽轩，耸耸列寒柏。","清音纳窗户，爽气逼枕席。","主人重端劲，坐若对佳客。","时复下抚摩，破藓交履迹。","此意乃如是，来者当爱惜。","大厦须良材，相期早千尺。"],"title":"子骏运使八咏堂 柏轩"}
