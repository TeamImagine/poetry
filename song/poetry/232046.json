{"author":"李彭","id":232046,"strains":["仄仄平仄平，平仄平○仄。","平平平仄平，平仄仄平仄。","仄平平平仄，仄仄仄平仄。","平平○平平，平平仄平仄。","○平仄平平，仄仄仄平仄。","○仄仄平仄，平平仄仄仄。","仄仄○仄○，平平仄平仄。"],"paragraphs":["忆昔寻远山，停策康王谷。","烟昏钟韵微，林茂鸟归速。","羽人虽稀少，落日见樵牧。","徘徊临清溪，溪鱼白于玉。","并游几何人，槁叶下乔木。","回首十年梦，前尘那可复。","欲去且少留，残霞带孤鹜。"],"title":"重过康王观"}
