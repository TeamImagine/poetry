{"author":"苏轼","id":193560,"strains":["○仄平平仄，○○平仄平。","平平仄仄仄，仄仄仄平平。","仄仄平○仄，仄平仄仄平。","平平平仄仄，○仄仄○平。","仄仄平平仄，平平仄仄○。","仄平平仄仄，仄仄仄平平。","平仄○平仄，平平仄仄○。","○平仄平○，仄仄仄平平。"],"paragraphs":["犹恨溪堂浅，更穿修竹林。","高人不畏虎，避世已无心。","隠几颓如病，忘言兀似喑。","茅茨追上古，冠盖谢当今。","晓梦猿呼觉，秋怀鸟伴吟。","暂来聊解带，屡去欲携衾。","湖上行人绝，阶前暮霭深。","应逢绿毛叟，扣户夜抽簪。"],"title":"南溪之南竹林中新构一茅堂予以其所处最为深邃故名之曰避世堂"}
