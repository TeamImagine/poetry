{"author":"舒元舆","id":19119,"strains":["平仄平平仄，○平仄仄平。","平平平仄仄，仄仄仄平平。","仄仄平平仄，平○仄○平。","仄平平仄仄，○仄仄○平。","仄仄平平仄，平平仄仄平。","仄平平仄○，仄仄仄平平。"],"paragraphs":["投迹清冰上，凝光动早春。","兢兢愁陷履，步步怯移身。","鸟照微生水，狐听或过人。","细迁形外影，轻蹑镜中轮。","咫尺忧偏远，危疑惧已频。","愿坚容足分，莫使独惊神。"],"title":"履春冰"}
