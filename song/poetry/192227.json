{"author":"郭祥正","id":192227,"strains":["平平仄仄仄，平平仄仄平。","平仄平仄仄，平平仄平平。","○仄仄平平，仄仄○仄平。","平○○仄仄，仄仄平平平。","仄仄仄仄平，仄仄平仄平。","仄仄仄平仄，仄仄仄○平。","平平仄○仄，仄仄平平平。","仄平仄仄平，仄仄平仄平。","平平仄○平，平平仄平平。","○平仄仄仄，平平仄平平。"],"paragraphs":["春田岂不美，春园亦可佳。","田水流决决，园禽语喈喈。","荷笠复携锄，动作颇自谐。","邻叟三五辈，击壤欢无涯。","禄仕四十年，志运良已乖。","许国既无补，陷阱几沈埋。","皇恩湛昭洗，印绶蒙优差。","内循齿髪衰，愧彼英俊偕。","休焉保其终，飞章乞残骸。","将归乐复乐，清风扫孤怀。"],"title":"将归三首  其一"}
