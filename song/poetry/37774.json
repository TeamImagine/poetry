{"author":"陆游","id":37774,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["节物贫家有故常，春盘腊粥逐时忙。","悠悠岁月催双鬓，草草鸡豚荐一觞。","人意自殊平日乐，梅花宁减故时香。","小园新展西南角，挂树青萝百尺长。"],"title":"春近山中即事三首  其二"}
