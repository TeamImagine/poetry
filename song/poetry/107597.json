{"author":"王迈","id":107597,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["笔飞鸾凤墨翻鸦，白玉堂中懒草麻。","得句批风仍抹月，怡神饮露更餐霞。","公于轩冕浮名薄，帝念耆英宠礼加。","丕衍修龄全晚节，洋洋一札圣言嘉。"],"title":"再和二首  其一"}
