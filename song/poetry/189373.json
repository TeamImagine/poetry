{"author":"沈辽","id":189373,"strains":["仄平仄仄仄，平仄平平平。","平平仄平仄，仄仄○平平。","仄仄平平仄，仄平平仄平。","平平仄仄仄，平仄平平平。","平平仄仄仄，仄仄平○平。","○平仄平仄，仄仄仄平平。","平平仄平仄，仄仄○平平。","平平仄平平，仄仄仄平平。","平平仄仄仄，仄仄仄平平。","平仄仄仄平，仄平仄仄平。","仄平仄○○，平仄仄平平。","平仄平仄平，仄仄○平平。","平平平平○，仄仄○平平。","仄平仄平仄，仄仄平平平。","平平仄平仄，平○○○平。","平平仄仄仄，平平仄平平。"],"paragraphs":["少年怅不乐，明日何为哉。","扬眉一遐赏，寂寂更伤怀。","念昔吾州乐，泛舟湖上来。","佳宾适所好，欢计成金罍。","妖歌有送响，度曲清且哀。","留连夕阳下，夜色起山隈。","光明水晶域，素彩中天开。","龙香弄微风，四顾绝纤埃。","澄波照上下，倒影出瑶台。","红烛渐向微，始知夜漏催。","美人屡更衣，含笑玉山隤。","欢乐殊未央，鼓枻中洲回。","人生无忧患，遇乐且衔杯。","怅余失交臂，万里来天涯。","羁愁那无感，情虑长如灰。","神游忽自笑，安知顾形骸。"],"title":"甲辰年五月十五日夜澧阳观月"}
