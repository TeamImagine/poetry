{"author":"赵抃","id":101704,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["荣途四纪历艰难，宦政天恩许赐还。","晓起焚香清一室，夜来飞雪满群山。","诗筒远到披邮置，寿斝交行醉席间。","弟妹五人三百岁，喜吾霜鬓尚朱颜。"],"title":"生日高斋晓起示诸弟妹子孙"}
