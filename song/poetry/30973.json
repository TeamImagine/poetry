{"author":"李流谦","id":30973,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["从君未省涉津涯，白璧明珠屡拜嘉。","一吸湖江真大国，仅除风雨亦寒家。","簿书笑我忙官事，笔砚饶君管物华。","世味可能争腊毒，馁蛟馋兕漫摇牙。"],"title":"王正卿何道夫和嘉字韵诗至数十道夫赠予数篇晋卿亦赠一篇因次其韵凡六首  其一"}
