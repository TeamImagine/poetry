{"author":"杜审言","id":12079,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["毘陵震泽九州通，士女欢娱万国同。","伐鼓撞钟惊海上，新妆袨服照江东。","梅花落处疑残雪，柳叶开时任好风。","大德不官逢道泰，天长地久属年丰。"],"title":"杂曲歌辞 大酺乐 二"}
