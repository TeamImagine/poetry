{"author":"杨亿","id":210508,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄平平平。"],"paragraphs":["举宗文雅孰能陪，须信菰芦出美才。","失意不劳悲玉璞，投知应得上金台。","晓离村店侵残月，昼歇津亭避疾雷。","东道诸侯多重士，融樽处处为君开。"],"title":"元道宗下第东游"}
