{"author":"孔平仲","id":203728,"strains":["仄平平仄仄，仄仄仄○平。","仄仄平平○，○平仄仄平。","○○仄仄○，仄仄仄平平。","仄仄平○仄，平平仄仄平。","平平○仄仄，仄仄仄平○。","仄仄平平仄，平平仄○平。","平平仄仄仄，仄仄仄平平。","仄仄仄平仄，平平仄仄平。"],"paragraphs":["厥初谁创物，似此亦难求。","摆合千寻浪，回旋万斛舟。","行如一卧扇，力敌九牦牛。","出没居相半，东西势自由。","高风当绝倚，浅濑亦徐收。","轧轧微鸣晓，峨峨迥浸秋。","随湾掉转尾，避石掣开头。","自有施功地，何尝厌下流。"],"title":"咏柁"}
