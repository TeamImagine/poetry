{"author":"白居易","id":15318,"strains":["○平仄仄仄，仄仄仄平平。","平平仄平仄，仄仄仄平平。","平平仄仄平，仄仄仄平平。","○仄仄平仄，平平仄仄平。","仄平○○○，仄仄平仄○。","仄仄平平仄，○○仄仄平。"],"paragraphs":["行年欲四十，有女曰金銮。","生来始周岁，学坐未能言。","惭非达者怀，未免俗情怜。","从此累身外，徒云慰目前。","若无夭折患，则有婚嫁牵。","使我归山计，应迟十五年。"],"title":"金銮子晬日"}
