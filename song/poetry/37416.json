{"author":"陆游","id":37416,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三著朝冠入上都，黄封频醉渴相如。","马慵立仗宁辞斥，兰偶当门敢怨锄。","富贵尚思还此笏，衰残故合爱吾庐。","灯前目力依然在，且尽山房万卷书。"],"title":"感昔二首  其一"}
