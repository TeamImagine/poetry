{"author":"戴叔伦","id":6544,"strains":["仄仄平平仄，平平仄仄○。","平平仄仄仄，平仄仄平○。","仄仄平平仄，平平平仄平。","平平平○仄，仄仄仄平平。","仄仄平平仄，平○平仄平。","平仄仄仄仄，平○○平平。"],"paragraphs":["汉苑钟声早，秦郊曙色分。","霜凌万户彻，风散一城闻。","已启蓬莱殿，初朝鸳鹭群。","虚心方应物，大扣欲干云。","近杂鸡人唱，新传凫氏文。","能令翰苑客，流听思氛氲。"],"title":"晓闻长乐钟声"}
