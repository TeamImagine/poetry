{"author":"陆游","id":39343,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["九月都门凛欲霜，羸躯恩免立鹓行。","细书付吏誊初稿，和药呼儿对古方。","陋巷闭门常谢客，高斋扫地独焚香。","此生自计终何取，似有山林一日长。"],"title":"九月初作四首  其二"}
