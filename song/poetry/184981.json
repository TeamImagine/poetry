{"author":"许广渊","id":184981,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["山盘村曲晓烟迷，昼静新禽信意啼。","风敛雨痕千嶂碧，日烘蚕箔万家齐。","叶怜绿密真成幄，花惜红深又落泥。","气候宜人尤解倦，夕阳归路遶长溪。"],"title":"和晁令首夏道中"}
