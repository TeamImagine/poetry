{"author":"吕本中","id":246956,"strains":["仄平○平平，平仄平平○。","平○仄平仄，仄仄平平平。","仄仄仄仄仄，平平仄平仄。","仄平仄○平，仄仄仄仄仄。","平平仄仄仄，平仄仄仄平。","仄平仄仄平，○仄平仄○。","平平仄平○，仄○平仄平。","平○仄平仄，仄仄○仄平。"],"paragraphs":["我为三衢居，君作番禺行。","君行我方病，岁序仍峥嵘。","岭海未寂寞，斯民则憔悴。","得君镇临之，固可以卒岁。","嗟君盛德后，穷独与我同。","比年数见之，长在寒苦中。","番禺盛宾僚，莫如元帅贤。","君行问安否，道我如昔然。"],"title":"送广东漕范子仪"}
