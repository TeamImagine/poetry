{"author":"崔绩","id":7545,"strains":["仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄○平。","平平平仄仄，仄仄仄平○。","平仄平平仄，平平仄仄平。"],"paragraphs":["帝京春气早，御柳已先荣。","嫩叶随风散，浮光向月明。","悠扬生别意，断续引芳声。","积翠连驰道，飘花出禁城。","柔条依水弱，远色带烟轻。","南望龙池畔，斜光照晚晴。"],"title":"小苑春望宫池柳色"}
