{"author":"魏野","id":188453,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["闲离锦帐带纱巾，谁从东郊访隠沦。","旧在幕中珠履客，新游门下羽衣人。","扫苔虽是开三径，采蕨何繇致八珍。","太史还应怪躔次，郎官星犯客星频。"],"title":"谢何学士王专推官王道士同见访"}
