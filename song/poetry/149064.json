{"author":"方回","id":149064,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄仄平仄，平仄仄平平仄平。","平仄平平仄平仄，仄平平仄仄平平。"],"paragraphs":["六年三潦困余黎，谁识他年旧浙西。","靡有孑遗何可忽，不知归去果安之。","属方理屋又闻漏，垂欲出门仍畏泥。","家在穷山乱云外，自惭无策救儿饥。"],"title":"病后夏初杂书近况十首  其六"}
