{"author":"陆游","id":42176,"strains":["平仄平平仄仄平，平平平仄仄平平。","仄平仄仄仄平仄，仄仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["归志初谐老遽催，良辰常与病俱来。","酒虽已熟恨无菊，雪苦不成空见梅。","朋旧乖离心每折，山川悠邈首频回。","人生败意无穷达，莫厌相逢笑口开。"],"title":"古谓不如意事十常八九虽出于好功名者之言闲中亦未免此叹戏作七字一首"}
