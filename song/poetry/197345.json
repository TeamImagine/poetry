{"author":"苏辙","id":197345,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["车骑崩腾送客来，奔河断岸首频回。","凿成户牖功无几，放出江湖眼一开。","景物为公争自致，登临约我共追陪。","自矜新作超然赋，更拟兰台诵快哉。"],"title":"寄题密州新作快哉亭二首  其一"}
