{"author":"吴惟信","id":118317,"strains":["平平平仄仄平平，平仄仄平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["银台花落夜将阑，天亦那知客思单。","鹤帐不知云外梦，燕堂空锁雨中寒。","千年风雅教谁主，一卷离骚合自看。","又恐孤山梅渐老，明朝问路过长安。"],"title":"曾懒翁复寄俞进可  其一"}
