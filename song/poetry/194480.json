{"author":"苏轼","id":194480,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["门外山光马亦惊，阶前屐齿我先行。","风花误入长春苑，云月长临不夜城。","未许牛羊伤至洁，且看鸦鹊弄新晴。","更须携被留僧榻，待听摧檐泻竹声。"],"title":"雪后到乾明寺遂宿"}
