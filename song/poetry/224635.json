{"author":"洪刍","id":224635,"strains":["仄仄仄平平仄仄，仄平平仄仄平平。","仄平平仄平仄仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["不到翠岩如许久，朅来聊复破春愁。","已闻高士徐孺子，更约平生马少游。","梦里钟声惊客枕，静中玉子落纹楸。","非关风雨留连我，要作山间十日留。"],"title":"宿翠岩寺呈马彦若徐师川"}
