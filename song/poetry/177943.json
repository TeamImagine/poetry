{"author":"张维","id":177943,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，平仄平平平仄平。","平仄平平平仄仄，仄平平仄仄平平。"],"paragraphs":["蒿簪掠鬓布裁衣，水鉴虽明亦懒窥。","数亩秋禾满家食，一机官帛几梭丝。","物为贵宝天应与，花有秋香春不知。","多少年来豪族女，总教时样画蛾眉。"],"title":"十咏图 贫女"}
