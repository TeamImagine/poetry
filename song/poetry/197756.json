{"author":"苏辙","id":197756,"strains":["平○仄仄平，仄○仄平○。","仄仄平平仄，仄仄仄仄平。","仄平○平仄，仄仄平仄平。","平平仄平仄，平仄○仄平。","仄平仄平仄，平仄平平平。","平平仄平仄，仄仄平平平。","仄仄仄仄仄，仄○平平平。","仄平仄仄○，○仄○平平。","仄平仄仄仄，仄仄平平○。","平○仄仄仄，仄平仄平平。","平○仄平平，○仄平平平。","平仄仄平仄，仄平仄仄平。"],"paragraphs":["胸中万卷书，不如一囊钱。","不见杨夫子，岁晚走道边。","夜归空床卧，两手摩涌泉。","窗前雪花落，真火中自然。","涣然发微润，飞上昆仑颠。","霏霏雨甘露，稍稍流丹田。","闭目内自视，色如黄金妍。","至阳不独凝，当与纯阴坚。","一穷百不遂，此事终无缘。","君看抱朴子，共推古神仙。","无钱买丹砂，遗恨盈尘编。","归去守茅屋，道成要有年。"],"title":"送杨腾山人"}
