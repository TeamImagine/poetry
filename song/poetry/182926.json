{"author":"刘彝","id":182926,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["良畴十顷接晴烟，曾假过侯救旱年。","俸麦一车开德济，流民千里荷生全。","人嗟逝水今亡已，俗感遗风尚泣然。","独对老僧谈旧事，斜阳春色漫盈川。"],"title":"悼贤诗"}
