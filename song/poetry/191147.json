{"author":"韦骧","id":191147,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["采凤团龙贡紫宸，今年斗柄仅离寅。","四千里望中天阙，第一番题北苑春。","拜表尽恭初遣使，乘轺还念未归人。","太平岁集梯航献，山岳何如此效珍。"],"title":"和世美行役不与贡第一茶"}
