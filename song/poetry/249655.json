{"author":"郭印","id":249655,"strains":["仄仄仄平平，仄平平仄仄。","○仄仄○平，平平仄平仄。","仄仄仄平○，平平平仄仄。","仄平仄平平，仄仄平仄仄。","仄平仄平平，○仄○平仄。","仄平仄平仄，仄仄平仄仄。","仄平平平平，平仄仄平仄。","仄仄○○仄，平仄平仄仄。","仄仄平平仄，平平平仄仄。","平仄仄平平，仄仄平仄仄。","平平仄仄平，仄仄平平仄。","仄平平仄平，平仄仄○仄。"],"paragraphs":["大道绝群伦，古今无匹配。","张子涉其源，超然意冥会。","宴坐一堂空，乾坤皆破碎。","八荒自神游，万法非我对。","眼前郁峥嵘，毫髪了无碍。","揭名谅真实，举首谁领解。","咄哉愚痴儿，矜已妄尊大。","一念思遗物，胸次先愦愦。","不见南荣趣，偕来还几辈。","颠倒欲何之，却走山愈背。","吾今识子綦，独立形骸外。","寂寥千载余，光采炯如在。"],"title":"自堂诗为张亿作"}
