{"author":"陆游","id":37851,"strains":["仄仄平平仄仄平，仄平仄仄仄平平。","平平平仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨足郊原正得晴，地绵万里尽春耕。","阴阴阡陌桑麻暗，轧轧房栊机杼鸣。","亭鼓不闻知盗息，社钱易敛庆秋成。","天公不负书生眼，留向人间看太平。"],"title":"书喜"}
