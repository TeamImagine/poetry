{"author":"饶节","id":225132,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["优钵罗花此日开，法王真子异凡材。","平生极力参耆旧，晚岁倾心接后来。","得意篇章浑简易，忘情风境自徘徊。","儿孙只么酬恩德，倒挽沧溟作寿杯。"],"title":"海印生日"}
