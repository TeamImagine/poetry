{"author":"方回","id":149383,"strains":["仄平仄仄平，仄仄仄平○。","平仄仄仄仄，平平平仄平。","平仄平仄○，○平平仄平。","仄仄仄平○，仄平○仄平。","仄平仄平仄，平仄仄仄平。","○仄仄仄仄，平仄平平平。","仄仄仄仄平，平平平平平。","平平平仄仄，平平平○平。","○平平仄平，平○平○平。","仄平仄平仄，仄仄仄仄○。","仄仄仄平仄，仄仄平仄○。","平平仄仄仄，平仄仄仄平。","仄仄仄○平，○○平仄平。","仄仄仄平仄，平平平平平。","仄平仄仄仄，仄仄平平平。","仄仄平仄仄，仄仄平仄平。","仄仄平仄仄，○平仄平平。","仄仄平仄仄，仄仄平仄平。","平平仄仄仄，仄仄平平平。","仄平仄仄仄，平平仄平平。"],"paragraphs":["大门昔有谣，吕氏一千中。","华胄所自出，恭惟齐太公。","君伯先郡王，张韩刘岳同。","百战护诸将，易名称武忠。","武忠棣华众，皆有远祖风。","分阃仗斧钺，威望真非熊。","子姓几百人，人人俱英雄。","人人俱智慧，人人俱疏通。","三衢今使君，尤其明且聪。","剑光夜冲斗，玉气日贯虹。","好士出天性，坐满樽不空。","民怀吏胆落，于物大有功。","驿马走中原，蹇蹇臣匪躬。","北上夏云赤，南还春花红。","割牲饤鲊脯，邂逅孤山东。","念此门下士，陋巷甘固穷。","昨者诸彦集，长裾织青葱。","岂谓龙虎阁，著此垂翅鸿。","高怀极恋恋，莫景殊匆匆。","愿言一转手，西江挂飞蓬。"],"title":"呈吕使君留卿"}
