{"author":"方干","id":30311,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["不逢盛暑不冲寒，种子成丛用法难。","醉眼若为抛去得，狂心更拟折来看。","凌霜烈火吹无艳，裛露阴霞晒不干。","莫道娇红怕风雨，经时犹自未凋残。"],"title":"牡丹"}
