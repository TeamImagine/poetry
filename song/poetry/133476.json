{"author":"朱南杰","id":133476,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["锦绣囊开城角东，规模绵亘境相通。","一亭旧占梅边月，两径新添竹外风。","山色有无烟变态，湖光浓淡雨收功。","凭栏正好催归去，横笛数声芦苇中。"],"title":"烟雨楼"}
