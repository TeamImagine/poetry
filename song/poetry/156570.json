{"author":"文天祥","id":156570,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["门揜牢愁白日过，不应老子坐婆娑。","虽生得似无生好，欲死其如不死何。","王蠋高风真可挹，鲁连大节岂容磨。","东流不尽铜驼恨，四海悠悠总一波。"],"title":"自叹"}
