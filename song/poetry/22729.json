{"author":"王十朋","id":22729,"strains":["平平平仄仄，平仄○○平。","仄仄平平仄，平○仄仄平。","○平平仄仄，仄仄仄平平。","仄仄仄○仄，平平仄仄平。","仄平平仄仄，仄仄平平平。","仄仄平平仄，平平仄仄○。"],"paragraphs":["良天逢十月，嘉节过三元。","汝父初生子，吾亲喜抱孙。","长成今若许，气习有余温。","雁序自相友，麟经可与言。","志宜存远大，学必探渊源。","但务勤修德，年龄不用论。"],"title":"闻诗生日"}
