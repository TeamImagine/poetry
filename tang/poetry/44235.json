{"author":"温庭筠","id":44235,"strains":["平仄，平仄。","仄平平，平仄平平仄平。","仄平仄平平仄平，平平，仄平平仄平。","仄仄平平平仄仄，平仄仄，平仄○平仄。","仄平平，平仄平，仄平，仄○平仄平。"],"paragraphs":["湖上，闲望。","雨萧萧，烟浦花桥路遥。","谢娘翠蛾愁不销，终朝，梦魂迷晚潮。","荡子天涯归櫂远，春已晚，莺语空肠断。","若耶溪，溪水西，柳堤，不闻郎马嘶。"],"title":"河传 二"}
