{"author":"艾性夫","id":165297,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["古来系日欠长绳，节物相催老自惊。","岁里春为花早计，蛰前雷是雪先声。","移家燕子商量熟，开国蜂王去就轻。","最忆长安三月事，有谁重赋丽人行。"],"title":"检历即事"}
