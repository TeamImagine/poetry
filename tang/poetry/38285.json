{"author":"裴大章","id":38285,"strains":["平平平仄仄，仄仄仄平平。","仄仄平○仄，平○仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，○平仄仄平。"],"paragraphs":["邢茅虽旧锡，邸第是初荣。","迹往伤遗事，恩深感直声。","云孙方庆袭，池馆忽春生。","古甃开泉井，新禽绕画楹。","自然垂带砺，况复激忠贞。","必使千年后，长书竹帛名。"],"title":"恩赐魏文贞公诸孙旧第以导直臣"}
