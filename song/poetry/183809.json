{"author":"刘攽","id":183809,"strains":["仄仄平平仄仄平，平平平仄仄平平。","平平仄仄仄仄仄，平仄平平平仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["学子青青佩与衿，湘中携手一伤心。","君为壮者我白首，家在秦州书万金。","失马颇能如北叟，似鸮那复怪南禽。","相怜羁旅方无友，赍赠醇醪稍献斟。"],"title":"与倪秀才酒"}
