{"author":"李吕","id":30333,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["多难从来气不舒，老而多病背挛如。","足疡所赖非心害，目眚犹欣见旧书。","白昼欲眠神思倦，青春闲度物情踈。","生涯淡薄随时过，他是他非莫问渠。"],"title":"病中遣兴"}
