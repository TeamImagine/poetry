{"author":"释文珦","id":134071,"strains":["仄平仄平仄，仄仄○平仄。","仄平仄仄平，仄仄仄平仄。","仄仄平平仄，平平仄平仄。","平平仄平仄，仄仄○○仄。","仄仄仄平仄，仄仄仄平仄。","仄○平仄平，平平○○仄。","平仄仄平○，仄仄平○仄。","仄平仄平平，仄仄○仄仄。","平平仄○平，仄仄仄平仄。","仄平仄○平，仄仄仄○仄。"],"paragraphs":["一身素贫窭，四海长为客。","客涂不可穷，老去少筋力。","贱者人多弃，风霜变颜色。","归来旅亭下，倚杖三叹息。","只字不堪煮，万卷亦徒积。","未如田舍翁，耕桑了衣食。","身世蚁旋磨，日月驹过隙。","百年竟何为，鬓发空皓白。","乾坤渺难冯，倦羽复奚适。","一枝愿深栖，庶以避弹射。"],"title":"感兴"}
