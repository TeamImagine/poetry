{"author":"陆游","id":39691,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["凿空学道本无师，歇尽狂心颇自奇。","闲坐始知冬日永，高谈未觉耄年衰。","治棺准备膏肓日，酿酒枝梧雨雪时。","常笑祖龙痴到底，一生辛苦觅安期。"],"title":"书室独处欣然有咏"}
