{"author":"王安石","id":180599,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["置将从来欲善师，百城蹉跌起毫厘。","驱除久费兵符出，按抚纷烦使节移。","恩泽易行穷苦后，功名常见急难时。","孺文此日风流在，直笔他年岂愧辞。"],"title":"送苏屯田广西转运"}
