{"author":"林希逸","id":119498,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["求之有道果何如，莫信邹书恐自愚。","生怕不祥如跃冶，底曾大叫肯成卢。","言禅尚要空诸有，定分谁能得所无。","却喜天公最公处，人人可索是玄珠。"],"title":"偶题"}
