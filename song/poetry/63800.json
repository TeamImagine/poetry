{"author":"王质","id":63800,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["甘王楼下挽清晖，不到三湘识九疑。","骨健任从波浪啮，眼空冷看市朝移。","常怀一篑香炉日，不见三峰雪岭时。","安得杜苏添此沈，相从地上作三奇。"],"title":"用沈述之韵赋灵槎"}
