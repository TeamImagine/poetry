{"author":"王安石","id":181447,"strains":["仄仄仄仄○平平，仄仄仄仄仄仄平。","平平仄仄仄平仄，仄仄仄仄平平平。","平仄平平仄平仄，仄仄平○仄平○。","平平仄仄仄仄○，平仄平平仄平仄。","平平仄仄仄仄平，仄仄○仄仄仄平。","平平仄仄仄平仄，平仄仄仄平平平。","平○平仄仄仄○，仄仄平仄平仄平。","平○仄仄仄仄仄，仄仄仄○平平平。","仄平仄仄平仄平，仄仄仄仄仄仄平。","仄○仄仄平仄仄，仄仄仄仄平平平。","仄平平仄平仄平，仄仄仄仄仄仄平。","仄平仄仄仄仄仄，仄仄仄平平平平。","仄平仄仄平仄平，仄平仄仄平仄平。","仄仄仄仄仄仄仄，仄平仄仄平仄平。"],"paragraphs":["世网挂士如蛛丝，大不及取小缀之。","宜乎倜傥不低敛，醉脚踏倒青天低。","前日才能始谁播，一口惊张万夸和。","雷公诉帝喘欲吹，咸恐声名塞天破。","文章喜以怪自娱，不肯裁缩要有余。","多为峭句不姿媚，天骨老硬无皮肤。","人传书染莫对当，破卵惊出鸾凤翔。","人间下笔不肯屈，铁索急缠蛟龙僵。","少年意气强不羁，虎胁插翼白日飞。","欲将独立夸万世，笑诮李白为痴儿。","四天无壁才可家，醉胆愤痒遣酒拏。","欲偷北斗酌竭酒，力拔太华镳鲸牙。","世儒口软声似蝇，好于壮士为忌憎。","我独久仰愿一见，浩歌不敢儿女声。"],"title":"寄慎伯筠"}
