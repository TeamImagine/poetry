{"author":"陈杰","id":144722,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["宇宙诗愁海未深，有情何必句铿金。","蹇馿桥上长寒眼，短笠山头独苦心。","千载暗中扪沈谢，几人灰里拨何阴。","濯缨自取沧浪去，好在三闾泽畔吟。"],"title":"和韵归赵宗圣诗卷"}
