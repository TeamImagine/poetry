{"author":"李刘","id":104296,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["朱芾皇皇问寝门，青宫喜气满乾坤。","江清淮晏干戈息，渊默雷声匕鬯尊。","端冕常年亲举礼，远庖此日剩明恩。","直将三代齐长久，愿听长沙贾谊言。"],"title":"代贺皇太子生日诗二首  其二"}
