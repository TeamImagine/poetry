{"author":"张公乂","id":38305,"strains":["平仄平平仄，平平仄仄平。","仄平平仄○，仄仄仄平平。","仄仄○平仄，平平仄仄平。","平○平仄仄，仄仄仄平平。","仄仄平○仄，平平仄仄平。","平平平仄仄，平仄仄平○。"],"paragraphs":["今日春风至，花开石氏园。","未全红艳折，半与素光翻。","点缀疏林遍，微明古径繁。","窥临莺欲语，寂寞李无言。","谷变迷铺锦，台余认树萱。","川流人事共，千载竟谁论。"],"title":"金谷园花发怀古"}
