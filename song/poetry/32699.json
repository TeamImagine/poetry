{"author":"陆游","id":32699,"strains":["仄仄仄仄仄仄平，仄仄仄仄平平○。","平平平平平仄仄，仄平仄仄○○○。","仄平平平仄仄仄，仄仄仄仄平平平。","平平平平仄仄仄，仄平仄仄平平平。","平平仄仄平仄仄，仄仄○仄平平平。","○平○仄仄仄仄，仄仄平仄仄平平。","仄平平仄仄仄仄，仄仄○仄平○平。","平平仄仄仄平仄，仄平平仄平平平。"],"paragraphs":["十日苦雨一日晴，拂拭拄杖西村行。","清沟泠泠流水细，好风习习吹衣轻。","四邻蛙声已合合，两岸柳色争青青。","辛夷先开半委地，海棠独立方倾城。","春工遇物初不择，亦秀燕麦开芜菁。","荠花如雪又烂漫，百草红紫那知名。","小鱼谁取置道侧，细柳穿颊危将烹。","欣然买放寄吾意，草莱无地苏疲氓。"],"title":"雨霁出游书事"}
