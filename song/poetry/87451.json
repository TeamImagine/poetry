{"author":"韩淲","id":87451,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["孤山夏木已苍苍，更著岚光与水光。","择胜轩窗尤有味，怀贤姓字转生香。","湖阴涨雾归云静，海气吹风卷雨忙。","恨不相从饫蔬食，细吟酬唱亦清凉。"],"title":"次韵"}
