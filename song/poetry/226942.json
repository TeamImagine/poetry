{"author":"赵鼎臣","id":226942,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["咳唾珠玑出绪余，旧传词赋压三都。","先生年辈如今少，乡里人情似旧无。","睡思不禁诗作恼，衰颜正赖酒涂糊。","他年鸡黍陪乡社，愧我空空一鄙夫。"],"title":"乡人胡舜举见和再次韵"}
