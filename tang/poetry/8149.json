{"author":"王建","id":8149,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["尽日吟诗坐忍饥，万人中觅似君稀。","僮眠冷榻朝犹卧，驴放秋田夜不归。","傍暖旋收红落叶，觉寒犹著旧生衣。","曲江池畔时时到，为爱鸬鹚雨后飞。"],"title":"寄贾岛"}
