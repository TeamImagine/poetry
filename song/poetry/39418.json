{"author":"陆游","id":39418,"strains":["平仄仄仄仄，仄仄仄仄平。","仄平仄仄平，仄仄平仄平。","平仄平平平，仄平仄○平。","平平仄仄仄，仄仄仄平平。","仄仄平仄仄，平仄仄平平。","仄仄仄仄平，平平仄○平。"],"paragraphs":["君子尚大节，又甚恶不情。","鲁连故可人，用意终近名。","千载高夷齐，采薇忘其生。","周公述易象，所以贵幽贞。","去圣虽已远，江左见渊明。","我读饮酒诗，朱弦有遗声。"],"title":"杂兴十首以贫坚志士节病长高人情为韵  其一○"}
