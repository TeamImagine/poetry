{"author":"周紫芝","id":240545,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["重来樽酒定何时，藜杖同谁把一枝。","雅量久知吞梦泽，高飞犹恨隔天池。","凌烟事业归骠骑，乐府歌行付总持。","自载笔床茶灶去，喜君风味似天随。"],"title":"送元素"}
