{"author":"岑参","id":57229,"strains":["仄仄仄平仄，平平仄平平。","○○仄仄仄，仄仄平仄平。","平仄平仄平，仄平仄○平。","仄仄仄平仄，平平仄平平。","仄仄○仄平，○平仄平平。","平平仄平仄，仄仄○平平。","○平仄平仄，仄仄○平平。","仄仄平仄平，平平○○平。","仄平仄平仄，仄仄平平平。","○仄平仄仄，平平平仄平。","仄平仄平仄，平仄平平平。","平仄仄平仄，平○仄平平。"],"paragraphs":["剖竹向西蜀，岷峨眇天涯。","空深北阙恋，岂惮南路赊。","前日登七盘，旷然见三巴。","汉水出嶓冢，梁山控褒斜。","栈道笼迅湍，行人贯层崖。","岩倾劣通马，石窄难容车。","深林怯魑魅，洞穴防龙蛇。","水种新插秧，山田正烧畬。","夜猿啸山雨，曙鸟鸣江花。","过午方始饭，经时旋及瓜。","数公各游宦，千里皆辞家。","言笑忘羁旅，还如在京华。"],"title":"与鲜于庶子自梓州成都少尹自褒城同行至利州道中作"}
