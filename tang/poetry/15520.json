{"author":"白居易","id":15520,"strains":["仄仄平平平仄仄，仄平平仄仄平平。","平仄仄平平仄仄，平平仄仄仄平平。","仄○平仄平平仄，仄仄平平○仄○。","平仄○平平仄仄，仄平○仄仄平平。"],"paragraphs":["去岁欢游何处去？曲江西岸杏园东。","花下忘归因美景，尊前劝酒是春风。","各从微宦风尘里，共度流年离别中。","今日相逢愁又喜，八人分散两人同。"],"title":"酬哥舒大见赠"}
