{"author":"皎然","id":40026,"strains":["平仄平○仄平仄，平平仄仄○平仄。","平平平仄仄平○，仄平○平仄平仄。","仄仄平平仄仄平，平○平仄平○平。","平○仄仄仄平仄，仄仄仄平○仄平。","仄平平仄仄○仄，仄仄平平仄平仄。","平平仄仄平仄平，平仄平平仄○仄。"],"paragraphs":["茅氏常论七真记，壶公爱说三山事。","宁知梅福在人间，独为苍生作仙吏。","日服丹砂骨自清，肤如冰雪心更明。","山中玉笋是仙药，袖里素书题养生。","愿随黄鹤一轻举，仰望青霄独延伫。","平生好骏君已知，何必山阴访王许。"],"title":"贻李汤"}
