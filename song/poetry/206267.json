{"author":"黄庭坚","id":206267,"strains":["仄平平仄○平平，平仄仄○平仄平。","仄平仄仄平仄仄，仄○仄平○仄平。","平平仄○仄平平，平仄仄平仄平○。","○仄仄平○仄仄，仄平仄仄平平平。"],"paragraphs":["校经同省并门居，无日不闻公读书。","故持茗椀浇舌本，要听六经如贯珠。","心知韵胜舌知腴，何似宝云与真如。","汤餠作魔应午寝，慰公渴梦吞江湖。"],"title":"以双井茶送孔常父"}
