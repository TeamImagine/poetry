{"author":"郭印","id":250110,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["上天连日拥愁云，晓起联翩瑞色新。","入麦未多三日雨，著梅先报万家春。","兴来赖有乘舟客，喜极宁为闭户人。","安得梁王相命赋，兔园避席少逡巡。"],"title":"咏雪"}
