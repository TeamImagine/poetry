{"author":"白居易","id":16402,"strains":["平平○仄仄，仄仄平仄仄。","平仄仄平平，平平平仄仄。","○平仄○○，仄○仄平仄。","仄仄○仄平，仄平平仄仄。","平平仄平仄，仄仄平平仄。","○仄平仄平，仄仄平○仄。"],"paragraphs":["今朝三月尽，寂寞春事毕。","黄鸟渐无声，朱樱新结实。","临风独长叹，此叹意非一。","半百过九年，艳阳残一日。","随年减欢笑，逐日添衰疾。","且遣花下歌，送此杯中物。"],"title":"三月三十日作"}
