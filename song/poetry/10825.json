{"author":"朱槔","id":10825,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["天涯明月见秋风，错莫谁惊碧树空。","岂意楚山招隠处，尽归蜀客广骚中。","钓鱼聊尔针方直，乞米茫然帖自工。","独卧南轩听南涧，蛮花犹作杜鹃红。"],"title":"六月二十日"}
