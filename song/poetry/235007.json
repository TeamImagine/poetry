{"author":"叶梦得","id":235007,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["已议营屯列上留，稍欣群盗障横流。","三时旧业终应在，万里长征亦少休。","和策但令均挟纩，壮图何用辄焚舟。","东都自是兴王地，虎踞宁须问石头。"],"title":"蔡子因前韵留别再答二首  其二"}
