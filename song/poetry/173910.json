{"author":"曾巩","id":173910,"strains":["仄仄平平仄仄平，仄平平仄仄平平。","平平仄仄平平仄，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["密竹娟娟数十茎，旱天萧洒有高情。","风吹已送烦心醒，雨洗还供远眼清。","新笋巧穿苔石去，碎阴微破粉墙生。","应须万物冰霜后，来看琅玕色转明。"],"title":"南轩竹"}
