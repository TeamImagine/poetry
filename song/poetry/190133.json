{"author":"韦骧","id":190133,"strains":["平平仄仄平平平，仄平平平平仄○。","平仄平平仄平仄，○平仄仄平平○。","仄平仄仄平平○，平○○仄平平平。","仄仄平平仄平仄，仄仄○平平仄平。"],"paragraphs":["晴光泛泛山之阿，谷禽朝飞声已和。","溪面冰消玉沙活，临溪逆想春风过。","忽来忽往祇随兴，驺从屏寘殊无多。","略挽梅梢数纤蕊，后日重来添几何。"],"title":"和残腊幽谷西游适"}
