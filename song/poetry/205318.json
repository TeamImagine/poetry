{"author":"李之仪","id":205318,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["落得清闲与物疏，扃门终日似山居。","案头新有归田赋，架上元留纬世书。","紫府未须穷秘简，丹山重见引名雏。","诏恩咫尺来相继，还许频为贺客无。"],"title":"赠人"}
