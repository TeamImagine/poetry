{"author":"韩维","id":157379,"strains":["○平仄平平，仄仄平仄仄。","仄平仄○仄，平平仄平仄。","平平平平仄，○仄仄仄仄。","平平仄仄仄，仄仄仄平仄。","平仄平平平，○仄平仄仄。","平平仄仄仄，仄仄平平仄。","仄平平仄平，平仄仄○仄。","平平仄平仄，平仄仄平仄。","仄仄○平仄，平平仄平仄。"],"paragraphs":["兴平产良酥，厥品为第一。","岁时盛献馈，霜梨副冰蜜。","东来连车轸，并走卫霍室。","盘筵得此物，主意自为毕。","詹叔官西州，遗我资口食。","甘知马酒薄，素觉鹅肪失。","我今农里人，藜藿度闲日。","多惭掷嘉味，徒用饱仁术。","厚意如何报，还持况贤质。"],"title":"王詹叔惠酥"}
