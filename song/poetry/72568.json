{"author":"曾丰","id":72568,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["臣生差晚十余年，八彩尧眉仅一瞻。","凤出未能前附翼，龙归不及上攀髯。","山头铸鼎炉长冷，湖上号弓泪满霑。","漠漠谷林无认处，城阳烟与草相黏。"],"title":"江下望永思陵"}
