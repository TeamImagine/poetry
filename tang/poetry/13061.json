{"author":"孟郊","id":13061,"strains":["仄平○仄仄，仄仄仄仄○。","仄仄平平仄，平平平仄平。","○平仄仄仄，仄仄仄平平。","仄仄仄平○，仄○平仄平。","平平平仄仄，仄仄仄○平。","仄仄仄平仄，仄平○仄○。","平平仄仄仄，○仄仄平平。","平仄平仄仄，仄○仄平平。","仄平平仄仄，仄仄仄平平。","仄仄○平仄，仄平平仄平。","平仄仄平○，仄仄○平平。","仄仄平仄仄，平平仄？平。","平平平仄仄，仄仄仄平平。","仄仄平平仄，○平仄仄平。","仄平仄平仄，仄仄仄平平。","仄仄平平仄，仄平○仄平。","平平仄平仄，平仄仄平平。","平仄仄平仄，仄平○仄平。","○仄平仄仄，○仄仄平平。"],"paragraphs":["陕城临大道，馆宇屹几鲜。","候谒随芳语，铿词芬蜀笺。","从来镜目下，见尽道心前。","自谓古诗量，异将新学偏。","戆人年六十，每月请三千。","不敢等闲用，愿为长寿钱。","非关亦洁尔，将以救羸然。","孤省痴皎皎，默吟写绵绵。","病书凭昼日，驿信寄宵鞭。","疾诉将何谕，肆鳞今倒悬。","尘鲤见枯浪，土鬣思乾泉。","感感无绪荡，愁愁作□边。","贞元文祭酒，比谨学韦玄。","满坐风无杂，当朝雅独全。","见知嘱徐孺，赏句类陶渊。","一顾生鸿羽，再言将鹤翩。","宣扬隘车马，君子凑骈阗。","曾是此同眷，至今应赐怜。","磨墨零落泪，楷字贡仁贤。"],"title":"寄陕府邓给事"}
