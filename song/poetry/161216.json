{"author":"戴表元","id":161216,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄平平。","仄仄平平平仄仄，仄平仄仄仄平平。"],"paragraphs":["华亭是我曾游处，记忆端然不作疏。","地带三吴犹壮丽，人经二陆自诗书。","轻身羡尔能随鹤，薄味从来不为鱼。","未卜西游时远近，道成相问定何如。"],"title":"送僧无等游华亭"}
