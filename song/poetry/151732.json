{"author":"何梦桂","id":151732,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["世路悠悠水上萍，相看谁与眼长青。","千年彝鼎观勋业，一代图球见典型。","谩道石能生白璧，自知竹已化青宁。","绝怜驿路梅花句，肯落空江杜若汀。"],"title":"和方山房韵寄李郎中"}
