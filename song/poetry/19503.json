{"author":"史浩","id":19503,"strains":["仄平仄○仄仄仄，仄仄平平仄平仄。","平○○仄仄平○，平○仄仄平平仄。","平平仄仄平平平，○仄○平仄仄○。","平平平仄仄○仄，仄平平平仄仄平。","仄仄平平仄平仄，仄平仄仄○平仄。","仄○平仄仄平○，平平平仄平平仄。","仄平平仄平平平，仄仄平平平仄○。","仄平仄○○仄仄，仄平仄仄平平平。","○平仄仄○平仄，仄仄平平仄平仄。","仄○仄仄平仄○，仄仄平平平仄仄。","平平平仄平仄仄，仄仄仄平平仄平。","平平平仄仄平○，○仄平平平仄仄。","仄○仄仄平平仄，平平仄仄平平仄。","仄平平仄仄仄○，仄仄仄平平仄仄。","仄仄平平仄仄平，○平仄仄仄平平。","平仄仄平平仄仄，仄○平仄平平平。","仄平仄仄平○仄，平仄平○平仄仄。","平○仄仄仄平平，仄仄平○○仄仄。"],"paragraphs":["石蹊万折冻欲裂，两岸梅英照天发。","于中更有锦薰笼，芳菲不待勾萌达。","奇姿苒苒来仙源，从此横枝不直钱。","东风零乱委泥土，只为山家作玉田。","岂若夫君有真色，紫葩碧叶从初得。","几将消息露人间，纷纷尘俗谁能识。","晚居卢阜声名飞，蕙帐悠悠春梦迟。","起来鼻观犹馥郁，杖藜便觉香风随。","夭桃谩说燕脂染，落絮徒云白毡糁。","品题一著佳客称，并使丁香风味减。","蓝溪夫子诚好事，赠我此花良有为。","平生岩壑在胸中，培殖根荄年不记。","故应谓我知花谱，千夫彩綷来吾圃。","拜嘉欢喜不敢当，直欲美芹羞帝所。","昔扈龙舆白石川，回銮小憩玉津园。","曾见此花千百本，较量今者端无前。","若居御苑逢膏泽，车载盆栽惟所适。","吾王顾盼即生春，不费阳和些子力。"],"title":"次韵李光祖瑞香"}
