{"author":"杨万里","id":47437,"strains":["仄平仄仄仄平平，平仄仄平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["未应白菊减于黄，金作钿心玉作裳。","一夜西风开瘦蕾，两年南海伴重阳。","若言佳节如常日，为底寒花分外香。","挼蕊浮杯莫多著，一枝留插鬓边霜。"],"title":"九日郡中送白菊"}
