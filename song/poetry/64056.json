{"author":"程洵","id":64056,"strains":["平平平仄平，仄仄仄○仄。","仄○仄平平，平仄仄平仄。","平平仄仄仄，仄仄仄平仄。","仄平仄仄仄，仄仄仄○仄。","○平仄○○，仄仄○仄仄。","仄平平仄平，仄仄平仄仄。","平平仄○仄，仄仄平仄仄。","仄平平平仄，仄仄仄仄仄。","○仄平平仄，仄平仄平仄。","平平平○仄，仄仄○平仄。","仄平仄仄○，仄仄仄平仄。","仄平平仄平，仄仄仄仄仄。","平平？仄平，平仄○仄仄。","平平仄仄仄，○仄平仄仄。"],"paragraphs":["南州风气殊，二月若中夏。","我从耒江来，无地税征驾。","萦纡蹑藓径，问讯得精舍。","石崖屹傍起，峭壁俨难跨。","嵌岩忽中闲，宛宛如覆瓦。","日光何处来，返照幽以雅。","狮猊骋其勇，踞坐颐颊哆。","欲为河东吼，解使百兽哑。","应是山灵护，岂容俗人假。","兹游真胜绝，欲去重嗟咤。","老僧劝少留，秉烛语清夜。","那知岩伏情，眺玩不可舍。","他年倘复来，陈迹犹可藉。","岩前有隙地，分我茅一把。"],"title":"游狮子岩"}
