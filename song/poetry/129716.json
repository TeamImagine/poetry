{"author":"李曾伯","id":129716,"strains":["平平仄平平，仄平仄平仄。","○平○仄仄，仄○仄平○。","仄仄平仄仄，平仄○仄仄。","仄平仄平平，仄平仄平仄。","平平仄平仄，○仄平平仄。","平平仄平仄，仄○仄仄仄。","仄平仄平○，仄仄仄仄仄。","仄仄平平仄，平仄平仄仄。","平平仄平仄，平仄仄平仄。","平平仄平仄，仄仄平仄平。","平○平仄仄，仄○仄平仄。","平平○仄仄，平仄仄平仄。","平平仄平平，平平仄平仄。","仄仄仄平仄，仄仄平○仄。","平平平仄仄，平仄○○仄。","仄仄平平平，○仄平仄仄。","仄平○仄仄，平仄仄平仄。","平平仄仄仄，仄仄仄仄仄。","平平仄○仄，仄平仄平仄。","仄平仄平平，○平平仄仄。","仄仄仄仄仄，平○仄仄仄。","仄平○平平，仄仄仄○仄。","平平仄平仄，仄仄平仄仄。","平平○仄平，平平仄平仄。","仄平仄平仄，仄平仄仄仄。"],"paragraphs":["归程雪边来，四旬六千里。","瞿唐过滟滪，洞庭至彭蠡。","涉历天下险，心有如此水。","朅来太湖滨，到家步才跬。","胡贻蜚廉怒，相挟冯夷氏。","惊飚昼而作，骇浪暮不已。","令人向洋叹，可望不可迩。","组练前陈扼，银屋平地起。","逡巡问维楫，飘泊委芦苇。","归心苦何遽，短棹姑小{舟羲}。","尝闻强则避，事当顺而理。","平明迟解缆，天宇果新霁。","金乌甫生东，鱼龙首俱弭。","上下大圆镜，四面平如砥。","天公翻覆手，风后吹嘘是。","巽转而之坤，帆去随所指。","出湖且入港，曾不片时尔。","前津问锡麓，弗远尺有咫。","舟人顾相贺，昨忧变今喜。","我生客江湖，噫嘻嗟老矣。","可以速则速，时当止则止。","岂惟行舟然，世事只如此。","由兹石塘出，此去皆坦履。","归来荷圣恩，全家赖天赐。","息阴亟休影，杜门以却轨。"],"title":"阻风太湖沙塘港"}
