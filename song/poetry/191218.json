{"author":"韦骧","id":191218,"strains":["仄仄平平平仄仄，平平仄仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["草草开筵重九日，区区奉使第三年。","黄花不肯趁时节，薄酒可堪无管弦。","秋雨岷山犹涨水，夕阳巴峤自生烟。","登高兴味空惆怅，万里乡关在目前。"],"title":"渝南九日"}
