{"author":"释道潜","id":203128,"strains":["仄平仄○平，平○仄○仄。","仄仄平平仄仄平，仄仄平平仄平仄。","仄平平○平仄平，平仄仄平平仄平。","平平平平仄平仄，○平仄仄○平平。","仄平平平平仄仄，仄仄平平平仄仄。","仄○平仄仄平平，平仄平平平仄仄。"],"paragraphs":["玉渊閟苍崖，源深杳难测。","但见涓涓附箨龙，宛转来投小池侧。","小池方折余两寻，蛙黾不游苔不侵。","青天无云落寒影，沈柔见底空人心。","妙哉支公营小筑，气象萧然真不俗。","夜吟朝讲度流年，何用峥嵘夸杰屋。"],"title":"宣上人玉渊堂"}
