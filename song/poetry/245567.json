{"author":"张斛","id":245567,"strains":["平平仄仄平，仄仄平平仄。","平平平仄仄，仄仄○仄仄。","平平仄平仄，仄仄平仄仄。","平仄仄仄平，仄平仄平仄。","平平仄平平，平仄平仄仄。","○○仄○仄，仄仄平仄仄。"],"paragraphs":["穷冬十日阴，积雪千山路。","晴云开半岭，落日犹在树。","悠悠客心速，惨惨天色暮。","寒鸟各有依，解鞍尚无处。","游鱼误衔钩，玄豹终隐雾。","行行谢冠冕，复我林壑趣。"],"title":"平安关道中二首  其二"}
