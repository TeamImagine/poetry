{"author":"王炎","id":69285,"strains":["平平仄平仄，仄仄平平平。","平○平仄○，仄仄平仄平。","仄仄仄平平，仄○仄平平。","平仄○○仄，仄平平仄平。","平仄仄仄平，平仄仄仄○。","○○仄平仄，平仄平平平。","平平仄平仄，仄仄○平平。","仄○仄平仄，仄平平平平。","仄仄仄仄仄，○○平仄平。"],"paragraphs":["青山护村落，暗水通沟渠。","人行禾黍间，漫漫迷所之。","里社压新醪，击鲜赛丛祠。","田父相劳苦，雨旸无失时。","龙骨挂屋敖，秋熟可预期。","行行度冈涧，泉石多幽奇。","微风发清籁，好鸟吟高枝。","此中有佳趣，岂无幽人知。","去住两不可，空吟招隠诗。"],"title":"村行"}
