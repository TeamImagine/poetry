{"author":"廖行之","id":65497,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["白云飞处祝融墟，心切平安一纸书。","浪走毛生惭捧檄，清贫羊续漫悬鱼。","银蟾浮彩秋尤好，金粟含香桂欲舒。","指日安舆奉颜色，彩衣容与戏庭除。"],"title":"和松坡刘迂诗四首  其二"}
