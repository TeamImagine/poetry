{"author":"方干","id":30300,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["变通唯在片时间，此事全由一粒丹。","若取寿长延至易，如嫌地远缩何难。","先生阔别能轻举，弟子才来学不飡。","箧里生尘是闲药，外沾犹可救衰残。"],"title":"赠五牙山人洗修白"}
