{"author":"王十朋","id":22649,"strains":["仄仄平平仄平仄，仄仄平○平仄仄。","仄平平仄平仄平，仄仄平平平仄仄。","仄仄○平仄平仄，仄仄平平仄平仄。","仄平平仄仄平平，仄仄平平平仄仄。","仄平○仄平平仄，平仄○平仄仄仄。","仄平平○仄平平，仄仄仄平平仄仄。","仄平仄仄平仄平，平仄平平仄平仄。","○○仄平平仄仄，仄仄平平平仄仄。","仄平平平仄平仄，平仄平平仄平仄。","仄平平仄仄平○，○仄仄平平仄仄。"],"paragraphs":["圣主仁心等南北，燧息边庭兵不宿。","两阶干羽来远人，大度端能包濮祝。","万岁三呼诞弥月，四海千秋太平曲。","宴开文德赐群臣，喜溢天颜明四目。","向来献寿人谁在，元凯重登共鲧逐。","武夷戎监老风骚，去国十年官始复。","捧觞首赋天保章，遥指南山祝君福。","更献曲江金鉴录，不但能歌连理木。","贱臣逢时最侥幸，归美宁辞管城秃。","愿同韩愈颂元和，兼美武公歌绿竹。"],"title":"次韵陈大监赴天申节宴"}
