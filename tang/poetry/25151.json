{"author":"薛能","id":25151,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄平仄平。","平平仄仄平平仄，仄仄平平仄仄平。"],"paragraphs":["两串春团敌夜光，名题天柱印维扬。","偷嫌曼倩桃无味，捣觉嫦娥药不香。","惜恐被分缘利市，尽应难觅为供堂。","麤官寄与真抛却，赖有诗情合得尝。"],"title":"谢刘相寄天柱茶"}
