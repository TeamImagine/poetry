{"author":"郑刚中","id":252398,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["孤衾万感不能平，籍也扪心未觉盲。","疏雨过云才数点，宿酲扶梦正三更。","瘴烟侵我须教老，春物牵愁自在生。","畴曩犬鸡无寸效，如今方愧子真耕。"],"title":"无寐  其二"}
