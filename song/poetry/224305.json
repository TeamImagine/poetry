{"author":"朱褒","id":224305,"strains":["平平仄平仄，仄仄○平平。","○平仄平仄，仄仄平平○。","仄仄仄平仄，平平平仄平。","平平仄○仄，仄仄平平平。","仄仄仄○平，平平仄平仄。","平平仄仄平，仄仄平仄平。","平平平仄仄，平○仄平平。","仄仄仄平仄，平平仄平平。","平平○仄平，○仄平平平。","平平仄平仄，仄仄仄平平。","平平平仄平，仄仄平平平。","平平仄仄平，平仄仄平平。"],"paragraphs":["崩崖落云外，怪石相支撑。","穿林出蒙密，忽有青山横。","古寺瞰山腹，飞檐浮太清。","寒流出其右，{氵虢}{氵虢}沿阶鸣。","我昔作胜游，芒鞋弄飞径。","今来四十年，白首徒自惊。","高僧延我入，巾冠耸峥嵘。","假榻寄清梦，飞泉夜澎轰。","残灯闻弈棋，胜负时纷争。","机心亦何有，战罢谩亏成。","钟声随晓风，昴宿西南倾。","骊驹仆在门，吾亦问归程。"],"title":"慈云寺"}
