{"author":"释正觉","id":4944,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["梦回茶碗手亲扶，雅意沩山转道枢。","自唤主人酬一诺，谁违尊者应三呼。","死生到日还能否，辜负当年是有无。","妙得古人行履处，了无些事作工夫。"],"title":"与诺侍者"}
