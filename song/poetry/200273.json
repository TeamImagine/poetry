{"author":"孔武仲","id":200273,"strains":["平○平仄平平仄，仄仄平○○○仄。","仄仄○仄平平平，平平仄平平仄仄。","平平平平仄平平，○仄平平平仄○。","平平平平仄仄仄，仄仄平平平仄平。"],"paragraphs":["风从何落来何处，百马盘空正号怒。","闭户犹恐丘山颓，谁人放舟江海去。","庐山之南白云翁，冠带强游京邑中。","狐裘包纒不煖体，却羡爰居能避风。"],"title":"大风入朝"}
