{"author":"李洪","id":52862,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄仄。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["缥缈风烟岛屿孤，朱楼丹阁欲凌虚。","浩然逸兴成陈迹，康乐清吟足起予。","鳌顶蓬莱无雁塔，龙宫蠖濩拥宸居。","平生李杜空遐想，我欲投竿学钓鱼。"],"title":"望孤屿"}
