{"author":"郭祥正","id":191785,"strains":["仄仄平仄平，平○平仄仄。","平平平平平仄仄，仄仄平平仄平仄。","平平仄平平仄平，仄仄仄平○仄平。","仄平仄仄○平仄，仄仄平仄平仄平。","仄平仄平○仄仄，平○仄仄平仄仄。","平平○仄○平平，仄仄仄仄○平平。","平平平仄仄，仄仄平平平。","仄平平仄仄平仄，○仄？仄平平平。","平平仄仄仄平仄，平平仄仄平平平。","平平平平平，仄仄仄平仄。","平平仄仄平平平，平○仄仄平○仄。","平仄平仄平平○，○平仄平平仄○。","仄平仄仄平仄仄，仄○仄仄仄平平。"],"paragraphs":["忆与君别时，君行朝北极。","浔阳江头车马骇，意气翩翩动秋色。","君还旧庐能寄书，谓我楚辞传上都。","是时盗贼正纷扰，日夜奔走承使符。","谢君后时闻已恶，交深岂必书问数。","诚明相照期无穷，但惜远别临春风。","春风来已老，落尽桃花红。","有时孤坐碧山里，弹指倏忽成衰翁。","文章不直一杯酒，功名付与千年松。","何时逢君谈，豁我此愁恨。","攀云不见麒麟踪，趋泥自笑驽骀钝。","儿女安否今何如，亲虽未成交莫疏。","愿君富贵情不改，敢将瓦砾赠明珠。"],"title":"寄吴著作"}
