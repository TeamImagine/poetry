{"author":"何文季","id":130923,"strains":["平仄平平仄仄平，平仄平仄仄平平。","仄平仄仄平平仄，仄仄平仄仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["单父琴边遇赏音，皋比巍坐屋庐深。","客中莫放挥金手，酒后无忘守口箴。","投笔未酬豪杰志，读书犹识圣贤心。","何时棹破山阴雪，共对青灯谈古今。"],"title":"寄朱五哥"}
