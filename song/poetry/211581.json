{"author":"张庄","id":211581,"strains":["平仄平平仄仄平，仄平平仄平仄平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["山甫遄归有诏期，省耕聊复辉幢麾。","翠岑恰似千旗密，绿野何妨万马驰。","雕鹗精神元老贵，鼎彝功业太平时。","自惟晚进诚天幸，偶附台躔每处随。"],"title":"陪诸公观稼"}
