{"author":"吕本中","id":246186,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["缟带银杯欲着尘，小园幽树已含春。","风流王谢佳公子，臭味曹刘入幕宾。","细朵定无泥土涴，暗香犹带雪霜新。","剩摩枵腹搜奇句，去恼城南得定人。"],"title":"探梅呈汪信民"}
