{"author":"洪咨夔","id":99966,"strains":["仄平仄平平○平，仄平仄平○仄平。","平平○仄○仄仄，仄仄仄仄仄平平。","仄平平仄仄仄仄，平平平仄平平平。","仄平仄平仄平仄，仄平平仄○仄平。","平平平平仄○仄，仄平平仄平平平。","平平仄仄仄仄仄，平平○平仄○平。","仄平平仄仄平仄，仄平平仄○平○。","平平○仄仄仄仄，仄仄平仄平平平。","仄平平○仄仄仄，平仄仄仄平平平。","仄○仄平平平仄，仄○仄仄○仄平。","○平仄仄仄仄仄，平仄仄仄仄仄平。","平平平仄仄○仄，平仄仄仄平仄平。","仄仄仄仄仄仄仄，仄仄平仄平平平。","仄平○仄○仄仄，平平仄仄平平平。","平平仄仄平仄○，仄仄平平仄平平。","平平仄平仄○仄，仄仄仄仄平平平。","平平仄仄平仄仄，平仄平仄平平平。"],"paragraphs":["燧农以前疑传疑，理耶乱耶难尽知。","唐虞三代号极治，说着已是令人悲。","古来神器付有德，人心天命何容私。","使朱与均不豚犬，亦家天下如启时。","干尊坤卑大分定，孰阳为耦阴为奇。","南巢牧野可自诿，为民嘘寒濯其痍。","后来龙虎战刘李，大氐鹯獭驱秦隋。","杯羹分我弗暇顾，肯与儿女同车驰。","晋阳宫监计可劫，机阱不管为天窥。","橘中老翁虬髯客，冷看世变从旁嗤。","当涂典午夜负耳，南北五代昼攫之。","螳螂黄雀递相视，谁肯帖耳甘伏雌。","日月出矣爝火熄，此殆天意非人为。","所嗟患失长乐老，东家淅米西家炊。","荣华富贵风雨过，但见金椎控人颐。","君侯读书眼如月，坐阅两岸随舟移。","诗成索酒浇磊磈，通德裙带红榴垂。"],"title":"次韵临安赵丞读绍运图"}
