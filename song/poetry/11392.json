{"author":"姚孝锡","id":11392,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["发蓬新感二毛侵，尚阻清尊对菊斟。","久拟芝兰同臭味，莫疑鱼鸟自高深。","食贫岂复甘秦炙，客病空怀奏楚音。","挂席无由上牛斗，漫凭流水送归心。"],"title":"次韵公才对菊见怀"}
