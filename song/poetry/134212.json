{"author":"释文珦","id":134212,"strains":["平平仄仄平平平，平平仄仄○平平。","平平平仄平○仄，仄仄平○仄○平。","平仄平平平仄平，平平仄仄平○○。","平平仄仄平平仄，仄仄平平仄仄平。","平仄仄平平仄仄，仄平仄平○仄仄。","仄仄平平仄仄○，仄仄平平仄平仄。"],"paragraphs":["东邻槛外芙蓉花，初开粲粲如朝霞。","今朝花谢枝空在，绕树千回只叹嗟。","花谢明年还复开，红颜已去终难回。","人生不及花枝耐，况有流光白发催。","游子对花心尽醉，老翁见之如梦寐。","解把浮生比梦中，肯计荣华与憔悴。"],"title":"芙蓉花歌"}
