{"author":"李白","id":55630,"strains":["仄平仄平仄平平，仄平仄仄平平平。","仄仄仄仄平，平平仄平平。","仄仄平仄仄平仄，平平仄仄仄平仄，平○○平仄仄仄。","仄平仄平仄平平，平平仄平○○平。","平平平平平，平仄○○平仄平平。","仄平仄仄平，仄平仄仄仄平平。"],"paragraphs":["别来几春未还家，玉窗五见樱桃花。","况有锦字书，开缄使人嗟。","至此肠断彼心绝，云鬟绿鬓罢梳结，愁如回飙乱白雪。","去年寄书报阳台，今年寄书重相催。","东风兮东风，为我吹行云使西来。","待来竟不来，落花寂寂委清苔。"],"title":"久别离"}
