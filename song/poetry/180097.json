{"author":"王安石","id":180097,"strains":["仄仄仄仄平平平，仄仄仄仄平平平。","平仄仄仄○平○，仄平仄仄仄仄平。","仄仄仄仄仄○平，仄平仄仄仄仄平。","平平仄仄平平平，仄仄仄仄○平平。","平仄仄仄平平平，平○仄仄仄仄平。","平平仄平仄仄平，仄仄仄仄平平平。","仄平仄仄仄仄平，仄仄仄仄仄仄平。","平平仄仄仄仄平，仄平仄平仄平平。","平仄仄仄仄平平，仄仄○仄平平平。","平仄平仄仄平平，仄仄○仄仄平平。"],"paragraphs":["上古杳默无人声，日月不忒山川平。","人与鸟兽相随行，祖孙一死十百生。","万物不给乃相兵，伏羲画法作后程。","渔虫猎兽宽群争，势不得已当经营。","非以示世为聪明，方分类别物有名。","夸贤尚功列耻荣，蛊伪日巧雕元精。","至言一出众辄惊，上智闭匿不敢成。","因时就俗救刖黥，惜哉彼狂以文鸣。","强取色乐要聋盲，震荡沈浊终无清。","诙诡徒乱圣人氓，岂若泯默死蚕耕。"],"title":"彼狂"}
