{"author":"姜夔","id":83946,"strains":["平平仄平平，平平仄○仄。","平平仄○平，仄仄仄平仄。","仄平仄仄平，仄○仄○仄。","○○仄平仄，平仄仄平仄。","仄平○仄仄，仄仄仄平仄。","仄平○○平，平仄仄○仄。","○平仄仄仄，平仄○仄仄。","仄仄仄平平，仄仄仄仄仄。","○平平仄○，仄仄仄○仄。","平○仄平平，平○平平仄。"],"paragraphs":["濠梁四无山，坡陀亘长野。","吾披紫茸毡，纵饮面微赭。","自矜意气豪，敢骑雪中马。","行行逆风去，初亦略霑洒。","疾风吹大片，忽若乱飘瓦。","侧身当其冲，丝鞚袖中把。","重围万箭急，驰突更叱咤。","酒力不支吾，数里进一斝。","燎茅烘湿衣，客有见留者。","裴回望神州，沉叹英雄寡。"],"title":"昔游诗  其一二"}
