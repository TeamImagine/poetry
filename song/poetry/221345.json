{"author":"释智圆","id":221345,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["搜奇适异兴何全，雅句分明敌惠连。","丹桂平窥君有分，地尘闲去我无缘。","陶情岳雪时同望，解睡山茶夜共煎。","静语前涂俱有意，谢公红药远公莲。"],"title":"李秀才以山斋早起诗见赠因次韵和酬"}
