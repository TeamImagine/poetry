{"author":"刘克庄","id":111738,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["又见城门出土牛，鸡肤龟手稍和柔。","懒陪内史吟人日，不记灵均降孟陬。","病与风光犹未隔，老逢节序只添愁。","可怜满镜星星发，欲戴春幡却自羞。"],"title":"立春一首"}
