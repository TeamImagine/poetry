{"author":"韩淲","id":86340,"strains":["平平○平仄，平仄仄平平。","平平仄○平，平仄仄仄平。","○平仄仄平，仄仄仄平平。","平平仄仄平，平仄仄仄平。","仄平平平○，仄仄平平○。","仄仄○平仄，平平平仄平。","平平仄仄仄，平仄仄平平。","仄仄平仄平，平平仄○○。"],"paragraphs":["南风吹时雨，襟抱忽然开。","凭轩一长谣，清句亦满怀。","当年沮溺心，自觉未为乖。","桑麻涧上泉，何不返故栖。","帝城尘埃中，隘巷多涂泥。","摆落更奚道，强颜终莫谐。","规规二十载，今日始知迷。","仰视天宇高，归云去难回。"],"title":"偶成  其一"}
