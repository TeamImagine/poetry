{"author":"李维","id":188670,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["银阙琳房视草余，龙门岑寂断轩车。","彩毫闲试金壶墨，青案时看玉字书。","王令风流希谢傅，子云词赋敌相如。","琼枝不见萧斋晚，蕙草烟微度绮疏。"],"title":"休沐端居有怀希圣"}
