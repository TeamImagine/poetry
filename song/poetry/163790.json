{"author":"于石","id":163790,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["玉宇无尘淡月辉，谁传织女夜停机。","阮分南北任贫富，河度东西果是非。","扪腹有书安用晒，揆心无巧不须祈。","逢时且共樽前乐，一笑淋漓酒满衣。"],"title":"七月七日"}
