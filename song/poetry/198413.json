{"author":"苏辙","id":198413,"strains":["仄平仄平平，平仄仄仄仄。","平平仄仄仄，仄仄仄仄仄。","平平平○平，仄仄○平仄。","平平仄○仄，仄平仄○仄。","仄平平平平，仄仄仄仄仄。","平平仄○平，○仄仄平仄。","仄平仄平仄，仄仄仄平仄。","仄平仄平平，平仄仄仄仄。","平平平仄仄，仄仄○平仄。","平平仄平仄，平仄平仄仄。","仄平平仄平，仄仄平平仄。","仄仄仄仄平，仄平仄平仄。"],"paragraphs":["我生本无生，安有六十五。","生来逐世法，妄谓得此数。","随流登中朝，失脚堕南土。","人言我当喜，亦言我当惧。","我心终颓然，喜惧不入故。","归来二顷田，且复种禾黍。","或疑颍川好，又使汝南去。","汝南亦何为，均是食粟处。","儿言生日至，可就瞿昙语。","平生不为恶，今日安所诉。","老聃西入胡，孔子东归鲁。","我命不在天，世人汝何预。"],"title":"癸未生日"}
