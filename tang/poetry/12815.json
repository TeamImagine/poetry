{"author":"卢照邻","id":12815,"strains":["○平平仄仄，平仄仄平平。","仄仄平平仄，○平仄仄平。","仄平平仄仄，平仄仄○○。","平仄平平仄，平平仄仄平。","平平○仄仄，仄仄仄平○。","仄平平仄仄，仄仄仄平平。"],"paragraphs":["离人丹水北，游客锦城东。","别意还无已，离忧自不穷。","陇云朝结阵，江月夜临空。","关塞疲征马，霜氛落早鸿。","潘年三十外，蜀道五千中。","送君秋水曲，酌酒对清风。"],"title":"送郑司仓入蜀"}
