{"author":"李薰","id":27873,"strains":["平平仄平平，仄仄平仄仄。","仄平仄仄平，仄仄仄平○。","仄平平仄仄，仄仄仄○○。","仄平○平平，○仄仄○仄。","平○平平仄，仄仄平仄仄。","平仄仄仄仄，平平平仄仄。","平平○仄平，平仄仄平○。","仄○仄仄仄，仄仄仄平仄。","平平仄仄仄，平平仄平○。","○○平仄○，仄仄平仄平。","平平平仄平，仄仄仄平仄。","平仄仄平仄，平平○仄○。","仄仄平仄○，仄仄仄平仄。","○仄仄仄平，仄○平仄○。"],"paragraphs":["春愁醉人心，洒面呼不醒。","出门却入门，兀兀度晨暝。","昨游欣有得，水镜谢磨莹。","岂惟胜纷华，颇复造禅定。","君看青云士，窘步争捷径。","铿尔讵舍瑟，硁乎方击磬。","何曾顷刻闲，通夕不遑瞑。","彼应疾此固，我亦恶夫佞。","人生出处耳，山林与朝廷。","迟迟岐路间，去就须审订。","宁为龟曳涂，勿作马旋泞。","羲驭靡容勒，风船犹可矴。","但令尊不空，敢惮室垂罄。","更结汗漫游，后期君速听。"],"title":"从薛元法会食保福意轩得径字"}
