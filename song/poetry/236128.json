{"author":"李光","id":236128,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["闲客携觞日对君，岁寒相与独心亲。","栽培野外千竿碧，抖擞胸中万斛尘。","月影临窗如见画，风轮长笋不无神。","使君好事频吟赏，萧洒襟怀似晋人。"],"title":"自然使君连赋竹诗辄复次韵"}
