{"author":"孙应时","id":82356,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["风饕雪虐苦侵陵，已免寒舟问水程。","苇屋虚檐交夜气，边城疏鼓逗天明。","囊空尚可充饥色，官冷何妨远市声。","且办新𥬠供一笑，竹君清绝对梅兄。"],"title":"恭次家大人初抵海陵官舍元韵  其三"}
