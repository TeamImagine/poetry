{"author":"刘子翚","id":15516,"strains":["仄仄平仄仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄平平平仄，平仄平平仄仄平。"],"paragraphs":["短褐沉潜不近名，只今长乐郑康成。","酒中贤圣无多酌，琴里宫商一再行。","翰墨放怀新水石，烽烟回首旧蓬瀛。","四愁不为思君作，怀抱何因得暂平。"],"title":"长句寄尚明学士"}
