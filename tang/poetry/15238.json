{"author":"白居易","id":15238,"strains":["平仄平仄平，平平仄平仄。","平平仄平仄，仄仄平仄仄。","平平仄仄平，平仄平平仄。","平仄平仄仄，平平平仄仄。","平平仄平仄，仄仄平平仄。","仄仄○仄平，平平仄平仄。","仄平平仄仄，仄仄平平仄。","仄平平平仄，仄仄○平仄。","仄平平仄○，○仄平仄仄。"],"paragraphs":["湖上秋泬寥，湖边晚萧瑟。","登亭望湖水，水缩湖底出。","清渟得早霜，明灭浮残日。","流注随地势，洼坳无定质。","泓澄白龙卧，宛转青蛇屈。","破镜折剑头，光芒又非一。","久为山水客，见尽幽奇物。","及来湖亭望，此状难谈悉。","乃知天地间，胜事殊未毕。"],"title":"湖亭晚望残水"}
