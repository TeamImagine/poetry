{"author":"陈傅良","id":65887,"strains":["平仄仄仄仄仄平，平○仄平仄仄仄。","平仄仄仄平仄平，仄○仄仄仄仄平。","平平仄仄仄○平，平仄平仄平平平。","仄平仄平平仄○，平平仄仄仄仄平。","仄平仄○平平○，仄仄仄仄平仄平。","仄仄仄仄仄仄平，仄仄仄仄平平平。","仄仄仄仄平平○，仄仄平仄平平平。","平平仄仄○平平，仄仄○仄平○平。","平平仄仄○平平，仄平仄仄仄仄平。","仄仄平平仄平平，仄仄仄仄平平平。","仄仄平仄仄仄平，仄仄仄仄平平平。","仄仄仄仄仄平平，仄平仄仄仄仄平。","仄平平○平仄平，仄平仄仄仄仄平。","平○仄○仄仄平，平平平仄仄仄平。","平仄仄平平仄平，平平仄仄平平平。","仄仄仄仄○仄平，仄平○仄仄仄平。","平平平○平平○，仄仄○仄仄仄平。","平仄仄仄仄仄平平仄平，平平○○仄平平。","仄仄平仄平仄平，仄仄仄仄平仄平平平。"],"paragraphs":["徐子赠我旧宝犀，宣和国工所事治。","玄玉十截黄四垂，厚且半寸径尺围。","方廉整不刻毫厘，金饰诸末柔丹韦。","寘之止斋光陆离，天吴海若不敢窥。","奈何骨相堪蓑衣，自得此带逢百罹。","我服黑角二纪余，岁月几半蒙蛛丝。","识与不识皆歔欷，恨不披拂来隆墀。","湖湘老把乘边麾，次第三节登王畿。","修门再入留郎闱，上皇一见玉色怡。","阔步蓬山上坳螭，向者所恨今交讥。","惧沥肝胆得请归，自意永与渔樵嬉。","急诏适际潜龙飞，误恩狎至湛露斯。","古来逾分天不宜，百炊未满万事非。","还观椟中一解颐，吾腰安用尔带为。","徐子盛年修干支，才华不数纷纷儿。","请以带去藏待时，拖金县玉未可知。","招招车骑来何迟，苦勿留此令我悲。","君不见在昔十围终失之，终朝三褫事尤危。","况我昏睡谁护持，亦恐夜半神运蛟龙移。"],"title":"还徐叔子犀带"}
