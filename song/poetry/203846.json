{"author":"孔平仲","id":203846,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平平仄平。"],"paragraphs":["海上穷秋白日阴，霜飚猎猎稍相侵。","手持黄菊江南意，目送征鸿万里心。","每想清谈真丽瞩，欲弹流水少知音。","东山兄弟非难继，谁敢先为招隠吟。"],"title":"寄常父"}
