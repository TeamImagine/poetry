{"author":"王洋","id":251590,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雪扑征鞍岸涨沙，不辞天阙去程赊。","江梅笑处人为客，仙桂香时雁到家。","秦地少年应办酒，江南词客好酬花。","锦衣彩仗还乡路，欲访萍踪问钓槎。"],"title":"谢运属秘书惠诗"}
