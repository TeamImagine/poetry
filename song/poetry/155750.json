{"author":"吴龙翰","id":155750,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["金陵王气已销沈，几度凭阑愁满襟。","往事仅存南北史，伤情空费短长吟。","龙蟠故国山河在，凤去荒台草木深。","旧物尚余吴塔在，夕阳移影照江心。"],"title":"登长干寺塔"}
