{"author":"释慧空","id":10037,"strains":["仄平仄仄仄，平平仄平平。","平仄仄平仄，仄○○仄平。","平平○平仄，平平○仄平。","仄○平仄平，仄平仄○平。","平平平仄仄，○○平平平。","仄仄平仄仄，仄平平○平。","仄平仄平仄，平仄平仄平。","平平仄仄平，平仄平平平。","平○平仄仄，平仄仄○平。"],"paragraphs":["目山第一座，江阴道人明。","披秀五年住，众中称老成。","龙门吹毛子，瓯峰空故人。","昨闻开定山，问之乃其兄。","投机雷雨解，操行冰霜清。","一点皮下血，大千尘中经。","以公好兄弟，增我朋友情。","新年拄杖头，依旧吴山青。","谭间烦引及，衰病老空生。"],"title":"送明首座幷简元故人"}
