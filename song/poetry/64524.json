{"author":"林亦之","id":64524,"strains":["平平平仄仄，平仄仄平平。","仄仄平平仄，平平仄○平。","○平平仄仄，仄仄仄平平。","平仄○平仄，平○仄仄○。","平平仄平仄，平仄仄平仄。","仄仄○平仄，平平仄仄平。"],"paragraphs":["青山湖上宅，丹桂月边枝。","菊蕊元同日，桐花却并时。","笼鹅翁不俗，蜡凤子多奇。","须信三秋好，先从数月期。","蓝田一厅壁，黄卷五男兕。","问礼当年事，芹宫未颂僖。"],"title":"次韵致政吴丈和林县丞丹桂非时之什"}
