{"author":"黄庭坚","id":207915,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["老杜文章擅一家，国风纯正不欹斜。","帝阍悠邈开关键，虎穴深沈探爪牙。","千古是非存史笔，百年忠义寄江花。","潜知有意升堂室，独抱遗编校舛差。"],"title":"次韵伯氏寄赠盖郎中喜学老杜诗"}
