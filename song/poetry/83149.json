{"author":"敖陶孙","id":83149,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天竺应须老辨才，罗浮那得染尘埃。","试看出日朱明观，便是中天积翠台。","起废合归良匠手，安禅好住白云堆。","寄声旧日黄居士，九锁丹函请一开。"],"title":"送月上人住宝积寺"}
