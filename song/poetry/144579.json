{"author":"陈杰","id":144579,"strains":["平平仄平仄平仄，平仄仄平仄平仄。","平平仄仄仄仄平，仄仄平平仄平仄。","仄平平仄仄○平，仄仄仄平○仄仄。","仄○○仄平○仄，平仄平平仄○仄。","○仄仄平○仄仄，仄仄平平仄仄仄。","平仄平○仄平仄，仄仄平平○仄仄。","仄○平○仄平仄，仄平仄平仄仄仄。","○○平仄仄仄平，○仄平平仄平仄。","仄平仄仄仄平平，○仄平平平仄仄。","仄○仄平仄仄平，仄平仄仄平仄平。"],"paragraphs":["南风导前北风续，仁气潜随杀机伏。","初疑惨淡八表昏，忽变光明大千足。","上天之载德如毛，帝力不知封比屋。","垢污过眼俱衣被，枯朽何心亦膏沐。","调治竹君折节下，表显梅兄受命独。","于至严凝见温厚，有大包容分类族。","是空非空色非色，在坑满坑谷满谷。","铺张元化有许奇，收敛神功又何速。","欲搜好句极形容，回首千章成浅俗。","夜深兽红妓打围，雪消雪落何用知。"],"title":"雪禁体"}
