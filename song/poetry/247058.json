{"author":"吕本中","id":247058,"strains":["平平仄○仄，仄仄仄平仄。","平平仄平仄，平仄平仄仄。","仄仄仄平仄，仄仄仄仄仄。","平平仄仄平，仄仄仄仄仄。","仄仄仄○仄，仄仄平仄仄。","仄平仄平平，仄仄仄○仄。","平平仄平仄，○仄平仄仄。"],"paragraphs":["寒松厌庭院，老马倦维絷。","翛然出尘去，粗免朝夕急。","我友隔湖岭，尚作一日葺。","平生学道心，择善有固执。","岂不在行路，自远霜露湿。","百川灌河来，砥柱乃中立。","何时一尊酒，更与交旧集。"],"title":"怀许子礼"}
