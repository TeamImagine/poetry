{"author":"陆游","id":32992,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["我是天公度外人，看山看水自由身。","藓崖直上飞双屐，云洞前头岸幅巾。","万里欲呼牛渚月，一生不受庾公尘。","非无好客堪招唤，独往飘然觉更真。"],"title":"独游城西诸僧舍"}
