{"author":"晁补之","id":214495,"strains":["仄平平仄平仄平，仄平仄仄仄仄○。","仄平仄平仄平仄，仄仄仄仄平仄平。","仄平○平仄仄仄，○仄仄仄平平平。","平平○仄仄仄仄，仄仄仄仄○平平。","平平平平仄仄仄，仄平仄仄平仄平。","平○仄仄平平仄，仄平仄仄平○平。","仄平仄仄平仄仄，○平仄仄仄仄平。","仄平仄仄仄平仄，平仄仄平平仄平。","仄○仄平仄仄仄，平仄○仄平○平。","仄平平仄仄平仄，平平仄仄平○平。"],"paragraphs":["野人肮脏无与邻，世人共笑子独亲。","沛然有余不矜饰，我亦谓子诚可人。","万鱼𪡋喁困复却，看子撇捩黄金鳞。","人甘如醴饮者醉，我独蜇口如姜辛。","淮南归来两鬓雪，闭门自不羞甑尘。","无衣可换江头醉，有谁肯载樽中醇。","愧惭救渴京兆尹，空缸尚可供十巡。","放言与子一倾倒，非子畏人嫌我真。","府中贵人玉比德，堂下和气天回春。","醉人多忤贵人恕，来呼莫惮冲泥频。"],"title":"和文潜期饮大尹穆父家兼呈尹"}
