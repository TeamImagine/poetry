{"author":"刘敞","id":175333,"strains":["平平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["都城一别远相望，楚水秦山各异方。","毎颂中和传四子，重闻京兆得三王。","执经误接金华袐，卧阁惊看鬓色苍。","逃暑肯为千日饮，能无歌舞荐清觞。"],"title":"京尹仲议侍读自成都赴阙将过长安先寄"}
