{"author":"郭祥正","id":192705,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["阔别天涯每怆然，相思只欲学飞仙。","君承交辟专民事，我慕高风谢世缘。","南郭不辞三径远，东山长与五云连。","会须载酒勤相过，齿发萧条各暮年。"],"title":"次韵徐子美见怀兼简汤君材"}
