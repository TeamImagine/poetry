{"author":"张元干","id":5850,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["王郎胸次郁峥嵘，凿牖开轩不浪名。","疾世政须论石友，绝交今已见方兄。","我曹自笑真同病，吾道谁当为主盟。","但得此心如此老，故人宁复负平生。"],"title":"奉同公直圮老过应夫石友斋"}
