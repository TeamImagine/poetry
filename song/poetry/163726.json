{"author":"于石","id":163726,"strains":["仄平仄仄平○平，仄平仄仄平平平。","○平仄仄平仄仄，仄平○仄平平平。","仄平仄平仄平仄，平平仄仄○平平。","平平平平仄○仄，仄仄平平仄仄○。","平仄仄○平平仄平，仄平平平仄平仄，平平平仄平平平。"],"paragraphs":["昔年著脚穷深幽，藕花十里烟波秋。","骑馿踏月杨柳市，买舟听雨菰蒲洲。","酒楼倚天沸歌管，繁华转眼如云浮。","山川悠悠尚如昨，岁月匆匆不可留。","君不见钱唐江上潮，早潮生兮晚潮落，滔滔东去何时休。"],"title":"追和东坡次蔡郎中游湖韵"}
