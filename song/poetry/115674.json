{"author":"刘克庄","id":115674,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["十行礼促归荷橐，五朵云飞堕草庐。","西北战尘锋锐甚，东南民力磬悬如。","帝开宣室初前席，公忆康山旧读书。","问讯少君无恙否，衰残久不奉双鱼。"],"title":"送吴时父侍郎二首  其二"}
