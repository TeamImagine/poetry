{"author":"王迈","id":107463,"strains":["平平平仄仄平平，平仄○仄平平平。","○○仄平仄平仄，平仄仄仄平平平。","仄平仄仄仄仄○，平平仄仄平平平。","平平仄仄仄仄仄，平平平仄平平平。","仄平仄仄仄○仄，仄仄平仄平平○。","仄平仄仄平仄仄，仄仄平仄平平平。","平平平平仄仄仄，仄仄仄平仄○平。","仄平平仄平仄仄，○仄仄仄仄平平。"],"paragraphs":["仙人蝉蜕几经年，山水胜处今依然。","长驱九龙叱雷电，高跨九鲤升云烟。","武夷九曲此幻相，灵砂九转成丹铅。","黄鸡白犬得一舐，翩翩高举红轮边。","我家去此可三舍，欲识仙灶无因缘。","朅来乞取方匕剂，要使凡骨成飞仙。","群仙骈头顾我语，笑指巨鳌在深渊。","觅丹他日来未晚，且与一钓六鳌连。"],"title":"题九鲤湖"}
