{"author":"徐经孙","id":118982,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["四山环抱似围城，石屋中间地砥平。","天隔俗尘飞不到，神开宝藏画难成。","岩分上下光皆透，水有往来踪不明。","可惜韩张期界上，当时过此未知名。"],"title":"秀岩  其二"}
