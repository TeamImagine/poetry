{"author":"吴芾","id":18371,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["前贤惟有太丘真，岂谓于今见后身。","虽是一时为逐客，不妨千古作全人。","自从别后心如渴，却喜诗来句绝尘。","无计复陪花下醉，对花只觉倍伤春。"],"title":"和陈天予见寄真字韵"}
