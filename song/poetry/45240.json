{"author":"杨万里","id":45240,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["乃翁只解日争晖，不解尘中脱叔兮。","杨簿故应过习簿，建溪好处说松溪。","此行诗句何须觅，满路春光总是题。","飞上金銮稳安脚，竹林分付一鶑啼。"],"title":"送文黼叔主簿之官松溪"}
