{"author":"陆游","id":40861,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["烈暑元知不可逃，天将清夜付吾曹。","小舟行处浦风急，健鹘归时山月高。","愚智极知均腐骨，利名何啻一秋毫。","等闲分得吴松水，安用并州快翦刀。"],"title":"暑夜泛舟二首  其二"}
