{"author":"杨万里","id":47895,"strains":["○仄平仄平，平仄仄平仄。","平平仄仄仄，仄仄仄仄仄。","仄平仄平仄，平仄仄仄仄。","仄平○平平，平平仄平仄。","○平仄平仄，○○仄平仄。","仄平仄平平，仄仄仄仄仄。","平平仄仄仄，仄仄仄平仄。","平○平平仄，○仄仄平仄。","仄平仄平仄，平仄仄仄仄。","平平仄平平，仄仄平仄仄。"],"paragraphs":["献岁朝未央，新霁快明发。","晨曦耿五色，宿霭欻四彻。","洗清万沟瓦，销尽一月雪。","素光从何来，晶荧落寒笏。","回瞻背阴处，犹藏半檐白。","夜来有微霜，雪上辨不得。","时于翠幕顶，拂掠见琼屑。","还将黄金日，正射白银阙。","忽然卷班出，红绿乱眼襭。","归来饮屠酥，笑向儿女说。"],"title":"丁未元日大庆殿拜表贺正"}
