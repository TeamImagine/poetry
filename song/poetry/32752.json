{"author":"陆游","id":32752,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["远接商周祚最长，北盟齐晋势争强。","章华歌舞终萧瑟，云梦风烟旧莽苍。","草合故宫惟雁起，盗穿荒冢有狐藏。","离骚未尽灵均恨，志士千秋泪满裳。"],"title":"哀郢二首  其一"}
