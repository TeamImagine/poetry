{"author":"周孚","id":63532,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["粲粲新诗堕我前，夜深霜月照琼田。","共惊败榻才三语，大胜尘编更十年。","伏枥世谁怜老骥，浮空君自笑饥鸢。","一穷似我那须怪，解困吾曹始是天。"],"title":"次韵朱子代兼怀君任教授年兄二首  其二"}
