{"author":"蒲寿宬","id":155052,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["鸡絮才陈泪已倾，故人旌旐尚禅扄。","尘中愧我头空白，梦里逢君眼更青。","束髪论交真意气，伤心无语负幽冥。","求铭敢后朋侪事，况复原头有鹡鸰。"],"title":"梦故人郭推官元用诗以奠之"}
