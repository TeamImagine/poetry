{"author":"杨万里","id":49423,"strains":["仄○平仄仄仄仄，平平仄平仄平仄。","仄平平仄仄仄平，○仄平仄仄平平。","平平仄仄仄仄仄，仄平仄仄平平仄。","仄仄平平仄仄平，仄仄仄平仄仄平。","○平仄仄平仄仄，仄仄平平仄平仄。","平平仄仄仄平平，平平平仄○仄○。","仄平仄平仄仄平，○仄平平仄仄平。"],"paragraphs":["洞庭波上木叶脱，巫山宅前野花发。","子规啼杀不见人，空令千载忆灵均。","春兰九畹百亩蕙，自荣自落谁能佩。","泽国东山最上头，有客玩芳杜若洲。","扁舟夜上人鲊瓮，手掇骚人众芳种。","归来梦到阆风台，灵均花草和露栽。","寄言众芳未要开，更待诚斋老子来。"],"title":"寄题吴仁杰架阁玩芳亭"}
