{"author":"陆游","id":34833,"strains":["仄仄平平平仄平，仄平仄仄仄平平。","平平平仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["晚雨初收旋作晴，买舟访旧海边城。","高帆斜挂夕阳色，急橹不闻人语声。","掠水翻翻沙鹭过，供厨片片雪鳞明。","山川不与人俱老，更几东来了此生。"],"title":"游鄞"}
