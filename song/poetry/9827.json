{"author":"释慧空","id":9827,"strains":["仄平仄仄平平平，仄仄平平平仄平。","○平仄仄仄平仄，仄仄平平平仄平。","平平仄仄○仄仄，仄仄○平平仄仄。","平仄仄平平仄平，平平仄仄平平仄。","平平仄平○仄○，仄仄平仄平○平。","仄平仄仄仄仄仄，平仄平○平仄平。","仄平○仄平仄仄，仄平仄○平仄仄。","平平平仄平仄平，仄仄仄平平仄平。"],"paragraphs":["学顽未到顽之孙，再拜顽庵求入门。","当时此老有何说，火后茎茅今尚存。","人贫信是思旧债，一饭重寻香积界。","堂上未瞻痴绝翁，溪头已见随流菜。","惟顽显顽分不分，以水投水无留文。","地炉火暖坐自睡，金博朝参寒起云。","与君相个君莫逆，向来不疏今不密。","明朝山住云自飞，后会有无俱不知。"],"title":"过灵石赋顽庵  其二"}
