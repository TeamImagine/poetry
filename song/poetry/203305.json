{"author":"释道潜","id":203305,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["吴会溪山总可怜，此堂雄览独能全。","银河两派来天上，黛色千峰落槛前。","樵斧声沉苍霭里，钓竿人立白鸥边。","多才李贺知无敌，妙句行看陋众妍。"],"title":"昌化双溪堂呈府签判赵德茂宣德"}
