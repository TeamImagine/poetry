{"author":"方回","id":148238,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["陶杜休官窘可知，更怜坡老惠州时。","三人九日俱无酒，一笑千年各有诗。","我辈固穷生事拙，今秋悭雨菊花迟。","典衣不办杯中物，空嗅青英有所思。"],"title":"九日无酒"}
