{"author":"刘学箕","id":89321,"strains":["平平仄仄平平仄，平仄○○平仄仄。","仄平平仄仄仄平，平仄仄仄平平○。","仄○○仄仄仄仄，仄平仄仄平平仄。","平平仄仄仄仄平，○仄平平仄仄平。","平平仄平仄仄仄，仄仄平平仄平仄。","平平仄仄仄仄平，仄仄平平仄平仄。","平○仄仄仄仄平，仄仄平○平仄○。","平平仄仄○平仄，平仄仄仄平平平。","平平仄平平仄○，仄平仄仄平仄平。","仄平平仄平平仄，仄仄仄平平仄平。"],"paragraphs":["农夫戢戢清波阔，秧稻茸茸森石发。","父儿呼唤手拔齐，千把万把根连泥。","四更乘月躅陇陌，晓烟渐散东方白。","归来吃得饭一盂，担到田头汗似珠。","蹲身擘丛种入土，不问朝昏与亭午。","肌肤剥裂肉起皮，烈日才阴又风雨。","秋收幸值岁稍丰，谷贱无钱私债重。","连忙变转了官赋，霜雪冻饿愁穷冬。","吁嗟四民天地间，服田力穑良独艰。","寄言安坐西方辈，汝饱不惭吾厚颜。"],"title":"插秧歌"}
