{"author":"张唐民","id":146185,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["夕郎贤撰固清崇，公若居之受未充。","节似冰霜文似锦，才如风雨气如虹。","仙舟菡萏香来枕，铃阁江山秀入空。","薄俗莫轻量用舍，吾民时自有穷通。"],"title":"送程给事知越州二首  其二"}
