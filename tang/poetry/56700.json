{"author":"韦应物","id":56700,"strains":["仄平仄○仄，平仄仄仄平。","仄仄仄平仄，仄○仄平平。","平平平仄仄，平仄仄○平。","平平○平仄，平仄仄仄平。","仄平仄平仄，仄仄仄仄○。","仄仄平仄仄，平平仄平平。","平平平仄仄，平仄平仄平。","平○仄平仄，○平仄平平。","仄平平平仄，仄仄平○平。","仄仄仄平仄，仄平仄平平。","平平仄平仄，○仄平平平。"],"paragraphs":["圣朝有遗逸，披胆谒至尊。","岂是贸荣宠，誓将救元元。","权豪非所便，书奏寝禁门。","高歌长安酒，忠愤不可吞。","欻来客河洛，日与静者论。","济世翻小事，丹砂驻精魂。","东游无复系，梁楚多大蕃。","高论动侯伯，疏怀脱尘喧。","送君都门野，饮我林中樽。","立马望东道，白云满梁园。","踟蹰欲何赠，空是平生言。"],"title":"送李十四山东游"}
