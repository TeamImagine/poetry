{"author":"苏轼","id":194382,"strains":["平仄平平仄，平平○仄平。","仄平平仄仄，平仄仄平平。","仄仄○平仄，平平仄仄平。","仄仄○○仄，平仄平平平。","仄仄仄仄仄，平○平仄平。","平平平仄仄，平○仄平平。","仄仄○平仄，平平仄仄平。","平平仄仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["青派连淮上，黄楼冠海隅。","此诗尤伟丽，夫子计魁梧。","世俗轻瑚琏，巾箱袭武夫。","坐令乘传遽，奔走为储须。","邂逅我已失，登临谁与俱。","贫贪仓氏粟，身听冶家橅。","会合难前定，归休试后图。","腴田未可买，穷鬼却须呼。","二水何年到，双洪不受舻。","至今清夜梦，飞辔策天吴。"],"title":"次韵和刘贡父登黄楼见寄并寄子由二首  其一"}
