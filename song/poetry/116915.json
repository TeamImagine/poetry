{"author":"许棐","id":116915,"strains":["平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["文公徒弟无多在，学术应如寿数高。","好句先教诸子和，垫巾翻被俗人嘲。","湖边茶店同谁坐，井畔柴扉欠我敲。","昨夜相思眠不稳，月眉斜印落花梢。"],"title":"寄吴宜之"}
