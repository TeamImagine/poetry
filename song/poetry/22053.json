{"author":"王十朋","id":22053,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["天公昨夜屑琼花，三尺深深晓更加。","柳不待春先起絮，梅非因笛自飞华。","牧羊大窖人何在，驻马蓝关路更赊。","安得晴天开万里，行人愁思渺无涯。"],"title":"宣和乙巳冬大雪次表叔贾元实韵"}
