{"author":"释道生","id":69164,"strains":["仄平平仄平平仄，仄仄平仄○仄仄。","平平仄仄仄平平，仄仄○平○仄仄。","○平仄平仄平○，平仄仄平平仄仄。","仄○仄平仄平仄，仄仄仄仄仄平平。","仄平仄仄平仄平，仄仄仄仄平仄仄。","仄仄平平仄平仄，仄平仄仄平仄平。","仄仄平仄平仄平，仄平仄仄平仄仄。","仄仄平仄仄仄仄，仄平仄仄平仄平。","平平仄仄仄平○，仄仄平仄仄仄○。","仄平平仄仄仄○，仄仄平仄平仄平。","仄平仄平仄平平，平仄仄平仄平仄。","仄仄○仄○仄○，仄仄仄○平仄仄。"],"paragraphs":["弋阳溪上诸檀越，勇猛精进难比况。","年年岁岁入山来，总是如来亲眷属。","如来法身等虚空，随彼愿心而显发。","譬如月轮出霄汉，照耀一切众生前。","众生性水无有边，我此一月能普现。","水静而清现全体，月非取水而遽来。","水动而浊无定光，月非舍水而遽去。","水有清浊有动静，月无取舍无去来。","于无取舍去来中，不见清浊动静相。","既无清浊动静相，一一含摄无有余。","我心佛心众生心，心佛众生本平等。","佛子当作如是观，即获世间诸利益。"],"title":"偈颂二十二首  其二二"}
