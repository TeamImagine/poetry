{"author":"晁补之","id":214646,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["尘土长安古道深，潼关依旧接桃林。","使君骢马来何后，道士青牛去莫寻。","春半河山犹寂莫，日长坑阪正崎嵚。","平生冷笑元龙误，老觉求田负寸心。"],"title":"潼关道中"}
