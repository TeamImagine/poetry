{"author":"白居易","id":17021,"strains":["仄仄仄仄仄，仄平平平仄。","仄平仄仄平，平平仄平仄。","仄平仄仄仄，仄仄仄仄仄。","仄仄平仄平，仄平仄仄仄。","仄平平仄仄，○仄平○仄。","仄仄仄平平，平○仄○仄。","仄平仄平仄，平仄○○仄。","平仄○○○，仄仄平平仄。"],"paragraphs":["我本海上鹤，偶逢江南客。","感君一顾恩，同来洛阳陌。","洛阳寡族类，皎皎唯两翼。","貌是天与高，色非日浴白。","主人诚可恋，其奈轩庭窄。","饮啄杂鸡群，年深损标格。","故乡渺何处，云水重重隔。","谁念深笼中，七换摩天翮。"],"title":"代鹤"}
