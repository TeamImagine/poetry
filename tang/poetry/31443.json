{"author":"唐彦谦","id":31443,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["露白风清夜向晨，小星垂佩月埋轮。","绛河浪浅休相隔，沧海波深尚作尘。","天外凤皇何寂寞，世间乌鹊漫辛勤。","倚阑殿北斜楼上，多少通宵不寐人。"],"title":"七夕"}
