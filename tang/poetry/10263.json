{"author":"韩愈","id":10263,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["浊水污泥清路尘，还曾同制掌丝纶。","眼穿长讶双鱼断，耳热何辞数爵频。","银烛未销窗送曙，金钗半醉座添春。","知公不久归钧轴，应许闲官寄病身。"],"title":"酒中留上襄阳李相公"}
