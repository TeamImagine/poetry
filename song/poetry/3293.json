{"author":"陈与义","id":3293,"strains":["仄平平平平，仄仄平仄平。","仄平平仄仄，仄仄平平平。","仄○平平仄，平仄平仄平。","平平仄平仄，仄仄○平平。","○平○平仄，仄平平仄平。","仄平平平仄，平仄○仄平。"],"paragraphs":["竹舆声伊鸦，路转登古原。","孟冬郊泽旷，细水鸣芦根。","雾收浮屠立，天阔鸿雁奔。","平生厌喧闹，快意三家村。","思生长林内，故园归不存。","欲为唐衢哭，声出且复吞。"],"title":"入城"}
