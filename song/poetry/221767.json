{"author":"章得象","id":221767,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["白鹤何年入紫氛，空余灵迹庙犹存。","岩崖暗锁云根老，堂殿阴连海气昏。","潮上神乌鸣祭鼓，夜深鬼火照祠门。","辽天归叹桑田事，应与麻姑子细论。"],"title":"题灵康庙"}
