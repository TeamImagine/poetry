{"author":"王之望","id":16929,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["登临到处久徘徊，水色山光滚滚来。","百顷烟村抱城郭，数峰云水拥楼台。","千篇取足诗材剩，万轴横陈画笥开。","清兴穷探犹未厌，更投涵翠举余杯。"],"title":"同庞彦才晚酌于涵翠轩"}
