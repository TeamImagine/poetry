{"author":"蔡戡","id":71450,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["玄冥作意逞雄豪，陵压东君惨不骄。","一气回春何太晚，群阴见𪾢未全消。","漫夸呈瑞宜新麦，那似为霖救旱苗。","造物深机虽莫测，愿言六气自均调。"],"title":"次蔡介卿雪中见寄  其一"}
