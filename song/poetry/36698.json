{"author":"陆游","id":36698,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["提携到处觉身轻，楚泽秦关不计程。","只道维摩无侍者，谁知上座是同行。","青鞋白拂真相称，湘竹谿藤误得名。","珍重从今常倚壁，住庵吾欲过浮生。"],"title":"余得木杖于秦望山中今三十年矣陇蜀万里未尝相舍戏赋长句赠之"}
