{"author":"罗隐","id":30548,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["憔悴长安何所为，旅魂穷命自相疑。","满川碧嶂无归日，一榻红尘有泪时。","雕琢只应劳郢匠，膏肓终恐误秦医。","浮生七十今三十，从此凄惶未可知。"],"title":"投所思"}
