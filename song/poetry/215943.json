{"author":"张耒","id":215943,"strains":["平平仄仄平，仄仄仄仄仄。","平平平仄仄，仄仄平仄仄。","○仄平平仄，平平仄平仄。","仄平仄平仄，仄仄平仄仄。","平平仄平仄，平仄仄仄仄。","平平仄仄仄，仄仄仄平仄。","平平仄平仄，平○仄仄仄。","平平仄平仄，仄仄平平仄。","平平平仄仄，平仄平仄仄。","仄仄仄仄平，仄仄○○仄。"],"paragraphs":["青芜满古城，白日照大泽。","街荒鸡犬闹，市远喧哄寂。","中有腾腾者，淮阳四年客。","坐偷太仓粟，稳睡而饱食。","平生愿陈力，衰老困逼迫。","何曾一可意，但有百无益。","偷安浅夫志，苟且志士惜。","穷通有天理，誓不安苟得。","朱阳方肇序，春去无辙迹。","怅此复几时，抚事三叹息。"],"title":"四月望日自孝悌坊迁冠盖孙氏第"}
