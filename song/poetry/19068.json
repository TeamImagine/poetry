{"author":"陈棣","id":19068,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["擿埴凭谁为指南，囊空羞涩不容探。","年光有限堂堂去，世事无心细细参。","故旧白头惊未识，比邻青眼喜相谙。","此生自断何须问，荼苦从今等荠甘。"],"title":"旅中有感复用前韵"}
