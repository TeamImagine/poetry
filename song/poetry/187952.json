{"author":"王令","id":187952,"strains":["仄仄平平仄仄平，仄平平仄仄平仄。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["只卓来篇不许双，社坛髙处立旌幢。","自知孤敌难为胜，欲竖长幡一面降。","须学依墙勤哭楚，莫同伏弩助收庞。","何时玉手归重搦，笑倒秋醪潋灔缸。"],"title":"寄衡父满翁"}
