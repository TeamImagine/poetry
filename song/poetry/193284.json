{"author":"刘大方","id":193284,"strains":["仄仄平平平○仄，平○平平仄○仄。","平仄仄仄仄平仄，仄仄平平平仄仄。","平○平平仄仄平，平仄仄仄平平仄。","仄仄平仄仄仄平，平○仄仄平平仄。","平仄仄仄仄○平，平仄平平仄平仄。","仄仄平平仄仄平，平仄平平平仄○。","○平○仄仄平○，○平仄仄平○仄。","仄仄平平仄仄平，平平仄仄平平仄。"],"paragraphs":["海北愁云无从裂，风如追兵雪如撒。","哀者老虎病无力，百尺泉源都冻绝。","山中牛羊竟不来，牙爪寂寂伤饥渴。","万里兵刃色惨凄，獐娇鹿倨豺狼悦。","安得肉食复如初，平地纷纷羽毛血。","一吼千年白日寒，群兽幽忧心骨折。","如今缠病未能兴，长戈硬弩无相杀。","世上青山不敢生，青山尽是狐狸穴。"],"title":"病虎行"}
