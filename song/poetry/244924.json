{"author":"李纲","id":244924,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平仄仄仄，仄平平仄仄平平。"],"paragraphs":["艅艎摇曳大江滨，龟手从来笑越人。","会使风樯如阵马，何妨鹢首著龙鳞。","已欣淮北兵戈捷，且醉江南麹米春。","元直德翁忘尔汝，孰为东道孰为宾。"],"title":"正之复次前韵作四篇见示是日适登城楼以望江山且阅捷报因赋六章以报之  其四"}
