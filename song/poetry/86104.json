{"author":"韩淲","id":86104,"strains":["平仄仄仄平，平仄仄平仄。","○平仄平仄，平平仄平仄。","平平平平平，仄仄平仄仄。","○平仄仄○，平平仄平仄。","仄平平○平，仄仄仄平仄。","平平仄平平，仄○平仄仄。"],"paragraphs":["陶令一北窗，今古自无对。","折腰岂为米，归来本非退。","平生羲皇心，肯与时向背。","当年五柳传，谁云闭关辈。","子能知其然，此意要常在。","渊明不吾欺，是中诚可爱。"],"title":"余干黄师求北窗诗"}
