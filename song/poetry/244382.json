{"author":"李纲","id":244382,"strains":["仄仄仄仄仄，平仄平仄平。","仄平仄平平，仄仄仄仄平。","○平仄仄仄，平仄仄平平。","○○仄仄仄，平仄○平平。","仄平仄○仄，仄仄平平平。","平仄仄平仄，仄平仄平○。","仄平仄平平，仄仄平○平。","仄○平平平，平仄仄仄平。","平平仄仄仄，仄仄平○平。","平平仄仄仄，仄仄仄平平。","○仄仄平平，仄仄仄仄平。","○平○仄仄，仄仄仄○平。"],"paragraphs":["宇宙一逆旅，安用归我庐。","解装寓僧房，袤丈即有余。","三年走万里，华髪照川途。","颇思少壮乐，谈笑轻簪裾。","醉挥铁如意，击碎红珊瑚。","垂老见兵革，济时愧才疏。","及兹再飘零，敛若霜中梧。","幸从山林游，时与释子俱。","超然意有会，不必窥其书。","臞仙静退者，久要不渝初。","和我月林篇，此作久所无。","徴言思会面，岁晚苦离居。"],"title":"许崧老见和月林堂夜坐诗复次前韵寄之"}
