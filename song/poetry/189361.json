{"author":"沈辽","id":189361,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平平平平仄仄平。"],"paragraphs":["秋入孤城万木凋，荒山野水出林梢。","澧中夷落无烽火，湖上风云有鬭蛟。","经岁杜门人不识，终身谢事世何嘲。","故庐寂寂乌峰下，谁为迎霜葺草茅。"],"title":"西阁秋杪感怀"}
