{"author":"文天祥","id":156205,"strains":["仄仄仄平平，仄仄仄平仄。","仄平仄仄平，仄仄平仄仄。","平平仄平平，仄平仄平平。","仄平仄仄仄，平仄○平平。","仄仄仄平平，仄平平仄仄。","仄仄仄仄仄，仄平仄○仄。","仄平仄仄平，仄平仄仄平。","平仄平仄○，仄仄仄平平。","仄仄○平平，仄仄仄平平。","平平仄平平，仄平仄仄平。"],"paragraphs":["忆昔守宣时，白上一根发。","去之四五年，一化为七八。","今年客衡湘，黑髭已多黄。","众黄忽一白，惊见如陵阳。","白发已为常，白髭何足怪。","岁月不可歇，雪霜日长大。","世人竞染缁，厌之固足嗤。","谁服芦菔汤，避老亦奚为。","少老如春秋，造物以为俦。","吾方乐吾天，乐天故不忧。"],"title":"白髭行"}
