{"author":"王禹偁","id":177695,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["闻君公事苦喧卑，红粟堆边独敛眉。","已入朝行翻掌庾，未如畿尉且吟诗。","堰头笑傲同张祜，市里优游比路随。","唯有才名藏不得，山阳留滞肯多时。"],"title":"赠吕通秘丞"}
