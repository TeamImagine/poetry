{"author":"陆游","id":34720,"strains":["仄平平平仄平仄，平仄平平仄仄平。","平仄平平仄平仄，平平仄仄仄平平。","平平仄仄平仄仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["忆从嶓冡涉南沮，笳鼓声酣醉胆麤。","投笔书生古来有，从军乐事世间无。","秋风逐虎花叱拨，夜雪射熊金仆姑。","白首功名元未晚，笑人四十叹头颅。"],"title":"独酌有怀南郑"}
