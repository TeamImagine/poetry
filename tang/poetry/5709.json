{"author":"顾况","id":5709,"strains":["平平平仄平，仄平仄○平。","平○仄仄仄，仄仄平平平。","平平平○平，仄仄平仄平。","仄平仄○仄，平仄○平平。","仄平平仄平，仄仄平平平。","仄仄平平仄，平平仄平平。","仄平平平仄，仄仄平平○。","平平平仄平，仄平仄○平。"],"paragraphs":["君家诚易知，易知复难同。","新裁尺一诏，早入明光宫。","西斋何其高，上与星汉通。","永怀洞庭石，春色相玲珑。","久怀巴峡泉，夜落君丝桐。","信是怡神所，迢迢蔑华嵩。","鸟飞晴云灭，叠嶂盘虚空。","君家诚易知，易知意难穷。"],"title":"和翰林吴舍人兄弟西斋"}
