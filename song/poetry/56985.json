{"author":"张栻","id":56985,"strains":["平平仄平平，仄仄仄平仄。","仄平平仄平，仄平仄平仄。","平平仄仄仄平平，平平仄平仄仄平。","○平仄仄仄○仄，仄○仄仄○平平。"],"paragraphs":["权门极珍羞，未办食龙肉。","我家湘楚山，箨龙饫奴仆。","淮南户户有黄虀，公今径归亦不痴。","更包笋脯赠行李，定应笑杀长安儿。"],"title":"笋脯一平驰寄因和去岁诗为一笑春笋未盛尚续致也"}
