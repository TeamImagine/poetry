{"author":"赵孟坚","id":129083,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["曾闻老吏说先猷，咳唾珠玑下笔遒。","大器莫为时所用，高科还有子能收。","相逢禹会嗟何晚，薄可郊寒匪暗投。","珍重斯文肯勉力，清朝坟典要人修。"],"title":"与帅干架阁宗叔"}
