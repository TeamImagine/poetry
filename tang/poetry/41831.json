{"author":"齐己","id":41831,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["浸野淫空澹荡和，十年邻住听渔歌。","城临远櫂浮烟泊，寺近闲人泛月过。","岸引绿芜春雨细，汀连斑竹晚风多。","可怜千古怀沙处，还有鱼龙弄白波。"],"title":"怀潇湘即事寄友人"}
