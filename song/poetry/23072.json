{"author":"王十朋","id":23072,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["女娲石烂几经修，天漏犹余两派流。","离合无心元不静，朝宗得路却相投。","干云宝劔真同气，出荡神龙不异湫。","何用筑门防俗驾，林泉自是少人游。"],"title":"题双瀑"}
