{"author":"程公许","id":106669,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["韶华倏已三旬过，南北山分两日游。","翠逻晚寒催暖酒，绿杨风软缓移舟。","无多官事妨行乐，有许吟情夺隠忧。","三揖孤山林处士，泰和容许隠巢由。"],"title":"同二侄一甥游灵隠净慈寺"}
