{"author":"刘克庄","id":110146,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["何老长身李白须，传闻死尚握州符。","战场便合营双庙，太学今方出二儒。","史馆何人征逸事，羽林无日访遗孤。","病夫畴昔曾同幕，西望关山涕自濡。"],"title":"闻何立可李茂钦讣二首  其二"}
