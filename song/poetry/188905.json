{"author":"寇准","id":188905,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["南冠亭外淡江天，久客登临更浩然。","远浦秋深翻白浪，孤山日暮起苍烟。","已嗟异国逢衰节，况复西风听乱蝉。","倦鸟知还虽有意，故林无奈隔秦川。"],"title":"南冠亭秋晚闲望"}
