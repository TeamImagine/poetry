{"author":"吕陶","id":186378,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["荆楚旬宣盛事夸，十年重复赋皇华。","更弦已见调疏越，切玉犹须试镆鎁。","随手春风飘塞下，回头膏雨润天涯。","亲闻父老殷勤说，沟壑沾恩数百家。"],"title":"喻明仲自成都宪使领漕湖北"}
