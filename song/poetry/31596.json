{"author":"姜特立","id":31596,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["莫嗟骨相未封侯，媺恶穷通本不侔。","文似陈琳须草檄，赋如王粲好登楼。","时平上幕宜多暇，酒贱清欢亦易谋。","荔子丹时簪末利，可能无句寄中州。"],"title":"送徐抚干二首  其二"}
