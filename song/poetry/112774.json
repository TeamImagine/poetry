{"author":"晁迥","id":112774,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["饯别阊门复少留，故人邀我浣离愁。","旋沽美酝乘渔艇，急棹斜阳到虎丘。","千古剑池呀怪石，一方金地枕清流。","归时眷恋情无限，不得从容秉烛游。"],"title":"游虎丘诗"}
