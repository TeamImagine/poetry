{"author":"韩翃","id":4793,"strains":["仄平○仄○平平，○仄平平仄仄平。","仄仄平平仄平仄，仄平平仄仄平平。","仄平仄仄平平仄，平仄平平仄○仄。","平平仄仄平仄平，平○平平仄平仄。","仄平○仄仄平平，仄仄平平平仄平。","仄仄平○仄平仄，平○仄仄仄平○。","仄平平仄平平仄，仄仄平平仄平仄。","仄平仄仄○？平，○仄平平平仄平。","仄仄平平仄仄仄，仄平仄仄平平平。"],"paragraphs":["少年亲事冠军侯，中岁仍迁北衮州。","露冕宁夸汉车服，下帷常讨鲁春秋。","后斋草色连高阁，车简人稀独行乐。","闲心近掩陶使君，诗兴遥齐谢康乐。","远山重叠水逶迤，落日东城闲望时。","不见双亲办丰膳，能留五马尽佳期。","北场争转黄金勒，爱客华亭赏秋色。","卷帘满地铺氍毹，吹角鸣弦开玉壶。","愿学平原十日饮，此时不忍歌骊驹。"],"title":"赠衮州孟都督"}
