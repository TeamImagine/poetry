{"author":"翁绶","id":997,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["裴回汉月满边州，照尽天涯到陇头。","影转银河寰海静，光分玉塞古今愁。","笳吹远戍孤烽灭，雁下平沙万里秋。","况是故园摇落夜，那堪少妇独登楼。"],"title":"横吹曲辞 关山月"}
