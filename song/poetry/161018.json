{"author":"戴表元","id":161018,"strains":["平○平○仄，仄○平○平。","平○平仄仄，仄仄平○○。","仄仄○仄仄，仄平平仄平。","仄平平仄平，仄仄平平平。","仄仄仄仄仄，仄平平仄平。","平平仄○仄，平仄平仄○。","平仄仄仄仄，仄仄仄平平。","仄仄仄仄仄，仄仄仄平○。"],"paragraphs":["朝从园中去，暮从园中归。","园中何所有，杂草青离离。","刈少犹未觉，刈多还渐稀。","岂忧筐筥频，要使牛羊肥。","但放刈手缓，勿伤兰与葵。","葵高叶难护，兰弱根易萎。","惟彼恶草种，刈尽转蕃滋。","此理不可诘，此语令人思。"],"title":"刈园诗为竺秀才作"}
