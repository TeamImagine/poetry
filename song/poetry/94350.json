{"author":"何行","id":94350,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["蓬莱境界隔风烟，一带银河接九天。","礼斗瑶台春草合，豢龙石钵玉沙圆。","红云几片危楼上，古木千寻落照边。","惆怅仙人何处去，空余月色满山川。"],"title":"龙泉观"}
