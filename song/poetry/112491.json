{"author":"李至","id":112491,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["病无憀赖负重阳，虚过东篱烂漫黄。","把酒不成陶令醉，脱巾空羡孟嘉狂。","鸿声历历高横汉，云影离离薄护霜。","珍重风流贤相国，此时闲卧奏清商。"],"title":"寄献仆射相公"}
