{"author":"梅尧臣","id":35733,"strains":["仄仄平仄平，平平平仄仄。","仄平仄平平，仄仄仄仄仄。","仄仄仄平仄，平平平仄仄。","仄平仄平平，平仄平平仄。","平平平仄平，仄仄○平仄。","仄平○平平，平仄仄仄仄。"],"paragraphs":["昔我阳夏公，尝兹同郡治。","政余作东园，草木尚有意。","岂不务安养，斯民歌乐易。","是时有贤才，乡举堪皇器。","今方居冢庐，试质当时事。","愿君思前人，文雅庶未坠。"],"title":"朱武太博通判常州兼寄胡武平"}
