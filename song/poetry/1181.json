{"author":"刘兼","id":1181,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["闲庭欹枕正悲秋，忽觉新编涴远愁。","才薄只愁安雁户，年高空忆复渔舟。","鹭翘皓雪临汀岸，莲袅红香匝郡楼。","对景却惭无藻思，南金荆玉卒难酬。"],"title":"酬勾评事"}
