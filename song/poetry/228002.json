{"author":"释德洪","id":228002,"strains":["仄平仄平仄仄仄，平平仄仄○仄仄。","仄平仄仄仄仄平，仄仄平平仄平仄。","仄平仄仄平仄平，平平平仄平仄平。","仄○○仄仄平仄，仄平仄仄平平○。","平○仄仄平平仄，仄仄平平平仄仄。","仄平仄仄仄平平，仄仄平○平仄仄。"],"paragraphs":["漆瞳照人韵拔俗，平生直性如劈竹。","世情好恶我不知，是是非非一言足。","昔年访道辞七闽，丹青生此身外身。","要将留悦倚门意，此心亦是酬慈亲。","慈亲未老身先逝，梦境悲欢成一戏。","展开觌体露全机，偪塞虚空何处避。"],"title":"吊性上人真"}
