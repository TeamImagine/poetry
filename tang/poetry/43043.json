{"author":"魏朋妻","id":43043,"strains":["平○○平平，仄仄仄仄仄。","平仄○○平，平平仄平仄。","仄平平仄平，○仄仄○仄。","仄仄○平平，平平仄○仄。","仄平平平仄，仄仄仄平○。","仄平○平仄，仄仄仄平仄。"],"paragraphs":["孤坟临清江，每睹白日晚。","松影摇长风，蟾光落嵓甸。","故乡千里余，亲戚罕相见。","望望空云山，哀哀泪如霰。","恨为泉台客，复此异乡县。","愿言敦畴昔，勿以弃疵贱。"],"title":"赠朋诗"}
