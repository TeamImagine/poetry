{"author":"王十朋","id":22081,"strains":["仄仄仄平仄仄平，平平仄仄仄平平。","仄平仄仄平仄仄，平仄仄平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["逆虏纵横未剪齐，王师退保浙江西。","羽书日报犹未息，戎捷远来何太稽。","千里战云新鬼哭，满天阴雨夜乌啼。","臂弓腰箭谁家子，竟日鸣鞭跃马蹄。"],"title":"闻韩帅世忠退保丹阳远近忧惧州县议结乡兵以备不虞闾巷少年贯弓走马若有得色感而有作"}
