{"author":"韦骧","id":190700,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["荣过故里拥朱轮，乞得偏城便奉亲。","道路尚惊持斧使，衣冠犹是避骢人。","下车恳恳唯宣泽，濒海元元正食贫。","草木无情还自喜，霜威不见见阳春。"],"title":"太守孙叔康下车"}
