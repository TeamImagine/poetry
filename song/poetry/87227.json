{"author":"韩淲","id":87227,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["年来有味是琴书，喜见新园更结庐。","万事从教无造物，一身终是在寰区。","贤愚衮衮多前古，富贵纷纷满后车。","倒著接{罒/离}扶杖去，从公秋水看清渠。"],"title":"次韵郑盱眙郊居  其一"}
