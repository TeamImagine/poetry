{"author":"寇准","id":188789,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["轺车南去咏江天，闲忆群贤倍黯然。","御水莎青孤立鹭，宫槐烟冷数声蝉。","石渠吏散帘风静，凤阙云归霁景鲜。","幽致不知何日共，思君唯赋帝京篇。"],"title":"秋兴浩然追忆馆殿幽致偶成长句寄徐休学士"}
