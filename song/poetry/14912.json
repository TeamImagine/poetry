{"author":"王铚","id":14912,"strains":["仄平平仄仄平平，仄平平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["广寒宫里自无伦，不祇尘中第一人。","绝态乍辞天上旧，清香更占世间新。","烟愁月恨迎回腊，日暖风迟俗却春。","且对流年觅新意，横斜疏影句皆陈。"],"title":"次韵梅花"}
