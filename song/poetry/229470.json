{"author":"释德洪","id":229470,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["独倚阑干玩野塘，俄惊节物老春光。","绿杨阴密莺将懒，红杏枝空蝶不忙。","诗思漫沿芳草远，茶瓯微带落花香。","那堪风雨频催促，公子王孙亦断肠。"],"title":"诗一首"}
