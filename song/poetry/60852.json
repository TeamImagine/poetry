{"author":"许及之","id":60852,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["一秋天气属吟家，九日风光爱物华。","对妇举杯胜俗客，逢辰得酒值黄花。","大难富有成糜季，小异谁知落帽嘉。","独坐媚川空怅望，半蟾分挂夕阳斜。"],"title":"次韵才叔九日家宴阻访媚川"}
