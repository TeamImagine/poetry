{"author":"白居易","id":16842,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["行寻甃石引新泉，坐看修桥补钓船。","绿竹挂衣凉处歇，清风展簟困时眠。","身闲当贵真天爵，官散无忧即地仙。","林下水边无厌日，便堪终老岂论年。"],"title":"池上即事"}
