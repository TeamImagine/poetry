{"author":"郭祥正","id":192240,"strains":["仄仄平仄仄，仄仄仄仄仄。","平平仄平仄，平仄仄仄仄。","○平仄仄仄，仄仄仄平仄。","平平仄平平，仄仄仄平仄。","仄仄仄平平，平平○仄仄。","平平仄仄仄，平仄○仄仄。","○平○平○，○平仄○仄。","平平平仄仄，仄仄仄仄仄。","仄仄平平平，平仄仄仄仄。","仄○平仄仄，仄仄平仄仄。","平平仄○仄，仄仄平平仄。","仄○平平平，仄仄平仄仄。","仄仄仄仄平，平平仄平仄。","平○平平仄，仄仄仄平仄。","仄平平仄平，○仄仄○仄。","仄仄平仄平，平仄平仄仄。","平○仄平平，○平仄平仄。"],"paragraphs":["不到泾上邑，倏忽二十载。","环山敞楼阁，金碧想未改。","长溪拖翠玉，洗月发光彩。","秋声咽松杉，夜气馥兰茝。","白鸟自成群，黄猿行作队。","仙人控鲤去，岩下遗迹在。","犹疑深云中，弹琴尚相待。","唐儒工翰墨，石壁露璀璨。","意有神明怜，尘藓不得浼。","地胜来俊哲，宋子今出宰。","公余缀吟笔，烂漫排珠琲。","又如崆峒兵，百万森甲铠。","寄我数十篇，翛然起沉痗。","胸中强搜抉，旧学久荒馁。","欲追天马踪，蹇蹶竟难逮。","抚卷怀昔游，魂魄飞{云奄}叆。","何当裂云笺，看君吐江海。"],"title":"谢泾川宋宰惠近诗"}
