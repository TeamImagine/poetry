{"author":"林景熙","id":160182,"strains":["仄仄仄仄平，平平仄平仄。","仄仄仄平平，仄仄仄平仄。","仄仄仄平仄，仄平仄平仄。","仄仄平仄平，仄仄仄平仄。","仄仄仄仄平，平平仄平仄。","平仄平仄平，仄仄仄平仄。","仄平平仄平，仄仄仄平仄。","平平仄平仄，平平仄平仄。","平仄仄仄平，仄○平仄仄。","仄平仄仄平，平平仄仄仄。","仄仄○仄平，平仄仄仄仄。","平仄仄仄平，平平平仄仄。","仄平仄仄仄，平平仄平仄。","仄平平平仄，○仄仄○仄。","仄○仄平平，仄仄仄平仄。","仄平仄仄平，仄仄仄平仄。","仄仄仄仄平，仄平平仄仄。","仄平平仄仄，平平仄平仄。"],"paragraphs":["桂死月亦灰，鹏枯海为陆。","自我哭斯文，老泪几盈掬。","故国忽春梦，故人复霜木。","矫矫榆溆君，白首尚儒服。","解后一写心，乾坤两眉蹙。","无力能怒飞，有道欲私淑。","忆游东浦云，马帐肯同宿。","孤灯照寒雨，萧萧半窗竹。","君器硕以方，有如舟万斛。","敛华就本根，耆年谓可卜。","昨别犹是人，今乃在鬼录。","为善未必遐，呜呼真宰酷。","往年海若怒，风涛卷人屋。","脱身鲸鱼吻，长寐固应熟。","寡妻泣帷荒，有子继经术。","彼哉暴殄夫，食必馔金玉。","一士苜蓿肠，夺之胡忍速。","问天天梦梦，秋声满岩谷。"],"title":"哭薛榆溆同舍"}
