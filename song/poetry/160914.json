{"author":"梁栋","id":160914,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["思归不觉岁华侵，倦抚旌旗感慨深。","旧日家乡今日客，一年时序百年心。","城余故址元非铁，山得虚名不是金。","槛外长江成底事，英雄对酒话蹄涔。"],"title":"多景楼"}
