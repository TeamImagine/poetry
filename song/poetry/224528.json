{"author":"洪朋","id":224528,"strains":["仄平仄仄仄，仄○○平仄。","仄仄仄平平，仄仄仄平○。","○仄○平平，平平仄平仄。","平平仄平平，仄仄仄○仄。","仄仄仄平仄，平○仄平仄。","仄平仄平平，仄○仄平仄。","仄仄仄平平，仄仄平仄仄。","平仄平仄平，仄仄平平○。"],"paragraphs":["可人一宇宙，十顷降魔镜。","彼美撰清明，令我赏兹胜。","荷芰相因依，投壶入鱼艇。","龙蛇上峥嵘，两浒静相映。","木末隠兰若，风中度钟磬。","夏虫语交加，此中有真静。","对此亦何言，妙处心已领。","聊复归去来，日入西峰暝。"],"title":"奉陪方从教泛东湖"}
