{"author":"程颢","id":189292,"strains":["仄平仄仄仄平平，仄平平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["圣贤事业本经纶，肯为巢由继后尘。","三币未回伊尹志，万锺难换子舆贫。","且因经世藏千古，已占西轩度十春。","时止时行皆有命，先生不是打乖人。"],"title":"和邵尧夫打乖吟二首  其二"}
