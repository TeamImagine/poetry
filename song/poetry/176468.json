{"author":"司马光","id":176468,"strains":["仄○仄平平，仄仄仄平仄。","仄平仄仄仄，平仄仄仄仄。","仄平仄平仄，仄仄平仄仄。","平仄仄仄仄，仄仄仄平仄。","仄平○仄平，仄仄仄平仄。","仄平平仄平，仄仄仄平仄。","平平仄仄仄，平平仄平○。","平平仄仄平，仄仄仄○仄。","平仄仄仄仄，平仄仄○仄。","平仄仄○○，平平○平仄。"],"paragraphs":["后王命天官，考绩弊群吏。","属曹省阀阅，专职米盐事。","贱生偶承乏，窃禄聊自庇。","才力困不逮，惨惨日忧惴。","赖依僚友贤，剸裂沛余地。","自知虽寄名，不足系轩轾。","先生喜诱掖，贻诗极褒贲。","谁云岁杪寒，面热汗沾渍。","非不悦子道，驽钝力难致。","常恐负吹嘘，终为重言累。"],"title":"酬胡侍讲先生见寄"}
