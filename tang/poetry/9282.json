{"author":"权德舆","id":9282,"strains":["平平仄仄平，仄仄仄○○。","平仄平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","仄平○仄仄，平仄仄平平。","平仄平平仄，平○仄仄平。"],"paragraphs":["殊邻覆露同，奉使小司空。","西候车徒出，南台节印雄。","吊祠将渥命，导驿畅皇风。","故地山河在，新恩玉帛通。","塞云凝废垒，关月照惊蓬。","青史书归日，翻轻五利功。"],"title":"送张曹长工部大夫奉使西番"}
