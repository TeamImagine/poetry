{"author":"钱起","id":4351,"strains":["仄仄平平仄，平平仄仄○。","平平仄仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。","仄○平平仄，平平仄仄平。","平平仄平仄，平仄仄平平。"],"paragraphs":["隐几无名老，何年此陆沈。","丘园自得性，婚嫁不婴心。","岁计因山薄，霞栖在谷深。","设罝连草色，晒药背松阴。","触兴云生岫，随耕鸟下林。","搘颐笑来客，头上有朝簪。"],"title":"春暮过石龟谷题温处士林园"}
