{"author":"韩淲","id":87235,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风沙跋马度平原，眼底光阴几换年。","霜气挟寒涵落日，云容薄暮带孤烟。","经行野寺寻诗和，邂逅残僧把茗煎。","束缚一官真自笑，可无清兴解鞍眠。"],"title":"舜山寺"}
