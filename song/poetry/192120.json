{"author":"郭祥正","id":192120,"strains":["仄平平仄平，仄仄仄平仄。","平平平仄平，○仄仄○仄。","平平仄平仄，平仄平仄仄。","平平仄平平，○仄仄平仄。","平仄平○平，仄仄仄仄仄。","仄平仄仄仄，仄仄仄平仄。","仄平仄仄平，仄仄平仄仄。","平平仄○平，仄仄仄平仄。","○○平仄平，平仄仄仄仄。","仄仄仄仄平，○平仄○仄。"],"paragraphs":["故人京洛来，共话十年别。","朱颜虽未雕，颇有鬓间雪。","夫君起文学，今乃官麹糵。","虽云屈雄才，犹喜待金阙。","朝政今更新，百执勇施设。","愿言慎所职，法酿务精洁。","上方祭祀余，一饮兹以悦。","云霄即横飞，勉勉著勋烈。","行将鸳鹭群，何暇笑跛鳖。","跛鳖亦自知，中心冷如铁。"],"title":"送郑说道太博监内法酒库"}
