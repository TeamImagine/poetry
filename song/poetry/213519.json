{"author":"刘概","id":213519,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["岑崟千嶂插青霄，殿阁峥嵘霁霭交。","已化灵蛇留径迹，双飞白鹤上云巢。","万家香火春迎社，一派泉声夜涤庖。","投锡此来当有意，独存秘宇在岩坳。"],"title":"赠新住灵岩长老"}
