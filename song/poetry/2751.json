{"author":"宋庠","id":2751,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["城上凌氛百尺台，晚秋重喜宴楼开。","泛樽露菊疑相识，吹帽霜风是再来。","宝瑟丁宁催客饮，丹萸烂漫辟谁灾。","莫惊银烛先为具，天际残阳唤不回。"],"title":"去秋九日置酒今秋复喜兹会诗呈通判比部并诸幕府"}
