{"author":"吴芾","id":18238,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["郁郁愁怀不自倾，时时倒指勘归程。","情知岁月来无几，心着湖山去未成。","恶语岂能赓绝唱，故人聊欲话平生。","颇思共索梅花笑，点检枝头半吐英。"],"title":"和韩子云见寄四首  其一"}
