{"author":"史浩","id":19561,"strains":["仄仄平○仄，平平仄仄平。","○平○○仄，仄仄仄○平。","仄仄平平仄，平平仄仄平。","平平平仄仄，平○仄平平。","仄平平仄仄，平仄仄平平。","○仄○平仄，○平仄仄平。","平仄○平仄，仄仄仄平平。","仄仄平平仄，平平仄仄○。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["帝祚隆三叶，仁风被九垠。","泥金封禅后，汗简典坟新。","祖训敷皇极，奎星耀紫宸。","儒家尊首志，文论歉前尘。","好生兵遂偃，崇俭俗还淳。","传宝参河洛，重光待圣神。","求讲深䌷绎，退访极咨询。","治绍尧稽古，欢谐舜事亲。","披编兹有获，彻卷岂辞频。","锡予恩波浃，荣华宴俎陈。","奏诗无杰句，拜手愧名臣。"],"title":"经筵读正说终篇恭进谢恩感遇诗"}
