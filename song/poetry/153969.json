{"author":"周密","id":153969,"strains":["平平仄仄仄仄平，平平仄仄○平平。","○平平仄仄平仄，仄○平仄平平平。","仄仄○平仄平仄，仄仄平平仄平仄。","仄仄平平仄仄平，仄仄平平仄平仄。","平平仄仄○仄○，平平平仄平平平。","平平仄平仄仄○，平平仄仄○○○。"],"paragraphs":["花尘眯目日脚昏，枝头蜀鸟吟归魂。","喷天狂雨浣香尽，绿填红阙春无痕。","醉踏苍烟古台上，老柳无情擘残纩。","寂历芳条宿孕鶑，倒尽斜霞暗悲怆。","东风恍恍如梦中，江吴烟醉蔷薇红。","湘帘古春唤不应，孀娥泪眼空茸茸。"],"title":"归春曲次韵"}
