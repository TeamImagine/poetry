{"author":"吴芾","id":18040,"strains":["平仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["天赋奇才属意深，一时人望冠儒林。","文章世有中和气，政术家传清白箴。","屏翰岂能淹大手，江山聊助发高吟。","寒梅已有调羹意，寿斚何妨且满斟。"],"title":"赠许守"}
