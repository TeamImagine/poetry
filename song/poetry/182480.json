{"author":"强至","id":182480,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["同时两郡冠乡书，屈指俄经一纪余。","顾我冗涂移蹇足，羡君荣路驾奔车。","方从解绂辞岩邑，已见飞章厌石渠。","自古盖棺人事定，未应今日较龙猪。"],"title":"予解邑过杭遇介之学士谒告南归"}
