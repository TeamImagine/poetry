{"author":"刘克庄","id":115102,"strains":["仄仄平平仄仄平，仄平平仄仄平平。","平平仄仄仄平仄，仄仄仄平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["好语嘘枯极主臣，未应公干胜徐陈。","争三十里敢言智，有百万钱难买邻。","残烛苛留终断简，瘦筇扶出拜新纶。","德星若肯过田舍，只脍溪鲜代脯麟。"],"title":"洪秘监徐常丞有诗贺余休致次韵四首  其四"}
