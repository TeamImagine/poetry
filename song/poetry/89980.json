{"author":"释居简","id":89980,"strains":["仄仄仄平平，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["怪状出岩扃，山精死弗灵。","文如云子白，质带土花青。","雨信莓苔湿，蜗涎窍穴腥。","九歌如可些，为尔续骚经。"],"title":"九日登莲峰得二石一石如鱼而尾赤名之曰頳尾一石有眼口鼻名之曰山鬼  其二"}
