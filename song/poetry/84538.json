{"author":"曹彦约","id":84538,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["门无宾客愧朋侪，冷淡何人谅此怀。","随意作诗无唱和，等闲沽酒不安排。","每扶短杖行方稳，欲泛扁舟计未谐。","访得庐山与彭蠡，不论晴日杂阴霾。"],"title":"湖庄述怀  其二"}
