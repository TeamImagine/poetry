{"author":"王庭珪","id":237896,"strains":["仄平仄平平，仄仄平仄平。","平仄仄仄仄，平平○仄平。","仄平仄仄仄，平○仄平平。","仄平○平仄，仄仄仄仄平。","○平平平○，仄平○仄○。","○平平平仄，仄仄○仄平。"],"paragraphs":["少狂喜文章，顶戴千佛名。","年大意转拙，肠饥犹舌耕。","笔扛百斛鼎，诗当五言城。","傥无封侯骨，止是识字氓。","长安公卿中，阅人如践更。","扁舟苟能办，自足了一生。"],"title":"和介甫少狂喜文章"}
