{"author":"韩淲","id":87230,"strains":["仄平仄仄仄平平，平仄平平仄仄仄。","平仄仄平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["楚山突兀起危亭，消得登临醉复醒。","云锦地连无俗客，玉真天与集仙灵。","烟霞明灭心逾远，松竹回环眼自青。","何日主人同胜赏，小舟波上待重经。"],"title":"寄题玉真高隠"}
