{"author":"苏辙","id":197425,"strains":["仄仄平，仄仄仄，平平仄平仄仄○。","仄仄平平仄仄仄，仄仄平平仄平仄。","仄平○平○仄仄，平平仄平仄平○。","平○平仄仄平仄，平平仄平仄仄仄。","仄平仄仄平○平，仄平仄○平仄仄。","仄平仄仄平平平，仄平平仄仄平仄。","○平仄仄仄仄平，仄仄平平仄平仄。"],"paragraphs":["魏佛狸，饮泗水，黄金甲身铁马棰。","睥睨山川俯画地，画作西方佛名字。","卷舒三军如使指，奔驰万夫凿山觜。","云中孤月妙无比，青莲湛然俯下视。","击钲卷旆抽行营，北徐府中军吏喜。","度僧筑室依云烟，俯窥城郭众山底。","兴亡一瞬五百年，细草荒榛没孤垒。"],"title":"魏佛狸歌"}
