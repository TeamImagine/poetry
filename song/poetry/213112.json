{"author":"贺铸","id":213112,"strains":["平仄平平仄仄平，平平平仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["夫子安贫五十年，年来生事更茫然。","青衿稚子彼何有，白首故人谁见怜。","霜后鹑衣寒绽线，日高鱼釜冻无烟。","冗官犹愧苏司业，不得时时送酒钱。"],"title":"赠张士元"}
