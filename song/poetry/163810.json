{"author":"于石","id":163810,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["满眼山川感旧游，依然野水自横舟。","一樽长照古今月，两鬓不禁天地秋。","有屋有田清颍尾，自蒲自柳曲江头。","虚名不落人间世，一迳松风稳跨牛。"],"title":"次韵君会感思"}
