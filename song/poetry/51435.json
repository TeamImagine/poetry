{"author":"喻良能","id":51435,"strains":["仄仄平仄平，仄平仄平平。","平平仄仄仄，仄仄平平○。","仄平仄平仄，平仄平平平。","仄平平仄仄，仄仄平仄平。","仄仄仄仄仄，仄○仄平平。","平仄仄仄仄，平平仄平平。","○仄仄仄平，平平仄仄平。","仄平○○平，仄仄仄仄○。","仄平仄平仄，平仄平平平。"],"paragraphs":["郁郁千丈松，植根在崇冈。","清阴亘十亩，直干凌穹苍。","好风一披拂，声韵谐宫商。","古来成大厦，此物宜栋梁。","不待岁月久，共看柱明堂。","微木有石植，枯崖饱风霜。","三百甲子馀，围才拱把强。","大楹分难充，一桷庶可当。","傥容附松末，虽晚庸何伤。"],"title":"留别直院莫子斋少卿"}
