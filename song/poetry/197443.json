{"author":"苏辙","id":197443,"strains":["平○平仄○，○平仄仄仄。","仄○仄仄仄，仄仄○平仄。","平仄平平平，平仄平仄仄。","仄○仄平仄，仄仄平仄仄。","仄仄仄仄平，仄仄仄○仄。","仄平仄平平，仄仄○仄仄。","仄○平仄平，仄仄平○仄。","平平仄○仄，平仄仄平仄。","平平平仄仄，仄仄仄平仄。","仄平仄平平，仄仄仄○仄。","仄平仄○○，○仄平平仄。","仄○○平平，仄仄仄平仄。"],"paragraphs":["溪回山石间，苍松立四五。","水深不可涉，上有横桥渡。","溪外无居人，磐石平可住。","纵横远山出，隠见云日莫。","下有四老人，对局不回顾。","石泉杂风松，入耳如暴雨。","不闻人世喧，自得山中趣。","何人昔相遇，图画入纨素。","尘埃依古壁，永日奉樽俎。","隠居畏人知，好事竟相误。","我来再三叹，空有飞鸿慕。","逝将从之游，不惜烂樵斧。"],"title":"吕希道少卿松局图"}
