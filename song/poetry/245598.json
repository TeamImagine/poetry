{"author":"徐若浑","id":245598,"strains":["平平仄仄平平仄，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["嘉君步屐招提寺，应与白云相对闲。","尽见地舆藏胜境，始知天柱是名山。","疏疏叶脱长林表，沥沥泉鸣乱石间。","又入郡城声利窟，定嫌轻自宝坊还。"],"title":"和游章法寺"}
