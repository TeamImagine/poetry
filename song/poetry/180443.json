{"author":"王安石","id":180443,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["大梁春费宝刀催，不似湖阴有早梅。","今日盘中看翦彩，当时花下就传杯。","纷纷自向江城落，杳杳难随驿使来。","知忆旧游还想见，西南枝上月徘徊。"],"title":"次韵宋次道忆太平早梅"}
