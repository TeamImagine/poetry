{"author":"杨公远","id":151415,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["千载孤山处士星，只将闲逸了平生。","一联好句香犹在，几世闻孙声最清。","泮水工夫施教雨，梅花标格待和羹。","不知野叟何缘分，邂逅城闉幸识荆。"],"title":"贽林路教"}
