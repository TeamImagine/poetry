{"author":"戴复古","id":94064,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["闻说乌台欲勘诗，此身幸不堕危机。","少陵酒后轻严武，太白花前忤贵妃。","迁客芬芳穷也达，故人评论是耶非。","饱参一勺濂溪水，带取光风霁月归。"],"title":"曾景建得罪道州听读"}
