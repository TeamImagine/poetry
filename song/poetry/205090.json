{"author":"傅翼","id":205090,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平平平仄平平。"],"paragraphs":["参差茅屋带村烟，驿路崎岖石岸边。","风物尽成三谷景，溪山分断七闽天。","夜猿乘月悲霜树，秋石和云泻涧泉。","谢守来游几千载，何人能为续佳篇。"],"title":"猿峤"}
