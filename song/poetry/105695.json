{"author":"岳珂","id":105695,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄平平平仄仄平。"],"paragraphs":["贴水初翻紫玉团，忽惊矗立傍阑干。","瑶池七日来青鸟，玉鉴孤奁舞翠鸾。","晓露走槃珠颗莹，晚风飐盖雪衣寒。","从今十丈开花面，太华峰头更一看。"],"title":"新荷出水"}
