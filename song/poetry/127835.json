{"author":"方岳","id":127835,"strains":["○平仄仄仄仄平，平平仄仄平○平。","平平仄仄仄平仄，平仄仄仄○平平。","平平○平平仄仄，平仄仄平平仄仄。","仄平仄仄平仄平，仄仄仄平平仄仄。","平平仄仄平平平，平仄仄仄平○平。","仄平仄仄仄平仄，仄平仄仄平○平。","仄平仄仄平平仄，仄仄○平仄平仄。","？仄平仄仄平平，平仄平平仄平仄。"],"paragraphs":["空山十日雪塞门，天荒地老无行人。","芦花败絮不堪著，山石夜裂苍皮皴。","奇寒中人僵赑屃，樵汲路迷瓶粟既。","驾风万鹤危欲仙，此腹久无烟火气。","家家暖入红麒麟，谁肯问讯推柴荆。","洛阳令亦可人者，惜哉史不书其名。","此公要亦非知我，志士从前例寒饿。","倘令开口向凡儿，宁忍春雷曲肱卧。"],"title":"合纸屏为小阁画卧袁访戴其上名之曰听雪各与长句  其一"}
