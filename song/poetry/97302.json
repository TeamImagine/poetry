{"author":"陈宓","id":97302,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["艾轩今有几门人，盛德如公复丧沦。","蚤岁文名喧米廪，莫年禄秩竟朱轮。","闾阎方颂循良政，台阁犹传剀切陈。","拟俟垂车随贺客，如何永别泪沾巾。"],"title":"挽知府陈大著"}
