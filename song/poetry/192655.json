{"author":"郭祥正","id":192655,"strains":["平平平仄仄仄平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["当年寻胜已忘还，乘兴重来倍觉闲。","赤脚敬瞻新宝藏，白髯羞对旧青山。","禅翁昔授岭头衲，狂客今探树穴环。","行把生涯付妻子，幻身长寄一岩间。"],"title":"再游浮山呈璞禅老"}
