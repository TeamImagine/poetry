{"author":"李处权","id":8570,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["谁堪秋热与春寒，北客南州有底懽。","酒熟但招吾辈饮，诗成莫与俗人看。","眼明白鸟清溪上，心折黄鹂碧树端。","口诵离骚手遮日，梦魂不敢到长安。"],"title":"过德孺池上二首  其二"}
