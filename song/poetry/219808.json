{"author":"晁说之","id":219808,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["天上何曾有谪仙，一来下土便顽然。","偶遭愁鬼栖迟厄，永结羁人寂寞缘。","不得闲身从静志，徒思乐食与安眠。","儿曹诗句来存问，尽贺朱家为发编。"],"title":"朱郎元章以予不得宫观与诸侄有唱和见寄揽之欣喜五更枕上赋四首  其一"}
