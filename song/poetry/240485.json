{"author":"周紫芝","id":240485,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["少陵有句皆忧国，陶令无诗不说归。","常恨两翁埋槁壤，顿惊双璧堕穷扉。","风催锦里花枝少，草长江南豆叶稀。","自古高才多寂寞，遗编读尽泪频挥。"],"title":"乱后并得陶杜二集"}
