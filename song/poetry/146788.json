{"author":"陶弼","id":146788,"strains":["仄○平平仄，平○仄仄○。","平○平仄仄，平仄仄○平。","平仄平○仄，平平仄仄平。","○平仄仄○，仄仄仄○平。","仄仄平平仄，平平仄仄平。","平○平仄仄，平仄仄平○。","仄仄平○仄，仄平平仄平。","仄平平仄仄，平仄仄○平。"],"paragraphs":["万顷金沙里，谁将玉节栽。","丝应鲛乞与，津是蚌分来。","盘贮冰犹结，刀侵雪易摧。","防风骨外折，混沌窍中开。","月寺僧家钵，风亭酒客杯。","胸中秋气入，牙角雨声回。","自愧尘泥贱，得蒙尊俎陪。","与君消酷暑，瓜李莫相猜。"],"title":"咏藕"}
