{"author":"杜牧","id":21273,"strains":["平仄○平平仄仄，仄平平仄仄○平。","平仄○○仄平仄，仄○平仄仄平平。","仄平○仄平平仄，仄仄平平仄仄平。","仄仄平平平仄仄，平○平仄仄平平。"],"paragraphs":["元载相公曾借箸，宪宗皇帝亦留神。","旋见衣冠就东市，忽遗弓剑不西巡。","牧羊驱马虽戎服，白发丹心尽汉臣。","唯有凉州歌舞曲，流传天下乐闲人。"],"title":"河湟"}
