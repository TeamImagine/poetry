{"author":"赵鼎","id":248318,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平平平仄，平平平仄仄平平。"],"paragraphs":["孤怀讵胜百忧侵，息影由来贵处阴。","志谢长嘶走千里，身如倦翼返深林。","云山处处明双目，樽酒时时洗寸心。","更赖清诗为陶写，朱弦流水叹遗音。"],"title":"和元长书怀二首  其二"}
