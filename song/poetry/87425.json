{"author":"韩淲","id":87425,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","平仄仄平平仄仄，平平平仄仄平平。"],"paragraphs":["交游零落旧同盟，望望章泉共此情。","病后如斯犹得句，老来应不要知名。","久于朝市闹中住，便合山林静处行。","今岁雪多梅更好，巡檐宜与细逢迎。"],"title":"次韵昌甫  其七"}
