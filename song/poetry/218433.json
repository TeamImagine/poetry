{"author":"张继先","id":218433,"strains":["仄平平仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["气龙津虎不难分，下手须从神定门。","白雪炼多齐日月，黄芽服久出乾坤。","四神鼎内堪逃死，五色浆中可返魂。","世上蜉蝣能几许，莫将财色败元根。"],"title":"金丹诗四十八首  其一五"}
