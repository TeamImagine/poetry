{"author":"刘克庄","id":116118,"strains":["平仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["城里惟楼尽见山，使君小筑可三间。","弓旌招莫返长往，炉灶坏方求大还。","及菊未荒归栗里，有芝堪茹老商颜。","鹤书曾赚幽人出，只恐先生又予环。"],"title":"用韵题卓刑部乐山楼"}
