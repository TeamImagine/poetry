{"author":"苏辙","id":197979,"strains":["仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["候潮门外王居士，平昔交游遍海涯。","本种杉松为老计，晚将亭榭付邻家。","为生有道终安隠，好事来游空叹嗟。","犹有东坡旧诗卷，忻然对客展龙蛇。"],"title":"赠王复处士"}
