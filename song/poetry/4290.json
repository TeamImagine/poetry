{"author":"邓肃","id":4290,"strains":["平平仄平平仄仄，仄仄仄仄○平仄。","仄仄平平仄仄平，仄平仄仄仄平仄。","平仄仄平仄○平，仄仄平仄○平平。","平仄○平仄仄仄，平平仄仄仄平平。","平仄平平仄仄平，仄仄平平平仄平。","仄仄○平○仄仄，○仄平平仄仄平。"],"paragraphs":["闽山去天惟尺五，傍立怪石如蹲虎。","点额龙墀万里归，未能赤脚走风雨。","惭愧使君肯相延，十日倾酒如流泉。","文字兴余亦不恶，红妆执乐艳神仙。","明日冯驩出有车，远借仁风归故庐。","不用回头重引领，行矣商霖到海隅。"],"title":"别虞守"}
