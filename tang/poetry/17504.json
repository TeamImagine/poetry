{"author":"白居易","id":17504,"strains":["仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["谢玄晖殁吟声寝，郡阁寥寥笔砚闲。","无复新诗题壁上，虚教远岫列窗间。","忽惊歌雪今朝至，必恐文星昨夜还。","再喜宣城章句动，飞觞遥贺敬亭山。"],"title":"宣州崔大夫合老忽以近诗数十首见示吟讽之下窃有所喜因成长句寄题郡斋"}
