{"author":"蔡襄","id":146045,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["老去年华只自惊，又逢佳节向山城。","春临半夜寒犹重，月到中天色更清。","上客风流连宿醉，游人歌调得新声。","遥思凤阙行时令，红伞朱栏万烛明。"],"title":"庚子上元即事"}
