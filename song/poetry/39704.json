{"author":"陆游","id":39704,"strains":["仄仄平平仄仄平，仄仄仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["扫尽红尘闭是非，舍傍好在旧苔矶。","壶中春色松肪酒，江上秋风槲叶衣。","一片共知云偶出，千年谁识鹤重归。","勿言野外无供给，雪后连山药草肥。"],"title":"野兴二首  其一"}
