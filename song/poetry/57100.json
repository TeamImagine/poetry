{"author":"梅尧臣","id":57100,"strains":["○平仄仄○仄平，仄仄仄仄○平平。","仄平仄仄平仄平，○平仄○○仄平。","平平仄仄平仄平，仄仄平仄平平平。","平平仄仄○仄平，平仄仄平○仄○。","仄平仄平仄平平，平平仄仄平平平。","仄平仄仄平仄平，仄仄仄仄平平平。"],"paragraphs":["三骢忽出乘楚艘，直气突兀如吴涛。","大都智勇皆世豪，横身破浪亲战舠。","回舷受箭谁畏曹，猛士心伏寒生毛。","风声鹤唳传九皋，何用宝刀称孟劳。","右持酒杯左持螯，功成各慕前人高。","不言大享烹太牢，下与尺鷃翔于蒿。"],"title":"吴仲庶殿院寄示与吕冲之马仲涂唱和诗六篇邀予次韵焉 次韵被命出城共泛"}
