{"author":"德宗皇帝","id":192,"strains":["○仄仄平仄，仄平平仄○。","平平仄平仄，○仄仄平平。","仄仄仄平仄，仄平平○平。","○○仄仄仄，仄仄平平平。","仄仄平仄仄，平平仄平平。","仄平平仄仄，仄仄平平平。","仄仄平仄仄，仄平平仄平。","仄平平仄仄，仄仄仄平平。"],"paragraphs":["献岁视元朔，万方咸在庭。","端旒揖群后，回辇阅师贞。","彩仗宿华殿，退朝归禁营。","分行左右出，转斾风云生。","历历趋复道，容容映层城。","勇余矜捷技，令肃无喧声。","眷此戎旅节，载嘉良士诚。","顺时倾宴赏，亦以助文经。"],"title":"元日退朝观军仗归营"}
