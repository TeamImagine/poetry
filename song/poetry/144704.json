{"author":"陈杰","id":144704,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["寄诗曾自日边邮，眼底江枫几换秋。","颇忆故人当富贵，又传新句写穷愁。","人生不会长弹铗，心事何知各倚楼。","闲把武昌鱼送似，试参风味帝王州。"],"title":"徐子苍自金陵遣诗来用韵送鱼腊"}
