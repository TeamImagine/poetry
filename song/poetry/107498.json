{"author":"王迈","id":107498,"strains":["仄平仄仄平○平，仄平平仄平平平。","平平平平仄平仄，平平仄仄平平平。","平平平仄平仄○，平平仄仄平平平。","仄○平仄○仄仄，平平仄仄○○平。","平平仄仄平平仄，仄平平仄平平平。","仄○平平仄仄仄，仄平仄仄平平平。","平○平仄仄平仄，仄仄平平平仄○。","平仄仄平平仄仄，平平仄仄平平平。","仄平○仄平平仄，平平平仄平○仄。","平平平仄仄平仄，仄仄仄仄○仄○。","平平平仄平仄仄，仄仄仄仄平○平。","平○平仄仄平仄，仄仄仄仄平平平。","仄平仄仄仄平仄，平平平平平仄平。","平仄○○仄仄仄，平平仄仄平平平。","○平平平平平仄，平平仄仄平仄○。","仄平仄仄平平仄，○仄仄仄平平○。","仄平仄仄平仄仄，仄仄仄平平仄平。","仄○平平仄平平，○○仄仄平平平。","平平仄仄仄仄仄，平仄仄仄平仄平。","平平仄仄仄平仄，仄○仄仄○平平。"],"paragraphs":["昔年鼓箧游胶庠，集英同日瞻天光。","金门初开兽环动，曈曈晓日升扶桑。","宫帘高卷开御扇，祥风习习飘天香。","殿庭神丽冠剑肃，巍巍玉几临中央。","银袍七百趋龙尾，拜恩稽首心欢康。","晚从银台出广陌，宝鞍快马争腾骧。","团司涓日叙黄甲，义比天伦鸿雁行。","琼苑宴开慈惠浃，宸章宠锡歌明良。","后来相继随宫牒，东西南北遥相望。","萍开风转有时合，邂逅一见难预量。","非才叨窃愆咎积，自顾补报无毫芒。","朝廷宽大不终弃，领郡尚得来南漳。","下车问政访耆旧，知公辞荣归故乡。","神武衣冠已久挂，冥鸿羽翮方高翔。","遗贤虽为明时惜，承颜独喜私愿偿。","共惊岁月何飘忽，相对鬓发俱沧浪。","至言不吝挥玉麈，妙句屡蒙开锦囊。","已叹高风激贪懦，更敦雅契超寻常。","区区感慰岂有极，聊写一二成短章。","芜音不足继真作，读过幸勿留巾箱。"],"title":"赠萧棠仲致政"}
