{"author":"苏轼","id":194128,"strains":["平平平仄，○仄平○，仄仄平平平仄平。","仄平○平仄平平，仄仄仄仄○平平。","平平平仄平平平，仄平仄仄平平仄。","平平仄仄平○平，平平仄仄仄平平。","仄仄平平仄仄○，仄平仄仄仄仄平。","仄平○平仄○平，平平仄仄平平平。","平仄仄平仄平平，仄平仄仄平平平。","仄平仄仄○平平，平平平仄仄仄平。","仄仄平仄平平平，仄○仄仄平平○，平平仄仄仄平平。","平○仄仄平平平，仄○仄平仄仄平。","平平仄仄平平平，平平仄仄平仄平。","○平仄仄平仄平，平仄仄仄仄仄平。"],"paragraphs":["南山之下，汧渭之间，想见开元天宝年。","八坊分屯隘秦川，四十万匹如云烟。","骓駓骃骆骊骝𫘪，白鱼赤兔骍皇{干木=马}。","龙颅凤颈狞且妍，奇姿逸德隠驽顽。","碧眼胡儿手足鲜，岁时剪刷供帝闲。","柘袍临池侍三千，红妆照日光流渊。","楼下玉螭吐清寒，往来蹙踏生飞湍。","众工舐笔和朱铅，先生曹霸弟子韩。","厩马多肉尻脽圆，肉中画骨夸尤难，金羁玉勒绣罗鞍。","鞭棰刻烙伤天全，不如此图近自然。","平沙细草荒芊绵，惊鸿脱兔争后先。","王良挟策飞上天，何必俯首服短辕。"],"title":"书韩干牧马图"}
