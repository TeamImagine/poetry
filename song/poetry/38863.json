{"author":"陆游","id":38863,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["寂寂空廊络纬鸣，消摇岸帻近南荣。","闲眠簟作波纹冷，新浴衣如蝉翼轻。","微雨已收云尽散，众星俱隐月徐行。","呼童持烛开藤纸，一首清诗取次成。"],"title":"秋暑夜兴"}
