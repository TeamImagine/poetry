{"author":"王十朋","id":25115,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["出处平时正且严，犹于瓜李谨疑嫌。","两溪水照新明月，六客堂逢旧紫髯。","安定化应孚学校，谢公思已结闾阎。","湖山清远使君好，想见邦人慰所瞻。"],"title":"林黄中少卿出守吴兴芮国器司业以诗送之有今日桐城王刺史异时遗爱在吾州句用韵寄二公  其一"}
