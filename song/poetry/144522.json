{"author":"陈必复","id":144522,"strains":["仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄平平平仄仄平。"],"paragraphs":["郭外有村名孟堡，旧传君此卜幽栖。","草荒东野千年宅，水绕南山一曲溪。","人物不生诗渺渺，秋风无语恨凄凄。","可怜如许衣冠士，不为留祠向竹西。"],"title":"重过东野故居"}
