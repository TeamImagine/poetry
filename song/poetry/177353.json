{"author":"王禹偁","id":177353,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["五年黄阁掌陶甄，忧国翻成两鬓斑。","初到庙堂温树冷，暂收霖雨岳云闲。","春园领鹤寻芳草，小阁留僧画远山。","惟有门生苦求见，竹斋花院一开关。"],"title":"献仆射相公  其二"}
