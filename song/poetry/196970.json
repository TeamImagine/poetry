{"author":"苏辙","id":196970,"strains":["平○平平仄，仄仄仄仄平。","仄平仄平仄，平仄仄仄平。","仄仄平仄仄，平仄平○○。","平平平仄平，仄仄仄仄平。","○平仄仄仄，仄仄仄仄平。","平平仄仄仄，平仄仄平平。","平平仄平仄，仄仄仄仄平。","仄○仄平仄，平仄仄仄○。","平平仄仄○，仄仄仄平平。","平平平平○，平○仄仄○。","仄平仄仄平，仄仄平平平。","平仄平仄仄，平仄平平平。"],"paragraphs":["晨兴孤舟上，盥濯夜气清。","整巾未皇坐，双𫇛轧已鸣。","日出江雾散，江上山从横。","区区茅舍翁，晓出露气腥。","收筒得大鲤，爱惜不忍烹。","持之易斗粟，朝饭厌鱼羹。","萧萧远风起，泛泛野雁惊。","忽过百余里，山水互变更。","逢舟问所如，彼此不知名。","超超江湖间，殊胜地上行。","旦游市井喧，莫宿无人声。","江上诚足乐，无怪陶朱生。"],"title":"江上早起"}
