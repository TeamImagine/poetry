{"author":"曾丰","id":72587,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["久别重逢岳麓边，未遑扣谒已招延。","杯盘一笑心相下，风雨三更膝辄前。","我愧莫当公过礼，他求无复此同年。","年来天厌义风薄，借吃湖南作样传。"],"title":"至衡阳谒提刑范右司东叔同年兄  其二"}
