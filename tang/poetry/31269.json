{"author":"秦韬玉","id":31269,"strains":["仄平平○平平平，仄仄○○平仄平。","仄仄○平仄平仄，仄平平仄平平仄。","平平平仄仄平平，仄平平平平平仄。","仄仄平平仄仄仄，平平仄仄平平仄。","平平仄仄仄仄平，○○平平○仄仄。","平平平仄平平仄，仄平仄仄平平仄。","平平仄仄○仄平，仄○○仄○○仄。","仄仄平○仄平仄，平仄平平仄平仄。","平仄平平仄仄○，○○仄仄平○仄。"],"paragraphs":["信陵名重怜高才，见我长吹青眼开。","便出燕姬再倾醑，此时花下逢仙侣。","弯弯狂月压秋波，两条黄金{门玄}黄雾。","逸艳初因醉态见，浓春可是韶光与。","纤纤软玉捧暖笙，深思香风吹不去。","檀唇呼吸宫商改，怨情渐逐清新举。","岐山取得娇凤雏，管中藏着轻轻语。","好笑襄王大迂阔，曾卧巫云见神女。","银锁金簧不得听，空劳翠辇冲泥雨。"],"title":"吹笙歌"}
