{"author":"陆游","id":38318,"strains":["仄仄仄仄平，平仄○仄仄。","平平仄仄仄，仄仄○仄仄。","平平仄仄平，平仄仄○仄。","平平仄○仄，平仄○仄仄。","○仄平平○，仄仄○仄仄。","平仄仄仄仄，仄仄平仄仄。","平仄平仄平，仄○仄仄仄。","平○仄仄平，仄仄仄平仄。"],"paragraphs":["异砚出汉嘉，温润苍玉质。","因形作兽背，得墨如点漆。","才高德亦全，终月不更笔。","蛮溪大沱辈，乌敢相甲乙。","从我归吴中，略计将万日。","摩拂不去手，有若琴在膝。","名晦知者稀，体重盗计窒。","惟当草太玄，不污管商术。"],"title":"洪雅葛仙砚"}
