{"author":"白居易","id":16372,"strains":["○平平平仄，仄仄仄平平。","仄平仄平平，平仄平平平。","平平仄仄平，○仄仄仄平。","平仄平仄仄，仄仄○○平。","平平平仄平，仄仄仄仄平。","仄仄仄仄仄，仄仄平仄平。","平仄仄仄仄，仄平仄平平。","仄平仄仄仄，平仄平平平。","仄仄平仄仄，仄平○仄平。","平仄平仄平，仄仄仄仄平。","平平仄仄仄，仄仄○仄平。","○平仄平仄，仄仄平仄平。","平平○仄平，仄仄平仄平。","○平仄仄仄，平仄平仄平。","仄平仄○平，仄仄○？平。","仄仄平仄仄，平平平○平。","仄？仄平仄，平平仄平平。","平仄仄仄仄，仄仄平○平。","平仄仄平仄，仄仄平仄平。","仄仄○平仄，平平平仄平。"],"paragraphs":["闻君新楼宴，下对北园花。","主人既贤豪，宾客皆才华。","初筵日未高，中饮景已斜。","天地为幕席，富贵如泥沙。","嵇刘陶阮徒，不足置齿牙。","卧瓮鄙毕卓，落帽嗤孟嘉。","芳草供枕藉，乱莺助喧哗。","醉乡得道路，狂海无津涯。","一岁春又尽，百年期不赊。","同醉君莫辞，独醒古所嗟。","销愁若沃雪，破闷如割瓜。","称觞起为寿，此乐无以加。","歌声凝贯珠，舞袖飘乱麻。","相公谓四座，今日非自夸。","有奴善吹笙，有婢弹琵琶。","十指纤若笋，双鬟黳如鸦。","履舃起交杂，杯盘散纷拏。","归去勿拥遏，倒载逃难遮。","明日宴东武，后日游若耶。","岂独相公乐，讴歌千万家。"],"title":"和微之诗二十三首 和新楼北园偶集从孙公度周巡官韩秀才卢秀才范处士小饮郑侍御判官周刘二从事皆先归"}
