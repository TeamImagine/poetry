{"author":"汪元量","id":163281,"strains":["平平仄仄平仄○，平平平仄平平平。","仄平仄平仄仄仄，平平仄仄平○○。","仄仄○平平仄仄，仄平仄仄○仄○。","平平仄平○仄仄，仄仄仄平平仄平。"],"paragraphs":["绵州八月秋气深，芙蓉溪上花阴阴。","使君唤船复载酒，书生快意仍长吟。","击鼓吹笙欢客饮，脱巾露髪看日沈。","归来不知其所往，但见月高松树林。"],"title":"绵州"}
