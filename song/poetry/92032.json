{"author":"释居简","id":92032,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["根从鼎实振华风，春自岧嶤直禁中。","与紫薇花分殿最，带黄昏月尚朦胧。","玉堂踏雪司空惯，金谷从他白首同。","遥想树梅如树德，小酬冰质洞玲珑。"],"title":"致爽梅移自崔中书后圃秋种冬花"}
