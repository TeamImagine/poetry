{"author":"陈郁","id":107943,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["大历谋臣匪尽忠，时君好佛遂成风。","详陈福业因元载，轻授仪同付不空。","此日有丘犹血刃，后来无赏失边功。","代宗缪滥惟何甚，千古容斋直笔公。"],"title":"读容斋三笔记"}
