{"author":"王安石","id":180649,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["子房筹策汉时功，身退超然慕赤松。","余烈尚能开后世，高材今复继前踪。","执鞭始负平生愿，操几何知此地逢。","窃食一官惭未艾，绪言方赖赐从容。"],"title":"送张卿致仕"}
