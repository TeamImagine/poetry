{"author":"苏籀","id":3870,"strains":["○平仄平平，仄仄平平仄。","仄仄○平平，平平仄平仄。","平平平平仄，仄仄仄平仄。","平仄仄仄平，平○仄平仄。","仄平仄平平，平平平仄仄。","○仄仄平平，仄平仄平仄。","平○仄平平，○平仄平仄。","平平仄平仄，平仄平○仄。","平仄仄平平，仄仄平仄仄。"],"paragraphs":["苍崖有红榴，照眼风棂迥。","鹤顶磨丹明，猩唇染罗竟。","天然同心蒂，物理有殊禀。","青鸟蹙绛巾，奇胶缀琴轸。","子云畔牢愁，无偕溱洧赠。","思致玉珑松，皎兮丽宫井。","江峤琐蛮烟，空烦洛生咏。","山僧递形语，呵乃枯禅病。","喁讽独移时，鹘没天宇浄。"],"title":"僧庵崖上榴花"}
