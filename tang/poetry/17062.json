{"author":"白居易","id":17062,"strains":["仄平仄平○，仄仄平○仄。","○仄平仄平，平平仄仄仄。","仄仄平○仄，平平仄平仄。","仄仄平仄○，平平仄平仄。","平平平仄仄，仄平仄仄仄。","仄仄○○○，仄平平仄仄。","平○仄平仄，仄仄平平仄。","仄仄仄平○，仄平平仄仄。","仄平平仄仄，○仄平平仄。","仄仄○平平，平平平仄仄。","仄平平仄仄，○仄仄平仄。","○仄仄平平，仄平平仄仄。"],"paragraphs":["洛阳有愚叟，白黑无分别。","浪迹虽似狂，谋身亦不拙。","点检盘中饭，非精亦非粝。","点检身上衣，无余亦无阙。","天时方得所，不寒复不热。","体气正调和，不饥仍不渴。","闲将酒壶出，醉向人家歇。","野食或烹鲜，寓眠多拥褐。","抱琴荣启乐，荷锸刘伶达。","放眼看青山，任头生白发。","不知天地内，更得几年活。","从此到终身，尽为闲日月。"],"title":"洛阳有愚叟"}
