{"author":"元稹","id":14685,"strains":["仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["哭鸟昼飞人少见，伥魂夜啸虎行多。","满身沙虱无防处，独脚山魈不奈何。","甘受鬼神侵骨髓，常忧岐路处风波。","南歌未有东西分，敢唱沧浪一字歌。"],"title":"酬乐天得微之诗知通州事因成四首 三"}
