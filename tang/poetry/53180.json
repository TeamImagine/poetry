{"author":"宝志","id":53180,"strains":["仄平仄仄平平，仄仄仄仄平平。","平平仄仄平仄，平平仄仄平平。","○仄平仄仄仄，○平平仄平平。","平仄仄平平仄，仄平平仄仄○。","仄仄平○○仄，平平仄仄平平。","平仄仄仄仄仄，平平仄仄平平。"],"paragraphs":["众生与佛无殊，大智不异于愚。","何须向外求宝，身田自有明珠。","正道邪道不二，了知凡圣同途。","迷悟本无差别，涅槃生死一如。","究竟攀缘空寂，惟求意想清虚。","无有一法可得，翛然自入无余。"],"title":"十四科头 佛与众生不二"}
