{"author":"顾非熊","id":20404,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["天井虽收寇未平，所司促战急王程。","晓驰云骑穿花去，夜与星郎带月行。","新咏尽题关外事，故乡因过洛阳城。","时逢寒食游人识，竟说从来有大名。"],"title":"送李相公昭义平复起彼宣慰员外副行"}
