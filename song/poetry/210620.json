{"author":"杨亿","id":210620,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["名园聊得拂尘衣，深入春丛一迳微。","万树未饶金谷富，百畦犹有汉阴机。","青蘋风暖天鸡出，文杏巢干海燕归。","向晚鸣驺九门路，柳堤回首独依依。"],"title":"游王氏东园"}
