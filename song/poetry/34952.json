{"author":"陆游","id":34952,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["市朝声利战方酣，眼看纷纷每不堪。","但有客夸车九九，了无人问众三三。","会当身返东西蜀，要与公分上下庵。","春枕悠然梦何许，两枝笻杖唤鱼潭。"],"title":"寄径山印禅师"}
