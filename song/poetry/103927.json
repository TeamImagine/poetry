{"author":"吴泳","id":103927,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["旧与清泉白石盟，身闲方作洞霄行。","青山延客元无锁，碧涧流花似有情。","古洞欲随仙隠去，高冈终待凤来鸣。","道人唤我松间饮，坐拂寒云月未生。"],"title":"嘉熙丁酉七月上澣游大涤题住山龚冲妙艮泓轩"}
