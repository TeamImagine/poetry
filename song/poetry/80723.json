{"author":"王子俊","id":80723,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["丹青步武是家传，夜泛灵槎下九天。","才看收驹霜满节，旋观董饷地流钱。","补天有谱行归辅，阅世无疆不计年。","饮罢锋车趣东去，座中舐鼎亦俱仙。"],"title":"总使生日乐语"}
