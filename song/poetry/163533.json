{"author":"祖惟和","id":163533,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平仄仄仄仄平平。","仄平仄仄平平仄，仄仄平平仄仄平。"],"paragraphs":["北去南来策蹇馿，偶然过我古玄都。","虽无千树桃花赋，却有三秋桂子图。","贺老挂冠方赐剡，张翰命驾已归吴。","酒边说尽兴亡事，空羡陶朱据五湖。"],"title":"题汪水云诗卷"}
