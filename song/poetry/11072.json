{"author":"朱翌","id":11072,"strains":["仄仄平平仄○仄，仄仄仄平仄仄仄。","平平仄仄仄平○，平仄○平仄平仄。","平平仄仄仄平平，仄仄仄平仄平仄。","平平仄仄平仄○，仄仄○平平仄仄。","平平○仄仄仄仄，平仄仄平平仄仄。","仄仄平平平仄平，仄仄平平○平仄。","平平仄仄平仄仄，平仄平平仄平仄。","平仄仄仄仄○平，○仄平平平仄仄。","平平仄仄○仄平，仄○仄仄平平仄。"],"paragraphs":["老矣捐书卧看屋，尚记姓名供简牍。","仓皇去越著南冠，头已如蓬口生醭。","无因可结孔方交，有药唯医管城秃。","新凉稍与灯火亲，学字颇惭蛇蚓曲。","罗纹重厚使守舍，铜雀不真非所蓄。","敢遣良工开下岩，要使珍材过天目。","君家旧物多锦藉，声若锵金眼鸜鹆。","前者一见首重稽，回视他山真碌碌。","公今遣一从我游，谨当配以蟾蜍玉。"],"title":"谢人寄砚"}
