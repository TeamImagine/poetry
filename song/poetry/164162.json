{"author":"仇远","id":164162,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["满城风日酿轻霜，昨夜东篱菊尽黄。","正月自非添一闰，此花安得及重阳。","新鸿远到愁无信，螃蟹中虚怕有芒。","浊酒醒来闻吉语，晴过冬至兆丰穰。"],"title":"重阳见菊占冬晴上熟"}
