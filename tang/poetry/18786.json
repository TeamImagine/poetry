{"author":"李绅","id":18786,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["楼高雉堞千师垒，峰拔惊波万壑攒。","山绝地维消虎踞，水浮天险尚龙盘。","蜃嘘云拱飞江岛，鳌喷仙岩隔海澜。","长对碧波临古渡，几经风月与悲欢。"],"title":"忆万岁楼望金山"}
