{"author":"方回","id":147633,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["南斗之南八桂林，携琴欲觅旧知音。","想君湘水花边路，识我衡阳雁外心。","偪侧甲兵询动静，艰难书问畏浮沉。","相烦为报真消息，莫待春江柳色深。"],"title":"寄彬州孙通守振武闻溯湘将至八桂"}
