{"author":"陆游","id":36910,"strains":["仄平仄平仄，仄平平仄○。","仄平○平平，仄仄平平平。","平平仄平仄，○仄平平平。","平仄平仄仄，平仄仄仄平。","仄○仄仄平，仄仄平平平。","仄平仄仄仄，平平仄平平。","平平○仄仄，仄平仄平平。","平平仄平仄，仄仄○平平。"],"paragraphs":["卜居镜湖上，一庵环翠屏。","竹林藏谽谺，岭路蟠青冥。","鶱腾立奇石，崭绝瞻危亭。","车马虽扫迹，猿鸟与忘形。","我行半九州，蹋尽芒鞋青。","岂知雪满鬓，于兹敞云扃。","丹砂收箭镞，茯苓㔉人形。","辽天渺归鹤，一瞬三千龄。"],"title":"感怀四首  其二"}
