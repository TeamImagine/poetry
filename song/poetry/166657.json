{"author":"刘边","id":166657,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一水之玄去复归，众峰向背俨相持。","天荒地老无从问，鬼刻神劖未解奇。","丹嶂漫留仙幻迹，白云仍似太初时。","欲穷画底羲皇意，一束灵蓍万古知。"],"title":"伏羲洞"}
