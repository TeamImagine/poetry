{"author":"梅尧臣","id":57104,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平平仄平。"],"paragraphs":["楚舸高帆未可开，满帆风暴作阴雷。","圣文亹亹伤漂溺，世路纷纷自往来。","浮磬犹闻传激越，沉妖不见锁渊回。","连陂蛙黾鸣无数，安得周官为洒灰。"],"title":"吴仲庶殿院寄示与吕冲之马仲涂唱和诗六篇邀予次韵焉 次韵临淮感事"}
