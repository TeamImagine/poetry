{"author":"赵抃","id":101696,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["退访云山远世尘，结庵台上古溪滨。","围棋每放争先手，隐几能安自在身。","鸥鹭后前如旧物，龟鱼游泳不疑人。","曲肱饮水真贤乐，何用渊明漉酒巾。"],"title":"次毛维瞻溪庵"}
