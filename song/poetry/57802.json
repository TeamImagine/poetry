{"author":"梅尧臣","id":57802,"strains":["○平平仄仄，仄仄仄仄仄。","仄仄平仄平，○平仄平仄。","平仄仄平平，平平仄平仄。","平平仄平仄，仄仄仄平仄。","仄仄平仄平，仄仄仄平仄。","仄平平仄○，仄仄仄平仄。"],"paragraphs":["从来饶信吏，爱宝袭侈越。","莫买冰玉盘，苍山斵明月。","明月有时生，穷岩有时竭。","君常抱清节，历职老无阙。","与我年齿同，独未变华发。","又为江外行，画舸羡明发。"],"title":"送杨申职方通判信州"}
