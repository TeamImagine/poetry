{"author":"强至","id":182682,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["野寺寻芳二月残，弄晴幽鸟自关关。","堤沙压雨迎金勒，旆绣翻风蔽玉颜。","翠幄饮张花雪底，彩舟归漾水天间。","五年贪恋行春乐，不觉移文笑北山。"],"title":"和司徒侍中清明会压沙寺诗"}
