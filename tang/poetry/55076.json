{"author":"刘长卿","id":55076,"strains":["仄仄平平平仄○，○平仄仄○平平。","仄○仄仄仄平仄，仄仄○平平仄平。","仄仄平平仄平仄，○平平○仄○仄。","仄仄○平平仄平，平平仄仄平平仄。","仄仄平平仄仄平，平平仄仄仄平平。","平平仄仄仄平仄，平仄○平平仄平。"],"paragraphs":["对酒怜君安可论，当官爱士如平原。","料钱用尽却为谤，食客空多谁报恩。","万里孤舟向南越，苍梧云中暮帆灭。","树色应无江北秋，天涯尚见淮阳月。","驿路南随桂水流，猿声不绝到炎州。","青山落日那堪望，谁见思君江上楼。"],"title":"江楼送太康郭主簿赴岭南"}
