{"author":"张九龄","id":23140,"strains":["平仄仄平仄，平平○仄平。","○平仄仄仄，○仄仄○平。","仄○平平仄，平○平仄平。","○平仄○○，平仄仄平○。","仄仄平平仄，○平？仄平。","平平平仄仄，平仄仄平平。"],"paragraphs":["栖宿岂无意，飞飞更远寻。","长途未及半，中夜有遗音。","月思关山笛，风号流水琴。","空声两相应，幽感一何深。","避缴归南浦，离群叫北林。","联翩俱不定，怜尔越乡心。"],"title":"同綦毋学士月夜闻雁"}
