{"author":"张舜民","id":196308,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["山阳过处苦匆匆，想见平生水陆冲。","但有酒杯浮绿蚁，却无赋笔写游龙。","江湖风浪三千里，京国鶑花一万重。","他日君恩容北首，故人能作复从容。"],"title":"过山阳有怀"}
