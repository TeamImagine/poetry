{"author":"袁说友","id":70796,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["马嘶杨柳泊林塘，六月城南趁晓凉。","万古丛祠千木暗，五风十雨一炉香。","翚飞栋宇新轮奂，鼓奏牺牲荐豆觞。","努力为民祈福地，年丰今已格阴阳。"],"title":"游江渎庙用故侯吴龙图韵"}
