{"author":"方回","id":147861,"strains":["平平平仄仄，仄仄仄仄平。","仄仄仄仄○，仄平平仄○。","平平平仄仄，平仄仄平平。","仄仄平平仄，平平仄仄平。","○平○仄仄，仄仄仄平平。","仄仄平○仄，○平仄仄平。","平平仄仄仄，仄仄仄平平。","仄仄○○仄，平仄仄仄平。"],"paragraphs":["幽居寻未得，下马揖比邻。","指我道傍叟，即君堂上亲。","仪刑全古雅，谈笑极清真。","匕箸山殽美，樽罍腊酿醇。","扁门称道院，辟馆养诗人。","得句挥毫疾，论文剪烛频。","乾坤百战定，父子一家春。","地僻过从少，谁欤此问津。"],"title":"夜饮唐子云宅别后简师善"}
