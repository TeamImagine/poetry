{"author":"彭汝砺","id":201633,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["江濒远别几秋萤，汴曲相逢眼更青。","予志自能同豹变，弋人安得望鸿冥。","风流绿蚁千锺酒，香火黄庭一卷经。","祇恐诸公还荐鹗，未容轻去老岩扃。"],"title":"送徐望之郎中提举舒州灵仙观"}
