{"author":"徐元杰","id":122876,"strains":["仄平平仄仄平平，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。","平仄平平平仄仄，仄平仄仄仄平平。"],"paragraphs":["玉堂窗外小池深，香雾朝浮花气沈。","树杪亭亭鸦点墨，萍根发发鲤跳金。","中涵一勺渊泉定，上有九重天日临。","充广恩波无尽意，敢渝洁白寸丹心。"],"title":"早起玉堂窗前俯方池有感"}
