{"author":"吴融","id":32550,"strains":["仄仄平平平仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["抵鹊山前云掩扉，更甘终老脱朝衣。","晓窥青镜千峰入，暮倚长松独鹤归。","云里引来泉脉细，雨中移得药苗肥。","何须一箸鲈鱼脍，始挂孤帆问钓矶。"],"title":"即事"}
