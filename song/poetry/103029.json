{"author":"魏了翁","id":103029,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["室中万象本宽闲，门户何曾顷刻关。","未始有时观太极，不终止处认兼山。","人文自昔先牺昊，天赋云谁不孔颜。","有志未能今得友，从今迷路傥知还。"],"title":"次韵虞永康读易有作"}
