{"author":"陆游","id":38006,"strains":["平平仄仄仄平平，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["初归誓墓老乡邦，手结茆茨近小江。","北渚露霑行药屐，东厢日射勘书窗。","孤忠自信丹心折，万事空成雪鬓双。","长愧宗人白崖老，赠行期我鹿门庞。"],"title":"庵中晨起书触目四首  其四"}
