{"author":"蒲寿宬","id":155033,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，平仄仄平仄仄仄。","平仄平平平仄仄，仄平平仄仄平平。"],"paragraphs":["葺荷偶忆湘累句，筑屋还寻杜若汀。","孤树每留残日白，片帆徐度逺山青。","海鸥知我断机虑，渔父与谁分醉醒。","何处扁舟横短笛，月明风袅不堪听。"],"title":"与小儿助子游江横作"}
