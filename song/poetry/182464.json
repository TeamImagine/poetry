{"author":"强至","id":182464,"strains":["平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["公子姓张天上有，少年如谊雒阳无。","满编秀气同归楚，后夜文星不照吴。","云密蛟龙闲未试，霜寒鸿雁急相呼。","知君懒爱平湖绿，白日声名会早图。"],"title":"送张叔毅北归"}
