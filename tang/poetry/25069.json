{"author":"薛能","id":25069,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["绿毛钗动小相思，一唱南轩日午时。","慢靸轻裾行欲近，待调诸曲起来迟。","筵停匕箸无非听，吻带宫商尽是词。","为问倾城年几许，更胜琼树是琼枝。"],"title":"舞者"}
