{"author":"白居易","id":17665,"strains":["仄平仄仄平平仄，仄仄平平仄仄平。","仄仄平○平○仄，仄○平仄仄○平。","平平仄仄平○仄，仄仄平平○仄平。","仄仄平平平仄○，平平仄仄仄平平。","平平平仄仄平仄，仄仄平平仄仄平。","仄仄○平平仄仄，平平仄仄仄○平。","仄平仄仄平平仄，平仄平平仄仄平。","仄仄○平仄○仄，平平仄仄仄平○。","仄平仄仄○平仄，仄仄平平仄仄○。","仄仄平○仄仄仄，平平仄仄仄平平。","平平平仄○平仄，仄仄平○○仄平。","仄仄仄平○仄仄，平平○仄○平平。"],"paragraphs":["亦知世是休明世，自想身非富贵身。","但恐人间为长物，不如林下作遗民。","游依二室成三友，住近双林当四邻。","性海澄渟平少浪，心田洒扫净无尘。","香山闲宿一千夜，梓泽连游十六春。","是客相逢皆故旧，无僧每见不殷勤。","药停有喜闲销疾，金尽无忧醉忘贫。","补绽衣裳愧妻女，支持酒肉赖交亲。","俸随日计钱盈贯，禄逐年支粟满囷。","洛堰鱼鲜供取足，游村果熟馈争新。","诗章人与传千首，寿命天教过七旬。","点检一生徼幸事，东都除我更无人。"],"title":"狂吟七言十四韵"}
