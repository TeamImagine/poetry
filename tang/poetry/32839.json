{"author":"杜荀鹤","id":32839,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["少见古人无远虑，如君真得古人情。","登科作尉官虽小，避世安亲禄已荣。","一路水云生隐思，几山猿鸟认吟声。","知君未作终焉计，要著文章待太平。"],"title":"送福昌周繇少府归宁兼谋隐"}
