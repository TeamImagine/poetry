{"author":"卫宗武","id":133557,"strains":["仄○仄平平，○平仄平仄。","仄○平平平，仄仄仄平仄。","仄平平仄平，仄仄平平平。","平平仄仄仄，仄仄○○平。","仄仄平平仄，仄平平仄仄。","仄仄仄仄○，仄仄平○仄。","仄仄仄平平，○仄平平平。","仄仄仄平仄，仄仄平平平。"],"paragraphs":["意行出郊坰，迎春二之日。","不闻条风鸣，但见朔风急。","朔风何太严，厉物无洪纤。","时方尚发育，岂汝当行权。","试与东皇说，燠寒宜按节。","一气鼓至和，要令无夭阏。","我老值途穷，荷锸今为农。","但愿五时若，鼓腹歌豳风。"],"title":"立春出郊风急有作"}
