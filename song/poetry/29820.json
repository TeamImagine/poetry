{"author":"王正己","id":29820,"strains":["仄平平仄平平平，平平仄仄平仄平。","平平仄仄平平平，仄仄仄仄○平平。","仄平仄仄平平平，仄○○仄平平平。","仄仄仄仄平平平，平平平平仄平平。","仄仄仄仄平平平，平平平平○平平。","平平平平平仄平，仄仄○仄○平平。","平平仄仄平仄○，仄仄仄仄平平平。","平仄平仄仄平平，仄平仄平仄○○。","○仄仄仄平○平，仄平仄仄○平平。","仄平平仄仄仄平，仄平仄平○平平。","平平平仄仄平平，仄仄仄仄平平平。"],"paragraphs":["夜来残暑鏖西风，秋声摵摵先井桐。","纤云四卷天开容，一碧万里磨青铜。","使君退食新凉逢，厌看凝寝江云浓。","领客欲送孤飞鸿，城隅高亭湿青红。","旷望四野开心胸，前瞻江山胜而雄。","瑠璃波光群玉峰，水墨正尔难为工。","天开地辟今古中，此景自若无初终。","天岂为我施新功，我心得之眼相从。","收入几席无遗踪，锦囊得助防诗穷。","向来神秀造化锺，李成郭熙将无同。","强名图画托天公，抚掌一笑浮金锺。"],"title":"天开图画亭"}
