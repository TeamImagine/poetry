{"author":"吴芾","id":18078,"strains":["仄仄平平平仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["壮岁经行今白头，未容归老复来游。","人如化鹤云间去，桥似垂虹天际浮。","风月一川无限兴，烟波万顷不胜愁。","三贤高躅何难继，犹抗尘容祇自羞。"],"title":"过吴江题臞庵"}
