{"author":"文同","id":168550,"strains":["平仄仄仄仄，○○仄平平。","平平平仄平，仄平平平平。","平仄仄仄平，○仄○○○。","○平仄仄仄，平平仄平平。","仄仄仄平仄，仄仄○仄平。","仄仄平平平，仄仄平仄平。","平平仄平仄，仄仄平平平。","仄仄仄仄仄，平仄平平平。","仄仄仄平仄，仄仄平仄平。","仄仄仄平仄，平平仄平平。","平平仄仄仄，仄仄仄仄平。","仄仄平仄平，仄仄仄仄平。","仄平仄仄仄，仄仄平仄○。","平平仄平仄，仄仄平仄平。","平仄仄○平，仄仄平平平。","平仄仄仄仄，仄仄平仄平。","仄平仄仄仄，仄仄平仄平。","仄仄仄仄平，仄仄仄仄平。","平仄仄平仄，仄仄平仄平。","仄平仄仄仄，平仄平仄平。"],"paragraphs":["吾邑固僻陋，巉巉合群山。","苟无贤者居，孰能营幽闲。","黄子治北郊，胜绝收其间。","长溪断谷口，嚣哗隔尘阛。","始至甚夷旷，渐往颇险艰。","洞穴烟云昏，涧壑松桂环。","幽芳自芬馥，野哢常绵蛮。","缭磴挂绝壁，孤彴飞遥湾。","气象夺天奥，景物搜鬼悭。","筑室贮群籍，轩窗面孱颜。","朱黄列几案，坐把古穴删。","自取天爵高，下视五两纶。","处心固已定，讵恤时辈讪。","伊余素无似，谬入文墨班。","前得省亲归，屡此容追攀。","时亦窃讲议，始蹈贤圣关。","譬之拉虎豹，所得才一斑。","自愧鄙朴姿，得涉道谊寰。","余亦有东谷，对此何格顽。","每来辄尽日，须步明月还。"],"title":"黄秀才北郊书堂"}
