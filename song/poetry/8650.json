{"author":"李处权","id":8650,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["一踏红尘又五年，倦游翻作送行篇。","春花秋月谁无分，伊水崧云自有缘。","我比嵇康犹更懒，子追元亮故应贤。","因归望讯忘机老，买个鱼舟费几钱。"],"title":"送希真入洛"}
