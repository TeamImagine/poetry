{"author":"李绅","id":18851,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["恭承宠诏临伊洛，静守朝章化比闾。","风变市儿惊偃草，雨晴郊薮谬随车。","改张琴瑟移胶柱，止息笙篁辨鲁鱼。","唯有从容期一德，使齐文教奉皇居。"],"title":"拜三川守"}
