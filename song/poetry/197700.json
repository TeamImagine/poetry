{"author":"苏辙","id":197700,"strains":["平平仄仄仄平平，仄仄平平仄仄平。","仄仄平平平平仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["骚人思苦骨岩岩，百里携诗相就谈。","故作微词挑迁客，不嫌春雨湿归衫。","少年旧喜登高赋，老病今成见敌惭。","问我近来谁复可，对君聊拟诵周南。"],"title":"次韵吴厚秀才见赠三首  其一"}
