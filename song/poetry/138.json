{"author":"释延寿","id":138,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一生占断白云乡，适意孤高志自强。","报晓音声栖鸟语，漏春消息早梅香。","吟经徐傍芙蕖岸，得偈闲书薜荔墙。","大道最亲无达者，苦携瓶锡叩禅堂。"],"title":"山居诗  其五七"}
