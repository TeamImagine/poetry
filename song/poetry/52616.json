{"author":"李洪","id":52616,"strains":["仄平仄平平仄仄平仄，仄平仄仄平平？平平。","仄仄仄仄平平仄平仄，平仄仄仄平仄仄平平。","仄平平平平仄仄，仄仄平平仄仄○。","平平仄仄仄平平，平平仄仄平平仄。","○平仄仄平平平，平○仄平平平平。","仄○？仄平仄仄，仄仄仄平○仄平。","仄平仄仄平平仄，平仄○平仄平仄。","○仄仄仄○仄平，仄仄仄平仄○平。","仄仄仄仄平平平，平○仄仄○平平。","平仄仄平仄平仄，平○仄仄仄平平。"],"paragraphs":["酌君以乌程若下之酒，赠君以鲁山于𫇭之声。","酒以惜在原兄弟之别，歌以见爱民父母之情。","大江襟喉城铁瓮，万旅连营地势重。","天弧北射扫欃枪，云阳健令时方用。","从官四十腰铜章，莱衣弄孙娱高堂。","未妨朿湿先驭吏，立去败群如牧羊。","茧丝保障优租赋，瓯窭污邪饱禾黍。","冠盖使客应荐贤，不日姓名彻当宁。","索别作恶殊匆匆，呻吟病卧号秋蛩。","松竹读书得新句，缄题数寄北来鸿。"],"title":"子清弟赴丹阳赋古调饯之"}
