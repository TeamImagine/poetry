{"author":"方回","id":148500,"strains":["平平平仄仄平平，仄仄平平仄仄平。","仄仄平平平仄仄，仄仄仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["华年君欲隠山村，如我弥当杜筚门。","落落筋骸余老病，奄奄气息仅生存。","黄精满谷春苗嫩，丹卝藏山石溜温。","足可无求度残岁，自编诗集教儿孙。"],"title":"次韵仁近客兴二首  其二"}
