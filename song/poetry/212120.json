{"author":"华镇","id":212120,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["雨余庭下紫薇芳，帘幕风清发早凉。","细叶密攒红縠皱，纤枝交曳彩霞长。","清都旧许分星号，西掖曾容对省郎。","怅望日边承露掌，何时相与照秋光。"],"title":"紫薇花"}
