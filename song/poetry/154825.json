{"author":"董嗣杲","id":154825,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["净碾寒琼色瓣妍，冷阴团雪压枝圆。","锦梭风飏鸳鸯结，翠幄云攒蛱蝶眠。","眩夜似悬绡帐底，抛春如在彩竿前。","眼明万绿清和处，未数花中聚八仙。"],"title":"玉绣球花"}
