{"author":"贯休","id":41230,"strains":["仄仄平平○仄仄，平仄平平平仄仄。","○平仄仄仄○平，平仄平○仄仄平。","仄仄平○平仄○，○仄平平仄平仄。","平平平仄仄平仄，仄○仄仄○平仄。","仄仄平平仄仄仄，平仄平平○平仄。","仄仄平○○仄平，仄仄平平平仄仄。","仄平平仄平平仄，仄仄仄平平仄仄。","平平仄仄○○仄，○仄仄○○仄仄。","平平仄平仄平仄，平平仄仄仄仄仄。","仄平仄仄仄平平，仄仄平平平仄仄。"],"paragraphs":["雪压千峰横枕上，穷困虽多还激壮。","看师逸迹两相宜，高适歌行李白诗。","海上惊驱山猛烧，吹断狂烟著沙草。","江楼曾见落星石，几回试发将军炮。","别有寒雕掠绝壁，提上玄猿更生力。","又见吴中磨角来，舞槊盘刀初触击。","好文天子挥宸翰，御制本多推玉案。","晨开水殿教题壁，题罢紫衣亲宠锡。","僧家爱诗自拘束，僧家爱画亦局促。","唯师草圣艺偏高，一掬山泉心便足。"],"title":"{巩/言}光大师草书歌"}
