{"author":"宋祁","id":24159,"strains":["平○平平仄，平平○仄平。","仄平○仄仄，平仄仄平平。","平仄平平仄，平平仄仄平。","平○平仄仄，平仄仄平平。","仄仄平平仄，平平仄仄○。","平平平仄仄，平仄仄平平。","平仄○平平，平平仄仄平。","仄平平仄仄，仄仄仄平平。"],"paragraphs":["春暝蓬山直，知君思绪多。","玉蟾吟泻滴，朱幕卧生波。","谈麈飘无几，书刀削久讹。","鱼沈江上梦，鸡唱汝南歌。","落蒂灯煤暗，双盘露蘂和。","烟浮温室树，云澹客星河。","牟首传清{盾戈}，章沟叠迥鼍。","子云惟寂寞，尚自奈嘲何。"],"title":"寄天休学士"}
