{"author":"陆龟蒙","id":28139,"strains":["平平○平○，仄仄平仄仄。","平平仄○仄，○仄平○仄。","平平平？仄，○仄平平仄。","仄仄仄平平，平○仄平仄。","○平平仄仄，仄仄平平仄。","平仄平仄○，平平仄平仄。","○平平仄○，仄仄平平○。","平平仄仄○，仄仄平平仄。"],"paragraphs":["时人重花屏，独即胎化状。","丛毛练分彩，疏节筇相望。","曾无氃氋态，颇得连轩样。","势拟抢高寻，身犹在函丈。","如忧鸡鹜鬬，似忆烟霞向。","尘世任纵横，霜襟自闲放。","空资明远思，不待浮丘相。","何由振玉衣，一举栖瀛阆。"],"title":"奉和袭美公斋四咏次韵 鹤屏"}
