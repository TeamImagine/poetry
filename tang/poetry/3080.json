{"author":"杜甫","id":3080,"strains":["平平仄仄平平仄，平仄平平仄仄平。","平仄平平平仄仄，平平仄仄仄平平。","平仄平平平仄仄，仄平？仄仄平平。","仄平仄仄平平仄，仄仄○平仄仄○。"],"paragraphs":["天门日射黄金榜，春殿晴曛赤羽旗。","宫草微微承委佩，𬬻烟细细驻游丝。","云近蓬莱常好色，雪残𫛛鹊亦多时。","侍臣缓步归青琐，退食从容出每迟。"],"title":"宣政殿退朝晚出左掖"}
