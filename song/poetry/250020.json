{"author":"郭印","id":250020,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四海车书未混同，忧怀都付酒杯中。","云雷自昔开屯难，天地于今合泰通。","浊酒寒灯招旧友，清江小艇忆诗翁。","人生会面真难得，莫遣行装犯晓风。"],"title":"次元汝功韵赠王恭之"}
