{"author":"刘长卿","id":54911,"strains":["平仄平仄仄，平平平仄○。","○平平仄仄，仄仄平平平。","仄仄平仄仄，仄平平仄平。","○平平平仄，仄仄平平平。","仄仄仄平仄，○○○仄○。","仄○仄仄仄，平仄平平平。","仄仄仄平仄，仄平仄仄平。","平平仄仄仄，平仄平平平。"],"paragraphs":["迁客投百越，穷阴淮海凝。","中原驰困兽，万里栖饥鹰。","寂寂连宇下，爱君心自弘。","空堂来霜气，永夜清明灯。","发后望烟水，相思劳寝兴。","暮帆背楚郭，江色浮金陵。","此去尔何恨，近名予未能。","炉峰若便道，为访东林僧。"],"title":"冬夜宿扬州开元寺烈公房送李侍御之江东"}
