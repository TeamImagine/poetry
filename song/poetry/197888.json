{"author":"苏辙","id":197888,"strains":["平平仄仄仄平平，仄仄平平仄平仄。","平平仄仄仄平仄，平○平平平仄仄。","平平仄仄平仄仄，○仄平平平仄仄。","仄○平仄仄平平，平平○仄平平仄。"],"paragraphs":["公来十日坐东轩，手自披云出朝日。","山川满目竟何有，波浪翻天同一湿。","诸门迭出惊异状，间道怀归终旧壁。","此行千里隔江河，何人更问维摩疾。"],"title":"次韵子瞻留别三首  其一"}
