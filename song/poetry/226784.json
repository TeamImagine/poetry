{"author":"赵鼎臣","id":226784,"strains":["仄仄仄平仄，平平平仄平。","○仄平仄仄，仄仄仄仄平。","平平平仄仄，仄仄平平平。","仄仄仄平仄，仄仄仄仄平。","平平仄平仄，平仄仄仄平。","仄○平仄仄，仄平平仄平。","仄○仄仄仄，平仄仄仄○。","○仄平○平，平仄仄仄平。","平平仄○仄，仄平○仄○。","仄平平仄仄，平仄平○平。","平平仄仄平，仄仄仄仄平。","仄仄仄仄○，平平仄平平。","仄仄仄仄○，仄仄仄平平。"],"paragraphs":["簿领动移日，尘埃纷满城。","空令牛马走，坐见鄙吝生。","文章虽小技，不激安能鸣。","邂逅得之子，接语意已惊。","谈锋苦豪放，心地实坦平。","凛如君北斗，嘒然吾小星。","忽闻补吏去，曾不与我评。","长啸登扁舟，心远气甚英。","先师仲尼父，昔尝泥此行。","寄声陈父老，君盖何当倾。","须知此客佳，馆谷幸少宏。","富贵亦土苴，名声忌峥嵘。","请谢郭子横，去矣勿觥觥。"],"title":"次韵李萧远送叶少协赴官陈州"}
