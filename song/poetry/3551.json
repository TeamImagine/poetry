{"author":"陈与义","id":3551,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["山客龙钟不解耕，开轩危坐看阴晴。","前江后岭通云气，万壑千林送雨声。","海压竹枝低复举，风吹山角晦还明。","不嫌屋漏无干处，正要群龙洗甲兵。"],"title":"观雨"}
