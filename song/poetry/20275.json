{"author":"李石","id":20275,"strains":["平平平仄○，仄仄平仄仄。","仄平平仄仄，仄仄仄仄仄。","仄平平平仄，仄平仄平仄。","仄平○平平，仄平平仄仄。","仄仄平○平，仄平仄平仄。","平平仄仄仄，仄仄○平仄。","仄平平仄平，平仄平平仄。","仄平○○仄，平仄仄平仄。"],"paragraphs":["斯文元祐间，一代人物好。","我生嗟已后，不及见此老。","朅来东坡上，雪堂亚荒草。","此州三家村，大江流浩浩。","四海矜重名，六丁护残藁。","伤心逐客令，失脚空山道。","昔为魑魅憎，今作神明祷。","小桥行吟处，风叶付谁扫。"],"title":"游黄州东坡"}
