{"author":"刘克庄","id":114092,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["朝阳凤咮更谁同，回首啾啾笑候虫。","洛下二龙闲马吕，建中两豸数邹龚。","呼来伯雅聊排闷，叱去奴星莫送穷。","华发未交衰飒甚，敢鸣破釜答编锺。"],"title":"警斋吴侍郎再和余送行及居厚弟诗各次韵  其一"}
