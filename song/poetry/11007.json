{"author":"朱翌","id":11007,"strains":["仄平平仄仄，仄仄仄仄仄。","○平仄○平，仄仄仄平仄。","平仄仄仄○，仄仄○仄仄。","仄平仄仄平，仄仄平平仄。","平平仄仄平，仄仄平平仄。","平仄仄仄仄，平平○○仄。","平平仄平平，仄仄仄仄仄。","仄仄平仄平，平平仄○仄。","仄仄仄仄平，仄平仄平仄。","仄仄仄平平，平平仄仄仄。"],"paragraphs":["伯龙营什一，抚掌鬼在侧。","燕公铸横财，地下万炉执。","贫富有物司，得失难智索。","我今竟日餐，或待门生设。","朝园𣃁菜根，暮火团松节。","黄奶坐上座，方兄行禁谒。","安能决余波，可以润子箧。","俯视腰一围，何时解三篾。","荐福纵有碑，震雷即惊裂。","读我送穷文，还君乞米帖。"],"title":"张翰惠书告窘"}
