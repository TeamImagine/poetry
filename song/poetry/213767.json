{"author":"陈师道","id":213767,"strains":["○仄仄平仄，平仄平平平。","仄仄仄仄平，仄仄平平平。","仄仄仄○仄，平平仄平平。","仄○仄仄仄，平仄平平平。","平仄○平平，平仄仄仄平。","○平仄仄仄，平仄仄仄平。","仄仄仄平仄，平平仄平平。","仄○平仄仄，仄仄仄仄平。","仄平仄仄仄，仄仄○仄平。","○仄○仄仄，仄仄仄仄平。","仄平○仄仄，平仄平平○。","仄仄仄仄○，○平仄平平。"],"paragraphs":["论世阙真是，憎好成愚贤。","众手挽跛牂，拟度骅骝前。","与子早相好，于今不知年。","似从欲著帽，忧喜同华颠。","生世如风花，高下亦偶然。","填沟偶不死，挥刃忽自全。","病马试春草，游鱼纵奔川。","稍思升斗禄，筦库未阙员。","一饥尚可忍，百岁当复延。","相予乘下泽，得句要子宣。","此生期乐死，它日须诗传。","缩手著袖间，弹棋一争先。"],"title":"奉酬应物"}
