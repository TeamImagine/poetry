{"author":"龚颐正","id":56125,"strains":["平平仄平，平平平○，仄仄仄平平○平。","平仄平平仄平平，仄平平平平○平平，平仄仄○平仄仄平平。","仄仄平平平平仄仄○，平平仄仄平平仄仄仄平平。"],"paragraphs":["车兮载旃，舟兮扬帆，鼓咽咽兮君当还。","君肯来兮尚盘桓，我心茕茕兮其无端，君不我留兮下土嚣烦。","福我吴人兮无疾与患，千秋万岁兮歌至德以何言。"],"title":"泰伯庙迎享送神辞三章  其三"}
