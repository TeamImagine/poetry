{"author":"王迈","id":107428,"strains":["仄平平仄仄，○仄平仄仄。","○平仄仄平，仄仄仄仄仄。","仄平仄仄平，仄仄仄仄仄。","仄仄仄平平，平仄仄平仄。","平平仄平仄，仄仄平平仄。","仄平仄仄平，仄仄仄仄仄。","仄仄仄平仄，仄仄○平仄。","平平仄平仄，仄仄平平○。","仄仄仄仄平，仄仄仄仄仄。","平仄仄○仄，平仄仄仄仄。","仄平仄仄平，平平仄平仄。","平平仄平平，平仄仄仄○。"],"paragraphs":["我居南麓下，颇利君子遁。","如何溽暑初，涉此复岭峻。","瘦藤代笋舆，路熟不待问。","拂石小盘跚，心爱木阴润。","清风解人意，陆续松杉韵。","掬泉咽茗芽，窃赏此味俊。","我坐亦良久，我仆行何钝。","平生性麋鹿，合有幽闲分。","举足履世途，退尺进仅寸。","曾此小迟速，而足置喜愠。","继今出处同，冥心法天运。","斯游悟穷通，持与达者论。"],"title":"携筇出尤岭岭头坐俟舆夫不至"}
