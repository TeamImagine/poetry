{"author":"蒲寿宬","id":155024,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["锦衣年少不知愁，风雨无端恼客游。","万点残红空过眼，一番新绿又从头。","夕阳细草堪横笛，野渡垂杨可系舟。","三百六旬浑是醉，饯春何用苦绸缪。"],"title":"用翁雪舟送春韵三首  其一"}
