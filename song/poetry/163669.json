{"author":"于石","id":163669,"strains":["平平仄平仄，平仄仄仄仄。","仄仄仄仄平，仄平仄仄平。","平仄仄仄仄，仄仄仄平○。","○平平平仄，仄仄仄仄平。","仄仄平平平，仄平仄平平。","仄仄仄仄平，仄平仄○平。","平平仄仄仄，平仄仄平平。"],"paragraphs":["东篱有佳菊，埋没野草傍。","草蔓日以滋，菊苗日以荒。","生意几欲息，菊短草何长。","深秋严霜下，百草不复芳。","采采东篱花，澹然发幽香。","万物各有时，盛衰固其常。","荣华不足恃，穷困果何伤。"],"title":"拟古"}
