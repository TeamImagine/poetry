{"author":"陆游","id":37387,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["柴扉昼掩竹林幽，坐使炎天变素秋。","扇月团团似初满，簟波细细欲平流。","朋侪零落关河阻，疾病沉绵岁月遒。","赖有澄湖常在眼，虎头不用画沧洲。"],"title":"夏日"}
