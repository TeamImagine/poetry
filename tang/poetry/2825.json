{"author":"杜甫","id":2825,"strains":["仄仄仄平平，平平平仄平。","○仄仄平仄，○平平仄平。","平平仄平平，平仄仄仄平。","平仄仄仄仄，平平仄平平。","平仄仄平○，仄仄仄○○。","○平平平仄，仄仄平仄平。","仄仄仄○平，仄平平仄平。","平平仄平仄，仄仄平仄平。","仄平平平仄，○仄平仄平。","平平仄仄仄，仄仄仄○平。"],"paragraphs":["草有害于人，曾何生阻修。","其毒甚蜂虿，其多弥道周。","清晨步前林，江色未散忧。","芒刺在我眼，焉能待高秋。","霜露一霑凝，蕙叶亦难留。","荷锄先童穉，日入仍讨求。","转致水中央，岂无双钓舟。","顽根易滋蔓，敢使依旧丘。","自兹藩篱旷，更觉松竹幽。","芟夷不可阙，疾恶信如雠。"],"title":"除草"}
