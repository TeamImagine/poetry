{"author":"韩琦","id":101062,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["正苦中秋暝雨侵，忽惊凉月绽云深。","壶光未透冰涵玉，鉴影微昏藓上金。","彩笔怨吟几绝望，巨觥酣战欲重寻。","孀娥似慰人心郁，时放蟾辉漏薄阴。"],"title":"中秋筵散雨余见月色"}
