{"author":"释正觉","id":4984,"strains":["平仄仄平仄仄平，仄平仄仄仄平平。","仄平仄仄仄平仄，仄仄仄平仄仄平。","仄平仄平仄仄仄，平平平仄仄平平。","仄平平仄仄平仄，仄仄仄平平仄平。"],"paragraphs":["山麓水滨竹木阴，我侬懒养静居深。","一生自足淡中味，三际那收闲底心。","壑云未成出岫意，松风能作下滩音。","十分清兴与谁共，想有沃洲支道林。"],"title":"南麓新居"}
