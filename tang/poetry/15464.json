{"author":"白居易","id":15464,"strains":["○仄仄平仄，平平仄平平。","仄仄平仄仄，仄仄仄平○。","平仄仄平仄，平平仄○平。","仄仄平平仄，平仄仄平平。","平仄平仄仄，仄平平仄平。","仄平仄○仄，仄仄仄平平。"],"paragraphs":["骑马出西郭，悠悠欲何之。","独上高寺去，一与白云期。","虚槛晚潇洒，前山碧参差。","忽似青龙合，同望玉峰时。","因咏松雪句，永怀鸾鹤姿。","六年不相见，况乃隔荣衰。"],"title":"登龙昌上寺望江南山怀钱舍人"}
