{"author":"郭祥正","id":191884,"strains":["仄仄平平仄平仄，仄仄○平仄○仄。","平仄平平平仄平，仄仄平平仄平仄。","仄仄平平平仄平，平平仄仄平平平。","平仄仄平仄仄仄，仄○平○平平平。"],"paragraphs":["昨对桃花与君别，共唱离人眼中血。","今见桃花君复来，似与东风趁时节。","北去南还何日休，书生道路多穷愁。","安得巨航满载酒，一帆风过蓬莱洲。"],"title":"送李节推"}
