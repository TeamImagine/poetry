{"author":"梅尧臣","id":57352,"strains":["○平平仄仄平平，仄平平仄仄仄平。","平平仄平平平平，平平仄仄仄仄平。","平平仄仄仄仄平，仄仄平平○仄平。","仄平平仄仄仄仄，仄仄平平平仄仄。","仄平平仄仄仄平，平仄平平仄平仄。","○仄仄○平仄平，仄平平仄仄平○。","平平仄平仄○仄，仄仄仄仄平仄仄。"],"paragraphs":["燕然山北大单于，汉家皇帝与玺书。","持书大夫腰金鱼，飞龙借马出国都。","胡沙九月草已枯，草上霜花如五铢。","白裘貂帽著不暖，莽莽黄尘车款款。","野庐边月出陇来，风静天遥雁声短。","闻到罽庭尤若寒，译言揉耳不讥弹。","公于是时已观礼，踏雪再拜辞可汗。"],"title":"送石昌言舍人使匈奴"}
