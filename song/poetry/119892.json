{"author":"林希逸","id":119892,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百万频年战虎貔，神驰漠北到洮西。","空余八阵江头石，未见一丸关上泥。","守父训辞黄阁去，负时名与紫岩齐。","河山收此英灵气，下马千年看墓题。"],"title":"信庵赵少保挽诗  其三"}
