{"author":"贺铸","id":212979,"strains":["平平仄平仄，仄仄仄平平。","平平仄仄仄，平仄仄平平。","平仄仄平仄，平平平仄平。","仄仄仄○仄，仄平平仄平。","仄平平平仄，仄仄平平平。","平平仄平仄，仄平仄仄平。","平平仄仄仄，仄仄平平平。","仄平仄仄平，仄平平仄平。","○平仄仄○，平仄○平平。","仄仄仄平仄，平平平仄平。","仄平平仄仄，平平平仄平。","仄仄仄平仄，仄平平仄平。","平平仄仄仄，仄○平平平。","仄仄平仄仄，仄平平仄平。","仄仄仄仄○，仄仄平仄平。","平平仄仄仄，仄仄平平平。","仄仄仄平仄，平平平仄平。","平仄仄平仄，仄平平仄平。","平平仄平平，平仄仄平平。","仄仄仄○仄，平○仄○平。","平平○平仄，平仄○平○。","仄○仄平仄，仄平仄平平。","仄○平仄仄，平仄仄平平。"],"paragraphs":["文成念韩痛，破产伺强秦。","千金募健士，椎断属车尘。","东去变名姓，浮游淮泗滨。","忍耻奉遗履，得书何老人。","十年风云会，赤帝资经纶。","鸿门祸端结，一言即解纷。","英彭既合纵，楚项提孤军。","伟哉借箸谈，竖儒无复陈。","分疆饵两将，来若从龙云。","释怨俾侯印，谋销蛇豕群。","定都天府国，推功归奉春。","四老落吾术，拂巾辞隠沦。","东朝羽翼就，楚调徒悲辛。","出处能事毕，致君终乞身。","岂眷万户封，仅与萧酂均。","淮阴败晚节，顾亦非吾伦。","愿访赤松子，逍遥云汉津。","强饭示终殁，爽灵方上宾。","严祠镇川湄，余泽及斯民。","客子老将至，低回冗从臣。","惭无应时策，肝膈空轮囷。","可教固无类，慨然辄求伸。","未应终万古，黄石独能神。"],"title":"留侯庙下作"}
