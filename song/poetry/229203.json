{"author":"释德洪","id":229203,"strains":["仄平平平仄仄仄，平平仄○仄仄仄。","仄仄仄平平仄仄，平○仄仄平平仄。","平平平仄○仄仄，平○仄平平○仄。","平仄平仄仄仄○，平平仄平平仄仄。","仄平仄平平仄仄，平仄○平平仄仄。","仄平仄仄仄平平，仄仄平平平仄仄。"],"paragraphs":["十方都卢是个虎，玄沙斫柴见不怖。","傍却报僧云是汝，言中有响今谁悟。","华林年少相体解，庵中与之同行住。","谁会呼作大小空，痴儿见之毛卓竖。","我居十年无侍者，呼唤应时随指顾。","有人问著是何宗，万里无云霜月苦。"],"title":"慎侄来侍求偈"}
