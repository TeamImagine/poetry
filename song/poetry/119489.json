{"author":"林希逸","id":119489,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["无端对酒忽愁生，酒欲浇愁愁未平。","老我厄穷如子美，故人忧病似丘明。","常时交讯无虚日，每日迂谈尽五更。","手简近来儿代作，得公手简若为情。"],"title":"怀后村作"}
