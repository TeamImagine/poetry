{"author":"李洪","id":52791,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["吏隠他年并海漘，倦游悔现宰官身。","谁知西子湖边寺，重见东林社里人。","堆案楞伽三昧胜，谈经优钵一花新。","老来无复论诗乐，政欲相从寂寞滨。"],"title":"简月阇黎"}
