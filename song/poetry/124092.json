{"author":"邵雍","id":124092,"strains":["平仄平平仄，平平仄平平。","平○仄仄仄，○仄仄○平。","仄仄平平仄，平○仄○平。","平平仄平仄，平仄仄平平。","仄仄平○仄，平平仄仄平。","平平仄平仄，仄○仄平平。","仄仄仄平仄，平平平仄○。","仄平平仄仄，仄仄○平平。","仄仄平平仄，平平仄仄平。","平平平仄仄，仄仄仄平平。"],"paragraphs":["嘉祐壬寅岁，新巢始孱功。","仍分道德里，更近帝王宫。","槛仰端门峻，轩迎两观雄。","窗虚响瀍涧，台迥璨伊嵩。","好景尤难得，昌辰岂易逢。","无才济天下，有分乐年丰。","水竹复心里，莺花渊薮中。","老莱欢不已，靖节兴何穷。","啸傲陪真侣，经营贺府公。","丹诚徒自写，匪报是恩隆。"],"title":"天津新居成谢府尹王君贶尚书"}
