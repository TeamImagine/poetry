{"author":"杨公远","id":151033,"strains":["仄平平仄仄平平，仄平平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["屋檐斜入一枝低，欲为形容颇费思。","萧洒花裁冰脑缀，横斜干倚斗杓垂。","风浮香动更阑后，窗映枝横月转时。","最是孤高难著语，只宜索笑莫言诗。"],"title":"梅花五首  其三"}
