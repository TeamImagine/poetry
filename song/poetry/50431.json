{"author":"周必大","id":50431,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["青绶当年谩佩緺，力将儒素换豪华。","箧中深贮先贤传，门外常停长者车。","有子菑畬在经训，平生痼疾是烟霞。","花桥卜筑花山殡，太息中吴好事家。"],"title":"靖州张推官庭杰挽词"}
