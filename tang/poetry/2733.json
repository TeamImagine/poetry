{"author":"杜甫","id":2733,"strains":["仄平平○仄，平仄○平○。","仄平平平仄，平仄仄仄平。","仄仄平○平，仄平仄平平。","平仄仄仄仄，○平○仄○。","仄平仄仄仄，仄仄仄仄平。","仄平仄仄仄，平仄平平○。","平平仄仄○，平仄仄仄平。","○仄仄○仄，仄平平仄平。"],"paragraphs":["土门山行窄，微径缘秋毫。","栈云兰干峻，梯石结构牢。","万壑攲疏林，积阴带奔涛。","寒日外澹泊，长风中怒号。","歇鞍在地底，始觉所历高。","往来杂坐卧，人马同疲劳。","浮生有定分，饥饱岂可逃。","叹息谓妻子，我何随汝曹。"],"title":"飞仙阁"}
