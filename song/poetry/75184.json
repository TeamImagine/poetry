{"author":"赵蕃","id":75184,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平平仄，仄平平仄仄平平。","平平平仄平平仄，平仄平平仄仄平。"],"paragraphs":["向夕相寻昔步迟，坐残初月见阴移。","关心去后几南北，倒指从前屡合离。","君叹我贫犹为米，我怜君苦伹耽诗。","三山堂下冰溪水，何日扁舟两钓丝。"],"title":"李商叟传录临川与黎师侯唱酬怀曾文清公长句用韵作四首  其三"}
