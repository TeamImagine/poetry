{"author":"李昴英","id":130023,"strains":["仄仄仄平平仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["未到白云先碧霄，瘦藤支我上山腰。","烟横远树醉眸豁，竹引清泉尘虑浇。","酒滴松根和露饮，茶烹石鼎抱茅烧。","平生不被利名锁，半掩柴扉听晚樵。"],"title":"碧霄"}
