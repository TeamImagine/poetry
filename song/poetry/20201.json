{"author":"陈长方","id":20201,"strains":["○平仄仄，仄仄平○。","○○仄仄，○仄平平。","仄仄平仄，仄平平平。","○○○仄，仄仄仄平。","平平仄仄，仄平平仄。","仄平仄仄，平平仄仄。","仄仄仄○，平平平仄。","○仄仄平，平平仄仄。","仄仄仄仄，平○平仄。","仄仄仄仄，仄仄仄仄。","仄仄仄平，平平仄仄。","仄仄仄平，仄仄平仄。"],"paragraphs":["幪头叠足，敛目而禅。","闻思尽处，当念超然。","不起于座，遍群生前。","如行空月，影落百川。","提孩念道，访求知识。","海山绝处，慈容忽觌。","一俛仰间，今吾非昔。","回首百城，山川历历。","大士俨若，非空非有。","毁赞莫及，孰卫孰守。","唯此力人，雄风赳赳。","是亦孔门，御侮之友。"],"title":"闻思大士入定相善财童子致恭揭谛神后卫因为之赞"}
