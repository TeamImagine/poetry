{"author":"林逋","id":199828,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["炎方将命选朝伦，治行何尝下古人。","拥旆肯辞临远郡，登舻还喜奉慈亲。","水连芳草江南地，烟隔寒梅岭上春。","若过中途值归雁，慰怀能与致音尘。"],"title":"送史殿丞之任封州"}
