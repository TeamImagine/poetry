{"author":"刘克庄","id":114859,"strains":["平平平仄仄，仄仄仄○平。","仄仄平平仄，平平○仄平。","平平○仄仄，平仄仄○平。","平○平平仄，平平仄仄平。","仄仄仄平○，仄仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄○。","仄平○仄仄，仄仄仄平平。","仄仄平平仄，平平仄仄平。","○平仄平仄，仄仄仄平平。","平仄平平仄，仄平平仄○。","仄平平仄仄，仄仄仄平平。","仄平○平仄，平平仄仄平。","仄平仄平仄，仄仄仄○平。","仄仄平平仄，平○仄仄平。","仄平仄平仄，平仄仄平平。","仄仄平平仄，平平仄仄仄。","平○仄平仄，仄仄平平平。","仄仄平平仄，平○仄○平。"],"paragraphs":["勋华嗟已远，最近莫如唐。","祖禹忠于宋，云周监有商。","虽然张万目，终未立三纲。","贞观初勤恤，开元未怠荒。","录忘曲江献，镜惜郑公亡。","节镇私斋钺，兵权假贵珰。","甫闻平夏蜀，寻又失河湟。","历历前朝事，惓惓治世防。","几年藏秘府，一日进华光。","主圣勤稽古，臣愚值彻章。","重瞳悉该贯，呐舌愧精详。","前接夔龙武，后陪鹓鹭行。","舜歌奎宿灿，镐宴木天凉。","凤夸分新焙，鱼须出尚方。","玉骢五花白，宝带万钉黄。","内酝霑宣劝，朝衣惹御香。","染濡乏才藻，赓载仰明良。","拔擢由民伍，推迁侍帝旁。","荣犹恋旃厦，惫不任簪裳。","尚念申公老，非如贺监狂。"],"title":"进读唐鉴彻章谢恩唐律一首二十韵"}
