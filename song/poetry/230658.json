{"author":"葛胜仲","id":230658,"strains":["平平仄平仄，仄仄平○平。","平仄仄平平，○仄仄平平。","平平仄○仄，仄仄平平平。","平仄仄平仄，仄仄仄仄○。","仄仄平仄平，○平仄平平。","仄仄仄平仄，平平平仄平。","仄平仄仄仄，○仄仄仄平。","仄平平仄平，仄平仄平平。","○平仄○仄，○仄平仄平。","平平仄平仄，仄仄仄平平。","仄○仄仄○，仄○平仄平。","○仄平平平，平平仄平平。","平平仄仄仄，仄仄○仄平。","仄平仄仄仄，平仄平平平。","平平仄平仄，平仄平○平。","○平仄仄仄，仄平仄平平。","仄平仄平仄，仄仄平平平。","○平仄平○，仄仄○平平。","平仄平○仄，平平仄○平。","平平○仄仄，仄仄仄○平。"],"paragraphs":["秋霖喜新霁，裹饭山中游。","遥指大夫桥，闲泛野人舟。","追随得胜客，雅趣同沧洲。","山路已清绝，颢气况蓐收。","乱石蹲狠羊，苍官耸髯虬。","古寺亦何有，森森潇洒侯。","忘怀一笑粲，更以大白浮。","翰林廊庙姿，席珍韫天球。","如何问三径，更复寻一丘。","升高涩投足，陟险眩回眸。","洞庭四万顷，旁占铛脚州。","中有东西山，千奴熟霜秋。","孤亭快写望，欲去更少休。","菟裘便可卜，何必依先畴。","徘徊共怀古，徂岁真如流。","封侯昔此地，顾余乃诸刘。","一朝失茅土，窘急须人周。","雍门曲池叹，事往将何求。","云木余参错，烟岩自深幽。","人生行乐耳，慎勿曲如钩。"],"title":"次韵叶梦得游西余山"}
