{"author":"仇远","id":164439,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["西湖春碧净无泥，画舫朱帘傍岸移。","寒食清明初过后，杏花杨柳乍晴时。","从教西日催歌鼓，莫放东风转酒旗。","只恐明朝成雨去，暗惊浓绿上高枝。"],"title":"同段吉甫泛湖"}
