{"author":"释德洪","id":228231,"strains":["平平仄平仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["征夫应为指柴扉，湖水当门可濯衣。","飞鸟已知今日倦，旧邻那悟昔人非。","山情已作燖鸡净，世味真如嚼蜡微。","遥想夜航无管束，棹歌应载月明归。"],"title":"次韵睿廓然送僧还东吴"}
