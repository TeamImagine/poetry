{"author":"李纲","id":242450,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["奏疏螭坳上九天，谪官剑浦路三千。","披陈肝胆成微志，跋涉山川赖壮年。","缅邈寄书黄犬后，凄凉陟岵白云前。","君恩欲报知无所，清梦时时到日边。"],"title":"次退之蓝关韵"}
