{"author":"曾丰","id":72535,"strains":["仄仄平平平仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平仄仄平。"],"paragraphs":["白昼雷驱风入城，艳阳天气太阴生。","方看云墨浓翻汁，俄骇天河倒泻声。","布谷殷勤休劝客，添丁长大即归耕。","落南少有知音者，且与候虫相对鸣。"],"title":"和陆倅闻雨之韵"}
