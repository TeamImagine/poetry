{"author":"晁说之","id":219537,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["西州五帅议多攻，决策曾闻利不穷。","今日一乘能必取，异时重译要皆通。","明光喜霁甲兵雨，沙碛恩摇草木风。","自顾腐儒何所补，骑猪难在虎狼中。"],"title":"又和西捷"}
