{"author":"陈造","id":59348,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["功名回首负年华，梨枣诸雏未克家。","老计生涯须下泽，才非世用但匏瓜。","为儒仅博肱三折，谋食宁羞手一叉。","青眼故人犹念此，肯持巴唱向人夸。"],"title":"次王帅韵后诗呈叶教授  其二"}
