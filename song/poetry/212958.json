{"author":"贺铸","id":212958,"strains":["平平平平仄，○仄仄平平。","仄仄平仄仄，仄平仄仄平。","仄平仄○仄，仄仄平平仄。","平仄仄平仄，平平仄平平。","仄平仄仄仄，仄仄平平平。","仄仄○平平，○平仄平平。","平○仄仄仄，仄仄仄平○。","平仄仄平仄，仄平平仄平。","平平平仄仄，○仄仄平○。","平平仄仄仄，平○仄○仄。"],"paragraphs":["疲筋任藜杖，行药下僧坊。","月出河汉白，雨余草木凉。","有怀社中子，引首东南望。","高韵少谐结，何心事征商。","泗滨六七月，万柳鸣蜩螗。","大艑轲峨来，迎风坐胡床。","投钱授赤券，岂所试君长。","申退尚多暇，不无金玉章。","而余方执热，思得濯沧浪。","云笺傥写寄，珍重未相忘。"],"title":"夏夜怀寄传道"}
