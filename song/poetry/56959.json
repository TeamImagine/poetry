{"author":"张栻","id":56959,"strains":["○平平平平，仄仄平仄仄。","平○仄仄平，仄仄○○仄。","○平仄○平，仄仄仄仄○。","平平仄平平，仄仄平仄仄。","仄平仄平仄，平仄仄仄仄。","平○仄仄仄，仄仄仄平仄。","平平仄平○，仄仄平○○。","平平平平○，平仄仄○仄。","○○仄平仄，仄仄仄平仄。","○平仄平平，平仄仄平仄。"],"paragraphs":["长江岷山来，灌注天下半。","东行近海门，勇往更弥漫。","苍峦忽中流，屹立助杰观。","孤根入层渊，秀色连两岸。","我来最奇绝，霜月与璀璨。","褰衣到绝顶，恍若上河汉。","悠然发遐思，俯仰为三叹。","乾坤无余藏，今古有长算。","更深寂群动，树杪独鸣鹳。","回头唤山僧，为记此公案。"],"title":"留题金山寺"}
