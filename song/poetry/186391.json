{"author":"吕陶","id":186391,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["𪩘溜涓涓在目前，更开余地助宾筵。","方池可鉴无深浅，樽酒相逢有圣贤。","每为野情贪胜概，暂凭清味涤尘缘。","何时学得琴书趣，一写林间石上泉。"],"title":"提举道祖监丞爱灵隐泉之景因广其地可置坐席赋诗见贶极有雅味次韵奉谢"}
