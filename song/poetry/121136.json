{"author":"白玉蟾","id":121136,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["岂论春夏及秋冬，事事皆由造化工。","谁道一生无好运，何缘三月见芙蓉。","骚人犹恐东风误，醉眼真疑芍药红。","便是重阳开未晚，且传好意取欢容。"],"title":"三月芙蓉"}
