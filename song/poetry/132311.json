{"author":"潘牥","id":132311,"strains":["仄平仄仄仄平平，仄仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["老梅手植几何年，一见风标姑射仙。","特地留为滕六伴，笑他大欠麹生缘。","孤高直是难谐俗，开落从渠莫问天。","座上诸公醒亦醉，对花起舞藉花眠。"],"title":"梅花  其三"}
