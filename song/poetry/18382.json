{"author":"吴芾","id":18382,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["晚学知谁继后尘，乡闾旧仰老成人。","门无车马何妨静，室有诗书不厌贫。","闹里抽身甘寂寞，闲中觅句鬭清新。","杖藜莫惜频过我，共醉床头满榼春。"],"title":"和吴致政韵"}
