{"author":"释德洪","id":229266,"strains":["仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["十月月团光到晓，蛮烟瘴雨卷晴空。","石门想像同袍集，珠浦行藏异类中。","钵饭荐陈虚坐设，罏香拜奠与谁同。","曲高唱独知音少，鲸浪粘天地脉通。"],"title":"云庵生辰十一首  其五"}
