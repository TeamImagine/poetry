{"author":"王镕","id":36181,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["佛日西倾祖印隳，珠沈丹沼月沈辉。","影敷丈室炉烟惨，风起禅堂松韵微。","只履乍来留化迹，五天何处又逢归。","解空弟子绝悲喜，犹自潸然对雪帏。"],"title":"哭赵州和尚二首 二"}
