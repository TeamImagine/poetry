{"author":"王柏","id":124000,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["略无家具可经营，有子顽冥秘锢深。","岁月自催忙里客，功名不着静中心。","诗非得意贫难遣，酒已忘情恨莫禁。","坐对冰翁无可语，孤灯残火伴清吟。"],"title":"夜坐呈外舅  其二"}
