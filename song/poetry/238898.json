{"author":"孙觌","id":238898,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄平平平。"],"paragraphs":["愁边种种关心事，客里纷纷见俗情。","雁拆西风离思乱，鸟啼残夜旅魂惊。","江河风景悲南渡，家室仓皇问北征。","沧海横流安税驾，一桴从我任平生。"],"title":"次韵王子钦秋怀二首  其二"}
