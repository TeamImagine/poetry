{"author":"于石","id":163762,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，平仄平平仄仄平。","仄仄平平仄平仄，仄平平仄仄平平。"],"paragraphs":["几人学道得成仙，兄弟俱仙世所难。","白石不随秋草烂，赤松长锁暮云寒。","月涵古井一泓碧，云护空山半粒丹。","我欲乘风蜕凡骨，愿随鸡犬事刘安。"],"title":"赤松宫"}
