{"author":"晁补之","id":214490,"strains":["仄平仄仄仄平仄，平平平仄平仄仄。","○仄平平仄仄平，仄仄平平平仄仄。","仄平仄仄平仄仄，仄仄平平仄仄仄。","平平平仄平平仄，仄仄○平仄○仄。","仄平仄仄仄平平，平仄平○平仄仄。","平平仄○平仄平，平平平仄平平平。","平○仄平仄平仄，平平仄平仄○仄。","仄○○仄仄仄平，仄仄平平仄平仄。","仄平仄仄平仄平，仄平平仄仄平平。","仄○仄仄平平仄，仄仄平平仄仄平。"],"paragraphs":["汶阳我昔见苏李，人言吴子归未几。","长啸春风大泽西，却望麻田山万里。","不逢郑老溪上箭，欲致朱公路傍米。","今年穷巷丝生发，马尾吹风化衣袷。","定知赤鲤蓦波涛，何意黄冠惊仆妾。","琅函万过阴魄悲，心无丹白𬬻生儿。","山中种芝岂无侣，成都醉眠未当去。","愿从王烈或见呼，试访孙登竟无语。","弃家内愧非此流，此身天地一虚舟。","未应齿豁尘埃里，乞与青精救白头。"],"title":"赠麻田山人吴子野"}
