{"author":"范成大","id":43109,"strains":["仄平平仄仄，仄仄仄平仄。","仄仄仄仄平，仄平平仄仄。","仄○○平仄，平仄平仄仄。","仄○平平平，○仄？平仄。","平平平仄平，平仄仄平仄。","仄平平平平，平平仄平仄。"],"paragraphs":["梦魂翾蝶翅，鼻息吼鼍鼓。","唤起治晓装，马嘶童仆语。","汩泥溷凫鹜，惭愧黄鹄举。","猥吟陬隅池，浪废桔槹圃。","啼鹃撩客心，钩引著何许。","请歌苏仙词，归耕一犁雨。"],"title":"次韵子文冲雨迓使者道闻子规"}
