{"author":"戎昱","id":6207,"strains":["仄仄仄平平，平平仄○仄。","○平仄仄仄，○仄平平仄。","平仄平仄○，○平仄平仄。","平平仄平仄，仄仄平○仄。","平仄仄○○，仄○平仄仄。","平平仄○仄，仄仄○平仄。","仄仄仄平平，平○仄平仄。"],"paragraphs":["暮角发高城，情人坐中起。","临觞不及醉，分散秋风里。","虽有明月期，离心若千里。","前欢反惆怅，后会还如此。","焉得夜淹留，一回终宴喜。","羇游复牵役，馆至重湖水。","早晚泛归舟，吾从数君子。"],"title":"同辛衮州巢父虚副端岳相思献酬之作因纾归怀兼呈辛魏二院长杨长宁"}
