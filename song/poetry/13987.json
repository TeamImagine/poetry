{"author":"宋祁","id":13987,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["白玉堂中旧演纶，赤帷裳底老班春。","攫煤自省非尝饭，投杼徐知不杀人。","常恐虚名遭吓鼠，宁防平路解摧轮。","由来辨谤须君宰，收得江鱼未葬身。"],"title":"祗答天平庞相公"}
