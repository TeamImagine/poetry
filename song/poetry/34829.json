{"author":"陆游","id":34829,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四顾茫茫水接天，幽居真个似乘船。","月窗竹影连栖鹊，露井桐声带断蝉。","甘寝每憎茶作祟，清狂直以酒为仙。","形骸那得常羁束，六十年来又二年。"],"title":"题斋壁四首  其二"}
