{"author":"吕南公","id":208703,"strains":["仄仄平平仄仄平，平平平仄仄平平。","平平平仄仄平仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["偶入重城坐客堂，年年风味只荒凉。","春花秋月各无味，晚鼓晓钟俱断肠。","别恨不堪诗控引，高情犹赖酒分张。","著书耕钓平生事，梦寐西村五亩桑。"],"title":"梦寐"}
