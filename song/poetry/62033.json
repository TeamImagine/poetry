{"author":"虞俦","id":62033,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["禹凿门高竞化龙，桃花浪暖百川通。","图南俱运云鹏翼，逐北谁收汗马功。","锁钥仅能防宿弊，权衡正好变文风。","抱关碌碌真吾事，窃喜清朝取士公。"],"title":"丁未礼部贡院监门次张伯子判院韵兼简正甫判院三诗  其二"}
