{"author":"黄庭坚","id":207105,"strains":["仄仄平平○，○平仄平平。","○平仄平平，○仄○平平。","○仄平平仄，平平平仄平。","平平仄仄仄，平仄仄平平。","仄仄平平仄，仄平仄平○。","○平仄仄仄，平仄平平平。","平○仄平平，仄仄仄平平。","平平仄仄仄，平仄仄○平。","平平仄平仄，平仄平仄平。","平仄仄仄仄，平平平仄平。"],"paragraphs":["汇泽为彭蠡，其容化鹍鹏。","中流擢寒山，正色且无朋。","其下蛟龙卧，宫谯珠贝层。","朝云与暮雨，何处会高陵。","不见凌波袜，靓妆照澄凝。","空余血食地，猿啸枯楠藤。","高帆驾天来，落叶聚秋蝇。","幽明异礼乐，忠信岂其凭。","风波浩平陆，何况非履冰。","安得旷达士，霜晴尝一登。"],"title":"泊大孤山作"}
