{"author":"罗隐","id":30595,"strains":["仄仄平平仄仄平，仄平平仄仄平平。","平平平仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["满槛山川漾落晖，槛前前事去如飞。","云中鸡犬刘安过，月里笙歌炀帝归。","江蹙海门帆散去，地吞淮口树相依。","红楼翠幕知多少，长向东风有是非。"],"title":"广陵开元寺阁上作"}
