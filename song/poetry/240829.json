{"author":"周紫芝","id":240829,"strains":["平平仄仄仄平平，平仄平平仄仄平。","仄仄仄平平仄仄，平平平仄平平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["梅梢着子叶青青，红萼犹存味已清。","竹外一枝和雨摘，钗头双蒂为谁情。","雪霜自是元同操，楟奈何由与并名。","商鼎欲调应有待，不随盐豉下莼羮。"],"title":"次韵道卿尝新梅"}
