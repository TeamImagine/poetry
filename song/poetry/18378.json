{"author":"吴芾","id":18378,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["此会从来有故常，湖山岁岁做重阳。","黄花已是铺三径，绿酒何妨举百觞。","小圃晚来堪散步，薄田秋入足充肠。","登临莫起凄凉叹，且喜成归老故乡。"],"title":"余有重阳诗岁和一篇今日偶和成二首  其一"}
