{"author":"仇远","id":163931,"strains":["仄仄平仄平，仄仄仄仄平。","仄平仄仄仄，○仄平○平。","仄平仄仄仄，仄仄平仄平。","平平仄平仄，仄仄平仄平。","仄平仄平仄，仄仄○仄平。","平平○平仄，仄仄仄仄平。","仄仄○平平，仄仄仄仄平。","○平平仄平，仄平平仄平。"],"paragraphs":["自我来溧阳，四见木叶秋。","泮宫久敝漏，量力完且修。","幸然土木备，及此工役休。","巍巍大成殿，势与邹鲁侔。","圣贤日云迈，可以遗象求。","扪心了无怍，一扫筑舍谋。","咫尺三茅山，乃独欠此游。","且须归去来，速为营菟裘。"],"title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧  其一"}
