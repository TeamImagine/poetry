{"author":"杨亿","id":210530,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平○。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平○仄，仄仄○平仄仄平。","平仄平○平仄仄，○平平仄仄平平。","平平仄仄○平仄，仄仄平平○仄平。","平仄○○平仄仄，仄平○○仄平平。","平○仄仄平○仄，仄仄平平仄仄平。","仄仄仄平平仄仄，平平○仄仄平平。"],"paragraphs":["几年索米住京师，新得东堂桂一枝。","宰邑弦歌循吏政，还乡鸡黍故人期。","于公阴德知终大，万石家风喜不衰。","毛义动容初捧檄，太邱积德旧刊碑。","甘棠二纪民犹爱，苦蘗三年吏不欺。","桑梓经过身昼锦，庭闱扶侍鬓垂丝。","元方惠化传遒铎，令伯欢心献寿卮。","邦境中分同鲁卫，政声相应似埙篪。","尝思竹马游从日，又见风鹏奋击时。","执手勉君勤素业，归来更直凤凰池。"],"title":"表弟章廷评得象知邵武军归化县"}
