{"author":"陆游","id":39800,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["纳禄贫如筮仕初，归来依旧卧蜗庐。","半池墨渖临章草，一碗松肪读隐书。","长镵仅供饥子美，清江不疗渴相如。","耄期自许诗情在，雪里犹能跨蹇驴。"],"title":"初春书怀七首  其六"}
