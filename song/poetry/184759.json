{"author":"范纯仁","id":184759,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一自淮阳阻见贤，俄惊壮齿变衰年。","宦游嗟我身名玷，早退输君福寿延。","别后童颜应不改，何时醉袂复相连。","白头犹忝山城守，常愧君恩未尽宣。"],"title":"和刘孝叔吏部见寄"}
