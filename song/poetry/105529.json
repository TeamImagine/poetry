{"author":"岳珂","id":105529,"strains":["仄平平仄仄平平，仄仄平平仄仄平。","平仄仄平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["小心风伯紫宫回，眼看银蟾海上来。","玄豹又成漫谷雾，断虹犹作隠山雷。","便教雨积三时害，未信晴无一日开。","待试平生补天手，为君明镜再安台。"],"title":"予归未省松楸将以初秋望前泛湖之龙门已戒舟舰而连夕雨作不见月因赋天问二章  其二"}
