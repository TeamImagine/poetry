{"author":"陈著","id":139499,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["洁蠲老笔记祠庭，更把辞情韵入声。","誓守松楸为得死，肯戕桑梓买偷生。","衣冠图画君心事，香火焚修子血诚。","孝义本来无世变，有谁下马拂阴茔。"],"title":"题梅逸林隠君祠"}
