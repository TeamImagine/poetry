{"author":"白居易","id":17578,"strains":["平仄仄平仄，仄平平仄○。","平平仄平仄，○仄平仄平。","仄平仄平仄，平仄平仄○。","平仄仄平仄，平平○仄平。","平平仄平仄，平仄仄平平。","平平平仄仄，仄仄○○○。","仄○平○仄，平平仄○平。"],"paragraphs":["春尽杂英歇，夏初芳草深。","薰风自南至，吹我池上林。","绿蘋散还合，頳鲤跳复沈。","新叶有佳色，残莺犹好音。","依然谢家物，池酌对风琴。","惭无康乐作，秉笔思沈吟。","境胜才思劣，诗成不称心。"],"title":"首夏南池独酌"}
