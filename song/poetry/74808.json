{"author":"赵蕃","id":74808,"strains":["平平平仄仄平平，仄仄仄平平仄平。","平仄仄平平仄仄，仄平平仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["千年廉蔺凛犹寒，岂似乞人夸豆箪。","经病汉儒颛学癖，义求秦火未烧残。","名章可愧功言立，门户在君兄弟难。","至宝独完元自贵，用轻宁事雀空弹。"],"title":"伏读时中胡公墓志辄用澹庵省斋铭诗之韵从仲威昆仲求本"}
