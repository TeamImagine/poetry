{"author":"司马朴","id":226297,"strains":["仄仄仄仄仄，仄平平仄平。","平平仄仄平，仄平仄平○。","○仄平仄平，仄仄平仄平。","仄仄仄平仄，仄仄平平平。","平○仄○○，仄仄平平平。","仄仄仄仄仄，仄仄平○仄。","平平仄平仄，仄仄平仄平。"],"paragraphs":["积雪日出杲，雪飞梅已残。","朋游要及时，阁邻有遐观。","乘此芜秽平，快览天宇宽。","霁色混银界，旷望连江干。","山如白毫相，滉溢清扬端。","一气转浩渺，万里皆弥漫。","优哉赋梁苑，想像排广寒。"],"title":"句"}
