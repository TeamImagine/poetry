{"author":"徐铉","id":452,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["南国佳人字玉儿，芙蓉双脸远山眉。","仙郎有约长相忆，阿母无猜不得知。","梦里行云还倏忽，暗中携手乍疑迟。","因思别后闲窗下，织得回文几首诗。"],"title":"梦游三首  其三"}
