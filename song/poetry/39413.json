{"author":"陆游","id":39413,"strains":["仄仄平平平，仄仄平平仄。","平○仄○仄，○仄平仄仄。","平平平仄○，平仄仄平○。","仄平仄平仄，仄仄仄平仄。","仄平平平仄，仄仄仄平仄。","平○平仄平，平平平仄仄。"],"paragraphs":["昔我游庐山，夜遇东林雪。","灰深火正熟，膏减灯半灭。","童惊林虎过，僧惜涧松折。","至今每追想，可解肺肝热。","那知蓬山梦，忽继此清绝。","殊胜苏子卿，餐毡持汉节。"],"title":"杂兴十首以贫坚志士节病长高人情为韵  其五"}
