{"author":"曾几","id":248917,"strains":["平平平仄仄，平○仄仄○。","仄仄平仄○，仄仄仄仄平。","仄平○仄平，仄仄平仄平。","平平仄仄仄，仄仄平平平。","仄仄仄仄仄，仄平○平○。","仄仄平仄○，仄仄平仄平。","平平仄平平，仄仄仄仄平。","平平平仄平，○仄平仄平。","平○平仄仄，仄平仄平平。"],"paragraphs":["徐侯心万里，身堕百里中。","政以诗礼庭，上有鹤髪翁。","岂无敲榜喧，不入丘壑胸。","开轩寄远韵，几净窗玲珑。","竹影落夏簟，水光摇秋空。","一对凫鹜行，万里牛马风。","悠然见南山，不与俗眼同。","徐侯归去来，三径资已丰。","身将心共远，勿为督邮恭。"],"title":"题临川宰徐伯章心远轩"}
