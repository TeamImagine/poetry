{"author":"苏轼","id":195584,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["天教日饮欲全丝，美酒生林不待仪。","自漉疏巾邀醉客，更将空壳付冠师。","规模简古人争看，簪导轻安发不知。","更著短檐高屋帽，东坡何事不违时。"],"title":"次韵子由三首 椰子冠"}
