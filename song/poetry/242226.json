{"author":"李正民","id":242226,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["禁籞初尝瑞草新，侯邦仍得贵余珍。","筠篮带雾分佳品，禅榻飏烟集众宾。","花乳清泠仙掌露，云腴浮泛建溪春。","草堂睡起传佳句，愧我难陪清路尘。"],"title":"刘卿任尝新茶于佛舍元叔弟赋诗次韵  其一"}
