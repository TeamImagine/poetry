{"author":"释宝昙","id":52368,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["不须归梦更成都，九日西湖病已苏。","试把黄花元自好，可怜白首不胜扶。","谁边醉帽风欹侧，去底征鸿月有无。","一夜抚心欣有得，后来人物不如吾。"],"title":"九日西湖"}
