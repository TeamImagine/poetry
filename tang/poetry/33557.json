{"author":"翁承赞","id":33557,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一溪拖碧遶崔嵬，瓶钵偏宜向此隈。","农罢树阴黄犊卧，斋时山下白衣来。","松多往日门人种，路是前朝释子开。","三卷贝多金粟语，可能心炼得成灰。"],"title":"题景祥院"}
