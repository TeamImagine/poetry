{"author":"强至","id":182765,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["古寺南偏两翠微，锦溪碣石岂全非。","云烟来去长相接，猿鸟东西各有归。","泉溜夜淙寒入座，岚光朝滴润生衣。","而今野旷无人筑，唯见林僧对掩扉。"],"title":"寄题双岩寺"}
