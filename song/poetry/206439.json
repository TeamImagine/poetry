{"author":"黄庭坚","id":206439,"strains":["平平仄仄平，平仄仄仄仄。","平仄仄仄平，平仄仄平仄。","平平平平仄，平仄平仄仄。","平平仄仄仄，仄○○平仄。","平仄仄平○，平平仄○仄。","仄仄平仄○，仄仄仄仄仄。","仄仄○平仄，仄平仄平仄。","仄平仄仄平，平仄仄仄仄。","仄仄平平仄，仄○仄平仄。","仄○仄平平，平平仄平仄。"],"paragraphs":["虚名误壮夫，今古可笑闵。","尸裹万里归，书载五车稛。","安知衡门下，身与天地准。","秦晁两美士，内行颇修谨。","余欲造之深，抽琴去其轸。","寄寂喧哄间，此道有汲引。","狱户闻笞榜，市声杂嘲辴。","二生对曲肱，圭玉发石蕴。","大小穷鹏鷃，短长见椿槿。","欲闻寂时声，黄锺在龙笋。"],"title":"次韵孙子实题少章寄寂斋"}
