{"author":"方回","id":149050,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["甲戌清明鬓未翁，邦君过我小园中。","牡丹初喜开千朵，劫火何知付一空。","展转干戈春梦断，凄凉风雨客途穷。","九原可作应垂涕，今日前时事不同。"],"title":"追怀甲戌清明宇文信仲知郡大卿同尤张二倅过予小园赏花"}
