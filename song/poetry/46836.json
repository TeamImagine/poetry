{"author":"梅尧臣","id":46836,"strains":["○平○平仄，仄仄仄仄平。","平平平平平，○仄○仄○。","平平仄平仄，仄仄仄平平。","仄仄仄仄○，平仄仄仄平。","仄平仄平仄，平仄仄平平。","平仄仄仄平，平平○○平。","○平仄平仄，仄仄仄仄仄。","平仄仄仄平，仄仄仄平平。","平平仄仄平，仄仄平○平。","仄平平平○，仄仄平○平。","○仄○仄○，平仄仄仄平。","平平○平平，○仄仄仄平。","○仄仄仄平，平平仄平平。","仄○平仄平，仄仄平○○。","平仄仄仄仄，平仄平仄平。","平平仄平平，仄仄平仄平。"],"paragraphs":["王都重兵廪，命使总八方。","淮南舟车冲，三楚笼利长。","惟时有才彦，数计等桑羊。","八月赐诏行，朱斾插大航。","汴湍入秋涨，东鼓下镗镗。","今日发大梁，明朝过睢阳。","睢阳授经地，父老认道旁。","同业八十人，或贵或为郎。","先生殁大官，弟子无荷囊。","乃知诗书传，要在明三纲。","隋末闻仲淹，来学去佐唐。","唐初称名臣，鲜及杜与房。","亲见慕义人，专门起辉光。","我闻房杜流，已显惟王张。","云汉几万里，星宇争耀芒。","归来立螭头，莫爱鱼稻乡。"],"title":"送淮南转运李学士君锡"}
