{"author":"王维","id":45887,"strains":["仄平仄仄平，仄仄平仄○。","仄仄平仄仄，平平仄平仄。","仄○仄仄仄，仄仄平仄仄。","平平仄平仄，○仄平平仄。","仄平仄仄平，平平仄平仄。","平平平仄仄，仄仄平仄仄。","平仄仄平平，○平平仄仄。","平仄仄平仄，平平平仄仄。","平○仄平平，仄仄仄平仄。","仄平仄仄仄，仄仄平平仄。"],"paragraphs":["少年不足言，识道年已长。","事往安可悔，余生幸能养。","誓从断臂血，不复婴世网。","浮名寄缨珮，空性无羁鞅。","夙承大导师，焚香此瞻仰。","颓然居一室，覆载纷万象。","高柳早莺啼，长廊春雨响。","床下阮家屐，窗前筇竹杖。","方将见身云，陋彼示天壤。","一心在法要，愿以无生奖。"],"title":"谒璿上人"}
