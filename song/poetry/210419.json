{"author":"杨亿","id":210419,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["宦途南北最情亲，岁晏相逢颍水滨。","旧日青衿同学校，暂时黄绶困埃尘。","樽中满酌香醪美，门外高悬彩棒新。","鸡黍留欢已慵发，可堪经雨折纱巾。"],"title":"戏赠颍州万寿尉吴待问"}
