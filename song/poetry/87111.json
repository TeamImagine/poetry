{"author":"韩淲","id":87111,"strains":["平仄平仄仄○平，仄仄○平仄仄○。","平仄仄平平仄仄，平平平仄仄平平。","平平仄仄平平○，仄仄平平仄仄平。","仄仄平○平仄仄，仄平仄仄仄平平。"],"paragraphs":["天乃揪敛作深秋，断港回溪水亦收。","明月已圆云淡薄，西风初老雨霏浮。","青鞋布袜随宜过，白酒黄鸡有底愁。","北客登临多话旧，只今楚尾是吴头。"],"title":"晚来  其二"}
