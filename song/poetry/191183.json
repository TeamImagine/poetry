{"author":"韦骧","id":191183,"strains":["平仄平平仄仄平，仄平平仄仄平平。","仄仄平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["夔府春残暂息肩，感君佳遗意飘然。","顿忘巇崄三千路，为得风骚五十篇。","山水清音归老笔，球琳秀气满新编。","虽无健句酬来贶，终日吟哦兴自全。"],"title":"答宋茂宗诗卷"}
