{"author":"艾性夫","id":165313,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["笔耕长馁拙生涯，何用撑肠著五车。","甚欲疗饥难煮字，可怜不饱费炊砂。","老惭乞米修竿牍，贫欲休粮种枣瓜。","梦里不知时世换，买珠犹自说京华。"],"title":"籴踊感兴"}
