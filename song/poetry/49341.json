{"author":"杨万里","id":49341,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平平仄，平平仄仄仄平平。","平平仄仄平平仄，仄仄平平仄仄平。"],"paragraphs":["桃李今春胜去春，添新换旧却重新。","冥搜奇特根窠底，妙简团栾树子匀。","移处带花非差事，登时著子亦娱人。","坡云十载方成荫，未解诚斋别有神。"],"title":"东园新种桃李结子成阴喜而赋之"}
