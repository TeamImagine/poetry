{"author":"陈造","id":59740,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["锡羡端知自杳冥，更资和气与烘成。","餍观搅海翻云势，旋听摧檐泻竹声。","狎坐鸳鸯方荐笑，窥檐乌鹊已熹晴。","从公草赋梁园罢，未羡将军下蔡城。"],"title":"次韵杨帅留客赏雪二首  其一"}
