{"author":"刘摰","id":187256,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["仙圃瑶林冠物华，靓英明媚洗晴霞。","醉装却费胭脂晕，纨扇应烦绛粉遮。","天上念奴春睡足，风前飞燕舞容斜。","后房宜劝歌声小，惜爱今年第一花。"],"title":"次韵蔡景繁红梅三首  其三"}
