{"author":"白居易","id":15123,"strains":["平平平仄平，仄仄平平平。","平平平平仄，平仄平仄平。","仄仄平平平，平平○仄平。","仄平平？仄，仄仄○平平。","平平仄仄仄，仄仄仄平平。","仄仄平仄仄，仄仄仄平平。","平平平仄仄，仄仄仄平平。","平仄平平仄，仄仄仄○平。","平平仄平○，仄仄平○平。","仄平平仄平，平仄平仄平。","仄仄仄仄平，平平平仄○。","平平仄仄○，平仄平仄平。","仄仄○仄仄，平仄仄平○。"],"paragraphs":["天秋无片云，地静无纤尘。","团团新晴月，林外生白轮。","忆昨阴霖天，连连三四旬。","赖逢家酝熟，不觉过朝昏。","私言雨霁后，可以罢余尊。","及对新月色，不醉亦愁人。","床头残酒榼，欲尽味弥淳。","携置南檐下，举酌自殷勤。","清光入杯杓，白露生衣巾。","乃知阴与晴，安可无此君。","我有乐府诗，成来人未闻。","今宵醉有兴，狂咏惊四邻。","独赏犹复尔，何况有交亲。"],"title":"效陶潜体诗十六首 六"}
