{"author":"白居易","id":17027,"strains":["平○平仄平，平仄平平平。","仄仄仄仄仄，仄○平仄平。","平仄仄仄○，仄○平仄平。","仄平平仄仄，仄仄平平平。","平仄平仄仄，平平○仄平。","平平仄仄仄，仄仄平平平。"],"paragraphs":["萧疏秋竹篱，清浅秋风池。","一只短舫艇，一张斑鹿皮。","皮上有野叟，手中持酒卮。","半酣箕踞坐，自问身为谁。","严子垂钓日，苏门长啸时。","悠然意自得，意外何人知。"],"title":"秋池独泛"}
