{"author":"文彦博","id":68629,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平仄仄仄，仄平平仄仄平平。","平平仄仄平平仄，仄平平平仄仄平。"],"paragraphs":["赫奕晨霞照万灯，路穿阙口势如吞。","桥边杨柳垂青线，林下秋千挂彩绳。","平地伊流不一抹，半天嵩岳翠千层。","行行渐入吾疆理，竹坞松阡间绮塍。"],"title":"寒食日早发赴积庆庄拜扫过龙门马上作"}
