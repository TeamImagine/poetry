{"author":"彭汝砺","id":201738,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["百年流转笑浮生，忧思随时苦未宁。","心胆爱君长似水，鬓毛如我欲垂星。","春风半夜烧灯院，腊雪穷年祭酒厅。","梦寐旧游如昔日，可怜庭柏自青青。"],"title":"杨浩然见寄因次其韵"}
