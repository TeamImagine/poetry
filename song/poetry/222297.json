{"author":"邹浩","id":222297,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["赦书该得尽量移，君到衡阳适及期。","将谓南徐须近便，那知北望尚羁縻。","人情既久应相好，气候无它亦自宜。","造物此心君会否，少留同我返茅茨。"],"title":"敷文"}
