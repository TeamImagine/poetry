{"author":"姚合","id":19853,"strains":["平○平平仄，平仄仄○平。","仄仄平平仄，平○仄仄平。","仄○○仄仄，仄仄仄平平。","仄仄平平仄，平平仄仄平。","平平仄仄仄，平仄仄平○。","平仄平平仄，平○仄仄平。"],"paragraphs":["千重山崦里，楼阁影参差。","未暇寻僧院，先看置寺碑。","竹深行渐暗，石稳坐多时。","古塔虫蛇善，阴廊鸟雀痴。","云开上界近，泉落下方迟。","为爱青桐叶，因题满树诗。"],"title":"题山寺"}
