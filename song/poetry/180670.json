{"author":"王安石","id":180670,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["手得封题手自开，一篇美玉缀玫瑰。","众知圆媚难论报，自顾穷愁敢角才。","君卧南阳惟畎亩，我行西路亦风埃。","相逢不必嗟劳事，尚欲赓歌咏起哉。"],"title":"次韵答彦珍"}
