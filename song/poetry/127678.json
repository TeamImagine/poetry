{"author":"方岳","id":127678,"strains":["平平仄平仄，仄仄平仄平。","仄仄仄仄仄，仄平仄平○。","平○仄仄仄，仄仄平○平。","仄○仄仄○，○平仄平平。","仄平仄仄仄，仄平仄平平。","平平仄仄仄，仄仄仄仄平。","平平仄仄仄，仄仄○平平。","平平仄平仄，平仄仄仄平。","平平仄○○，仄仄平平平。","仄平仄平仄，仄仄平平平。"],"paragraphs":["人生有穷达，不系才不才。","造物所付与，圣贤不能回。","君看孔孟氏，遇世何如哉。","岂其有不如，王驩与桓魋。","以兹自忖度，所遭已逾涯。","前瞻固不反，后顾又可咍。","同时第进士，或未离蒿莱。","归来亦云幸，潇散月下杯。","山池芰荷过，野岸芙蓉开。","幅巾一筇竹，适可眠秋厓。"],"title":"读白诗效其体  其二"}
