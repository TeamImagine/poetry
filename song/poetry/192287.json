{"author":"郭祥正","id":192287,"strains":["仄仄○○仄，平平○仄平。","○○仄平仄，仄仄平平平。","仄平仄○○，平平仄平平。","○仄平仄仄，○仄仄平平。","仄平仄仄仄，平平仄平○。","平仄仄平平，仄仄○○平。"],"paragraphs":["眷此庭中竹，罗生横十寻。","疏疏挺高节，密密敷清阴。","好风每相过，流尘讵能侵。","其下无蔓草，其傍远修林。","结根自得所，非高亦非深。","谁复采笙箫，玉宇思和音。"],"title":"庭竹"}
