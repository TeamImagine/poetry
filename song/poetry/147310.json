{"author":"谢枋得","id":147310,"strains":["平平仄平平，仄仄仄○仄。","平平仄仄仄，仄平平仄仄。","仄平仄平平，平平平仄仄。","○平仄平仄，平仄仄○仄。","仄平仄平平，○○仄平仄。","仄仄平平平，平平平仄仄。","平平仄仄平，平○平仄仄。","仄○仄平仄，仄平平仄仄。","仄平仄仄○，平平仄○仄。","平平仄仄平，平仄仄仄○。","仄仄仄仄平，仄平仄仄仄。","仄○平仄平，仄平仄平仄。","平仄仄平平，平仄平平○。","仄平仄平平，仄仄仄平仄。","仄仄仄平平，仄平仄仄仄。","仄仄平仄平，平仄仄平仄。","仄平仄仄平，仄仄仄仄仄。","仄仄仄平平，仄仄○仄仄。"],"paragraphs":["平生忍酸寒，鼻吸醋三斗。","先民耻乞字，乞酰良可丑。","卖鸡买鱼烹，鸡鱼谁舍取。","将为水晶鲙，聊悦苦吟口。","主人曰无酰，调和只宜酒。","一夜严霜寒，池冰坚可扣。","谁知酒不冰，流澌鱼可走。","旁观粲然笑，易牙知此否。","始知五味和，咸酸必相有。","提壶我有求，君瓮肯发瓿。","宿诺惠未来，望梅渴已久。","似闻君酿酰，巧心出杨柳。","杨柳属他人，肠断香山叟。","举瓢酌酰时，又忆玉纤手。","一顾一心酸，泪珠满翠袖。","此亦人至情，何不告朋友。","古人有乞浆，得酒意愈厚。","又恐酒俱来，太岁正在酉。"],"title":"乞酰"}
