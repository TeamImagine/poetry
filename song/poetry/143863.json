{"author":"舒岳祥","id":143863,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["谁裁婺女轻罗段，我有并州快剪刀。","色似山丹殊少肉，形如石竹亦多毫。","胭脂初褪黄先露，蝴蝶才成翅未高。","欲向小窗成扇面，世无陶缜倩谁描。"],"title":"剪春罗"}
