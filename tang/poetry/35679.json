{"author":"李洞","id":35679,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["闻说孤窗坐化时，白莎萝雨滴空池。","吟诗堂里秋关影，礼佛灯前夜照碑。","贺雪已成金殿梦，看涛终负石桥期。","逢山对月还惆怅，争得无言似祖师。"],"title":"哭栖白供奉"}
