{"author":"许及之","id":60637,"strains":["平平仄○平，仄仄○平仄。","平平仄○平，平平仄平仄。","仄仄平平平，仄仄平仄仄。","仄仄平仄平，仄仄平仄仄。","平仄仄仄仄，仄仄仄平仄。","仄平平仄仄，仄仄仄平仄。","平平仄平平，平仄仄平仄。","仄仄仄仄○，仄仄平仄仄。","○仄平仄仄，平平仄○仄。","仄平平仄平，仄仄仄○仄。","仄○平平平，仄仄平仄仄。","平○仄仄平，○○仄平仄。"],"paragraphs":["人生贵相知，不在相逢早。","庐陵说三孙，修名惬诸老。","伯也吾同年，久别心杲杲。","季也真可人，一见颜色好。","金石出几杖，握手屡倾倒。","屈魂虽尚醒，贾骨久云槁。","微君写穷愁，何以慰怀抱。","再见一尉更，取别何草草。","回视徒四壁，蝉声缀吟藁。","向来雕斲工，见辄迹如扫。","汲深无新泉，送子惭涸潦。","珍重皎洁姿，相期在斯道。"],"title":"送孙会之县尉秩满归庐陵"}
