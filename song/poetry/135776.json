{"author":"蔡襄","id":135776,"strains":["仄仄平平仄，平平仄仄平。","○平平仄仄，仄仄仄平平。","平仄平平仄，平平仄仄平。","仄平○仄仄，仄仄仄平平。","平仄平平仄，平平仄仄○。","○○平仄仄，平仄仄？○。","仄仄平○仄，平平仄仄平。","平平平仄仄，○仄仄平平。","仄仄平平仄，平平仄仄平。","平平平仄仄，仄仄仄平平。","平○平仄仄，平○仄仄平。","平平平仄仄，平仄仄○○。","仄仄○平○，平○仄仄平。","平平平仄仄，仄仄仄平平。","仄仄○平○，平平仄仄平。","平○仄平仄，仄○仄平平。","平仄○平仄，平平仄仄平。","平平平仄仄，平○仄平平。","平仄平平仄，平平仄仄平。","平平平仄仄，仄仄仄平○。","仄仄○○仄，平平仄仄平。","仄○平仄仄，仄仄仄○平。"],"paragraphs":["治道承炎历，皇基亘万年。","深仁涵海岳，至德著坤乾。","文物归元首，臣邻必巨贤。","蓼萧思及下，奕叶力追先。","昕色方群进，胪音忽四传。","衣冠纷杂遝，台殿郁蟺蜎。","宝字崇三圣，瑶图秘九天。","荣河祥气彻，昭汉晓光旋。","磊砢珠玑在，峥嵘岁月迁。","家声终卓越，上意益恭虔。","书观开铺首，宸毫落彩笺。","烟云初不定，鸾凤互相鲜。","拜赐兼金重，珍藏尺璧全。","人人皆自得，事事独超先。","睿藻敦风教，冥搜出化权。","来从玉山府，远过柏梁篇。","回驭临高馆，推恩锡广筵。","迷魂游帝所，休应动星躔。","申命严樽俎，新章被管弦。","千龄叨际会，旷古绝寅缘。","大施难论报，精诚第祝延。","唯应歌盛美，乐石可磨镌。"],"title":"群玉殿赐宴"}
