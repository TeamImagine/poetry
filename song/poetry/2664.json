{"author":"宋庠","id":2664,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["几夕烧熏歇被绫，东南使部望前旌。","武泥给板言如綍，汉庾临波粟似京。","露橘千头丰岁籍，江鲈百尾饫盘鲭。","计筹暂尔烦经画，囊橐行看用老成。"],"title":"送苗郎中出漕江西"}
