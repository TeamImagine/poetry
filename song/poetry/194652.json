{"author":"苏轼","id":194652,"strains":["仄○仄○平平仄，仄平平仄仄仄仄。","仄平仄仄仄仄平，仄平仄仄平平仄。","仄平仄仄仄平仄，平平平仄平平仄。","平平平平仄仄仄，仄○仄仄○平仄。","仄平仄○仄○平，仄仄仄仄仄仄仄。","仄平仄仄仄仄仄，仄仄平平仄○仄。","平平仄仄仄平平，仄仄○平仄○仄。","仄仄平平仄平仄，仄平仄仄平仄仄。","仄仄仄平平仄平，仄仄平平仄平仄。","仄平仄仄平平仄，平仄平平仄平仄。"],"paragraphs":["魏王大瓠无人识，种成何翅实五石。","不辞破作两大樽，只忧水浅江湖窄。","我材濩落本无用，虚名惊世终何益。","东方先生好自誉，孟贲子路并为一。","杜陵布衣老且愚，信口自比契与稷。","暮年欲学柳下惠，嗜好酸咸不相入。","金山也是不羁人，早岁闻名晚相得。","我醉而嬉欲仙去，傍人笑倒山谓实。","问我此身何所归，笑指浮休百年宅。","蒜山幸有闲田地，招此无家一房客。"],"title":"蒜山松林中可卜居余欲僦其地地属金山故作此诗与金山元长老"}
