{"author":"韩淲","id":87244,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["残雪余寒二月来，涧东犹是欲开梅。","夕阳影澹初寻句，流水声清更把杯。","取友唤邻相领略，破荒择胜独徘徊。","谁能折向南枝醉，一阵繁香扑麝煤。"],"title":"涧东临水饮梅花尚未全放一树独佳"}
