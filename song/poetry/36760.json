{"author":"陆游","id":36760,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["白发苍颜七十翁，朽株枯木略相同。","如山储药难医拙，齐斗堆金不换穷。","昨梦已抛空劫外，残年全付醉眠中。","故人苦未知心事，一纸空烦寄断鸿。"],"title":"忽得京书有感"}
