{"author":"刘长卿","id":54930,"strains":["平平仄平仄，平仄仄平○。","仄仄平○仄，平平仄○平。","平平仄平仄，平仄仄平平。","仄仄○平仄，平平平仄平。","○平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。","仄仄平平仄，平平平仄平。","仄平平仄仄，○○○平平。","○仄○平仄，平平平仄平。"],"paragraphs":["寥寥此堂上，幽意复谁论。","落日无王事，青山在县门。","云峰向高枕，渔钓入前轩。","晚竹疏帘影，春苔双履痕。","荷香随坐卧，湖色映晨昏。","虚牖闲生白，鸣琴静对言。","暮禽飞上下，春水带清浑。","远岸谁家柳，孤烟何处村。","谪居投瘴疠，离思过湘沅。","从此扁舟去，谁堪江浦猿。"],"title":"留题李明府霅溪水堂"}
