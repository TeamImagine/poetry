{"author":"薛季宣","id":62991,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["携壶命侣燕江干，雪起颓垣甃玉栏。","减水湖中还素浪，明云天际失青山。","无端大火寒无艳，不奈生柴苦不干。","断岸芦洲见残月，一钩忤视却前湾。"],"title":"和贾簿胜亭雪眺"}
