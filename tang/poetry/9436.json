{"author":"权德舆","id":9436,"strains":["平仄仄平平，平平仄平仄。","仄平○仄仄，仄平○仄仄。","平仄仄平仄，仄平仄平仄。","仄平仄平平，仄仄平仄仄。","平平平仄仄，平仄仄平仄。","仄仄仄仄平，平平仄平仄。","仄仄○仄仄，平平平仄仄。","仄仄平仄平，平平仄平仄。"],"paragraphs":["金谷盛繁华，凉台列簪组。","石崇留客醉，绿珠当座舞。","丝泪可销骨，冶容竟何补。","竹林谅贤人，满酌无所苦。","匏居容宴豆，儒室贵环堵。","土鼓与污尊，颐神则为愈。","革道当在早，谦光斯可取。","木雁才不才，吾知养生主。"],"title":"八音诗"}
