{"author":"梅尧臣","id":35875,"strains":["仄仄仄平仄，平仄平○平。","平○平平平，○仄仄仄平。","仄平仄仄仄，平仄平仄○。","平平平仄仄，平仄仄平平。","○平仄平仄，平仄平○平。","平平平仄仄，仄仄仄仄平。"],"paragraphs":["宿雨洗新绿，朝日初闻鶑。","风从天门来，吹下玉简名。","列星二十八，经纬何纵横。","南方朱鸟目，光焰令人惊。","其余撒沙众，龟鳖瓜瓠明。","吾欣安石后，世世有令声。"],"title":"喜谢师厚及第"}
