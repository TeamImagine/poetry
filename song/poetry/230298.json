{"author":"许景衡","id":230298,"strains":["仄仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["记得曾为鳯林客，高僧住处最深幽。","几千里外重携手，三十年间一转头。","霜叶乍惊风槭槭，云堂相对夜悠悠。","去留聚散元无著，自笑多情更刻舟。"],"title":"宿灵峰赠总持大师"}
