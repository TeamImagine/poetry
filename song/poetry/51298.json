{"author":"史尧弼","id":51298,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["开门脱兔岂非痴，空费追亡急作诗。","雪月会知思戴老，枣瓜方欲问安期。","梦魂莫逐人千里，遥夜还同月一规。","此去相过吾得计，定应掎角待伊尼。"],"title":"师伯浑至青神约访而潜归以诗相别因戏之"}
