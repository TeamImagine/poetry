{"author":"梅尧臣","id":46635,"strains":["仄平平仄仄，平仄平仄仄。","平平仄○○，平仄仄仄仄。","仄仄平平平，平平平仄仄。","平仄仄○平，仄平○仄仄。","平仄平○○，仄○仄平仄。","仄平仄仄仄，○仄仄平仄。","仄仄平仄○，平仄仄平仄。","仄平平仄仄，仄仄平平仄。"],"paragraphs":["大梁车马地，尘土飞百尺。","贤愚走其间，朝暮不见迹。","北望天波门，垣垣宗室宅。","宗室令王孙，爱书轻玉帛。","华宇何深沈，但闻列图籍。","曲房有窈窕，空自事眉额。","体胖生粹和，安在处岩石。","古来为善乐，岂以歌钟适。"],"title":"邃隠堂"}
