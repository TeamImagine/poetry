{"author":"蒋璨","id":248537,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["惯见琳宫全盛时，朅来荒梗倍伤凄。","虚堂不复瞻遗迹，败壁才容觅旧题。","帝傅前修皆矩矱，云孙后裔合攀跻。","兴衰补弊应商略，徙倚修廊日欲西。"],"title":"过冲寂观  其二"}
