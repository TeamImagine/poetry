{"author":"曾巩","id":173843,"strains":["平○仄平仄，仄平○仄平。","平仄仄平仄，平平○仄平。","平仄仄平仄，仄仄平仄平。","仄仄平○仄，平平○仄平。","仄仄仄平仄，平平○仄平。","仄仄平仄仄，仄○○仄平。","仄仄仄平仄，仄仄平仄平。","仄仄○○仄，仄平平○平。","仄仄仄○○，平平○仄平。","平仄仄平仄，平平平仄平。"],"paragraphs":["丞相事唐室，独驰三绝名。","家世在图史，诗书传后生。","郎位逮流泽，出令箴辈惊。","岁暮营燕坐，高居遗世情。","翠竹带书幌，青山临酒觥。","已使襟韵适，况闻吟诵声。","自可化乡里，岂唯门户荣。","果有过庭子，颖然材思精。","抱璞已三献，惊人当一鸣。","风义故常在，兹堂非偶成。"],"title":"李氏素风堂"}
