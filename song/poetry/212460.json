{"author":"李复","id":212460,"strains":["○仄平平平，仄仄仄仄仄。","平仄仄仄平，○○仄○仄。","平平平平平，平平平○仄。","平○仄仄平，平平仄平仄。","平平平仄平，○仄仄平仄。","仄平仄平仄，平平仄仄仄。","平仄仄仄平，平平○仄仄。"],"paragraphs":["三月无余旬，此日足可惜。","桃李不自由，相期偶相失。","黄黄芜菁花，青青陵陂麦。","林间晚蝶飞，翩翩竟何益。","前晨游百花，夭艳鬭颜色。","柳枝弱而细，闲垂亦自得。","今日偶再来，群枝空寂寂。"],"title":"感春  其二"}
