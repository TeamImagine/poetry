{"author":"张纲","id":245438,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百岁休夸日月长，十分逾八叹流光。","精忠许国心犹赤，老病催人髪已黄。","扶杖每闻宣鳯诏，望云无路仰龙章。","恢图幸有皋夔在，坐看朝纲万目张。"],"title":"用前韵"}
