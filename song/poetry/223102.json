{"author":"李新","id":223102,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["博山灰冷一星寒，散乱文书少读残。","夕饮清冰消热易，梦为胡蝶过家难。","潘郎桃树参差见，沈老腰围隐约寛。","雅量故应容懒拙，功名同向镜中看。"],"title":"次韵子温检覆书事"}
