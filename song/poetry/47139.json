{"author":"杨万里","id":47139,"strains":["仄平平仄仄平仄，平平平仄平平仄。","平平仄仄仄平平，仄平仄仄仄○平。","仄仄仄○平仄仄，平○仄平仄平仄。","平平平仄○仄平，仄平平仄平平仄。","仄平仄仄平平平，仄仄平平平仄平。","平仄仄平○仄平，平平仄平平仄平。"],"paragraphs":["我家殊未有秋色，君家先得秋消息。","西风夜入小池塘，木犀漏泄月中香。","一粒粟中香万斛，君看一梢几金粟。","门前双桂更作门，路人知是幽人屋。","数枝寄我开愁眉，欲状黄香无好诗。","君到广寒折一枝，香无两般君自知。"],"title":"子上弟折赠木犀数枝走笔谢之"}
