{"author":"赵蕃","id":74449,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["落本千山迥，空江一带横。","画图非意匠，诗句亦天成。","老我头今白，逢渠眼暂明。","诘朝山岳隔，杯面莫多争。"],"title":"赣丞曾幼度相邀过明叔买江天阁幼度有诗明叔与成父弟皆和之亦次韵"}
