{"author":"释德洪","id":228544,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄平仄平平。"],"paragraphs":["纸衾来自玉峰前，旋坼封题一粲然。","便觉室庐增道气，不忧风雨搅闲眠。","就床堆叠明如雪，引手模苏软似绵。","拥被并罏和梦暖，全胜白{叠毛}紫茸毡。"],"title":"玉池禅师以纸衾见遗作此谢之"}
