{"author":"刘长卿","id":54951,"strains":["仄仄平○○，平○仄○平。","仄平平仄仄，平仄仄○平。","仄仄平平仄，○平仄仄平。","平平平仄仄，平仄仄平平。","仄仄平平仄，○平仄仄○。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄平平。","仄仄平平○，平平平仄平。","仄平○○仄，平仄仄平平。","仄仄平平仄，平平仄仄平。","平平平仄仄，○仄仄平平。"],"paragraphs":["职副旌旄重，才兼识量通。","使车遥肃物，边策远和戎。","掷地金声著，从军宝剑雄。","官成稽古力，名达济时功。","肃穆乌台上，雍容粉署中。","含香初待漏，持简旧生风。","黠吏偏惊隼，贪夫辄避骢。","且知荣已隔，谁谓道仍同。","念旧追连茹，谋生任转蓬。","泣连三献玉，疮惧再伤弓。","恋土函关外，瞻尘灞水东。","他时书一札，犹冀问途穷。"],"title":"落第赠杨侍御兼拜员外仍充安大夫判官赴范阳"}
