{"author":"杨万里","id":48117,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["三月阴晴顷刻分，晚来非午午非晨。","闭门细草新蒲雨，过眼飞花落絮春。","顾我江湖钓竿客，识君台阁步云人。","柯山不患无人作，便合留中作近邻。"],"title":"再和"}
