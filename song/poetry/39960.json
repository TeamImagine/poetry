{"author":"陆游","id":39960,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["饭罢颓然付一床，旷怀真足傲羲皇。","松棚尽日常如暮，荷沼无风亦自香。","倚杖月生人影瘦，岸巾露透发根凉。","颇闻王旅徂征近，敷水条山兴已狂。"],"title":"睡起已亭午终日凉甚有赋"}
