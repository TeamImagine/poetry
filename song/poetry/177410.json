{"author":"王禹偁","id":177410,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["修篁瑟瑟石磷磷，去谒荒祠不厌频。","四皓古来无事客，贰车今世最闲人。","紫芝欲采非仙骨，红药曾题是近臣。","一奠村醪还独酌，满轩松雪照吟身。"],"title":"游四皓庙"}
