{"author":"李新","id":222968,"strains":["平○仄仄平○仄，仄平平平仄平仄。","仄平仄仄平仄平，平仄仄平平仄仄。","平仄平平仄仄平，平仄平○仄平○。","仄○平仄仄仄平，仄仄平平仄平仄。","平平○平○○仄，仄平平仄平平仄。","仄平仄仄平○平，仄仄仄平仄仄仄。","仄○仄仄仄仄○，仄○仄仄仄平平。"],"paragraphs":["山如偃月江如玦，我歌骊驹与公别。","出门大路礲砥平，何得却言新径捷。","新径无人可问迷，荆棘勾衣马蹄折。","急行先到决不疑，大路知公笑人拙。","巾车和銮长中节，缓绥脂毂循安辙。","此身逸乐无疏虞，五里少休十里歇。","一迟一速勿复论，只将大路指儿孙。"],"title":"题月山亭"}
