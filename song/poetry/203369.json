{"author":"孔平仲","id":203369,"strains":["仄仄平仄平，仄仄仄仄仄。","○平仄平平，平仄仄仄仄。","平平仄仄仄，平○仄仄仄。","仄平○平平，仄仄仄仄仄。","仄仄仄平仄，仄仄平仄仄。","仄平平平平，仄仄平仄仄。","平○仄○平，仄仄○○仄。","仄平平平平，仄仄仄平仄。"],"paragraphs":["子厚夸善棋，益我以五黑。","其初示之羸，良久出半策。","波冲与席卷，揉攘见败北。","我师如玄云，汗漫满八极。","子厚若残雪，点点无几白。","是时秋风高，万里鹰隼击。","鹪鹩伏深枝，顾视颇丧魄。","勒铭亭碑阴，所以诧棋客。"],"title":"戏张子厚"}
