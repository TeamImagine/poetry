{"author":"韩维","id":157594,"strains":["平仄○平平○仄，平仄○平平仄仄。","仄平仄仄仄平仄，仄仄平平仄平仄。","平平平仄仄仄仄，平仄平平○仄仄。","平平平仄仄仄平，仄平仄仄仄平仄。"],"paragraphs":["前日看花花正发，今日看花花欲歇。","入门但见绿阴下，寂寞无人委春雪。","狂风飘簸百卉尽，惟有清香吹不绝。","攀条惆怅可奈何，与君把酒到明月。"],"title":"同曼叔观颍昌酴醿"}
