{"author":"黄裳","id":204385,"strains":["平平平仄仄仄仄，仄仄平平平仄平。","仄平○仄仄平仄，仄平仄○平平平。","仄平平仄仄○仄，仄平平仄平平○。","平平仄仄仄仄仄，仄仄○仄平平平。","仄平平仄仄平仄，仄○○仄平平平，仄平○仄平平○。","仄仄平平平仄仄，仄仄平平平仄仄。"],"paragraphs":["春山椎鼓雀舌细，石涧垂丝鱼肉丰。","异时相逐许余地，杖藜自号田家翁。","有年无累反观处，水天云尽涵秋空。","虽然出处有义命，必欲长往非人同。","校书千古窜讹谬，日长闲御瀛洲风，故园且付烟云笼。","落笔成诗今几卷，洗我烦襟求副本。"],"title":"次鲁直烹密云龙之韵  其四"}
