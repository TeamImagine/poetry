{"author":"陈渊","id":247995,"strains":["平平○○平仄仄，仄平仄仄平平平。","平平仄仄○仄仄，仄仄仄仄○平平。","仄平仄○平仄仄，仄仄平仄平平平。","○平仄仄仄平仄，仄仄仄平平仄平。"],"paragraphs":["时来将相宁有种，卫青故是民家奴。","悬鹑未用叹岁恶，阔网近喜除官逋。","本无得丧任失马，但有言说皆陈刍。","从公一饮百壶尽，醉倒不知谁谓吾。"],"title":"再和李伯纪舍人韵"}
