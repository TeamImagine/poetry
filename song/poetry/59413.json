{"author":"陈造","id":59413,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["席蚓堂蛙岂赵城，崩空急雨未休倾。","青秧可复成坚皂，碧海渠能受浊清。","田舍望秋犹万一，官曹需禄更征营。","宝熏定有回天力，即看朝曦指顾生。"],"title":"苦雨再次前韵  其一"}
