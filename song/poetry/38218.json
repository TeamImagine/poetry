{"author":"陆游","id":38218,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["西山破晓两眉青，南浦无风一镜平。","食尽不容添鹤口，身闲且免负鸥盟。","霜前草树已无色，雨到菰蒲先有声。","只怪胜游频入梦，今朝蜀客话青城。"],"title":"秋晚三首  其一"}
