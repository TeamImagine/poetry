{"author":"方回","id":149864,"strains":["平仄仄仄仄仄仄仄仄平，仄仄平平平仄平。","仄平仄仄仄仄仄，平平○仄仄仄○。","平平仄仄仄平仄，仄仄平仄平○平。","平仄平平仄平仄，仄平平仄平仄○。","仄平○仄仄平仄，平仄平仄平平平。","平平仄仄平○仄，仄仄仄平平仄平。","仄平仄仄平仄仄，平仄平平平平平。","○仄仄平？？？，？？仄平仄平平。","仄平平仄仄平仄，仄平仄平○○平。","？？？平平仄仄，仄仄平仄平仄平。","仄仄平平平平仄，仄仄？？平平平。","平平平平平仄仄，平平仄平仄平平。","仄仄平平？平仄，平平仄仄平仄平。","平仄平平仄仄仄，仄平平平平仄平。","仄仄仄仄仄平仄，平平仄仄平平平。","平仄仄仄仄仄仄，仄平仄仄平仄仄。","仄仄仄仄平仄平，仄仄仄仄○仄平，平仄仄仄仄○平仄平。"],"paragraphs":["君不见七月一日海上风，浙水西东淮水东。","盐亭网户十万许，潮头三丈一扫空。","高门大屋耸金碧，瞬息浮入龙王宫。","官吏军民不知几，肉无肥瘦鱼腹中。","纵尸横骨互撑拄，蝇蚋姑嘬鹰鹯同。","人家妇女金缠臂，恶少斫之残血红。","富商大贾浮巨舶，犀象珠玑夸豪雄。","三五百艘□□□，□□纸船纸梢工。","善登高树毒蛇满，善泅有蛇缠其躬。","□□□家无一口，甚寇屠戮兵战攻。","我忆淳熙前辛丑，赤地□□飞蝗虫。","江南人才殊未少，南康救荒赖文公。","我忆嘉熙□辛丑，西湖涸底舟不通。","人肉馒头市肆卖，艮山门潮尧水洪。","水旱厄运古来有，皇天得不怜民穷。","辛丑定数不可免，愿言少杀神怨恫。","七十有五衰病翁，未即就木犹转蓬，侥幸米价不长年岁丰。"],"title":"秋风歌"}
