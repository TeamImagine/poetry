{"author":"李新","id":223100,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["银涛千里引长吟，玉轸他年有古音。","云起不知山有助，鸟啼争奈竹无心。","画蛇可笑须安足，撄市堪悲只见金。","莫与浮云较休戚，北窗棋酒夜方深。"],"title":"感事"}
