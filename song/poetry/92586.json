{"author":"史弥忠","id":92586,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["雄心中夜岂难平，一队旌旗万里行。","为国许身增慷慨，逢人说剑转分明。","尊前白发怀南浦，马上青山过楚城。","从此海邦多治略，好听歌诵快舆情。"],"title":"送安抚使袁彦淳之任"}
