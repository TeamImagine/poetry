{"author":"胡宿","id":244200,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昨夜南星破暑威，月波浮动杵天垂。","露华冷向三危滴，秋色新从一叶知。","越水旧歌迷桂楫，楚江秋思绕兰旗。","桃笙碧滑人无寐，欲借鲛盘寄所思。"],"title":"凉思"}
