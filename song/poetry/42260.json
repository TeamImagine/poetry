{"author":"陆游","id":42260,"strains":["仄仄平平平，○仄○仄仄。","仄仄仄仄仄，仄仄仄平仄。","平平仄平仄，仄仄平仄仄。","平平仄平平，仄仄平仄仄。","○平仄仄平，仄仄仄平仄。","仄平仄仄平，仄仄仄平仄。"],"paragraphs":["我老虽无家，其实如客耳。","食至举匕箸，饱则舍而起。","厨人有勤惰，我岂形愠喜。","园畦摘青蔬，地碓舂赤米。","劳人固已多，坐享颡常泚。","作诗本自规，亦以告闾里。"],"title":"对食有感二首  其二"}
