{"author":"姚镛","id":118428,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄平平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["云阴漠漠雨潇潇，坐兀归舆野兴遥。","石磵水流苔路滑，竹篱秋去菊花焦。","谁将束缊求山火，自立寒谿问板桥。","官事奔奔何日了，倚松临水羡渔樵。"],"title":"出山"}
