{"author":"陆龟蒙","id":28164,"strains":["仄仄仄○平，○平仄平仄。","平平仄平仄，仄仄平平仄。","○平○仄仄，仄仄平仄仄。","平仄仄平平，平平平仄仄。","仄平仄仄仄，平仄○仄仄。","○○仄仄平，仄仄仄仄仄。","平平○仄仄，平仄○仄仄。","平仄仄○○，○平仄平仄。"],"paragraphs":["赤舌可烧城，谗邪易为伍。","诗人疾之甚，取俾投豺虎。","长风吹窾木，始有音韵吐。","无木亦无风，笙簧由喜怒。","女娲炼五石，天缺犹可补。","当其利口衔，罅漏不复数。","元精遗万类，双目如牖户。","非是既相参，重瞳亦为瞽。"],"title":"杂讽九首 四"}
