{"author":"白居易","id":16529,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["新诗传咏忽纷纷，楚老吴娃耳遍闻。","尽解呼为好才子，不知官是上将军。","辞人命薄多无位，战将功高少有文。","谢朓篇章韩信钺，一生双得不如君。"],"title":"宣武令狐相公以诗寄赠传播吴中聊奉短草用申酬谢"}
