{"author":"余靖","id":24891,"strains":["平平仄平仄，仄仄○平仄。","平平平仄平，仄仄仄仄仄。","平平平仄平，仄仄平平仄。","仄平平仄仄，○仄○平仄。","仄○平仄平，仄仄平平仄。","平平仄仄○，仄平平仄仄。","平平仄仄平，平○仄平仄。","仄仄平仄平，仄平平平仄。","平平仄平仄，仄仄○平仄。","○平仄仄仄，仄仄平平仄。"],"paragraphs":["南州苦炎酷，薄宦淹翘隽。","怡然贤者心，五稔若一瞬。","归程江海遥，永日风波进。","屡经溪壑险，且乐帆樯顺。","忽传邮驿音，雅什浑金振。","披襟许见过，握兰欣入觐。","衡门久索居，黄陂渴余润。","觏止君子容，玉光窥千仞。","高谈尽今古，不独期廉蔺。","相逢勿惜醉，别去生蒙吝。"],"title":"酬黄都官舟次近垌见寄次韵"}
