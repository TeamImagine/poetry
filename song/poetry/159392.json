{"author":"李思衍","id":159392,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["十里珠帘一半垂，扬州风物最宜诗。","平山倚槛欧阳子，明月吹箫杜牧之。","吟笔新添梅鼎手，歌楼争觅竹枝词。","濡毫愿逐奚奴后，描尽春风芍药枝。"],"title":"见维扬崔左丞"}
