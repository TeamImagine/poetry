{"author":"白居易","id":15843,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["溪岚漠漠树重重，水槛山窗次第逢。","晚叶尚开红踯躅，秋芳初结白芙蓉。","声来枕上千年鹤，影落杯中五老峰。","更愧殷勤留客意，鱼鲜饭细酒香浓。"],"title":"题元八谿居"}
