{"author":"周紫芝","id":241669,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["此生随分本何知，人品非高论亦卑。","早岁囊书羞贾传，暮年学圃羡樊迟。","江乡老去多归梦，乐府秋来得妙词。","八节上滩休入句，花姑载酒可相期。"],"title":"仆访吕晞朴排岸方造舟翔鸾不及见后数日有诗次韵奉谢二首  其二"}
