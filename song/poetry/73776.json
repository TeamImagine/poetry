{"author":"赵蕃","id":73776,"strains":["平○仄仄平平平，平平平平平平平。","平平仄仄仄仄仄，仄平○仄平平○。","平平仄仄仄仄仄，平仄平平仄仄○。","平平仄仄仄○仄，平仄仄仄平平平。","仄平平平仄平仄，仄仄仄仄仄仄平。","平平仄平仄仄仄，仄仄仄仄平平平。","平平仄仄仄平仄，平仄平仄平仄仄。","平○仄仄仄○仄，仄仄仄平平仄仄。"],"paragraphs":["松间谡谡冲浮埃，跫然谁能为余来。","凭高所历故已下，得君更觉争崔嵬。","兹山不到近十载，频日能来已再回。","人生万事每如此，而欲取必真愚哉。","袖衔文书辱持似，快读不待纸尾开。","金声讵须掷地出，隠隠自杂山风哀。","吾曹用意果痴绝，非尔何以娱岁月。","明当举似子王子，不但慰归仍赋别。"],"title":"明日同数公复登山忽闻履声乃审知也携和诗三篇来复用韵作一首"}
