{"author":"李光","id":236095,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["花迳微通竹迳幽，暮年清赏在林丘。","登临未觉三山隔，俯仰常随万壑流。","乐土自应多乐事，闲身居此得闲游。","酒杯棋局平生事，莫把枯肠数搅搜。"],"title":"陈氏园亭"}
