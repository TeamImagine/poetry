{"author":"刘克庄","id":115206,"strains":["仄仄平平平仄仄，平平仄仄仄平平。","仄平仄仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["吏奉新书多刻峭，君于此事极忠勤。","告缗鲜有丽三尺，投劾不如宽一分。","重币稍权周旧法，大搜安用汉深文。","先民最善言阴德，莫要人知耳自闻。"],"title":"送雷司法于发秤提结局一首"}
