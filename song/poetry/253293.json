{"author":"李弥逊","id":253293,"strains":["平仄平平仄仄平，仄平仄仄仄平平。","平平仄仄平平仄，平仄平平平仄仄。","平仄仄平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["云屋潭潭百尺余，入帘燕雀贺新居。","人皆役役何为者，君独欣欣而乐与。","卮酒觅懽那得再，筒诗传恨未全疏。","绝交定笑嵇中散，雁足来时肯系书。"],"title":"和平仲侍郎再用移居韵"}
