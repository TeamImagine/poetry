{"author":"白居易","id":16370,"strains":["平平仄○平，平平平仄仄。","平仄仄平平，仄平○○仄。","仄○仄仄仄，平仄仄仄仄。","仄仄仄仄平，○平仄平仄。","平平仄平仄，仄仄平平仄。","仄平○平平，仄平○仄仄。","仄○平平仄，平仄○仄仄。","仄仄仄仄平，仄平平平仄。","○仄仄平仄，仄平平仄仄。","仄平平平○，仄仄平仄仄。","仄仄平平仄，仄平平仄仄。","平平仄仄平，平仄○○仄。","平平仄平仄，仄仄仄仄仄。","仄仄仄仄仄，○平仄仄仄。","仄平平○仄，平仄仄平仄。","仄仄仄平平，平平平仄仄。","平平仄仄仄，○仄平平仄。","平仄仄平平，平○仄○仄。","仄平○仄○，仄仄平仄仄。","仄平仄平平，仄仄平○仄。","仄平仄○仄，平仄仄仄仄。","平仄平平平，仄○○仄仄。"],"paragraphs":["贤愚类相交，人情之大率。","然自古今来，几人号胶漆。","近闻屈指数，元某与白乙。","旁爱及弟兄，中权避家室。","松筠与金石，未足喻坚密。","在车如轮辕，在身如肘腋。","又如风云会，天使相召匹。","不似势利交，有名而无实。","顷我在杭岁，值君之越日。","望愁来仪迟，宴惜流景疾。","坐耀黄金带，酌酡頳玉质。","酣歌口不停，狂舞衣相拂。","平生赏心事，施展十未一。","会笑始哑哑，离嗟乃唧唧。","饯筵才收拾，征櫂遽排[比]。","后恨苦绵绵，前欢何卒卒。","居人色惨淡，行子心纡郁。","风袂去时挥，云帆望中失。","宿酲和别思，目眩心忽忽。","病魂黯然销，老泪凄其出。","别君只如昨，芳岁换六七。","俱是官家身，后期难自必。"],"title":"和微之诗二十三首 和寄乐天"}
