{"author":"楼钥","id":66848,"strains":["平平平仄仄平平，仄仄平平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["涵虚歌舞拥邦君，两两龙舟来往频。","闰月风光三月景，二分烟水八分人。","锦标赢得千人笑，画鼓敲残一半春。","薄暮游船分散去，尚余箫鼓绕湖滨。"],"title":"湖亭观竞渡"}
