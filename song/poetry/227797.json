{"author":"释德洪","id":227797,"strains":["仄仄仄平平，仄仄仄平仄。","仄平平平平，仄仄仄○仄。","平仄平平平，平平仄仄仄。","仄仄仄○平，仄仄仄平仄。","仄平平仄平，平平仄平仄。","○平平仄平，仄仄平○仄。","？仄仄仄○，○仄平平仄。"],"paragraphs":["礼法日荒芜，坦率日增益。","唯余枯藤枝，起坐不相失。","山枕孤云归，林寒倦鸟集。","爱此亦题诗，钝涩见才力。","乃知衰老来，全殊少年日。","劳生知几何，万事归叹息。","𨱄斧好濯磨，当就阿谁乞。"],"title":"冬日显宁偶书二首  其二"}
