{"author":"黄公度","id":21595,"strains":["平平仄仄仄平平，平平仄仄平仄平。","平平平仄仄平平，平平仄仄平平平。","○平平平仄平平，仄○○仄平平○。","仄仄仄仄平○平，仄平平平仄仄平。","仄仄○平仄平平，平仄平仄仄○平。","平平平○仄平平，仄○○仄○平平。"],"paragraphs":["农夫烈日夏畦耕，仙家九转丹灶成。","阿奴投烛婢翻羹，飞蛾赴焰鸡遭烹。","汤为池兮火为城，未如三伏南州行。","大旱赤地金将流，火炎昆冈玉石休。","六月王师万貔貅，丛坐毡帐袭重裘。","邻人延烧已焦头，未如三伏行南州。"],"title":"南来苦热戏作二首"}
