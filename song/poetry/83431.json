{"author":"陈文蔚","id":83431,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["章泉相去每相思，多谢交情不见遗。","缱绻方赓前日句，联翩又读后来诗。","梅方迎腊多投好，菊已凌霜不入时。","大抵世情皆若此，吾侪真结岁寒知。"],"title":"昌甫前诗见简方和去未达间再于岩叟处见后诗和韵以谢"}
