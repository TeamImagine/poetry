{"author":"曹彦约","id":84543,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["万灶貔貅趣上边，皇华新遣墨犹鲜。","何人共了飞刍事，有客同称入幕贤。","举酒便惊分袂处，挂帆直到赏音前。","不妨勋业高前哲，却与山寮作后编。"],"title":"送权次翁赴湖北计幕"}
