{"author":"邓忠臣","id":199060,"strains":["仄平仄平平仄仄，○平平平仄平仄。","仄平平仄仄平平，仄仄仄平仄平仄。","平？仄仄仄平仄，仄仄平平仄平仄。","仄仄○平平仄○，仄仄○仄平平仄。","仄仄平平仄仄平，仄仄○平仄平仄。","平○平平仄仄仄，○仄平○○仄仄。","仄○平平仄仄平，仄平○仄仄平仄。","仄平仄仄○仄仄，○仄平仄平平仄。"],"paragraphs":["大明放朝官避暑，长廊翛翛绝尘土。","汉家宫殿敞千门，紫阁拖云洒甘雨。","雷恲电笑洗蒸郁，荡荡青天滑流乳。","忆昨三年田舍中，六月正服农家苦。","岂望生还直旧庐，得见张晁说新语。","初听钧天骤窃抃，正似声闻躩起舞。","喜乘初凉与晤歌，不忧庭潦垫垣户。","径携斗酒相就醉，更置双鲤充君爼。"],"title":"初伏大雨戏呈无咎四首  其一"}
