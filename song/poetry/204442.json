{"author":"黄裳","id":204442,"strains":["仄仄仄平仄，仄仄平仄平。","仄平仄仄仄，平仄平仄平。","○仄仄○仄，平平平仄平。","仄仄仄仄平，仄仄平平平。","平仄仄仄仄，仄仄平平平。","平○仄仄平，平○平仄○。","平○仄仄仄，平平○仄平。"],"paragraphs":["道义出君子，势利通小人。","有无故所自，甘淡交所因。","离合见难易，情文生伪真。","圣主审所任，祸福延吾民。","贤士慎汝择，利害归吾身。","公患势利强，私患朋党亲。","邪正若弗辨，安危难复陈。"],"title":"结交"}
