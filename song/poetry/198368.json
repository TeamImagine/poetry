{"author":"苏辙","id":198368,"strains":["仄平仄平仄，平平仄平仄。","平○仄仄仄，平平仄平仄。","仄○仄平仄，平仄仄仄仄。","○平仄○仄，仄仄仄平仄。","平○仄平平，仄仄仄○仄。","仄平仄仄仄，仄仄平仄仄。","仄仄仄○平，平○仄平仄。"],"paragraphs":["客居远林薄，依墙种杨柳。","归期未可必，成阴定非久。","邑中有佳士，忠信可与友。","相逢话禅寂，落日共杯酒。","艰难本何求，缓急肯相负。","故人在万里，不复为薄厚。","米尽鬻衣衾，时劳问无有。"],"title":"次韵子瞻和渊明拟古九首  其一"}
