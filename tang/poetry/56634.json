{"author":"韦应物","id":56634,"strains":["○平仄平仄，平仄仄平平。","仄仄平平平，○仄平○平。","平仄平仄仄，平平仄○平。","仄○平平仄，平仄仄平平。","仄仄平○仄，○○平仄平。","平平仄平仄，平仄仄平平。","平平仄平仄，○仄仄平平。","平仄○仄平，仄仄仄○平。","仄仄平平仄，平平仄平平。","仄仄平仄仄，平仄仄平○。","平仄仄平仄，仄○平仄平。","平○仄仄仄，平仄平平平。"],"paragraphs":["三山有琼树，霜雪色逾新。","始自风尘交，中结绸缪姻。","西掖方掌诰，南宫复司春。","夕燕华池月，朝奉玉阶尘。","众宝归和氏，吹嘘多俊人。","群公共然诺，声问迈时伦。","孤鸿既高举，燕雀在荆榛。","翔集且不同，岂不欲殷勤。","一旦迁南郡，江湖渺无垠。","宠辱良未定，君子岂缁磷。","寒暑已推斥，别离生苦辛。","非将会面目，书札何由申。"],"title":"寄令狐侍郎"}
