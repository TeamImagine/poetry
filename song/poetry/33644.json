{"author":"陆游","id":33644,"strains":["平平仄平平，平平仄○平。","仄平仄仄仄，平仄○平○。","平仄仄仄仄，仄仄仄平平。","平平仄仄仄，仄仄平平平。","仄平○仄○，平仄仄仄平。","平平○仄仄，仄仄仄平平。"],"paragraphs":["微波不揺江，纎云不行天。","我来倚杖立，天水相澄鲜。","平远望不尽，日落自生烟。","梅花耿独立，雪树明前川。","好风吹我衣，春色已粲然。","东村闻酒美，买醉上渔船。"],"title":"广都江上作"}
