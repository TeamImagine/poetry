{"author":"释德洪","id":227838,"strains":["平平仄平平，仄仄仄平仄。","○平仄平仄，仄仄仄平仄。","仄平仄平平，仄仄仄○仄。","○平仄平仄，仄仄仄○○。","仄○仄仄仄，平仄○仄仄。","平仄平仄仄，仄仄仄仄仄。","仄○仄平仄，仄仄○平仄。","仄仄平仄仄，仄平仄平仄。","平平仄仄○，仄仄○平○。","○平仄平○，○仄仄平仄。","仄平平仄平，仄○仄仄仄。","平平仄平仄，平仄仄平仄。","平平仄平仄，平仄平平仄。"],"paragraphs":["昏花委篝灯，夜雨集梧井。","空房啮饥鼠，坏壁咽寒蚓。","有生独多艰，念极泪殷枕。","亲朋势宜绝，丑恶讳闻听。","弃遗等苦李，零落如断梗。","忠也新数面，义已到刎颈。","愿留广推挤，守护轻躯命。","逐臭宁有理，嗜痂亦天性。","人情骨肉离，道义燕秦并。","相逢百忧中，如热啜甘冷。","气清秋泼山，韵胜月夕镜。","何时一丘壑，携子脱尘境。","风林作清歗，追步千峰顶。"],"title":"怀忠子"}
