{"author":"韩淲","id":86259,"strains":["仄仄仄仄平，仄仄平平仄。","平平平平平，仄仄平平仄。","仄平仄平仄，平仄仄平仄。","平平仄仄仄，仄仄仄○仄。","平平仄仄平，仄仄平仄仄。","仄平平仄平，平仄仄平仄。","平平仄平平，平仄仄平仄。","○○平平仄，仄仄仄平仄。","○仄平仄平，○仄仄平仄。","○平平仄仄，○仄仄仄仄。","仄仄仄平平，仄平仄平仄。","平平仄平仄，仄仄○平仄。","○仄○平平，○仄仄○仄。","仄仄平平平，平平仄平仄。"],"paragraphs":["我祖绍圣初，盖亦登名第。","君家龙图公，实托同年契。","岂知渡江久，游宦各零替。","低头藉世禄，怅望月中桂。","宜为俗辈嗤，敢作台阁计。","子方英妙时，文已合斯世。","煌煌庆元春，南省果高缀。","相看慈恩塔，益振子苗裔。","如凤千仞翔，如鹤九皋唳。","从兹恢远业，其肯负六艺。","志尚昔之贤，仕明古之制。","清明到华要，庆会屏氛翳。","叹我正浮沉，期子转磨砺。","载咏章泉诗，词林信根柢。"],"title":"喜赵昌甫侄三哥登科"}
