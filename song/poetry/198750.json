{"author":"苏辙","id":198750,"strains":["仄仄平平仄，平仄仄仄平。","仄平平平平，○仄平仄平。","仄仄仄○平，仄仄平仄平。","平平平仄平，仄仄平平平。","平平平○仄，仄平仄仄平。","仄平平仄平，仄平仄平平。","仄仄仄仄仄，仄仄平平○。","平平平仄仄，平仄仄仄平。","仄平仄平平，？仄仄平平。","平○仄平仄，仄仄○○平。"],"paragraphs":["旧俸存无几，生齿日益多。","敝庐虽粗完，空廪无麦禾。","首种二顷田，奈此春旱何。","谁能持只鸡，一酹邢山阿。","饥寒谁相念，幸龙未见呵。","去年投虎头，叩门用干戈。","邂逅一尺雨，岂复阴阳和。","幽明初不隔，诚意岂在多。","恻然上通天，矧此一盘涡。","云兴雨随至，父老行且歌。"],"title":"春旱"}
