{"author":"王令","id":187979,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["六朝游观委蒿蓬，想像当时事已空。","半夜楼台横海日，万家箫鼓过江风。","金山寺近尘埃绝，鐡瓮城深气象雄。","欲放船随明月去，应留闲暇待诗翁。"],"title":"忆润州葛使君"}
