{"author":"文同","id":168437,"strains":["仄仄仄平仄，平仄平○平。","仄仄仄平平，仄○○仄○。","平平仄平仄，平仄○○平。","平平仄平仄，平仄平仄○。","平仄仄仄仄，仄仄平仄平。","仄平仄平仄，仄仄平仄平。","平○平平平，仄仄仄仄○。","平○仄平○，仄仄○平平。"],"paragraphs":["夏树始繁密，条缕方且柔。","左右覆吾庐，合如张碧油。","新蝉噪晴午，余响藏深幽。","轩窗转炎日，清影为我留。","蚊蚋亦取庇，闹若春雨稠。","拂挥不停手，咀嚼胡尔雠。","何当薰风来，一与扫荡收。","吾将就高荫，濯足临寒流。"],"title":"夏树"}
