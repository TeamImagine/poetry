{"author":"杨亿","id":210535,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蘋末风轻不动尘，承明朝罢见闲身。","从容退食收芝检，迢遰驱车访玉人。","酒贳十千那惜醉，丹封六一已应真。","春塘丽句偏相寄，传诵朝来满缙绅。"],"title":"次韵和钱崇班见寄之什"}
