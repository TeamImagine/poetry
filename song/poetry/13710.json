{"author":"宋祁","id":13710,"strains":["仄平仄仄仄平平，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["火云叠影抱炎曦，霑沐身闲与胜宜。","卷叶初开芰荷沼，轻房半系石榴枝。","茶枪早翠吟魂适，蔗境余佳渴肺知。","汗马属鞬非我事，到头攘臂是支离。"],"title":"旬休  其一"}
