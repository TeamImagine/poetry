{"author":"方回","id":148249,"strains":["仄平平仄仄平平，仄仄仄平平仄平。","仄仄仄平平仄仄，平平平仄仄平平。","仄平平仄仄平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["阔衣男子荷薪樵，瘿颈妇人昂髻髫。","巨石塞途饶荦确，荒村扃户故萧条。","水风骚屑雨非雨，溪涧复重桥复桥。","授粲割鲜何敢望，尚无漓酒与侬浇。"],"title":"戏咏昌化县土风二首  其一"}
