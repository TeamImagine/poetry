{"author":"杜甫","id":3786,"strains":["仄仄平仄平平平，仄仄仄仄仄○平。","平平仄仄仄仄仄，平仄仄仄仄○○。","仄平平仄平仄仄，○平平平平仄平。","平仄仄平仄仄仄，仄平平仄○仄○。"],"paragraphs":["二月饶睡昏昏然，不独夜短昼分眠。","桃花气暖眼自醉，春渚日落梦相牵。","故乡门巷荆棘底，中原君臣豺虎边。","安得务农息战鬬，普天无吏横索钱。"],"title":"昼梦"}
