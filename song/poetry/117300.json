{"author":"释元肇","id":117300,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["紫塞将军有重名，雄藩正管翠微亭。","西来江水依前碧，北面淮山似旧青。","因报平安逢驿使，悬知临照老人星。","寄言文选楼中主，莫道汤休语不灵。"],"title":"寄池阳许史君"}
