{"author":"王炎","id":69454,"strains":["仄仄平平平仄仄，仄平仄仄仄平平。","平平仄仄仄平仄，平仄平平平仄平。","仄仄平平平仄仄，仄平平仄仄平平。","仄平平仄仄平仄，平仄仄平平仄平。"],"paragraphs":["木末云屯飞雨暗，柳梢水到小溪深。","身随王事有行役，家在江南无信音。","但得林泉堪着眼，莫将轩冕更关心。","拂衣何日径归去，青鬓不禁愁绪侵。"],"title":"野次遇雨"}
