{"author":"陆游","id":33126,"strains":["平平仄仄○○○，仄平平仄○平平。","仄平仄平仄平平，仄仄仄平平仄平。","○仄仄仄平平平，仄平仄○仄仄平。","仄仄平仄○仄平，仄平仄仄○○平。","仄仄平仄平平平，仄仄仄仄○平平。","平仄仄仄○仄平，平仄仄仄平平平。"],"paragraphs":["炎炎赤日当空烧，簿书围坐如居窑。","黑云压檐忽岧嶤，急雨鼎来风驾潮。","弹压旱气苏枯焦，祝融退听不敢骄。","父老歌舞看稻苗，杀鸡买酒更相邀。","我亦巾褐凉萧萧，酒醒点滴闻梧蕉。","珍簟不御扇罢揺，安用万里登凌歊。"],"title":"急雨"}
