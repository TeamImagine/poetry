{"author":"俞德邻","id":153039,"strains":["○平仄平平，○○平平仄。","仄仄仄平平，平○仄仄仄。","仄平仄平平，平平平仄仄。","平平○仄仄，平平仄平仄。","平仄平平平，仄平仄平仄。","平平仄平平，仄平仄仄仄。","仄○○仄○，平仄平仄仄。","仄平仄平平，平○平○○。","仄平仄○平，仄仄○仄仄。","平平仄平平，平平仄○仄。"],"paragraphs":["扁舟渺何之，汹汹吴江水。","走马见新堤，垂虹失旧址。","战艘列旌旗，随风纷旖旎。","须臾暝色至，悲笳数声起。","椎髻黄须儿，臂枪挟弧矢。","篙夫趣登舟，掩篷不敢视。","但闻深夜中，刁斗鸣不已。","及明问前途，山长川弥弥。","我生苦漂零，十载行万里。","焉知及兹晨，忧伤泪如洗。"],"title":"吴江夜泊"}
