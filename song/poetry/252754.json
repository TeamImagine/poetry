{"author":"黄彦平","id":252754,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄仄平平仄平。","平仄平平平仄仄，平平仄仄仄平平。"],"paragraphs":["雪梅风柳破韶光，又扑征尘宿净坊。","坏壁老师真数面，隔年题字故斜行。","王春三月向人好，禅诵六时销日长。","来往区区秪如此，桃花应亦笑刘郎。"],"title":"宿东流县威神寺"}
