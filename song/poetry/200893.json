{"author":"范祖禹","id":200893,"strains":["仄平平平仄平平，平平平平平仄平。","平平平平○平仄，平○仄仄○平平。","平平仄仄平平仄，平仄平平平仄平。","平○平平仄仄仄，○平平仄平仄平。","平平平平仄仄仄，平平仄仄平仄平。","仄平○平仄平平，平仄？仄平平平。","平平仄仄平平仄，平平平仄平平平。","仄平平仄仄平仄，仄仄平仄平仄平。","仄○平仄仄平仄，仄仄仄仄平○○。","仄平平平平仄仄，仄仄仄仄○○平。","仄平仄仄仄平仄，平仄仄○平？平。","仄○○仄仄○仄，仄○平仄平平平。"],"paragraphs":["禹平洪流锡玄圭，班于群神朝会稽。","辽东飞烟过沧海，徂徕古气临天齐。","丹砂化出黄金鼎，雄麝焚身何噬脐。","鱼胶清坚岂易致，燕支山北随佩觿。","双龙蛇蟠戏缺月，吴军破甲光水犀。","黑云如轮起端溪，挥洒倏忽奔鲸鲵。","先生海内文章伯，穷年蒿目忧黔黎。","玉堂新制自心巧，想见星象躔宝奎。","落毫无胫走珠玉，雨雹霁止垂虹蜺。","陋儒穷经唇欲腐，石室汗简空沈迷。","眼昏画纸仅成字，何异月暗投玻瓈。","唯当藏作箧中宝，并荷蓑笠归锄犂。"],"title":"谢子瞻尚书惠墨端溪砚二首 墨"}
