{"author":"王义山","id":138435,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["广文要饭又何难，所在侏儒烂饱餐。","热选尽教众人取，冷官要耐五更寒。","田园彭泽菊三迳，意思濂溪草一般。","湓浦依然遗迹在，道源须是静中看。"],"title":"送余仲谦赴江州教"}
