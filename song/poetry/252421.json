{"author":"郑刚中","id":252421,"strains":["仄仄平平平仄平，仄平仄仄仄平平。","平平平仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["往岁封川秋水肥，板舆行色照莱衣。","江鱼来处使君去，吊鹤飞时孤子归。","脂泽一奁留旧蔼，铭诗千古载余辉。","阿参与我同题塔，慰问苫茨涕欲挥。"],"title":"黄义卿知郡母夫人挽章"}
