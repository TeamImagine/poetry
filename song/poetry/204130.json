{"author":"孔平仲","id":204130,"strains":["平平平平平，平仄仄平仄。","仄平仄平仄，平仄平仄仄。","仄平平仄仄，仄仄仄仄仄。","仄平仄平平，仄仄平平仄。","仄平平仄仄，仄平仄平仄。","平平平○仄，仄仄平仄仄。","仄仄仄平平，仄平平仄仄。","平平仄平仄，仄仄平仄仄。","仄仄仄平平，平仄平仄仄。","仄○仄仄○，仄仄平仄仄。","平平○仄仄，平仄仄平仄。","平仄○仄平，平平仄平仄。","平平仄平仄，○仄平仄仄。","○仄○○平，平平仄平仄。"],"paragraphs":["元钧家成都，洪秀禀天质。","紫微耀文采，青锁联近密。","德全无所累，道在固不屈。","暮年徙江湖，寓舍安蓬荜。","种花怜卫足，养乌爱均一。","南轩幽兴发，北牖高卧佚。","福庆有诸郎，寿康逾七帙。","循环视天理，一马齐万物。","我进亦随随，衰白纡郡绂。","屡闻旷达论，顿觉蒙陋失。","秋风吹楚泽，黄叶弄萧瑟。","潭水凝练光，衡门刻霜骨。","登楼足嘉景，分务饶暇日。","且复相从游，新醅侑梨栗。"],"title":"郡名诗呈吕元钧五首  其一"}
