{"author":"陈文孙","id":129752,"strains":["仄平仄仄仄平平，平仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄平平。","仄仄仄平平仄仄，仄平平仄仄平平。"],"paragraphs":["暂闲吏债访仙居，云亦随人为卷舒。","桑下忽逢三度宿，腹中如饱十年书。","哦诗对酒谁知我，食柏餐霞一任渠。","底事若能无障碍，不愁无地著吾庐。"],"title":"寄莫道人  其二"}
