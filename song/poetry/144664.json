{"author":"陈杰","id":144664,"strains":["仄平○仄仄平平，仄仄平平○仄平。","平平平仄仄平仄，平仄仄平○仄平。","平平○仄○平仄，平仄○平仄仄平。","平仄平平平仄仄，仄平○仄仄平平。"],"paragraphs":["夜光吟屋炯无眠，晓色梅檐重粲然。","芒端残腊洗晴雪，花底好春回隔年。","田畴膏脉占时早，禽鸟和声得气先。","多少趋生寰宇望，紫皇更斡大钧旋。"],"title":"腊月中旬立春快雪遄晴"}
