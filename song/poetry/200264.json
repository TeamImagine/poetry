{"author":"孔武仲","id":200264,"strains":["平平平○仄，仄仄○平平。","仄仄平平仄，平平仄仄平。","平仄仄仄平，○平仄平○。","仄平平平仄，仄○仄仄平。","仄平仄平仄，平仄仄仄平。","平仄仄○平，平仄仄平平。"],"paragraphs":["啾啾檐间雀，侧翅相悲鸣。","岁晏寒虽壮，云稀雪未成。","同舍布路归，禁扃断人行。","败箕摧残叶，伛偻一老兵。","念非太潇洒，安得耳目清。","炉焰久更高，宵鼓动严城。"],"title":"馆宿"}
