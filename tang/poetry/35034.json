{"author":"徐夤","id":35034,"strains":["平仄平平仄仄平，仄平平仄仄平平。","平平仄仄平平仄，仄仄仄平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["城上寒来思莫穷，土囊萍末两难同。","飘成远浪江湖际，吹起暮尘京洛中。","飞雪萧条残腊节，落花狼藉古行宫。","春能和煦秋摇落，生杀还同造化功。"],"title":"风"}
