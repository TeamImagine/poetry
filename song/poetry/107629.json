{"author":"王迈","id":107629,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["道有穷通时屈伸，夫君气槩岂长贫。","帐前弟子知无几，膝上郎君最可人。","苜蓿尽多聊一笑，栗梨见觅莫渠嗔。","平生耿耿犹存否，五十端能贵买臣。"],"title":"寄陈起予宗夏二首  其一"}
