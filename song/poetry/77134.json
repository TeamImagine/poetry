{"author":"马之纯","id":77134,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["几年闻说石头城，初谓坚牢似削成。","只是一拳如卓望，初非四面有楼棚。","依山最好防车骑，举眼何防瞰贼营。","为问区区徒自守，何如席卷向宸京。"],"title":"石头城"}
