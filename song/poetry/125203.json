{"author":"王柏","id":125203,"strains":["平仄平平仄仄平○○，○仄平平平仄平○仄○。","仄仄仄平平仄，仄平仄平平平。","仄平平平平平平平平，仄平仄仄。","平仄○仄平仄平平平，仄平仄平。","平平平平仄仄平，平仄平仄。","平仄平平仄平平，平平仄○。","○○仄平○平平，平仄仄平平仄。","仄仄仄平仄平平，平仄仄平○平。","平○○平平仄，平平平平仄○。","○平○平平，仄仄仄仄。","仄仄仄仄平，平仄平平。"],"paragraphs":["羌若人兮大带而深衣，张拱徐趋兮俨乎其若思。","动有则兮神定，澹无欲兮心夷。","便儇嵚巇之纷吾前兮，醢鸡起灭。","忠信传习之省吾躬兮，圣贤我师。","伊春阳之冉冉兮，生意方懋。","何雪霜之不仁兮，荃兰遽萎。","搴三后之纯英兮，时不得而荣瘁。","抱太极而永归兮，哀与我之其谁。","云沈沈兮凄𪩘，风棱棱兮断澌。","长田长田兮，寂寂永夜。","畅旨独立兮，千古名垂。"],"title":"林省吾挽辞"}
