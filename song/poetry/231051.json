{"author":"葛胜仲","id":231051,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["台阁高贤卧里门，清扬乖隔阻寒温。","尚赊宴豆陪三雅，聊即烟邮寓一尊。","乱后官居同幕燕，春来香味忆河豚。","溪亭午夜衔杯处，应对梅花淡月昏。"],"title":"和必先龙图谢酒兼呈沈次律大学士"}
