{"author":"苏辙","id":198007,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["叠石初成得赐环，未应苔藓上苍颜。","据鞍华岳旌旄里，回首淮山梦想间。","烽火日传西塞静，丘陵应伴壮心闲。","终南太白皆公有，肯向庭中更作山。"],"title":"次韵发运路昌衡淮南见山堂"}
