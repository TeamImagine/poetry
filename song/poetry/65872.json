{"author":"陈傅良","id":65872,"strains":["平平仄仄仄，平平○平平。","○平仄仄平，仄仄平平○。","仄仄仄平平，○○仄平平。","仄平仄平平，仄仄仄仄平。","平○仄平仄，仄仄仄仄平。","仄仄仄平平，仄仄仄仄平。","仄平平仄仄，仄仄平平平。"],"paragraphs":["漥然石壁罅，涓涓如丝绳。","其人指此泉，下去为沧溟。","旁有玉蟾蜍，空中底方平。","视之鼻通尻，彻窍刻画精。","泉从鼻聪入，可止不可盈。","欲问已无人，我亦悟我生。","惜哉烟火食，滓我朝清明。"],"title":"记梦"}
