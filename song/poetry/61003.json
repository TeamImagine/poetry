{"author":"许及之","id":61003,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["同病齐年各老成，喜君勿药近安平。","篮舆不惜寻梅过，藜杖何妨倒屣迎。","潘令剧谈听至夜，刘郎新句和来清。","疾行每愧穿杨手，金榜君居第十名。"],"title":"融州和孝若韵见寄并谢真爱赏梅之集复次韵奉酬  其二"}
