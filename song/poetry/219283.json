{"author":"晁说之","id":219283,"strains":["仄平仄仄仄平平，平仄平平仄仄平。","平仄○平平仄仄，平平平仄仄仄平。","平仄平平仄平仄，仄平平仄仄平平。","仄平仄仄平平○，平仄○平仄仄平。","平平平平仄？仄，平平仄仄仄平○。","仄仄○平平仄仄，平平平仄仄○○。","平平仄仄仄平仄，仄仄仄平平仄平。","平平○平平仄仄，仄仄○平仄仄平。"],"paragraphs":["庾郎几尺大腰围，江北江南有好诗。","今日王孙浑得似，仍知渔父醉醒时。","为我高歌掩明镜，上方凉簟鬼神悲。","我曹早有江湖兴，风雨轻鸥细细随。","君朝明光我圁洛，愁肠只有醉为期。","海外骑鲸消息断，无穷飞絮解相思。","孤舟本要载西子，欲付此声知有谁。","安西将军元好事，纸背题来十袭之。"],"title":"鄜州张路钤处见东坡所书渔父四首感叹之余因思诸王孙伯言善歌此辞每以为乐作寄伯言视张"}
