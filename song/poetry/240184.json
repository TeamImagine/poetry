{"author":"周紫芝","id":240184,"strains":["平○○仄平，仄仄仄平仄。","仄仄平平平，仄平○仄仄。","平仄平平平，仄仄仄仄仄。","平平平仄仄，仄仄平平仄。","仄仄仄仄○，平平○仄仄。","仄平仄平平，平仄仄平仄。"],"paragraphs":["登临思昔人，有意在山麓。","举首瞻孤云，怅怀思宰木。","云亦初何心，意乃自感触。","人生风木念，此念何由足。","忽忽不可留，悠悠空满目。","愿言结斯庐，聊用慰幽独。"],"title":"钱申仲大夫索四亭诗各赋一首 白云亭"}
