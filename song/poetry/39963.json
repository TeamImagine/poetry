{"author":"陆游","id":39963,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["短发飕飕彻顶凉，悠哉随处据胡床。","但怜鹊影翻残月，不恨蝉声送夕阳。","门巷阴阴桐叶暗，汀洲漠漠藕花香。","寓形宇内终烦促，安得骑鲸下大荒。"],"title":"溪上避暑二首  其二"}
