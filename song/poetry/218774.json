{"author":"李廌","id":218774,"strains":["平平○仄仄，平平仄平仄。","平平仄平仄，平平仄平仄。","平仄平仄○，仄仄平仄仄。","平仄仄仄平，平仄平仄仄。","○平仄平仄，平仄仄平仄。","平平仄平平，仄仄仄平仄。","仄○仄平○，仄仄平仄仄。"],"paragraphs":["申辕应楚聘，邹枚适梁苑。","藩侯喜宾客，贤贤易鹰犬。","黄绮游汉廷，羽翼矰缴远。","秦府十八公，攀附名益显。","昭明众才子，文囿俾搜选。","高斋切浮云，雉堞俯晴𪩘。","尚应愧河间，笔削非大典。"],"title":"文选楼"}
