{"author":"岳珂","id":106111,"strains":["仄仄仄平○，仄平平仄平。","仄仄仄仄仄，仄平平仄平。","仄平仄平○平，仄平平平仄○。","仄仄平仄仄仄仄，平○仄平仄，仄仄平平平平平。","仄○○平，○仄仄平，平仄平○平。"],"paragraphs":["士孰不排难，贵乎安以徐。","士孰不立节，贵乎平以舒。","既家国之兼全，亦身名之裕如。","是与夫激切奋跲，缨冠曼胡者，盖已同功而殊涂。","我思其人，犹及屋乌，而况乎遗书。"],"title":"朱忠靖按巡郡寄邸报三帖赞"}
