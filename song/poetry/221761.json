{"author":"章得象","id":221761,"strains":["平平平仄仄平平，仄仄平平仄仄平。","平仄平平仄平仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["琼台东畔倚岧峣，缥缈烟霞切绛霄。","门外杉松尽颠怪，云中鸡犬自逍遥。","水流玉洞桃花出，风过星坛桂子飘。","蕙帐已空三径在，可怜猿鹤共无憀。"],"title":"送张无梦归天台"}
