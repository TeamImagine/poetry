{"author":"董嗣杲","id":154827,"strains":["仄仄平平平仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["暖倚青墙揉紫绵，绛葩淡染露花鲜。","花遗颜色祇如此，名借酴醾得并传。","伴直自应留故事，谩栽聊可殿春妍。","年年满架东风艳，梦断词林视草仙。"],"title":"金沙花"}
