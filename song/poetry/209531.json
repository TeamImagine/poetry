{"author":"刘弇","id":209531,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["西南五马照青螺，众惜班春未几何。","绿发桑榆收太早，青云岐路剩来多。","仙家职事清闲好，逋客林泉取次过。","正恐此身休不得，再看邹律起阳和。"],"title":"送螺川张太守二首  其一"}
