{"author":"葛天民","id":84051,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["小亭终日对幽丛，兀坐无言似定中。","苍藓静连湘竹紫，绿阴深映蜀葵红。","猫来戏捉穿花蝶，雀下偷衔卷叶虫。","斜照尚多高柳少，明年更欲种梧桐。"],"title":"小亭"}
