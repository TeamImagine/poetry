{"author":"孙觌","id":239098,"strains":["平平仄平平，仄仄仄仄平。","平○仄仄仄，仄仄平平平。","仄仄仄仄仄，平○仄平平。","仄仄仄仄仄，平○平仄平。","仄平仄仄仄，平仄仄仄平。","平○仄平仄，仄仄仄平平。"],"paragraphs":["真源閟仙扃，一线下佛龛。","来从白马洞，聚作乌龟潭。","触石细瑟瑟，循除走涵涵。","漱齿类啮雪，湔衣真佩蓝。","醉红洒面醒，衰白照影惭。","延缘遂清景，拄策纵幽探。"],"title":"龟潭二首  其一"}
