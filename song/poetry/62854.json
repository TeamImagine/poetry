{"author":"薛季宣","id":62854,"strains":["仄仄仄平仄，平仄平仄平。","平平仄○平，○平仄平平。","平仄仄平仄，平平仄平平。","仄○仄仄仄，平○仄平平。","仄平仄仄平，○○仄○平。","平○仄仄仄，平平仄平平。","仄仄仄平仄，平平仄平平。","平平仄仄○，平平仄平平。"],"paragraphs":["社雨打春色，催落枝上花。","天风振疏篁，离披亦云嘉。","为此念畴昔，官曹掇餐霞。","幕苍远梦梦，寰中感生涯。","落花故有时，掺掺笋当芽。","芳菲日已老，吾游路何赊。","宇宙一凄惨，桑榆未还家。","诗情不自禁，荒园鼓新蛙。"],"title":"春阴三首  其三"}
