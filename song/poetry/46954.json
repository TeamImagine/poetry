{"author":"梅尧臣","id":46954,"strains":["平平仄平平，仄仄平仄仄。","平平平仄平，仄仄平○仄。","仄平仄平仄，○仄仄平仄。","仄仄平平平，平平仄○仄。","仄平平仄平，平仄平平仄。","仄仄○仄平，平平仄平仄。","仄平○仄平，平仄○仄仄。","平平仄仄○，仄仄平平仄。","仄仄仄仄平，平仄仄平仄。","平仄仄平平，仄仄仄平仄。","仄平仄仄仄，仄仄○仄仄。","仄平平平平，平平仄平仄。","仄○平仄平，仄仄平平仄。","仄平平平平，仄仄仄平仄。","平平仄仄平，仄仄平仄仄。","平○仄○平，仄仄○平仄。"],"paragraphs":["潘侯话庐山，落落尤可伏。","初云江上来，远见云中瀑。","舍舟到云外，观瀑已岩麓。","往往逢平田，攒攒爱深木。","竹门悬径微，源水阴藤覆。","坐石浸两骹，炎肤起芒粟。","夕阳穿万峰，高下相出缩。","寻常杳不分，但被烟岚畜。","绝顶水底花，开谢向渊腹。","风力岂能加，日气岂能{日奥}。","揽之不可得，滴沥空在掬。","夜昏投僧居，孤灯望溪曲。","忽闻清磬音，渐近幽林屋。","止侯休多谈，已满我心目。","怀游二十年，梦寐今固熟。","何当借轻舠，一往如飞鹜。"],"title":"潘歙州话庐山"}
