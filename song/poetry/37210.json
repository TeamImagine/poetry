{"author":"陆游","id":37210,"strains":["仄仄平平平仄仄，平平仄仄仄平平。","仄平仄仄仄平仄，仄仄仄平平仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["世事无穷膏火煎，羁魂病骨久羸然。","觉时不及梦差乐，死去始嗟生可怜。","慷慨知非请缨日，推移忽及挂冠年。","扬帆海浦差强意，卧看秋涛蹴远天。"],"title":"舟行戏书"}
