{"author":"刘克庄","id":110253,"strains":["仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["瀑山木落霜寒夜，共读吾家梦得诗。","坐对遗篇忘漏尽，手遮残烛怕风吹。","森严似听元戎令，机警如看国手棋。","千载愚溪相对垒，未应地下友微之。"],"title":"十月二十二夜同方寺丞宿瀑庵读刘宾客集"}
