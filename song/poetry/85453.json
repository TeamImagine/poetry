{"author":"李壁","id":85453,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["新结方桥跨两间，更渠清溜作潺潺。","春来得句因池草，病起无端减带环。","楼迥却愁多见月，城高元不碍看山。","销忧况有诗书在，赢得湖边日日闲。"],"title":"雁湖二首  其二"}
