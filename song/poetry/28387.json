{"author":"洪适","id":28387,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["连绵春雪助凶年，平地盈庭大可叹。","词客罢吟梅散漫，园夫惭报竹平安。","乌鸢腹馁飞穿屋，牛马毛寒病倚栏。","天意欲添人殍野，四时玉烛古来难。"],"title":"雪中叹"}
