{"author":"白居易","id":15418,"strains":["平平仄平仄，仄仄仄平平。","平平平平仄，平仄平仄平。","仄仄仄平仄，仄仄仄平平。","仄仄平平仄，仄平仄平平。","仄○仄仄平，平平仄平平。","平平仄仄○，平仄仄平平。","仄仄仄○仄，仄平仄仄平。","平平仄平仄，○仄仄平平。","平仄仄仄仄，仄仄仄平平。","平○仄平仄，○仄仄平平。"],"paragraphs":["浔阳郡厅后，有树不知名。","秋先梧桐落，春后桃李荣。","五月始萌动，八月已凋零。","左右皆松桂，四时郁青青。","岂量雨露恩，霑濡不均平。","荣枯各有分，天地本无情。","顾我亦相类，早衰向晚成。","形骸少多病，三十不丰盈。","毛鬓早改变，四十白髭生。","谁教两萧索，相对此江城。"],"title":"郡厅有树晚荣早凋人不识名因题其上"}
