{"author":"林逋","id":199761,"strains":["仄仄平平平仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["卧枕船舷归思清，望中浑恐是蓬瀛。","桥横水木已秋色，寺倚云峰正晚晴。","翠羽湿飞如见避，红蕖香袅似相迎。","依稀渐近诛茅地，鸡犬林萝隠隠声。"],"title":"湖上晚归"}
