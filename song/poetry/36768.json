{"author":"陆游","id":36768,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["耿耿残灯夜未央，负墙闲对篆盘香。","风号东北河冰合，月落西南竹影长。","孤鹊欲栖频绕树，寒龟无息穏搘床。","颓然坐睡那知晓，推户朝曦已满廊。"],"title":"夜坐"}
