{"author":"陆游","id":32814,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平平仄，平平平仄仄平平。","仄平平仄平平仄，平仄平平仄仄平。"],"paragraphs":["病思萧条掩绿樽，闲坊寂历锁朱门。","故人别久难寻梦，远客愁多易断魂。","漫漫晚花吹瀼岸，离离春草上宫垣。","此生飘泊何时已，家在山阴水际村。"],"title":"试院春晚"}
