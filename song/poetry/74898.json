{"author":"赵蕃","id":74898,"strains":["仄仄仄仄仄仄平，平平仄仄仄平平。","仄平仄仄平平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["长夜漫漫起饭牛，飞鸢跕跕堕炎州。","是皆有命无悲感，孰若委心安去留。","骏足岂嫌銮辂苦，散才当逭斧斤搜。","吾人故有交期在，出处何须终并游。"],"title":"酬汤莘夫用怀孙温叟韵见贻"}
