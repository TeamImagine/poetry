{"author":"郭印","id":249770,"strains":["仄仄仄仄仄平平，○仄仄平仄○平。","仄仄平平○仄仄，平仄仄仄○平平。","仄平仄仄仄平○，仄仄仄仄仄平平。","仄仄仄平仄平仄，平○仄○平平平。","平平仄仄仄平仄，○仄平平仄仄平。","平平仄平仄平仄，仄仄仄仄平平平。"],"paragraphs":["建置茗饮利无穷，除去睡魔捷如攻。","满箧龙团重绝品，平视紫笋难为同。","定知一啜爽神观，执热往往腋生风。","破碎月轮午窗底，危冠欲堕呼樵童。","成仁岂惮粉身骨，收取袪烦疗疾功。","开陈作经忆桑苎，闭眼便觉精神通。"],"title":"茶诗一首用南伯建除体"}
