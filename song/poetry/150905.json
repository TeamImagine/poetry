{"author":"邓林","id":150905,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["世间无尽是天游，更出吴山最上头。","江面春声潮卷雪，湖心寒影月澄秋。","海门舟楫云开见，瀛屿亭台水载浮。","不比钱塘歌舞处，远怀西北有神州。"],"title":"江湖伟观"}
