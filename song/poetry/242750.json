{"author":"李纲","id":242750,"strains":["平平仄平仄，○仄平平仄。","仄仄平仄平，○仄平仄仄。","仄平仄平平，平仄仄平仄。","平平○仄平，平平平仄仄。","仄平仄仄仄，仄○仄平仄。","○仄平平○，仄仄仄平仄。","平平仄仄平，仄仄平平仄。","平仄仄平仄，仄平仄仄仄。","平仄仄仄平，平平仄○仄。","平仄仄平平，仄仄仄平仄。"],"paragraphs":["天公有眸子，犹把明河洗。","况我聪与明，听乐而视礼。","是心有天游，神用寄双耳。","良哉观世音，圆通端自此。","世人竭耳力，所听不逾里。","闻性含虚空，物蔽乃为宄。","区区假药医，不若求诸己。","虚室既生白，吉祥自止止。","潇洒隐圃翁，灵台湛如水。","须识本来人，莫认贼为子。"],"title":"陈兴宗和示耳聋诗颇佳再次其韵"}
