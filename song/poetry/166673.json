{"author":"陈纪","id":166673,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["穷吟之外百无功，鬓髪萧萧渐已翁。","自枕书眠听夜雨，偶披襟去纳雌风。","男儿未死身难量，豪杰虽贫气未穷。","缓步短筇谁会得，野花啼鸟夕阳红。"],"title":"穷吟"}
