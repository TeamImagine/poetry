{"author":"陆游","id":39828,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄仄。","平仄平平平仄仄，仄平仄仄仄平平。","平平仄仄平平仄，仄仄平仄仄仄平。"],"paragraphs":["白首扁舟返旧邦，逢春直欲倒千缸。","红云夹路蔷薇障，翠羽成层薜荔幢。","莺语枝头常尽日，蝶迷叶底不成双。","闲人烂醉寻常事，中圣先判卧北窗。"],"title":"家园赏花"}
