{"author":"刘希夷","id":34341,"strains":["仄仄平平平，仄平平仄○。","平平仄平仄，仄仄仄平平。","平仄仄平平，仄仄仄平平。","平平仄仄仄，○仄仄○平。","仄平仄平仄，仄仄○平平。","平平仄平仄，○平平仄平。","仄仄仄平仄，仄平○仄仄。","平平仄平平，平仄平平平。","平平仄平仄，平平平仄平。"],"paragraphs":["月出嵩山东，月明山益空。","山人爱清景，散髪卧秋风。","风止夜何清，独夜草虫鸣。","仙人不可见，乘月近吹笙。","绛唇吸灵气，玉指调真声。","真声是何曲，三山鸾鹤情。","昔去落尘俗，愿言闻此曲。","今来卧嵩岑，何幸承幽音。","神仙乐吾事，笙歌铭夙心。"],"title":"嵩岳闻笙"}
