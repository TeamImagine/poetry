{"author":"李复","id":212726,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["九月天高客喜晴，篮舆因兴度溪行。","身逢乐岁留漳浦，心逐秋风入渭京。","日暖登场多稼熟，桑阴具饷野盘盈。","丰年社后多余酒，处处神林箫鼓声。"],"title":"和范君武出郊"}
