{"author":"方岳","id":127668,"strains":["平平仄？仄，平仄仄仄平。","仄仄仄平仄，仄仄平平平。","○平仄仄○，仄仄仄仄平。","平○仄平仄，平仄平○仄。","平○仄平平，○仄平平平。","平平仄仄仄，仄仄仄平平。","仄平仄平仄，仄仄○平平。","○平仄仄平，仄仄○平平。","仄仄平仄平，平仄仄仄平。","平平○仄平，○平平平○。"],"paragraphs":["沙禽有㶉𫛶，偕老矢靡他。","语语浴晴渚，处处眠春莎。","三生爱欲牵，不避弋者罗。","双笼致厓下，穷蹙愁相{目我}。","吾将逸之归，如此红裳何。","方池尺有咫，亦足供逶迤。","眷言树之栅，结屋如渔蓑。","相攸奠尔居，谨勿思江河。","岂但林外鸠，晴雨不我讹。","人斯其视斯，妻柔而夫和。"],"title":"客有致㶉𫛶者"}
