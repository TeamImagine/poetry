{"author":"林希逸","id":119771,"strains":["平仄仄平平，平○○仄平。","仄平平仄仄，仄仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["良夜步郊坰，飞看过水星。","四垂青漠漠，一点白荧荧。","瑞彩浮莲渚，流光渡蓼汀。","不应天共转，恍若月初经。","错认珠生蚌，还疑草化萤。","须臾云半黑，渔火个边青。"],"title":"飞星过水白"}
