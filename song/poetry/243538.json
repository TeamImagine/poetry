{"author":"晏殊","id":243538,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["点滴行云覆苑墙，飘萧微影度回塘。","秦声未觉朱弦润，楚梦先知薤叶凉。","野水有波增澹碧，霜林无韵湿疏黄。","萤稀燕寂高窗暮，正是西风玉漏长。"],"title":"赋得秋雨"}
