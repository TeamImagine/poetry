{"author":"戴昺","id":117758,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平平平仄平平。","平平仄仄平平仄，仄仄平平仄仄平。"],"paragraphs":["信是抟沙放手开，渴心空想细论杯。","等闲不见便逾月，如此相从能几回。","旧雨已孤重九菊，新诗宜探小春梅。","骑馿索句真颜面，要向清溪洗出来。"],"title":"代简约诸同官探梅"}
