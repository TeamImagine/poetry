{"author":"李纲","id":243126,"strains":["仄仄仄平平仄仄，仄平仄仄仄平平。","平平平仄仄平仄，仄仄仄平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["乍雨乍晴三月节，半开半合百花枝。","伤心春望不堪远，感事泪痕长欲垂。","塞北但知随水草，江南何事插旌麾。","上林无限莺花老，应怪来游凤辇迟。"],"title":"寓宁国县圃中桃李杂花盛开感而赋诗  其二"}
