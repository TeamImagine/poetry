{"author":"刘禹锡","id":10796,"strains":["平○平仄仄，仄仄仄仄○。","平仄仄仄平，平平平仄平。","平平仄仄仄，平平仄○平。","仄○仄仄平，平○仄仄○。","○平仄○仄，平仄仄仄平。","仄平平仄平，仄仄平平平。","平平○平平，平仄平平平。","仄平平○仄，仄仄平平平。"],"paragraphs":["松间风未起，万叶不自吟。","池上月未来，清辉同夕阴。","宫征不独运，埙篪自相寻。","一从别乐天，诗思日已沈。","吟君洛中作，精绝百炼金。","乃知孤鹤情，月露为知音。","微之从东来，威凤鸣归林。","羡君先相见，一豁平生心。"],"title":"乐天寄洛下新诗兼喜微之欲到因以抒怀也"}
