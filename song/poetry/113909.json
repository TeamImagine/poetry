{"author":"马遵","id":113909,"strains":["平仄平平平仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["连蹇多年心欲灰，厌为俗吏走尘埃。","岂知黄纸新书下，还送青毡旧物来。","武骑强为终不意，河南难问愧无才。","一麾早晚江湖去，相与持螯共酒杯。"],"title":"再入台作"}
