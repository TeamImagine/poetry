{"author":"洪适","id":28763,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["淮水汤汤自古传，王家衮衮更多贤。","人门秀出乌衣右，时论谁居凤阁先。","已有声名腾众口，故应勋业在长年。","安知今代文章伯，定是前身李谪仙。"],"title":"寿王饶州  其一"}
