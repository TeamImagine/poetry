{"author":"何梦桂","id":151801,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["知君说相压南州，相我空贻白发羞。","但得羊裘归钓泽，安知燕颔去封侯。","穷通有分都休问，出处难言已自谋。","一笑相看出山去，逢人莫道见壶丘。"],"title":"赠电目相士"}
