{"author":"李廌","id":218895,"strains":["平平仄仄仄平平，平仄仄平仄仄平。","仄仄仄○平○仄，仄平平仄仄平平。","仄平仄仄○○仄，平仄平平仄仄○。","仄仄仄平平仄仄，仄平平仄仄平仄。"],"paragraphs":["春光故故恼人情，新葺茆茨欲醉经。","积雨水衣龙颔滑，晚晴山翠佛螺青。","月边柳色疏疏见，风外梅花细细听。","半夜白云生石枕，润珠蒸湿醉魂醒。"],"title":"和郑十三东斋言事二首  其二"}
