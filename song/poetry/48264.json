{"author":"杨万里","id":48264,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["茂林修竹翠光中，那得披蓑一老翁。","白石砌成珠子径，黄茅裹却水晶宫。","夏凉冬暖非人境，雪打霜封即钓篷。","老子明朝便东去，更携瓦枕享松风。"],"title":"留题筠庵以茅盖层出如蓑衣然"}
