{"author":"苏颂","id":179017,"strains":["平平仄平仄平平，○平○平仄仄平。","平○平仄仄仄仄，仄平仄仄平○仄。","仄平平仄仄仄仄，平平仄仄平平平。","仄平仄仄仄平仄，仄仄平仄平平平。","仄○平仄仄仄仄，平仄仄仄平平平。","○○平仄仄○仄，仄仄○仄平平○。","仄平仄仄平仄仄，○平平仄平平平。","平平平平平○仄，平仄仄仄平平平。","仄○仄仄仄○仄，仄仄仄仄平平仄。","平平仄仄仄平仄，○仄仄仄平平平。","平平仄仄仄仄仄，平仄平仄平平平。","平平仄仄仄平仄，平平○仄平○平。","仄平平仄○○仄，仄仄平仄平平○。","仄平平仄仄平仄，平仄仄平平仄平。","平平仄平仄平仄，平仄仄仄○平平。","平平仄仄仄平仄，仄平平仄平仄平。","仄○仄仄平仄仄，仄平平仄平平平。","平平仄仄仄平仄，仄平仄仄○平平。","仄平仄仄仄平仄，仄仄平仄平平平。","仄平仄仄仄平仄，○仄平仄○平平。"],"paragraphs":["江西剧藩曰南康，其山空青水贡漳。","环封千里十巨邑，邑皆万室居相望。","地穷吴境杂楚粤，民生窘急矜豪强。","积奸叠讼狃成俗，吏治纷扰多颓纲。","缓其衔辔乃纵弛，绳以密网还滋彰。","中和之政固难立，要在教化完堤防。","尔来守宰尤慎择，长人之计非寻常。","仪仪阎君文且敏，风韵粹絜含珪璋。","昨从筦榷荐称最，就委墨绶雩川旁。","周才治剧有余地，犹以骥𫘧腾康庄。","牛刀砉騞解众理，排击曾未婴铦芒。","声华早已擅朝采，群公称荐交封章。","况今知己正当路，拔擢贤俊登周行。","谓宜平步陟清要，何乃远官天一方。","平时进人用资履，详试政事观循良。","毋嗟邑令尚沉滞，昔贤为吏多践扬。","汉庭卓鲁终作辅，孔门言季俱升堂。","于时百里振嘉誉，逮今史简传清芳。","勉哉远继数贤迹，坐使慈惠流江乡。","政成绩茂奏丹扆，行矣台阁看徊翔。"],"title":"送阎秘丞宰雩都"}
