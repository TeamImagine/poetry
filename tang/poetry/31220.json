{"author":"章谒","id":31220,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["残霞卷尽出东溟，万古难消一片冰。","公子踏开香径藓，美人吹灭画堂灯。","琼轮正辗丹霄去，银箭休催皓露凝。","别有洞天三十六，水晶台殿冷层层。"],"title":"对月"}
