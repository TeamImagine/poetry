{"author":"郭印","id":249713,"strains":["仄平平仄仄，仄平仄仄仄。","仄仄仄仄仄，仄仄平平仄。","仄平平平平，平仄仄○仄。","仄仄平平平，仄平仄仄仄。","仄仄仄平平，平平仄平仄。","仄平平○仄，仄仄仄平仄。","仄○平仄仄，仄仄平○仄。","仄仄仄仄仄，仄平平仄仄。","仄仄仄仄平，平平仄平仄。","仄平仄平平，仄仄仄平仄。"],"paragraphs":["圣人阐性命，易书所自作。","要令末世士，悟取先天学。","俗儒何纷纷，私意妄穿凿。","或被阴阳拘，或遭象数缚。","执一以为真，盲夫妄扪摸。","我尝皆过眼，去道转辽邈。","粤从探释氏，奥处窥其略。","返照日月久，豁然生妙觉。","八卦未画初，玄门启关钥。","向来百家言，尽把束高阁。"],"title":"闲中读易"}
