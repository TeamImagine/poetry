{"author":"陈杰","id":144738,"strains":["平平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["初闻难及庐山老，晚见丧归南海翁。","犹被恤章虽弗逮，竟成全节略相同。","事惟有死仲连子，貌乃如生颜鲁公。","不尽哀荣千载下，爽鸠墟垅几秋风。"],"title":"挽雷尚书丧归二首  其二"}
