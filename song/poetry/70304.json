{"author":"沈继祖","id":70304,"strains":["仄平仄平仄，○平仄仄平。","平平仄平仄，仄仄平平平。","平仄仄仄仄，仄仄平仄○。","仄平仄平平，仄仄平平平。","仄○仄仄仄，平平平平平。","仄仄平仄仄，仄仄仄平仄。","仄平仄平仄，仄平平仄平。","仄仄仄平仄，仄仄平平○。","仄平平仄仄，仄仄平○平。","仄仄平仄仄，仄平平平平。","仄仄仄平仄，○平○平平。","平平仄仄○，平仄平平平。","仄○○平仄，仄仄平仄平。","平仄平仄○，仄○仄仄平。","平仄平仄仄，仄仄○仄平。","仄平平平仄，仄仄仄平○。","仄平平仄平，仄平平仄平。","平平平仄仄，仄平平平平。","平平○仄仄，仄仄仄仄平。","仄平平仄仄，平平仄平平。","仄仄平平平，○仄仄仄平。","仄仄平仄仄，平○平平平。","仄平平仄仄，仄平平仄平。","平平仄仄仄，仄仄平仄平。","○○仄仄仄，仄平仄○平。","仄○仄平仄，仄平○仄平。","仄平仄仄仄，平仄平仄平。","平仄仄平仄，仄仄平平平。","平仄平平仄，仄仄仄仄平。","平平仄仄仄，仄仄平仄平。"],"paragraphs":["我来盛山郡，从公岁及期。","公之字鳏寡，乳保于婴儿。","公去再改岁，所去尤见思。","至今盛山民，敬奉卢公祠。","借留既不遂，涪江移州麾。","两地虽少异，所爱则均施。","去秋少城役，与公同试闱。","把臂道畴昔，耿耿青灯期。","对床风雨夜，夜语惊闻鸡。","日有文字乐，唱酬多新诗。","讫事遍游览，扁舟更同归。","涪陵五日留，民物何熙熙。","道中行歌者，拍手童稚嬉。","终岁闾里间，不闻吏卒追。","皆曰贤太守，父母其忍欺。","政成多休暇，百废举无遗。","美哉轮奂新，有堂崇故基。","名堂形至意，爱民真天资。","同时王别驾，誉处出一辞。","醉余书榜字，银钩照江湄。","有客涪陵来，称颂世所稀。","坐想觞咏乐，形留而神驰。","愿同邹湛辈，记名千载垂。","惟公甚盛德，岂待于发挥。","当闻卜式语，治民适其宜。","辟如牧羊者，败群当去之。","雪霜与雨露，天以成四时。","威克与刚克，要不伤于慈。","公蕴经纶妙，未易坐井窥。","因诗赞一二，以诏来者知。"],"title":"爱民堂为涪陵卢使君题"}
