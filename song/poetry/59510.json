{"author":"陈造","id":59510,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["闯首亨衢属壮年，即今奔骛恐徒然。","时情合退羊肠步，宦路难加马腹鞭。","朱紫浪惊流俗眼，风骚要拍古人肩。","归休计办君当贺，儿辈新营种秫田。"],"title":"再次韵酬俞君任"}
