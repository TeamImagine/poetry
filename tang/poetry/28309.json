{"author":"陆龟蒙","id":28309,"strains":["平平仄仄仄，平仄仄平平。","仄仄平平仄，○平仄仄平。","仄平○？仄，平仄仄？平。","仄平平平仄，平仄仄仄○。","仄平○仄仄，平○仄平？。","仄仄平平仄，平平仄仄平。","平平平仄仄，仄○仄平仄。","仄仄平平仄，平平仄仄平。","平○平仄仄，仄仄仄平平。","平仄平平仄，平平仄○平。","平○○仄仄，平仄仄平平。","仄仄平平仄，平平仄仄○。","仄平平仄仄，平仄仄平平。","○仄仄平仄，平平○仄平。","仄平平仄仄，仄仄仄平平。","仄仄平平仄，平○仄仄平。","仄平○仄仄，平仄仄平平。","平仄平○仄，平平仄平平。","仄平平仄仄，平○仄平平。","仄仄平平仄，仄○仄仄平。","平平平仄仄，平仄仄仄平。","仄仄平○仄，平平仄仄平。","仄平平仄仄，平仄仄平平。","仄仄仄平仄，平平仄仄平。","○平平仄仄，平仄仄平平。","仄仄平平仄，平平仄○平。","仄平○仄仄，平仄仄平？。","仄仄平平仄，平平仄仄平。","平平仄平仄，○仄仄平○。","仄仄平平仄，平平仄仄平。"],"paragraphs":["身闲唯爱静，篱外是荒郊。","地僻怜同巷，庭喧厌累巢。","岸声摇舴艋，窗影辨蟏蛸。","径祗溪禽下，关唯野客敲。","竹冈从古凸，池缘本来{幽页}。","早藕擎霜节，凉花束紫梢。","渔情随锤网，猎兴起鸣{骨孝}。","好梦经年说，名方着处抄。","才疏惟自补，技痒欲谁抓。","窗静常悬{艹/杂}，鞭闲不正鞘。","山衣轻斧藻，天籁逸弦匏。","蕙转风前带，桃烘雨后胶。","藓干黏晚砌，烟湿动晨庖。","沈约便图籍，扬雄重酒肴。","目曾窥绝洞，耳不犯征铙。","历外穷飞朔，蓍中记伏爻。","石林空寂历，云肆肯哓𫍢。","松桂何妨蠹，龟龙亦任嘲。","未能丹作髓，谁相紫为胞。","莫把荣枯异，但和大小包。","由弓猿不捷，梁圈虎忘虓。","旧友怀三益，关山阻二崤。","道随书簏古，时共钓轮抛。","好作忘机士，须为莫逆交。","看君驰谏草，怜我卧衡茅。","出处虽冥默，薰莸肯溷殽。","岸沙从鹤印，崖蜜劝人{艹/摷}。","白菌盈枯枿，黄精满绿筲。","仙因隐居信，禅是净名教。","勿谓江湖永，终浮一大瓟。"],"title":"奉和袭美新秋言怀三十韵次韵"}
