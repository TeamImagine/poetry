{"author":"杨杰","id":186636,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["今古忙忙利禄间，几人能此叩松关。","猿惊鹤怨不知处，虎踞龙蟠空见山。","芳草路随流水远，老僧心共白云闲。","淮南旧隐抛离久，一诵移文一愧颜。"],"title":"游北山"}
