{"author":"孔武仲","id":199177,"strains":["平平平仄平，平平平仄仄。","平平仄仄仄平平，仄仄平平仄仄仄。","仄平平仄仄仄仄，平仄平平仄平仄。","平仄平仄平，仄仄仄仄仄。","平平平仄仄，仄仄平平仄。","平平平仄○，○仄平仄仄。","仄仄仄仄平，仄仄平平仄。"],"paragraphs":["羲之之墨池，渊明之醉石。","人生嗜好亦天然，岂顾书淫与酒癖。","一时声价动宇宙，千古林泉记踪迹。","书固吾不能，酒亦久不吃。","支笻葱翠畔，鉴影泓澄侧。","萧然欣会间，颇类师也辟。","所慕不靳能，舍此山南宅。"],"title":"二贤"}
