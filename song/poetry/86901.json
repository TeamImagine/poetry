{"author":"韩淲","id":86901,"strains":["平仄平平仄，平平仄仄平。","平平平仄仄，平仄仄平平。","仄仄平仄仄，平平平仄平。","平平平仄仄，仄仄仄平平。"],"paragraphs":["松竹连花树，田园带隠庐。","青衫宁累我，黄卷不孤渠。","载酒期问字，经邱逢命车。","庞公虽浪出，且慰故人疏。"],"title":"邢大声广声于去非携酒约解元衡毕叔文及蕃过陈叔尹值叔尹之出成四十字"}
