{"author":"刘才邵","id":250812,"strains":["平平仄仄平平平，仄平○仄平平平。","○平仄仄平平仄，仄平平平平仄平。","仄平平仄仄平仄，仄仄平平平仄仄。","仄○仄仄仄平平，仄仄○平平仄仄。","平仄平平仄平仄，平○仄平○仄仄。","平平仄仄○平平，平○平平仄平仄。","平平仄仄平平仄，仄仄平平○仄仄。","○平仄仄仄平仄，仄仄平平○平仄。","仄○仄仄平平平，○平仄仄○平平。","平平平仄仄○仄，平仄仄仄平平平。","平○○平仄平平，平平仄仄仄仄平。","仄仄○平仄仄仄，○平平仄平○平。","平平仄仄仄仄○，平平仄平平仄平。","仄○平仄仄平平，○仄平○仄仄平。"],"paragraphs":["红轮晓上扶桑东，五云正绕丹琳宫。","临芳阁外霜筠合，碧桃溪边香露浓。","是时初喜识公面，小阁清香飞大篆。","整冠共读御书碑，翠琰填金光炫转。","朝野欢娱气清淑，宫中圣人亲授箓。","云𫐌白昼临瑶坛，来听新翻步虚曲。","谁知世故多盈缺，况复年华如电掣。","相逢不拟说前事，北望伤心堕清血。","忆从弱岁游都城，相知满眼如繁星。","今来寥落似将晓，知有几点悬青冥。","公如长松出霜林，童颜不受岁月侵。","我亦从来世味薄，三宫铅汞曾留心。","知公炼骨骨已轻，知公养丹丹已成。","要看恢复见清平，且作人间白石生。"],"title":"赠刘道正"}
