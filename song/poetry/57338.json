{"author":"梅尧臣","id":57338,"strains":["仄仄平仄仄，仄平平仄仄。","仄○仄仄平，仄仄平仄仄。","平平仄仄仄，仄仄○○仄。","仄○平仄○，仄仄仄平仄。","平平仄仄平，仄仄○仄仄。","仄○平仄仄，仄仄仄平仄。"],"paragraphs":["既负天下望，必忧天下责。","每闻谏诤辞，苦意多矫激。","心存义勇赤，气与虹霓白。","所论言必从，岂若水投石。","阴邪日已销，事理颇已得。","莫将经济术，抑郁向胸臆。"],"title":"依韵奉和永叔感兴五首  其二"}
