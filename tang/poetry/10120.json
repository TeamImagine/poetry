{"author":"韩愈","id":10120,"strains":["仄仄仄平仄，仄平○平仄。","平平仄平仄，平○平仄仄。","仄仄平仄仄，仄○仄仄仄。","○平仄○○，平平○平仄。","平平平仄平，仄仄仄仄仄。","仄仄仄仄平，平平仄仄仄。","平平仄仄平，平平平○仄。","平平平仄仄，平仄平仄仄。"],"paragraphs":["足弱不能步，自宜收朝迹。","羸形可舆致，佳观安事掷。","即此南坂下，久闻有水石。","拕舟入其间，溪流正清激。","随波吾未能，峻濑乍可刺。","鹭起若导吾，前飞数十尺。","亭亭柳带沙，团团松冠壁。","归时还尽夜，谁谓非事役。"],"title":"南溪始泛三首 三"}
