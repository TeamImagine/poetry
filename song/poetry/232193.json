{"author":"李彭","id":232193,"strains":["仄平平○○仄仄，平平平仄仄仄仄。","仄平仄○仄平平，仄○平仄仄仄仄。","仄平平仄仄？平，仄仄○平仄○平。","仄平平平仄仄○，仄仄仄平平平平。","平平平仄仄平仄，平○仄仄平仄仄。","平仄仄仄仄仄平，仄平仄仄仄仄仄。","平平平仄仄仄○，仄仄○平仄仄平。","平平仄平仄仄仄，仄仄平平平仄平。"],"paragraphs":["邺侯家藏三万轴，牙签新若手未触。","此翁眼如九秋鹰，一过成诵不再读。","愧非玄晏独峥嵘，复愧王郎著论衡。","案头萤干太苦相，久假不归何痴生。","开州公子好奇古，胸中宝笈森四库。","安用邺候插架书，向来借我纸上语。","频年多病百不如，凖拟传书学截蒲。","还君一鸱细故尔，莫厌时时开锁鱼。"],"title":"送所借书还王生"}
