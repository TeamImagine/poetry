{"author":"刘禹锡","id":11274,"strains":["仄仄平平仄，平平○仄平。","仄平平仄仄，平仄仄平平。","平仄平平仄，仄仄平仄平。","仄平○仄仄，平仄仄平平。","仄仄平平仄，平平仄○平。","仄平平仄仄，仄仄仄○○。","仄仄平平仄，平平仄仄平。","平平平仄仄，仄仄仄仄○。","平仄平平仄，平平仄仄平。","平平平仄仄，平仄仄○平。","平仄平○仄，平平仄仄平。","仄平仄平仄，仄仄仄○平。"],"paragraphs":["洛下今修禊，群贤胜会稽。","盛筵陪玉铉，通籍尽金闺。","波上神仙妓，岸旁桃李蹊。","水嬉如鹭振，歌响杂莺啼。","历览风光好，沿洄意思迷。","櫂歌能俪曲，墨客竞分题。","翠幄连云起，香车向道齐。","人夸绫步障，马惜锦障泥。","尘暗宫墙外，霞明苑树西。","舟形随鹢转，桥影与虹低。","川色晴犹远，乌声暮欲栖。","唯余踏青伴，待月魏王堤。"],"title":"三月三日与乐天及河南李尹奉陪裴令公泛洛禊饮各赋十二韵"}
