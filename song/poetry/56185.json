{"author":"张孝祥","id":56185,"strains":["平平平仄平，平仄仄平仄。","仄平仄平仄，仄仄仄仄仄。","仄仄仄仄平，平平平仄仄。","仄平仄仄仄，仄○仄平○。","平平平平平，仄仄仄仄仄。","仄平仄平平，仄仄仄○仄。","平平仄仄仄，平仄仄平仄。","平平○仄仄，仄仄○仄仄。","仄○仄平仄，仄仄仄平仄。","○○○平仄，○仄仄平仄。","仄仄仄平平，平○仄○仄。","仄平平平仄，平仄仄仄仄。","平平仄平仄，平仄仄平仄。","仄仄仄仄平，平平仄平仄。","○平仄仄仄，仄仄平仄仄。","○平○○平，平仄平仄仄。","平平平平仄，平仄仄平仄。","仄仄仄平平，○平○平仄。"],"paragraphs":["今时朱仲钦，文字有奇气。","潜幽睹天奥，隽永得古味。","袖手阅世纷，虚心余乐地。","那持瘴野节，不从羽林骑。","埋轮吾宗英，补衮五色雉。","去年对延英，御坐再三起。","忧民甚己溺，稽古乃心醉。","天衢行日月，发轫从此始。","会当纪鸿业，我笔墨先泚。","相期并征诏，禁殿直清邃。","尚忆此追游，班中语相谓。","我怀江湖去，初服反芰制。","闲边静成趣，岐路险多畏。","此事属两君，它年傥终惠。","长篇起予病，妙语充法施。","调高和难工，初学惭纸费。","郊原春无数，风日极清美。","已遣具方舟，重游更须记。"],"title":"再用韵呈仲钦元顺"}
