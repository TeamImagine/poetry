{"author":"郑良士","id":35831,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄平平平。","平平仄仄平平仄，仄仄平平仄仄平。"],"paragraphs":["画破青山路一条，走鞭飞盖去何遥。","碍天岩树春先冷，锁院溪云昼不销。","霅上茗芽因客煮，海南沈屑为斋烧。","谁能学得空门士，冷却心灰守寂寥。"],"title":"寄富洋院禅者"}
