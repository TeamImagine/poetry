{"author":"李颀","id":53982,"strains":["仄仄仄平平仄仄，仄仄平平仄平仄。","平○仄仄○仄平，仄仄○○仄平仄。","○平平仄仄○平，仄仄平平平仄平。","仄仄平平仄平仄，平平仄仄仄平平。","仄平仄仄○平仄，○仄平平仄○仄。","仄仄平平平仄仄，平平仄仄平平仄。","平平仄仄仄平平，仄仄○○？仄平。","平仄平平○平仄，平平仄仄仄平平。"],"paragraphs":["识子十年何不遇，只爱欢游两京路。","朝吟左氏娇女篇，夜诵相如美人赋。","长安春物旧相宜，小苑蒲萄花满枝。","柳色偏浓九华殿，莺声醉杀五陵儿。","曳裾此日从何所，中贵由来尽相许。","白袷春衫仙吏赠，乌皮隐几台郎与。","新诗乐府唱堪愁，御妓应传𫛛鹊楼。","西上虽因长公主，终须一见曲陵侯。"],"title":"送康洽入京进乐府歌"}
