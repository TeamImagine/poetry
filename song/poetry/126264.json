{"author":"叶茵","id":126264,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["态度脂韦不自持，对人无柰小腰肢。","好于彭泽归来日，瘦似章台别去时。","隠隠轮蹄端不恶，深深亭榭最相宜。","流莺百啭春光老，拟折柔条寄所思。"],"title":"柳"}
