{"author":"王十朋","id":23175,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["奔走方嗟力不任，得公一杖直千金。","竹能有面如人面，人亦虚心似竹心。","渡水只愁龙欲化，入山应与凤联吟。","翰林虞部相酬赠，同舍交情复见今。"],"title":"州宅十二咏 景卢赠人面竹杖"}
