{"author":"徐玑","id":88933,"strains":["○平仄平仄，仄仄仄仄平。","平平仄仄仄，仄仄平仄平。","平平仄仄平，仄仄平仄平。","仄仄平仄平，平仄仄仄平。","平平仄平平，仄仄仄仄平。","仄仄仄仄仄，平仄平仄平。","平仄平仄平，仄仄平○平。"],"paragraphs":["长江欲趋海，日夜不肯休。","终然至海后，大小同一流。","君家学海名，旧有江上楼。","取义诚在斯，终始志欲侔。","云门接沧波，碧玉浩远浮。","一瞬便可得，垂则良易求。","兹道无小成，勉矣归藏修。"],"title":"题林氏学海楼"}
