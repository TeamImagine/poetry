{"author":"赵蕃","id":73798,"strains":["仄平仄平○仄仄，仄平仄仄平仄仄。","仄平仄仄仄平仄，仄平仄仄仄仄仄。","平平平平仄平仄，平平○仄仄仄仄。","仄○仄仄○○○，平仄平平仄平仄。","仄平仄平仄平仄，平平仄仄平平仄。","仄平仄仄○仄○，仄仄平平○○仄。","平平平○仄平仄，平仄仄平平仄仄。","仄○仄仄仄平平，仄○○仄仄仄仄。"],"paragraphs":["往年敌来如破竹，九州泛若浮海粟。","郑公仗节守冯翊，毅然可杀不可辱。","飘流南浮适兹里，平生行事耳目熟。","几回下马过其坟，溪水洄洄抱山足。","季孙甚才耻为吏，哦诗欲效云台谷。","四篇赠我劳我行，入手为之三过读。","君家泾县亦工此，知者尚稀凡眼肉。","会看入洛似机云，不应如我但碌碌。"],"title":"季奕枉诗送行借审知韵奉别并呈伯元"}
