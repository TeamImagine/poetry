{"author":"陈傅良","id":66234,"strains":["平平平仄平平仄，仄仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["重交宁问田安在，急义固于官不知。","膴仕幸多花萼好，幽栖宜与竹林期。","床头周易吾将老，案上楞严晚得师。","此意自应天予后，峄阳未琢长孙枝。"],"title":"挽林承信"}
