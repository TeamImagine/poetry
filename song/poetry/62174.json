{"author":"虞俦","id":62174,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["乘槎有客泛仙潢，咋指泥涂悔我狂。","此去不烦推谢令，向来宁是尼臧仓。","愁惊过雁乡心碎，喜溢浮蛆瓮面香。","金井老梧秋色重，时翻危叶堕银床。"],"title":"七月三十日大雨连宵  其二"}
