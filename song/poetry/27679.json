{"author":"邓深","id":27679,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。","仄平平仄平平仄，平仄平平仄仄平。"],"paragraphs":["间点疏花稻已香，老农犹未拟丰穰。","不堪雌霓频妨雨，反厌雄风但作凉。","傍日猖狂唯野马，为霖信息欠商羊。","忽惊头上云雷集，甘注如倾洗夕阳。"],"title":"喜雨"}
