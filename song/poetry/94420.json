{"author":"蔡沈","id":94420,"strains":["平平仄平仄，仄仄仄平平。","仄仄仄○平，仄仄仄？平。","仄仄仄仄仄，仄仄仄平平。","平平平仄仄，○平仄平平。","仄○仄仄仄，仄仄平仄平。","仄仄仄平平，仄平仄平平。","平仄仄仄仄，仄仄仄仄平。","○平仄平仄，仄平平仄平。","仄仄仄平仄，仄平平仄平。","平○仄仄仄，仄仄平平○。","仄平平仄平，平平○平平。","平平仄仄仄，仄仄○平平。"],"paragraphs":["人心具天德，气禀有昏明。","学以致其知，善恶义迺陈。","恶既在必去，善即在持循。","知之虽曰至，行之贵乎诚。","念虑或未实，覆护寻亦生。","遂令负初心，怛焉愧于人。","君子必谨独，暗室十目瞋。","毫厘不苟徇，隠微常战兢。","好恶慊于己，择言无在身。","由中以达外，万善皆精纯。","大书毋自欺，高斋扁新名。","居常目在是，以况汤盘铭。"],"title":"玉堂真丈索毋自欺斋诗"}
