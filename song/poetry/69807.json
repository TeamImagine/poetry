{"author":"王炎","id":69807,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["把杯方喜挹流霞，照眼骊珠重拜嘉。","庭下满生书带草，胸中宜吐笔头花。","敢言策足攀贤躅，独幸游心泳圣涯。","谁谓蓬莱云气远，此中清閟即仙家。"],"title":"次韵杨秘监馆中留题  其一"}
