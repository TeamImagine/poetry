{"author":"孙应时","id":82370,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["一朝倾盖更倾心，颇畏人惊语太深。","乍可陶庐烦送酒，难堪偃室傍鸣琴。","君今此去班群玉，我亦何言托断金。","啼鴂飞花春又了，萧萧风雨卧山林。"],"title":"送别常叔度知县  其二"}
