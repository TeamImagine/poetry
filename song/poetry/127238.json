{"author":"方岳","id":127238,"strains":["仄仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["圣泽如春雨露宽，弃遗犹不绝衣冠。","万钉宝带翁无分，一幅花绫孙有官。","得免白丁何啻足，亲曾黄甲不堪看。","九经幸自澜翻熟，但守青灯雪屋寒。"],"title":"石孙受命"}
