{"author":"徐铉","id":37300,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["孙家虚坐吊诸孤，张叟僧房见手书。","二纪欢游今若此，满衣零泪欲何如。","腰间金印从如斗，镜里霜华已满梳。","珍重远公应笑我，尘心唯此未能除。"],"title":"文彧少卿文山郎中交好深至二纪已余暌别数年二子长逝奉使岭表途次南康吊孙氏之孤于其家睹文彧手书于僧室慷慨悲叹留题此诗"}
