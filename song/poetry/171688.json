{"author":"刘参","id":171688,"strains":["仄仄仄平平，○平仄仄平。","平○○仄仄，仄仄仄平○。","仄仄平平仄，平平仄仄平。","平平平仄○，仄仄仄平平。","平仄平平仄，平仄仄仄平。","仄平仄平仄，平仄仄平平。","平仄平平仄，平平仄仄平。","仄平平仄仄，○仄仄○平。","仄仄平平仄，平平仄仄平。","仄平平仄仄，○仄仄平平。"],"paragraphs":["古帝此登仙，霓旌不复还。","孤标苍岭外，屹立紫烟间。","上下形端柱，周回影转环。","根疑连海峤，顶欲突天关。","莲出湖心迥，苔漫辙迹斑。","傍存炼丹釜，低瞰步虚山。","猿狖何能到，鸾凰自可攀。","画矜名手眇，吟怯钜题艰。","雁荡非灵异，兰岩鄙宴闲。","缙云游览处，胜概甲人寰。"],"title":"仙都山"}
