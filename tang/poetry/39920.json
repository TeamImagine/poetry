{"author":"皎然","id":39920,"strains":["仄平○仄平，○仄仄平仄。","仄平平平仄，仄仄○平仄。","仄仄仄平○，平平平○○。","平平平仄仄，仄仄平平仄。","○仄仄仄平，○○仄仄仄。","仄仄仄平仄，仄平○○仄。","平○仄仄平，平仄仄平仄。","平仄仄平平，平平仄平仄。","平平平仄仄，○仄平仄仄。","仄仄平仄○，○平平仄仄。"],"paragraphs":["夜闲禅用精，空界亦清迥。","子真仙曹吏，好我如宗炳。","一宿觌幽胜，形清烦虑屏。","新声殊激楚，丽句同歌郢。","遗此感予怀，沈吟忘夕永。","月彩散瑶碧，示君禅中境。","真思在杳冥，浮念寄形影。","遥得四明心，何须蹈岑岭。","诗情聊作用，空性惟寂静。","若许林下期，看君辞簿领。"],"title":"答俞校书冬夜"}
