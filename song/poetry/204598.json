{"author":"黄裳","id":204598,"strains":["仄仄平平仄仄仄，平平平仄仄平平。","仄平平仄仄平仄，平仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["数卷真经学两忘，何须疑蝶更疑庄。","水云生计不知老，诗酒光阴无限长。","何处猿声残客梦，有时风信漏天香。","锺山不愧移文士，信步寻幽到草堂。"],"title":"题南华洞"}
