{"author":"吴芾","id":17898,"strains":["仄平仄平仄仄平，仄仄平平仄○仄。","平仄○平仄仄○，仄平仄仄平○仄。","仄仄平平仄仄○，仄仄仄平平仄仄。","仄仄仄仄平仄○，仄仄仄平平仄仄。","仄○平○仄○平，仄仄仄平平仄仄。","仄平平仄仄平平，仄○仄仄平平仄。","○平仄仄仄平平，仄仄平平○仄仄。","平平○仄仄平平，仄仄仄平平仄仄。","仄平仄仄仄仄平，仄仄仄平平○仄。","仄平仄仄仄○平，仄○仄仄平平仄。"],"paragraphs":["上人手持隠静书，示我刊成送行句。","飘忽如云不可留，又归隠静山中去。","自谓为僧亦有缘，获事老师非易遇。","第念学道须遍参，要证此心归宿处。","退量天分不如人，亦复性资非颖悟。","那能终日坐蒲团，只看水上浮杯渡。","挑囊亦欲走诸方，趁此年龄犹未暮。","他时参竟却归来，伴我老师岩上住。","上人此意似可嘉，止是出家儿调度。","老师若也可其言，不应忘却来时路。"],"title":"忠侍者自隠静来既归觅诗因述其意以赠之自可呈似简堂老师也"}
