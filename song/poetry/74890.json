{"author":"赵蕃","id":74890,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平仄平仄，仄仄仄仄仄平平。","仄平仄仄平平仄，仄仄仄平平仄平。"],"paragraphs":["传得新诗字字惊，佛廊骤识病身轻。","李邕昔已求工部，文举今宜荐祢衡。","祇道迷邦尚蓝缕，试令吐气即峥嵘。","一官不作来南限，取友得交齐鲁生。"],"title":"呈欧阳伯威"}
