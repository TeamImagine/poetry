{"author":"洪朋","id":224387,"strains":["平平仄平仄平仄，平平仄仄平仄○。","平平仄平仄仄仄，仄？仄仄平平平。","平平仄仄平仄仄，仄平仄仄○平平。","平平仄仄仄平仄，平平平仄仄○仄。","平平仄仄○仄仄，仄仄平平平仄仄。","？平平仄仄平仄，仄仄平平平仄仄。","平平平仄平○○，仄仄平平仄平仄。","平仄仄平仄○仄，仄仄平平平仄仄。"],"paragraphs":["春风忽然满天地，篮舆便作城北行。","招提古台极洒落，况迺万物皆欣荣。","梅花万点真可惜，柳条弄色如含情。","初筵便饱李侯德，挥犀河汉倒空碧。","连山向晚更妩媚，落日澄江青黛色。","嫦娥冰镜挂天阙，共照清樽情屡极。","诸公推毂锺王间，醉墨淋漓满僧壁。","归与不知所如往，但觉清风生两腋。"],"title":"奉陪李安上主簿游秋屏阁"}
