{"author":"吴龙翰","id":155657,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["玻璃万顷海天秋，相国如居天上头。","锦帐围山丹荔熟，银梭织水子鱼游。","地灵自古称多士，人物当今列上流。","二季一翁家学在，湄洲即是蜀眉州。"],"title":"见刘后村先生  其二"}
