{"author":"冯时行","id":16633,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["人间平地有危机，归去应先未辱时。","少著青衫元自懒，老簪华发更何疑。","向曾汩没痕犹在，尚此廉纤愧自知。","惟有冥鸿心一寸，从今寤寐考槃诗。"],"title":"和杨良卿韵新自兴元归见贻二首  其二"}
