{"author":"高翥","id":97399,"strains":["平仄平平平仄平，仄平仄仄仄平平。","平平仄仄仄平仄，平平平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["萧寺经行无尽情，倚阑长是眼增明。","谿因宿雨十分急，山为凝寒一味清。","竹外飞花随晚吹，树头幽鸟试春声。","重来又是明年事，临出门犹款款行。"],"title":"岁除登岝崿山精舍"}
