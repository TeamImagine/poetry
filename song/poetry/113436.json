{"author":"李觏","id":113436,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["天孙何许是来时，月意愔愔露气微。","可道星河难得过，自缘乌鹊合高飞。","秋宵已胜春宵短，今会还如古会稀。","早晚望夫能化石，尽分人世作支机。"],"title":"七夕"}
