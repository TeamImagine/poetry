{"author":"李纲","id":242492,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一夜同云凝不开，晓寒整辔马虺尵。","千岩万壑萦纡处，密雪回风散漫来。","愁里溪声琴的历，望中山色玉崔嵬。","溪山得雪尤奇绝，模写无工恨不才。"],"title":"雪中过分水岭六首  其四"}
