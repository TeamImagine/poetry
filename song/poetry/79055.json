{"author":"欧阳修","id":79055,"strains":["仄平平仄平，仄平仄平仄。","仄○仄平平，平仄仄仄仄。","平平平仄仄，仄仄仄○仄。","仄○平仄平，仄仄平仄仄。","平○仄平平，平仄仄平仄。","仄仄平平平，平平平仄仄。","平平仄仄仄，仄仄平平仄。","仄平平仄平，仄仄○平仄。"],"paragraphs":["武平天下才，四才滞铅椠。","忽乘使君舟，归榜不可缆。","都门春渐动，柳色绿将暗。","挂帆千里风，水阔江滟滟。","吴兴水精宫，楼阁在寒鉴。","橘柚秋苞繁，乌程春瓮酽。","清谈越客醉，屡舞吴娘艳。","寄诗毋惮频，以慰离居念。"],"title":"送胡学士知湖州"}
