{"author":"宇文虚中","id":236596,"strains":["平平平仄仄平平，仄平平平仄平平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平生随牒浪推移，只为生民不为私。","万里翠舆犹远播，一身幽圄敢终辞。","鲁人除馆西河外，汉使驱羊北海湄。","不是故人高议切，肯来军府问锺仪。"],"title":"上乌林天使三首  其一"}
