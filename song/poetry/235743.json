{"author":"程俱","id":235743,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["筠节宁当混草莱，寸根中有拂云材。","清游未接诸贤远，幽径终因二仲开。","岁晚苍阴元自茂，实成丹鳯几时来。","何郎冰雪森相对，默转谈峰万壑雷。"],"title":"和何文缜礼部种竹一首"}
