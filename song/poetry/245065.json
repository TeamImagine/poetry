{"author":"綦崇礼","id":245065,"strains":["平仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平平仄仄平仄。","仄平平仄平平仄，仄仄平平仄仄平。"],"paragraphs":["旋葺幽居卜筑堂，归栖不负乞闲章。","饮遭田父那辞醉，雨觅渔师未觉忙。","汲汲功名徒竞逐，悠悠身世已兼忘。","此心真可安江海，免使庄生笑重伤。"],"title":"重拟自赋一首呈德升尚书"}
