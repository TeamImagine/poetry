{"author":"陆游","id":39586,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["游子从来念故乡，我归仍得值丰穰。","粗缯裁制襜褕暖，肥羜烹调馎饦香。","对客不妨依几杖，呼儿时与话耕桑。","却惭未解真齐物，犹拣山村静处藏。"],"title":"村居四首  其二"}
