{"author":"钱起","id":4164,"strains":["○仄平仄平，平平平○仄。","仄平平平仄，仄仄平仄仄。","仄平仄○平，平仄平仄仄。","仄○仄平仄，仄仄仄平仄。","平仄平仄平，平平仄平仄。","○○平仄仄，平仄平仄仄。","仄仄平仄平，平平仄仄仄。","仄平仄平○，平仄仄仄仄。","仄平仄仄平，平仄平平仄。"],"paragraphs":["离客穷海阴，萧辰归思结。","一随浮云滞，几怨黄鹄别。","妙年即沈疴，生事多所阙。","剑中负明义，枕上惜玄发。","之子良史才，华簪偶时哲。","相思千里道，愁望飞鸟绝。","岁暮冰雪寒，淮湖不可越。","百年去心虑，孤影守薄劣。","独余慕侣情，金石无休歇。"],"title":"海上卧病寄王临"}
