{"author":"欧阳澈","id":10201,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["风剪梧圭欲晚秋，溪光山色称懽游。","聨翩云水宜搜异，俛首阎闾耻溷流。","相视悉皆谋按剑，无心谁复似虚舟。","紫芝眉宇人中瑞，一日常思一聚头。"],"title":"是日天气乍晴颇快人意因和韵拉世弼谒傅岩  其一"}
