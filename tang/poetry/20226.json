{"author":"章孝标","id":20226,"strains":["仄仄仄平平，平平仄仄平。","仄平平仄仄，平仄仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，平平仄仄平。","仄平平仄仄，平仄平平○。"],"paragraphs":["有马骨堪惊，无人眼暂明。","力穷吴坂峻，嘶苦朔风生。","逐逐怀良御，萧萧顾乐鸣。","瑶池期弄影，天路拟飞声。","皎月谁知种，浮云莫问程。","盐车今愿脱，千里为君行。"],"title":"省试骐骥长鸣"}
