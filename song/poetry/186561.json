{"author":"王伯虎","id":186561,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["会稽归去两朱轮，青琐恩辉笑买臣。","箫鼓放船才汴岸，壶浆迎马即乡民。","夜撩诗胆邪溪月，昼拨茶浮禹井春。","器业伫闻裴自荐，莫将清兴为吴莼。"],"title":"送程给事知越州二首  其一"}
