{"author":"李之仪","id":205512,"strains":["仄仄仄平，平平仄仄。","平仄平○仄，平仄仄○仄。","仄仄仄平仄○，平平仄平仄仄。","仄平仄仄仄平仄○○，仄仄仄仄平○仄。","仄○平仄平仄平，仄仄仄平平仄仄。","平平，平仄平平平仄仄仄，仄仄平仄平仄。"],"paragraphs":["敏以自求，仁而乐施。","乡党怀其恕，朋友畏其义。","悟幻妄之不留，惟精进之是利。","故能告所厚而表其行，敛众美以昌其嗣。","尚虑吾志之未孚，遂复有形于梦寐。","呜呼，斯岂今人之愿力欤，见者宁不知愧。"],"title":"储居士真赞"}
