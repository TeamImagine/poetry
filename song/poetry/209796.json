{"author":"秦观","id":209796,"strains":["仄仄仄平仄，仄平○平平。","平平仄平仄，平仄仄平平。","平平仄平仄，仄仄平仄平。","○○仄仄○，仄仄平平平。","平平仄仄仄，平平仄○○。","仄仄平仄仄，平平平仄平。","平平仄平仄，○仄平仄平。","仄仄○仄仄，平仄○仄仄。"],"paragraphs":["寝瘵倦文史，驾言从遨嬉。","飔风举遥溆，规日丽清漪。","含桃粲朱实，杜若怀碧滋。","娉娉弱絮堕，圉圉文鲂驰。","明霞廓远瞩，哀禽搅离思。","缛草天际合，孤云川上移。","宽闲绝轮鞅，重复多路歧。","信美难久伫，归欤从所治。"],"title":"春日杂兴十首  其六"}
