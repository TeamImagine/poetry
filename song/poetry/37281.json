{"author":"陆游","id":37281,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["荒山风雪岁将残，贷粟迢迢犯苦寒。","急燎征裘憩牛屋，旋沽村酒挂驴鞍。","清贫彻骨初无憾，老健逢人彊自宽。","深夜还家未能睡，解囊吹火取诗看。"],"title":"雪中至近村"}
