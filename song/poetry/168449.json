{"author":"文同","id":168449,"strains":["仄仄平平仄仄平，平平仄平仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一别江梅十度花，相逢重为讲胡麻。","火铃未降真君宅，金钮曾盟太帝家。","道气满簪凝绿髪，神光飞鼎护黄芽。","青骡不肯留归驭，又入无为咽晓霞。"],"title":"杨山人归绵竹"}
