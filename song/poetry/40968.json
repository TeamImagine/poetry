{"author":"陆游","id":40968,"strains":["平平仄仄仄平平，仄平平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["秋豪外物不关心，竹坞梅村惜未深。","蓬户夜凉灯煜爚，盆山雨润木萧森。","洁斋入静三熏沐，宴坐降魔七纵擒。","但恨图书阙调护，不胜鼠啮与虫侵。"],"title":"东窗独坐书怀"}
