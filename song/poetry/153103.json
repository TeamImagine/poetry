{"author":"俞德邻","id":153103,"strains":["平平平○平，仄仄仄平○。","平平仄仄平，仄仄仄仄仄。","仄仄仄平○，平仄平仄仄。","仄○平仄仄，平仄平仄仄。","平平仄仄平，平仄○仄仄。","平平仄仄仄，○仄平平○。","仄平平○仄，仄仄平仄仄。","平平平仄平，平平仄平仄。","仄平仄仄平，平仄仄平仄。","平仄平仄仄，平仄仄平仄。","平仄仄平平，仄仄仄平仄。","○平仄仄平，仄仄平平仄。","○○仄仄平，仄仄仄平仄。"],"paragraphs":["英英人中豪，岁月阅江浪。","胡然构小楼，不卧百尺上。","跂予一登临，规制差可尚。","座中容六客，窗外罗万象。","云烟互吐吞，冈阜相背向。","谁云眼界窄，颇觉形神王。","乃知人间世，小大俱幻妄。","壶公家一壶，维摩室方丈。","拟兹十二楼，钟鼎视杯盎。","鹏鷃同一适，椿菌偶殊状。","何必事翚飞，肆目逞雄壮。","深红屋角花，浅碧盆池涨。","且当共倚阑，烂漫倒春酿。"],"title":"小楼诗为汤计议作"}
