{"author":"韦应物","id":57078,"strains":["平平仄仄○，仄仄平平仄。","仄仄仄平平，○○平仄仄。","平○平仄仄，仄仄平○仄。","仄○平仄○，平仄平○仄。","平平仄○仄，平仄平平仄。","平○仄仄平，仄仄平平仄。"],"paragraphs":["秋城海雾重，职事凌晨出。","浩浩合元天，溶溶迷朗日。","才看含鬓白，稍视霑衣密。","道骑全不分，郊树都如失。","霏微误嘘吸，肤腠生寒栗。","归当饮一杯，庶用蠲斯疾。"],"title":"凌雾行"}
