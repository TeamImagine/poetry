{"author":"范成大","id":43091,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄平平平。","仄平仄仄平平仄，仄仄平平仄仄平。"],"paragraphs":["鳌背飞来绀碧浮，人间还有小蓬丘。","不须击水三千里，已压中天十二楼。","羽驾旧曾将梦到，芝田今合为公秋。","玉霄有客方东望，竟欲乘风驭气游。"],"title":"浙东参政寄示会稽蓬莱阁诗轴次韵寄题二首  其二"}
