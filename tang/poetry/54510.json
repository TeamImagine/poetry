{"author":"常建","id":54510,"strains":["仄平平○平，仄仄平平仄。","平平仄○仄，仄仄○平仄。","仄仄平平平，平平○仄仄。","平平仄平仄，仄仄平平仄。","仄仄仄平仄，平平仄平仄。","平平仄仄平，仄仄平平仄。","仄仄仄平仄，平平仄平仄。","平平仄仄仄，仄仄平平仄。","平仄仄平仄，平平仄○仄。","平平仄仄○，仄仄平平仄。"],"paragraphs":["一身为轻舟，落日西山际。","常随去帆影，远接长天势。","物象归余清，林峦分夕丽。","亭亭碧流暗，日入孤霞继。","渚日远阴映，湖云尚明霁。","林昏楚色来，岸远荆门闭。","至夜转清迥，萧萧北风厉。","沙边雁鹭泊，宿处蒹葭蔽。","圆月逗前浦，孤琴又摇曳。","泠然夜遂深，白露霑人袂。"],"title":"西山"}
