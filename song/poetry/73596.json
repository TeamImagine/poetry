{"author":"赵蕃","id":73596,"strains":["平平仄平仄，仄仄仄仄平。","仄仄仄平平，仄仄仄平平。","仄平平平平，平平仄仄平。","平平仄仄仄，仄仄平平平。","仄仄仄仄仄，仄平仄平平。","仄仄仄○仄，仄平○○平。","平平仄仄平，仄仄平平平。","仄仄○仄仄，平平仄仄平。","平仄仄仄仄，仄○仄平平。","仄仄平仄仄，仄仄平仄平。"],"paragraphs":["青山本无垢，坐受瘴雾侵。","马倦不加鞭，暑气令人昏。","去年蝗为灾，千家百不存。","流亡不自保，聚掠连诸村。","闵闵望一雨，可招若敖魂。","旱势复如此，早禾空如云。","丰登数有常，赤子皆天民。","惜此三尺雨，龙师恐不仁。","禳禬古有法，至和格神人。","不见东海郡，孝妇冤欲伸。"],"title":"闵雨"}
