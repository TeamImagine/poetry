{"author":"汪梦斗","id":152931,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["烧灯才了客天涯，秋过重阳未到家。","自叹满梳搔白发，不堪好酒对黄花。","折腰肯使羞元亮，落帽多应罪孟嘉。","寂寞汶阳溪上路，寒风拂柳晚阴斜。"],"title":"汶阳重九"}
