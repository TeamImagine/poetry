{"author":"强至","id":182680,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["章句横行古道堙，先生笔力障颓津。","高文简得春秋法，大体严如剑佩臣。","冰铁刚颜低狱吏，云风壮略疏边人。","谪官竟死空名在，一读遗编泪满巾。"],"title":"读尹师鲁集"}
