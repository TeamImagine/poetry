{"author":"徐元杰","id":122896,"strains":["仄仄平平平仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["客有携来端水珉，天然中界玉圭形。","送君早入薇垣紫，结札先登藜阁青。","要看濡毫香典籍，直须提笔福生灵。","端凝正笏如山立，匪石斯心社稷经。"],"title":"饯上饶推幕叶西涧召为国子录二首  其二"}
