{"author":"萧立之","id":132237,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["巨灵擘画境能宽，吟似追随亦可欢。","地有此山开宇宙，天留今日会衣冠。","石交可与论千载，岁晚相期共一寒。","山外黄尘深没马，澄潭聊复倚阑看。"],"title":"九日拉管西窗诸丈游凤石洞天酒边用草堂韵"}
