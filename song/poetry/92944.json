{"author":"刘宰","id":92944,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["先生文采似班扬，俗子何能较短长。","顾我未知全璧否，期君聊复善刀藏。","壮怀欲写须更仆，胜日能来对举觞。","青紫不须分失得，旧游多少困槐黄。"],"title":"仪真和同官韵二首  其一"}
