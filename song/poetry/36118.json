{"author":"陆游","id":36118,"strains":["平平平平平，仄仄仄仄仄。","平平仄平平，仄仄仄平仄。","平平平仄仄，仄仄仄仄仄。","平平○仄仄，平仄○平仄。","平平平仄仄，仄○平仄仄。","平仄平平平，仄仄平○仄。"],"paragraphs":["潮生东西津，雨暗上下塔。","萧萧乱菰蒲，拍拍起凫鸭。","吾船虽褊小，尚可著一榻。","溪风吹醉頬，高枕堕纱帢。","南山浮湿翠，偃蹇呼不答。","安得青莲公，杰句为弹压。"],"title":"自东津泛舟至桐溪"}
