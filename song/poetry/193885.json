{"author":"苏轼","id":193885,"strains":["平仄仄平平，平○平仄仄。","平平○仄仄，仄仄仄平仄。","平平仄仄平，平仄仄○仄。","平○仄平仄，仄仄仄仄仄。","仄仄○平平，平仄仄平仄。","仄仄平仄平，平平仄仄仄。","平平○平仄，仄仄仄平仄。","仄仄平仄○，仄平仄仄仄。","仄平仄仄仄，平仄平平仄。","仄仄平仄仄，平平平平仄。"],"paragraphs":["湖上野芙蓉，含思愁脉脉。","娟然如静女，不肯傍阡陌。","诗人杳未来，霜艳冷难宅。","君行逐鸥鹭，出处浩莫测。","苇问闻拏音，云表已飞屐。","使我终日寻，逢花不忍摘。","人生如朝露，要作百年客。","喟彼终岁劳，幸兹一日泽。","愿言竟不遂，人事多乖隔。","悟此知有命，沉忧伤魂魄。"],"title":"九日湖上寻周李二君不见君亦见寻于湖上以诗见寄明日乃次其韵"}
