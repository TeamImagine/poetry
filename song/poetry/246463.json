{"author":"吕本中","id":246463,"strains":["仄仄仄平仄，仄○平仄平。","平平仄平仄，平仄仄平平。","仄仄仄平仄，平平仄仄平。","仄平○仄○，平仄仄平平。","仄仄○○仄，平平平平平。","仄平平仄仄，平仄仄平平。","仄仄平平○，○平仄仄平。","仄仄平仄仄，平仄仄平平。","仄仄平○仄，○平仄仄平。","仄平平仄仄，平仄仄平平。","仄仄平○仄，平平仄仄平。","仄平仄仄仄，仄仄仄平○。","仄仄平平仄，平平平仄平。","仄平平仄仄，平仄仄平平。","仄仄平平仄，平平仄仄平。","○仄仄仄仄，仄仄仄平平。","仄仄平○仄，平平仄仄平。","仄平平○仄，平仄仄○平。","仄仄平平仄，平平仄仄平。","平平平仄仄，仄仄仄平平。"],"paragraphs":["往岁孟秋月，我行东出关。","人烟眇归路，风雨转河湾。","别恨友游失，心成木石顽。","有随妻子叹，无语鸟乌闲。","曩事空回首，微官真强颜。","旧谙尘土迸，频辱簿书颁。","日月勤忧患，庭闱实阻艰。","自忘身窘束，时得泪潺湲。","疾病衰犹活，漂流老未还。","悮霑文字癖，虚觉鬓毛斑。","苦语终难好，芜辞漫不删。","绝知出意表，敢复见颜间。","二子今怀璧，群公时赐环。","寄书常恨草，雕句得无悭。","晚照云千叠，新凉月半弯。","相忘有道术，那得厌尘寰。","圣治光三辅，皇威极百蛮。","物能同应瑞，民自不藏奸。","薄技宁堪奏，余光或许攀。","何须阳翟望，咫尺是箕山。"],"title":"寄江端太子之晁冲之叔用"}
