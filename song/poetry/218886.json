{"author":"李廌","id":218886,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["行过横烟杳霭中，低低茆舍绕蒿蓬。","譍门见客僧如鹿，席地围炉火自红。","隙壁射床千里月，破窗吟纸一川风。","仆夫密劝休安枕，闻道穿窬是主翁。"],"title":"宿大贾村僧寮"}
