{"author":"杨万里","id":50045,"strains":["仄仄仄仄平，仄平仄平。","仄平平平仄仄平平，平平平平仄平。","仄平仄平平仄平平，平仄仄仄平平平。","平仄平平仄平仄平平，仄○仄平平平。","平仄平平仄仄平，仄仄仄仄平平○。","仄平平平仄平平，仄平平平○平仄。","仄平平平平仄平，仄仄仄○仄○。","仄仄平平仄平仄平，仄平平仄仄平。","仄○平仄平仄仄平，仄平仄平仄平。","平平平平仄平平仄仄平，仄平仄平平○。","○仄仄仄仄仄平，仄○仄平平平平。","平仄仄仄仄仄平，○仄平仄仄平。","平仄仄平仄仄平，平平仄平平平。","仄○仄仄仄仄平平，平平仄仄○○。","仄仄平平平仄○平平平，仄仄仄平仄平仄仄。","平仄平平平仄平平，仄仄平平平平仄平。"],"paragraphs":["有傅者岭兮，有玄者潭。","崒乎琼台与玉堂兮，天垂光而蔚蓝。","宝祲下蟠乎九渊兮，瓌彩上绚乎千岩。","羌旁砖𫐖轕而不漓兮，耿虹贯乎晴岚。","劬玉衡之望气兮，九载旭考而宵参。","曰西江之轸墟兮，孕双珍乎泥之潜。","匪珠胎之双止兮，则瑴玉其美兼。","帝令雷公以持斧兮，敕阳侯以发函。","逝将修贡于玉府兮，旅清庙而尔瞻。","夫何夔魖獝狂之予妒兮，肆为伯明之谗。","蹇诉帝以不好兮，未听六丁之穷探。","飞巨石以载震兮，汹怒涛以有严。","连璧毁于石韫兮，双珠裂于波涵。","卞和恸以叫帝阍兮，随侯泣以衣沾。","帝亦悲伤而末如之何兮，磔不若魑魅而不厌。","安得双珍之再芒兮，迥映乎西江之北南。"],"title":"悼双珍辞"}
