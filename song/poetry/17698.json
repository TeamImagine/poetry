{"author":"葛立方","id":17698,"strains":["仄仄平平仄仄平，平平仄仄仄平平。","平平仄仄仄平仄，平仄仄平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老桧盘拏古殿春，空庭坐阅几朝曛。","根株横裂可寻蚁，枝叶倒垂犹拂云。","求福端同木居士，出灵那效柳将军。","黄奴已毙韩擒虎，独有兹材贷斧斤。"],"title":"大雄寺陈朝桧"}
