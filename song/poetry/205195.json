{"author":"李之仪","id":205195,"strains":["仄平平平仄，○平仄仄仄。","平○仄仄平，平仄仄平仄。","平平仄平平，平仄仄仄仄。","仄仄仄仄平，平仄平仄仄。","仄平仄仄平，仄仄○平仄。","仄仄仄仄平，仄仄仄平仄。","平平仄○仄，仄仄仄平仄。","仄仄平仄平，仄仄仄仄仄。","平仄平仄平，仄○仄仄仄。","○○平仄平，○平平仄仄。","平平平仄仄，仄仄仄平仄。","仄○仄仄仄，仄仄○平仄。","平○仄仄平，仄仄平平仄。"],"paragraphs":["爱山依山住，如山不少下。","山中所有多，惟取不容舍。","烟云实交游，松竹乃保社。","尚欠目所穷，披翦宁问槚。","廓然宇宙宽，信矣和无寡。","隠隠彻四垂，万象入坯冶。","初疑彩间错，又若墨匀洒。","造化非适然，一一类见假。","吾友端可人，韵胜不少野。","更将桃李俱，参差移拱把。","时哉须自勉，岁月甚奔马。","得难未易失，讵有长年者。","何妨倒载归，日日无虚斝。"],"title":"秀远堂次赵德孺韵"}
