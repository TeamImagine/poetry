{"author":"吴则礼","id":223728,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平平仄平。"],"paragraphs":["湖海归来近钓筒，此身南北一飘蓬。","船头已压三山浪，樯尾初回五雨风。","天淡鼓声催落日，云高帆影趁飞鸿。","道林窣堵自崷崒，隐几寒光连暮空。"],"title":"发金陵"}
