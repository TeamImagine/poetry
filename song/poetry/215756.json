{"author":"张耒","id":215756,"strains":["平仄仄○仄，○○仄平平。","仄仄仄平○，仄仄仄仄○。","仄仄仄平平，平平仄○平。","仄仄仄平平，仄平仄平平。","仄仄仄仄平，平仄仄仄平。","仄仄○平平，仄平仄○平。","平仄仄仄平，仄平平平平。","平平仄仄仄，仄仄平平平。"],"paragraphs":["千里不相见，劳劳复何辞。","不远一城中，耿耿令我思。","僦舍酒家楼，推垆卷其旗。","鼠壤败晨炊，守翁噪群儿。","马傍挟两羸，双踵待刻移。","五日长安尘，故山梦中归。","何以洗我心，望君青松姿。","怀情久不吐，古屋弦悲诗。"],"title":"初到都下供职寄黄九"}
