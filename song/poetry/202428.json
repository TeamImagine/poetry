{"author":"陆佃","id":202428,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["年年先发更谁曾，憔悴中间独自荣。","素艳得如人淡伫，暗香能共雪分明。","银河魄转霜风耐，青冢魂归月夜清。","莫与将军轻止渴，须知丞相要调羹。"],"title":"依韵和尚用之秀才梅花二首  其二"}
