{"author":"吴芾","id":18328,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["偷得铃斋半日闲，喜逢佳节漫追攀。","扶衰强策青藜杖，寻胜聊登白纻山。","远岫千重云出没，清溪一带水回环。","我来恨未穷游览，回首孤城落照间。"],"title":"清明登白纻山"}
