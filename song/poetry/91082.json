{"author":"释居简","id":91082,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["练挂河源夜欲流，略无云物碍双眸。","有时长恨菱花破，今夕何须玉斧修。","五载重逢余闰岁，百年几见两中秋。","更舒望海亭东啸，细把穷乡令节酬。"],"title":"后中秋夕同渊清叟宗无传登觉无象宿蟾小阁"}
