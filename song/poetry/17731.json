{"author":"葛立方","id":17731,"strains":["仄仄平平平仄平，平平仄仄○仄平。","仄平平仄平仄○，仄平仄仄平平平。","仄仄仄仄平平平，仄平平仄仄平平。","仄平平仄平平平，仄仄平平仄平平。","平仄平平平平平，○○仄仄仄○平。"],"paragraphs":["玉轪华芝今省方，西风索索吹伞黄。","汴京宫阙秋草长，望风屑涕心凄凉。","袭粲用命嗟何尝，义军谁是竹园娘。","黠羌何事追奔忙，大似浓薰返魂香。","清跸何时还都乡，中兴慰我九回肠。"],"title":"卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报  其一○"}
