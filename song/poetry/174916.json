{"author":"刘敞","id":174916,"strains":["平平仄仄平仄仄，仄仄仄仄平平仄。","？仄平平○仄平，仄○仄仄○平仄。","平平仄○平平仄，平平仄平仄平○。","仄平○仄○平平，仄平平仄平仄仄。","平平仄仄平仄仄，仄仄仄平平仄仄。","仄平仄仄平仄平，平平仄仄平平平。"],"paragraphs":["君毋走马君竟走，走马蹶块伤君手。","蹭蹬翻成折臂翁，世间肯要三公否。","西郊虏骑非常壮，年年犯边杀边将。","劲弓长剑如君徒，始堪追逐青海上。","功名弃置时未可，意气激昂人所望。","侧身万里风雪寒，无由赠子黄金丹。"],"title":"寄范十九"}
