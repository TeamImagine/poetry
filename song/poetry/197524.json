{"author":"苏辙","id":197524,"strains":["平仄平平仄，平○仄仄平。","仄平平○仄，仄仄仄○平。","平仄○平仄，平平仄仄平。","平平平仄仄，平仄仄平平。","仄仄平平仄，平平仄仄仄。","平○平仄仄，仄○仄平平。","仄仄平平仄，平平○仄平。","平平仄仄仄，仄仄仄平平。"],"paragraphs":["春色无人见，兹行偶众先。","柳黄新过雨，麦绿稍铺田。","河润兼冰散，禽声向日圆。","城池高受雾，濉涣暖生烟。","送客情初恶，还家意稍便。","旋闻夫事起，已过佛灯然。","簿领何时毕，尘埃空自怜。","南湖渐可到，早治木兰船。"],"title":"自柘城还府马上"}
