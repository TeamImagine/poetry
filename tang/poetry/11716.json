{"author":"吕温","id":11716,"strains":["仄平仄平平○平，平平平仄平仄平。","仄平平仄仄平平，仄仄仄平○仄平。","平平仄仄平平仄，仄仄平平仄平仄。","仄平仄仄○平平，平平仄仄仄仄？。","仄平平仄仄仄仄，平仄仄仄平平平。","平○平仄平仄平，仄平平仄平○平。","平平仄平仄仄仄，仄仄仄仄平平平。","○平仄仄平平仄，仄仄平平仄平仄。","平平仄仄仄平平，○仄平平仄平仄。","仄平仄，平平平。","仄○仄仄仄仄平，平平平仄平仄仄。","平平仄仄平平平，平平仄○平。","平仄平仄平，平平仄平仄。","○仄仄平○，平仄仄仄平平仄仄平仄。","仄平仄仄平平仄，仄仄平平仄仄平。","○平○仄○○平，仄平平仄○平平。"],"paragraphs":["汉家婕妤唐昭容，工诗能赋千载同。","自言才艺是天真，不服丈夫胜妇人。","歌阑舞罢闲无事，纵恣优游弄文字。","玉楼宝架中天居，缄奇秘异万卷馀。","水精编帙录钿轴，云母捣纸黄金书。","风吹花露清旭时，绮窗高挂红绡帷。","香囊盛烟绣结络，翠羽拂案青琉璃。","吟披啸卷终无已，皎皎渊机破研理。","词萦彩翰紫鸾回，思耿寥天碧云起。","碧云起，心悠哉。","境深转苦坐自摧，金梯珠履声一断。","瑶阶日夜生青苔，青苔秘空关。","曾比群玉山，神仙杳何许。","遗逸满人间，君不见洛阳南市卖书肆。","有人买得研神记，纸上香多蠹不成。","昭容题处犹分明，令人惆怅难为情。"],"title":"上官昭容书楼歌"}
