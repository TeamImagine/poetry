{"author":"王十朋","id":22693,"strains":["仄仄平仄平仄平，○○仄仄平平平。","仄平仄平平仄仄，平仄仄仄仄仄平。","平平平平仄仄仄，平仄仄○平仄平。","仄平仄仄仄平仄，仄平仄仄平平平。","仄平○仄仄仄仄，仄平平仄平平平。","仄仄平○仄仄仄，平平仄仄仄仄平。","○平平平平仄仄，仄仄仄仄平仄仄。","平○平仄仄仄仄，平仄平仄平平平。","仄平平仄仄仄仄，仄仄仄平仄仄平。","平平仄仄仄仄仄，仄仄平仄平平平。","○平○仄仄平仄，平仄平仄平平平。","仄仄○平仄仄仄，平仄仄平平仄平。","平○仄○仄平仄，仄仄仄仄平平平。","平平平仄仄○仄，仄○仄仄平平平。","仄○仄仄仄仄仄，仄仄○仄平平平。","仄平仄仄平仄仄，仄平仄平平平平。","平平仄仄仄平○，仄平仄仄平平平。"],"paragraphs":["我昔尝读黄绢碑，长叹越国无男儿。","孰知种山山下水，千载有此一段奇。","呜呼哀哉蔡孝子，风烈远过恢与羁。","乃翁白首困缧绁，半年不脱儿心悲。","请身荷械代父罪，或甘黥涅居军麾。","况遇兵兴击叛卒，身先矢石死不辞。","当时非无贤太守，孝子抱志终不施。","人间无路可赴诉，投命河伯祈天知。","自为铭志及讼牒，欲愬以魂赎以尸。","精哀意切语不怨，孝与忠厚俱天资。","临河更效结缨死，颠沛于礼曾无亏。","父脱累囚子愿毕，身在九泉甘若饴。","名闻九重获旌表，赐庙愍孝风华夷。","胡为祠宇乃如许，一间破屋河之湄。","未闻设诔有度尚，绝妙更欠邯郸词。","我来赞幕钦孝烈，顾瞻庙貎成吁嘻。","他年太史作佳传，愿于纸尾书吾诗。"],"title":"会稽三贤祠诗 愍孝庙"}
