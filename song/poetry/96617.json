{"author":"陈宓","id":96617,"strains":["仄平仄仄○仄仄，仄仄仄平仄仄平。","平平仄仄仄平仄，平仄仄仄平平平。","仄○平仄仄仄平，平仄仄仄平平平。","平平仄仄仄仄仄，仄仄仄仄○平平。","仄平平平仄平仄，仄仄仄仄仄仄○。","仄平平仄平仄仄，仄仄仄仄仄仄平。","仄平平仄仄平仄，仄平仄仄○平○。","平平仄仄仄平仄，仄仄仄仄平仄平。","平平仄仄仄仄仄，○平平仄仄仄平。","仄平○仄仄仄平，仄平○仄仄仄仄。","仄平○平仄仄仄，仄平○仄○平平。","平平○仄仄平仄，仄仄仄仄平○平。","仄○平平仄平仄，仄平平仄仄平平。","平仄平平仄平仄，平仄平平平仄仄。"],"paragraphs":["我非识字空有志，丱角已探翰墨场。","于今四十竟何益，聊取上代资平章。","率更清峭骨骼坚，云厌古柏微春阳。","虞君态度绝可爱，皎皎玉女乘鸾翔。","褚君妍姿媚人眼，晚岁亦复兀老苍。","薛君风味宁不好，未免籍湜屡仆僵。","太宗天性好儒翰，右军墨宝三千张。","君臣刻意事摹仿，往往一造夫子堂。","终然却视不可及，长松贞洁白玉刚。","以言其体莫减增，以言其健不屈彊。","以言其肌不露骨，以言其媚中含霜。","仙人溷迹在尘世，欲自揜晦终遗光。","岂如今人作潇洒，曼肤平胁施罗裳。","安得刀圭换凡骨，飞上青天原此术。"],"title":"评书"}
