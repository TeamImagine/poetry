{"author":"夏倪","id":227246,"strains":["平平仄仄仄平平，○平平仄仄仄平。","仄平仄仄仄平仄，仄仄仄仄平平○。","平平仄仄仄仄平，仄仄仄仄平○平。","平平平仄仄仄仄，○平平仄仄平平。","仄仄平平仄仄仄，仄平仄平○仄平。","平平平仄○平仄，仄仄平平仄平仄。","仄仄平平平仄仄，○仄平仄○仄仄。","平平平仄仄仄平，仄仄平平○仄仄。","仄平仄仄仄仄仄，平仄平平平仄○。","仄仄○平平仄仄，仄仄○平仄平仄。","平仄○平仄仄○，仄平仄仄平仄平。"],"paragraphs":["阶亭午景负槐阴，空斋初罢戏五禽。","沔州太守致音问，启读乃有归来吟。","先生抱道肯乞怜，凛凛有面方如田。","何能为此五斗粟，折腰乡里小儿前。","顾视铜章等涕吐，赋归唾词如涌泉。","龙眠居士叹豪逸，想像明窗戏拈笔。","翕忽英姿来笔下，如恐超起将羽化。","吁嗟能事讵可畴，一见公诗如见画。","惜哉道远莫可致，强欲赓酬抽鄙思。","韵绝难追神易倦，使我空然汗颜面。","他日从公会借观，锦囊捧出春笋寒。"],"title":"次韵题归去来图"}
