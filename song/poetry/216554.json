{"author":"张耒","id":216554,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["控扼兵屯事已辽，倾敧遗堞隠蓬蒿。","春芜满野牛羊散，秋稼连云雉兔骄。","苔卧断碑昏故刻，雨飘残枿带余烧。","人间兴废知何极，莫谓荆榛便寂寥。"],"title":"登谷州故城"}
