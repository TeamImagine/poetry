{"author":"赵抃","id":101613,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["烟水平湖千顷碧，楼台佳木四时青。","人瞻杳杳升天宅，客意峩峩望海亭。","已是威怀宽帝念，更加丰稔慰民灵。","退公莫厌音题密，去鲤来鸿不暂停。"],"title":"次韵程给事见怀"}
