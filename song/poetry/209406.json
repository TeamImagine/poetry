{"author":"刘弇","id":209406,"strains":["○○平○平仄仄，仄仄仄仄平平平。","仄平平平仄仄仄，仄平平仄平平平。","仄仄仄平仄仄仄，仄平平平平仄平。","平仄仄平仄平平，平仄仄平平仄平。","平平仄平仄○○，平平仄仄平平○。","○平仄仄平仄仄，仄仄○平平仄仄。","仄平仄平○平仄，仄仄仄仄平平○。","仄平○仄仄平仄，仄仄仄仄平平平。","平平仄仄仄平平，仄平仄仄仄○平。","平平仄仄仄仄仄，○平平仄○平平。","仄平平仄仄○仄，仄仄仄仄平平平。","平平仄仄平平仄，平仄仄仄平○平。","仄平平仄平平仄，仄仄○平○仄平。"],"paragraphs":["长离飞从丹穴傍，刷羽渤澥赍扶桑。","旦经昆仑莫砥柱，玉山之黍聊充肠。","历览五都遍九土，一朝翩然归女床。","夫子故家本山阳，憔悴一官才故乡。","时人等闲得重糈，君家扑满无余藏。","相逢海上真偶尔，毕趣论心良慨慷。","不无幅巾迟萧散，况有逸爵挥淋浪。","酒酣调笑不嫌靳，共指{鼠鸟}{众鸟}饥鸢翔。","萧晨八月渚红香，水风泛入客衣凉。","溪头艇子送急桨，轻赍谁识王阳装。","恨无佳设缀行色，匣剑欲解惭非良。","淮山刻作秋来瘦，淮水刮眼清如霜。","谢公何日东南下，别浦应寻临汝郎。"],"title":"送李尧咨赴官山阳"}
