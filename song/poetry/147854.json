{"author":"方回","id":147854,"strains":["仄平仄平平，平仄仄平平。","仄仄仄平平，○仄平平平。","仄仄仄平仄，仄仄仄仄平。","仄仄仄仄平，仄仄仄仄○。","平平平平平，仄平平仄平。","平仄仄○平，仄仄平平○。","仄平仄仄仄，仄仄仄仄平。","平仄仄平○，仄仄平○平。","仄平仄仄仄，平仄仄平平。","仄平仄平仄，仄仄平仄平。","仄平仄平仄，平仄仄仄平。","仄平平仄仄，仄仄平平○。","仄仄仄仄仄，平仄仄仄平。","仄仄仄仄仄，仄仄○平平。","仄平仄平平，仄平平仄○。","仄平平仄○，平平平仄平。","仄仄仄平仄，仄仄平平平。","仄仄仄仄仄，仄平平平平。","仄平○仄仄，仄仄平平平。","平平仄平平，仄仄平平平。"],"paragraphs":["十年役严陵，心服赵宾旸。","绝口不言贫，其气常扬扬。","一诵贯千古，一醉举百觞。","俗士或近之，白眼视昊苍。","包山何巍巍，子云孙姓杨。","江海一扁舟，倒屣倾侯王。","见人有疾病，赐以药饵良。","朋友负微过，责善尤谆详。","两翁我独识，非狷亦非狂。","两家结姻好，古道颜色光。","赵男与杨女，年向十五强。","一朝驰聘币，互写红笺长。","赵有五岁女，杨有五岁郎。","是日并纳采，酒雁填高堂。","两翁自为媒，两家门户当。","匪为门户当，芝兰同一香。","不羡积金璧，不受丰缣缃。","各喜所脔婿，诵书声琅琅。","已能临法帖，已解工诗章。","何惭昔羲之，坦腹双东床。"],"title":"喜赵宾旸杨华父两儿两女互姻"}
