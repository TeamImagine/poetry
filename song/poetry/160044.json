{"author":"林景熙","id":160044,"strains":["仄平○平○平仄，仄仄○平平仄仄。","平平仄仄仄平平，平仄平○仄仄仄。","仄平仄仄仄仄平，仄仄仄仄平平平。","平平仄仄仄仄平，平平仄仄平平平。","仄平平平○仄仄，平仄平平平仄仄。","平仄平平仄平平，平仄○平平仄仄。","仄平平仄○平平，仄平仄仄平平平。","仄仄平平平仄仄，平仄○平仄平仄。"],"paragraphs":["海鲵吹腥浪千尺，野渡横舟人不识。","春风未暖六经灰，闲抱黄庭煮白石。","绿章夜彻九虎关，坐使业海生青莲。","蟾蜍窟冷手自探，西湖一鹤梅花仙。","四时茫茫行大块，君向何山飞羽佩。","双袖携云发天台，孤竹骑龙穷地肺。","瓣香持谒三茅君，上清秘笈开琼文。","十月婴儿谁抱送，飞出泥丸跨丹凤。"],"title":"送横舟真士游茅山"}
