{"author":"董嗣杲","id":154707,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["泉光四散骇猿猱，迸起平池点滴髙。","谁欲斗量徒积梦，人将瓶汲肯辞劳。","声随夜雨穿疏箔，名逐春风入小槽。","别有雷峰峰下圃，一泓埋没在蓬蒿。"],"title":"真珠泉"}
