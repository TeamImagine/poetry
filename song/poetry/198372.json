{"author":"苏辙","id":198372,"strains":["仄平仄平○，仄仄仄仄平。","仄平仄平平，仄平仄○○。","○○仄仄仄，○仄平平平。","平平仄仄仄，仄平仄平平。","平平仄○仄，仄仄○仄平。","仄平仄平仄，○仄仄仄○。","平平平平○，仄仄平平平。","仄平○平仄，仄仄平仄平。"],"paragraphs":["海康杂蛮蜒，礼俗久未完。","我居近闾阎，愿先化衣冠。","衣冠一有耻，其下胡为颜。","东邻有一士，读书寄贤关。","归来奉亲友，跬步行必端。","慨然顾流俗，叹息未敢弹。","提提乌鸢中，见此孤翔鸾。","渐能衣裘褐，袒裼知恶寒。"],"title":"次韵子瞻和渊明拟古九首  其五"}
