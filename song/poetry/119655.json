{"author":"林希逸","id":119655,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["碧玉峰前诏趣回，雅知金耀要清才。","彯缨即盍班行去，岸帻还因便养来。","丽句时应梦池草，安书日可到庭槐。","府公况是深知己，引领同看禁苑梅。"],"title":"送刘元思倅三山"}
