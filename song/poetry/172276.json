{"author":"高攀","id":172276,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["洞府幽深幸许探，危峰削玉与天参。","凡心洗涤今无妄，仙迹微茫要指南。","俯涧长吟舒逸兴，倚岩小酌助清谈。","抱琴携子盟泉石，终老山阿我亦甘。"],"title":"大涤洞天留题"}
