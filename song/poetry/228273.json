{"author":"释德洪","id":228273,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["我昔车轮翠里行，只今怀想似前生。","那知古寺僧窗下，偶见高人眼倍明。","秋月半钩留客意，冻云千顷欲归情。","杖藜笑出千峰去，添得苍崖响答声。"],"title":"诚上人求诗"}
