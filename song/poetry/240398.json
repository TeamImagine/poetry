{"author":"周紫芝","id":240398,"strains":["仄仄平平平仄仄，平平仄仄仄平平。","平平仄仄平平仄，仄平仄平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["塞北胡儿归去日，扬州燕子却来时。","空寻画舸藏风雨，更为傍人话别离。","回首凄迷春水路，伤心零落旧巢泥。","斜阳不见乌衣巷，一读君诗泪欲垂。"],"title":"张载扬言扬州燕子无屋可居即船为巢命黄叔鱼赋诗今年春余始见叔鱼诗于宣城遂同赋"}
