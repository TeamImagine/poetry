{"author":"孙介","id":25817,"strains":["○平仄平仄，仄仄平仄平。","仄仄○平仄，平仄平仄平。","平平仄平仄，仄仄平仄○。","仄平仄平平，仄仄○仄仄。","仄平仄平仄，仄仄平平平。","仄仄平仄仄，仄平平仄○。","仄仄仄○仄，仄仄平仄平。","○○仄○仄，仄仄平平平。","仄平仄仄○，仄仄仄仄○。","仄仄仄○仄，仄平仄仄仄。"],"paragraphs":["张侯好兄弟，韡韡棠棣芳。","筑室听风雨，书史堆满床。","床前竹千挺，竹外花两行。","举头见青山，秀色临我傍。","客来具鸡黍，亦复陈壶觞。","坐与尘土隔，淡然风味长。","我久倦行役，万里归故乡。","相过饭三日，笑语成清狂。","百年几别离，两鬓各已苍。","此会苦难复，此欢不可忘。"],"title":"题张元鼎风雨斋"}
