{"author":"白居易","id":17024,"strains":["仄仄仄仄仄，平平仄平○。","平平仄平仄，仄仄○平平。","仄仄平仄仄，平平仄仄平。","仄平平仄仄，仄仄平仄平。","仄仄仄○仄，仄平平仄平。","仄○仄○仄，○仄平○平。","平仄平仄仄，○○仄平仄。","仄仄平仄仄，仄平平仄平。"],"paragraphs":["浊暑忽已退，清宵未全长。","晨釭耿残焰，宿合凝微香。","喔喔鸡下树，辉辉日上梁。","枕低茵席软，卧稳身入床。","睡足景犹早，起初风乍凉。","展张小屏幛，收拾生衣裳。","还有惆怅事，迟迟未能忘。","拂镜梳白发，可怜冰照霜。"],"title":"新秋晓兴"}
