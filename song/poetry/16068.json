{"author":"仲并","id":16068,"strains":["仄平仄仄平仄平，仄平平平仄仄○。","平平仄仄平平仄，平仄平仄平平平。","平平平平仄平仄，○平仄仄平平平。","平平○仄平仄仄，仄平平仄平平平。","○仄平平平仄仄，平平仄仄○平平。","仄仄仄仄仄平仄，仄平仄仄平○平。","平平平仄仄平仄，仄平仄仄平平平。","平仄仄仄平平仄，○仄仄仄仄仄平。","仄仄○平仄仄仄，仄仄仄○○仄平。","平平仄仄仄平仄，○仄平仄平仄平。","平平平平平平仄，仄仄仄仄仄仄平。","仄仄平平仄仄仄，平平仄仄平平平。","仄平仄仄平平仄，仄仄仄仄平平平。","○仄平平仄○仄，仄○平平仄仄平。"],"paragraphs":["乃翁壁立千仞余，乃翁摛章锦不如。","英风雅韵来无尽，川媚还复生明珠。","华堂宁无侍巾栉，娉婷试问谁家姝。","婵娟深锁人不见，忽惊清晓悬门弧。","闻是高秋生骥子，充闾喜气相萦纡。","大父大母顾之笑，乃翁再拜为亲娱。","公家馀庆得英物，渥洼自有名家驹。","摩顶尚记前生误，堕地举手一笑俱。","夙习如斯定夙寤，少小便应传父书。","公卿衮衮自今始，行矣家庆端可图。","佳辰清樽来宾友，母爱子抱集坐隅。","臭味芝兰席上客，为公赞喜容歌呼。","我衰我倦毋多酌，老矣醉倒须人扶。","留取明年会汤餠，要看徐卿第二雏。"],"title":"沈正卿得男以诗庆之"}
