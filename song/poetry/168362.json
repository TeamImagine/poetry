{"author":"李孝先","id":168362,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["吴越犹干地要冲，树亭危岸势凭空。","春潭倒影黄昏月，古木喧声白昼风。","鸥鹭惯来窥䜩席，烟云无著护帘栊。","凄凉故国多迁变，独有溪山在望中。"],"title":"题余干县干越亭"}
