{"author":"朱长文","id":196867,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一雨欢心几万家，预期舂稻博流霞。","低侵沪渎田交岸，高傍支山水满车。","叶幄谩霑桃李实，堤奁暗长芰荷花。","丰年阖境浑无事，闲把诗毫放两衙。"],"title":"吴门比月不雨司封使君深闵而精祈俄有佳应谨吟成七言二首聊代谒贺  其二"}
