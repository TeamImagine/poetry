{"author":"郑刚中","id":251937,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["亭亭清瘦出尘埃，高格端从物外来。","先对雪霜含素艳，任教桃杏作红腮。","芬芳多向闲中得，孤寂偏寻静处开。","长愿一枝横夜月，春风谩诞莫相催。"],"title":"和仲模梅花"}
