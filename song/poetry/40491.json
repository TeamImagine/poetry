{"author":"陆游","id":40491,"strains":["平仄仄平仄，平平平仄平。","仄平仄仄仄，平仄仄○平。","仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["垂老乞骸骨，飘然辞圣朝。","竹头那足用，桐尾不禁焦。","短褐缝𦈌布，晨餐采药苗。","风霜征雁路，灯火衲僧寮。","陇客询安否，狸奴伴寂寥。","北窗鸣落叶，愁绝夜迢迢。"],"title":"北窗"}
