{"author":"王之道","id":7403,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["绿槐阴外听蝉吟，节过分龙夏已深。","千里亢阳忧岁旱，一时甘雨快人心。","养禾不害连朝曀，沃暑应容数日霖。","多谢同寮怜老拙，双南佳句竞铿金。"],"title":"伏蒙知县县尉二寮友以夏旱得雨赓石徂徕喜雨韵见贶不可虚辱复嗣其韵书谢仍命儿曹同赋"}
