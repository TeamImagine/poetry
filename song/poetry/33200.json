{"author":"陆游","id":33200,"strains":["平平○平平，仄仄平仄仄。","平平仄仄仄，仄仄○仄仄。","仄平平平平，平仄○平仄。","平○仄○仄，平仄平仄仄。","平仄仄仄平，平平平仄仄。","仄平平仄平，仄仄○平仄。"],"paragraphs":["吾生如虚舟，万里常泛泛。","终年厌作客，着处思系缆。","道边何人居，花竹颇闲淡。","门庭净如拭，窗几光可鉴。","堂上满架书，朱黄方点勘。","把茅容卜邻，老死更谁憾。"],"title":"憩黄秀才书堂"}
