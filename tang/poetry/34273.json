{"author":"骆宾王","id":34273,"strains":["平平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","仄仄○○仄，平平仄仄平。","仄平平仄仄，平仄仄平平。","仄仄仄平仄，平○仄仄○。","仄平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","平平平仄仄，平仄仄平平。","平平仄○仄，仄仄仄平平。"],"paragraphs":["年华开早律，霁色荡芳晨。","城阙千门晓，山河四望春。","御沟通太液，戚里对平津。","宝瑟调中妇，金罍引上宾。","剧谈推曼倩，惊坐揖陈遵。","意气一言合，风期万里亲。","自惟安直道，守拙忌因人。","谈器非先木，图荣异后薪。","揶揄惭路鬼，憔悴切波臣。","玄草终疲汉，乌裘几滞秦。","生涯无岁月，岐路有风尘。","还嗟太行道，处处白头新。"],"title":"春日离长安客中言怀"}
