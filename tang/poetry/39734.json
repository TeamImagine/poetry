{"author":"灵澈","id":39734,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["林间出定恋庭闱，圣主恩深暂许归。","双树欲辞金锡冷，四花犹向玉阶飞。","梁山拂汉分清境，蜀雪和烟惹翠微。","此去不须求彩服，紫衣全胜老莱衣。"],"title":"送鉴供奉归蜀宁亲"}
