{"author":"戴叔伦","id":6522,"strains":["仄仄平平平仄仄，仄平平仄仄平平。","平平平仄仄仄仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["佐幕临戎旌斾间，五营无事万家闲。","风吹杨柳渐拂地，日映楼台欲下山。","绮席昼开留上客，朱门半掩拟重关。","当时不敢辞先醉，误逐群公倒载还。"],"title":"奉酬卢端公饮后赠诸公见示之作"}
