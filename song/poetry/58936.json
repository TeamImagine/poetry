{"author":"陈造","id":58936,"strains":["仄平仄平○平平，仄仄仄仄平平平。","平平平仄平？仄，仄仄仄平平仄平。","平平○仄平仄仄，平仄仄○○仄仄。","○○仄仄仄平仄，○仄平平仄○仄。","平平仄仄○平平，仄仄仄○仄仄平。","仄平仄仄平仄平，仄仄仄仄平○平。","平平仄○平仄仄，仄仄仄平○仄仄。","平平仄仄仄平平，仄仄平平平仄仄。"],"paragraphs":["昔人技成叹屠龙，似我五字耽雕虫。","镌肝掏肾探戃恍，半世不辞诗得穷。","诗成颇讶神与力，畴昔梦中分五色。","援毫动作万钧斡，应俗何曾一钱直。","豪韩有句当千年，取世所遗政自贤。","数篇蜚向青眼边，可复把玩盘中圆。","君家十顷围翠密，近榭远亭如画出。","时须唤我一樽同，笑对风烟挥此笔。"],"title":"韩守松卿索近诗"}
