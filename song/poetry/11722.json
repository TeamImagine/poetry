{"author":"胡寅","id":11722,"strains":["○平仄平平，仄仄仄仄仄。","？平○平仄，仄仄仄平仄。","平平仄平仄，仄仄○平仄。","仄平仄平仄，平仄平平仄。","仄○平仄仄，仄仄平仄仄。","仄○平仄仄，仄仄○平仄。","○平仄仄仄，仄仄平平○。","平平仄仄平，仄仄○仄仄。","仄平平仄仄，○仄仄平仄。","平平仄仄○，仄仄○平仄。","平平平仄仄，仄仄平仄仄。","仄平仄平平，○仄仄平仄。","仄平平仄仄，仄仄平仄仄。","仄平仄平仄，仄仄仄仄仄。","○平仄平仄，平仄平仄○。","平平仄仄仄，仄仄仄平仄。","平平平仄仄，○○仄平○。","仄平平平仄，仄仄仄平仄。","仄平仄○平，仄仄平平仄。","○平平仄○，平仄○平○。"],"paragraphs":["中扃有天游，一室四海见。","倘无空虚地，六凿互争战。","琴堂故萧爽，向也正墙面。","棘茨莽蒙蔽，鼷鼠纷旋转。","刬除资豁达，顿觉云水眩。","瞰临幽阁出，率略重营缮。","从容五六客，尚得摇歌扇。","西山隔雉楼，佛髻三两现。","渺然宜北望，深碧湛芳蒨。","群峰涌翠浪，远迩相明绚。","珍禽知几种，演漾花雪片。","有时惠风来，轻皱蹙霜练。","最怜明月夜，酒渴光可咽。","主人蔼优政，不愧宓子贱。","挠之莫能浊，聊用青白燕。","心澄迹自洁，眼静照还遍。","他年腾踏去，回观等邮传。","只今檐前渌，但足注诗砚。","予方混泥涂，每愧陪高宴。","更书梁栋间，何以贲花县。"],"title":"题单令双清阁"}
