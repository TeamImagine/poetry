{"author":"郭祥正","id":192200,"strains":["仄平仄平仄，仄仄平仄平。","平平平平仄，仄仄平仄平。","平仄平平仄，平平仄平平。","平平○仄仄，仄仄○平平。","平仄平仄仄，○平仄平平。","平平仄平仄，平仄仄仄平。","仄平平○平，仄仄平仄平。","平○仄平仄，○仄？平平。","仄仄仄○仄，平平仄仄平。","仄平仄仄仄，○仄平平平。"],"paragraphs":["世人孰无累，贵彼方外人。","超然云霞趣，迥脱生死轮。","周也漳南释，开轩瞰漳滨。","山光并水影，二物长清新。","尤爱明月夕，苍林变金银。","焚香坐轩上，时或要静宾。","幸无歌吟喧，得与麋鹿驯。","尝茶煮山药，长养菩提因。","岂慕富且贵，宁忧贱与贫。","我来勿厌数，从尔陶天真。"],"title":"普利寺自周上人高明轩"}
