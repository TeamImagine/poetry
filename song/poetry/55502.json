{"author":"朱熹","id":55502,"strains":["仄仄平仄仄，○平仄○平。","仄仄平仄仄，仄仄平平○。","仄平平仄平，仄平仄平平。","仄仄仄平仄，仄平平仄仄。","平平仄○平，平仄仄仄平。","平仄仄平仄，仄仄平平平。","仄平仄平平，仄仄仄仄平。","平仄仄○仄，平平仄平平。"],"paragraphs":["蹑石循急磵，穿林度重冈。","俛入幽谷邃，仰见奇峰苍。","李公英妙年，读书此云房。","一去上台阁，致身何慨慷。","苏公记藏书，文字有耿光。","余事亦骚雅，戏墨仍风霜。","两公不归来，岁月忽已荒。","何用建遗烈，寒泉荐孤芳。"],"title":"奉同尤延之提举庐山杂咏十四篇 楞伽院李氏山房"}
