{"author":"晁说之","id":219717,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["制胜奇兵不下堂，铅刀何敢齿干将。","肯夸舞暖娇回雪，只念琴寒乞履霜。","此日秦郊黄髪老，当年汉殿绿衣郎。","徘徊四十年来事，险阻艰难间偹尝。"],"title":"谨次知府经略待制韵"}
