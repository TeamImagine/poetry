{"author":"杨万里","id":47162,"strains":["平平平仄平，仄平○平平。","平平仄平仄，仄平仄○平。","平仄仄仄仄，平仄仄平平。","平平平仄平，平平仄平平。","仄仄平仄仄，○○平仄平。","仄仄平仄平，平仄仄仄平。","平○仄仄平，仄平仄平平。","平平仄平仄，平仄平平○。","平仄仄平仄，仄仄○仄平。","仄仄仄平平，○仄平平平。","仄平仄仄仄，平仄仄仄平。","仄平仄平仄，仄仄平仄○。","仄平仄仄仄，仄仄仄仄平。"],"paragraphs":["幽人非爱山，出山将何之。","山居种兰蕙，岁寒久当知。","初艺止百亩，余地惜奚为。","先生无广居，千岩一茅茨。","四面祇艺蕙，中间才置锥。","锐绿纷宿丛，修紫擢幼枝。","孤干八九花，一花破初蕤。","西风澹无味，微度成香吹。","灯梦得幽馥，月写传静姿。","我欲掇芳英，和露充晨炊。","眷然恻不忍，环玩自忘饥。","岂无众花草，不愿秋不迟。","种时乱不择，岁晚悔可追。"],"title":"蕙花初开五言"}
