{"author":"陈造","id":59041,"strains":["仄平仄仄平仄平，平仄平仄平平平。","○平○仄仄仄○，平仄平仄○仄平。","平平仄平仄平仄，平平仄仄仄平仄。","仄仄平平仄平仄，仄仄仄○平仄仄。","仄平平仄仄仄平，平平仄平平仄平。","仄仄○平平仄平，仄仄仄仄仄仄平。","平平仄仄平○仄，○平仄仄平○仄。","平平仄仄仄仄仄，仄仄仄平○仄仄。"],"paragraphs":["小家作活鱼脱渊，凶歉之备渠能先。","劳勤颇似抱瓮叟，安得心数如计然。","人方渴羌欲沽水，龙公睡足那容巳。","怒卷淮江作飞雨，旱魃潜藏蝗蝻死。","令君丘祷亦鲁雩，天心默随人意孚。","百里旄倪歌载涂，我亦饱饭竟潜夫。","今君岂复池中物，中年墨绶人称屈。","高郎小邑径刺史，老子贺书当不日。"],"title":"再次韵寄杨宰"}
