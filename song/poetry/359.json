{"author":"徐铉","id":359,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["吾兄失意在东都，闻说襟怀任所如。","已纵乖慵为傲吏，有何关键制豪胥。","县斋晓闭多移病，南亩秋荒忆遂初。","知道故人相忆否，嵇康不得懒修书。"],"title":"寄江都路员外"}
