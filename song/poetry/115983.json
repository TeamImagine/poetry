{"author":"刘克庄","id":115983,"strains":["平平仄仄仄仄平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["京华汩没易忘归，欲去还如鸟著{米离}。","但见朝臣均佚诏，未闻御制送行诗。","执殳昔慕前驱伯，弃扇今如失宠姬。","白首渔翁空感慨，当时饯客半皋夔。"],"title":"耄志十首  其六"}
