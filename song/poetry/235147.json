{"author":"卢襄","id":235147,"strains":["平平平仄○平平，平平仄仄平平○。","平仄仄平仄平仄，平○平平平仄○。","仄平平平仄仄仄，仄仄平仄平平平。","平平仄仄仄仄仄，仄仄仄仄平平平。","平平平仄○仄仄，平平仄○平平平。","仄平仄仄仄仄仄，仄仄平仄平平○。","仄平仄仄仄平仄，平平仄仄平平平。","仄平○平仄平平，仄平○平平仄平。","平平仄仄平仄仄，仄○仄仄平○○。"],"paragraphs":["饥鼯愁玃号穷冬，层峦秀壁撑晴空。","闲拖小藤借余力，来看霜岩飞怒虹。","小奚催呼老款段，瀹鼎篝火烹团龙。","余甘入口齿颊爽，两腋便欲生清风。","悠然千里堕眼界，金篦刮膜开双瞳。","乃知足力不到处，别有天地生壶中。","国恩欲报已华髪，征车未去先晨钟。","玉川乘云紫皇家，谪仙骑鲸河伯宫。","聊追二子归禹穴，碧空转首山重重。"],"title":"登鹿苑寺玉虹亭"}
