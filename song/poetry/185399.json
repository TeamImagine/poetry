{"author":"徐积","id":185399,"strains":["平○平平平仄仄，平平仄仄平○仄。","平平仄仄仄平平，平平○仄平平仄。","仄平平仄仄平平，仄仄○平仄○仄。","○仄平平平仄平，仄仄平平○仄仄。","○仄平平仄仄平，平平仄仄平平仄。"],"paragraphs":["君看关西山壁立，春云突尽春空窄。","浓岚洒去渭川寒，孤峰深与秦天碧。","白云流水岂无情，立马吟诗定相忆。","且倩东风先寄声，我整西装期已迫。","吟到秋风放我归，归来待作潇湘客。"],"title":"述怀寄吕帅"}
