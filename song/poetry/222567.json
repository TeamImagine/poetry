{"author":"毛滂","id":222567,"strains":["仄平仄仄仄，仄仄平平平。","平仄仄仄平，仄平仄仄平。","仄平仄平平，仄仄仄仄平。","仄平平平平，平仄○仄平。","○仄仄仄平，仄仄仄仄平。","平平仄平仄，仄仄仄平平。","仄平仄仄仄，仄仄仄仄○。","仄仄仄平平，仄○仄平○。","仄平仄仄平，仄仄平平平。","仄平仄仄仄，平仄平平平。","仄仄仄仄○，仄仄平仄○。","平○平仄仄，平仄○平平。","仄仄仄仄仄，○仄平平平。","平○○仄平，平仄仄仄平。","仄仄平仄平，平仄仄平○。","平平○平平，仄仄仄仄平。","仄仄仄仄仄，○平○平平。"],"paragraphs":["伏金避老火，遁日干商霖。","天地岂不寛，八荒一釡鬵。","此身沍寒乡，骨冷势陆沉。","忽疑同然灰，终得空汗襟。","闻有不热符，莫致癸与壬。","平生习云水，两足便幽寻。","佩绅接轸处，念往汗益浸。","乃独款公关，热行犯诃吟。","忘公鼎轴家，谓是缁帷林。","有风静险躁，无愠烦鸣琴。","置我弟子间，岂不容鲁参。","公如天下雨，焦卷听雷音。","謦欬走旱魃，噫欠停流金。","胸中三绝编，宁独自洗心。","坐使人意消，烦促变清深。","南山当朝隮，暂卷乃至今。","万物抱暍意，油然徯层阴。"],"title":"盛暑谒刘公达"}
