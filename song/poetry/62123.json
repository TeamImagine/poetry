{"author":"虞俦","id":62123,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["详观白傅一篇诗，长日何须一局碁。","字细纵然劳眼力，理长尤是契心期。","夸张歌酒浑相似，消遣穷愁亦自知。","大节更思公出处，寥寥千载是吾师。"],"title":"读白乐天诗集"}
