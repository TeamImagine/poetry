{"author":"王洋","id":251167,"strains":["平平○仄仄，仄仄仄平仄。","平○○仄○，平平仄平仄。","平平平○仄，仄平平仄仄。","仄平○仄平，○平仄○仄。","仄仄平仄平，仄仄平仄仄。","仄平仄○平，仄仄仄仄仄。","平平○平平，平仄仄仄仄。","仄仄仄平○，仄平仄仄仄。","仄平仄平平，？仄○仄仄。","平平仄仄仄，平○仄仄仄。","平平仄平平，仄○仄仄仄。","仄仄仄仄平，仄平仄○仄。","平平平仄仄，仄平仄仄仄。","仄平仄仄平，平仄仄平仄。","仄平平仄平，仄平仄平仄。","平平平平平，○○仄平仄。","仄仄平仄平，仄平仄平仄。","平仄仄仄平，仄仄平仄仄。","仄仄仄平平，平平平仄仄。","仄仄仄平平，仄仄仄平仄。","仄仄仄仄平，平平仄仄仄。"],"paragraphs":["家山三百里，处处逐流水。","舟行鉴影中，尘埃不须洗。","人言田间苦，我言田舍好。","浊醪三两杯，沈忧积如扫。","昨与田父言，别白皆有证。","丈夫幸听之，物物保性命。","归来过山僧，僧始见客喜。","试与语囏难，不贪亦不止。","我徐觉言烦，廼静观厥理。","僧言祸与福，皆其自取尔。","吾师有明言，报应有彼是。","所作既不同，所遭亦如此。","君言君自忆，我初不到耳。","及君受报时，何用乏吾事。","去年梁宋灾，载尸满城市。","今年江淮南，囷窌有余米。","善恶无两岐，末流见殊致。","君后起念时，觉此而已矣。","再拜谢髙僧，师言诚有味。","解榻借僧裯，不觉已鼾鼻。","展转未厌眠，鸡鸣唤客起。"],"title":"还自伊山过金城宿觉慧寺赠始宁禅师"}
