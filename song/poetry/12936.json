{"author":"曹勋","id":12936,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老去光阴易变迁，佳时常在泪痕边。","一寒休待绨袍惠，二顷须资负郭田。","邀客预留醅下酒，凭栏闲数渡头船。","此身更待烟萝去，放尽天游只醉眠。"],"title":"怀归呈同官"}
