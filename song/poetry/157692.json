{"author":"韩维","id":157692,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["春晖东去月如弦，却拂凝埃敞北轩。","几曲云屏空白昼，一帘花雨自黄昏。","庭芜碧合阴虫息，窗树红稀斗雀喧。","细忆旧欢都入梦，习家池上子山园。"],"title":"晚春"}
