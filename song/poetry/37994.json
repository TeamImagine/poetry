{"author":"陆游","id":37994,"strains":["平仄平平仄，平○仄仄平。","平平○仄仄，仄仄仄平平。","仄仄平平仄，平平仄仄○。","仄平○仄仄，平仄仄平平。","平仄平○仄，○○仄仄平。","平平平仄仄，仄仄仄平平。","仄仄平平○，平平仄仄平。","○平平仄仄，平仄仄平平。","平仄平平仄，平平仄仄平。","平平仄平仄，仄仄平平平。"],"paragraphs":["吴会寒常薄，冬深略未冰。","荒郊观雉鬭，大泽见鱼腾。","钓艇频容借，篮舆渐可乘。","有时穿密筿，随处倚枯藤。","金石秦遗刻，衣冠禹旧陵。","丛祠祈腊雪，小市试春灯。","问路鉏畬叟，争桥乞供僧。","疏狂违俗久，衰疾与年增。","干禄虽知耻，悬车愧未能。","阶官有微俸，醉发任鬅鬙。"],"title":"冬日出游十韵"}
