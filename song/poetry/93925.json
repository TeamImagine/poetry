{"author":"戴复古","id":93925,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["烈士家风从橐尊，时容野客上朱门。","如登东观图书府，又似西岩水竹村。","自以一闲销日月，谁知万虑满乾坤。","诸公衮衮成何事，不若花前对酒樽。"],"title":"聂侍郎领客观园林之胜饮中出示名贤书画"}
