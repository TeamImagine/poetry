{"author":"释印肃","id":26061,"strains":["平仄仄平平，仄平平仄仄。","平仄平平仄○，仄仄仄仄仄仄。","○仄○仄平仄，仄平平仄仄仄。","○平仄仄仄平平，仄仄仄平平仄仄。","平平平仄仄○平，平仄平平平仄仄。","仄平平仄仄○○，平仄平○平仄仄。","仄仄仄平平仄平，仄仄平平○仄仄。","仄平仄仄仄平平，仄仄仄○仄平仄。"],"paragraphs":["般若贯华严，涅槃通宝积。","迷则龙宫海藏，悟则一字不识。","教演三伯余会，度人无数百亿。","如今满目放光明，十二部经诠不及。","崔田彭族祖坟林，无欠无余楼独立。","大千沙界纳其中，无说无闻真利益。","远祖近宗无不超，得意生身乘此力。","现存一族福绵绵，世出世间福何极。"],"title":"题经楼语"}
