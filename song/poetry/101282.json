{"author":"赵抃","id":101282,"strains":["仄仄仄仄平，平平仄仄仄。","平仄仄仄仄，仄平仄平仄。","平平仄平仄，仄仄平平仄。","仄仄平仄平，平仄仄仄仄。","平平仄仄平，仄平仄平仄。","仄仄仄○仄，平仄仄平仄。","平仄仄仄平，平平仄平仄。","仄平平仄○，平仄平平○。","仄平平仄○，平平仄○仄。","○平仄仄平，平仄仄平仄。","平平仄仄仄，平平仄平○。","○平平仄仄，仄平仄仄仄。","平仄仄平平，仄平仄仄○。","平平平○平，仄仄平仄仄。"],"paragraphs":["志士博古今，名贤口诵圣。","通则施所有，致君翼时政。","穷斯处岩穴，信道宗天命。","富贵贫贱耶，乌与一息竞。","先生抱蜀奇，不为席珍聘。","学易到深处，研几剧精静。","书屋数百椽，寒松夹幽径。","竹森潇洒观，泉逗潺湲听。","小人多谤訾，先生自吟咏。","其徒识所归，归雅不归郑。","今时自薄恶，先生自醇正。","其徒知所入，入贤不入佞。","忧弊以文救，敌邪以道胜。","先生终其为，彼俗徒诟病。"],"title":"张景通先生书堂"}
