{"author":"卫宗武","id":133576,"strains":["仄平仄平仄，仄仄平仄仄。","平平平平仄，仄仄仄平仄。","平平平○仄，平仄仄仄仄。","平仄平仄平，平○仄仄仄。","仄平平仄仄，平仄仄平仄。","平平仄平平，仄仄平仄仄。","平○仄仄平，仄仄平平仄。"],"paragraphs":["尔来食无肉，所喜居有竹。","森森无千纛，挺挺立群玉。","婵娟而鲜润，偏悦隠者目。","苟使清可娱，何妨饱不足。","小人求属厌，君子肯为腹。","余生复何为，一事无足录。","惟应对此君，细把坡诗读。"],"title":"对竹衍坡诗意"}
