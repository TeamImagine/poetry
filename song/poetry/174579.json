{"author":"刘敞","id":174579,"strains":["○平仄平仄，仄仄平仄仄。","平仄平平仄，平平仄平仄。","仄平仄仄仄，平仄○仄仄。","仄仄平平平，平○仄仄仄。","平平仄平仄，仄仄○仄仄。","平仄平平○，平平仄平仄。","仄○平仄平，平平仄平○。","平仄平仄平，平仄平仄○。","平平仄平仄，平仄仄仄仄。","仄仄仄仄平，平平仄平仄。","平平仄仄仄，仄仄仄平仄。","平仄平仄平，平○仄平仄。"],"paragraphs":["回舟武昌郭，暂往樊水上。","樊水何清冷，樊山亦孤壮。","寿藤验百岁，乔木过十丈。","绝俗殊崎岖，攀缘幸可傍。","林端见渔舍，户牖相背向。","鸡犬鸣云中，神仙岂殊状。","昔闻元次山，于焉寄荒浪。","邻里俱已非，陵谷平得丧。","茅茨固微物，芜灭不可访。","向乏数卷书，终随众人葬。","清时易直道，末俗摈高尚。","陈迹成渺茫，孤吟屡惆怅。"],"title":"樊口"}
