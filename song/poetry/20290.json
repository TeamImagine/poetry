{"author":"李石","id":20290,"strains":["仄平仄仄平，仄平仄仄仄。","○仄仄平仄，仄仄仄平仄。","○仄○仄平，仄仄○○仄。","平仄○平仄，仄仄平仄仄。","○仄仄仄平，○仄平仄仄。","仄○平仄平，仄仄仄仄仄。","仄平仄仄仄，○仄平平仄。","仄仄平平平，仄仄仄仄仄。","平仄仄○仄，平平平仄仄。","○仄仄平仄，仄仄仄平仄。","仄平仄仄○，仄仄仄○仄。","平仄平仄平，仄仄平仄仄。","平仄仄仄仄，仄仄平仄仄。","○仄仄仄仄，仄平仄仄仄。","仄平仄仄仄，仄平平仄仄。","仄仄平仄平，平仄仄○仄。","仄平平平平，仄仄仄仄仄。","平平仄仄仄，仄仄平仄仄。"],"paragraphs":["乳蜂十蚁围，小蜂两翼弱。","三蚁掣蜂首，四蚁曳蜂脚。","三蚁相后前，捍圉行且却。","蜂母正凭怒，有虿无敢作。","相视母子心，如被蛇豕虐。","蚁行蜂母随，众力岂易拨。","彼嫌大树小，且幸神龙涸。","自谓无谁何，利吻得所嚼。","蝇虎伺其便，儇然才一跃。","中道取蜂去，意外可遥度。","蚁群不自量，出力互相搏。","蝇虎跳掷高，细碎纷迸落。","余党尚未解，尺寸归路邈。","三帅本伐戴，反为郑所掠。","孟明意取郑，二殽遭晋薄。","世路蜂蚁群，巇险逞攘攫。","向来驺虞仁，未似蚁虎恶。","吾诗傥可佩，捧腹聊一噱。"],"title":"蜂蚁"}
