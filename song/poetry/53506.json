{"author":"项安世","id":53506,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["花到酴釄芍药时，人如仙桂大椿诗。","一年春事鶑初懒，千岁光阴鹤未迟。","鬓雪多于南极老，脸朱浓似舞雩儿。","醺醺曲水余酲在，又酌流霞劝寿卮。"],"title":"四伯父生朝三首  其一"}
