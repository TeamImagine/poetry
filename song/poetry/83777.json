{"author":"赵善卞","id":83777,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["百世垂芳在一经，茂林修竹读书声。","园池日涉皆成趣，景物天然分外清。","聊复垂纶藏渭钓，等闲释耒起莘耕。","知君自有真良贵，岂羡斯亭锦得名。"],"title":"题环锦亭"}
