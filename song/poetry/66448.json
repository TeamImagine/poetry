{"author":"楼钥","id":66448,"strains":["仄仄仄仄平，仄○仄仄仄。","仄平平仄平，仄仄仄○仄。","仄仄仄仄平，仄仄仄平仄。","仄平平仄平，仄仄○平仄。","平平平仄平，平平仄平仄。","仄仄仄平平，平平仄仄仄。","仄平仄平平，仄仄平仄仄。","仄平平○平，仄仄仄平仄。","○平○○仄，仄仄平○仄。","○仄仄仄仄，仄仄平平仄。","平○仄仄平，仄平平仄仄。","仄仄○平○，平平仄平仄。","仄平平平平，仄平仄仄仄。","仄仄平仄仄，仄仄平仄仄。","仄仄平仄平，○平○平仄。","平平仄平仄，○○○仄仄。","○仄仄仄平，仄平仄平仄。","仄仄平仄○，仄仄仄仄仄。","仄平平仄平，○仄○平仄。","仄仄平○○，○平○仄仄。"],"paragraphs":["伯父盛德人，伯中实暮子。","不惟能象贤，气貌亦相似。","幼日读父书，结字得皮髓。","粹然金玉姿，少日期千里。","宁知游上庠，蹉跎困名第。","晚始著青衫，酸寒就一尉。","欻然报瓜时，往戍真乐事。","自惟群从希，惜别不能已。","中年重离别，况我衰如此。","亲故例作恶，况复于吾弟。","兹行岂得休，雅怀聊漫仕。","勿惮三年留，江南富山水。","尉曹官虽卑，去民最密迩。","一日斯必葺，职务毋少弛。","善保金石躯，离觞且同醉。","归来毕婚嫁，相从期暮齿。","教子以义方，忍贫授经史。","素业俱有传，见进未见止。","大儿方决科，如摘颔髭耳。","子尚徐其驱，中途听捷喜。"],"title":"送伯中弟尉新喻"}
