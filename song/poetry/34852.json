{"author":"陆游","id":34852,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["残漏声中听曵铃，翩翩吹帽出郊坰。","雨余涧落双虹白，云合山余一发青。","铁马蹴冰悲昨梦，朱颜辞镜感颓龄。","归来独对空斋冷，鸟迹苍苔自满庭。"],"title":"早自乌龙庙归"}
