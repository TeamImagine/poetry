{"author":"苏轼","id":194439,"strains":["仄平仄仄仄，仄仄仄仄仄。","平平仄仄仄，仄平平仄仄。","仄平○平平，仄仄仄平仄。","○平仄仄仄，仄仄仄仄仄。","平平仄平仄，仄仄仄平仄。","平平仄仄仄，平仄○仄仄。","平平○平平，仄仄平○仄。","○平仄平平，仄仄仄仄仄。","平平仄平仄，平仄平仄仄。","○○○平仄，仄仄平平仄。","仄平平仄仄，平仄仄平仄。","仄仄平仄平，平平仄平仄。"],"paragraphs":["去年御史府，举动触四壁。","幽幽百尺井，仰天无一席。","隔墙闻歌呼，自恨计之失。","留诗不忍写，苦泪渍纸笔。","余生复何幸，乐事有今日。","江流镜面浄，烟雨轻羃羃。","孤舟如凫鹥，点破千顷碧。","闻君在磁湖，欲见隔咫尺。","朝来好风色，旗脚西北掷。","行当中流见，笑眼清光溢。","此邦疑可老，修竹带泉石。","欲买柯氏林，兹谋待君必。"],"title":"晓至巴河口迎子由"}
