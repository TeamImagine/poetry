{"author":"李绅","id":18788,"strains":["仄平○仄仄，○平仄平仄。","平平仄仄平，仄仄○平仄。","仄平仄○仄，仄仄○平仄。","仄仄平仄仄，○平仄平仄。","平平仄仄仄，仄仄平○仄。","仄仄○○平，平平仄○仄。","平平仄仄仄，平仄平平仄。","平仄○○平，平平仄平仄。","平○平仄仄，○仄平○仄。","仄仄仄平平，○平平仄仄。","○平平仄仄，平仄平平仄。","平仄仄平○，○○平仄仄。","平○平仄仄，仄仄○平仄。","仄仄仄平平，平平仄○仄。"],"paragraphs":["昔余过稚齿，从师昧知奥。","徒怀利物心，不获藏身宝。","曳娄一缝掖，出处劳昏早。","醒醉迷啜哺，衣裳辨颠倒。","忠诚贯白日，直己凭苍昊。","卷舌堕谗谀，惊波息行潦。","衰禽识旧木，疲马知归道。","杨柳长庭柯，兰荃覆阶草。","旌旄光里舍，骑服欢妻嫂。","绿鬓绝新知，苍须稀旧老。","冠緌身忝贵，斋沐心常祷。","笙磬谅谐和，庭除还洒扫。","栖迟还竹巷，物役浸江岛。","倏忽变星霜，悲伤满衷抱。"],"title":"过梅里七首　家于无锡四十载今敝庐数堵犹存今列题于后 忆东郭居"}
