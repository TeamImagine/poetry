{"author":"陈长方","id":20198,"strains":["平平平平仄仄仄，仄平仄仄平平仄。","仄平平仄平仄平，仄仄平平仄平仄。","仄平仄○仄平平，○仄仄平平仄仄。","仄仄平仄○平平，仄平仄仄仄仄仄。","平平仄仄仄平平，平平○平仄仄平。","仄仄平平○平仄，仄仄仄平平○○。","仄平仄仄仄平仄，○仄仄平平仄平。","仄○平仄平平仄，仄平仄○平仄平。"],"paragraphs":["虬须天人世不有，两河股裂群凶手。","健儿谁复知大家，养子朝朝饮牛酒。","庙堂坐论赞皇公，三镇便同牛马走。","濯手为雨噫为风，斡旋六合臂运肘。","奇章器仅等罍樽，公人中龙彼犬豚。","数百年来号牛李，气塞不堪今重论。","感时念古寸心切，更觉会昌勋业尊。","未应精爽焄蒿尽，试哦楚些招断魂。"],"title":"李卫公赞"}
