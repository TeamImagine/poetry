{"author":"姜特立","id":31882,"strains":["仄仄平平仄仄平，平平平仄仄平平。","仄平平仄仄平仄，平仄平平平仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["耐久交情岁月深，今朝何事返家林。","北鸿西燕一年别，流水高山千古心。","何日从公歌旧曲，无人伴我赋清吟。","若为云气从东野，应绕刘岩紫翠岑。"],"title":"方叔每岁一相访送行"}
