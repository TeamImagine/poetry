{"author":"韩元吉","id":29518,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["轻风猎猎转残红，春去荒村暮雨中。","花影带寒犹黯淡，山光和雾更空蒙。","百年拼却身长醉，五斗由来计日穷。","惭愧宾朋有胶漆，不堪兄弟苦西东。"],"title":"次韵子云途中见寄  其一"}
