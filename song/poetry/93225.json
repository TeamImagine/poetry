{"author":"刘宰","id":93225,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["历数阴功满巨编，皇天佑善信昭然。","金闺密勿身通籍，云路连翩子着鞭。","贝叶经中无别想，白莲社里得真筌。","忽惊薤露传新唱，愁锁松陵柳泽烟。"],"title":"挽陶宣义二首  其一"}
