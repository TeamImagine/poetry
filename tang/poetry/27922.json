{"author":"皮日休","id":27922,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["瘿床闲卧昼迢迢，唯把真如慰寂寥。","南国不须收薏苡，百年终竟是芭蕉。","药前美禄应难断，枕上芳辰岂易销。","看取病来多少日，早梅零落玉华焦。"],"title":"病中美景颇阻追游因寄鲁望"}
