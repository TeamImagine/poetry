{"author":"韩元吉","id":29267,"strains":["仄平仄仄仄平○，平平仄仄平仄平。","平平仄仄仄仄仄，仄仄仄仄平平平。","平平仄仄仄仄仄，平仄平平仄仄平。","平平仄仄仄平仄，平仄仄仄平平平。","平平平平平仄仄，平仄平平○仄平。","仄平平平仄○仄，仄仄仄仄平○○。","仄平仄仄仄平仄，仄平仄仄平仄平。","仄平仄仄仄○○，仄仄仄○平平平。","平平仄仄平○仄，仄仄仄仄平平平。","平平仄仄仄○仄，平平仄仄○平平。"],"paragraphs":["退之手板愧丞相，渊明束带羞督邮。","纷纷雀鼠待一饱，岂若植杖耘西畴。","刘郎大耳最叵信，刚道田园不可求。","摩挲髀肉事鞍马，坚卧百尺营高楼。","安知南阳扶耒手，谈笑为君分九州。","我来龟溪二三载，此策未办诚淹留。","喜君负郭有余地，百金卖剑归换牛。","树头布谷晓相应，筑室坐占林塘幽。","诗成使我佳兴动，叩角便作商声讴。","他年釜甑得长满，区区肯顾监河侯。"],"title":"归耕堂"}
