{"author":"洪皓","id":252659,"strains":["平○仄平平，仄仄仄平平。","平仄仄仄仄，平仄仄平平。","平平仄平○，仄○仄○平。","仄平平仄仄，？仄仄仄平。","仄平仄仄仄，仄仄○仄平。","仄仄仄仄平，仄平○平○。","平平平仄仄，仄仄仄平平。","仄仄仄平仄，仄仄仄○○。","平仄仄仄平，仄仄仄仄平。","仄平仄○平，仄○仄仄平。","平平仄仄平，仄平仄平平。","仄仄仄仄仄，○○仄平平。","仄仄仄仄仄，平平仄仄平。","平仄仄仄仄，仄○平仄平。","平平仄仄仄，平平仄仄平。","平平平仄○，○仄仄平平。","平仄○平仄，仄平平仄平。"],"paragraphs":["忧患二毛侵，目睫亦{参毛}{参毛}。","篇什弃置久，遑暇阅龙龛。","吴侯主诗盟，欲从靳如骖。","古风风格老，叙事若绮谈。","宦情既淡薄，世故应饱谙。","置驿复郑庄，好奇过岑参。","优游聊卒岁，俛仰自无惭。","近取忘年友，得一乃分三。","梁向竞爽姿，迈也恐不堪。","辄持水中蒲，拟并浦上柟。","诸公不鄙夷，细流纳江潭。","有酒必唤饮，分题许同探。","向子忽话别，寒霜万岭含。","千里足勿惮，一行心亦甘。","青冥定特达，髙贤上所贪。","江头春色回，和气已醺酣。","伊郁思陶写，故人居巷南。"],"title":"戏用迈韵呈吴傅朋兼简梁宏父向巨原"}
