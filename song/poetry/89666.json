{"author":"许复道","id":89666,"strains":["平平○平平，平○仄平仄。","平平仄平仄，平仄仄仄仄。","平平平平平，仄仄平仄仄。","仄仄平仄平，仄仄平平仄。","仄平平仄平，仄仄平平仄。","仄平仄○仄，平仄仄仄仄。","平仄○○平，仄平仄平仄。","仄○仄平平，仄仄○仄仄。","仄平仄平○，平仄○仄仄。","平仄仄仄仄，仄仄仄仄仄。","平平仄平仄，仄仄平平仄。","平○平平仄，仄仄平平仄。","○○仄平○，仄仄仄仄仄。","平仄仄平平，仄平仄平仄。"],"paragraphs":["沿途听潺湲，蒙茸冒沙石。","谁知此山下，千里在咫尺。","潭潭光明宫，皎皎心印宅。","石细泉自香，水净林逾碧。","太清无潜鳞，至弱而能力。","玉龙出苍峡，威勇壮莫敌。","风雨填空来，万夫助推激。","座中起波涛，足下殷霹雳。","我来纵雄观，神意了莫逆。","心镜浄表里，坐久万籁息。","悠然到平淡，涣若春冰释。","栖迟罗书记，想像刘宾客。","胜缘在山闲，每至忽有得。","何以谢山灵，作诗慰岑寂。"],"title":"涵碧亭  其三"}
