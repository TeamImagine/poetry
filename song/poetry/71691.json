{"author":"章颖","id":71691,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["绕馆参天万树松，倚栏时见翠重重。","一坰晓雾浮天外，半夜秋涛落枕中。","莫雨断猿愁羃历，夕阳飞鸟度屏风。","采苓欲问长生诀，只恐云迷路不通。"],"title":"桃源观"}
