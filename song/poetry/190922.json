{"author":"韦骧","id":190922,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["晓寒虽在有春催，坐想庭梅烂漫开。","滞迹方愁冰蕊过，清风还喜玉音来。","传芳酷重裁云手，比美遥评傅粉腮。","归见余花须共醉，相宜况有水精杯。"],"title":"和吕景纯以梅花盛开见寄"}
