{"author":"史浩","id":19764,"strains":["仄仄仄平仄，平平仄仄仄。","平仄仄仄仄，平仄平仄仄。","○平○仄○，仄平平仄仄。","仄平仄平平，仄仄仄仄○。","○仄平○仄，平仄仄平仄。","仄仄平仄仄，平平平平仄。","○仄仄仄仄，平仄仄○仄。","平仄仄平仄，○仄仄平仄。","平平○仄平，平仄仄仄仄。","○○仄仄平，仄仄平仄仄。","平仄平平平，平平平仄仄。","○平仄仄平，○仄仄平仄。","平仄仄平平，平平平仄仄。","平平○仄仄，仄仄平仄仄。","平仄平平平，平平平仄仄。","仄平平仄平，○仄仄平仄。"],"paragraphs":["父母有男女，兄良必弟悌。","天性所禀赋，初不烦法制。","如何中道间，阋墙成背戾。","盖由结婚姻，异姓以女妻。","妻不娴教训，夫不恤苗裔。","怨隙由爱惜，纷争为财计。","浸润日已久，同恶遂相济。","昆季若仇敌，长幼绝交际。","孤然离索身，何以异狗彘。","当思父母心，喜得贤子继。","为彼慵懦儿，清阴均映蔽。","如何我自贤，了不念同蒂。","宜罄友于情，金兰彰夙契。","推心更及远，落地皆鲁卫。","祥览何人哉，高风驰万世。","俚言虽不文，将以助棠棣。"],"title":"童丱须知 长幼篇"}
