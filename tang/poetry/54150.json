{"author":"储光羲","id":54150,"strains":["○平仄仄平，仄仄仄平仄。","平平仄仄平，平平仄仄仄。","仄仄平平仄，平平仄仄仄。","平平仄平平，平平仄平仄。","平○仄平仄，平仄平仄仄。","仄仄平平平，仄○平○仄。","仄仄平○○，○仄仄仄仄。"],"paragraphs":["空山暮雨来，众鸟竟栖息。","斯须照夕阳，双双复抚翼。","我念天时好，东田有稼穑。","浮云蔽川原，新流集沟洫。","裴回顾衡宇，僮仆邀我食。","卧览床头书，睡看机中织。","想见明膏煎，中夜起唧唧。"],"title":"同王十三维偶然作十首 九"}
