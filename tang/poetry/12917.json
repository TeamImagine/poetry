{"author":"陈元光","id":12917,"strains":["平仄○平仄，平平仄仄平。","平○平仄仄，仄仄仄平平。","仄仄平平仄，平平○○平。","平平仄仄仄，平仄仄平平。","仄仄平平仄，○平仄仄平。","仄平平仄仄，仄仄仄○平。","平仄平○仄，平○仄仄○。","仄平平仄仄，平仄仄○平。","仄仄平○仄，平平仄仄平。","平平平○仄，仄仄仄○平。","平仄平平平，平平仄仄平。","○○○仄仄，仄仄仄○平。"],"paragraphs":["乔岳标仙迹，玄扃妥寿姬。","乌号非岭海，鹤仰向京师。","系牒公侯裔，悬弧将相儿。","清贞蜚简籍，规范肃门楣。","万里提兵路，三年报母慈。","剑埋龙守壤，石卧虎司碑。","忧阕情犹结，祥回禫届期。","竹符忠介凛，桐杖孝思凄。","许史峋嶙篆，曹侯感旧诗。","鸿蒙山暝启，骏彩德昭垂。","华表瑶池冥，清漳玉树枝。","昭题盟岳渎，展墓庆重熙。"],"title":"太母魏氏半径题石"}
