{"author":"蔡肇","id":219098,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["胜迹传来不记年，昔闻曾驻汉神仙。","赤乌方喜灵坛建，白马俄惊梵宇迁。","观额自唐因记定，宫碑至宋有眠镌。","江南福地虽云众，第一无过此洞天。"],"title":"题天申宫"}
