{"author":"陈造","id":59066,"strains":["平平平仄平平平，仄○平仄平仄平。","平平仄仄仄平仄，○仄平平平仄平。","仄平仄仄仄○仄，平平平仄平仄平。","仄○平平仄仄仄，仄平平仄平仄平。","平仄○仄平平仄，平平仄仄仄平平。","平平平平仄○平，平仄仄仄平平平。","平平平仄平平平，仄平仄平平仄平。","平平仄仄仄仄平，仄仄平仄○平平。"],"paragraphs":["君家家酿人家无，市酤漓涩真剥肤。","朝来洗盏釂先酒，凝若金茎秋露珠。","色香第一味称此，舆台桑落卿玉腴。","客间公荣不共饮，主人恩意无乃孤。","欢伯三益能娱予，愁城九守付摧枯。","淮乡香泉岂其徒，魂梦枉用驰枌榆。","君家家酿人家无，渴羌恼君君恕乎。","为君剧饮首就濡，可待谋乐间忧虞。"],"title":"次陈倅同年琼露酒诗韵"}
