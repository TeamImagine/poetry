{"author":"华岳","id":99014,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄平仄平平。","平平仄仄平平仄，仄仄平平平仄平。"],"paragraphs":["国士还须为国忧，肯同儿女作身谋。","存无补世亡无异，生不惊人死不休。","秦鹿须还屠狗逐，楚猴犹为烂羊羞。","如今若论西都事，却与中唐风马牛。"],"title":"呈王子蒙隠者"}
