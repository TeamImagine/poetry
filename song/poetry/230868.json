{"author":"葛胜仲","id":230868,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["引对天墀获望云，固知儒学不孤身。","均输它局交论荐，元会登朝正履新。","夕秀共夸披未振，夜光那复困无因。","持荷入侍从兹始，龟紫应卑五两纶。"],"title":"尧卿兄改官升朝作诗纪贺三首  其三"}
