{"author":"王十朋","id":23426,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["我辈逢山眼即青，卧龙顶上喜同登。","图留沙碛怀诸葛，诗诵江𣸣忆少陵。","巫峡云飞天一握，瞿唐鱼化浪三层。","蓝舆又向人间去，回首林泉愧老僧。"],"title":"游卧龙山呈行可元章"}
