{"author":"王元","id":37563,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","平仄平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["三千功满仙升去，留得山前旧隐基。","但见白云长掩映，不知浮世几兴衰。","松稍风触霓旌动，棕叶霜霑鹤翅垂。","近代无人寻异事，野泉喷月泻秋池。"],"title":"题邓真人遗址"}
