{"author":"白玉蟾","id":121076,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["新除小垒燕方谋，又拜晴蜂万户侯。","占破清明三五日，实封芍药一千头。","花间作梦碧蝴蝶，柳外谈禅黄栗留。","物物是题吟不尽，却烦酒作钓诗钩。"],"title":"清明"}
