{"author":"刘克庄","id":110488,"strains":["平平仄仄仄平平，仄仄平平仄仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["臞翁卜筑向东皋，小憩江湖半世劳。","遶屋树阴供杖屦，登楼山色发诗骚。","客来贺厦杯行阔，市写抛梁纸价高。","白虎渐台何处在，不如茅舍尚坚牢。"],"title":"敖器之宅子落成"}
