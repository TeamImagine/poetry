{"author":"汪藻","id":236789,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["经年坐久一蒲团，幽鸟时呼到曲栏。","山色总兼溪色好，松声长学雨声寒。","那将俗物关心事，只拟晴窗想鼻端。","已作生涯蚕事老，故人谁肯报平安。"],"title":"傅冲益久不得书"}
