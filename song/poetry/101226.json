{"author":"韩琦","id":101226,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["北第新成戆老庵，日期休此养无堪。","地偏深得幽居兴，景野难将俗好参。","户外鸣泉疑拊石，城头丛薄当凝岚。","何须便挹浮邱袂，且奉高贤听雅谈。"],"title":"戆老庵会陈龙图"}
