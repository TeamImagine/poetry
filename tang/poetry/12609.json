{"author":"王绩","id":12609,"strains":["仄平仄仄仄，平平仄○仄。","平平仄平仄，仄仄○平仄。","平仄○仄○，○平仄平仄。","平仄平平仄，平平仄平仄。","平平仄仄平，仄仄○平仄。","仄平仄仄仄，平平仄平仄。","平仄○仄平，○平仄平仄。","仄仄平仄平，仄仄平仄仄。","平平仄平仄，仄平平仄仄。"],"paragraphs":["宝龟尺二寸，由来宅深水。","浮游五湖内，宛转三江里。","何不深复深，轻然至溱洧。","溱洧源流狭，春秋不濡轨。","渔人递往还，网罟相萦藟。","一朝失运会，刳肠血流死。","丰骨输庙堂，鲜腴籍笾簋。","弃置谁怨尤，自我招此否。","余灵寄明卜，复来钦所履。"],"title":"古意六首 三"}
