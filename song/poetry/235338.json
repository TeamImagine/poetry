{"author":"程俱","id":235338,"strains":["平平仄平平，仄仄仄平仄。","平平仄仄平，仄仄○平○。","平平仄平仄，仄平平仄仄。","平平仄平仄，仄仄仄平仄。","仄平平仄平，平仄平仄仄。","平平仄○平，平仄平仄仄。","仄平仄○仄，平仄平仄仄。"],"paragraphs":["春风遍芳华，一国尽狂醉。","穷阎独不知，但见长蒿荠。","秋飚起蘋末，一华初未坠。","幽怀独先觉，意象已凄厉。","故知春与秋，初不为我计。","危弦自应悲，寒木终易脆。","要之梦中梦，忧乐同一寐。"],"title":"春日写怀"}
