{"author":"陆游","id":37352,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["朱樱羊酪喜新尝，碧井桐阴转午凉。","书几得晴宜试墨，衣篝因润称熏香。","枯龟自觉支床稳，老马安能试草长。","半世学骚终不近，空余清梦上沅湘。"],"title":"初夏幽居偶题四首  其四"}
