{"author":"释德洪","id":227697,"strains":["平平仄平仄○仄，仄仄仄平平仄仄。","仄平仄仄平仄平，仄仄仄平平仄仄。","仄平仄平仄平仄，仄仄仄仄平仄仄。","仄○平仄仄平○，○仄平平平仄仄。","仄平仄仄平平平，仄仄仄平仄平仄。","仄仄仄仄仄仄平，平仄平平仄平仄。","仄平平平仄平仄，仄仄平平○○仄。","仄○○平仄仄○，仄仄仄仄平平仄。"],"paragraphs":["南阳国师古禅伯，玉殿以棋聊戏客。","客虽四海棋绝伦，我解两奁俱用黑。","侍臣大惊帝微笑，客亦袖手吁莫测。","黑中优劣自能分，正似苏汪今试墨。","老潘气韵凌阿寛，二李不平有矜色。","坐令好事旁舍郎，瞠视无言受巾帼。","我非南阳不能辨，以手扪头空叹息。","径当相携诣瞽叟，夜半一辨须明白。"],"title":"苏子平汪履道试李潘墨"}
