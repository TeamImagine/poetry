{"author":"王质","id":63779,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["风遣轻蒲趣去程，满江秋月碧纷纷。","相看断雁情何极，同著征衫袂更分。","千里固应俱对月，一樽安得再论文。","从今竹枕蓬窗梦，不梦悬刀只梦君。"],"title":"送王充老归旴江"}
