{"author":"陆游","id":40249,"strains":["平平仄仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["江云漠漠雨昏昏，归老山阴学灌园。","十里羊肠仅通路，三家铛脚自成村。","应时馎饦聊从俗，耐久锺馗俨在门。","近县传闻颇多盗，呼儿插棘补颓垣。"],"title":"自开岁阴雨连日未止"}
