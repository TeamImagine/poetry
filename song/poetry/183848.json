{"author":"刘攽","id":183848,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["谋拙材疏懒是真，岂堪为吏走风尘。","已知富贵非吾望，欲以诗书老此身。","为问折腰从斗米，何如白眼看时人。","闻君高卧辞冠冕，多幸佯狂亦有邻。"],"title":"寄王宗杰"}
