{"author":"陈普","id":161469,"strains":["仄平平平仄仄仄，平仄仄仄平平平。","○平仄平仄仄仄，仄仄仄仄平平平。","仄平仄仄○平平，平仄仄仄平平平。","仄仄平平仄仄仄，平平仄仄平平○。","平平仄仄○仄平，仄仄平仄平平平。","仄平仄仄仄平仄，仄○仄仄平平平。","仄平仄仄平平仄，仄仄仄仄○平平。","仄仄平平仄平仄，仄仄平仄平平仄。","平平仄仄平仄仄，○平仄仄平平平。","仄平仄仄○仄仄，仄仄平仄平○平。","仄平仄仄仄仄仄，仄仄平仄平平平。","仄仄仄仄仄仄平，仄仄平仄平平平。","○平仄仄平平仄，仄○○平平仄平。"],"paragraphs":["角陵初为五斗盗，崔浩继作千寻宫。","重黎不生大禹死，鬼魅杂出交蛇龙。","妄夸夺尽离娄明，虚喝弱却楼烦弓。","礼乐沉沦入九地，阴邪叫啸充虚空。","人寰黯淡如夜台，百物凄怆生芒锋。","虎狼四出食人肉，四溟不受黄流东。","岂无健士能排遏，末俗骨醉难为功。","我欲南游叫虞舜，一怒为我诛兜共。","阴阳草昧风气闭，苍梧日落天鸿蒙。","代天去恶如拔薤，后剪枝叶先其宗。","洗心学易见太极，百怪冰释春流通。","道在不系后与前，日月东出开群蒙。","更须讲究铜驼事，结正当年河上公。"],"title":"夜台"}
