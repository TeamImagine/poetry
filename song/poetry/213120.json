{"author":"贺铸","id":213120,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["古刹荒凉昼掩门，鸣鸡吠犬接西村。","窗间自记曾归梦，楼外谁招欲断魂。","漫赋新诗题琬琰，少逢佳客佩兰荪。","更堪愁肺经春病，负尔商歌酒一樽。"],"title":"冠氏寺居书怀"}
