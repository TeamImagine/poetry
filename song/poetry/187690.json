{"author":"王令","id":187690,"strains":["平平仄平平平，仄仄仄仄平平仄平。","平平平仄平仄仄，仄平仄平仄○，平仄仄平平仄仄平。","仄平平平仄仄，仄○仄平平平。","平仄仄平仄仄仄仄，仄仄平平仄平，平仄平○仄仄。","平平平仄平，平仄仄仄。","仄平○仄平，平仄仄平仄平仄仄。"],"paragraphs":["秋风起兮天寒，壮士醉酒兮歌解颜。","螳螂何怒兮辙下，蚁何鬬兮穴间，纷扰扰兮谁者则贤。","井方崩兮治隧，屋且压兮雕椽。","生则役兮弗系念此，祸至而知悔兮，身忽焉其已死。","陶唐虞夏兮，今则古矣。","彼秦且帝兮，连有蹈东海而死耳。"],"title":"鲁仲连辞赵歌"}
