{"author":"苏轼","id":194359,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["溪边石蟹小于钱，喜见轮囷赤玉盘。","半壳含黄宜点酒，两螯斫雪劝加餐。","蛮珍海错闻名久，怪雨腥风入坐寒。","堪笑吴兴馋太守，一诗换得两尖团。"],"title":"丁公默送蝤蛑"}
