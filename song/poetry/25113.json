{"author":"王十朋","id":25113,"strains":["仄仄仄平仄，仄仄平平平。","仄平仄○○，仄仄平平平。","仄仄仄仄平，仄仄仄平平。","仄仄仄仄仄，平○平仄平。","仄平仄平平，仄平平仄○。","仄○仄仄仄，○仄平仄平。","平○仄仄仄，仄仄平平平。","仄○平平平，平仄平平平。","平仄仄仄仄，仄平平仄平。","平平仄平平，平平仄平平。","仄平仄仄仄，平仄平平平。","平仄仄仄平，平○仄平平。","仄仄平仄平，平平平仄○。","仄仄平○平，○平仄平平。"],"paragraphs":["请雨遍群望，扰扰冲尘埃。","际天麦浪空，刺水秧针摧。","已近尺五天，未动满盈雷。","地欲赤晋国，年将饥鲁哀。","寄笺叩天门，好音清夜回。","似传上帝意，颇亦怜不才。","披衣起视月，在毕方徘徊。","忽闻萧萧声，高洒熙熙台。","云阵泼墨暗，电光摇帜催。","灯前落檐花，欣衔少陵杯。","绿波满四泽，花柳村村开。","知有一尺霖，来从傅岩隈。","不作天宝词，淋零悲马嵬。","定有元和诗，中衔谏书来。"],"title":"用喜雨韵呈龚实之"}
