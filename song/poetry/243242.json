{"author":"范仲淹","id":243242,"strains":["平仄○平仄仄平，仄平仄仄仄平平。","○平平仄平平仄，仄仄平平○仄平。","仄仄仄平平仄仄，○平平仄仄平平。","平平仄仄平平仄，平仄平平仄仄平。","仄仄平仄○仄○，平平平仄仄平平。","仄平仄○○平仄，仄仄平平仄仄平。"],"paragraphs":["枢府当年日赞襄，隐然一柱在明堂。","亲逢英主开前席，力与皇家正旧章。","直道岂求安富贵，纯诚惟欲助清光。","龚黄政事追千载，齐鲁风谣及万箱。","伟望能令中国重，奇谋曾压北方强。","故人待看调元后，乞取优游老洛阳。"],"title":"依韵答青州富资政见寄"}
