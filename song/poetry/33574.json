{"author":"陆游","id":33574,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["丝管纷纷烛满堂，枭卢掷罢夜飞觞。","帷犀风定歌云暖，香兽烟浓漏箭长。","泛菊已成前日梦，探梅又续去年狂。","醉归自笑摧颓甚，冷逼貂裘怯晓霜。"],"title":"初冬夜宴"}
