{"author":"郊庙朝会歌辞","id":169174,"strains":["仄仄平仄，仄仄平○。","○平仄仄，平仄仄平。","平仄平○，平仄仄平。","仄仄平仄，仄仄○○。","平仄平仄，平仄平平。","仄仄仄仄，仄仄平平。","平仄仄仄，仄仄平平。","仄平平仄，仄仄平平。","平平仄仄，平平仄平。","仄平仄仄，仄平仄○。","仄平仄仄，仄仄仄平。","○平仄仄，仄仄○平。","平平平仄，平平仄平。","平○仄仄，平○平平。","平平仄仄，平平仄平。","仄仄仄仄，仄仄平仄。","平平仄仄，仄仄平平。","平平仄仄，仄仄平平。","平平仄仄，仄仄平平。","仄○仄仄，仄仄仄平。"],"paragraphs":["五代衰替，六合携离。","封疆窃据，兵甲竞驰。","天顾黎献，涂炭可悲。","帝启灵命，濬哲应期。","皇祖丕变，金钺俄麾。","率土执贽，犷俗来仪。","瞻彼大卤，窃此余基。","独迷文告，莫畏天威。","神宗继统，璿图有辉。","尚安蠢尔，罔怀格思。","六飞夙驾，万旅奉辞。","徯来发咏，不阵行师。","云旗先路，壶浆塞岐。","天临日照，宸虑通微。","前歌后舞，人心悦随。","要领自得，智力何施。","风移僭冒，政治淳熙。","书文混一，盛德咸宜。","干戈倒载，振振言归。","诞昭七德，永定九围。"],"title":"真宗御制二首 亚献、终献用《平晋乐》。"}
