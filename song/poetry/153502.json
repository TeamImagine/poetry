{"author":"刘辰翁","id":153502,"strains":["仄仄平平仄，仄平仄仄平。","平○○仄仄，？仄仄平平。","仄仄平○仄，平平仄仄平。","平○○仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。"],"paragraphs":["俗子高门走，那知物意嫌。","婆娑中避暑，褦襶早趋炎。","楚楚朝衣格，峨峨古帽檐。","夤缘三伏谒，瞻仰上官严。","尚说毛寒栗，宁辞背汗沾。","寄言乡里者，贷我北窗眠。"],"title":"夏景 褦襶子"}
