{"author":"陆文圭","id":165976,"strains":["平平平仄仄，仄仄仄仄○。","仄仄平仄仄，仄仄平平平。","平○仄仄仄，仄平仄平平。","仄仄仄平平，仄仄平平平。","仄平仄仄仄，仄○仄仄○。","○○仄仄仄，仄仄平○平。","平○平仄平，仄仄平平平。","仄仄平平仄，平平○仄平。","平仄平仄平，仄仄仄平平。","仄仄平仄仄，○仄○平平。","仄仄平平平，仄平仄平平。","仄平仄仄仄，仄仄仄平平。"],"paragraphs":["陈为台望族，不数谢与钱。","此以科甲贵，彼以婚姻连。","吾犹及乃祖，执鞭慕先贤。","乱后识严君，握手吾同年。","事功竟落落，世虑日日煎。","衣冠一不振，抱恨埋重泉。","君如丹凤雏，五采何翩翩。","久客沧江上，穷秋思浩然。","文运今再明，六甲一周天。","老我终白屋，看子收青毡。","浙水东西流，北风送南船。","赤城几日到，雁影夕阳边。"],"title":"送天台陈审中"}
