{"author":"苏颂","id":179265,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["湖山不到每驰情，与客逢迎暂驻旌。","鹫岭飞来询慧理，龙宫吟就续延清。","僧房有竹循门见，磴道攀萝尽日行。","交臂晤言欣得侣，上台专使对仙瀛。"],"title":"和兖弟游湖上诸寺二首  其二"}
