{"author":"董嗣杲","id":154448,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["春云冷压渡头槎，春色晴翻浦际沙。","并浴䴔䴖依水柳，成围蝴蝶舞江花。","富池军额无全籍，治邑农功有几家。","指日并驰天路去，莫挥客泪苦悲笳。"],"title":"过富池水军寨统辖姚子雄公廨略栖迟且有约同上杭京"}
