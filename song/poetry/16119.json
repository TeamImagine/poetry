{"author":"仲并","id":16119,"strains":["仄仄平平平仄平，平平仄仄平平平。","平平平仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["相业兵韬材总堪，君王喜与阿戎谈。","枢机旋转斗垂北，殿阁邃清风自南。","主圣端如干用九，公归当待汉登三。","史家莫比唐房杜，大似商宗旧学甘。"],"title":"陪王枢密饭坐间示新诗因次其韵"}
