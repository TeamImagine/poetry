{"author":"王禹偁","id":177373,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","平仄平平仄仄仄，仄平平仄仄平平。"],"paragraphs":["淮阳冰绽柳条新，风物暄妍土俗淳。","捧诏暂辞双阙路，劝农深入四郊春。","茶烟静拂听琴鹤，谷雨轻笼锄麦人。","赢得褰帷恣吟兴，落花飞絮满车茵。"],"title":"和陈州田舍人留别  其四"}
