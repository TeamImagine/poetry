{"author":"罗隐","id":30870,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["村桥酒斾月明楼，偶逐渔舟系叶舟。","莫学鲁人疑海鸟，须知庄叟恶牺牛。","心寒已分灰无焰，事往曾将水共流。","除却思量太平在，肯抛疏散换公侯。"],"title":"村桥"}
