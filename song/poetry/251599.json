{"author":"王洋","id":251599,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["绝代风流世所希，如公真是命难推。","三辞令尹髙前哲，两挂儒冠当盛时。","丞相耐官天语贵，左师习礼楚人知。","试看流庆当何似，滚滚长江不尽期。"],"title":"挽向伯恭  其二"}
