{"author":"苏轼","id":193692,"strains":["平仄仄仄平平平，○仄仄平仄平平。","仄仄平平仄平仄，仄仄平仄平平平。","平平平平平仄仄，仄仄○仄○平平。","平平仄仄○仄仄，仄仄仄仄平平○。","平仄仄平平平仄仄，平平平，平仄仄，仄仄平平仄仄平。"],"paragraphs":["城市不识江湖幽，如与蟪蛄语春秋。","试令江湖处城市，却似麋鹿游汀洲。","高人无心无不可，得坎且止乘流浮。","公卿故旧留不得，遇所得意终年留。","君不见抛官彭泽令，琴无弦，巾有酒，醉欲眠时遣客休。"],"title":"和蔡准郎中见邀游西湖三首  其二"}
