{"author":"范仲淹","id":243245,"strains":["平仄平平仄，○平平仄平。","平平仄平仄，仄仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄○。","○平平仄○，仄仄仄○平。","平仄平平仄，平平仄仄平。","平平仄平仄，仄仄仄平平。","仄仄○○仄，平平仄仄平。","仄平平仄仄，平仄仄平平。"],"paragraphs":["何处潮偏盛，钱唐无与俦。","谁能问天意，独此见涛头。","海浦吞来尽，江城打欲浮。","势雄驱岛屿，声怒战貔貅。","万叠云才起，千寻练不收。","长风方破浪，一气自横秋。","高岸惊先裂，群源怯倒流。","腾凌大鲲化，浩荡六鳌游。","北客观犹惧，吴儿弄弗忧。","子胥忠义者，无覆巨川舟。"],"title":"和运使舍人观潮  其一"}
