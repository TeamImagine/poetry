{"author":"释延寿","id":91,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["旷然不被兴亡坠，豁尔难教宠辱惊。","鼓角城遥无伺候，轮蹄路绝免逢迎。","暖眠纸帐茅堂密，稳坐蒲团石面平。","祇有此途为上策，更无余事可关情。"],"title":"山居诗  其一○"}
