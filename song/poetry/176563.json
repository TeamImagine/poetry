{"author":"司马光","id":176563,"strains":["平平○平平，仄仄仄仄仄。","仄仄仄平仄，仄平平仄仄。","仄平平平仄，○仄平平仄。","平平仄仄仄，仄仄仄仄仄。","平○平仄仄，平平仄平仄。","平仄仄平平，平平仄平仄。","仄○○平仄，平平仄○仄。","平仄仄平平，仄仄平仄仄。","仄平仄平仄，仄仄平仄仄。","平平仄○平，平○仄仄仄。","仄○仄平平，平仄平仄仄。","仄平平○平，仄平平仄仄。","仄平仄仄平，平平仄平仄。"],"paragraphs":["孤亭冠山椒，下视物不隔。","六合纵心赏，万家穷目力。","髻鬟乌奴翠，衣带嘉陵碧。","霞生白水尾，日没九陇脊。","烟凝朝夕市，尘飞往来驿。","虽复对纷纭，何尝改岑寂。","实兼观风远，非徒选胜适。","巴峡少平田，每苦天宇窄。","及兹伏棂槛，坐瞰南北极。","先君昔乘轺，名题古寺壁。","侍行尚垂髫，孤露今戴白。","读君登临诗，旧游皆历历。","永无膝下欢，终篇涕霑臆。"],"title":"会景亭 宝峰亭"}
