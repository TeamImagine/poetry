{"author":"罗隐","id":30972,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["离骖莫惜暂逡巡，君向池阳我入秦。","岁月易抛非曩日，酒杯难得是同人。","路经隋苑桥灯夜，江转台城岸草春。","此处故交谁见问，为言霜鬓压风尘。"],"title":"途中送人东游有寄"}
