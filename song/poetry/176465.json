{"author":"司马光","id":176465,"strains":["仄仄仄平仄，仄仄平○平。","仄平平平平，仄仄平仄平。","平平仄仄仄，○仄平平平。","仄平平平仄，仄仄平平平。","平○仄仄仄，仄仄仄平平。","○○仄平仄，仄仄平仄平。","仄仄仄仄仄，仄仄平平平。","仄平仄平仄，仄仄平仄平。","仄平仄仄平，仄仄○平平。","平平仄仄仄，平仄平平平。","平平仄仄仄○仄，平平平仄平平平。","仄平仄平仄○仄，平平仄仄平仄平。","仄平仄仄平仄仄，仄○平仄仄仄平。","○平仄仄仄平仄，仄平平仄平平平。","平平仄平平仄仄，平○仄仄平仄平。","平平仄仄仄仄仄，仄仄平平仄仄平。"],"paragraphs":["白鹄出江渚，刷羽何鲜新。","志陵青霞端，欲饮天汉津。","清飚未我与，陂泽聊逡巡。","偶为虞罗获，远趣无由伸。","樊笼厌局促，野性那能驯。","庭除数惊顾，惨惨常畏人。","皓素不入俗，众目谁为珍。","稻粱不充腹，日与鸡鹜邻。","举头畏太高，俛啄空愁辛。","萧萧敛六翮，憔悴伤精神。","男儿五十不如意，青衫华发游埃尘。","向为盐官北如晋，今为幕吏西适秦。","慨然遂欲抛手板，拂衣高蹈锦水滨。","长竿短艇入烟雨，放歌酣饮欹乌巾。","方今圣朝清似水，林空谷静无隐沦。","吾君梦卜偶未到，勿学君平与子真。"],"title":"王书记以近诗三篇相示各摭其意以诗赓之 感遇"}
