{"author":"王灼","id":27447,"strains":["平平仄平仄，仄仄○○平。","仄仄仄○仄，仄仄平平平。","平平○平仄，仄仄仄仄平。","○仄仄平仄，仄平仄仄○。","仄仄平仄平，仄仄仄仄平。","平平仄平仄，平仄仄○平。"],"paragraphs":["痴情爱佳月，乐事期中秋。","造物故相戏，不遣金波流。","玄云如涂墨，急雨欲涨沟。","瞑色暗无际，壮声浩莫收。","揖谢云雨师，努力勿罢休。","归来坐书室，杯酒自献酬。"],"title":"中秋大雨"}
