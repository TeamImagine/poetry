{"author":"李觏","id":113174,"strains":["平平平仄平，仄仄仄仄仄。","平平平仄平，仄仄仄平仄。","平平仄○平，仄仄仄仄仄。","仄仄仄仄仄，平仄平平仄。","平平仄平仄，仄仄平仄仄。","仄仄仄平仄，仄仄平平仄。","仄仄平仄平，仄平仄仄仄。","仄仄仄平仄，仄平○仄仄。"],"paragraphs":["他人工字书，美好若妇女。","猗嗟颜太师，赳赳丈夫武。","麻姑有遗碑，岁月亦已古。","硬笔可破石，镌者疑虚语。","惊龙索雷鬭，口唾天下雨。","怒虎突围出，不畏千强弩。","有海珠易求，有山玉易取。","唯恐此碑坏，此书难再靓。"],"title":"和苏著作麻姑十咏 鲁公碑 其一"}
