{"author":"薛嵎","id":137098,"strains":["仄仄平平仄仄平，平平仄平仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["五马归来绝送迎，全将沤泡视浮荣。","宅依林麓楼台小，门有诗书气味清。","身后只如僧冷淡，墓头曾是手经营。","夫人扶疾秋窗下，深夜看经带哭声。"],"title":"悼张寺丞"}
