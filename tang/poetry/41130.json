{"author":"贯休","id":41130,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["五千言外得玄音，石屋寒栖隔雪林。","多傍松风梳绿发，只烧崖药点黄金。","澄潭龙气来萦砌，月冷星精下听琴。","曾梦先生非此处，碧桃溪上紫烟深。"],"title":"商山道者"}
