{"author":"杨亿","id":210576,"strains":["平仄仄平平，平平仄仄平。","平平仄仄仄，平仄仄○平。","平仄平○○，○平仄仄平。","平平平仄仄，○仄仄平平。","仄仄平平仄，平平仄仄平。","平平○仄仄，仄○○平平。","仄仄平平仄，○平○仄平。","平平平○仄，仄仄仄平○。"],"paragraphs":["仁里古湘川，颁条命隽贤。","腰垂丈二组，身下九重天。","山水登临思，庭闱喜惧年。","官曹郎位宿，衣袂御炉烟。","记事成新史，赓歌有雅篇。","为贪驱弩矢，不从泛楼船。","治道山阴卒，离群藏室仙。","衡阳无过雁，尺素若为传。"],"title":"集贤刘工部隲知衡州"}
