{"author":"柴成务","id":1233,"strains":["仄仄平平仄仄平，仄平○仄仄平平。","平平仄仄○平仄，平仄平平仄仄平。","平仄仄平平仄仄，仄仄平仄仄平平。","仄○平仄平平仄，仄○平平仄仄○。","○仄仄平平仄仄，平平○仄仄平平。","○平仄仄平平仄，平仄平平仄仄平。"],"paragraphs":["内署延宾宴玉堂，紫闱深启会琳琅。","云霏宝额题宸翰，金错瑶编勒御章。","盘荐异羞罗彩翠，盏颂醇醴湛清光。","柳当朱槛春先到，日过花砖影渐长。","吟客尽容窥绮阁，栖禽应许托雕梁。","观荣共乐文明代，惟愿登歌颂圣皇。"],"title":"禁林䜩会之什"}
