{"author":"文同","id":168919,"strains":["仄仄仄仄仄，平平仄平平。","平平仄仄仄，仄仄平平平。","平平仄仄仄，仄仄平平平。","仄仄仄仄平，平平仄平○。","仄平平仄平，平平仄平平。","平仄仄平仄，仄仄平平平。"],"paragraphs":["此景绝可爱，丛筠挺修竿。","侵帘复映幌，翠影何檀栾。","霜威忌晚秀，雨气矜晴寒。","每向极静时，幽禽发清弹。","自无车马尘，飞来泊琅玕。","宜遣老铃下，日日申平安。"],"title":"子骏运使八咏堂 竹轩"}
