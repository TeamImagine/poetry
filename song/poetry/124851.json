{"author":"邵雍","id":124851,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["一物其来有一身，一身还有一乾坤。","能知万物备于我，肯把三才别立根。","天向一中分体用，人于心上起经纶。","天人焉有两般义，道不虚行只在人。"],"title":"观易吟"}
