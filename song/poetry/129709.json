{"author":"李曾伯","id":129709,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["冰霜染得鬓毛深，又复钩辀听岭禽。","老马已非筋力旧，好山重见面颜今。","地饶风物皆春意，天念尘烦为午阴。","转首十年成一梦，龙蛇满壁富新音。"],"title":"至清湘驿和己酉壁间韵"}
