{"author":"陈渊","id":247973,"strains":["平仄平平仄，平平仄仄平。","仄平平仄仄，平仄仄○○。","平仄平平仄，○○仄仄平。","○平平仄仄，仄仄仄○平。","仄仄平平仄，平平仄仄平。","仄○○仄仄，仄仄仄平平。","平仄平平仄，平平仄仄平。","平平平仄仄，○仄仄平平。"],"paragraphs":["胥靡来时楫，鸱夷去后舟。","济川曾入梦，浮海竟难留。","忠信虽堪倚，行藏要自谋。","应同仙似泰，不数勇如由。","水阔风涛夕，鲈肥浦屿秋。","落帆如得计，整棹欲何求。","明月时堪载，新醪便可浮。","江山无尽意，长舣剑溪头。"],"title":"题公叙舫斋"}
