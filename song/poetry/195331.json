{"author":"苏轼","id":195331,"strains":["平平仄平平，仄平仄○平。","仄仄仄仄平，仄仄○○平。","平○仄平仄，仄○仄○平。","平仄仄平仄，仄仄平平○。","仄平仄仄仄，仄仄仄仄平。","平平仄仄仄，仄仄○平平。","平仄仄平平，仄仄仄仄平。","平平仄平○，仄仄仄仄平。","仄平仄仄仄，仄仄平平平。","○仄平仄仄，仄仄仄仄平。","平平仄仄○，仄仄平平○。","仄仄仄平仄，平仄平平平。","仄仄平仄仄，仄仄平仄平。","平仄仄仄○，平平仄平○。","平仄平仄仄，仄平平平平。","仄仄仄仄仄，仄平仄○平。","仄仄平仄仄，平平仄平平。","仄仄平仄仄，平仄仄仄○。","○仄仄○仄，○平仄○平。","平仄仄仄仄，仄○仄仄平。"],"paragraphs":["刘生望都民，病羸寄空窑。","有子曰丑厮，十二行操瓢。","墦间得余粒，雪中拾堕樵。","饥饱共生死，水火同焚漂。","病翁恃一褐，度此积雪宵。","哀哉二暴客，掣去如饥鸮。","翁既死于寒，客亦易此龆。","崎岖走亭长，不惮雪径遥。","我仇祝与苑，物色同遮邀。","行路为出涕，二客竟就枭。","𫍢𫍢诉我庭，慷慨惊吾僚。","曰此可名寄，追配郴之荛。","恨我非柳子，击节为尔谣。","官赐二万钱，无家可归娇。","为媾他日妇，婉然初垂髫。","洗沐作小吏，裹头束其腰。","笔砚耕学苑，弓矛战天骄。","壮大随尔好，忠孝福可徼。","相国有折胁，封侯或吹箫。","人事岂易料，勿轻此僬侥。"],"title":"刘丑厮诗"}
