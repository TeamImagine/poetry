{"author":"许及之","id":60670,"strains":["平平平仄平平平，仄仄平○平仄平。","仄平仄仄平平○，平○仄仄平平平。","平平○仄仄仄平，仄平仄○平平平。","平仄平仄平平平，平平仄仄仄仄平。","仄平○仄平○平，平○平仄平仄平。","仄平仄仄平平平，仄平仄仄平○○。","平平○仄平平平，仄平平平仄平平。","○平仄○仄○平，仄仄平平仄○平。","○平平仄平仄平，平平仄仄○平平。","仄平仄仄平仄平，仄平仄仄平○平。","仄平平○○平平，仄仄仄仄平平平。","○平○仄平平平，仄仄○○平○平。","○○仄仄平仄平，平仄仄平平仄平。","平平仄仄○平平，○平仄平仄平平。","平平仄平仄平平，平○仄仄平仄○。","仄仄仄仄平？平，平平仄仄平平平。","平平○○仄仄平，○平平仄仄仄平。","仄平仄平仄仄平，○平仄仄平平平。","仄仄平○仄○平，仄仄平仄平平平。"],"paragraphs":["灵山锺秀崧高齐，鹿苑名胜神所栖。","水晶玉札银成泥，无论粉绿丹黄黳。","文星相望直斗奎，出藩入从黄金闺。","谁坐廊庙赓凫鹥，山经地志古有稽。","我公间气今其繄，资兼文武双印提。","十年太学甘朝虀，吐光万丈腾虹霓。","鸡林传诵争航梯，至今威名詟羌氐。","张旃朔庭抚遗黎，鼓舞雄豪泣旄𫠜。","折冲樽俎眠鼓鼙，屯云万里行春犂。","五风十雨无苦凄，此疆尔界谁町畦。","不须京观封鲸鲵，混一少忍矜扶藜。","从容论道开端倪，一语折衷温如绨。","鉴裁不阅黄与骊，流品自成桃李蹊。","琴音八极回薰兮，长庚夜明玉绳低。","貂珰晓驰建章西，黄封九酝天处题。","寿以一饮千玻瓈，公开寿域民同跻。","龟文燕颔额插犀，中书之考米一稊。","葛仙炼丹旧有溪，从公拟欲求刀圭。","散作人间刮膜篦，尽洗凡骨开尘迷。"],"title":"崧高齐上施参政寿"}
