{"author":"释宝昙","id":52533,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["吏退文书苦未醒，湖光𫖃面适全轻。","风从北户来披拂，鹊傍南枝管送迎。","许我杖藜来宿昔，观公诗律自前生。","艺兰九畹辛夷百，续取离骚更老成。"],"title":"又和归南湖喜成"}
