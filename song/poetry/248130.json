{"author":"陈渊","id":248130,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄仄平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风鸣竹屋惧将颠，起视同云隘万川。","共喜葭灰初应律，那知柳絮已漫天。","传杯莫怕山颓玉，闭户从教径糁毡。","幕府老成堪倚杖，故应衰病得安眠。"],"title":"和参谋至日喜雪三首  其一"}
