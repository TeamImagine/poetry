{"author":"苏辙","id":197587,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄仄。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["信脚东游十二年，甘泉香稻忆归田。","行逢蜀井恍如梦，试煮山茶意自便。","短绠不收容盥濯，红泥仍许置清鲜。","早知乡味胜为客，游宦何须更着鞭。"],"title":"扬州五咏 蜀井"}
