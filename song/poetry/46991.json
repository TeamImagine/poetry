{"author":"梅尧臣","id":46991,"strains":["平平仄仄平平平，平平平仄平平平。","仄平平仄仄平平，仄○仄仄平平○。","仄平仄平仄仄平，仄仄仄○平○平。","仄平仄平仄○平，仄平仄○○○平。","仄仄仄平平仄平，仄仄○平仄仄平。"],"paragraphs":["淮南历览还宣城，囊多嘉句何冰清。","入门先叫十年兄，袖中大卷持来评。","我虽暗愚眼不盲，要识合如刘长卿。","举头不言笑且惊，此兄议论颇称情。","我亦感君知我名，阮籍从呼作老兵。"],"title":"乐椽自淮南回示新诗"}
