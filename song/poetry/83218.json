{"author":"陈文蔚","id":83218,"strains":["仄○仄平平，仄平仄平平。","仄仄仄仄仄，平仄平平平。","仄仄仄平仄，仄仄仄○平。","仄仄平仄仄，平仄平○平。","平仄○仄仄，仄仄平平平。","平平仄平仄，仄仄平平○。","仄平平平平，仄仄平平平。","仄仄平仄仄，仄仄仄○平。","仄仄仄平仄，仄仄平平平。","仄仄仄○仄，仄仄平平平。","仄平平仄平，仄仄平平平。","仄仄平仄仄，平仄仄○○。","仄仄平仄平，仄仄○仄○。","仄仄仄仄○，○○平平平。"],"paragraphs":["我闻九华名，未登九华峰。","睨视百里外，烟翳尝冥蒙。","快意一披抉，几欲挟长风。","庶识真面目，高下俱迎逢。","飞雪如有意，未积先消融。","凌晨展清眺，万里开晴空。","炯然明吾眸，洗出青芙蓉。","未暇窥杳眇，固已领其宗。","忆昔访庐阜，妙处尝支筇。","景遇可题品，一一归诗筒。","九华名此邦，挺挺诸山雄。","若欲于五老，优劣定其中。","窃比之孔门，等级回与雍。","未敢谓核论，折衷章泉翁。"],"title":"追赋九华"}
