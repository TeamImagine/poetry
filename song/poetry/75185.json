{"author":"赵蕃","id":75185,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["叹息茶山识面迟，经过旧宅恨推移。","听泉尚想甘瓢乐，抚竹如亲与物离。","千首未多行世集，数篇才刻住山诗。","属君勉力任兹事，吾道祇今棼若丝。"],"title":"李商叟传录临川与黎师侯唱酬怀曾文清公长句用韵作四首  其四"}
