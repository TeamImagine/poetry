{"author":"蒲瀛","id":170590,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["年年花叶炫虚空，岁月循环十二宫。","对植霜天无赖碧，特开金地可怜红。","长春比并何妨别，密雪交加有底同。","不必传神呼赵老，君诗元在典刑中。"],"title":"次韵袁升之游海云寺鸿庆院山茶之什  其二"}
