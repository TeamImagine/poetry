{"author":"杨亿","id":210648,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["中林宴坐赤髭繁，水月禅心出世间。","说法音同海潮震，随缘身比岳云闲。","曹溪嫡嗣多参见，碧落仙卿遍往还。","归去旧房秋色晚，涧松枝偃雨苔斑。"],"title":"送僧归越"}
