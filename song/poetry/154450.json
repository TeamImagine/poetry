{"author":"董嗣杲","id":154450,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["野服支离号散仙，望晴闲倚柁楼前。","江山风月多寻酒，芦荻汀洲几泊船。","水路愁疑孤障雁，野庐清隔雨溪烟。","来春不负笻枝去，杨柳桥西听管弦。"],"title":"客次狂吟"}
