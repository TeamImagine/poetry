{"author":"谢翱","id":164761,"strains":["平平仄仄平，仄仄仄○仄。","平平仄仄仄，仄仄平平仄。","平平○仄○，仄仄平仄仄。","平平○平仄，仄仄○仄仄。","仄平仄仄平，仄平仄仄仄。","仄平仄仄平，平仄仄○仄。","仄仄仄平平，仄仄仄○仄。","仄仄平平平，○仄平平仄。"],"paragraphs":["翔鳞化海凫，不化脑中石。","人生弃井邑，寄处终为客。","常怀坟墓思，永夜良跼蹐。","秋风吹蓬颗，絫絫如布奕。","上为考与曾，下为叔与伯。","岂无故鬼悲，翻念远行役。","服药得神仙，去后唯留迹。","忽梦南游云，相逐孤飞翮。"],"title":"拟古二首  其一"}
