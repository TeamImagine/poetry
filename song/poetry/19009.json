{"author":"陈棣","id":19009,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["中兴事业耀无前，明圣相逢运半千。","尽纳有生归礼乐，全提鸿化入陶甄。","八风自转成天籁，五纬更调祚有年。","体物形容劳颂笔，浪云无象岂其然。"],"title":"代上时相生辰  其二"}
