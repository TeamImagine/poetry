{"author":"邵雍","id":124410,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄平平平仄仄平。","平仄仄平平仄仄，仄平平仄仄平平。"],"paragraphs":["逢时虽出欲胡为，其那天资智识微。","弊性止堪同蠖屈，薄才安敢望鹏飞。","长因方旧欢无极，每为寻幽暮不归。","花爱半开承露看，柰何花上露沾衣。"],"title":"答李希淳屯田"}
