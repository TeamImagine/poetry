{"author":"赵蕃","id":74961,"strains":["仄仄平平仄仄平，平平仄仄仄平平。","仄平仄仄仄平仄，平仄仄平平仄仄。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["大麦初齐积渐黄，青青小麦更连冈。","去冬屡雪有如此，今岁一丰端可望。","负笼不须嗟甚苦，腰镰行且看争忙。","太仓红腐憎泥土，亦复遥思餠饵香。"],"title":"三月十七日以檄出行赈贷旬日而复反自州门至老竹自老竹至鹅口复回老竹由干溪上入浦口泛舟以归得诗十首  其四"}
