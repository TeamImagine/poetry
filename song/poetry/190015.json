{"author":"袁默","id":190015,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["山翁自合老林扃，小有天中尽杳冥。","两面楼台驱作势，半崖松石倚为屏。","云归洞口纷纷见，泉入池心细细听。","胜景深藏谁到此，好须图绘入丹青。"],"title":"惠山"}
