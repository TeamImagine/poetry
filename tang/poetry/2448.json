{"author":"高适","id":2448,"strains":["平平平平仄，仄平平平仄。","平仄○仄平，平○平仄○。","仄平平仄平仄○，仄平仄仄平平平。","平仄仄平仄平仄，仄○○仄平平平。","平仄平平仄平仄，仄平仄仄平○仄。","平仄平平仄仄平，平○仄仄○○仄。"],"paragraphs":["君为东蒙客，往来东蒙畔。","云卧临峄阳，山行穷日观。","少年词赋皆可听，秀眉白面风清泠。","身上未曾染名利，口中犹未知膻腥。","今日还山意无极，岂辞世路多相识。","归见莱芜九十翁，为论别后长相忆。"],"title":"送郭处士往莱芜兼寄茍山人"}
