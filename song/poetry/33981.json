{"author":"陆游","id":33981,"strains":["平仄仄仄○，仄仄平仄仄。","仄平平仄○，仄仄仄平仄。","○平○仄平，○仄平○仄。","平平仄仄仄，平仄仄平仄。","仄平仄仄○，仄平仄平仄。","仄仄平仄平，仄仄仄平仄。"],"paragraphs":["冬旱土不膏，爱此春夜雨。","四郊农事兴，老穉迭歌舞。","相呼长沮耕，分喜樊迟圃。","丰年已在目，亭障静桴鼓。","我归未有期，一官寄仓庾。","幸复寛简书，不敢恨羁旅。"],"title":"春雨"}
