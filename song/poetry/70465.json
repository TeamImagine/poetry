{"author":"袁说友","id":70465,"strains":["平平仄仄平平平，○仄仄仄平平平。","平平仄仄仄仄仄，仄仄仄仄○○平。","平平仄仄仄平仄，仄仄仄仄平○平。","平平仄仄仄平仄，仄仄仄仄平仄平。","仄平○平仄仄仄，平仄仄仄平○平。","平○仄仄仄平仄，仄仄○仄平仄平。","仄平平仄仄仄仄，仄仄仄仄平平平。","平平仄仄仄仄仄，仄平仄仄○平平。","平平平仄仄平仄，平仄仄仄平仄平。","仄平仄平平仄仄，○仄仄仄○平平。","仄○仄仄平仄仄，仄平○仄平平平。","仄平仄平仄仄仄仄仄，仄仄仄仄平仄平。","仄平平仄仄仄仄，平仄仄平平仄平。","平仄仄仄平平平仄平仄，仄平○仄平○平。","○平平仄仄仄仄，平仄○仄平平平。","平平平仄仄仄仄，仄仄仄仄平平平。","平平平仄仄平仄，仄仄仄仄仄仄仄。","仄○仄仄仄仄仄，○○仄仄平○平。"],"paragraphs":["西风一舸来扬州，疋马直上新城头。","环城九里十六步，一一峭壁临深沟。","俄焉唯喏两军士，众手指示陈其由。","扬鞭试问筑城意，曰堡曰寨何所谋。","诵言长淮十六郡，天险地利兹其尤。","江横万里限南北，借此屏翰屯咽喉。","向来强敌蹈此境，夜半一叱遭虔刘。","平畴旷野不可限，一城未足防侵牟。","高城西北古城后，因势决策成楚丘。","四门大开楼橹备，中有万甲藏戈矛。","譬如一铠何足恃，被之重铠前无忧。","乃知旧臣建议仅出此，我亦策马嗟去休。","不知城二势则一，添足画蛇真赘疣。","君不见紫岩先生昔经理，钓桥深堑先防秋。","当时方略岂不究，而使浪策为今羞。","吁哉成事不复说，只恐说计无时酬。","书生衔命偶经履，一见敢谓可与不。","世间万事一笑里，轻帆送我催行舟。"],"title":"扬州堡寨"}
