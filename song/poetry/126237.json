{"author":"叶茵","id":126237,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄平平平。"],"paragraphs":["起来搔首夜如何，瞥见虾蟆影里过。","幸自十分悬素魄，岂应一息驻妖魔。","光清于水尘难滓，色白如圭玷可磨。","休诵玉川艰险句，终篇比兴为元和。"],"title":"次月蚀韵"}
