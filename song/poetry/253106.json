{"author":"李弥逊","id":253106,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["红药开时春可怜，烂云明锦破晴烟。","雍容近侍千花右，绰约翻阶四户前。","不分柳条开白眼，直愁榆叶散青钱。","我来偶落东风后，只有鲛绡处处传。"],"title":"次韵待制兄题孔园芍药  其一"}
