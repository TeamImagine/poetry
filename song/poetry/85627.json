{"author":"陈淳","id":85627,"strains":["仄仄○仄仄，仄仄仄仄平。","平仄平仄仄，仄仄仄仄平。","仄平○仄○，仄仄仄仄平。","仄平仄仄仄，平仄平仄平。","平○仄仄○，仄平○平○。","仄仄平仄仄，仄平平仄平。","平平仄仄仄，仄仄平平平。","仄仄仄仄仄，仄平○仄平。","仄仄平仄仄，平平仄○平。","平仄仄仄仄，仄平仄平平。","仄仄仄平仄，平仄平仄平。","仄仄仄仄仄，仄平平仄平。","平平仄平仄，仄平○仄平。","仄仄仄平仄，平平仄平平。","仄平仄仄仄，仄仄平仄平。","平仄仄仄平，仄○仄平平。","平平仄仄仄，仄○平仄平。","仄仄平平仄，仄○平仄平。","仄仄仄平仄，平平仄平平。","仄仄仄仄○，○平○平平。","仄平仄平平，仄平仄平平。","仄仄仄仄平，平平仄平○。","平平仄仄仄，仄○仄平平。","仄平仄仄仄，仄平仄平平。","仄仄仄仄平，仄仄平平平。","仄仄平仄仄，○仄仄仄平。","仄平仄○仄，仄仄仄○平。","仄仄仄仄仄，平平仄平○。","仄仄仄仄仄，平平仄平平。","仄平仄仄仄，仄仄平仄平。","仄平仄仄仄，仄仄平仄平。","仄仄仄○○，仄平仄○平。","平仄仄仄仄，仄平仄仄平。","○平仄仄仄，仄仄仄仄平。","平平仄仄平，平仄仄仄平。","仄仄仄仄仄，○平仄○平。","平仄仄仄仄，平仄平仄平。","平平仄平平，平仄仄仄平。","平平仄仄平，仄仄仄○○。","仄仄仄平仄，仄仄○仄平。","平平仄仄仄，平仄平仄○。","仄平仄仄仄，○平仄平仄。","仄仄仄仄仄，仄平仄平平。","仄平仄仄平，仄平仄○平。","平仄○仄仄，平○仄平平。","仄平○平仄，仄○平仄平。","仄平仄○仄，仄平仄○平。","仄仄仄仄平，平平仄仄平。","仄仄仄平仄，仄仄○○平。","仄仄平平仄，平仄平平○。","平平○仄仄，仄仄仄仄平。"],"paragraphs":["我赠王氏子，作此谨所之。","之子何所喜，喜有近道资。","妙龄正弱冠，立志已不卑。","与之语则解，知弗流俗随。","今闻欲有行，问之如何其。","曰取天下友，曰求天下师。","斯言美则美，乃大人之为。","在子则太早，恐非其所宜。","去圣嗟已远，名家好相持。","师者每异户，友焉亦多岐。","志稚未坚定，焉保无转移。","识嫩未的确，那知真是非。","同人遽于野，懔乎其亦危。","既慕圣贤学，须循圣贤规。","圣功有次序，躐进徒尔疲。","非益欲速成，孔深阙童讥。","登高必自下，子思端不欺。","道尔求诸远，孟轲尤所嗤。","小学极纤悉，无非固骸肌。","洒扫进退间，三千其威仪。","子曾与周旋，有亏已无亏。","大学入德门，纲条备无遗。","开端在格物，大当致吾知。","子曾与讲贯，有疑已无疑。","语孟两部书，坦坦无峣崎。","尽是平实语，中蕴至宝辉。","子曾得其趣，抑尔猎其皮。","入道贵有主，何须事支离。","进德贵着实，何容慕新奇。","后生所可畏，不在华藻摛。","亦非记览博，亦匪谈辨飞。","勇往识其正，路头不参差。","终始一敬入，绝无傲岸私。","驱车万里道，最谨发轫时。","豪厘稍有差，千里谬莫追。","志学错所学，从心竟相违。","知止失所止，能得之者希。","康庄大通衢，无用径捷窥。","章韶大雅音，不必转调吹。","美璞要成器，切戒浪琢锤。","良苗善保养，粢盛方可期。","惜兹少壮力，正宜自鞭治。","一一务下学，俛焉日孜孜。","圣门缜密功，不容漏毫丝。","真积中欠缺，虚劳外奔驰。","杂乎其胸臆，决堕狂与痴。","不为子行喜，抑为子行悲。","子既扣我门，吾何吝子医。","不觉写肝肺，有此谆谆词。","此理无强聒，姑以诚吾思。","於乎王氏子，念我谨所之。"],"title":"谨所之赠王氏子"}
