{"author":"欧阳修","id":79152,"strains":["平仄仄仄平仄仄平平平，仄仄平仄平平平。","仄仄平平仄仄仄，平平仄仄○平平。","仄平仄○平仄仄，仄仄仄仄平平平。","平平平平仄仄○，仄仄仄平平平○。","仄○仄仄○仄仄，平平仄仄平平平。","平平平仄平平仄，仄仄仄仄平平平。","平平平平仄仄仄，平仄○仄平平平。","仄平仄仄仄平仄，仄○平仄平平平。","仄仄平仄仄平仄，仄仄仄平平仄○。","仄平仄仄仄仄仄，○仄○○平平平。","平仄平平仄仄仄，○平仄仄仄○平。","仄平平平平仄仄，仄仄平仄平平平。","○平仄仄仄平仄，仄仄○仄平平平。","平○平仄仄仄仄，○平○仄仄仄平。","平平仄仄仄平仄，平仄仄○○平平。","平平仄仄仄仄仄，○仄平平平仄平。"],"paragraphs":["君不见曼卿子美真奇才，久已零落埋黄埃。","子美生穷死愈贵，残章断藁如琼瑰。","曼卿醉题红粉壁，壁粉已剥昏烟煤。","河倾昆仑势曲折，雪压太华高崔嵬。","自从二子相继没，山川气象皆低摧。","君家虽有澄心纸，有敢下笔知谁哉。","宣州诗翁饿欲死，黄鹄折翼鸣声哀。","有时得饱好言语，似听高唱倾金罍。","二子虽死此翁在，老手尚能工翦裁。","奈何不寄反示我，如弃正论求俳诙。","嗟我今衰不复昔，空能把卷阖且开。","百年干戈流战血，一国歌舞今荒台。","当时百物尽精好，往往遗弃沦蒿莱。","君从何处得此纸，纯坚莹腻卷百枚。","官曹职事喜床暇，台阁唱和相追陪。","文章自古世不乏，间出安知无后来。"],"title":"和刘原父澄心纸"}
