{"author":"苏辙","id":197444,"strains":["仄平仄平○，仄仄平平仄。","平平仄平仄，○仄平平仄。","仄平仄仄仄，平仄仄仄仄。","○○仄平仄，○平仄平仄。","平平仄平仄，平仄仄平仄。","平平仄平仄，仄仄仄平仄。","平平仄○仄，仄仄仄○仄。","平平仄平平，仄仄仄平仄。","○平○仄仄，仄仄○仄仄。","仄平仄仄仄，平仄仄平仄。","平平仄仄平，平仄仄平仄。","平仄仄平仄，平平○○仄。","仄平平仄平，平仄仄平仄。","平仄○○平，平平○仄仄。"],"paragraphs":["济南旧游中，好学惟君耳。","君居面南麓，汹涌冈峦起。","我来辄解带，檐下炙背睡。","煎茶食梨栗，看君诵书史。","君归苦仓卒，窗户日摧毁。","迁居就清旷，改筑富前址。","开畦得遗植，绕壁见题字。","云山顾依然，簿领辄随至。","思君犹未忘，满秩行自弃。","尔来钜野溢，流潦压城垒。","池塘漫不知，亭榭日倾弛。","官吏困堤障，麻鞋污泥滓。","别来能几何，陵谷既迁徙。","它日重相逢，衰颜应不记。"],"title":"寄孔武仲"}
