{"author":"欧阳修","id":79846,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["富贵声名岂足论，死生荣辱等埃尘。","青衫照日夸春榜，白首余年哭故人。","盛德不忘存志刻，话言能记有朋亲。","吴江草木春风动，沥酒谁瞻垅树新。"],"title":"同年秘书丞陈动之挽词二首  其二"}
