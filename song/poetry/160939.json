{"author":"戴表元","id":160939,"strains":["仄平平平仄，仄平仄平平。","平平仄平平，○仄仄仄平。","仄仄平仄平，平○仄○平。","仄仄平仄平，仄仄平平○。","平○仄仄仄，仄平仄平平。","仄仄仄仄平，仄平仄平仄。","平仄仄○平，○仄仄仄平。","仄平平○平，平平仄？平。","平平仄平平，平仄平平平。","平仄平仄仄，仄仄平仄平。","仄平○仄仄，○仄平平平。"],"paragraphs":["浴蚕沙溪水，采桑玉山巅。","丝成白棱棱，胶作烈妇弦。","烈妇何所言，弦中意缠绵。","一说鸾影孤，二诉雏巢穿。","巢穿尚可葺，影孤恨终天。","有食不自肥，众禽仰喉咽。","真宰悯其疲，劳役尽弛蠲。","及今雏长成，雏群亦蹁跹。","朝阳照岩林，枯槁生光妍。","黄蘗谁谓苦，铁石谁谓坚。","请君屏俗耳，听我沙溪篇。"],"title":"浴蚕沙溪水一首为上饶陈烈妇作"}
