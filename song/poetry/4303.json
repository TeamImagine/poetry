{"author":"邓肃","id":4303,"strains":["平仄仄平仄，○仄平仄平。","仄平仄平平，平平平○平。","平平平仄平仄仄，平平平仄仄○平。","仄○○平仄平仄仄仄，平平平仄仄仄仄平○。","平平平仄仄平平，仄仄平平仄仄平。","仄平平仄○平仄，平○仄仄平○○。","平○平，仄平○仄仄○仄，平仄平仄平平仄。","○○仄仄仄平平，平仄平平仄平仄。"],"paragraphs":["疲马踏残月，荷策来泮宫。","入门见先生，先生何雍容。","循循言语能下诱，青蒿因得附长松。","短檠挑灯一千二百夜，高谈雄辩磊落沃胸中。","吾皇求士苦匆匆，不许先生久卧龙。","玉鞭斜指长安道，祇缘此去何犹从。","呜唏吁，小轩从此冷如水，虀盐朝暮欣欣尔。","空留绛帐照孤灯，窗外西风起寒苇。"],"title":"上先生"}
