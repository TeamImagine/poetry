{"author":"卢弼","id":1642,"strains":["平平仄仄仄平平，平仄平平仄仄平。","仄平仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["君恩已断尽成空，追想娇欢恨莫穷。","长为蕣华光晓日，谁知团扇送秋风。","黄金买赋心徒切，清路飞尘信莫通。","闲凭玉栏思旧事，几回春暮泣残红。"],"title":"杂曲歌辞 妾薄命"}
