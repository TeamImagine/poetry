{"author":"张耒","id":216375,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["东风三月洛阳城，倾盖相逢气倍增。","看尽园花方信马，饮斜楼月更挑灯。","年光飘忽双驰毂，心事萧条一老僧。","酒病年来慵把笔，新文寄我苦凭陵。"],"title":"寄荣子雍三首  其一"}
