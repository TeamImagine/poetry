{"author":"韩琦","id":101176,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["因趋先陇问耕桑，益见农家事可伤。","种麦未生遭土涝，鬻禾无价值钱荒。","阴风鼓怒资时旱，寒色催愁上夕阳。","里俗漫矜吾太守，不知何术致民康。"],"title":"岁末省坟"}
