{"author":"李石","id":20412,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["国风惆怅黍离离，只有周郎五字诗。","得见大巫今索矣，可怜小子孰裁之。","心如废井凭谁汲，语到修门未可期。","此别更须留好句，梅花窗外见相思。"],"title":"送周行可"}
