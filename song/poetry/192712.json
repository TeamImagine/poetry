{"author":"郭祥正","id":192712,"strains":["仄平平仄仄平平，仄仄平平仄仄平。","○仄仄平平仄仄，平○平仄仄平平。","平平仄○○平仄，仄仄仄平仄仄平。","仄○平平平仄仄，平平仄仄仄仄仄。"],"paragraphs":["小亭危瞰二峰尖，禹迹千年气象炎。","浪溅日华金沸鼎，云收山色镜开奁。","持杯选胜吟谁敌，与客忘形德愈谦。","浅量为公甘醉倒，扶头准拟病厌厌。"],"title":"置酒思禹亭呈主公龙图"}
