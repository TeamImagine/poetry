{"author":"孔平仲","id":203660,"strains":["仄平平仄仄仄平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["眷深贤守已忘形，肯屈旌旗到小亭。","坐有嘉宾仙骨秀，门无俗客暮山青。","荐樽施遣供蔬甲，秉烛相随看菊铃。","欲识主人书馆淡，短檠灯火漆函经。"],"title":"知郡太博临宴公宇诗以为谢唐林夫在席"}
