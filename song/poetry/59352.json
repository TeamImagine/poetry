{"author":"陈造","id":59352,"strains":["仄平平仄仄平平，仄仄平平仄仄平。","平仄平平平仄仄，平平仄仄平平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["雪龙侵夜正衔枚，破晓郊原玉作堆。","云叶攀翻徒自舞，瑶花顷刻为谁开。","土膏已遽宜农事，彩胜何妨映酒杯。","幻作冰壶天一噱，梦回品物各春台。"],"title":"立春前一夕雪二首  其二"}
