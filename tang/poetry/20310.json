{"author":"陈标","id":20310,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["水光春色满江天，蘋叶风吹荷叶钱。","香蚁翠旗临岸市，艳娥红袖渡江船。","晓惊白鹭联翩雪，浪蹙青茭潋滟烟。","不怕江洲芳草暮，待将秋兴折湖莲。"],"title":"江南行"}
