{"author":"钱起","id":4435,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["汉家无事乐时雍，羽猎年年出九重。","玉帛不朝金阙路，旌旗长绕彩霞峰。","且贪原兽轻黄屋，宁畏渔人犯白龙。","薄暮方归长乐观，垂杨几处绿烟浓。"],"title":"汉武出猎"}
