{"author":"范成大","id":44086,"strains":["平平仄仄仄平平，平仄平平仄仄平。","平仄仄平平仄平，仄平平仄仄平平。","平平平仄仄平仄，仄仄仄平平仄平。","平仄仄平平仄仄，仄平平仄平平平。"],"paragraphs":["吾衰长愧接舆狂，忙里何心领燕香。","尘土簿书憎铁研，水云蓑笠傲金章。","论文无伴法孤起，访旧有情书数行。","何日却同湖上醉，露帏宵幄为君张。"],"title":"次韵杨同年秘监见寄二首  其二"}
