{"author":"白行简","id":17934,"strains":["仄仄平平仄，平○仄仄平。","○平平仄仄，仄仄平平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平○。"],"paragraphs":["牧野功成后，周王战马闲。","驱驰休伏皂，饮龁任依山。","逐日朝仍去，随风暮自还。","冰生疑陇坂，叶落似榆关。","躞蹀仙峰下，腾骧渭水湾。","幸逢时偃武，不复鼓鼙间。"],"title":"归马华山"}
