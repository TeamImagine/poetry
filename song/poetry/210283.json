{"author":"王随","id":210283,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["绀发丹颜气粹和，大茅峰畔隠云萝。","至人朝斗传灵诀，先帝观龙赐御歌。","町疃瑞文眠径草，蜿蜒神物戏池波。","自惭五马来尘外，一挹仙风幸已多。"],"title":"寄张明真"}
