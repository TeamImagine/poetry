{"author":"李若水","id":7026,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["戎马南来久不归，山河残破一身微。","功名误我等云过，岁月惊人还雪飞。","每事恐贻千古笑，此生甘与众人违。","艰难重系君亲念，血泪斑斑满客衣。"],"title":"书怀"}
