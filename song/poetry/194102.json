{"author":"苏轼","id":194102,"strains":["仄仄平平平，仄仄仄仄仄。","平平仄平仄，○仄平仄仄。","平平仄平仄，仄仄仄平仄。","仄仄仄平平，平平仄○仄。","平平仄平○，仄仄仄平仄。","平仄仄平○，仄○平平仄。"],"paragraphs":["避谤诗寻医，畏病酒入务。","萧条北窗下，长日谁与度。","今年苦炎热，草木困薰煮。","况我早衰人，幽居气如缕。","秋来有佳兴，秫稻已含露。","还复此微吟，往和糟床注。"],"title":"七月五日二首  其一"}
