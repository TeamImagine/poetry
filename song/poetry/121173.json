{"author":"白玉蟾","id":121173,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["夜凉莫听野猿哀，觉我枯肠转九回。","淅淅秋风吹性水，淹淹暮雨滴心灰。","自怜孤影青灯下，曾作神霄故吏来。","若待此生尘债足，凤凰合下已青苔。"],"title":"年逾弱冠又多锦瑟之一弦身堕尘樊未彻玉霄之半日醉怀无奈顾影自怜抱明月以兴悲向西风而思远谩拈秃兔姑慰心猿寄鹤林友"}
