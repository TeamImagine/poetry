{"author":"杨万里","id":45954,"strains":["仄平仄平平仄平，仄平仄平平仄平。","平平平平仄平仄，仄平仄平仄平仄。","平平仄仄○仄○，仄平仄仄平平仄。","平○平平仄仄平，平○平平平仄平。","仄仄仄○平仄仄，仄仄仄仄平平仄。","仄平平仄仄平平，平平○仄平平平。"],"paragraphs":["小儿着鞭鞭土牛，学翁打春先打头。","黄牛黄蹄白双角，牧童绿蓑笠青箬。","今年土脉应雨膏，去年不似今年乐。","儿闻年登喜不饥，牛闻年登愁不肥。","麦穗即看云作帚，稻米亦复珠盈斗。","大田耕尽却耕山，黄牛从此何时闲。"],"title":"观小儿戏打春牛"}
