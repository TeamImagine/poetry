{"author":"郑獬","id":182063,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄仄仄仄，仄仄平平平仄平。","仄仄平平平仄仄，平平仄仄仄平平。"],"paragraphs":["景烟满殿晓香清，日角龙颜五色明。","五季积成天下乱，千年方有圣人生。","重开混沌立万象，独斩蚩尤销五兵。","愿作周公清庙颂，神孙世世告升平。"],"title":"伏谒太神御殿诗"}
