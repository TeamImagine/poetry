{"author":"刘宰","id":93051,"strains":["仄平仄○仄，仄仄仄平平。","平平平仄○，仄○平平○。","平平仄平仄，仄仄平仄平。","平平仄仄平，仄仄仄仄平。","仄仄仄○仄，平平仄平○。","平仄平仄平，仄仄仄平平。","仄平仄仄仄，仄○仄仄仄。","仄平仄仄平，平仄仄平平。","平平仄平仄，仄仄平平平。","平平仄仄平，仄仄仄平平。"],"paragraphs":["四山委苍翠，一沼湛清涟。","云飞松竹留，石堕藤萝牵。","泉音乱丝竹，鸟语赓笑言。","斯亭作者谁，俛仰四百年。","栋宇有兴废，篇章足流传。","官道纷往来，此地旷周旋。","乃知造物意，以遗静者便。","我来旱暵余，龟兆坼平田。","攀崖溯源委，石窦鸣涓涓。","摩挲两石鱼，变化定何年。"],"title":"东阳道旁涵碧亭"}
