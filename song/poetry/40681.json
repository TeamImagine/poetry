{"author":"陆游","id":40681,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["胎发茸茸绿映巾，归耕犹是太平民。","流觞内史招同社，扛鼎将军与卜邻。","曾冠六鳌非俗吏，已开九秩是陈人。","一杯剩约梅花醉，又见开禧第二春。"],"title":"自贺"}
