{"author":"刘跂","id":211359,"strains":["仄平仄平○仄仄，仄仄仄平平仄○。","仄平仄仄平仄平，平平平仄平平平。","仄平仄仄○仄仄，仄仄○平仄○仄。","平平仄仄仄仄平，仄仄仄平平平仄。","仄仄○仄平平平，仄平仄仄平平仄。","仄平平仄仄仄仄，平平仄平○仄仄。","○平仄仄平平○，平平仄仄平仄○。","仄平仄仄平○仄，仄平平仄仄平平。"],"paragraphs":["大高杀身如伍尚，弟有子胥天未丧。","小高自慕颜太师，能言兄守常山时。","事随日往长已矣，邂逅相逢识其弟。","谁言恨不见古人，两意恐非今人比。","结发行阵初齐名，志同不在同生死。","苦遭文吏巧见诋，边人至今犹坠泪。","三年默默趋戎行，骅骝捕鼠非所长。","趣装定返云中守，上书今遇尚书郎。"],"title":"送高将永亨"}
