{"author":"陈杰","id":144878,"strains":["平仄平仄仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["江浙相望半月程，燕云万里重行行。","几多临水登山赋，不尽还家去国情。","三入换来金印大，一归赢得彩衣明。","东湖何似西湖好，且对梅花捧寿觥。"],"title":"送中斋过家入燕"}
