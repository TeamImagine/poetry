{"author":"徐冲渊","id":73005,"strains":["平仄平平仄仄平，仄平平仄仄平平。","仄平仄仄仄平仄，仄仄仄平仄仄平。","仄平仄平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["逋客还山一笑咍，故人怜我不嫌猜。","晓猿夜鹤总欢喜，蕙帐草堂相与开。","可为雨芽烟蕨住，直缘流水古松来。","枝巢若许鹪鹩借，投老此生真快哉。"],"title":"通明馆洒扫二首  其二"}
