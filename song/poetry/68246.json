{"author":"石介","id":68246,"strains":["仄仄仄平平仄仄，仄平平仄仄平仄。","仄仄仄平平仄○，平仄仄○仄仄仄。","仄平仄仄平平平，仄平仄○仄仄平。","仄平仄仄仄仄仄，仄○仄仄仄仄○。","仄○仄仄平平○，平仄仄平平平平。","○平仄○仄仄仄，平平仄仄平仄平。","○平仄仄仄平仄，仄平仄平平平平。","仄仄仄仄仄平仄，仄仄仄仄平平平。","平平仄仄仄仄仄，仄平仄仄平平平。","仄平平仄○仄仄，仄仄仄仄仄平○。","仄平仄仄仄仄平，仄平仄仄仄平平。","仄○平平平仄平，仄平平○○○平。","○平平平平平仄，平平仄仄仄仄仄。","仄仄平仄仄○仄，仄仄仄仄仄平仄。","仄平仄平仄平仄，仄平平仄仄仄仄。"],"paragraphs":["月上半峰峰树碧，子规啼苦月无色。","壮士耳边都不闻，儿女眼中泪自滴。","古人出处非关身，处兮事亲出事君。","服勤至死不敢倦，避劳择逸岂所闻。","我看蜀道诚为难，嗟尔子规何云云。","王尊九折竟叱驭，班超万里图立勋。","乘危蹈险尽臣节，二人至今扬清芬。","我本鲁国一男子，少小气志凌浮云。","精诚许国贯白日，有心致主为华勋。","位卑身贱难自达，满腹帝典与皇坟。","有时愤懑吐一言，小人谤议已纷纷。","宰相宽容天子慈，八年之中三从军。","从军官清吾何苦，嘉州路远尔勿语。","地不为我易其险，我岂守道不能固。","子规子规谩啼绝，断无清泪洒向汝。"],"title":"闻子规"}
