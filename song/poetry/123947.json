{"author":"王柏","id":123947,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["久欲飞山试笋车，避炎情绪未能嘉。","读书求道调心马，制药无方遣睡蛇。","天地秋来催祭鸟，池塘雨过闹私蛙。","病夫推枕幡然起，骨健神清眼不华。"],"title":"和遁泽喜雨韵二首  其一"}
