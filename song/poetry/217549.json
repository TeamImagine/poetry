{"author":"张耒","id":217549,"strains":["平平仄平○，平仄仄平○。","仄平仄平○，仄仄平平仄。","○○仄平仄，仄仄仄平仄。","平平仄仄仄，平仄仄平仄。","平平仄平平，仄仄仄平仄。","仄仄○仄平，平平仄平仄。"],"paragraphs":["嗟余尉穷县，端坐百无虑。","幸兹岁丰穰，庶息尘埃步。","乘间策羸马，莽莽出门去。","田原亦可悦，农事蔼方布。","还家有诗书，客至具鸡黍。","勿复叹远游，人生孰非寓。"],"title":"感春十三首  其九"}
