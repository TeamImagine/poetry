{"author":"李彭","id":233348,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不到梅川已十年，市桥官柳尚依然。","追寻耆旧知谁在，触拨清愁不欲眠。","兰若霜钟犹唤睡，平阳宰木上参天。","倦游客子心无际，眼尽岗原起暮烟。"],"title":"过广济"}
