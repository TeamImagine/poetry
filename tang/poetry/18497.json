{"author":"李德裕","id":18497,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["远谪南荒一病身，停舟暂吊汨罗人。","都缘靳尚图专国，岂是怀王厌直臣。","万里碧潭秋景静，四时愁色野花新。","不劳渔父重相问，自有招魂拭泪巾。"],"title":"汨罗"}
