{"author":"汪元量","id":163031,"strains":["仄平仄仄平平平，仄仄仄仄平平平。","平仄仄仄平平平，平平仄仄平平平。","○平仄仄平○○，平○仄平仄仄平。","仄平仄仄平平平，仄平○仄平平○。","仄○平仄平仄平，平平仄仄仄仄平。","仄仄○仄○平平，平平仄仄仄仄平。","仄平仄仄平○平，○平仄仄仄仄○。","仄平平仄平平平，平仄仄仄仄平平。","平平？平仄平平，仄平仄仄平平平。","平平仄仄平平平，仄仄仄仄平平平。","仄平平仄平仄平，平平仄仄平○平。","仄平○仄平平○，仄平仄仄○平平。","平平仄仄平平平，仄平平平仄仄平平仄，平平仄仄平○仄。"],"paragraphs":["北风刮地愁云彤，草木烂死黄尘蒙。","挝鞞伐鼓声冬冬，金鞍铁马摇玲珑。","将军浩气吞长虹，幽并健儿胆力雄。","战车轧轧驰先锋，甲戈相拨声摩空。","雁行鱼贯弯角弓，披霜踏雪渡海东。","鬬血浸野吹腥风，捐躯报国效死忠。","鼓衰矢竭谁收功，将军卸甲入九重。","锦袍宣赐金团龙，天子锡宴葡萄宫。","烹龙炰鸾割驼峰，紫霞潋滟琉璃锺。","天颜有喜春融融，乞与窈窕双芙蓉。","虎符腰佩官益穹，归来贺客皆王公。","戟门和气春风中，美人左右如花红。","朝歌夜舞何时穷，岂知沙场雨湿悲风急，冤魂战鬼成行泣。"],"title":"燕歌行"}
