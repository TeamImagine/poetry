{"author":"韩淲","id":86543,"strains":["仄平仄仄仄仄仄，○仄平平平仄平。","○仄平平仄平仄，○○仄仄平平平。","平平平平仄平仄，仄○○仄平仄平。","平平○平仄仄仄，平仄○平平仄○。","平平平平平仄仄，仄仄平平平仄平。","平仄平○仄仄仄，平仄仄仄平仄○。","平平○平仄仄仄，平仄仄仄平○平。","平平平平仄平平，平仄仄仄平仄平。"],"paragraphs":["去年一旱暍欲死，犹幸春来能忍饥。","长夏因仍作凉计，中庭始架青松枝。","门前催租急非缓，国中遗诰安若危。","贫无输官尚自可，忠欲输君今已迟。","风来萧萧悲益甚，日远茫茫愁不知。","谁谓身闲得放逸，家国一体人弗思。","云开空山久阙雨，蝉噪古木还迎曦。","松枝松枝绿差差，吾忍坐卧来乐斯。"],"title":"松棚"}
