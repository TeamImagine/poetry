{"author":"蔡襄","id":135831,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["御笔新除三谏官，士民千口尽相欢。","昔时流落丹心在，自古忠贤得路难。","好竭谋猷居帝右，直须风采动朝端。","人生万事皆尘土，惟是功名永远看。"],"title":"喜欧阳永叔余安道王仲仪除谏官"}
