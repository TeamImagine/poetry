{"author":"方回","id":150120,"strains":["仄平仄平仄平平，平仄仄仄○仄平。","平平仄仄仄平仄，仄仄平仄平仄平。","仄平仄仄仄仄仄，平平平平仄仄○。","平平仄平仄仄仄，○平仄仄平平平。","仄平仄仄○仄仄，仄仄仄仄平○平。","仄平仄仄仄平仄，平平仄仄平平○。","仄平仄仄仄平仄，○仄仄平仄仄平。","仄平○平仄平仄，仄平仄仄平○平。","仄平平○平仄仄，○○仄○平平平。","仄平平仄仄仄仄，仄仄仄仄平仄○。","平平平仄仄○仄，仄仄○仄平平平。","仄仄仄仄平仄仄，仄仄仄○○仄平。","平平平平仄仄仄，平平仄仄平平平。","平○仄仄仄平仄，仄平平○平平平。","平平平仄仄平仄，仄仄平？平仄平。","平平仄仄平平仄，仄仄仄平平仄○。","仄平○仄仄平仄，仄仄○平平○○。","平平仄仄仄仄仄，仄仄平仄平平平。","平平仄仄仄仄仄，仄仄平平仄仄平。","仄平仄仄仄仄○，平仄平平平仄平。","平仄仄仄仄仄仄，仄仄仄平平仄平。"],"paragraphs":["爱僧予尤爱诗僧，千偈万颂传五灯。","寒山拾得两奇绝，妙压神秀卢慧能。","四明北郭四十里，文溪之名四海称。","文溪上人貌古怪，吟坛突兀高千层。","我虽未到燕坐处，想见藓薜枞行藤。","上之所陟耸楼阁，星辰日月危栏凭。","下之所种足锄耒，芋菔黍粱满甑蒸。","有时挑包大都会，省台贵显皆其朋。","紫阳山叟年八十，吟号夜蛬书秋蝇。","厥今流俗所不齿，独肯惠顾谈上乘。","门前车马热如火，兀坐相对森寒冰。","气臭吻合风味似，万里可并横坐肱。","文溪文溪有别业，松阴百谷禾千塍。","何当插翅渡潮海，月门吾敲堂吾升。","春华樱李杏桃药，夏果榛椇莲藕菱。","西风九日东篱菊，十月早梅霜霰凝。","短才题咏匪骚雅，有愧蹇羌惭观兴。","公诗自是第一等，纸上龙变青云蒸。","文溪有集定脱稿，庶越韩门岛可澄。","老夫所作岂敢并，雕鹗风前跧冻鹰。","谁欤作记已六载，敢不服膺今戴凭。"],"title":"寄题畅上人文溪别业诗"}
