{"author":"仇远","id":163922,"strains":["平平仄平仄，仄平平仄平。","平仄仄平仄，仄平○仄平。","平仄平仄仄，仄仄○平平。","仄平仄平平，仄仄仄仄平。","仄仄仄仄仄，仄平仄仄○。","平仄仄平仄，仄仄平仄平。","仄平仄平仄，仄仄平仄仄。","仄仄仄○平，仄仄平平平。","仄仄仄仄平，仄仄平平平。"],"paragraphs":["馿鸣有何好，晋人多爱之。","胡不大堤上，隔花听马嘶。","胡不茅屋下，带月听荒鸡。","我疑古之狂，矫世本尚奇。","蜡屐柳下锻，结髦剑首吹。","端是味无味，以待知者知。","满腔浩然气，抑郁无所施。","引颈一长鸣，万里风云悲。","敢问驷与骢，立仗夫何为。"],"title":"漫兴"}
