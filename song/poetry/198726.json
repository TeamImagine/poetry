{"author":"苏辙","id":198726,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄平平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["幽居漫尔存三径，燕坐何妨应六窗。","老忆旧书时展卷，病封药酒旋开缸。","小园摇落黄花尽，古桧飞鸣白鹤双。","珍重老卢留种子，养生不复问王江。"],"title":"十月二十九日雪四首  其三"}
