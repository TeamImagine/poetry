{"author":"杨公远","id":151028,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["霏微雨过不成泥，小步何妨曳杖藜。","半露好山云断续，轻笼淡日树高低。","池塘有梦春生草，桃李无言下自蹊。","政此新晴犹未定，那堪又听竹鸡啼。"],"title":"雨过闲步"}
