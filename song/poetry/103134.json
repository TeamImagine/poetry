{"author":"魏了翁","id":103134,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["秃尽春窗千兔毫，形容不尽意陶陶。","可人两椀春风焙，涤我三升玉色醪。","铜叶分花春意闹，银瓶发乳雨声高。","试呼陶妓平章看，正恐红绡未足褒。"],"title":"鲁提干以诗惠分茶椀用韵为谢"}
