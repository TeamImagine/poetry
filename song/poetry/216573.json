{"author":"张耒","id":216573,"strains":["仄平仄仄平平仄，仄仄平平仄仄平。","平仄平平平仄仄，平平平仄仄平平。","平平平平平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["两逢至日惊身老，远寄周南览物悲。","佳节风烟长惨惨，他乡人物自熙熙。","荆榛崤渑秦关破，草树芳华隋苑隳。","怅望高歌一回首，兹辰尊酒莫相违。"],"title":"至日有感二首  其一"}
