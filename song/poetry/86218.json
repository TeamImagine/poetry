{"author":"韩淲","id":86218,"strains":["平平仄仄仄，仄仄仄仄平。","仄仄仄平仄，仄平○平平。","平○仄仄仄，仄仄平仄平。","○仄○○平，仄仄平平平。","仄平仄仄○，仄仄仄仄平。","仄平仄仄平，平仄平仄平。","仄仄平○平，仄仄平仄平。","平平仄平平，仄仄○平平。","平仄仄○仄，平仄平仄平。","仄平○仄平，平仄仄仄平。","仄仄○平仄，仄平仄仄平。"],"paragraphs":["胸蟠万卷富，莫受半点尘。","治道杂朱紫，圣涂缠荆榛。","谁将十七史，一笔能具陈。","论说兼轲雄，纪载由周秦。","首明礼与分，世变损益因。","裕陵锡序尊，惟恐书易沦。","后学今如何，识治宜蔚彬。","区区李唐臣，魏陆犹言仁。","南北固分合，夷夏宁屈伸。","往哉涑水翁，元祐第一人。","帝谓胜荀悦，我生岂不辰。"],"title":"赵十读通鉴有诗和韵赠之"}
