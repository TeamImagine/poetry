{"author":"白居易","id":17633,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["右眼昏花左足风，金箆石水用无功。","不如回念三乘乐，便得浮生百病空。","无子同居草庵下，有妻偕老道场中。","何烦更请僧为侣，月上新归伴病翁。"],"title":"病中看经赠诸道侣"}
