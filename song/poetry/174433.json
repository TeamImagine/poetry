{"author":"刘敞","id":174433,"strains":["仄仄仄平仄，仄仄平仄平。","仄平仄仄仄，平仄平平平。","○平仄○平，平仄○仄仄。","仄仄仄○仄，平仄仄仄仄。","平仄平平仄，仄平仄平平。","平仄仄平平，仄平仄仄平。","平平仄仄平，仄平仄仄仄。","平平仄平仄，平仄○平仄。"],"paragraphs":["吏退簿书敛，日落风景凉。","偶无事物累，真得逍遥乡。","疏花媚空园，修竹荫广坐。","浊酒不难醉，磐石可径卧。","何必凌江汉，乃能濯埃尘。","何必潜山林，乃能寄隐沦。","人多笑此言，此言未易笑。","非君契心赏，谁肯过蓬藋。"],"title":"寄吴江大博徐君章"}
