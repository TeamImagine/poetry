{"author":"欧阳修","id":79149,"strains":["平平仄平仄，仄○仄○平。","仄仄平仄仄，仄平平仄平。","仄仄仄平平，平仄仄○平。","平仄仄平仄，平平仄平平。","○平平仄平，仄仄平平○。","仄仄仄平仄，平平仄平平。","平平○平仄，平仄仄平平。"],"paragraphs":["鹅毛赠千里，所重以其人。","鸭脚虽百个，得之诚可珍。","问予得之谁，诗老远且贫。","霜野摘林实，京师寄时新。","封包虽甚微，采掇皆躬亲。","物贱以人贵，人贤弃而沦。","开缄重嗟惜，诗以报殷勤。"],"title":"梅圣俞寄银杏"}
