{"author":"高鹏飞","id":118191,"strains":["平平平仄平平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["心驰流水高山外，身在落花啼鸟中。","滴得愁浓青杏雨，吹教梦断碧梧风。","垂堂远愧千金子，扫地空怜一亩宫。","两朵灯花伴孤独，清懽那得玉人同。"],"title":"深夜风雨有怀故人"}
