{"author":"皎然","id":40371,"strains":["仄平仄仄仄平仄，仄平○仄平仄仄。","平平平仄仄仄平，○仄平平平仄仄。","仄仄仄平平平平，平平仄仄平仄平。","平平仄平仄仄仄，平仄仄平平仄○。","仄仄平平○平仄，平平仄○平仄仄。","仄仄平平仄仄平，○平仄仄平平仄。","平平仄平仄仄○，○平平仄平平平。","平仄仄仄仄○○，○仄仄平平仄仄。","仄仄仄○仄仄仄，仄○仄仄平仄平，仄仄平平仄○仄。"],"paragraphs":["楚山有石郢人琢，琢成长枕知是玉。","全疑冰片坐恐销，间发花藂惊不足。","赠予比之金琅玕，琼花烂熳浮席端。","吾师道吾不执宝，今日感君因执看。","试叩铿然应清律，纤尘不留蝇敢拂。","万物皆因造化资，如何独负清贞质。","南山有云鹄在空，长松为我生凉风。","高友朗咏乐其中，行住四仪皆道意。","不学小乘一曲士，唯将此物安座隅，取次闲眠有禅味。"],"title":"花石长枕歌荅章居士赠"}
