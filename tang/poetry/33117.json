{"author":"韦庄","id":33117,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["咸通时代物情奢，欢杀金张许史家。","破产竞留天上乐，铸山争买洞中花。","诸郎宴罢银灯合，仙子游回璧月斜。","人意似知今日事，急催弦管送年华。"],"title":"咸通"}
