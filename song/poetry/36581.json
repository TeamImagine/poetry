{"author":"陆游","id":36581,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["剡曲稽山是故乡，人言景物似潇湘。","三升花露春壶满，八尺风漪午枕凉。","树合绿阴山鹊闹，盆镌紫石水栀香。","回思乌帽京尘客，始觉幽居白日长。"],"title":"戏咏闲适三首  其二"}
