{"author":"郭印","id":250028,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["人事都无喜宴安，懒于喧处竞追攀。","惊残午梦风推户，压尽炎威雪满山。","无主岩花时解笑，近人林鸟亦知还。","应怜朝市区区者，方寸何曾顷刻闲。"],"title":"和赵茂州即事六首  其三"}
