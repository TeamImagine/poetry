{"author":"李彭","id":232192,"strains":["平平仄仄○平仄，平○○平平仄仄。","仄仄平平仄仄平，○平平平平仄仄。","平平仄仄平平○，仄仄平平仄仄平。","仄○仄仄仄○仄，仄仄仄平○仄平。","平平仄仄平平仄，平平仄○仄平仄。","仄平仄仄平仄平，仄平仄仄平平仄。","仄平平仄平平平，平仄仄平仄仄平。","仄平○平仄仄仄，仄平平平平仄平。","仄平仄仄平仄仄，平仄平○○仄仄。","仄平仄仄仄○○，平仄平平仄平仄。","平平仄仄仄平平，仄仄仄仄平平平。","平平仄平○？平，仄仄平？平平○。"],"paragraphs":["髯翁落落缘坡竹，肥如瓠壶书满腹。","好客勤炊烛代薪，中厨羮金仍脍玉。","春风渺渺生微澜，欲向吴江把钓竿。","引帆伐鼓阅三岁，候雁不来衣带宽。","阿蛮虎子能哮吼，千金扫除似无帚。","却甘杞菊侵我畦，固穷不障谈天口。","剩夸棕笋馋生津，章就旁搜不厌频。","锦绷娇儿直欲避，紫驼危峰何足陈。","出为小草居远志，藜藿盘中长此味。","客来不废董娇娆，安用凋胡见真意。","年来我亦食无鱼，莫遣此老専怀羭。","时时酒浇茶苯尊，乱我玄藳俱扶疏。"],"title":"戏答棕笋"}
