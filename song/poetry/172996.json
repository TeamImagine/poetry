{"author":"周惠","id":172996,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["万里藏云境界宽，仙源江上起峰峦。","鶑啼翠柳三春暖，松隠清风六月寒。","飞雁忽惊天柱过，蛰龙犹向石潭蟠。","宦游争道兹岩好，林下何曾得共欢。"],"title":"萧岩"}
