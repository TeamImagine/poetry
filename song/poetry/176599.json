{"author":"司马光","id":176599,"strains":["仄平仄平平，仄平仄○平。","仄平仄仄○，仄仄平平平。","仄平仄仄○，平平平仄平。","仄仄平平平，仄仄平平平。","平平平仄平，仄仄○平平。","平平平仄平，平仄仄○○。","仄仄仄平仄，平○平仄平。","○平仄仄平，平仄平平平。"],"paragraphs":["楚江白逶迤，楚山碧参差。","玉炊稻粒长，缕切鱼腴肥。","羡君尽室行，飘然无所羁。","伐竹营茅茨，种橘为藩篱。","荒坡无四垣，但以荷塘围。","官虽朝大夫，身世已相遗。","野老坐争席，林叟谈忘归。","犹嫌沮溺徒，名字为人知。"],"title":"送张伯常同年移居郢州"}
