{"author":"韩琦","id":101044,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["百五嘉辰此命筵，中分春色极芳妍。","花遗嫩靥饶风地，云坼轻阴半雨天。","淑景万容妆节物，胜游千路入神仙。","酣杯莫顾归时夜，藏火难逢月尚圆。"],"title":"康戌二月十六日寒食会雅集堂"}
