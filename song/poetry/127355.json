{"author":"方岳","id":127355,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。"],"paragraphs":["诗穷不易办亭材，只恁荒寒处处苔。","种秫便当终老去，爱花能有几人来。","生前尽足竹三迳，身外无穷水一杯。","未必诸贤知此意，柴门虽设不曾开。"],"title":"次韵郑佥判  其八"}
