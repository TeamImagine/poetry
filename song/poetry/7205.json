{"author":"王之道","id":7205,"strains":["平仄仄仄平仄平仄平仄，仄○仄仄仄○仄。","○平仄仄仄平仄，仄仄平平仄平仄。","仄仄仄仄平仄平仄平仄，仄○平仄仄仄仄。","仄平仄仄仄平平，平仄仄平平仄仄。","仄平仄仄仄平仄，仄仄平平仄平仄。","平平仄仄仄平平，仄仄平平仄平仄。","平平仄仄仄平仄，仄仄仄平平仄仄。","仄平仄仄仄平仄，平仄○平仄平仄。","平平仄平仄平仄，仄仄○仄平仄仄。","平平仄仄仄平仄，仄仄平平仄平仄。","仄○平仄平○仄，仄仄平平仄平仄。","仄平平仄仄仄平，○仄仄○○仄仄。","仄平仄仄仄平仄，仄仄平平仄平仄。","○○仄仄仄平平，仄仄仄平平○仄。","平○平平仄平仄，仄仄平平平仄仄。","仄平仄仄○平平，○仄平平仄平仄。"],"paragraphs":["君不见郑虔学书晚弥笃，岁收柿叶贮三屋。","兴来寝食两俱忘，但觉毛公老而秃。","又不见梓人造车度群木，木中无火柿所独。","旧言盖轸象乾坤，须信斡旋归一轴。","美哉此果有常德，结实何曾问荒熟。","霜余万颗缀寒林，下视黄柑类奴仆。","牛心取象庶仿佛，熨斗得名何凂渎。","火干既许暖闗膈，冰冷当知解烦燠。","今年夏秋足时雨，尽道和气锺百谷。","西成仅得十之五，亦见阴阳有盈缩。","就中朱实繁且大，照野煌煌骇人目。","较之常岁远不侔，正似{豆斗}胜难趁斛。","国家运厄困强敌，一纪于兹事弓韣。","空庭喋血在今年，我已不疑何更卜。","禾和鞋谐古云谶，大柿之祥天下福。","请赓继伐献吾君，王者功成四方服。"],"title":"大柿行"}
