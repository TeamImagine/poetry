{"author":"李洞","id":35706,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["松持节操溪澄性，一炷烟岚压寺隅。","翡翠鸟飞人不见，琉璃缾贮水疑无。","夜闻子落真山雨，晓汲波圆入画图。","尘拥蜀城抽锁后，此中犹梦在江湖。"],"title":"宿成都松溪院"}
