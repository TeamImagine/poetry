{"author":"吴泳","id":103809,"strains":["平平仄平仄，仄仄平平平。","仄仄平平平，平仄仄仄平。","仄平仄平平，平仄仄仄平。","○平仄仄仄，○仄平平平。","平仄仄仄平，平平仄平平。","仄平平仄平，平仄仄○平。","仄平平○仄，平仄平仄平。","仄平平平平，仄仄平仄平。","仄平仄平仄，仄仄○平平。","平平仄仄仄，平仄平平平。","仄平平仄平，平仄仄○平。"],"paragraphs":["明河耿高树，素月流澄瀛。","袅袅来金风，秋意浩以盈。","美人自西方，锺此一气清。","如潭贮皎洁，如室生虚灵。","姱节丽有晖，高情澹无营。","昔含鸡舌香，曾以凤咮鸣。","不登金张馆，尝抱箕濮情。","倏焉冰山销，揭若黄道明。","众星已牢落，太白犹光荧。","英风自骨鲠，心事元夷平。","会须朝紫皇，提笔福苍生。"],"title":"寿范洁斋二首  其一"}
