{"author":"韦应物","id":57060,"strains":["仄平仄平仄，仄仄平平仄。","仄平平仄仄平○，仄○平仄仄平仄。","仄仄仄平平仄平，平平平平平平仄。","仄平仄仄平仄平，仄仄平平平仄仄。"],"paragraphs":["众仙翼神母，羽盖随云起。","上游玄极杳冥中，下看东海一杯水。","海畔种桃经几时，千年开花千年子。","玉颜眇眇何处寻，世上茫茫人自死。"],"title":"王母歌"}
