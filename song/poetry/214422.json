{"author":"晁补之","id":214422,"strains":["仄平平平仄平平仄仄，仄仄平仄平平平。","仄仄平平平仄仄，仄○○平平仄平。","平平平平仄仄仄，平平仄仄平○平。","平平仄仄仄仄仄，平平仄仄仄平○。","仄平平平仄仄仄，○仄仄仄平平○。","仄仄平平仄平仄，平○平仄仄平平。"],"paragraphs":["赠君珊瑚夜光之角枕，玳瑁明月之雕床。","一茧秋蝉之丽縠，百和更生之宝香。","秾华纷纷白日暮，红颜寂莫无留芳。","人生失意十八九，君心美恶那能量。","愿君虚怀广末照，听我一曲关山长。","不见班姬与陈后，宁闻衰落尚专房。"],"title":"行路难和鲜于大夫子骏"}
