{"author":"董嗣杲","id":154477,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["重支瘦竹上危楼，凉袭纶巾羽扇秋。","天地江山风浪起，汀洲芦荻水烟浮。","谁听调夜琵琶苦，拟泛吟秋舴艋游。","唤得元规魂梦醒，何妨小作踞床留。"],"title":"登庾楼  其一"}
