{"author":"范浚","id":15839,"strains":["仄平平仄平平平，仄仄仄仄平平平。","平平仄仄仄平仄，○仄仄仄平平平。","仄平仄仄仄○仄，仄仄仄仄平平平。","仄平仄仄仄平仄，仄仄仄仄平平平。","仄平仄仄平仄仄，仄仄平○○平平。","○平仄仄仄○仄，仄平仄仄平平平。","平平平仄仄平仄，仄仄仄仄○平平。","○平仄仄仄平仄，仄平平仄平○○。"],"paragraphs":["野人仪矩初无华，况复破帽风檐斜。","先生有意念衰丑，折简远送新乌纱。","束巾试着出妨户，色若露洗凌晨鸦。","舍人样好信殊俗，朽质得此惭无涯。","白痴稚子强解事，竞道宜称相讙哗。","轻宽不但惬当暑，掉头曝背仍堪夸。","修容他日奉游宴，便可笑诮参军嘉。","从今旦暮戴公赐，闭关无事聊煎茶。"],"title":"寄谢潘舍人赠乌纱帽"}
