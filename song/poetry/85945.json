{"author":"释如净","id":85945,"strains":["仄仄平平仄平仄，平平仄平平仄仄。","平仄平平仄仄仄，仄○仄仄平平仄。","仄平仄平平仄仄，平平仄仄平○仄。","平仄平平仄仄平，仄平平平仄平仄。"],"paragraphs":["七尺乌藤挂东壁，春风忽来生两翼。","鞭起飞龙趁不得，洞庭搅碎琉璃碧。","去兮去兮明历历，梅花影里休相觅。","为雨为云自古今，古今寥寥有何极。"],"title":"拄杖颂寄松源和尚"}
