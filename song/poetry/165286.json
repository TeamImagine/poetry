{"author":"艾性夫","id":165286,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["寒具油干火已新，流觞水暖酒初醺。","蔷薇半树花孤注，杜宇一声春二分。","薄晚草心先浥露，久晴山意欲生云。","老来尚费闲精力，自种窗前辟蠹芸。"],"title":"寒食后"}
