{"author":"吴与","id":213500,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["众山重叠势如环，地古基平数亩宽。","山客曾留双燕履，古松犹锁七星坛。","深林产药人难老，碧洞藏龙气自寒。","丹灶久空遗迹在，冢中曾见旧衣冠。"],"title":"七星坛"}
