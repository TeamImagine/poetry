{"author":"吴泳","id":103970,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["去年舆疾上洪州，百感婴怀又怕秋。","病体不因衰后觉，宦情谁向死前休。","乞身已晚荒三径，葬子无期负一丘。","造物傥从心所欲，乐天知命更何求。"],"title":"洪都病中口占"}
