{"author":"释元肇","id":117312,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["复渡钱塘又六年，山川风物只依然。","海潮有信看人老，江月无情却自圆。","满櫂白蘋催去国，五更朱旆喝朝天。","独怜皓首江湖上，不立沙鸥一点烟。"],"title":"西渡"}
