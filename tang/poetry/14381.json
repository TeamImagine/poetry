{"author":"元稹","id":14381,"strains":["○仄○平仄，平○仄仄平。","仄平平○仄，仄仄仄○平。","仄仄平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","平平仄平仄，平仄仄平平。"],"paragraphs":["将课司天历，先观近砌蓂。","一旬开应月，五日数从星。","桂满丛初合，蟾亏影渐零。","辨时长有素，数闰或余青。","坠叶推前事，新芽察未形。","尧年始今岁，方欲瑞千龄。"],"title":"赋得数蓂"}
