{"author":"苏轼","id":195375,"strains":["仄仄仄平仄，仄平○仄平。","平平仄○仄，仄仄仄○平。","仄仄平平仄，平平平仄平。","平平仄仄仄，平仄仄平平。","平仄平平仄，○平仄仄平。","平平平仄仄，仄仄仄平平。","仄仄平平仄，平平仄仄○。","平平○仄仄，仄仄仄平平。"],"paragraphs":["八境见图画，郁孤如旧游。","山为翠浪涌，水作玉虹流。","日丽崆峒晓，风酣章贡秋。","丹青未变叶，鳞甲欲生洲。","岚气昏城树，滩声入市楼。","烟云侵岭路，草木半炎州。","故国千峰外，高台十日留。","他年三宿处，准拟系归舟。"],"title":"郁孤台"}
