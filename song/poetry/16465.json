{"author":"冯时行","id":16465,"strains":["仄平平平仄平平，仄仄仄仄平平平。","平平仄仄仄平仄，平平仄平平仄平。","平平仄仄仄仄仄，仄平平平仄平仄。","平平仄仄平仄平，仄仄仄平○仄仄。","平平仄平平仄仄，平平仄仄仄平仄。","仄平仄○○仄仄仄平○平，仄仄平仄平平平。"],"paragraphs":["乐昌溪东大江头，脱木老屋风飕飕。","开门满院种桃树，桃花主人林简州。","明年二月烂照眼，简州西川醉春晚。","凭谁管领江上花，但寄玉醪三万盏。","为君对花连日夜，翻杯作雨雨花下。","使桃大如王母所种高参天，直使花气连西川。"],"title":"宴林简州桃园"}
