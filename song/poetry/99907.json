{"author":"洪咨夔","id":99907,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["门巷萧然雀可罗，藏山万卷自研磨。","懒寻玉女登西岳，甘伴金仙坐补陀。","书带草长尘虑少，钵昙花放道缘多。","酒肴问字如相过，引道松间不用呵。"],"title":"山房藏书万三千卷子有赋诗用韵"}
