{"author":"周弼","id":122578,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["木落千山怨别离，自知难驻马行蹄。","上书季子穷归洛，献赋荀卿老向齐。","驿店破旗秋雨细，戍楼残角夕阳低。","袖藏秘策君门远，应望中原泣鼓鼙。"],"title":"送人之汉上"}
