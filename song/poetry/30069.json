{"author":"崔敦礼","id":30069,"strains":["仄仄平平仄仄平，平平平平平仄平。","仄平平仄仄平平，○仄平平仄仄平。","平平仄仄仄平仄，仄平仄仄平平仄。","平仄平平平仄平，仄仄平平仄平仄。","平平平仄平平仄，仄平仄仄平平○。","仄仄○○仄平仄，仄仄平平平仄仄。","仄○平平○仄○，仄平仄平平仄平。","平平仄仄仄平仄，仄仄○○○仄平。"],"paragraphs":["虎踞城边九日台，前年黄花何盛哉。","去年今日濑阳山，三径荒芜手自删。","今年到此百愁有，物情改尽花依旧。","花不能言心自知，嚼蘂徘徊泪盈袖。","黄花时节年年好，我生浩荡何时了。","栉沐从教饱风雨，只恐飘零人易老。","客中霜风吹我衣，陇头白云呼我归。","江湖僻处好归隠，月上三更闻子规。"],"title":"九日"}
