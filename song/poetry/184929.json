{"author":"范纯仁","id":184929,"strains":["仄平平仄平平仄，仄仄平仄仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["弟兄俱是龙门客，数载难忘国士知。","疲马每怜谙远道，焦桐竟待挂朱丝。","青云空费提携力，白首应无报称期。","未到柏城持葬绋，祖庭长恸涕淋漓。"],"title":"康国韩公子华挽词二首  其二"}
