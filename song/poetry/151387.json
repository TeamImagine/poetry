{"author":"杨公远","id":151387,"strains":["仄平仄仄仄平平，仄仄平平仄平平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["自怜老境渐侵寻，检点头颅雪旋深。","无酒浇愁还独啸，有时得句但长吟。","一天月色涵秋意，四壁蛩声恼客心。","好是夜凉清似水，萧萧风度古松林。"],"title":"次韵凌义山  其一"}
