{"author":"宋祁","id":13725,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["方道逍遥一品身，尽收和气付凝神。","小车殿里抛丞相，南极星边伴老人。","双鹤对眠云帐月，五芝催耨雨岩春。","支离旧客公知否，私计东山作近邻。"],"title":"丞相庞公归政就第数有新诗传播都下偶成拙句上纪盛德二首  其一"}
