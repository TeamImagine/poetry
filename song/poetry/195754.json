{"author":"苏轼","id":195754,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["曈曈晓日上三竿，客向东风竞倚栏。","穿竹鸟声惊步武，入檐花影落杯盘。","勿嫌步月临玄圃，冷笑乘槎向海滩。","胜概直应吟不尽，凭君寄与画图看。"],"title":"寄题潭州徐氏春晖亭"}
