{"author":"胡交修","id":235226,"strains":["仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["履声曾接中台武，銮禁陪刊翠琰名。","二老风流同燕席，一樽谈笑会江城。","岁寒松柏青无改，酒畔篇章语可惊。","辱叙金兰分赠我，勤拳尤识故人情。"],"title":"德升尚书置酒邀叔厚内翰与余同会叔厚席间赋诗道旧复宠示德升妙句俾余同和谨次韵奉呈"}
