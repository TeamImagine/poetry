{"author":"钱起","id":4390,"strains":["仄仄仄平○，仄平平仄平。","平○仄平仄，平仄仄○平。","仄○仄平仄，平平仄仄○。","平平仄平仄，平仄仄平平。","仄仄仄平仄，平平仄仄平。","仄平仄仄仄，平仄平平平。","仄仄仄平仄，仄平平仄平。","平○○○○，平仄仄平平。"],"paragraphs":["半面喜投分，数年钦盛名。","常思梦颜色，谁忆访柴荆。","忽听款扉响，欣然倒屣迎。","蓬蒿驻驺驭，鸡犬傍簪缨。","酌水即嘉宴，新知甚故情。","仆夫视日色，栖鸟催车声。","自尔宴言后，至今门馆清。","何当更乘兴，林下已苔生。"],"title":"赠李十六"}
