{"author":"李龏","id":120258,"strains":["平平平仄平，平仄仄平仄。","仄仄仄仄平，○平平仄仄。","仄○平平仄，平仄仄平仄。","平平平平○，仄仄平仄仄。","仄平仄○平，平平仄平仄。","○○仄平平，仄仄仄平仄。","仄仄仄仄○，平平○平仄。"],"paragraphs":["编蓬谐夙心，尊古岂文义。","所得靡有言，应酬聊尔尔。","室中无莱妇，童弱偶成四。","团栾宁无思，达此天亦蜕。","客来问长须，新醅可𥬠未。","行行陟高冈，一顾俯烟水。","客去不肯留，吾归且休矣。"],"title":"遣兴三首  其三"}
