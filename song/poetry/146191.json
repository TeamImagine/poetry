{"author":"史瑜","id":146191,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["池馆春光欲禁烟，芳辰修禊集群贤。","茂林深处森冠剑，清籁鸣时当管弦。","召伯甘棠分陕地，羊公风景岘山前。","诗成莫讶天机俊，潜握人间造化权。"],"title":"兴庆池禊宴"}
