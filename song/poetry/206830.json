{"author":"黄庭坚","id":206830,"strains":["仄仄平平仄仄平，平平平仄仄平平。","平平平仄平平仄，仄仄仄平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["万物浮沈共我家，清明心水遍河沙。","无钩狂象听人语，露地白牛看月斜。","小雨呼儿蓺桃李，疏帘帏客转琵琶。","尘尘三昧开门户，不用丹田养素霞。"],"title":"何造诚作浩然堂陈义甚高然颇喜度世飞升之说筑屋饭方士愿乘六气游天地间故作浩然词二章赠之  其二"}
