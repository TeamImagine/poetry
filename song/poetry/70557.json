{"author":"袁说友","id":70557,"strains":["仄仄平平仄，平平平仄平。","平平平仄仄，仄仄仄平平。","仄仄仄平仄，平平仄仄平。","仄平仄仄仄，平仄仄平平。"],"paragraphs":["老学推占后，奸人娼嫉初。","怀私真诡计，候见窃成书。","猛欲挤贤辙，宁思戒覆车。","那知一回首，身已毙诛锄。"],"title":"高庙灾董仲舒推说其意稿未上主父偃候仲舒私见嫉之窃其书而奏焉上召视诸儒吕步舒以为大愚下仲舒吏当死诏赦之"}
