{"author":"苏轼","id":194539,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["江上东风浪接天，苦寒无赖破春妍。","试开云梦羔儿酒，快泻钱塘药玉船。","蚕市光阴非故国，马行灯火记当年。","冷烟湿雪梅花在，留得新春作上元。"],"title":"正月三日点灯会客"}
