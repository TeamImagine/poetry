{"author":"徐知仁","id":45452,"strains":["仄仄平○仄，平平仄仄平。","仄平平仄仄，仄仄仄平平。","仄○平平○，平平仄仄平。","仄○平仄仄，平仄仄平平。","仄仄平平仄，平平仄仄平。","仄平○仄仄，○仄仄平平。","仄仄平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","平平平仄仄，平仄仄○平。"],"paragraphs":["圣德膺三统，皇恩被八埏。","大明均照物，小丑未宁边。","国相台衡重，元戎庙略宣。","紫泥方受命，黄石乃推贤。","问罪阴山下，安人属国前。","度关行照月，乘障坐消烟。","北阙纡宸藻，南桥列祖筵。","耀威当夏日，杀气指秋天。","鞞鼓鼋鼍振，旌旗鸟兽悬。","由来词翰手，今见勒燕然。"],"title":"奉和圣制送张说巡边"}
