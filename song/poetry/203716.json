{"author":"孔平仲","id":203716,"strains":["平仄平平仄，平○仄仄平。","仄平○仄○，仄仄仄平平。","仄仄○平仄，平平仄仄平。","平平平仄仄，仄仄仄平平。","平仄平平仄，○平仄仄平。","仄○平仄仄，平仄仄平平。"],"paragraphs":["东已窥丹井，西将造嘿轩。","半途留使骑，枉道至家园。","败叶深埋砌，清阴密拥门。","生涯为废宅，景物似荒村。","经始惭谋拙，临轩肯屈尊。","竹间烦伫立，高谊见公存。"],"title":"守倅自开元观食起欲往紫极宫道过余之家园乃屈同游太守自以为能知地形余故议卜居之处也以诗谢焉"}
