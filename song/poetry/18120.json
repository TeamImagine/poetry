{"author":"吴芾","id":18120,"strains":["仄仄平平仄仄平，仄平平仄仄平平。","仄平仄仄平平仄，仄仄平仄仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["试数中兴社稷臣，独公名德冠簪绅。","合依衮绣归双阙，却拥旌幢帅七闽。","帝欲十连均雨露，人思四海静风尘。","会须展尽经纶手，总把安危佩一身。"],"title":"送汪枢帅福唐"}
