{"author":"朱熹","id":55601,"strains":["平平○仄仄，仄仄平平平。","仄平仄平仄，仄仄平平平。","仄仄平平平，仄仄平平平。","仄仄平仄仄，○平仄○平。","仄平仄平平，平平仄○平。","○仄仄仄仄，仄平仄平平。","仄仄平○平，平平仄○平。","仄平平仄仄，仄仄仄仄仄。","平平仄○平，平仄平平平。","仄仄○○仄，平平仄平平。"],"paragraphs":["皇天分四序，代谢无时休。","昔人抱孤念，感此成清游。","迥眺曾城皋，朗咏斜川流。","岁月今几许，长波没轻鸥。","眷言抚佳辰，荒寻靡遗丘。","且复置往事，及兹命高俦。","纵策聊并欢，飞觥起相酬。","未知千载下，亦记此日不。","商歌有遗音，林乐无余忧。","但得长如此，吾生复何求。"],"title":"比与邻曲诸贤修举岁事携壶石马追补斜川之游而公济适至饮罢首出和陶之句以纪其胜辄亦用韵酬答兼呈诸同游者请共赋之"}
