{"author":"黄庭坚","id":206833,"strains":["仄仄平平仄仄平，平平平仄仄平平。","平平仄仄仄平仄，仄仄仄平平平平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["本不因循老镜春，江湖归去作闲人。","天于万物定贫我，智效一官全为亲。","布袋形骸增碨磊，锦囊诗句愧清新。","杜门绝俗无行迹，相忆犹当遣化身。"],"title":"次韵戏答彦和"}
