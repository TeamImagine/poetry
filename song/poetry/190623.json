{"author":"韦骧","id":190623,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["老稚相携出翳林，玉沙堤上听车音。","便安赤子朝廷意，补助清时使者心。","畎亩均休无一役，岁时赈乏有千金。","东人祇见东溟阔，不识君恩似海深。"],"title":"出东莱城示海傍观者"}
