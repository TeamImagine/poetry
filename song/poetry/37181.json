{"author":"陆游","id":37181,"strains":["平仄仄仄仄平平，平平仄仄仄仄平。","平平仄仄仄仄仄，仄仄仄仄平平平。","平平平平○仄仄，平平○仄平平平。","仄平仄仄仄平仄，仄仄仄仄○平仄。","仄平平平仄平仄，仄仄仄仄平平○。","平平平仄○仄仄，仄仄仄仄平平平。"],"paragraphs":["徐子作别十年余，无人可寄一纸书。","闲门美睡畏剥啄，自怪一念常关渠。","西风萧萧吹槁叶，秋光正满蜗牛庐。","读书易倦出无友，抚几惝恍空愁予。","蜀庄之孙住南郭，亦复迹远非情疏。","何时同载过老子，共饭赤米羹青蔬。"],"title":"寄徐秀才斯远并呈庄贤良器之"}
