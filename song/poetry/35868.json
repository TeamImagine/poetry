{"author":"梅尧臣","id":35868,"strains":["仄平仄仄平仄仄，仄仄○平仄平仄。","仄○平仄平仄平，仄平平平仄平仄。","平平仄仄平仄○，仄仄○○平仄仄。","平平仄仄平平平，平仄平仄仄○仄。","平平平仄仄○平，平仄仄平平仄仄。","仄仄仄仄平仄平，仄仄仄平平仄仄。","仄平仄仄○仄平，仄仄平平仄平仄。","仄仄仄仄仄仄仄，平仄仄平平○仄。","○仄平平仄？仄，平仄仄○平仄仄。","平仄仄仄○仄○，平仄平平仄平仄。"],"paragraphs":["少时好睡常不足，上事亲尊日拘束。","夜吟朝诵无暂休，目胔生疮臂消肉。","今逾四十无所闻，又况丧妻仍独宿。","虚堂浄扫焚清香，安寝都忘世间欲。","花时啼鸟不妨喧，清暑北窗聊避燠。","叶落夜雨声满阶，雪下晓寒低压屋。","四时自得兴味佳，岂必锵金与鸣玉。","万事易厌此不厌，真可养恬无夭促。","且梦庄周化蝴蝶，焉顾仲尼讥朽木。","人事几不如梦中，休用区区走荣禄。"],"title":"睡意"}
