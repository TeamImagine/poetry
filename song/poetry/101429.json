{"author":"赵抃","id":101429,"strains":["平平仄仄仄，仄仄仄平○。","仄仄仄○仄，平平仄仄平。","平平平仄仄，平仄仄平平。","仄仄仄平仄，平仄平仄平。","○○仄平仄，平仄仄平平。","仄仄平平仄，平○仄仄○。"],"paragraphs":["乾坤报不得，犬马恋无缘。","请有再三渎，生逾七十年。","云山充素志，霜雪满华巅。","远矣日边地，归欤春暮天。","滩长钓台客，棋久烂柯仙。","去乐林泉下，何劳一指禅。"],"title":"引年自喜"}
