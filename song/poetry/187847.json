{"author":"王令","id":187847,"strains":["仄仄仄平○，仄仄平仄仄。","仄仄仄仄仄，仄仄平仄仄。","平平仄平平，○仄仄平仄。","平平○仄平，仄仄仄平仄。","平平仄平○，仄仄仄平○。","仄平平仄平，仄仄平仄仄。","仄仄仄仄仄，仄仄平仄仄。","仄平仄仄仄，平仄平平仄。","○平仄平仄，仄仄仄仄仄。","平平仄仄平，平仄仄仄仄。","平平仄仄仄，仄仄平平仄。","平平仄平平，平○○○仄。","平平仄仄仄，仄仄平○仄。","平平平仄○，平平平仄仄。","仄平仄仄仄，平仄平仄仄。","仄平仄○平，○仄平○仄。","仄平仄仄仄，平仄平仄仄。","仄平仄平平，仄仄仄平仄。","仄○平仄仄，平仄○仄仄。","仄平平仄仄，仄仄平平仄。","平平仄仄平，仄仄仄仄仄。","平○仄平平，仄仄仄仄仄。","仄平仄平仄，仄仄仄仄仄。","平平○仄平，平仄仄仄仄。","平仄仄平平，平仄仄仄仄。"],"paragraphs":["酒盏厌连行，众客喧已醉。","忽得簿上籍，共出名外仕。","孤昂忽雄轩，泯默亦驯致。","追争相后先，得失自愚智。","随时有能称，逐衅得呵訾。","有非人力为，竟亦天幸值。","或果以祸覆，亦有终自遂。","卒无及物效，徒自髙人气。","回樽变新局，忽若已异世。","嗟人久已迷，髙爵乐自嗜。","谁为衎衎饱，竟是孜孜利。","矜骄决雄奢，摧折叹淹滞。","昏昏忘所大，扰扰争其细。","安知茫昧间，身非天所戏。","是非未暇辨，欢戚先已至。","退之昔裁诗，颇以豪横恃。","暮年志气得，金玉多自慰。","买居纪堂荣，顾影乐簪佩。","喜将闾巷好，持与妻子议。","彼哉何足道，进退于焉系。","安知九列荣，顾是德所累。","寜论圣人为，适莫固以义。","有时曲肱乐，不以易富贵。","吾曹颇勉修，兹道久自诣。","何必问浮云，斯理固可视。"],"title":"采选示王圣美葛子明"}
