{"author":"袁甫","id":108080,"strains":["平平仄仄仄，仄仄仄平平。","仄平仄○○，仄仄平平平。","平平仄○仄，仄仄仄？平。","仄仄平仄仄，仄仄○平平。","仄平○仄仄，仄仄平平平。","平平仄平仄，仄平平仄平。","平平仄平仄，仄平○○仄。","仄仄仄仄○，仄仄？平平。","平仄仄仄仄，仄仄○平平。","仄仄仄仄仄，仄仄仄仄平。","○仄○仄仄，平仄仄平平。","平平仄仄仄，仄仄平平平。","仄平仄仄仄，○仄仄平平。","仄仄仄平仄，平平仄平平。","仄平仄仄仄，仄仄仄仄平。","平平仄仄仄，仄仄仄平○。","仄平仄仄仄，○仄○仄平。"],"paragraphs":["鸣蜩善择木，木美叶敷腴。","国于美荫中，自庆无他虞。","螳螂伺其便，欲进复趦趄。","怒臂俄一施，捕取如囚拘。","委身膏利吻，性命才须臾。","均之细微物，一何强弱殊。","蜩乎汝无识，自知其过欤。","物在宇宙间，谨默迺安居。","今汝独聒聒，昼夜长喧呼。","汝闹力不足，彼静智有余。","胜负从此决，谁谓汝非辜。","螳螂既得意，自谓真良图。","那知仅一饱，燕鹊已窥觎。","出尔反乎尔，胡能独全躯。","乃知祸与福，不系巧与愚。","哓哓固不免，默默复何如。","置之不足道，燕坐观厥初。"],"title":"螳螂捕蝉诗"}
