{"author":"吴芾","id":18441,"strains":["平仄仄平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["琴劔纵横迹已陈，凛然英气尚如存。","向来忠义全乡社，老去诗书付子孙。","正好林泉穷胜事，那知风月负清樽。","他年阴德留馀庆，会见簪绅萃一门。"],"title":"挽孟仲安二首  其一"}
