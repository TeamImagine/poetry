{"author":"黄庭坚","id":206260,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["连空春雪明如洗，忽忆江清水见沙。","夜听疏疏还密密，晓看整整复斜斜。","风回共作婆娑舞，天巧能开顷刻花。","正使尽情寒至骨，不妨桃李用年华。"],"title":"咏雪奉呈广平公"}
