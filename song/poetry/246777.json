{"author":"吕本中","id":246777,"strains":["平平仄平○仄平，平○仄仄仄仄平。","仄平仄仄○平仄，仄仄平平○仄平。","仄平仄仄仄仄平，仄仄仄仄仄平○。","仄仄平平仄平仄，仄平仄仄○平平。","○平仄仄仄平仄，平仄平平仄平仄。","仄平平仄仄平○，仄仄平○仄平仄。","仄平○仄平仄仄，平仄仄平○仄○。","仄仄平平平仄平，○仄平仄○○平。","仄仄仄平仄○仄，仄仄平仄平平平。","仄仄平平仄仄仄，仄平仄仄平平平。"],"paragraphs":["江头羽书相续来，城中草木冻不开。","腐儒坐视了无策，但守寒炉吹死灰。","我公送我石鼓文，令我琢句要春回。","簸荡风云走蛟蜃，百虫久蛰闻惊雷。","钱公自是力扛鼎，持此浮游转湖岭。","汉碑秦篆已么么，况复锺王敢驰骋。","后来颇供儿女弄，神物有知当远屏。","石鼓之文公所知，正是周室中兴时。","庶几我皇亦如此，一扫狂虏随风飞。","石鼓之文尚可读，小臣愿继车攻诗。"],"title":"钱逊叔诸公赋石鼓文请同作"}
