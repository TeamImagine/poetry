{"author":"韦应物","id":56895,"strains":["平仄仄平仄，平平仄○○。","平仄仄平平，平平平仄平。","仄平平平仄，平仄平○○。","仄仄仄平平，平平仄仄平。","平仄平仄仄，平平仄仄平。","○平仄平仄，平仄仄平平。","平平○仄○，仄仄仄○○。","平平仄平仄，仄仄仄仄平。","仄仄平仄仄，仄平仄仄平。","平仄○仄仄，○○仄平平。"],"paragraphs":["芳节欲云晏，游遨乐相从。","高阁照丹霞，飗飗含远风。","寂寥氛氲廓，超忽神虑空。","旭日霁皇州，岧峣见两宫。","嵩少多秀色，群山莫与崇。","三川浩东注，瀍涧亦来同。","阴阳降大和，宇宙得其中。","舟车满川陆，四国靡不通。","旧堵今即葺，庶甿亦已丰。","周览思自奋，行当遇时邕。"],"title":"同德寺阁集眺"}
