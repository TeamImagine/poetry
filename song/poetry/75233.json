{"author":"赵蕃","id":75233,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。","仄平平仄仄平仄，仄仄仄平平仄平。"],"paragraphs":["偶上坡亭底用扶，登临于此记公初。","不胜酒敌先齐败，粗有诗资皆楚余。","出处绝知难逆计，从游常恐易成疏。","啸挥边骑数君事，我自欲安陶令庐。"],"title":"次韵远斋夜饮舒啸之作并呈坐间诸公"}
