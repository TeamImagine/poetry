{"author":"张舜民","id":196303,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄仄仄仄平平仄，仄仄平平仄仄平。"],"paragraphs":["乘兴俄成石鼓游，可堪摇落楚江秋。","巌中名字今何在，亭下潇湘古亦愁。","万里再惊金马客，一家重上木兰舟。","却令二水知人意，合势相邀向北流。"],"title":"同刘贡甫学士登石鼓合江亭一首"}
