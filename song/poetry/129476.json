{"author":"李曾伯","id":129476,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["溯风绣节洞庭滨，作噩重逢未识真。","不谓颓龄来岭海，乃承华武接星辰。","公捐累印轻于叶，我愧满襟皆是尘。","从此庙堂医国去，好留肘后遗陈人。"],"title":"送交代董矩堂赴召  其三"}
