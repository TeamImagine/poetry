{"author":"周紫芝","id":240865,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["端门万马想初回，跪贺群臣拜玉阶。","我约江鸥分雪浦，谁将乌帽踏天街。","从游久欲真浮海，送客悬知亦自崖。","犹有升平临老眼，尚堪方岳看燔柴。"],"title":"次韵静翁雪中见过三首  其三"}
