{"author":"韩偓","id":32071,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["坐看包藏负国恩，无才不得预经纶。","袁安坠睫寻忧汉，贾谊濡毫但过秦。","威凤鬼应遮矢射，灵犀天与隔埃尘。","堤防瓜李能终始，免愧于心负此身。"],"title":"八月六日作四首 四"}
