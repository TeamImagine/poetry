{"author":"刘攽","id":183974,"strains":["仄平平仄仄，仄仄仄平平。","仄仄平平仄，仄○仄○平。","仄平平仄仄，平仄仄平平。","平仄平平仄，平平仄仄○。","仄平平仄仄，平仄仄平平。","平仄平○仄，平平仄仄平。","仄平平仄仄，○仄仄平平。","仄仄平平仄，平平仄仄仄。"],"paragraphs":["帝图天不极，觉苑日融辉。","减劫宁无待，直乘必应机。","化城非朴斫，檀施自依归。","香象开驰道，珠璎接尚衣。","梵音潮海会，阿阁凤凰飞。","清跸通长乐，斋居护却非。","雨花交霰雪，燎桂杂烟霏。","默冀南山寿，贤公已见几。"],"title":"驾幸开宝寺福圣院新阁"}
