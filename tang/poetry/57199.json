{"author":"岑参","id":57199,"strains":["仄仄平仄仄，仄平平仄○。","平平○○仄，仄仄平平平。","仄仄仄平仄，仄平○仄○。","仄平仄平仄，平仄平平平。","平仄○○仄，○平平仄平。","仄○平仄仄，平仄仄平平。"],"paragraphs":["汉水天一色，寺楼波底看。","钟鸣长空夕，月出孤舟寒。","映酒见山火，隔帘闻夜滩。","紫鳞掣芳饵，红烛然金盘。","良友兴正惬，胜游情未阑。","此中堪倒载，须尽主人欢。"],"title":"陪群公龙冈寺泛舟"}
