{"author":"项安世","id":54326,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["我来镜水问遗民，想见堂堂报国身。","五月陂塘三百里，千年庙学一番新。","世传风烈今无数，自许经行得最亲。","一读金陵补天议，始知高处更惊人。"],"title":"吴给事挽词  其一"}
