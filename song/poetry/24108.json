{"author":"宋祁","id":24108,"strains":["平仄平平仄，○平仄仄平。","平平仄仄仄，平仄仄平○。","仄仄平平仄，平平仄仄○。","仄平平仄仄，平仄仄○○。","仄仄○平仄，○平仄仄平。","平平○平仄，平仄仄平平。","仄仄平平仄，平○仄仄平。","平平平仄仄，平仄仄平○。"],"paragraphs":["南浦招招子，中途靡靡心。","归舟一叶小，秋水两厓深。","露鹤凄仍断，风蜩细欲沈。","桂华翻落月，榆影送横参。","壮志兼时晚，劳愁已日侵。","霜摧过江枳，钟眩避风禽。","薄宦真蓬累，归期问藁砧。","惟余摇落意，天宇共登临。"],"title":"早济江步"}
