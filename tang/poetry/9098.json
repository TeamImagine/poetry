{"author":"王良士","id":9098,"strains":["仄仄○平仄，平平仄仄平。","仄○平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，○平仄仄○。","仄平平仄仄，平仄仄平平。"],"paragraphs":["抗殿疏龙首，高高接上玄。","节当南至日，星是北辰天。","宝戟罗仙仗，金炉引御烟。","霏微双阙丽，容曳九门连。","拂曙祥光满，分晴瑞色鲜。","一阳今在历，生植仰陶甄。"],"title":"南至日隔霜仗望含元殿炉烟"}
