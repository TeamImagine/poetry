{"author":"白居易","id":15797,"strains":["仄平仄仄仄平平，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["赠君一法决狐疑，不用钻龟与祝蓍。","试玉要烧三日满，辨材须待七年期。","周公恐惧流言后，王莽谦恭未篡时。","向使当初身便死，一生真伪复谁知。"],"title":"放言五首 三"}
