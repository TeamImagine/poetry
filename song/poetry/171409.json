{"author":"王月浦","id":171409,"strains":["平平仄仄平平仄，平仄平平仄仄平。","仄仄平平平平仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["蕃厘观里琼花树，天地中间第一花。","此种从何探原委，春风无处著繁华。","千须簇蝶围清馥，九萼联珠异众葩。","几见朱衣和露剪，金瓶先进帝王家。"],"title":"琼花"}
