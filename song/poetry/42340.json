{"author":"陆游","id":42340,"strains":["仄仄平平仄仄平，仄平仄仄仄平平。","平平仄仄仄仄仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["日月无根去若驰，故园又见落花时。","杯中绿酒不肯饮，镜里苍颜应自知。","千丈新堤湖水满，五更残漏角声悲。","暮年父子难乖隔，淮浦书来苦觉迟。"],"title":"暮春龟堂即事四首  其三"}
