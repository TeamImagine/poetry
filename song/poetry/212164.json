{"author":"华镇","id":212164,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["刚趁闲情逐队行，忽逢萧寺眼前明。","修廊有荫僧趺坐，古殿无人雀啄声。","咫尺都城尘不到，寻常林木境还清。","凭君试问轮蹄客，过此如何不解惊。"],"title":"题普照寺"}
