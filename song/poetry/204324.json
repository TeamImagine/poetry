{"author":"张商英","id":204324,"strains":["平平仄○平平平，仄仄平仄仄仄平。","仄仄平平仄平仄，仄仄仄仄平平平。","平平仄平平仄仄，仄仄仄仄○平平。","○平仄仄仄平平，仄仄平平仄仄平。","平仄○平仄平仄，仄仄仄仄○○平。","仄○仄仄仄平仄，平平仄仄○平平。","仄平仄○仄○仄，仄平仄仄○○○。","仄平平仄仄仄仄，仄仄仄仄平仄平。","仄仄○平仄平仄，平○仄仄平平仄。","平平仄仄仄平平，仄平仄仄平平仄。"],"paragraphs":["咸阳获重之明年，五月端午予泛船。","二闸新成洞常润，组练直贯吴松川。","淮南柁师初入浙，借问邑里犹茫然。","茶经旧说慧山泉，海内知名五十年。","今日亲来酌泉水，一见信异传闻千。","置茶适自建安到，青杯石臼相争先。","辗罗万过玉泥腻，小瓶蟹眼汤正煎。","乳头云脚盖盏面，吸嗅入鼻消睡眠。","涤釜操壶贮甘液，缄题远寄朱门宅。","仙人见水是瑠璃，乃知陆羽非凡客。"],"title":"留题慧山寺"}
