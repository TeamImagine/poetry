{"author":"梅尧臣","id":46992,"strains":["平平平仄平仄平，平平平○平○平。","平平仄仄仄平仄，仄仄仄仄○平平。","平平仄仄平仄仄，仄仄仄仄○平平。","仄○仄仄仄平仄，平仄平仄平平平。","仄平平平仄仄仄，仄仄仄仄平○平。"],"paragraphs":["姑苏台上麋鹿嚎，夫差城中楼观高。","荒榛尽已付明月，万古愤怒空秋涛。","吴亡越霸能几日，后世扰扰犹鸿毛。","孟轲善养浩然气，充塞天地无饥嗷。","慕而为堂亦有意，不学屈子成离骚。"],"title":"苏州曹琰虞部浩然堂"}
