{"author":"胡宿","id":244164,"strains":["仄平平仄仄平平，平仄平仄仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["汉家神箭定天山，烟火相望万里间。","契利请盟金匕酒，将军归卧玉门关。","云沈老上妖氛断，雪照回中探骑还。","五饵已行王道胜，绝无刁斗至阗颜。"],"title":"塞上"}
