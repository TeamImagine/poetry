{"author":"葛胜仲","id":230881,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["妙年涉笔赋城芜，岁晚无歌击唾壶。","曾是北扉称内相，却来东岭伴寒儒。","闲来真隐编成传，静取飞仙貌作图。","豪气年来除已尽，元龙雅意卧江湖。"],"title":"和少蕴石林谷草堂三首  其三"}
