{"author":"贯休","id":41183,"strains":["仄仄平平仄仄平，平仄仄仄仄平平。","仄仄平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["露滴红兰玉满畦，闲拖象屣到峰西。","但令心似莲花洁，何必身将槁木齐。","古壍细烟红树老，半岩残雪白猿啼。","虽然不是桃源洞，春至桃花亦满蹊。"],"title":"山居诗二十四首 十九"}
