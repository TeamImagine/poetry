{"author":"张耒","id":215711,"strains":["平平仄仄○○仄，仄仄平平○平仄。","平平仄仄仄仄平，平○平平平仄仄。","仄平仄仄平仄平，仄仄仄仄平平仄。","仄平平仄仄仄仄，平平平仄平平平。","仄平仄平平仄仄，平仄仄平○仄仄。","仄平平仄仄○平，仄平仄仄平平平。","仄平○仄仄○仄，仄仄仄平仄仄仄。","仄平平仄仄○平，平平仄仄平平平。"],"paragraphs":["黄州楚国分三户，葛蔓为城当楼橹。","江边市井数十家，城中平田无一步。","土冈瘦竹青复黄，引水种稻官街旁。","客樯朝集暮四散，夷言啁哳来湖湘。","使君丽谯涂垩赭，门狭不能行两马。","满城蛙噪乱更声，谷风谷谷黄鸦鸣。","最愁三伏热如甑，北客十人八九病。","百年生死向中州，千金莫作齐安游。"],"title":"齐安行"}
