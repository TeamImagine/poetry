{"author":"周紫芝","id":240957,"strains":["平平仄○平，○平仄平仄。","○平平仄平，仄仄仄仄仄。","仄平仄平平，仄仄仄○仄。","○平仄平平，仄仄平仄仄。","平平仄平○，仄仄仄仄仄。","平仄仄平仄，平仄仄○仄。","平平○仄仄，仄仄仄仄仄。","平仄仄仄平，平平仄平仄。","○平仄○仄，仄仄仄○仄。","仄○○平平，仄平平仄仄。"],"paragraphs":["孤山屹中流，长堤转湖尾。","泯然怀昔游，踊跃尚壮齿。","道人引清甘，一掬托分似。","重来固依然，岁月今有几。","华堂失雄观，缺甃久未理。","谁令走蛙黾，投笔便如鬼。","龙宫空一炬，狗盗忽四起。","佳处不负人，环山自湖水。","并游适相契，况我二三子。","少留当何之，再来吾老矣。"],"title":"酌六一泉颇怀昔游"}
