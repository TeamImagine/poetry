{"author":"范成大","id":43582,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。"],"paragraphs":["前年冲雪过双溪，风帽泥鞯骑吹随。","烂醉依前逢锦瑟，好音惟是欠黄鹂。","功名未试玉璜玦，离别频倾金屈卮。","畴昔北征烦吉梦，南征合有梦归时。"],"title":"次韵平江韩子师侍郎见寄三首  其三"}
