{"author":"宋祁","id":13846,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["出案屯营卧治州，黄云三结塞垣秋。","敦诗未必真谋帅，有恨何妨老不侯。","百虑参差非壮境，一樽寥落但边愁。","此时自跃知无愧，万物炉中许见收。"],"title":"续抒感怀"}
