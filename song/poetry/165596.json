{"author":"吕同老","id":165596,"strains":["平○平仄平，平仄平平仄。","○平仄仄平，平仄仄仄平。","平仄平仄平，平平仄平平。","平平仄○仄，仄仄平○平。","仄○平仄平，仄仄平仄平。","平仄仄仄仄，仄仄平平平。","平平仄仄○，平仄○○平。","○仄仄平仄，平○仄平平。"],"paragraphs":["殊庭天柱西，微迳罗荆棘。","驱车谷口亭，清气已迫人。","元锁为我开，灵关岂无津。","棋枰俨遗局，乳盖垂空轮。","侧闻千载前，住此多隠沦。","冥翳不可识，抱朴终成真。","仙凡自有分，喧寂难并陈。","叹息取归路，吾犹湿嚣尘。"],"title":"九锁山十咏 栖真洞"}
