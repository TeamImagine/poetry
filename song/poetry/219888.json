{"author":"晁说之","id":219888,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄仄平仄仄平。"],"paragraphs":["一舍终朝得自容，强如平昔慰途穷。","炉心捜火分香烬，砚首融冰护笔锋。","愁极偶逢醽醁酒，梦回犹待景阳锺。","庙堂未肯图兴复，四海九州思会同。"],"title":"一舍"}
