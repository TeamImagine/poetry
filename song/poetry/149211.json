{"author":"方回","id":149211,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["后生可畏古云然，斗大荒城得两贤。","句眼端能敲一字，吟肠何啻著千年。","淡中滋味参须透，圣处工夫语不传。","我有长明古灯在，未妨三绝少陵编。"],"title":"赠程君以忠杨君泰之  其一"}
