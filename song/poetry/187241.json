{"author":"刘挚","id":187241,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一夜奎星向紫微，朝来黄鹄又东归。","谢庭春入新红药，吴苑花迎旧绣衣。","疲马顾鸣还有恋，惊乌飞匝欲何依。","无聊病况将离思，并写孤音白玉徽。"],"title":"病中闻子客被召次中东归"}
