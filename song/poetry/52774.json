{"author":"李洪","id":52774,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["渺渺汀舟雨满川，楼台烟霭羃愁边。","春风邀勒梅都谢，夜雨淋浪柳尚妍。","僧钵偶分蒲塞供，佛香时送水沉烟。","佳时更拟携筇出，拾翠人归唤渡船。"],"title":"雨中慈感寺泛舟"}
