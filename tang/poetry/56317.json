{"author":"李白","id":56317,"strains":["平平平仄平，仄平仄平平。","仄仄仄平仄，平平○仄平。","平平仄仄仄，平仄平○平。","仄平仄仄仄，平？仄平平。","仄仄仄平仄，平平仄平平。","仄平仄仄仄，平仄仄平平。"],"paragraphs":["游山谁可游，子明与浮丘。","叠岭碍河汉，连峰横斗牛。","汪生面北阜，池馆清且幽。","我来感意气，捶炰列珍羞。","扫石待归月，开池涨寒流。","酒酣益爽气，为乐不知秋。"],"title":"过汪氏别业二首 一"}
