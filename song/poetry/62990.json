{"author":"薛季宣","id":62990,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["澄江风定也清寒，咫尺浑疑醉梦间。","雪满后湖真是浪，云平西塞且无山。","轻鸥弄水情无限，远雁书空时自还。","静极要当随众乐，归来灯火闹朱颜。"],"title":"和贾簿"}
