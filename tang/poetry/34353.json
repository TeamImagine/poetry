{"author":"刘希夷","id":34353,"strains":["平平仄平仄，仄仄平平平。","平平平平仄，仄仄仄平平。","仄仄平仄仄，平平仄仄平。","仄仄平平仄，平仄仄平平。","○平仄仄平，仄仄仄平平。"],"paragraphs":["君为陇西客，妾遇江南春。","朝游含灵果，夕采弄风蘋。","果气时不歇，蘋花日自新。","以此江南物，持赠陇西人。","空盈万里怀，欲赠竟无因。"],"title":"江南曲八首 三"}
