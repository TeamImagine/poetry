{"author":"晁公溯","id":20996,"strains":["平平○平平仄仄，平平仄平仄平仄。","平平仄仄仄仄仄，仄平仄平仄○仄。","平○仄平○仄仄，仄○平平平仄仄。","平○○平仄仄仄，平平仄仄平仄仄。","仄平仄仄仄仄平，平平○○平仄仄。","仄平○仄平仄平，仄平○平仄○仄。","仄平平仄平仄平，○仄仄平平仄仄。","○平平平平仄仄，平平仄平平仄仄。","仄○仄平仄仄仄，仄仄仄仄平仄仄。","○平仄平平平仄，仄仄仄仄平平仄。","平平平仄仄仄仄，仄仄平平仄平仄。","○平平仄平仄平，仄仄平平○仄仄。","仄平仄平平仄平，仄平仄仄平平仄。"],"paragraphs":["西风吹林秋日白，修桐叶雕𫕥寒碧。","霜余结实凤不至，野人取之出膏液。","山中老翁颇喜事，买膏燃光归照室。","旋收轻煤下玉杵，阴房掩翳烟不出。","泽麋解角麝荐香，严冬折胶天与力。","律灰吹尽无裂文，外干中坚介如石。","故人怜我贫嗜书，遗我一丸欣有得。","空堂无风尘亦静，朝阳压窗书绕壁。","起临墨池洗砚试，入手已怪光夺漆。","苍忙忽惊玄云晦，罨霭顿失寒松色。","徐嗟流落用失所，翰墨何由有勋绩。","从军豪气吾岂能，倚马翩翩磨楯墨。","傍人笑言君勿疑，著书固属穷愁客。"],"title":"涪川寄蒲舜美桐烟墨来试之良佳因成长句"}
