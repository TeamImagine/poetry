{"author":"王十朋","id":23561,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄平仄，平仄平平平仄平。","仄仄平平平平仄，仄平仄仄仄平平。"],"paragraphs":["壮夫白首两同年，又继钱塘唱和篇。","十载音书天上雁，一江风雪峡中船。","西州贤守得高适，东观人才推孟坚。","紫陌曾陪探花马，姓名深愧在卢前。"],"title":"梁彭州归自道山溯流入峡以二诗见寄因次其韵  其二"}
