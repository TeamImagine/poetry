{"author":"苏轼","id":194691,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雪后东风未肯和，扣门迁客夜经过。","不知旧竹生新笋，但见清伊换浊河。","无复往来乘下泽，聊同语笑说东坡。","明年我亦开三径，寂寂兼无雀可罗。"],"title":"留题兰皋亭"}
