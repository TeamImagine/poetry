{"author":"王洋","id":251442,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["幕下郎君发醉吟，多如年少惜花心。","预排尊俎当长日，不遣韶华负寸阴。","种竹涧邉排坐石，读书窗下听鸣禽。","草堂更要添颜色，剩借邻花酒浅斟。"],"title":"诗去得仰之报云旦夕必有风雨可速相过走笔以诗报之"}
