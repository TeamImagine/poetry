{"author":"林逋","id":199852,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["君栖枳棘官将满，我住蓬蒿岁正穷。","驷马交游从此少，一瓢生事不胜空。","衡门但枕盈盈水，群木方摇摵摵风。","若念故人兼久病，公余无惜寄诗筒。"],"title":"寄呈张元礼"}
