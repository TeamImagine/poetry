{"author":"王之道","id":7375,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["断虹收尽晚风凉，扑鼻谁家社酒香。","门外山横青玉案，屋头榴绽紫罗嚢。","对吟已觉输新俊，遇酒还能发老狂。","坐想西园梨枣熟，昔年犹记拉君尝。"],"title":"秋日书怀  其一"}
