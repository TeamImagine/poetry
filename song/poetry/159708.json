{"author":"郑思肖","id":159708,"strains":["平平仄平平，平仄平平仄。","仄仄仄平平，○○平仄仄。","仄仄仄平平，平平仄仄仄。","仄○平平平，平仄平平仄。","仄仄仄仄平，仄仄平仄仄。","仄平平平平，仄仄仄仄仄。"],"paragraphs":["霖霪厄晴光，胸臆堆倥偬。","魍魉啸阴风，砭中肌骨痛。","物象各忧囚，坤舆一澒洞。","死禁朝阳升，私窃阴权弄。","我剖一寸心，洒血声大恸。","叫天开光明，昼夜永不霿。"],"title":"苦雨"}
