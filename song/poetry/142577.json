{"author":"释绍昙","id":142577,"strains":["仄仄平平，仄平平仄。","平仄○○，仄平平仄。","○仄平○，仄仄平○。","仄○仄平平平仄，平平仄仄○平仄。","仄仄仄平，仄平平仄。","仄仄平平仄仄仄，仄平○仄○平仄。","仄仄○仄仄平○？平仄，平平仄仄○平仄，仄仄仄仄平平，平平仄仄。","○平仄仄平平仄，仄，仄仄平平仄。"],"paragraphs":["寺踞千峰，十方同聚。","家贼难防，令人惊怖。","正法明王，怒发冲冠。","作如是言休惊怖，侬家自有降魔杵。","粉碎髑髅，裂开肠肚。","热铁洋铜满满盛，鼻绳牵入泥犁去。","佛子将谓出家行菩提路，谁知反不如狼虎，累及七代先灵，生身父母。","号天血泪啼红雨，哑，怨恨凭谁诉。"],"title":"偈颂一百零四首  其一○二"}
