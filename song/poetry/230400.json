{"author":"许景衡","id":230400,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["世人集句漫纷纭，吾子超然有异闻。","独把长矛探虎穴，不教仙翼浪鸡群。","离离池上生春草，蔼蔼江南欲暮云。","喜得安居从此始，绝胜厘析事虚文。"],"title":"蒲秀才集临川诗"}
