{"author":"叶茵","id":126182,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一雁云间落劲弧，经秋不见寄来书。","人情自昔如翻纸，世道从今甚借鉏。","鹿梦隍中知得丧，爵罗门外看亲疏。","岁寒独有梅花月，香影年年到户除。"],"title":"又"}
