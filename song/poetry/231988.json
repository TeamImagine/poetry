{"author":"李彭","id":231988,"strains":["平平仄平仄，仄仄仄仄平。","○仄仄平仄，平平平仄平。","平平仄○仄，仄平平仄平。","仄平平仄仄，仄仄仄平平。","平仄仄○仄，平平平仄○。","仄仄仄仄仄，平○仄仄平。","仄平仄平仄，仄仄仄平仄。"],"paragraphs":["幽窗未全曙，百鸟忽忽鸣。","分袂会心侣，归艎章水平。","寒温乍回互，适兹凋两蓂。","水南花未放，水北柳浑青。","春物几骀荡，浮云俄变更。","念昨一笑适，愁分两地情。","缥瓷举桑落，醒醉醉还醒。"],"title":"晓发章水道中有怀伯固驹甫师川养直效何水部体以寄恨"}
