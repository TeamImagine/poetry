{"author":"王安礼","id":191591,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["天授嘉符帝祖宫，仙枝产秀福来崇。","金茎对峙灵根固，云朵交升圣泽通。","法驾留观知锡羡，从臣称庆未辞穷。","诗人只解歌行苇，宁识君王造化功。"],"title":"次韵仆射相公侍燕集英长句  其一"}
