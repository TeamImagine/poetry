{"author":"项安世","id":54154,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["铜驼陌上少年时，走马驱车远四畿。","又见伏符明汉道，曾伤小雅咏周微。","一生世路高和下，何恨人情瘠与肥。","老矣胸怀百无著，自梳朝夕鬓毛稀。"],"title":"次韵田将仕年八十八岁作诗自喜三首  其二"}
