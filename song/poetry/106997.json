{"author":"程公许","id":106997,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["与君一再会岷山，共把匏尊中圣贤。","强说市朝为大隠，何如山泽友臞仙。","空中皓月参心地，海面浮沤悟世缘。","安得一龛时晤语，笑披云雾豁青天。"],"title":"谢慧明王道士自大面山寄赠三诗并蜜黄精  其一"}
