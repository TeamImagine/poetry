{"author":"释慧空","id":9787,"strains":["仄平平仄仄，仄仄仄平平。","仄仄仄平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["木蛇头带角，古路独横身。","大有傍观者，初无踏着人。","病来思自养，此去或同春。","送老须何物，窗明贝叶新。"],"title":"雪堂仍旧老师和予送可师新字韵见招复作五首寄之兼呈无证  其五"}
