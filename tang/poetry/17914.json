{"author":"王公亮","id":17914,"strains":["平平平仄仄，仄仄仄仄平。","仄仄平平仄，平○仄仄平。","仄平平仄仄，仄仄仄平平。","仄仄平○仄，平平仄仄平。","○平平仄仄，平仄仄平○。","仄仄平平仄，平平仄仄平。"],"paragraphs":["春生寒气减，稍动久潜鱼。","乍喜东风至，来看曲岸初。","出冰朱鬣见，望日锦鳞舒。","渐觉流澌近，还欣掉尾余。","𪡋喁情自乐，沿溯意宁疏。","傥得随鲲化，终能上太虚。"],"title":"鱼上冰"}
