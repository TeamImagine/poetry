{"author":"黄庭坚","id":206183,"strains":["仄仄平仄平，平平平平仄。","平平平仄仄，平仄仄仄仄。","仄平仄仄平，仄仄平平仄。","平仄仄平平，平平○○仄。","仄平平仄仄，仄仄仄平仄。","仄○平○平，仄仄平仄仄。"],"paragraphs":["学古编简残，怀人江湖永。","非无车马客，心远境亦静。","挽蔬夜雨畦，煮茗寒泉井。","春去不窥园，黄鹂颇三请。","立朝无物望，补外傥天幸。","想乘沧浪船，濯发晞翠岭。"],"title":"次韵张询斋中晚春"}
