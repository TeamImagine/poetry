{"author":"宋庠","id":2777,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["闰章余历气先回，腊尾新阳已暗催。","三改使符惊岁往，六倾宾酒驾春来。","枝头翦彩仙葩折，胜里宜年宝字开。","更听美人金缕曲，从兹争合舍尊罍。"],"title":"立春日置酒郡斋因追感三为郡六迎春矣呈坐客"}
