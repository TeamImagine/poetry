{"author":"王维","id":53651,"strains":["仄仄平平仄，平平仄仄平。","平平平仄仄，仄仄仄平平。","仄仄平○仄，平○仄仄平。","平平平仄仄，仄仄仄○平。","仄仄平平仄，平平仄仄平。","平平仄平仄，平仄仄平平。"],"paragraphs":["故事修春禊，新宫展豫游。","明君移凤辇，太子出龙楼。","赋掩陈王作，杯如洛水流。","金人来捧剑，画鹢去回舟。","苑树浮宫阙，天池照冕旒。","宸章在云表，垂象满皇州。"],"title":"奉和圣制与太子诸王三月三日龙池春禊应制"}
