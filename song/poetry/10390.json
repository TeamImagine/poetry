{"author":"朱松","id":10390,"strains":["仄平平平仄，仄仄仄平仄。","仄平仄仄平，仄仄平仄仄。","平仄仄平仄，仄仄平仄仄。","平平仄仄○，仄仄平仄仄。","平平仄平仄，仄仄仄○仄。","平平仄仄○，平仄平仄仄。","○平平平仄，平仄仄平仄。","仄仄仄平平，仄仄仄仄仄。","仄平仄平仄，仄仄仄平仄。","仄平仄仄○，仄仄平平仄。"],"paragraphs":["蕨拳婴儿手，笋解箨龙蜕。","荐羞杞菊开，采𣃁烟雨外。","嗟予饭藜藿，咽塞舟溯濑。","朝来二美兼，一饱良已泰。","充肠我诚足，染指客应慨。","平生食肉相，萧瑟何足赖。","王郎催牛炙，韩老忆鲸鲙。","侠气信雄夸，戏语亦狡狯。","我师鲁颜子，陋巷翳蓬艾。","执瓢不可从，一取清泉酹。"],"title":"蔬饭"}
