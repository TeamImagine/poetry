{"author":"李彭","id":232214,"strains":["平平仄仄平平平，仄平仄仄平○平。","仄平仄平平仄仄，仄仄仄平平仄平。","平○平仄仄仄仄，仄仄平平平仄仄。","平仄平平仄仄平，仄平仄平仄平仄。","仄平仄○平仄平，○仄○平平仄○。","仄平平平仄平仄，仄○仄仄仄平平。","仄仄平平○平仄，仄平平仄仄仄仄。","○仄平平平仄平，仄仄平平平仄仄。"],"paragraphs":["蕲州笛竹含风漪，缥瓷斵月聊相依。","白头苦风痴女问，岁晚乃知非所宜。","公从何处得此枕，劲节储霜余凛凛。","游戏真同赴壑鱼，小窗夕阳助酣寝。","饵甘钓深安可图，长网横江嗟已疏。","我宁低昂弄清泚，绝胜缕切太官厨。","莫作枯鱼过河泣，寄声鲂𫚈慎出入。","长伴幽人蓑笠眠，梦破寒沙风雨急。"],"title":"客有以戏鱼竹枕见饷作此谢之"}
