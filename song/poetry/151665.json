{"author":"何梦桂","id":151665,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["东林冠盖旧耆英，百尺丰碑志墓茔。","经济志高官职小，睦姻义重货财轻。","永平仓下遗红粟，仁寿堂前有紫荆。","夜半山舟谁负去，盖棺犹是昔簪缨。"],"title":"挽劲轩郑府理"}
