{"author":"明皇帝","id":157,"strains":["仄仄仄平仄，平平仄仄平。","平平平仄平，○仄仄平平。","仄仄○平仄，平平仄仄平。","仄平平仄仄，仄仄仄平平。","平仄○平仄，平平○仄平。","平○平仄仄，○仄仄平平。"],"paragraphs":["饬驾去京邑，鸣鸾指洛川。","循途经太华，回跸暂周旋。","翠崿留斜影，悬岩冒夕烟。","四方皆石壁，五位配金天。","仿佛看高掌，依稀听子先。","终当铭岁月，从此记灵仙。"],"title":"途经华岳"}
