{"author":"陆游","id":39548,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["窗下初收剥啄棋，疏帘窣地昼阴移。","下岩石润挥毫后，正焙茶香落硙时。","癃老入朝元是错，期年决去已为迟。","天公赋予谁能测，只吝功名不吝诗。"],"title":"初归杂咏七首  其五"}
