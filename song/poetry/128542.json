{"author":"高斯得","id":128542,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["鹤书夜下建谿南，拔尽乡英万口谈。","帝阙伫听胪唱九，宾筵试咏鹿鸣三。","身名虽待文章显，气质须从道义涵。","海内如今人物眇，掀天事业要奇男。"],"title":"建宁府鹿鸣宴诗"}
