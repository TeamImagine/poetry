{"author":"艾性夫","id":165188,"strains":["仄平仄平仄平仄，仄仄平平仄○仄。","平○仄仄仄仄平，平仄仄仄平仄平。","仄平仄仄平仄平，平仄平仄○○平。","平○平仄平仄仄，仄仄仄平仄平仄。"],"paragraphs":["晋陵草虫妙天下，一幅千金不当价。","谁将此本送使君，蜂蝶数辈蔬一根。","此蔬雅淡无色香，嗟汝蜂蝶空疏狂。","人间桃李千万树，有翅奈何不飞去。"],"title":"书马使君所藏草虫"}
