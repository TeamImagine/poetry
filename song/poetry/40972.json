{"author":"陆游","id":40972,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["收尽浮云见素娥，青天脉脉映明河。","时平里巷吹弹闹，岁熟人家嫁娶多。","高会不知清夜永，散归想见醉颜酡。","小窗灯火晶荧处，也有人赓七月歌。"],"title":"秋夜独坐闻里中鼓吹声"}
