{"author":"苏辙","id":197304,"strains":["平平仄仄平，仄仄平仄仄。","平平仄平仄，仄仄○仄仄。","平平仄仄○，仄仄平平仄。","仄仄平仄平，仄仄平平仄。","平○仄平仄，仄仄仄仄仄。","仄仄仄仄平，仄平平平仄。"],"paragraphs":["登山稍已高，旷望良亦远。","危亭在山腹，物景行自变。","诸峰宿露收，草木朝阳绚。","盎盎云出山，溜溜泉垂坂。","徐行得佳处，永日遂忘返。","此乐只自知，傍人任嫌懒。"],"title":"和鲜于子骏益昌官舍八咏 闲燕亭"}
