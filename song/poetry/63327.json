{"author":"周孚","id":63327,"strains":["○平平仄平，仄仄仄平仄。","平平平仄○，平仄仄○仄。","仄平仄仄仄，平仄平仄仄。","仄仄平仄仄，仄仄平仄仄。","平平平平仄，平平仄平仄。","仄仄平平平，平○○平仄。","仄仄仄平平，仄仄仄平仄。","平平仄平平，仄仄仄仄仄。","仄平平仄仄，平仄仄平仄。","平平平平平，仄仄仄平仄。","平平仄平仄，仄仄仄平仄。","仄仄仄平平，仄平仄○仄。"],"paragraphs":["长年无好怀，一病动辰浃。","凄然清镜中，衰鬓不胜镊。","自怜鬼见笑，甘受天所厌。","坐令金石友，散作霜后叶。","崔郎雕龙裔，翩翩古游侠。","不忘平生言，经过颇稠叠。","忆昨赋新诗，贾孟困凌蹑。","情高破天悭，语妙出月胁。","老秋余几日，丛菊抱寒蝶。","何时跫然来，一笑起衰薾。","寒醅对梨枣，不惜倒箱笈。","但恐食无鱼，令君反弹铗。"],"title":"莫秋赠端甫"}
