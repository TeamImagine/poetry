{"author":"方回","id":147782,"strains":["仄○仄平仄，仄平平仄平。","○仄仄○仄，仄仄平平平。","仄仄平仄平，○○平仄平。","平仄仄仄仄，○○平仄平。","仄仄仄平仄，仄平仄○仄。","仄仄仄仄仄，仄平仄仄平。","平平平仄仄，○仄平平平。","仄仄仄仄仄，平仄平仄平。","仄仄仄仄仄，仄仄平○平。","仄平仄○仄，仄仄平○平。","仄仄仄平仄，平平仄平平。","平仄仄平平，平平平平平。","仄仄仄仄仄，平仄平仄平。","仄仄平仄仄，仄仄平平平。","○○仄仄仄，仄仄平平○。","○平仄仄平，仄仄平平○。","仄仄仄仄仄，平仄仄仄平。","仄平平仄仄，平仄○平平。","仄仄仄平仄，仄仄○仄○。","平仄仄仄仄，仄仄仄平平。","平平平仄平，平仄平平平。","平平平仄○，仄仄平平平。","仄平仄仄仄，仄仄平平平。","仄○仄仄仄，平仄○平平。"],"paragraphs":["振骑出喧阓，榜舟浮广川。","冠盖二三子，谓我扬先鞭。","翳翳杉漆坞，膴膴禾黍田。","篱闯拥稚髻，担观骈旅肩。","是日告秋朔，暑𫄨稍轻便。","瞩远喜野旷，讨幽忘道绵。","维南孤崒嵂，中有西方仙。","铁干万树古，金界千柱坚。","湿藓滑侧磴，密荔凉深泉。","道人瘦如腊，不见今三年。","翠琰壁奇刻，丹涂架穹椽。","修竹洗人心，焉知红尘天。","谑剧酒若失，机捷诗易圆。","致爽潇洒阁，俯视乌龙颠。","过帆倏灭没，聚市常熬煎。","临轩十八公，老寿藤萝缠。","与语若未对，风至忽粲然。","斗牛之所莅，吴越封疆连。","自泰伯勾践，以至衣锦钱。","成败亦屡矣，变化若浮烟。","嗟哉声利徒，群蚁争微膻。","吾侪方寸中，皎月澄寒渊。","少迷逐众嗜，晚悟羞前愆。","会当摆俗鞅，来此禅窗眠。"],"title":"七月三日朱用和罗弘道同访南山无竭师"}
