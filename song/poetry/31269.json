{"author":"许子绍","id":31269,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["矫首初来北斗峰，直穿山腹作玲珑。","石间蜕骨痕犹在，渊底藏珠水更通。","霖雨几时岩墅去，卧龙底处草庐空。","眼中要识真英物，寓迹何劳想下风。"],"title":"留别龙隠岩"}
