{"author":"许景衡","id":230098,"strains":["仄仄平仄平，○○仄仄平。","仄仄平平仄，平仄仄平平。","仄仄仄仄仄，仄平平仄平。","○仄仄平○，仄仄○平平。","平仄平平平，仄仄○仄平。","仄○仄平仄，仄仄平平平。","平仄仄仄仄，平仄平平平。","仄○平平平，平仄平平○。","仄平平仄仄，仄仄平平平。","平平仄平仄，仄仄仄仄平。","平平仄仄仄，？仄仄平○。","平仄仄平仄，仄平仄平平。","仄仄平仄仄，平仄仄仄平。","平平仄○仄，仄仄平平平。","平仄平仄平，平仄○仄○。"],"paragraphs":["漫刺辞主人，迟迟驾短辕。","郭外人烟晚，鸡犬自啾喧。","客事足俯仰，世涂多险艰。","行役亦云劳，未抵浪拘纒。","潮汐真无情，敛去如绝弦。","解衣试槃礴，旅雁方联翩。","天末线缕动，钲鼓俄阗阗。","稍看黄金盘，呑吐洪涛间。","歘然洲渚失，浩荡连云天。","平生喜江海，岂但眼界寛。","飘流二十载，龌龊百忧煎。","今夕复何夕，玉壶俯人寰。","造物虽汝厄，宁不略汝怜。","清风一帆去，鼓柂余高眠。","佳处良在兹，畴昔劳永叹。"],"title":"还自南邑潮过不及渡因宿江上书所见"}
