{"author":"韦应物","id":56848,"strains":["平仄平仄平，平仄仄仄平。","仄仄仄○仄，仄平仄仄平。","仄平仄平仄，仄仄仄仄平。","平仄仄平仄，仄平平仄平。","仄仄仄平仄，平平仄平平。","平平平仄仄，平仄仄仄○。","○仄仄平仄，仄平仄平平。","仄平仄仄仄，平仄○仄○。"],"paragraphs":["清泚阶下流，云自谷口源。","念昔白衣士，结庐在石门。","道高杳无累，景静得忘言。","山夕绿阴满，世移清赏存。","吏役岂遑暇，幽怀复朝昏。","云泉非所濯，萝月不可援。","长往遂真性，暂游恨卑喧。","出身既事世，高躅难等论。"],"title":"云阳馆怀谷口"}
