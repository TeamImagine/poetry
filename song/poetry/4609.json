{"author":"释正觉","id":4609,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["孤筇长作水云游，底事而今放下休。","一点破幽明历历，十分合体冷湫湫。","暗中须透金针穴，转处还藏玉线头。","劫外家风兹日辨，渠侬真与我侬俦。"],"title":"偈颂二百零五首  其八"}
