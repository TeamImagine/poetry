{"author":"蔡襄","id":135755,"strains":["仄平仄平平仄平，仄仄平仄平仄平。","平平仄仄仄平仄，仄仄平仄平平平。","仄平○仄仄仄仄，仄仄仄仄平平平。","平平仄仄仄仄仄，平平仄仄平○○。","仄平平仄仄平仄，仄仄○仄平平平。","仄平平○仄平仄，仄仄仄仄平○平。","平平平仄平○仄，仄仄平仄平平平。","平○仄平仄○仄，平平仄仄○平○。","平平平平仄仄仄，仄仄仄仄平仄平。","平平仄仄仄平仄，仄仄仄仄平○平。","仄平仄仄仄仄仄，平平仄仄仄仄平。","仄平仄仄仄○仄，平仄平仄仄仄平。","平○平仄平仄仄，仄平○仄平仄平。"],"paragraphs":["子求穉猿书至闽，我说猿意持赠君。","吾州四面列岩𪩘，钜木𫐖葛凌氛氲。","结窠栽槛走疾置，十日可置澄江𣸣。","嗟怜庶品各有性，拘忧适喜无间分。","彼猿之类宅丘壑，爱恋深厚编前文。","戏禽虽传古仙者，射臂未许今将军。","朝栖乔木之苍莽，夕饮幽涧之潺沄。","山空月明一长啸，商船海上迎风闻。","君家东园岂不美，桧竹翠密兰茞薰。","斯猿傥忆故时侣，举首断隔千重云。","纵之不遣乃得所，推夫此理惠泽雰。","令吾郡邑决笼柙，蹄者奔逸羽者翂。","因观微物通万化，譬诸献鹄良有云。"],"title":"答葛公绰求猿"}
