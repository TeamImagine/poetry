{"author":"范成大","id":43112,"strains":["仄平平仄平，平仄仄平仄。","仄平平仄仄，平平仄平仄。","平平仄平仄，仄仄平平仄。","平平平仄仄，仄仄仄○仄。","平平仄平仄，仄仄仄平仄。","仄平平仄仄，平平仄仄仄。","仄仄仄平仄，平平仄平仄。","仄平仄仄平，平平仄○仄。","平仄仄平平，平平仄平仄。"],"paragraphs":["晓风生小寒，岚润裛巾屦。","宿云埋树黑，奔溪转山怒。","东方动光彩，晃晃金钲吐。","千峰森隠现，一气澹回互。","平生癖幽讨，邂逅饱新遇。","那知尘满甑，晨炊午未具。","不愧忍饥面，来寻古岩路。","稻粱亦易谋，烟霞乃难痼。","持此慰龟肠，搜枯尚能句。"],"title":"晓出古岩呈宗伟子文"}
