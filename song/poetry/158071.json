{"author":"孙嵩","id":158071,"strains":["平平○平平，平仄仄平仄。","仄平平○仄，仄仄平平仄。","仄仄仄平平，平平平仄仄。","仄仄仄平平，平仄平平○。","平平○，？平仄仄平平平。","平平平仄平平仄，平平仄仄仄平仄。","平平○仄平平平，○仄平平仄平仄。","平仄仄仄平仄仄仄○平，仄○仄仄？平平。","仄仄○平平仄仄，仄平仄仄平平仄。"],"paragraphs":["明妃如花颜，高出汉宫右。","可怜君王目，但寄丹青手。","寂寂保孤妍，悠悠成伪丑。","坐此嫁穹庐，流落无时回。","无时回，琵琶未阕边笳催。","哀弦流入千家谱，明妃只作阏支舞。","年年犹借南来风，吹得青青一抔土。","君不见汉家嫁得几娉婷，不闻一一琵琶声。","祸起当年娄敬谬，后人独恨毛延寿。"],"title":"明妃引"}
