{"author":"吴儆","id":31447,"strains":["平平○平仄仄平，仄○仄平仄平仄。","仄○仄仄仄平仄，仄仄仄仄仄仄仄。","平平○仄仄仄○，仄仄仄○仄平仄。","平平仄仄平仄平，仄仄仄平平仄○。","○○仄平平平平，仄仄平平仄平仄。","仄平仄仄平平仄，仄○平仄平平仄。","平平○平仄仄平，仄仄平平○平仄。","平仄平仄仄平平，平○仄仄仄仄仄。","仄平仄仄仄仄仄，平平平平仄平仄。","仄平仄仄平仄平，仄仄○平仄平仄。","平平平平仄○仄，○○○仄仄仄仄。","○平仄仄平仄仄，仄仄仄仄○平仄。","仄平平仄仄仄○，平平平平仄仄仄。","仄○仄仄仄平平，仄仄仄平平仄仄。","平仄仄仄平平仄仄○平，○○仄仄仄仄仄。"],"paragraphs":["君才离奇卧壑松，力回万牛匠非哲。","我如坎井可窥底，短绠未汲固自竭。","饥寒驱置簿领中，巧匠旁观指濡血。","逢人首下尻益高，敢遇督邮腰不折。","憧憧往来穷朝昏，负负江湖弄风月。","邑虽陋室无佳士，稍输城府开私谒。","平生闻人说项斯，秀句秋江更清澈。","鼯径经雨忽蛩然，倾囷倒廪不我屑。","渥洼汗血绝后殿，天球河图合前列。","要知冷煖须自知，舐蜜中边不容说。","痴儿徒痴不了事，相留汤餠未暇设。","如今岂止倾盖旧，向者固已闻风说。","命之穷达有宿分，男儿功名在晚节。","未应种豆趣南山，试一上书干北阙。","君不见少陵流落老更穷，长叹自比稷与契。"],"title":"和唐秘校见贻长篇"}
