{"author":"刘辰翁","id":153437,"strains":["平仄平平仄，平平仄仄平。","仄平○仄仄，仄仄仄○平。","仄仄平○仄，平平仄仄○。","平平○仄仄，平仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["春与公何厚，公尝惜盛时。","忍于临别日，不作送行诗。","自觉同迟暮，何堪赋别离。","衰兰行客道，芳草断肠词。","明日成愁蝶，残阳又子规。","少年谁不省，问我独何悲。"],"title":"春景 公作送春诗"}
