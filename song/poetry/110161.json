{"author":"刘克庄","id":110161,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["少豪颇似括谈兵，老去方惭理未明。","窗下残书千遍读，卷中一字几回更。","撚髭人尽嗤吾拙，歃血谁当豫此盟。","肯啖菜根抄脱粟，许君十载共经营。"],"title":"答傅监仓"}
