{"author":"欧阳修","id":79419,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["檐瓦萧萧雨势疏，寂寥官舍与君俱。","身遭锁闭如鹦鹉，病识阴晴似鹁鸪。","年少自愁花烂熳，春寒偏著老肌肤。","莫嫌来往传诗句，不尔须当泥酒壶。"],"title":"和圣俞春雨"}
