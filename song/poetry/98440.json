{"author":"倪思","id":98440,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["早从孟母受诗书，晚见飞腾五丈夫。","桂籍联名看衮衮，兰陔戏彩极愉愉。","已酬锺釜当年志，合入衣冠盛事图。","教子荣亲谁不羡，堂成燕雀亦欢呼。"],"title":"题椿桂堂"}
