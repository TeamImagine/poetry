{"author":"陆游","id":33234,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["九万天衢浩浩风，此身真是一枯蓬。","盘蔬采掇多灵药，阁道攀隮出半空。","累尽神仙端可致，心虚造化欲无功。","金丹定觧幽人意，散作山椒百炬红。"],"title":"宿上清宫"}
