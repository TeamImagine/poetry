{"author":"赵蕃","id":73530,"strains":["平平平仄平，仄仄仄仄○。","平平仄平平，仄仄平平平。","平仄平仄仄，仄平平平平。","仄○○平平，平平仄○平。","仄平平仄仄，仄仄○仄平。","平平仄平仄，○○仄○平。","平○仄仄仄，仄仄○○平。","平平仄平仄，仄仄仄仄平。","○仄仄仄仄，平平仄平平。","平平仄仄仄，仄仄平平平。","平平仄平仄，平仄仄仄平。","平仄仄仄仄，平平仄平平。"],"paragraphs":["幽居非不佳，竹屋静以深。","春归邈亡踪，草木成嘉阴。","天气殊未快，令人头岑岑。","忽思从公谭，微风动衣襟。","白云何许在，引领劳我心。","平生诵佳句，三叹有遗音。","端如猛虎啸，百兽藏中林。","交游一周子，自昔已至今。","论道若有合，根源要追寻。","文章固定价，美玉同精金。","穷通我均乐，兹事要力任。","通脱不累物，贤哉阮瞻琴。"],"title":"冲谷道章少隠还自上饶不见过而遂归怀玉作诗十二韵奉寄并烦送似寓斋也"}
