{"author":"喻良能","id":51472,"strains":["仄○仄平仄仄仄，仄平仄仄平平仄。","平仄平平平仄平，平仄仄○仄平仄。","仄平仄仄平仄平，仄仄平仄平平平。","○平仄仄仄平仄，仄○仄仄平平平。","○平仄仄平仄仄，仄仄平平平仄仄。","○○平仄仄平仄，仄仄仄仄平平仄。","仄平平仄仄平○，仄平○仄○○平。","○仄平平仄平仄，平平仄仄仄仄平。","仄仄平平○○仄，平仄○○平仄仄。","平仄平平仄仄○，平○仄仄平平仄。"],"paragraphs":["邺中七雄迹既扫，谢楼梦断池塘草。","仙李诗人麻竹多，佳句唯传杜陵老。","省郎句法专后来，压尽今世诗流才。","并刀翦水有佳致，月中聚雪无纤埃。","穿天出月余四纪，捉月风流今不死。","从教人售一杯水，自信笔挟风霜字。","次山风味唤仍回，老文犹未磨苍崖。","收拾明珠百余斛，寒光入夜阖复开。","我得公诗兴叹慨，千古长留诗卷在。","祇恐天官下取将，人间古货今崖卖。"],"title":"参议李郎中惠示古律诗两巨轴次韵首篇奉酬"}
