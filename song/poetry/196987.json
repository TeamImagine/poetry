{"author":"苏辙","id":196987,"strains":["平平平○平，平仄○平仄。","○平仄平平，平仄仄仄仄。","平平仄仄仄，仄仄平仄仄。","仄仄平平平，仄仄仄○仄。","○仄仄仄○，仄仄平仄仄。","平平仄平仄，仄仄仄平仄。","仄平仄平平，○仄○仄仄。","仄平仄仄平，仄仄仄平仄。","仄○仄○平，仄仄平仄仄。","仄平平仄平，仄仄仄平仄。"],"paragraphs":["泉源何从来，山下长溪发。","油然本无营，谁使自激冽。","茫茫九地底，大水浮一叶。","使水皆为泉，地已不胜泄。","应是众水中，独不容至洁。","涓涓自倾泻，奕奕见清澈。","石泓浄无尘，中有三尺雪。","下为百丈溪，冷不受鱼鳖。","脱衣浣中流，解我双足热。","乐哉泉上翁，大旱不知渴。"],"title":"荆门惠泉"}
