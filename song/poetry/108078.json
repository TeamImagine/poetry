{"author":"袁甫","id":108078,"strains":["仄平平○平，仄平平仄仄。","平○平平仄，仄○平平仄。","仄平仄平○，平仄平仄仄。","仄仄平仄仄，仄平仄○仄。","仄平仄仄平，○平平平仄。","仄平○仄○，平平仄仄仄。","平仄仄平○，仄仄仄平仄。","平仄仄平平，仄仄平仄仄。","仄平仄仄仄，平平平平仄。","仄平仄仄仄，仄平平平仄。","平仄仄仄仄，平平仄仄仄。"],"paragraphs":["夏君人中英，讷斋天下士。","襟期修篁友，节操孤松比。","大书晓山扁，山色来棐几。","爱此朝气爽，未明揽衣起。","讷斋我妇翁，颇曾窥涯涘。","结交折辈行，逢人说夏子。","因读晓山吟，令我慨生死。","人世亦何为，仕宦聊尔尔。","孰知死不朽，香名垂千祀。","此人不复得，此诗谁能似。","时甫盍刻石，方山可对峙。"],"title":"寄题夏时甫晓山亭诗"}
