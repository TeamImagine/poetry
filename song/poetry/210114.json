{"author":"秦观","id":210114,"strains":["○仄平仄平，平平仄仄平。","○○○仄仄，平仄仄平平。","仄仄平○仄，平○仄仄平。","仄平平仄仄，平仄仄○平。","平仄平平仄，平平？仄平。","平平平仄仄，仄仄○平平。","平仄平平仄，平平仄仄平。","仄平○仄仄，仄仄仄平○。","平仄平平仄，平平仄仄平。","平平仄○仄，仄仄仄平平。"],"paragraphs":["叹息苏子瞻，声名绝后先。","衣冠传盛事，兄弟固多贤。","感慨诗三百，流离路八千。","直心羞媚灶，忠力欲回天。","缧绁终非罪，江湖秪自怜。","饥寒常并日，疾病更连年。","明主无终弃，西州稍内迁。","奏言深意苦，感涕内人传。","前席须宣室，非熊起渭川。","君臣悦相遇，愿上角招篇。"],"title":"赠苏子瞻"}
