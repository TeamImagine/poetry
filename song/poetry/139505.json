{"author":"陈著","id":139505,"strains":["平平仄仄仄平平，仄仄平平仄仄平。","仄仄仄仄平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["君家深似武陵源，又出云来旆影翻。","负笈肯忘鄞北里，彯缨长说海东门。","健收风月归谈麈，醉挽河江入酒樽。","回首溪山吾耄矣，笑盟知有几番温。"],"title":"次韵王监叔"}
