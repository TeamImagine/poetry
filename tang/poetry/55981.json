{"author":"李白","id":55981,"strains":["平平仄平平，平平仄平仄。","仄仄仄○平，平平○仄仄。","仄平仄平仄，仄○仄平仄。","平仄平仄平，平平仄○仄。","平平仄平仄，仄仄平平仄。","仄仄平仄平，平平仄平仄。","平○仄平仄，仄仄平平仄。","平仄仄平平，○平仄平仄。"],"paragraphs":["西经大蓝山，南来漆林渡。","水色倒空青，林烟横积素。","漏流昔吞翕，沓浪竞奔注。","潭落天上星，龙开水中雾。","峣岩注公栅，突兀陈焦墓。","岭峭纷上干，川明屡回顾。","因思万夫子，解渴同琼树。","何日睹清光，相欢咏佳句。"],"title":"早过漆林渡寄万巨"}
