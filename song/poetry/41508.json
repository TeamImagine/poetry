{"author":"陆游","id":41508,"strains":["仄平仄平仄，平仄○平仄。","○仄平仄平，平仄平平仄。","平平仄平平，平仄平平仄。","仄仄○仄平，仄仄平仄仄。","平平仄仄仄，仄仄仄平仄。","平平仄仄仄，仄仄仄仄仄。","平平仄平平，平仄仄平仄。","○○仄平仄，仄仄仄平仄。","仄仄仄仄○，平平平仄仄。","仄平仄仄平，仄仄平仄仄。"],"paragraphs":["法云古兰若，西走钱塘路。","帆影梅市桥，人语柯山聚。","吾家昔为邻，来往无晨暮。","十世三百年，散徙非复故。","修廊与广殿，亦已化烟雾。","经营久不倦，大体始略具。","钟鱼以时鸣，轩槛有幽趣。","中庭扫芜秽，断碣起颠仆。","老我绝世缘，随身惟两屦。","愿言治北窗，寂寞同子住。"],"title":"法云寺"}
