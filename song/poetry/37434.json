{"author":"陆游","id":37434,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["五十年来命压头，即今残发不禁愁。","乱鸦阵起霜天晚，落叶声干古渡秋。","小市啜醨聊兀傲，长亭秣蹇得迟留。","一身自处穷如许，幸是无因为国谋。"],"title":"题村店壁"}
