{"author":"姜特立","id":31625,"strains":["平仄仄平仄，仄平平仄平。","仄仄仄平仄，○仄平平平。","平仄平仄仄，平平仄平平。","平平仄仄平，平仄平平平。","仄仄○仄仄，平平仄平平。","平平仄仄仄，平仄○平平。","平平仄仄仄，平平仄○平。","仄仄○？仄，仄平仄平平。","仄仄仄平平，仄仄○平平。","仄仄仄平仄，仄平平仄平。"],"paragraphs":["金虎肃秋气，属兹摇落时。","淅沥暮蝉涩，嘹唳征鸿悲。","遥𪩘云冒絮，平林露成帷。","黄凋菡萏盘，红坠芙蓉枝。","湿叶填断堑，寒藤蔓荒篱。","东储感物变，西陆占星移。","清风已预戒，秋阳岂难知。","偶尔叹憭栗，卓然吐新奇。","想象酒方酣，浩荡思无涯。","不学楚人赋，载赓豳土诗。"],"title":"恭和令制感秋"}
