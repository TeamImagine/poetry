{"author":"王庭珪","id":238082,"strains":["仄平仄仄平仄仄，仄仄平平平仄平。","平仄仄平平仄仄，仄平仄平平仄平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["著书尚有银管笔，骑马元无金络头。","陶令种田非左计，漫郎作官真薄游。","脱身簿领归来好，入手渔竿隐去休。","老瓦盆边可呼客，兴酣何用玉为瓯。"],"title":"次韵裴主簿述怀"}
