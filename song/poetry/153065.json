{"author":"俞德邻","id":153065,"strains":["仄仄平仄仄，仄仄仄平仄。","平平仄平平，仄仄仄○仄。","平仄仄仄平，仄平仄平仄。","○○仄平仄，仄仄平仄仄。","仄平仄平平，仄平仄仄仄。","仄平平仄平，仄平仄仄仄。","仄○仄平平，○仄平仄仄。","仄仄仄平平，○仄仄平仄。","仄平仄仄仄，平仄平仄仄。","仄平仄平平，仄仄平仄仄。","仄平仄仄○，仄仄仄仄仄。","平仄仄仄○，平仄仄仄仄。","平仄仄仄平，平平平仄仄。","仄仄仄仄平，仄○仄平仄。","平平仄平仄，仄平仄仄仄。","平平仄仄平，仄○仄平仄。"],"paragraphs":["午发淮子口，晚泊露筋北。","舟人指灵祠，欲语辄叹息。","伊昔避乱初，女郎实英特。","行行侍丘嫂，日暮云气黑。","嫂兮宿邻庄，我宁止路侧。","我生虽不辰，秉身贵弗{忄匿}。","草深聚蚊虻，中夜纷鼓翼。","吮血噆人肤，其毒甚沙蜮。","女郎不肯顾，筋露身亦踣。","至今是邦人，庙貌严血食。","惜哉岁月深，姓氏不可识。","维士有百行，维女独四德。","贞洁一以亏，姬姜徒国色。","所以古妇人，送迎不逾阈。","嗟嗟露筋事，可为百世则。","胡然世俗人，所重在倾国。"],"title":"宿高邮露筋"}
