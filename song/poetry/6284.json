{"author":"张九成","id":6284,"strains":["平平仄仄平，平仄平仄仄。","仄仄仄仄平，仄仄平○仄。","仄仄仄平平，平仄仄仄仄。","平平仄○仄，平仄平仄仄。","○平仄仄平，仄仄平仄仄。","仄仄平平平，平平仄平仄。","仄平？○仄，平仄仄平仄。","仄平○仄仄，仄○仄○仄。","平平仄仄仄，仄仄平平仄。","○平仄平平，平仄平仄仄。"],"paragraphs":["年来百念灰，求友良未已。","一昨窜逐来，万事风过耳。","忽得故人书，惊喜或不寐。","人生等行客，斯会姑小憩。","吟诗本不工，信口何足贵。","譬彼蜩螗虫，时时一鸣沸。","自惟尽喑默，何以玩浮世。","不烦更咀嚼，欲听已漂逝。","胡为不解事，异好仍偏嗜。","从来不求名，游戏聊卒岁。"],"title":"彦执赏予诗"}
