{"author":"梅尧臣","id":57925,"strains":["仄平仄仄○，平仄仄仄○。","○仄平平平，平仄仄仄平。","平仄仄仄仄，仄仄仄平平。","仄平平平平，仄仄平仄平。","平平仄仄平，仄仄平平○。","○仄仄平平，仄仄仄仄平。","平平仄平○，仄仄平仄平。","仄平仄平○，平仄仄仄平。","仄仄仄平仄，仄仄平平平。"],"paragraphs":["自身买马棰，为妇置羃{罒离}。","将出咸阳门，同涉蜀道危。","畴昔未禄仕，日夕讲书诗。","不能青云高，乃作黄绶卑。","前人未遇时，往往甘栖迟。","如筑九层台，始起一板基。","虽然用功深，岁久终莫隳。","我今惜君行，无力可致之。","去勿藉芳草，世俗多夸毗。"],"title":"张斯立遂州司理"}
