{"author":"徐鹿卿","id":117611,"strains":["仄仄平平平仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["半载分符江水西，几曾一日事游嬉。","忽闻千骑传呼晓，正是三春劝相时。","父老倚锄听号令，儿童骑竹望旌麾。","东风归路欢声满，野草闲花索赋诗。"],"title":"护法寺劝农呈史君"}
