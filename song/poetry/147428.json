{"author":"方回","id":147428,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，仄仄平平平仄平。","平仄平平仄平仄，平平平仄仄平平。"],"paragraphs":["蝉声渐渐怯西风，闲撚青枝玩菊丛。","老去一身都是病，寤来万梦总成空。","喜分果饵小儿女，浪费薪蔬顽仆僮。","严濑家人报船至，更营樽酒恼衰翁。"],"title":"八月初二日"}
