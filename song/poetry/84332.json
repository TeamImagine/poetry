{"author":"乔行简","id":84332,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["疑是乘风到九天，不知身在此山巅。","万家攒簇炊烟底，一水萦纡去鸟边。","便觉尘缘轻似羽，何妨诗意涌如泉。","停杯更待林梢月，归去家僮想未眠。"],"title":"游三丘山"}
