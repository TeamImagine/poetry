{"author":"赵蕃","id":75062,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["晓出城南日映光，水烟横截树烟长。","多闻政欲从君语，造请宁能遣我忙。","胜可作亭摅意匠，醉因种竹试传方。","规摹岂止衡山小，安得高歌题屋梁。"],"title":"过在伯于学中"}
