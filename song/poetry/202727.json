{"author":"王岩叟","id":202727,"strains":["平仄平平仄仄平，仄平平仄仄平平。","平平仄仄仄平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["孤宦边城遇众贤，及瓜能不动依然。","风号古木叶堆地，云搅遥山水拍天。","篱菊开时寒有信，宾鸿过后暑无权。","古今惜别君须念，乘暇何妨倒酒船。"],"title":"和公齐临替有感见寄"}
