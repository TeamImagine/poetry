{"author":"无名氏","id":172685,"strains":["仄○仄平○仄○，仄平仄仄平平平。","平平平平仄平仄，仄仄○仄平○平。","平平平仄平平仄，平平仄仄平平仄。","平平平平平仄平，仄仄平平平仄仄。","平平平仄仄○平，平仄○平仄仄平。","仄○平仄○平仄，仄仄平平仄仄○。","仄仄○平平仄仄，平平平仄平平仄。","仄○仄仄仄平平，平平仄仄平○仄。","平平○仄平平平，平平仄仄平仄平。","平平仄平平○仄，仄仄平平平仄平。","仄仄仄平平仄仄，仄平仄仄平平仄。","仄仄○平仄仄平，仄仄平平仄平仄。"],"paragraphs":["太和酒楼三百间，大槽昼夜声潺潺。","千夫承糟万夫瓮，有酒如海糟如山。","铜锅镕尽龙山雪，金波涌出西湖月。","星宫琼浆天下无，九酝仙方谁漏泄。","皇都春色满钱塘，苏小当垆酒倍香。","席分珠履三千客，后列金钗十二行。","一座行觞歌一曲，楼东声断楼西续。","就中茜袖拥红牙，春葱不露人如玉。","今年和气光华夷，游人不醉终不归。","金貂玉尘宁论价，对月逢花能几时。","有个酒仙人不识，幅巾大袖豪无敌。","醉后题诗自不知，但见龙蛇满东壁。"],"title":"题太和楼壁"}
