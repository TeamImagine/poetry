{"author":"刘克庄","id":110036,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["家在春风住二年，借侯无路意凄然。","到来不饮官中水，归去难谋郭外田。","灯远村民多点塔，担轻津吏易排船。","壶公亦似追程送，青过囊山古寺前。"],"title":"送叶知郡"}
