{"author":"张嵲","id":8890,"strains":["仄仄平平平仄仄，仄平○平仄平仄。","仄平仄仄平仄仄，平仄平仄平○仄。","平平仄仄平平平，平平○仄平平平。","平平平仄仄仄仄，平仄仄仄平○平。","平平平平仄仄仄，仄仄○平○仄仄。","仄平仄仄仄仄○，仄仄平平仄平仄。","平平平平仄○平，仄平○平平仄○。","平平仄仄仄○仄，仄仄仄仄平○○。","平平○仄平仄仄，仄仄平平仄仄仄。","仄○仄○平仄平，仄仄○平平仄仄。"],"paragraphs":["泽国天低星斗湿，疾风吹波作山立。","岸头草木皆震动，鸡犬鸣吠纷相及。","通宵万窍无停声，平明更作春涛惊。","青天东下日杲杲，风伯盛怒何当平。","人言航河只一苇，咫尺犹须论万里。","乃知世事不可期，指点舟人转船尾。","常悲无梁越长川，我今操舟翻百难。","平生所遇半如许，岂独此事堪长叹。","吁嗟屏翳真可鄙，岁岁祠官费秩礼。","我闻敌骑南渡年，万里长江波不起。"],"title":"乘舟阻风"}
