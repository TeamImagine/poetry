{"author":"姜特立","id":31775,"strains":["平○仄平平，仄仄平平平。","仄仄平平仄，平仄平平平。","仄仄平平平，平仄仄平平。","○仄平平平，仄仄○仄平。","仄仄仄仄仄，平仄平仄平。","仄平仄平仄，仄仄平○平。","仄仄仄仄仄，仄仄仄平仄。","仄平仄平平，仄仄仄平仄。","平平平仄平，平仄仄仄仄。","仄仄仄平仄，○仄平○仄。","仄仄平平○，仄仄平平仄。","仄平仄仄平，仄仄仄平仄。","平○仄仄平，仄仄平仄仄。","仄仄仄仄平，仄仄仄平仄。","平仄仄仄平，仄仄平仄仄。"],"paragraphs":["吾闻北冥鹏，翼若垂天云。","矫首扶桑汜，投趾昆仑垠。","渴饮黄河流，饥食紫渊鳞。","长翮盈千车，短羽重万钧。","去以六月息，栖止良苦辛。","黑风忽翻海，未易容其身。","偶与斥鷃遇，问鷃有何乐。","鷃云我幺禽，岂暇议寥廓。","为生诚甚微，为计亦易足。","吸以棘针露，分以鹪鹩粟。","决起枪榆间，却向蓬蒿落。","不睎九万程，只愿一枝托。","鹏听鷃所云，似若生羡慕。","彼小乃有余，我大适为苦。","呼鷃问所安，鷃笑而不语。"],"title":"鹏鷃问答"}
