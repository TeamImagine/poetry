{"author":"刘一止","id":237558,"strains":["平平平仄仄平平，仄仄平平仄仄平。","仄仄○仄平平平，平平仄仄平平平。","仄平仄仄仄仄仄，仄仄仄○平仄平。","平平仄仄仄仄仄，平平仄仄○平平。","平仄仄仄仄仄平，仄仄仄仄仄○平。","仄平仄仄平平平，仄○平仄平平平。","平平仄○平仄仄，仄仄仄仄○平仄。","平平仄仄仄仄仄，仄仄仄○○○平。"],"paragraphs":["村田高仰对低窊，咫尺溪流有等差。","我欲浸灌均田涯，天公不遣雷鞭车。","老龙下饮骨节瘦，引水上泥声呷呀。","初疑蹙踏动地轴，风轮共转相钩加。","嗟我妇子脚不停，日走百里不离家。","绿芒刺水秧初芽，雪浪翻垅何时花。","农家作劳无别想，两耳未厌长呕哑。","残年我亦冀一饱，谓此鼓吹胜闻蛙。"],"title":"水车一首"}
