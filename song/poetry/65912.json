{"author":"陈傅良","id":65912,"strains":["平平仄仄仄平仄，仄平○仄○平仄。","仄仄平平仄平仄，仄仄仄○平仄仄。","平仄平平平仄平，仄仄平平仄○仄。","平仄平平仄仄平，仄平平平仄平仄。"],"paragraphs":["生平未省友松竹，爱言从宦输幽独。","子也诸侯老宾客，幞被仅缘升斗禄。","为问江神何世情，霁月光风送帆幅。","天意元来向事功，谨毋遐心自金玉。"],"title":"送蕃叟弟赴江西帅幕分韵得独字"}
