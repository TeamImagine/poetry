{"author":"释永颐","id":109066,"strains":["仄仄○平仄，平平○仄平。","平仄仄平仄，平仄平○平。","仄平仄平仄，仄仄○平平。","平平仄平平，仄平仄仄平。","仄仄平平仄，平仄平仄平。","仄仄平仄平，仄仄平平○。"],"paragraphs":["落日重云下，哀哀闻子规。","荆玉化为土，湘泪摧空枝。","彼禽复何怨，岁岁号春时。","春风自无情，众芳日夜衰。","冉冉无终极，哀乐徒尔为。","睇彼川上流，浩荡无前期。"],"title":"咏怀"}
