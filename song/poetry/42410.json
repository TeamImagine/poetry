{"author":"陆游","id":42410,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["穿林了不厌崎岖，邂逅幽怀得少摅。","昔愧出山成小草，今知临水羡游鱼。","呦呦驯鹿随轻策，决决流泉入野渠。","坐觉尘襟真一洗，正如头垢得爬梳。"],"title":"行东山下至南岩"}
