{"author":"赵鼎臣","id":226901,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老欲争春未肯降，强陪诸彦倒空缸。","上林春景宜寒食，水殿楼台胜曲江。","花里人家酤酒斗，苇间钓艇买鱼双。","眼穿不见春风面，翠袖依微半隠窗。"],"title":"寒食前一日率赵伯山李汉老杨时可秦夷行刘仲忱游西池泛舟置酒分韵赋诗以每日江头尽醉归为韵余得江字因即赋所见"}
