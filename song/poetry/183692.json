{"author":"刘攽","id":183692,"strains":["仄仄仄平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["数刻又移半日闲，倚楼朝雪正怡颜。","委蛇原色苍龙甲，宛转城阴玉带环。","曾是茵凭偕出处，聊于木雁得中间。","伤春一振曹风陋，不羡淮南大小山。"],"title":"和通判裴库部城楼雪后"}
