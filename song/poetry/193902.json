{"author":"苏轼","id":193902,"strains":["平平仄仄平○仄，平仄仄平平仄仄。","平平仄仄仄平平，仄仄仄平○仄仄。","平平仄仄仄平仄，仄平○仄平平仄。","仄仄仄平平仄平，仄仄仄平平仄仄。","平平仄仄平○仄，○仄平平仄平仄。","平仄平平仄仄仄，仄仄仄仄仄平仄。","仄平仄仄○平平，仄仄平平平仄仄。"],"paragraphs":["诗翁爱酒常如渴，瓶尽欲沽囊已竭。","灯青火冷不成眠，一夜撚须吟喜雪。","诗成就我觅欢处，我穷正与君仿佛。","曷不走投陈孟公，有酒醉君仍饱德。","琼瑶欲尽天应惜，更遣清光续残月。","安得佳人擢素手，笑捧玉碗两奇绝。","艳歌一曲回阳春，坐使高堂生暖热。"],"title":"和柳子玉喜雪次韵仍呈述古"}
