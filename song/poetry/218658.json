{"author":"李廌","id":218658,"strains":["仄仄平平平，平平仄平仄。","仄平仄○仄，平平仄平仄。","○平平平平，平仄仄平仄。","仄平○平○，仄仄仄平仄。","仄仄平仄平，仄○平平仄。","仄仄仄仄平，仄平平仄仄。","仄仄平仄平，平仄平仄仄。","平平仄平仄，仄仄平平仄。"],"paragraphs":["客梦还松陵，寒江渺烟雨。","异时醉吟地，依然记洲渚。","三高平生欢，仿佛递宾主。","十年扁舟兴，一夕暂容与。","此乐曾未央，覆瓿俄惊鼠。","隙月鉴我帷，破窗风自语。","展转谁晤言，僮隶聊尔汝。","吾生独何事，寤寐仍羁旅。"],"title":"与邹浩志完会于王希圣家因话毗陵事是夕辄梦还松陵因述梦呈志完"}
