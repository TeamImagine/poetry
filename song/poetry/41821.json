{"author":"陆游","id":41821,"strains":["仄仄平平平，平平仄○平。","仄仄○平平，仄仄仄仄平。","仄仄仄平仄，仄仄平平平。","平仄平○平，仄平仄平平。","仄平平仄仄，平仄仄仄平。","仄平○仄平，仄仄仄仄平。","仄平○平仄，仄仄仄仄平。","平仄仄平平，仄○仄仄平。"],"paragraphs":["昔戍西陲时，凭高望中原。","愿欲乘天风，往吊绮与园。","有志莫能遂，怅望商山魂。","遥想山中人，岁时奠芳荪。","夕阳箫鼓散，高柳拥庙门。","老来更事多，考古见本根。","乃知当时事，祸福未易言。","千载信悠悠，浩叹掩绿尊。"],"title":"幽居记今昔事十首以诗书从宿好林园无俗情为韵  其七"}
