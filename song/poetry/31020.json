{"author":"李流谦","id":31020,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["蒙蒙烟雨湿闲愁，往燕来鸿共远游。","引满白醪欣再熟，尽开黄菊耐深秋。","眼前节物重凭槛，醉里商歌缓击瓯。","苦爱佳名叹尘爵，渊明高兴转悠悠。"],"title":"闰重阳有感次宋景文公韵"}
