{"author":"晁说之","id":219850,"strains":["仄平平仄仄平平，仄仄仄平平仄平。","仄仄平平平仄仄，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，平平平仄仄平平。"],"paragraphs":["古今之祸此云奇，倏忽犬戎城下师。","犯阙过于侯景速，劫君更比禄山危。","万方瑞物问何在，五世誓书知谩为。","祸难群凶谁首尾，京如狼虎黼狐狸。"],"title":"上元前再题南庄壁二首  其二"}
