{"author":"邹浩","id":222391,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["庚子频年忧患同，君依坟土我飘蓬。","闻君已复云霄上，顾我须逃瘴雾中。","学校他年齐出处，朝廷今日异穷通。","敝庐归去无他事，惟愿时和岁岁丰。"],"title":"闻吴圣取还朝"}
