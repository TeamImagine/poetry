{"author":"吴融","id":32565,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["穿云落石细湔湔，尽日疑闻弄管弦。","千仞洒来寒碎玉，一泓深去碧涵天。","烟迷叶乱寻难见，月好风清听不眠。","春雨正多归未得，只应流恨更潺湲。"],"title":"忆山泉"}
