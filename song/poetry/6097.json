{"author":"林季仲","id":6097,"strains":["仄仄平平仄仄平，平平仄仄仄平平。","仄平平仄平平仄，仄仄仄平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["误落樊笼二十年，苍颜白发意颓然。","解纷无用空弹铗，揣分唯堪备执鞭。","乘雁去来何足数，涸鱼濡沫自相怜。","扁舟东下虽云晚，及见梅花破腊前。"],"title":"次韵吴清叟书怀"}
