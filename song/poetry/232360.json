{"author":"蒋堂","id":232360,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄仄平。"],"paragraphs":["山亭深处枕清溪，万目回环尽翠微。","梅萼破香知腊近，柳梢含绿认春归。","风前列嶂琴三叠，雪后群山玉四围。","顾我此来盘礴久，尘劳潇洒顿忘机。"],"title":"题山亭"}
