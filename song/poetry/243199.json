{"author":"李纲","id":243199,"strains":["仄平○平仄，平仄平平仄。","○平仄平平，仄仄平平仄。","平○仄仄仄，仄仄平平仄。","○○平平○，平仄平仄仄。","仄平○○平，平仄平仄仄。","平平仄仄平，平仄平平仄。","仄仄仄仄平，仄平○仄仄。","平平仄仄仄，○仄○仄仄。","仄仄仄仄○，平仄平仄仄。","平平仄仄○，平仄仄仄仄。","平平○仄仄，仄平仄仄仄。","平平仄仄○，仄仄平仄仄。","平平仄仄平，平仄平仄仄。","仄仄仄平平，平仄平平仄。","平○仄仄仄，仄仄平仄仄。","平仄平仄○，平平仄平仄。","平平平仄平，平仄平仄仄。","平仄平平平，仄仄○仄仄。"],"paragraphs":["楚怀听秦诳，身作咸阳鬼。","当时屈原争，坐困椒兰毁。","襄王复不悟，远作江南徙。","行吟沅湘间，形槁颜色悴。","著书称离骚，风雅齐厥理。","鸱鸮况小人，鸾凤喻君子。","眷眷不忘君，一篇三致意。","纫兰采杜若，冠佩空自伟。","举世混浊中，谁与同乐此。","忠臣会遇难，千古共一轨。","人情疏鲠亮，物能使软美。","存亡反复间，悔及良晚矣。","嗟嗟屈子心，芳洁畴与比。","日月可争光，尘垢安能滓。","聊从太史卜，肯逐渔父醉。","甘葬鱼腹中，怀沙汨罗水。","千秋身后名，芬馥同茝芷。","夫岂椒兰徒，据势长不死。"],"title":"五哀诗 楚三闾大夫屈原"}
