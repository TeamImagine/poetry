{"author":"韩琦","id":101227,"strains":["仄仄平平仄仄平，平平平仄平平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["爱客筵当曲水开，肴觞交出任萦回。","歌声直向梁间住，春色偏从洞里来。","不系舟虚谁触忤，无机鸥近绝惊猜。","休论俛仰为陈迹，且学山阴祓禊杯。"],"title":"浮醴亭会陈龙图"}
