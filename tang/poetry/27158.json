{"author":"司马扎","id":27158,"strains":["仄仄仄平仄，平○平仄平。","平平仄平平，仄仄仄平○。","仄仄仄平仄，平平○仄平。","平○仄平仄，仄○仄仄平。","仄仄平仄○，平仄仄仄平。","仄平仄仄平，平仄平仄平。","仄平平仄仄，平○仄平平。","仄仄仄仄平，○○仄仄平。","仄平仄○仄，仄仄平平平。"],"paragraphs":["魏国昔强盛，宫中金玉多。","征丁筑层台，唯恐不巍峩。","结构切星汉，跻攀横绮罗。","朝观细腰舞，夜听皓齿歌。","讵念人力劳，安问黍与禾。","一朝国既倾，千仞堂亦平。","舞模衰柳影，歌留草虫声。","月照白露寒，苍苍故邺城。","汉文有遗美，对此清飙生。"],"title":"筑台"}
