{"author":"华岳","id":98917,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平仄仄仄平。","平仄平平仄平仄，仄平仄仄仄平平。"],"paragraphs":["惜丝不肯织宫鞋，花月仙人谪不来。","河伯借泥封玉腕，风神翻浪沃香腮。","无房不许蜂留宿，有盖尝令鹭自开。","何事冤仇结青女，一朝收拾付尘灰。"],"title":"藕花"}
