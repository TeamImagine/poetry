{"author":"陆游","id":38516,"strains":["仄平仄仄平，仄平仄平平。","仄○平平平，仄○仄平平。","平平仄平平，○仄仄○平。","仄平仄平仄，仄仄仄仄平。","仄平仄仄平，平仄仄平平。","仄平仄平平，平平仄仄平。"],"paragraphs":["士生学六经，是为圣人徒。","处当师颜原，出当致唐虞。","斯文阵堂堂，临敌独援枹。","异端满天下，一扫可使无。","乃知立事功，先要定规模。","彼虽力移山，安能夺匹夫。"],"title":"斋中杂兴十首以丈夫贵壮健惨戚非朱颜为韵  其二"}
