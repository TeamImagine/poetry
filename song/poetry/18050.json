{"author":"吴芾","id":18050,"strains":["平平平仄仄平平，仄仄仄平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["长年踪迹叹西东，此地那知得会逢。","老去我将归梓里，时来君合拜芝封。","故交零落添新冢，晚景衰颓减旧容。","今日尊前休惜醉，回头千里暮山重。"],"title":"李仓子长按行偶成四韵奉呈  其二"}
