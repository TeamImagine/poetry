{"author":"潘伯虎","id":172287,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平生闻有洞霄奇，三载京华梦里知。","非藉贤侯为引领，那因小子获追随。","危坡滑滑凭舆上，古洞阴阴秉烛窥。","万壑千岩游未遍，又催归骑向东篱。"],"title":"大涤洞天留题"}
