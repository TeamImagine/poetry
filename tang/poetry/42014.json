{"author":"齐己","id":42014,"strains":["仄平仄，仄平平。","平仄仄，平平平。","平平仄平仄，仄仄○平平。","仄仄仄平仄，平平平平平。","平平仄仄仄，仄仄平平平。","平仄仄平仄，平平仄○○。","仄仄平仄平，仄平平仄平。"],"paragraphs":["越溪女，越江莲。","齐菡萏，双婵娟。","嬉游向何处，采摘且同船。","浩唱发容与，清波生漪连。","时逢岛屿泊，几共鸳鸯眠。","襟袖既盈溢，馨香亦相传。","薄暮归去来，苎萝生碧烟。"],"title":"采莲曲"}
