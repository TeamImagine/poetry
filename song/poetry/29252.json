{"author":"韩元吉","id":29252,"strains":["仄仄仄○仄，仄仄仄仄○。","仄平仄仄平，仄仄仄仄平。","仄仄仄仄仄，平仄仄仄○。","仄仄仄平仄，平平仄○平。","平仄仄仄仄，平仄仄仄○。","平仄平仄平，仄平仄平平。","仄仄平仄仄，平平仄平平。","仄仄仄仄仄，平平仄平平。","仄仄平仄平，仄仄平仄平。","○平仄仄仄，仄仄○平平。","仄平仄○仄，仄仄平仄平。","仄仄○仄仄，○平仄平平。","仄平○仄仄，平平仄平平。","平平平仄仄，平仄平平平。"],"paragraphs":["七十已过半，所向意不如。","一官计大州，仆仆畏简书。","酒薄不可醉，歌舞见已疏。","亦有淡生活，诗成自相纾。","池面数尺地，荆棘试翦除。","为觅桃李花，养根待春初。","日暮公事已，呼童细耘锄。","稍稍浄朽壤，依依列荒墟。","岁月能几何，坐见红绮舒。","更须土脉动，艺柳分芙蕖。","赏心固难事，寓目良有余。","即此且痛饮，三年冀安居。","勿言传舍耳，吾生亦蘧庐。","苟无名利著，朝市均樵渔。"],"title":"连日得杂花数株艺之池亭感而有作"}
