{"author":"吴芾","id":18380,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平仄仄平。"],"paragraphs":["淅淅西风作晚凉，惊人节物又重阳。","频年此会成千里，环坐如今共一觞。","且把黄花开笑口，莫因白发搅愁肠。","人生聚散浑无定，来岁那知在故乡。"],"title":"重阳即席呈诸兄叔"}
