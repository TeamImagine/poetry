{"author":"韦庄","id":33289,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["文昌二十四仙曹，尽倚红檐种露桃。","一洞烟霞人迹少，六行槐柳鸟声高。","星分夜彩寒侵帐，兰惹春香绿映袍。","何事爱留诗客宿，满庭风雨竹萧骚。"],"title":"南省伴直"}
