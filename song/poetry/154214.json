{"author":"董嗣杲","id":154214,"strains":["仄平仄仄平，仄仄○平平。","平平仄仄○，○平仄○平。","仄○？平平，平平仄平平。","仄平平平平，平平仄平平。","平平仄仄○，平仄平仄平。","仄仄仄仄仄，仄仄平仄平。","平仄仄平仄，平仄仄仄○。","仄仄平平○，平仄仄仄平。","平仄仄平仄，○仄平平平。","平平○仄平，仄仄仄仄平。","平平仄平平，仄仄平平平。","○平仄仄平，平平仄仄○。"],"paragraphs":["雁声入泬寥，节节传哀音。","哀音不可听，听之感中襟。","客从逺方来，幽忧久攅心。","始为饥寒谋，今无可栖林。","浮生抹电如，休计升与沉。","奈此口体累，议者何铄金。","为客亦良苦，愁见积叶深。","壮气归消磨，羸病力不任。","狂走拥虚器，空卧庐山阴。","蒙头难御风，煮尽石鼎参。","何时理晴竿，把钓花溪浔。","思归未可归，床蛩自纵吟。"],"title":"闻雁有感"}
