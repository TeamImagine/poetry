{"author":"释居简","id":91015,"strains":["平○平仄仄仄平，仄仄仄仄平平平。","平平仄平仄仄仄，仄平仄仄平平平。","平平平仄平平仄，平○仄仄○平仄。","平平仄仄仄仄平，仄平仄仄○平仄。","平平仄平仄仄平，仄仄仄仄平平平。","仄仄仄平仄仄仄，仄平仄仄○○平。","仄平平仄○平仄，仄平仄仄平平仄。","仄仄平○仄仄平，仄平平仄平平仄。","仄仄平平平仄仄，仄仄平平平仄仄。","平平平仄仄平平，仄平○仄平平仄。","仄○平仄○平平，仄○○仄平平平。","仄仄仄平仄仄仄，仄仄平平平仄仄。"],"paragraphs":["胸中千亩不愿余，颖也戏剧资轩渠。","湖州九原不可作，百年合浦今还珠。","玄卿浓淡知权变，淋浪迅疾如驰电。","为君击节赏此音，孝娥庙刻题黄绢。","君胡不歌石鼎联，两手笑拍弥明肩。","又不钓垂五十犗，六鳌一掣空重渊。","幻成群玉参差立，露梢点滴鲛人泣。","鹘落还从兔起时，一机才失嗟无及。","我住双岩峰下寺，梦断池塘无一语。","家山新绿报平安，万金堕眼宽西顾。","葛陂头角犹完全，镜中观影俱茫然。","坐令野人破屋壁，万里风烟生咫尺。"],"title":"谢随庵赵牧之墨竹"}
