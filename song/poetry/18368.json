{"author":"吴芾","id":18368,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["君去经春未得还，老夫幽恨满春山。","海棠花过乖同赏，杨柳阴成阻共攀。","对月有谁陪笑傲，临流惟影伴清闲。","何时策杖来过我，把酒论文一解颜。"],"title":"和世同见怀"}
