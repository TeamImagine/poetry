{"author":"释延寿","id":143,"strains":["仄仄平平平仄平，仄仄○○仄仄平。","平仄平平平仄仄，平平平仄仄○○。","○平仄仄平平仄，仄仄平平仄仄平。","平仄平平仄仄仄，平平仄仄仄平○。"],"paragraphs":["绿柳堤边春色多，数树重重袅翠萝。","红白花枝争鬭发，晴阴天气半相和。","中山谩醉千壶酒，易水徒悲一曲歌。","尘世无凭唯道外，荣枯瞬息尽消磨。"],"title":"山居诗  其六二"}
