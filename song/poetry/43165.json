{"author":"范成大","id":43165,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["留连银烛照金荷，肠断华年一掷梭。","月姊有情难独夜，天孙无赖早斜河。","晶晶霜瓦寒生粟，衮衮风帏细涌波。","鸹鹖晓啼鸣鹊散，许多佳景奈愁何。"],"title":"次韵即席"}
