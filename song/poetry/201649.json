{"author":"彭汝砺","id":201649,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["东南路迳走江淮，万里波声日夜回。","流水会将孤梦去，游鳞不寄尺书来。","风吹云影东西散，雨点花枝在处开。","节物伤人心总碎，一春归兴满兰陔。"],"title":"寄济叔兄长"}
