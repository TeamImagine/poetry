{"author":"刘攽","id":182962,"strains":["○平仄仄平，仄仄平仄平。","平仄仄平仄，平仄平平平。","○平仄○平，仄仄平平平。","仄仄仄仄○，平平平仄平。","仄平平平平，仄仄平平○。","平平仄平平，仄仄平平平。","仄仄仄仄平，平平仄平平。"],"paragraphs":["重生世所同，徇利良独愚。","嗟彼纬萧子，安事千金珠。","沈身九重渊，脱死骊龙胡。","得失觉寐间，危哉悲矣夫。","九方焉知祥，梱也终奚如。","虽同国君仓，乃在渠公衢。","馁也命使然，颜原亦多娱。"],"title":"杂诗  其一"}
