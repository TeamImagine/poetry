{"author":"李彭","id":233330,"strains":["仄仄平平平仄平，平平平仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["五柳先生同旧科，壶觞终日盼庭柯。","一行作吏事皆废，三径就荒君若何。","问字有谁堪载酒，谈经许我或操戈。","平生独自赏音者，听此殷勤劳者歌。"],"title":"寄刘壮舆将赴唐州仪曹"}
