{"author":"周必大","id":50343,"strains":["平平平仄平，仄○仄平仄。","仄平仄平仄，平仄仄平仄。","平平平仄仄，仄仄仄平仄。","平平仄平仄，仄仄平○仄。","平平仄○仄，○仄仄平仄。","仄仄平平仄，仄仄平仄仄。","仄○仄平平，平仄仄平仄。"],"paragraphs":["荒淫吴以颠，战胜越云吉。","是非两安在，阡陌眇萧瑟。","公来开别墅，草莽手爬栉。","阴晴及寒暑，每到皆胜日。","新诗吊兴废，收拾满箱帙。","有客师元亮，甫谢彭泽秩。","幸分北窗风，容此易安膝。"],"title":"和范至能舍人农圃堂韵"}
