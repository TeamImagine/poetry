{"author":"郑刚中","id":252359,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄仄平平仄平。","仄仄平平仄平仄，平平平仄仄平平。"],"paragraphs":["帝恩容贷比天宽，天见孤臣涕泪潸。","数日得看书半卷，一身犹占屋三间。","团团便是故乡月，叠叠只如东越山。","第引沧浪澡心骨，尧云终自不违颜。"],"title":"偶书"}
