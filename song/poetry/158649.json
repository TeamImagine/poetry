{"author":"赵文","id":158649,"strains":["仄平仄仄○平仄，平仄仄平平仄仄。","仄平仄仄仄平平，仄仄○平平仄仄。","仄平仄仄仄平平，仄平平仄平平平。","平○平仄仄仄仄，仄仄仄仄平平平。","仄仄平平平仄仄，仄○○仄平平仄。","平○平仄仄仄平，平仄平平仄平仄。","平平仄仄仄仄平，仄平仄仄平平平。","平仄平平○仄仄，仄平仄仄仄平○。"],"paragraphs":["老瞒智计笼天下，歌舞未终铜雀夜。","可怜用破一生心，不及当时台上瓦。","屑金作瓦费精神，那知身后旋成尘。","流传千百仅一二，付与所不知何人。","快阁仙人谀墓得，品题更费东坡墨。","研磨辛苦政未休，怜尔何年返真宅。","摩挲岁月白发生，建安七子俱雕零。","安得春醪三万斛，醉来快写短歌行。"],"title":"铜雀砚"}
