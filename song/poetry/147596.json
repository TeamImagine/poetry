{"author":"方回","id":147596,"strains":["平平平平仄，仄仄○○○。","平仄仄平仄，仄仄仄仄平。","平仄仄仄仄，平仄○平平。","仄仄平仄仄，仄仄平平平。","仄仄平仄平，仄仄平仄平。","平仄仄○仄，仄仄平平平。","仄平平仄仄，仄仄仄仄○。","仄○仄仄平，仄平平平平。","平平仄仄仄，○仄平仄平。","仄仄仄仄仄，平平仄仄仄。","平仄仄仄○，平仄平仄仄。","仄仄仄仄平，平平仄仄平。"],"paragraphs":["兹为何人宅，桂柏犹苍苍。","楼阁已倾卸，下有室与堂。","窗户半拆卸，髹漆留余光。","釜去存破灶，画剥欹颓墙。","想见全盛时，日夜崇豆觞。","书塾在其左，子弟声琅琅。","问今安所往，岂不有死丧。","死丧则不然，避兵移他乡。","他乡亦不远，深阻逾磵冈。","自古有避地，兵来尚可避。","惟有避役难，追逮穷所至。","昔住大宅人，今为忍冻民。"],"title":"废宅叹"}
