{"author":"周孚","id":63408,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["相从尝恨十年迟，握手匆匆每日疑。","风艇烟帆还此日，隙灯篱井定何时。","试看子学犹难售，须信吾穷未易医。","千里同风杜夫子，可能时寄弹丸诗。"],"title":"送廷藻兼呈楚州通守杜丈"}
