{"author":"周必大","id":50330,"strains":["仄平仄仄仄平平，仄仄平仄仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["寿杯又是酌流霞，醉眼还醒讲殿茶。","举世甿谣思旧德，隔年诗谶托新芽。","汉帷果庆登三杰，胡幕何愁不一家。","赐也多言如屡中，合分龙餠示旌嘉。"],"title":"去夏邦衡胡侍郎生日尝因茶诗致善颂其语果验再赋一篇为大用长生之祝且求赐茗作润笔"}
