{"author":"赵汝鐩","id":98022,"strains":["平平仄仄平平平，平平仄○平平平。","平平仄仄平平仄，仄平平仄平仄平。","○平仄仄平仄仄，仄平仄仄平仄仄。","仄平仄仄仄平仄，仄仄平仄仄平仄。"],"paragraphs":["阴云议雪风飕飕，黄沙翳暝征人愁。","渔家假宿休疲骨，败芦纫壁茅盖头。","行营鼓角声动地，钓翁不惯皆掩耳。","刺船火急入葭苇，问讯鸥鹭莫惊起。"],"title":"宿康口渔家"}
