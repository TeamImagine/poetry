{"author":"张枢","id":151544,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["今古茅山是胜游，秀峰突兀绕沧洲。","云含老树迷还散，石拥甘泉咽复留。","未见岩风晨下鹤，祇闻涧月夜鸣蜩。","道人不是悲秋客，黄菊丹枫相对愁。"],"title":"茅山"}
