{"author":"陆游","id":37315,"strains":["平平仄仄仄，仄仄仄仄仄。","平平仄平仄，平仄仄仄仄。","平平平仄仄，仄仄○仄仄。","平平仄○仄，仄平平仄仄。","平平平平仄，仄仄仄仄仄。","仄平仄仄仄，仄仄仄平仄。","平平仄仄仄，平平仄○仄。","仄仄平仄平，平仄平仄仄。"],"paragraphs":["儒生不自贵，执艺等卜祝。","诗书定何物，为汝市爵禄。","唐虞虽日远，凛凛犹在目。","谁能举其要，治功端可复。","平生粗知此，俛仰发已秃。","一豪不获施，老病死岩谷。","安知万世后，终无可封俗。","愿广稽古心，端拱咨岳牧。"],"title":"雨夜书感二首  其二"}
