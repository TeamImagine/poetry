{"author":"释智圆","id":221320,"strains":["平平仄仄平，仄平仄仄平。","仄仄平平平，仄仄○平平。","平仄仄仄仄，仄仄○平平。","仄仄仄仄平，仄仄仄仄○。","平平仄仄仄，平平平仄平。","仄仄○平平，仄仄仄仄○。","平仄平平○，○○仄仄平。"],"paragraphs":["良工采峄桐，斵为绿绮琴。","一奏还淳风，再奏和人心。","君子不暂去，所贵禁奢淫。","后世惑郑声，此道遂陆沈。","朱丝鼠潜啮，金徽尘暗侵。","冷落横闲窗，弃置岁已深。","安得师襄弹，重闻大古音。"],"title":"古琴诗"}
