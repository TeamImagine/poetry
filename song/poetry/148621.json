{"author":"方回","id":148621,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["红尘回首即蓬莱，辛苦龙门枉曝鳃。","道与时行谁不愿，心为形役自堪哀。","闲观刘项临棋局，笑挹羲农入酒杯。","欲乞长年仗青鸟，三危天远肯重来。"],"title":"寄题赵高士委顺山房"}
