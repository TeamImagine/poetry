{"author":"卢纶","id":6905,"strains":["平平○仄仄，平仄平平仄。","仄仄仄○平，平○仄平仄。","平平仄平仄，仄仄平○仄。","仄仄仄○○，平平仄平仄。","平平仄平○，仄仄○平仄。","仄仄仄平平，平平仄平仄。","仄平仄平仄，仄仄平平仄。","仄仄仄○平，平平仄平仄。","平平仄平仄，仄仄平平仄。","仄仄仄平平，平平仄○仄。","平平仄仄仄，仄仄仄平仄。","仄仄平平平，平平仄平仄。"],"paragraphs":["忧来思远望，高处殊非惬。","夜露湿苍山，秋陂满黄叶。","人随雁迢遰，栈与云重叠。","骨肉暂分离，形神遂疲薾。","红旌渭阳骑，几日劳登涉。","蜀道蔼松筠，巴江盛舟檝。","小生即何限，简诲偏盈箧。","旧恨尚填膺，新悲复萦睫。","因求种瓜利，自喜归耕捷。","井臼赖依邻，儿童亦胜汲。","尘容不在照，雪鬓那堪镊。","唯有飡霞心，知夫与天接。"],"title":"秋中野望寄舍弟绶兼令呈上西川尚书舅"}
