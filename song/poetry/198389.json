{"author":"苏辙","id":198389,"strains":["平平仄仄仄平平，平仄平平平仄平。","仄仄平仄平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["山林瘴雾老难堪，归去中原荼亦甘。","有命谁令终返北，无心自笑欲巢南。","蛮音惯习疑伧语，脾病萦缠带岭岚。","手挹祖师清净水，不嫌白发照毵毵。"],"title":"和子瞻过岭"}
