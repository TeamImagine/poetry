{"author":"王迈","id":107668,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["好是橙黄橘绿时，津津黄色上双眉。","十为良月阳将长，一索成男喜可知。","南外□房开宅相，西清荷橐长孙枝。","青春拾芥收科第，须记麟庠客有诗。"],"title":"贺陈讲书谋仲诹璋庆"}
