{"author":"杨亿","id":210421,"strains":["仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["再入蓬丘席未暖，飘飘又建隼旟行。","交朋莫惜河梁别，乡曲初期昼锦荣。","竹箭波声随一棹，斧柯山色对双旌。","子牟江海心应在，频上高楼望帝京。"],"title":"史馆阮比部知衢州因归建阳别墅二首  其一"}
