{"author":"赵蕃","id":74829,"strains":["平仄平平仄仄平，仄平平仄仄平平。","平平仄仄平平仄，平仄平平仄平平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["门第违离又一冬，素书寥阔便艰通。","身随回雁辞湘水，官许骑馿看华峰。","人笑半生耽落拓，自欣三径著疏慵。","顾惭囊粟无功受，勤动终年是老农。"],"title":"寄林运使三首  其二"}
