{"author":"邹浩","id":220659,"strains":["平仄平平平，仄○仄平仄。","平仄仄平平，仄平平仄仄。","平○平仄平，仄仄平平仄。","平平仄平平，○○仄○仄。","仄仄平平平，平平仄平仄。","平平平仄平，平○平仄仄。","平平仄平平，仄仄平仄仄。","仄仄平○平，仄仄○仄仄。","仄平仄仄○，仄仄平仄仄。","平仄？仄平，平平平仄仄。"],"paragraphs":["箪食凄穷阎，彩衣焕华屋。","公子谢群居，几年羊胛熟。","逢迎纷故人，趣异终疑独。","精诚洞虚无，相应比如竹。","不羡春风前，流莺啭乔木。","勤勤通昔心，全胜书一束。","胡然亦神游，邂逅同梦鹿。","夜旦环中来，梦觉更主仆。","只今所见闻，转手惊莫复。","冰释倘未能，兹焉良可烛。"],"title":"次韵仲孺梦与世美诸友同集"}
