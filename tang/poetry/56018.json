{"author":"李白","id":56018,"strains":["仄仄平仄平○平，平平仄仄平○平。","平平平平仄仄仄，平仄平仄○平○。","平平仄仄仄仄仄，仄仄仄仄平平平。","平仄仄○仄仄仄，仄平仄仄仄仄仄。","仄平平仄○仄平，平仄平平平仄平。","仄平仄仄仄平仄，仄仄仄仄平平平。"],"paragraphs":["白酒新熟山中归，黄鸡啄黍秋正肥。","呼童烹鸡酌白酒，儿女嬉笑牵人衣。","高歌取醉欲自慰，起舞落日争光辉。","游说万乘苦不早，着鞭跨马涉远道。","会稽愚妇轻买臣，余亦辞家西入秦。","仰天大笑出门去，我辈岂是蓬蒿人。"],"title":"南陵别儿童入京"}
