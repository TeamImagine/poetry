{"author":"刘克庄","id":115980,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["甫入乌台宾客贺，举朝侧耳听抨弹。","臣方抗奏婴龙颔，上已批依免豸冠。","皦日方中宁有蔽，佞山一拔了无难。","追攀老艾吾安敢，聊喜词臣不辱官。"],"title":"耄志十首  其三"}
