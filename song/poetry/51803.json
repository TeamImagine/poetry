{"author":"喻良能","id":51803,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["晓雨初过溽暑收，微云澹月作新秋。","清风政对三休阁，绝景还思八咏楼。","缑岭当年乘白鹤，银河此夕渡痴牛。","寿觞一举烘堂乐，净洗胸中万斛愁。"],"title":"次韵林参议七月七日见示新作"}
