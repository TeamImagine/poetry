{"author":"韩驹","id":237218,"strains":["仄仄平平仄仄平，仄平平仄仄平平。","平平仄仄平平仄，仄平平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["马革包尸誓此生，岂知今日塞尘清。","强随举子论兵要，直为君王下诏明。","老将犹能贾余勇，少年未分怯先声。","元戎十乘他时事，莫厌边亭夜报更。"],"title":"次韵王给事观殿试唱名  其二"}
