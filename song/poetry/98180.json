{"author":"赵汝鐩","id":98180,"strains":["平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["梢子商量乘早泊，向前十里不逢村。","卸帆敛柁依山脚，系缆添桩傍树根。","月魄知风昏有晕，秋光入水浄无痕。","五更露下欺孤枕，忽听新鸿更断魂。"],"title":"泊舟周家步"}
