{"author":"张舜民","id":196318,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["才士生平多薄命，文章自昔少知音。","增添行李妨为客，搜搅肝肠枉用心。","高阁书存终覆瓿，长门赋丽偶遗金。","云台幸有功名望，何必孜孜泥古今。"],"title":"还卷答徐长官"}
