{"author":"陆游","id":40072,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["客至何曾共剧谈，行藏独有老农谙。","觅官肯信山居乐，食淡方知饭味甘。","一脉泉通浇药圃，万重云锁钓鱼庵。","好奇自笑心无厌，行遍江南忆剑南。"],"title":"山居"}
