{"author":"王禹偁","id":177283,"strains":["仄仄仄平仄，仄仄仄平平。","平仄平平仄，仄仄○平平。","仄平平平仄，仄仄○仄平。","平平仄仄仄，平仄平平平。","平仄平仄平，仄平○仄平。","平仄平仄平，仄仄○平平。","平仄仄平平，平仄○平○。","仄仄平平仄，仄仄平平平。","仄仄仄平仄，平仄平仄平。","仄平仄仄仄，仄平平○平。"],"paragraphs":["女命在于色，士命在于才。","无色无才者，未死如尘灰。","虎丘真娘墓，止是空土堆。","香魂与腻骨，销散随黄埃。","何事千百年，一名长在哉。","吴越多妇人，死即藏山隈。","无色固无名，丘冢空崔嵬。","唯此真娘墓，客到情徘徊。","我是好名士，为尔倾一杯。","我非好色者，后人无相咍。"],"title":"真娘墓"}
