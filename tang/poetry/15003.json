{"author":"白居易","id":15003,"strains":["仄平仄平平，仄仄仄平平。","平平仄仄仄，仄仄○平○。","仄平平仄平，仄仄平平平。","仄平平平仄，仄仄○平平。","仄平仄仄○，平仄仄平○。","平平平仄仄，仄仄平仄平。","仄平仄平仄，仄仄○平○。"],"paragraphs":["楚怀放灵均，国政亦荒淫。","彷徨未忍决，绕泽行悲吟。","汉文疑贾生，谪置湘之阴。","是时刑方措，此去难为心。","士生一代间，谁不有浮沈。","良时真可惜，乱世何足钦。","乃知汨罗恨，未抵长沙深。"],"title":"读史五首 一"}
