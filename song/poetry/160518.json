{"author":"黄庚","id":160518,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["十年湖海叹飘零，晚景投闲百念轻。","看水看山真有味，学书学剑恨无成。","竹风吟晓诗情动，梧雨敲秋客梦惊。","老傍人门非久计，不如归去学渊明。"],"title":"书怀奉简兰若提举"}
