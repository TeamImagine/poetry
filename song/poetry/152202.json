{"author":"方一夔","id":152202,"strains":["平平仄平仄仄平，平平平仄平仄平。","○平平仄仄平仄，仄仄仄仄平○○。","仄平平仄仄平仄，平平仄仄平平仄。","仄平仄○仄平仄，仄○仄仄仄平仄。","○平仄仄平○平，仄仄仄平平平平。","仄○仄仄仄仄仄，仄平仄仄平平平。","仄平仄仄平○仄，仄平平仄平平仄。","仄仄平平仄仄平，○平仄仄平平仄。","平平仄仄仄平平，仄仄？平仄仄平。","仄平仄仄仄仄仄，仄平仄仄仄仄平。","仄平平仄平平仄，仄平仄仄仄○仄。","仄平平仄平平平，仄平仄仄○平仄。"],"paragraphs":["明妃去时载橐𫘞，金环珠络红锦靴。","燕支山北万蹄马，半夜剑槊锵横磨。","老胡须鼻极殊状，黄羊乳酪毡裘帐。","此生赋分逐飞走，一回坐起一惆怅。","当初自恃颜如花，不嫁比邻来天家。","掖庭咫尺隔万里，十年不复逢宫车。","画工不信能相误，一朝流落天涯去。","汉使年年去复来，长安不见低烟雾。","寒沙击面雁飞秋，手抱琵琶泪暗流。","上弦冷冷写妾苦，下弦切切写汉羞。","妾身生死何须道，汉人嫁我结和好。","曲终谁是知音人，断魂去作坟头草。"],"title":"明妃曲"}
