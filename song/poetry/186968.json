{"author":"刘摰","id":186968,"strains":["平平仄仄平平仄，仄仄○平平仄仄。","平平仄仄平平平，仄仄平平仄平仄。","仄平仄仄仄平平，仄仄平○○仄仄。","○平○仄平平平，仄仄平平仄平仄。","平平○平平仄仄，平仄平平仄平○。","平○平仄平平○，仄仄平平仄○仄。","仄仄仄仄平平平，○仄仄仄平仄仄。","仄平仄仄仄平平，平仄平平平仄仄。","平平平仄仄平平，仄仄平平平仄仄。","仄平平仄仄仄仄，平仄○平仄平○。","平平平仄平仄平，平平仄平仄平仄。","平○仄仄仄仄仄，仄仄平平仄平仄。","仄○仄仄平平平，平仄平平仄平仄。","平仄平仄平○平，仄仄平平仄平仄。","平○仄平○平仄，○○平平仄平仄。","仄平仄仄○平仄，平仄平平仄平仄。"],"paragraphs":["新堤洛水东风峭，下入长淮春浩渺。","淮南使者蓬莱仙，叠鼓鸣铙画船晓。","旦时契阔慕声名，晚岁绸缪亲纻缟。","磨铅并直登瀛州，对案同厅佐京兆。","青蒿长松惭异质，流水高山喜同调。","虽当倥偬喧嚣中，不废樽罍与吟啸。","岁月扑面来纷纷，冠盖送客声扰扰。","北园去岁赋红梅，南浦今春歌碧草。","黄金龙节使光华，白面书生才缥缈。","世高台阁与省府，偏历从容誉清劭。","投虚余刃无足为，澄清百城付谈笑。","时行有命又有义，所遇何多亦何少。","未应刻意怀轩裳，知有高情在鱼鸟。","黄鹄千岁凌长风，奈此沙边老鸧鸨。","朝廷羽仪重人物，行闻追锋赐严召。","玉音寄我其无忘，时有归鸿下云表。"],"title":"送蔡景繁赴淮南运使"}
