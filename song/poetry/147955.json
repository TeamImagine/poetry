{"author":"方回","id":147955,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["虽微风物似扬州，茧栗初红已遽休。","插戴端宜谁粉面，夺攘无奈众苍头。","未知相谑真何谓，不许当阶略少留。","玉爵彩云谙往事，可因尤物作闲愁。"],"title":"芍药十丛近千蕊客饮散一夕而空"}
