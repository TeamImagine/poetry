{"author":"华镇","id":212110,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["大屏元侯重荐论，自惭蹇浅匪多闻。","已当壮齿逢清世，敢向南山恋白云。","宴以笙簧终永日，宠将珠玉焕新文。","愿凭陶铸冲天去，黄阁门前拜使君。"],"title":"用韵谢越帅程给事"}
