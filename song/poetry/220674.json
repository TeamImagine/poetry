{"author":"邹浩","id":220674,"strains":["平仄仄平平仄平平仄○，仄平仄仄平○○。","○○平仄仄平仄，○平仄仄平平平。","仄平平仄平仄仄，仄仄平平仄仄仄。","平平仄仄平仄平，仄仄○平仄仄仄。","平平仄仄平仄平，仄平仄仄平○平。","平平仄仄仄○仄，平仄仄仄平平平。","平平仄仄仄仄仄，平平○仄○平平。","平平仄仄仄仄仄，平平仄仄○平平。","平平平仄仄平仄，○仄平○平仄平。","平仄平，平仄○，平平仄仄仄仄平，仄平仄仄平仄平。"],"paragraphs":["君不见朱公托身天地中，四方万货常憧憧。","其间双璧最奇宝，分明日月生西东。","问公酬价初几所，一者千金一半此。","精神肉好非不同，侧视裁差厚薄耳。","公心夙悟谁得窥，但无故槖无留赀。","交贫族远富衣食，高义日与清风驰。","梁人有狱久不决，君臣相顾空嚬眉。","公来答问只一语，群疑亟判如蓍龟。","须知成效异霄壌，颇恨儒冠多失之。","多失之，胡弗思，他年薄俗待尔移，奈何璧价先自亏。"],"title":"双璧歌寄马叔宝"}
