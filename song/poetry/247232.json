{"author":"吕本中","id":247232,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄平平平仄仄平。","仄仄平平平仄仄，平平平仄仄平平。"],"paragraphs":["旌旗摩日甲生光，俘馘黄巾第几方。","灭贼未须占鬬蚁，破胡行且见神狼。","燕然刻石功昭汉，太华题诗事后唐。","从此儿童传姓氏，风流何止继韩康。"],"title":"闻岳侯破贺州贼次韩端卿韵"}
