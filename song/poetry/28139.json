{"author":"洪适","id":28139,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["黄堂清兴动官梅，遥望花林首屡回。","命驾许同狂客往，舒笺频有好诗催。","空怀月观横千影，趁取山宫举一杯。","为语东皇相假借，莫教零乱点苍苔。"],"title":"次韵曾宏父欲赏山宫梅花"}
