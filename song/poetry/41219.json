{"author":"陆游","id":41219,"strains":["平平○平平，仄仄平仄仄。","平平仄仄仄，平平仄平仄。","平平仄平○，仄仄仄○仄。","仄仄平仄○，仄仄平平仄。","仄平平仄仄，仄仄仄仄仄。","？平平仄仄，○仄仄仄仄。","平仄○平平，平仄仄仄仄。","平仄仄平平，平平○仄仄。"],"paragraphs":["常年看花时，辄苦风雨厄。","今年独异此，游人满阡陌。","翩翩出联骑，往往醉堕帻。","转盼桃杏空，遂见辛夷坼。","海棠尤可念，不耐暖日炙。","胭脂成白雪，其意亦自惜。","曾未淹旬时，春事欲扫迹。","安得爱花心，坚顽如铁石。"],"title":"春晴暄甚花开略无余矣赋以寓感"}
