{"author":"赵孟坚","id":129030,"strains":["仄仄仄○○，平平平仄仄。","平平仄仄平，仄仄仄○仄。","平○仄仄○，平仄仄平仄。","平平仄平平，平平仄平仄。","仄平平仄仄，平仄○平仄。","仄平平仄平，仄仄平仄仄。","仄平仄仄平，仄仄仄仄仄。","平平平平平，仄仄平平○。","仄仄○平平，仄平仄○仄。","仄仄仄仄平，○平仄仄仄。","仄仄○仄平，○仄仄平仄。","仄平仄○平，平仄平平○。","仄仄仄平平，仄仄仄平仄。","平平仄平平，仄平仄平仄。","平平仄○平，○仄仄仄仄。","平仄○仄平，仄仄平仄仄。","仄仄仄平平，仄平○仄仄。","仄仄平仄平，平平仄平仄。"],"paragraphs":["夜雪合三更，昆仑兵密渡。","常时喜慨谈，此夕若亲睹。","杯行数已长，谈辩气掀举。","微酣上篮舆，迢迢向归路。","出门林尽白，飞雪正零舞。","苦寒嗟仆夫，鳖跛良窘步。","北风恶打头，灭烛失四顾。","平生功名心，每作艰危虑。","小试应危机，却舆自行去。","脚力幸未衰，乘之酒力怒。","踏雪如踏云，了不见辛苦。","尚奚畏泥涂，宁恤双靴污。","仆失莫余追，瞥若肘生羽。","鶱腾甫登桥，健翎已逾兔。","还归坐中堂，长啸默不语。","丝鬓且勿生，未谓余不武。","夜雪向桑干，立勋期晚暮。","凛凛金石心，捐躯事明主。"],"title":"夜饮归戏作"}
