{"author":"施枢","id":131716,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["不辞巇险访龙潭，潭底无穷碧似蓝。","乱石鸣滩溪过九，飞泉泻瀑堑分三。","虽然道士能相引，不比樵人得尽谙。","怊怅飞桥无路到，乘风应许御云骖。"],"title":"东天目  其一"}
