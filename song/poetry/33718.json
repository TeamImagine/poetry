{"author":"陆游","id":33718,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["暗浪冲舟鞺鞳声，夷陵城下正三更。","十分倾酒禁风力，一点无云祟月明。","久坐不知衣露湿，浩歌时有水禽惊。","诗成莫驾长鲸去，自是虚皇白玉京。"],"title":"江上观月"}
