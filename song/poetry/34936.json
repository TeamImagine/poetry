{"author":"陆游","id":34936,"strains":["仄仄仄平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此夕几年无此情，碧天万里月徐行。","官垆卖酒倾千斛，市里行歌彻五更。","潼酪独烹僧钵美，瑠璃闲照佛龛明。","颓然坐睡君无笑，宝马香车事隔生。"],"title":"丁未上元月色达晓如昼予斋居属贰车领客"}
