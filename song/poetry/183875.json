{"author":"刘攽","id":183875,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["松有乔林桂有丛，石梯苔壁兴无穷。","快心叠嶂云如扫，会意澄波日正中。","修竹缘崖高竦竦，早梅飘雪细珑珑。","狂吟大叫青冥外，惊看渔郎下钓筒。"],"title":"承天寺翠景亭  其二"}
