{"author":"谢枋得","id":147291,"strains":["平仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["千古兴亡我尽知，一家消息又何疑。","古来圣哲少才子，世乱英雄多义儿。","靖节少陵能自解，孔明王猛使人悲。","只虞错改金根字，焉用城南劝学诗。"],"title":"示儿二首  其二"}
