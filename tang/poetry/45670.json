{"author":"孙逖","id":45670,"strains":["仄仄○平仄，○平仄仄平。","仄平○仄仄，平仄仄○平。","仄仄○平仄，平平仄仄平。","平○平仄仄，仄仄仄平平。","仄仄平平仄，平平○仄○。","仄平平仄仄，仄仄仄平○。","仄仄平平○，○平仄仄平。","平○仄平仄，平仄仄平平。","平仄平平仄，平○仄仄平。","平○仄平仄，平仄仄平平。"],"paragraphs":["郡府乘休日，王城访道初。","觉花迎步履，香草藉行车。","倚阁观无际，寻山坐太虚。","岩空迷禹迹，海静望秦余。","翡翠巢珠网，鹍鸡间绮疏。","地灵资净土，水若护真如。","宝树谁攀折，禅云自卷舒。","晴分五湖势，烟合九夷居。","生灭纷无象，窥临已得鱼。","尝闻宝刀赠，今日奉琼琚。"],"title":"和崔司马登称心山寺"}
