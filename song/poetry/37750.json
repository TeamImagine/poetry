{"author":"陆游","id":37750,"strains":["仄仄仄仄平，仄仄○仄仄。","平平仄平仄，仄平仄仄仄。","仄平仄平○，平仄仄仄仄。","平○仄仄仄，仄仄仄仄仄。","平平仄仄仄，平平仄平仄。","平平仄平仄，平仄仄仄仄。","仄平仄平仄，仄仄仄平仄。","平仄仄仄平，平○○○仄。"],"paragraphs":["久病少睡眠，往往中夕起。","呼灯取书读，不能尽数纸。","喟然置之叹，生世后阙里。","持蠡欲测海，遽复迫老死。","人生各有业，唐虞本吾事。","诗书脱秦厄，天意固在此。","异端塞穹壤，作俑孰为始。","神禹逝不还，吾其如洚水。"],"title":"秋夜读书示儿子"}
