{"author":"赵蕃","id":76621,"strains":["仄仄仄平仄，平平仄仄仄。","仄平平仄仄，仄仄仄○平。","仄仄○平仄，平平仄仄平。","平平平仄仄，仄仄仄平平。","仄仄平○仄，平平仄仄○。","平平○平仄，仄仄仄平平。","仄仄平○仄，○○仄仄○。","○平平仄仄，仄仄仄平平。","平仄平平仄，平平仄仄平。","仄平○仄仄，仄仄仄平平。"],"paragraphs":["夏日苦炎热，秋风洒静便。","一年还欲尽，万事不如前。","触目长昏雾，忧心抵瘴烟。","诗人吁养鬼，烈士怅飞鸢。","本意多闲暇，何为亦纠缠。","阴风听门壮，积雪见山巅。","蜡屐遥思著，荷衣猛欲牵。","当君开卷读，是我枕书眠。","酬唱何寥落，乖违易岁年。","亦为当有赋，枉赠忽同然。"],"title":"次韵何叔信雪夜"}
