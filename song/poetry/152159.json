{"author":"方一夔","id":152159,"strains":["平仄平仄平，仄仄仄仄仄。","仄平○仄仄，仄仄平平仄。","○平仄○○，仄仄仄平仄。","仄平平仄平，○仄平仄仄。","平平仄仄平，平仄平平仄。","平平平仄仄，仄仄仄平○。","○平仄平仄，仄○仄平○。","○○平平仄，仄仄○○仄。","仄仄仄仄平，平仄仄平仄。","仄平仄平仄，平仄仄○仄。","平平仄○仄，平仄仄平仄。","平平仄仄仄，仄仄平平仄。","仄仄平平平，仄仄平仄仄。","平平仄平平，仄仄仄仄仄。"],"paragraphs":["仙鹤来富春，造次欲手控。","偶然留一吷，唤醒千年梦。","兴来屡相过，小醉侧春瓮。","笑谈惊座人，输泻无底洞。","森然栝柏材，曾伴扬州贡。","班门无弃物，一睨果奇中。","当今构廊庙，况闻栋桴空。","行看飞腾去，不待吹嘘送。","我亦懒散人，笺注鄙玄众。","向何写怀抱，清苦等吟哢。","诗来出其右，云月困朝弄。","风檐数四读，愈我岑岑痛。","复作摩天飞，不鬭鸡鹜哄。","何时款君门，共把果下鞚。"],"title":"再叠前韵别鹤峰"}
