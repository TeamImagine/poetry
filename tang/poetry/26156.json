{"author":"温庭筠","id":26156,"strains":["仄平仄平平，平仄○平平。","平平仄○仄，仄仄仄○平。","平平仄平仄，仄仄平平仄。","平平平平仄，仄仄平平仄。","平平平仄平，仄仄仄○平。","仄平仄仄仄，○平平仄平。","仄平平仄仄，平仄平○仄。","仄仄仄平平，仄平平仄仄。","平平平仄平，仄仄仄平平。","平○仄平仄，○仄仄平平。","仄仄平仄仄，平平平仄仄。","○仄仄仄平，平平仄平仄。","平○仄仄平，仄仄平平平。","仄平仄平仄，平仄仄平平。","仄仄平仄仄，平平仄平仄。","平平○仄平，仄仄平平仄。"],"paragraphs":["起来望南山，山火烧山田。","微红夕如灭，短焰复相连。","差差向岩石，冉冉凌青壁。","低随回风尽，远照檐茅赤。","邻翁能楚言，倚插欲澘然。","自言楚越俗，烧畬为早田。","豆苗虫促促，篱上花当屋。","废栈豕归栏，广场鸡啄粟。","新年春雨晴，处处赛神声。","持钱就人卜，敲瓦隔林鸣。","卜得山上卦，归来桑枣下。","吹火向白茅，腰镰映赪蔗。","风驱槲叶烟，槲树连平山。","迸星拂霞外，飞烬落堦前。","仰面呻复嚏，鸦娘咒丰岁。","谁知苍翠容，尽作官家税。"],"title":"烧歌"}
