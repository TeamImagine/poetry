{"author":"李新","id":223118,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["本来卿伯籍神霄，时与群仙立舜朝。","邂逅吹笙云鹤并，等闲飞舄海天遥。","在公载燕方称寿，厥日惟人只隔宵。","黄阁年年春酒熟，商山皓首却烦招。"],"title":"寿王提举二首  其二"}
