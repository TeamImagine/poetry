{"author":"虞俦","id":62059,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["泮水分明记旧游，上丁祠事得重修。","音遗金石疑犹在，菜有蘋蘩信可羞。","老我今惭郡文学，诸生试觅汜乡侯。","缅怀安定规模远，杰阁城西最上头。"],"title":"丙辰二月上丁释奠致斋于经史阁呈郡僚"}
