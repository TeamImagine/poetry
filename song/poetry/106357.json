{"author":"程公许","id":106357,"strains":["仄仄平仄仄，平仄仄仄平。","仄平仄仄平，平平仄仄平。","平仄仄仄仄，平平仄平平。","平○平仄平，平平平仄平。","○平仄○平，仄仄仄仄平。","平仄仄仄仄，仄平仄平平。"],"paragraphs":["晓案环吏牍，朱墨勘舛差。","自公借隙光，书函眩眼花。","千里有命驾，同心乐无涯。","秋空霜月明，秋山云气佳。","留连忽重阳，列坐粲九华。","良会不可失，醉酣整乌纱。"],"title":"县斋秋怀  其八"}
