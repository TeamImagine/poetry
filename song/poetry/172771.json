{"author":"蓝谏矾","id":172771,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["一上危亭倚翠微，旷然怀抱失尘机。","天遥流水分明去，野阔轻云自在飞。","岁景又看梅已落，乡心还见雁将归。","纷纷战国无穷事，今日谁能说是非。"],"title":"广胜寺"}
