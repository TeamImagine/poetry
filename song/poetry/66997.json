{"author":"楼钥","id":66997,"strains":["平平仄仄仄平平，仄仄平平仄仄平。","仄仄平平平平仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["曾为假吏到燕山，送子长征不作难。","故国能无叹禾黍，中原应欲睹衣冠。","黑甜软饱宜加爱，红皱黄团止可观。","行矣勿为儿女恋，指期良月待君还。"],"title":"送蒋甥若水使属北行"}
