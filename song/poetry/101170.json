{"author":"韩琦","id":101170,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["晓乘轻凛上平冈，西款亲茔一舍强。","带霭远峰时隐见，半霜残叶杂青黄。","来牟渴雨空成陇，宾雁冲云自著行。","此日初冬严祀事，只增凄惕不夸乡。"],"title":"初冬祀坟二首  其一"}
