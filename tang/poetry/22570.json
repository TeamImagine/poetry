{"author":"李商隐","id":22570,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["湘波如泪色漻缪，楚厉迷魂逐恨遥。","枫树夜猿愁自断，女萝山鬼语相邀。","空归腐败犹难复，更困腥臊岂易招。","但使故乡三户在，彩丝谁惜惧长蛟。"],"title":"楚宫"}
