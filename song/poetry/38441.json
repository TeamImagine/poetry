{"author":"陆游","id":38441,"strains":["仄平仄仄○平仄，平仄仄平平仄仄。","平平平仄平○平，仄仄仄平仄仄仄。","平平仄平仄仄仄，仄仄○平平仄仄。","○平○仄平仄平，○仄○平平仄仄。","仄平仄仄仄仄平，平平仄仄平平平。","仄平仄平仄平仄，仄仄平平平仄平。"],"paragraphs":["老农十口传为古，春遇甲申常畏雨。","风来东北云行西，雨势已成那得御。","山阴泆湖二百岁，坐使膏腴成瘠卤。","陂塘遗迹今悉存，叹息当官谁可语。","甲申畏雨古亦然，湖之未废常丰年。","小人那知古来事，不怨豪家惟怨天。"],"title":"甲申雨"}
