{"author":"郭印","id":249729,"strains":["平平平平平，仄平平仄平。","○平平仄平，仄○仄平平。","平仄仄平仄，仄○平平平。","仄平平仄仄，仄仄仄○平。","仄仄平平仄，○仄仄平平。","仄仄平平仄，仄仄仄平平。","仄平仄平仄，平平平仄○。","平○仄仄平，仄仄平平平。","仄仄？仄平，○平仄平平。","仄平仄平仄，平仄仄平平。"],"paragraphs":["名园探梅时，粉苞才半开。","如逢姑射仙，偃蹇下瑶台。","孤洁自天赋，肯听东君媒。","别来今几日，雪片点苍苔。","玉笛谁家子，喷月一声哀。","可惜飞幽馆，不上美人腮。","柳条忽萌动，春风原上回。","芳菲已后时，百卉胡颜哉。","转首𫛸鴂鸣，殷红乱成堆。","却来绿阴下，青子荐琼杯。"],"title":"落梅"}
