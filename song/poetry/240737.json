{"author":"周紫芝","id":240737,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["贫共闲身味转长，雨随农事不相妨。","莫嫌旅枕喧朝梦，要与书檠作夜凉。","黄犊催耕思莽苍，短蓑垂钓念沧浪。","开门更待西南月，无客来分上下床。"],"title":"余既作前诗已而复晴客有诵余旧诗者其略云开门更待西南月无客来分上下床闻之恍然如梦中语漫不省记为何诗也乃和前篇以足之"}
