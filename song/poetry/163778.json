{"author":"于石","id":163778,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["流落天涯偶失群，何心饮啄到江城。","一身去就分南北，四海飘零孰弟兄。","无伴月明惟顾影，欲鸣风惨不成声。","明年回首关山路，依旧团𪢮骨肉情。"],"title":"孤雁"}
