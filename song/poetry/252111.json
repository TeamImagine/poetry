{"author":"郑刚中","id":252111,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["去年我到柳垂金，今日君行柳再阴。","碌碌文书尝共事，匆匆岁月叹分襟。","荐才已见名难掩，送别何辞酒满斟。","梦忆西湖好风物，须烦着意细登临。"],"title":"送仲列王"}
