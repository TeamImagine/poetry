{"author":"蔡戡","id":71406,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["谁遣闲愁百种生，消除惟有酒尊盈。","自知老去风流尽，暂得官闲气味清。","香阁寂寥谩邻女，罗帏调护想宗英。","二君此举宜先罚，大白先浮伯雅兄。"],"title":"用前韵简赵薛二丈  其一"}
