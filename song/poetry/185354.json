{"author":"徐积","id":185354,"strains":["仄仄平平仄，仄仄仄平仄。","平仄平平平，平平平仄仄。","平平仄平仄，平仄平平仄。","仄平仄○平，仄○平仄仄。","平○仄仄平，仄平仄仄仄。","仄平平仄仄，仄仄平○仄。","平平仄平仄，平平○仄仄。","仄平平○仄，仄仄平平仄。","平平平仄仄，○平平仄仄。","仄仄平仄平，仄仄仄平仄。","平平平仄平，○平仄平仄。","○平仄平仄，仄仄平○平。","平平仄平仄，仄○○平○。"],"paragraphs":["我向桃花下，立饮一杯酒。","杯酒先濡须，花香随入口。","花为酒家媪，春作诗翁友。","此时酒量开，酒量添一斗。","君看陌上春，令人笑拍手。","半青篱畔草，半绿畦中韭。","闲乌下牛背，奔豚穿狗窦。","潜身猫相雀，引喙禽呼偶。","包麻邻乞火，穿桑儿饷糗。","物类虽各殊，所乐亦同有。","谁知花下情，犹能忆杨柳。","中心卒无累，外物任相揉。","余方寓之乐，自号闲人叟。"],"title":"花下饮"}
