{"author":"曹勋","id":12953,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄仄仄，仄平仄仄仄平平。"],"paragraphs":["小园花木暖成围，况复轩窗倚翠微。","一槛海棠云锦展，四边山色晓烟飞。","春风烂熳何妨醉，浊酒淋漓任满衣。","甚喜鸣珂肯相访，济川暂舣绿苔矶。"],"title":"处和有诗欲过小圃"}
