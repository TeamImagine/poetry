{"author":"李之仪","id":205249,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["雍容闲雅许君都，万绪相逢一笑无。","休把盛衰观世谛，且将言语共诗图。","人亡人得同吹吷，潮落潮生等据梧。","只恐后庭歌不尽，曲终翻被鬼揶揄。"],"title":"和人见寄二首  其一"}
