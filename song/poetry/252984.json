{"author":"李弥逊","id":252984,"strains":["○平仄仄平平仄，？平仄仄平平仄。","平平平平仄平平，仄仄平平仄○仄。","仄平仄仄平平仄，平○○○仄平仄。","平平仄仄平平平，仄仄平平仄平仄。","仄平仄仄平仄平，仄平仄仄○平平。","平仄平平仄平仄，仄平仄仄平○平。","平平平平平仄平，平平仄仄平平平。","平平仄仄仄仄仄，平仄仄○平仄平。"],"paragraphs":["参军四壁生秋草，鬂毛不似心先老。","终随烟霞学巢由，一室安能事除扫。","竹西旧说青云客，诗思长留意无极。","尘埃不见襄阳山，赖有斯人道消息。","赤心照日青眼明，与君一见输生平。","君去摩天学孤鳯，我今饮海盘长鲸。","云车劙兮风马休，呼儿乞取千金裘。","明朝有句道不得，黄叶满庭无限秋。"],"title":"赠别竹西王彦升居士"}
