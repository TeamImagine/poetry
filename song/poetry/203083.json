{"author":"释道潜","id":203083,"strains":["平平仄仄仄，平仄平平平。","仄平平仄仄，仄仄○平平。","平平仄仄平，仄仄○仄○。","平平仄平仄，仄仄仄平平。","平平仄平仄，○仄平平平。","平平仄仄平，仄仄平仄平。"],"paragraphs":["无为岂不动，无念非刳心。","至人均道妙，与物相浮沉。","青铜一寸明，万象了自分。","何须苦机械，扰扰乱冲襟。","晴窗馥烟篆，衣裓蒙余薰。","超然旷士怀，所得逾古今。"],"title":"无为堂"}
