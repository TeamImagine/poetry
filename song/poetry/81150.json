{"author":"张镃","id":81150,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东风渐放柳遮门，隔水人家聚似村。","渔艇远来夸甫里，僧邻闲过讲慈恩。","花繁惯识蜂情性，昼静初闻燕语言。","病起适逢春正好，莫教诗思却尘昏。"],"title":"次韵潘茂洪春日书怀"}
