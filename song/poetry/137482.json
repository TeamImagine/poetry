{"author":"家铉翁","id":137482,"strains":["仄平○平平仄仄，平仄平平平仄仄。","平○仄仄仄平平，仄仄仄平仄仄仄。","平平仄仄仄○仄，仄平仄仄平平仄。","仄平仄仄仄平平，仄平○○平平仄。","仄平仄平平仄平，仄仄○平仄○仄。","仄仄仄平平仄平，平仄仄仄平○仄。","平○仄平仄仄平，平○平平仄仄仄。","仄平仄仄○○平，仄平仄仄平○仄。","仄○平平仄仄平，仄平平○平仄仄。","平平仄仄平仄平，平仄平平平仄仄。"],"paragraphs":["汉家中郎年七十，霜鬓垂垂人不识。","冬深破屦踏层冰，暑到露头走赤日。","穷坚老壮本分事，百年未死为形役。","洞天九锁郁嵯峨，古来相传神仙宅。","我尝结茅天柱前，屐齿苍苔印行迹。","劫火洞然城郭非，清境不坏还如昔。","安期羡门我辈人，圆峤方壶一咫尺。","梦魂几度如相逢，别来已久知相忆。","愿分仙家九转丹，服之身轻生羽翼。","周游八表任去来，跳出阴阳寒暑域。"],"title":"寄洞霄道友清溪翁"}
