{"author":"杜甫","id":2794,"strains":["仄平仄仄平平平，仄仄平平平仄平。","仄仄平平平？仄，平平仄仄仄平平。","平平平仄平平○，仄仄平平仄○仄。","仄平○仄仄平平，仄仄平平○仄仄。","平平仄仄仄仄平，仄平仄平平仄平。","仄仄○○平仄仄，平平平仄仄○平。"],"paragraphs":["使君意气凌青霄，忆昨欢娱常见招。","细马时鸣金騕袅，佳人屡出董骄饶。","东流江水西飞燕，可惜春光不相见。","愿携王赵两红颜，再骋肌肤如素练。","通泉百里近梓州，请公一来开我愁。","舞处重看花满面，尊前还有锦缠头。"],"title":"春日戏题恼郝使君兄"}
