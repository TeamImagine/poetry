{"author":"邵雍","id":124793,"strains":["平仄平平仄仄平，平仄平仄仄平平。","仄○仄仄平平仄，仄仄仄平仄仄平。","仄仄仄平平仄仄，仄○平仄仄平平。","仄平仄仄平平仄，平仄仄仄仄平平。","仄仄平平平仄仄，仄平平仄仄平平。","平平平仄仄○仄，平○平平平仄○。"],"paragraphs":["何者名为善处身，非唯能武又能文。","可行可止存诸己，或是或非系在人。","遍数古来贤所得，历观天下事须真。","吉凶悔吝生乎动，刚毅木讷近于仁。","易地皆然休计较，不言而信省开陈。","虽居蛮貊亦行矣，无患乡闾情未亲。"],"title":"答友人"}
