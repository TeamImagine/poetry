{"author":"郑刚中","id":251910,"strains":["仄平平仄平，平平平仄仄。","仄仄仄平仄，仄仄平仄仄。","平平平仄平，仄？○平仄。","仄仄仄○仄，仄仄平仄仄。","○平仄仄平，仄仄平仄仄。","○平仄平○，平平平仄仄。","仄仄仄○平，平平仄○仄。","仄仄○平平，○平仄平仄。","仄○仄平平，平仄仄平仄。","平仄仄平平，仄仄平仄仄。"],"paragraphs":["我怀高卧心，而为贫所迫。","挽我赴尘贱，动与幽趣隔。","硗田能几何，旱穂正容摘。","岂便得收敛，半属租种客。","分争既不贤，烈日仍暴炙。","劳生可羞叹，皆为糠籺窄。","使得二顷肥，凶年不相厄。","岂复论锱铢，驱驰在阡陌。","自当杜衡门，清坐对书册。","余粟酿醇醪，笑似双鬓白。"],"title":"临刈旱苗"}
