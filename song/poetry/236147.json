{"author":"李光","id":236147,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["八年岭海未归人，万里天涯老病身。","久堕黎蛮难择友，频经忧患易沾巾。","我无妙策甘捐叶，子有长才预选抡。","后夜更邀桥上月，为传羲御且停轮。"],"title":"列之将归温陵以诗告别因次韵送行二首  其二"}
