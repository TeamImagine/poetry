{"author":"杨万里","id":49938,"strains":["平仄○仄平，仄仄○仄仄。","平○平平平，仄仄仄平仄。","平○平仄平，仄仄平平仄。","仄仄仄仄○，仄○仄○仄。","仄平仄平仄，平平仄平仄。","仄○仄仄○，平平仄平仄。","仄仄仄平平，仄平仄○仄。","平平仄平平，仄仄仄平仄。","仄○仄平仄，仄仄仄○仄。","仄平仄○○，仄仄○仄仄。","仄平仄平平，仄仄○仄仄。","仄仄○仄平，仄仄平平仄。"],"paragraphs":["吾友张饰庵，学到贲上白。","真贲初非文，至饰亦无色。","君看瑄玉姿，岂借青黄饰。","宝气不自中，白虹贯空碧。","饰庵隠岷岭，英名震京国。","鲁论感凤叹，春秋辩麟获。","孝庙聘丘园，有来校坟籍。","光皇访忠贤，再起贰卿棘。","未应两朝旧，不侍九重侧。","训词揭昭回，圣意深记忆。","盍归赞人文，小却犹讲席。","未要从子真，带月耕岩石。"],"title":"题张季长少卿饰庵庵名取告词云学足以自饰"}
