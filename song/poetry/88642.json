{"author":"杜知仁","id":88642,"strains":["平平仄平仄，仄平仄仄仄。","平仄仄平○，仄仄平平仄。","平平仄平仄，平仄平○仄。","仄平仄仄仄，○仄平平仄。","平○平平仄，○仄平平仄。","○平平仄平，○平仄平仄。","平平○仄仄，仄仄平仄仄。","平平平仄平，仄平仄平仄。","仄平平仄仄，平平仄平仄。","平仄仄平平，仄仄平平仄。","平平平平平，仄仄平仄仄。","○平仄仄仄，仄平平平仄。","仄○仄仄仄，○仄仄仄仄。","仄仄平平平，○仄平仄仄。"],"paragraphs":["孤根要先觉，一花已后会。","而况万香中，晚乃夸狂醉。","东皇兆群物，无物居其最。","对梅欲著语，当在梅之外。","君看龙蛇蛰，中有江河沛。","其元阳复雷，其真岁寒桧。","于梅观此妙，眼力怜湛辈。","无能根本求，仅为色香嗜。","一元无识者，孤真可知矣。","君独邃玄机，命笔开风气。","奇哉天根词，与世呼梦寐。","犹疑转语下，未为梅之至。","愿闻第一义，更作向上计。","会有先天翁，当发无极喟。"],"title":"和范孙闲行溪西得梅数花韵  其二"}
