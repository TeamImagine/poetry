{"author":"李廌","id":218889,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["曲玉回辉莹可观，秋冰壁立动涵澜。","每嗟许国酬身晚，忽觉余光照胆寒。","映座未容华表客，整簪空慕鵔鸃冠。","云车一去桥山晚，宝镇于今下古坛。"],"title":"镜屏诗二首  其一"}
