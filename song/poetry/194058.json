{"author":"苏轼","id":194058,"strains":["仄平○平平，仄仄仄仄平。","平平仄平仄，仄仄平平平。","仄○平平平，仄平仄平平。","平仄仄仄平，平仄仄平平。","平仄仄平仄，仄仄仄平平。","平平○平仄，仄平平仄平。","仄仄仄仄仄，仄○平平平。","平平仄平仄，平仄仄平平。","仄平仄仄仄，仄仄仄仄平。","仄平平仄平，平仄仄平平。","仄仄仄仄仄，仄平仄平平。","平平平平仄，平平○平平。","仄平平仄仄，平仄仄平○。","○仄仄平仄，平平仄平平。","仄仄仄平仄，仄仄仄平平。","仄仄○平仄，仄仄平平平。"],"paragraphs":["美人如春风，著物物未知。","羁愁似冰雪，见子先流凘。","子从徐方来，吏民举熙熙。","扶病出见之，惊我一何衰。","知我久慵倦，起我以新诗。","诗词如醇酒，盎然熏四支。","径饮不觉醉，欲和先昏疲。","西斋有蛮帐，风雨夜纷披。","放怀语不择，抚掌笑脱颐。","别来今几何，春物已含姿。","柳色日夜暗，子来竟何时。","徐方虽云乐，东山禁游嬉。","又无狂太守，何以解忧思。","闻子有贤妇，华堂咏螽斯。","曷不倒囊橐，卖剑买蛾眉。","不用教丝竹，唱我新歌词。"],"title":"答李邦直"}
