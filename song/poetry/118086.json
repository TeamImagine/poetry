{"author":"吴渊","id":118086,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄平平平。"],"paragraphs":["江城一眺思悠悠，平楚苍然野水流。","衰草寒烟梅老墓，败垣斜日谢公楼。","江山有恨英雄老，天地无私草木秋。","万古兴亡俱是梦，丈夫何者为身谋。"],"title":"登南城"}
