{"author":"薛映","id":112713,"strains":["仄仄○平仄，平平仄仄平。","平平平仄仄，仄仄仄○平。","仄仄平平仄，平平仄仄平。","仄平仄仄仄，仄仄仄平○。","仄仄平平○，平平仄仄平。","平平平仄仄，平仄仄平平。","平仄平平○，平平仄仄平。","仄平平仄○，仄仄仄平平。","仄仄平平仄，平平仄仄○。","平平仄平仄，仄仄仄平仄。"],"paragraphs":["爽气乘秋至，凉飙荡暑初。","泠泠含远籁，槭槭动轻裙。","翠幕波无际，修篁韵有余。","潜惊塞草绿，乍拂井桐疏。","素发悲郎将，霜纨感婕妤。","窗光流熠耀，帘影乱蟾蜍。","尘袭青丝骑，香飘绀幰车。","故宫经馺娑，别馆度储胥。","薄暮来金埒，凌晨上玉除。","宁同起穷巷，賸欲赋愁予。"],"title":"清风十韵"}
