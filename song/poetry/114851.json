{"author":"刘克庄","id":114851,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["追陪豹尾恰逾年，刘叟安能望邓先。","圣主忧贤勤召对，诸公祖道羡登仙。","降庚寅岁虽相似，雌甲辰旬守自怜。","风雨满天春水阔，不知若个是君船。"],"title":"送邓侍郎"}
