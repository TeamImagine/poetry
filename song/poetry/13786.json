{"author":"宋祁","id":13786,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["尘晦荷囊裂旧缝，惊闻台召计匆匆。","忽从楚水枫林下，还入甘泉豹尾中。","即日遂收西望涕，方春便趁北归鸿。","休夸四入高凉地，已是人间素领翁。"],"title":"有诏解郡作  其二"}
