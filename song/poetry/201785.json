{"author":"彭汝砺","id":201785,"strains":["平平平仄仄平平，仄仄仄平平仄平。","仄仄平平平仄仄，仄平仄仄仄平平。","仄平仄仄平平仄，仄仄仄平平仄平。","仄仄平平平仄仄，平平平仄仄平平。"],"paragraphs":["南行湖海北幽州，不见故人今几秋。","万事尘沙浑是梦，百年露电只如流。","欲观王俭红莲幕，更上庾公明月楼。","旧说楞严多少义，由来祇在一毫头。"],"title":"北使还代书寄颖叔"}
