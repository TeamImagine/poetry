{"author":"赵文","id":158678,"strains":["仄仄平平仄仄平，仄平仄仄仄平平。","仄平仄仄仄平仄，平仄仄平仄仄平。","仄平仄平平仄仄，仄平仄仄仄平平。","仄平平仄仄平仄，仄仄仄平平仄平。"],"paragraphs":["细细清风吹月明，笋舆如泛夜舟行。","草根带露有虫语，茅屋闭门唯犬声。","鬼燐影寒惊远去，曜灵睡起亦东征。","踏车田父莫嗟怨，如此早凉谁与争。"],"title":"早过历塘"}
