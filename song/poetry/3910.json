{"author":"苏籀","id":3910,"strains":["○平仄仄平，平仄平仄仄。","仄仄仄仄○，平平平仄仄。","仄平○仄平，仄仄○平仄。","平平仄仄仄，仄平平仄仄。","平仄仄平平，仄平仄仄仄。","平○仄仄平，平平平仄仄。","平平平平平，仄○平仄仄。","仄平仄平仄，仄○仄平仄。","仄仄仄平平，平平仄平○。","仄○仄仄平，仄仄平仄仄。","平仄仄平平，仄仄仄平仄。","仄仄平平平，仄仄○平仄。","平仄○仄仄，平仄仄平仄。","仄平平仄仄，平○平平仄。","平仄平仄平，仄仄平仄仄。","仄平平○○，仄仄平仄仄。"],"paragraphs":["将军义勇名，蜂蚁尝旅拒。","俯迩建赤油，超摇挥白羽。","不辞援鼓桴，岂以遗君父。","匈奴恨未灭，致官逾哙伍。","麾下例千金，赫然士豫附。","家庭树曲旃，天街腾露布。","平昌平恩侯，议论宁肯忤。","万金十千户，募将斩亡虏。","列屋鏁名倡，连车载清酤。","用钱取水衡，卜宅凌武库。","山岳势能移，震电赫凭怒。","画地成江河，鼻息吹云雾。","私鬬患不怯，公战则先务。","可怜金玉帛，殊胜烟埃土。","嗟彼绅佩俦，索漠何太窭。","试移名将传，予汝频晤语。"],"title":"将军一首"}
