{"author":"鲍溶","id":19088,"strains":["仄仄仄平仄平仄，平仄平○仄平仄。","仄仄平平平仄平，平平仄平○仄○。","仄仄○仄平平平，仄平○平仄仄平。","仄平仄仄平平仄，平仄仄平平仄仄。","仄○平平仄仄平，仄平平仄平平仄。仄平平平平仄平，仄仄平仄仄○平。","平平仄仄仄仄仄，平仄仄平仄仄仄。"],"paragraphs":["七月朔方雁心苦，联影翻空落南土。","八月江南阴复晴，浮云绕天难夜行。","羽翼劳痛心虚惊，一声相呼百处鸣。","楚童夜宿烟波侧，沙上布罗连草色。","月暗风悲欲下天，不知何处容栖息？楚童胡为伤我神，尔不曾作远行人。","江南羽族本不少，宁得网罗此客鸟。"],"title":"鸣雁行"}
