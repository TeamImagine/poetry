{"author":"释德洪","id":228572,"strains":["仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["少年出蜀今耆艾，十见襄阳浩荡春。","山近京畿看愈好，食兼虏馔味尤真。","君今避世成深隐，我欲移庵结近邻。","相对无嫌太岑寂，待添明月作三人。"],"title":"灯禅师出蜀住此山十年为作南食且约同住作此以赠"}
