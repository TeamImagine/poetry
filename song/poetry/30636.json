{"author":"李流谦","id":30636,"strains":["○平仄仄仄仄仄，○仄仄○仄仄仄。","仄仄仄仄仄仄仄，○仄平平平仄仄。","平平仄仄仄仄平，仄平仄仄○仄平。","仄平仄平仄仄平，仄仄仄仄仄仄平。"],"paragraphs":["王郎妙墨石剖璧，正尔不从着意得。","十日一水五日石，犹笑前人风雨疾。","溪藤小幅白雪光，向来数笔衣不裳。","浊河未清子未忙，但恐竟轴海变桑。"],"title":"王正卿为作山水小轴作此促之"}
