{"author":"曹唐","id":29434,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["灞水桥边酒一杯，送君千里赴轮台。","霜黏海眼旗声冻，风射犀文甲缝开。","断碛簇烟山似米，野营轩地鼓如雷。","分明会得将军意，不斩楼兰不拟回。"],"title":"送康祭酒赴轮台"}
