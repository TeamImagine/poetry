{"author":"罗升","id":165040,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["万里淮山万里江，庾公曾此据胡床。","西风尘土谋诚误，故国关河念未亡。","对策记谈乘塞事，倚阑今送入京航。","六朝人物知多少，只有东篱百岁香。"],"title":"庾楼"}
