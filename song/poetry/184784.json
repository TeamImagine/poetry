{"author":"范纯仁","id":184784,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["穰邓相看少壮时，中间薄宦阻亲依。","幸君西洛休官早，值我东齐谢病归。","春色满城游骑纵，月光照席酒觥飞。","遥知汉上幽栖乐，饱暖全家卧翠微。"],"title":"送伯常归郢中"}
