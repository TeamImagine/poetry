{"author":"沈与求","id":250540,"strains":["仄仄平平仄仄平，仄仄仄仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["曲槛飞甍界碧空，尽供胜覧属禅翁。","苍藤翠木四围外，远水平芜一望中。","幽鸟林梢鸣不断，乱云天末去无穷。","素娥青女今何在，归步聊乘两腋风。"],"title":"次韵李通直题慈相寺雪月亭"}
