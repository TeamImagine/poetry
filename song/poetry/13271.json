{"author":"宋祁","id":13271,"strains":["平平仄仄仄平仄，平仄仄仄平平平。","平仄仄平仄平仄，？平仄仄平仄平。","平平平平仄仄仄，仄仄仄仄平平平。","仄平仄仄仄○仄，仄仄仄仄○平平。","仄平仄○仄仄仄，仄平仄仄平仄平。","仄平平平平仄仄，仄仄平仄○平平。","仄仄仄仄仄仄仄，仄平平仄平平平。","平平仄仄平仄仄，仄仄仄仄平○平。","平仄平平仄平仄，仄平平仄平仄平。","平平仄仄○平仄，仄○平仄平平平。","○平仄仄仄平仄，平仄仄仄平平平。","平○仄仄仄○仄，仄仄仄仄平平平。"],"paragraphs":["唐家六叶太平罢，宫艳醉骨恬无忧。","阿荦诟天翠华出，糢糊战血腥九州。","干疮坤痍四海破，白日杀气寒飕飗。","少陵背贼走行在，采梠拾橡填饥喉。","眼前乱离不忍见，作诗感慨陈大猷。","北征之篇辞最切，读者心陨如摧辀。","莫肯念乱小雅怨，自然流涕袁安愁。","才高位下言不入，愤气郁屈蟠长虬。","今日奔亡匪天作，向来颠倒皆庙谋。","忠骸佞骨相撑拄，一燎同烬悲昆丘。","相君览古慨前事，追美子美真诗流。","前王不见后王见，愿以此语贻千秋。"],"title":"和贾相公览杜工部北征篇"}
