{"author":"王之道","id":7091,"strains":["平平仄平仄，平仄仄○仄。","平○仄平平，○仄仄平仄。","平仄平仄平，仄仄仄仄仄。","仄平仄仄仄，平仄仄平仄。","仄平平平平，仄仄仄仄仄。","仄平○平平，○○仄平仄。","平平仄平仄，仄仄仄平○。","仄平平平平，仄仄平仄仄。","平仄平仄仄，平平仄平仄。","平平仄仄平，仄平仄平仄。"],"paragraphs":["春秋有罗国，之子岂其后。","家传锦嚢书，相地走淮右。","为问何所宗，此法古所授。","卜瀍与卜宅，周孔语非谬。","用能游公卿，所至术辄售。","有时过吾庐，乘间得频扣。","谈诗涉坡谷，说卦本爻繇。","是名阴阳家，未可容易诟。","归欤春雨霁，飞花扑襟袖。","遥怜玉笥峰，岿然插天秀。"],"title":"赠术士罗世忠"}
