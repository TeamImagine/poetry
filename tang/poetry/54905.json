{"author":"刘长卿","id":54905,"strains":["仄平○仄仄，仄仄仄○平。","仄○○平仄，平平仄仄平。","仄○平仄仄，平仄○平平。","仄仄平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","平仄平平仄，○○仄仄平。"],"paragraphs":["拥旌临合浦，上印卧长沙。","海徼长无戍，湘山独种畬。","政传通岁贡，才惜过年华。","万里依孤剑，千峰寄一家。","累征期旦暮，未起恋烟霞。","避世歌芝草，休官醉菊花。","旧游如梦里，此别是天涯。","何事沧波上，漂漂逐海槎。"],"title":"赠元容州"}
