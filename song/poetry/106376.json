{"author":"程公许","id":106376,"strains":["平平仄仄○平仄，仄平平仄平仄仄。","平○平仄仄仄平，平平平仄○平仄。","仄仄○平仄平平，仄仄仄仄平平平。","○平平○仄平仄，仄仄仄仄平平平。","仄平仄仄平平平，平平仄平平仄平。","平平仄平仄仄仄，仄平仄仄平仄平。","平平仄平仄平仄，平平平仄仄仄仄。","仄平仄平仄○平，仄仄仄平平仄仄。"],"paragraphs":["华清舞彻霓裳散，五音繁会宵达旦。","人间何限失意人，西商凄切离骚乱。","我所思兮在东周，小雅尽废心之忧。","更堪羌调日嘈杂，径欲洗耳寒江流。","那君十指含清风，家无卓锥心愿丰。","仙翁赏音那易得，水流益濬山益崇。","疲氓望翁起憔悴，蒲轮加璧幸可致。","请君抱琴往从之，解愠阜财皇有意。"],"title":"和南风歌"}
