{"author":"郑侠","id":201109,"strains":["仄仄○平仄，平仄仄仄○。","仄平○仄仄，平仄仄平平。","平平仄仄仄，平平仄仄平。","平仄仄平○，平仄仄仄○。","平平平仄仄，平仄平仄平。","○仄仄仄○，仄仄○平平。","平仄平平平，平仄仄平平。","平平仄平平，仄仄平平平。","仄仄仄仄○，平仄○仄平。","○仄平仄○，仄仄平仄平。","平平仄平○，仄仄平○平。","仄仄平平平，平平仄平平。","仄仄仄平平，仄仄平仄平。"],"paragraphs":["岁去如奔马，残日十有三。","侄为当嫁女，甥是未婚男。","丛然猥俗并，殊非力所堪。","嗟予本支离，尘事素不参。","东床书一架，西榻经一凾。","如是岁月深，吻舌如縢缄。","惟有陶渊明，常欲共清谈。","床头酒盈壶，亦欲同醺酣。","二十一二间，烦事如扫芟。","期使堂下空，宴笑同所耽。","清尊酌宜深，古语交崭岩。","夜久灯荧荧，金波忽东南。","岁宴独优游，庶几为不凡。"],"title":"腊月十八日呈子京"}
