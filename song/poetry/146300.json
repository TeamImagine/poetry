{"author":"杜于能","id":146300,"strains":["仄平仄仄仄平平，平平平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["桂风泛泛桂江流，南师旌牙喜访求。","诗刻苍崖留篆在，云生纤径称栏幽。","而今入幕宾僚盛，又况褰帷政事修。","更对酒樽堪醉傲，几多泉石助吟游。"],"title":"资韵经略吴及石门洞"}
