{"author":"曹邺","id":27049,"strains":["仄平平平仄，仄仄仄平仄。","○平仄仄平，○仄平仄仄。","仄仄平仄仄，平平仄○仄。","仄仄仄平平，平平仄○仄。","平平仄平仄，仄仄仄仄仄。","○平仄仄○，仄平平平仄。"],"paragraphs":["乱蓬无根日，送子入青塞。","苍茫万里秋，如见原野大。","鸟雀寒不下，山川迥相对。","一马没黄云，登高望犹在。","惊风忽然起，白日黯已晦。","如何怨路长，出门天涯外。"],"title":"送友人入塞"}
