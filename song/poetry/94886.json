{"author":"周文璞","id":94886,"strains":["平仄平平仄仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["流落他乡铩羽翰，半年宁复记悲欢。","夜传楼鼓思城角，朝见江船念客鞍。","不恨形骸老闾里，遂令唇舌满长安。","寄声好在文章友，目送春云自倚栏。"],"title":"寄友人"}
