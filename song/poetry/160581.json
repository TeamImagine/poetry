{"author":"黄庚","id":160581,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["故人过我竹边居，谈笑从容乐有余。","洗盏共尝春瓮酒，挑灯对读夜窗书。","归来尚忆渊明菊，高卧谁知诸葛庐。","醉后达观今古事，寥寥千载只须臾。"],"title":"茅亦山相过"}
