{"author":"董嗣杲","id":154470,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["鹁鸪鸣雨鹤吟风，可羡山中白发翁。","百事不闻天地闭，四窗常见水烟空。","春时聚社寻屠伯，晴昼科书授学童。","此外惟知安分去，鹿门真隠略相同。"],"title":"赠封禺山翁"}
