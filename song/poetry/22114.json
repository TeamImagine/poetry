{"author":"王十朋","id":22114,"strains":["平平平仄平○平，仄平仄仄平平平。","○平仄仄仄平仄，仄○仄仄○平平。","平平仄仄仄平仄，平仄仄仄平平平。","平平平仄仄○仄，平平仄仄平平平。","平平仄仄仄仄仄，平平仄仄平○平。","仄平平仄○仄仄，○平仄仄平平平。","平平仄仄仄仄仄，平平仄仄平○平。","仄平仄○仄○仄，平仄○仄平平平。"],"paragraphs":["西岑风物秋更嘉，杖藜出郭欢无涯。","深村有酒隔烟渚，共乘小艇穿芦花。","罗裙绰约越溪女，茅舍迫窄吴侬家。","床头新酿喜正熟，千金倒瓮倾流霞。","天公妒我一日乐，俄然雨脚来如麻。","醉归扶路泥没股，冠巾不整头𩭹髿。","人生贵在适意耳，安能局缩身如蜗。","杖头有钱即相觅，明日更泛仙源槎。"],"title":"游西岑遇雨"}
