{"author":"晁补之","id":214374,"strains":["平平仄○平，平仄仄仄仄。","○平仄仄仄，平仄仄仄仄。","仄平仄平仄，仄仄○○仄。","仄○平平平，仄仄仄仄仄。","仄平平○仄，仄仄○仄仄。","平平平仄仄，平仄仄仄仄。","平平○平平，仄仄仄仄仄。","平平仄仄仄，仄仄仄平仄。"],"paragraphs":["眉山得张侯，心许出一手。","临川见蔡子，千载慰邂逅。","邓君起南国，磊磊看三秀。","譬如黄锺陈，我尚瓦釜吼。","欲知归期近，唤马牵出厩。","官壶持饷妇，倾写不渍口。","千章输明堂，勿问草泽有。","群公自凛凛，水镜照妍丑。"],"title":"试院次韵文潜欲知归期近呈天启慎思"}
