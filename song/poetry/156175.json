{"author":"文天祥","id":156175,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["世变江河渺未涯，如公真是济时危。","几年荆益龙骧誉，一日潇湘𫛳谶悲。","天下皆传清献节，人心自有武侯碑。","郎君昔共慈恩约，抆泪西风寄些词。"],"title":"挽李制帅二首  其二"}
