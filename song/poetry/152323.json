{"author":"方一夔","id":152323,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["自合林泉着散仙，虎蛟在处卧山渊。","未秋已拟偿新谷，计月先愁欠子钱。","冷眼惯看平地险，薄情谁念死灰然。","人生还有相逢处，昨日淮阴召少年。"],"title":"杂兴三首  其一"}
