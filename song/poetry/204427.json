{"author":"黄裳","id":204427,"strains":["○仄平平平仄仄，○仄平平仄平仄。","平平仄仄○平平，平仄平平仄○仄。","仄仄仄平平○平，仄仄平平仄平仄。","仄仄平平平仄平，平仄○平仄平○。","平平仄仄○○平，仄仄平平仄平仄。","仄仄仄平平仄平，仄仄平平仄平仄。","仄仄○平平仄○，仄仄平平仄平仄。","平平仄仄平仄平，？仄○平仄平仄。","仄平仄仄平仄平，仄仄平平仄平仄。","仄仄平平○仄平，平仄平平仄平仄。"],"paragraphs":["犹记龙津曾把手，闲对云山一樽酒。","谈高稍犯禅师疆，遥指青尖露疏牖。","璧水起人新思浓，旁释奇文到科斗。","自笑山翁缄默多，来处长疑抱真叟。","君虽健语犹相知，乃欲同归上忠厚。","假合此生尘已多，肯复随流逐人后。","再喜相逢春意中，忽见天机在杨柳。","幽花野水时可寻，赶马长须有罍鋀。","柰何汴洛贪送人，扫荡顽冰一梭走。","义在人心难可欺，浮玉山南望风久。"],"title":"送林疑独教授"}
