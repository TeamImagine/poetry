{"author":"郭印","id":249765,"strains":["平平平平平平仄，仄仄平平仄仄仄。","仄仄平平仄仄平，○仄仄平平仄仄。","仄平仄仄○仄仄，仄平仄仄平仄仄。","平平仄仄仄仄平，平平仄仄平平仄。","○平平仄仄平平，平平仄仄平平平。","平平仄仄仄平仄，仄平仄仄○平平。","○平仄平仄平仄，○平仄平平仄○。","平仄○平仄仄平，平仄○仄平平仄。"],"paragraphs":["阳金为魂阴为魄，百炼宁容垢腻蚀。","出匣风云凛凛寒，观者堵墙皆辟易。","发硎利刃思一试，佩刀匕首都弃置。","鲸鲵戮尽四海清，英豪始慰平生志。","长河乔岳暗风沙，高山大泽蟠龙蛇。","君家自有尚方赐，不须嫉世空吁嗟。","操舟渡江勿虞破，中流斩蛟平地过。","天下苍生奈若何，安石且起东山卧。"],"title":"剑篇次元汝功韵"}
