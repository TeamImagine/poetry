{"author":"周紫芝","id":241336,"strains":["平平○仄平平仄，平平仄仄平○平。","仄平平仄○仄仄，○仄平仄○平平。","仄仄○平仄平仄，仄仄○平仄平仄。","○仄平平仄仄平，仄仄○平○平仄。","仄平仄仄平平○，仄平仄仄○平平。","平平仄仄仄仄仄，平平仄仄平○○。","○○仄仄平平仄，○平仄仄平平仄。","平○仄仄仄平仄，仄平平仄平平仄。","仄平仄仄平平平，○平仄仄平平平。"],"paragraphs":["西湖三见青春面，无人共醉山间梅。","晚逢诗老看古雅，如入周庙观山罍。","我所思兮在何许，昔望长江隔淮楚。","三月春前始识君，倚杖看花听君语。","我今欲赴同襟期，老情可得如年时。","清欢既少饮不足，枯肠欲尽诗应迟。","衣冠此地多佳客，相逢四海无南北。","天将此乐付公等，一枝方访春消息。","老夫老矣何能为，折花梦作春山归。"],"title":"次韵庭藻与陈相之李子至定寻梅之约见示"}
