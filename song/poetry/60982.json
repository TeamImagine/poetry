{"author":"许及之","id":60982,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["画史何人更姓吴，梁园重与续成图。","晴泥正好一犁雨，归思还先六幅蒲。","院锁余寒春力峭，书残午后客情孤。","新诗剩喜相料理，已觉胸中隘五湖。"],"title":"南省帘外唱和五首  其三"}
