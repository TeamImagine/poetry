{"author":"李商隐","id":22564,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["玉帐牙旗得上游，安危须共主君忧。","窦融表已来关右，陶侃军宜次石头。","岂有蛟龙愁失水，更无鹰隼与高秋。","昼号夜哭兼幽显，早晚星关雪涕收。"],"title":"重有感"}
