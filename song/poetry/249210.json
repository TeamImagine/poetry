{"author":"曾几","id":249210,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","平仄平平仄平仄，仄仄平仄仄平平。","平平仄仄平平仄，仄仄平平仄仄平。"],"paragraphs":["夏夜僧窗淡月笼，新凉绝类九秋中。","麹生入座有清浊，荔子堆盘能白红。","持此淹留数佳客，慰予牢落一衰翁。","骊驹散后君知否，独卧山房竹里风。"],"title":"次招客见赠韵"}
