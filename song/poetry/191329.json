{"author":"冯山","id":191329,"strains":["平平仄仄仄，仄仄平平仄。","平平仄平仄，平平仄平仄。","○平仄仄○，平平平仄仄。","仄仄仄平仄，平仄平仄仄。","平平仄平仄，仄仄仄平仄。","仄平仄平仄，仄平平仄仄。","仄平仄仄仄，平仄平仄仄。","仄仄仄仄仄，仄平仄平仄。","平平平仄仄，仄仄平仄仄。","仄平仄平仄，仄仄仄平仄。","仄仄仄○仄，仄平仄平仄。"],"paragraphs":["巴山俗可厌，万叠夸雄伟。","江前一峰秀，青林带孤起。","长舟截巨浪，平舆登峻趾。","古寺隐山背，来造神已喜。","清泉遶修竹，野径入葭苇。","女娲旧生处，石坳勤戾止。","圣神固有合，天作非偶尔。","玉简事恍惚，越书莽非是。","孤亭凌绝顶，坐有千古意。","二江错交会，比屋聚纷蚁。","把酒一长笑，忘情但高视。"],"title":"涂山寺"}
