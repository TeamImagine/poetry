{"author":"薛师石","id":102513,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平仄仄仄平。","平仄平仄仄平仄，仄平平仄仄平平。"],"paragraphs":["儒生身上事皆成，身外浮华亦甚轻。","种竹满山门径小，挂冠当路树枝横。","几于颜子三生寿，分得陶潜一字名。","何处时令见前辈，只看碑语自心清。"],"title":"读刘靖君碑"}
