{"author":"刘弇","id":209360,"strains":["仄仄仄仄平，仄仄仄仄平。","平平仄平仄，平仄仄平平。","平仄仄平平，○平仄平平。","平仄仄平仄，平平平平平。","仄平仄仄平，仄平平平平。","仄平平仄○，平仄仄平平。","平○仄仄仄，平仄平平平。","仄仄仄仄仄，仄仄平平平。","仄仄仄仄仄，平平○平平。"],"paragraphs":["富贵苦不常，忽则辄易人。","青门聚瓜客，曾是故侯身。","金镜失秦家，中原骇烟焚。","屠狗贩缯子，闾阎排氤氲。","一逢泗水公，濯鳞清沧滨。","信知天地间，虚橐鼓游尘。","冥中有巨力，呼吸旋峨岷。","肘股不辍弄，挈故还趋新。","得失定有寄，无为丧吾真。"],"title":"感寓二十首  其一二"}
