{"author":"陆游","id":40923,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["旋移吟榻并池横，欲出柴门复懒行。","树罅忽明知月上，竹梢微动觉风生。","贫无醉日惟坚忍，疾遇凉秋亦渐平。","二尺灯檠元好在，便思相伴听蛩声。"],"title":"池上"}
