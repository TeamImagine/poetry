{"author":"施肩吾","id":19303,"strains":["平平平仄仄平平，仄仄仄平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["寒窗羞见影相随，嫁得五陵轻薄儿。","长短艳歌君自解，浅深更漏妾偏知。","画裙多泪鸳鸯湿，云鬓慵梳玳瑁垂。","何事不看霜雪里，坚贞惟有古松枝。"],"title":"代征妇怨"}
