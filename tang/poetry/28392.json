{"author":"陆龟蒙","id":28392,"strains":["平仄平平仄仄平，仄平平仄仄平平。","仄平仄仄平仄仄，仄仄平平仄仄平。","仄仄平平平仄仄，平平平仄平平平。","平平平仄平平仄，仄仄平平仄仄平。"],"paragraphs":["旋屈金钩劈翠筠，手中盘作钓鱼轮。","忘情不效孤醒客，有意闲窥百丈鳞。","雨似轻埃时一起，云如高盖强相亲。","任他华毂低头笑，此地终无覆败人。"],"title":"顷自桐江得一钓车以袭美乐烟波之思因出以为玩俄辱三篇复抒酬荅 一"}
