{"author":"郭印","id":249601,"strains":["○○仄平仄，仄平平仄仄。","仄仄平○○，平平平仄仄。","平○仄平平，平仄平仄仄。","仄平平平仄，平仄○平仄。","平仄仄仄平，仄平平仄仄。","平仄平仄平，仄平平仄仄。","平平仄平○，仄仄平平仄。","仄仄仄○平，仄平平仄仄。","平○平平平，平平仄○仄。","平仄○平平，仄平平仄仄。","平平仄仄平，平仄仄仄仄。","平平仄仄平，平平平仄○。","○平平仄平，○仄○平仄。","仄平仄平平，仄仄平平仄。","仄仄仄○仄，平平仄仄仄。","平仄仄平平，平平仄○仄。","平平仄仄平，平仄仄平仄。","○平仄平平，平○○仄仄。"],"paragraphs":["衣冠半知识，喜君天下士。","奥学沧溟深，高谈风雨驶。","胸中富经纶，忧国心屡痞。","誓言排阊阖，开口献天子。","时绌道不伸，倦怀归故里。","盘礴曾几时，九天飞诏旨。","春风饱征帆，一苇吴江水。","见晚上应嗟，使华聊复尔。","丞相君之甥，风流酷相似。","彤陛看摩肩，笑谈销敌垒。","君家有世臣，名实耀国史。","奇谋付子孙，鞭笞余马棰。","行增前德光，更雪中朝耻。","事成岂因人，碌碌焉能比。","我昔缀僚末，高山日仰止。","穷达两悬殊，星辰视泥滓。","平生白眼多，君独挂牙齿。","更须假扶摇，南溟将一徙。"],"title":"送计敏夫赴阙"}
