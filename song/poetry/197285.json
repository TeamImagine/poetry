{"author":"苏辙","id":197285,"strains":["仄仄平仄平，平平仄平仄。","仄平平平仄，仄仄平仄仄。","平○仄仄仄，仄仄平平仄。","仄○仄平仄，平仄平平仄。","平仄仄平平，仄仄平仄仄。","平平仄平仄，仄仄仄○仄。","仄平仄平仄，仄仄仄仄仄。","平平仄仄仄，仄仄仄平仄。","平仄仄平平，平平平仄仄。","○仄平平平，平仄仄仄仄。","仄○仄平仄，仄仄平仄仄。","平平仄平平，○仄仄○仄。"],"paragraphs":["自我来济南，经年未尝出。","不知西城外，有路通石壁。","初行涧谷浅，渐远峰峦积。","翠屏互舒卷，耕耨随欹侧。","云木散山阿，逆旅时百室。","兹人谓川路，此意属行客。","久游自多念，忽误向所历。","嘉陵万壑底，栈道百回屈。","崖𪩘递峥嵘，征夫时出没。","行李虽云艰，幽邃亦已剧。","坐缘斗升米，被此尘土厄。","何年道褒斜，长啸理轻策。"],"title":"游太山四首 初入南山"}
