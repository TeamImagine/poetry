{"author":"谭用之","id":37634,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["芙蓉帘幕扇秋红，蛮府新郎夜䜩同。","满座马融吹笛月，一楼张翰过江风。","杯黏紫酒金螺重，谈转雕珰玉麈空。","深荷良宵慰憔悴，德星池馆在江东。"],"title":"河桥楼赋得群公夜䜩"}
