{"author":"王安石","id":181407,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一岁已阑人意倦，出门风物更萧然。","水摇疏树荒城路，日带浮云欲雪天。","未有诗书论进退，谩期身世托林泉。","因思漠北离群久，此日穷居赖见贤。"],"title":"得孙正之诗因寄呈曾子固"}
