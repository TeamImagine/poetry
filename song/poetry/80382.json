{"author":"翁卷","id":80382,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["衰颜怕被青铜见，病骨堪同瘦鹤群。","出久并荒幽径菊，未归长忆满山云。","春风岂识吟人恨，夜雨频于客舍闻。","万柳百花好时节，别君愁绪乱纷纷。"],"title":"留别南昌诸友"}
