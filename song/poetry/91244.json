{"author":"释居简","id":91244,"strains":["仄仄平平仄仄平，仄平仄仄仄仄平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["用亦无心舍亦轻，岁寒只有竹忘形。","水村容与吹黄叶，溪圃耘耔课白丁。","细草远连三径绿，好山长借两眸青。","浚池小贮连天碧，待与人间洗浊泾。"],"title":"问讯方岩侍郎  其二"}
