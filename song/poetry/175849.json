{"author":"刘敞","id":175849,"strains":["仄仄平平○，平仄仄仄平。","仄平仄平仄，平平仄平平。","平平平平仄，平仄平○平。","仄仄仄平仄，仄仄平仄平。","平平仄平仄，仄仄○○平。","平仄仄仄仄，仄平仄○平。","仄平仄仄仄，平仄平仄平。","平仄平平仄，平平仄○平。","仄平仄平仄，仄仄平平平。","仄平仄仄仄，仄平仄平平。","仄平仄○平，仄仄仄仄平。","仄平平平仄，平仄平仄平。","平平平○仄，○仄仄平平。","仄平仄仄○，平仄仄平平。","○○仄平仄，平仄平仄平。","○仄平平平，仄平仄平平。","仄平平平仄，仄仄仄仄平。"],"paragraphs":["五岳穷云霓，沧海不可游。","玉台焜朝日，珠华媚飞虬。","飘飖群仙子，来往何其稠。","咫尺视千里，俯仰移九秋。","潮波有时起，势若空中浮。","禺彊受帝命，巨鳌举其头。","迩来百万祀，无复迁播忧。","龙伯何为者，修干曳长钩。","不知意谁憾，似与鳌为仇。","六鳞既潜举，二山忽飘流。","众真失其常，荡析不自谋。","孰云飞升乐，奔迫良可愁。","盈虚诚难必，藏壑有亡舟。","至人纵大观，夷险固悠悠。","如闻帝凭怒，侵减龙伯俦。","且欲招群仙，复还故时丘。","勉哉凌云迹，永谢北极幽。"],"title":"读列子赠几太博胜之殿丞君章监丞"}
