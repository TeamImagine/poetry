{"author":"杨万里","id":47995,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["堂后檐前小石山，一峰瘦削四峰攒。","忽腾绝壁三千丈，飞下清泉六月寒。","乃是家僮聊戏事，倒倾古井作惊湍。","老夫畏热年来甚，更借跳珠裂玉看。"],"title":"酷暑观小僮汲水浇石假山"}
