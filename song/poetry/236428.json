{"author":"李光","id":236428,"strains":["平平仄仄仄平平，仄平平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["忠言直节动华夷，肯为投闲更息机。","南国忽闻梁木折，中原犹望衮衣归。","平生学术唯心得，晚节功名与愿违。","老病无因执哀靷，翔风空有泪霑衣。"],"title":"挽李忠定"}
