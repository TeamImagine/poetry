{"author":"陈造","id":59512,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["升沉渠敢话齐年，妙句推褒辈行然。","高燕况叨琼作醴，凡骀底称玉为鞭。","歌终画扇犹遮面，舞困欹花半压肩。","此去隽游萦客梦，梦陪笙鹤下琼田。"],"title":"杨侍郎召饭再用韵"}
