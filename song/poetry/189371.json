{"author":"沈辽","id":189371,"strains":["平平仄仄仄，平仄仄平平。","平仄平仄平，平仄平仄○。","仄仄仄仄平，仄仄平平平。","仄仄仄○仄，○平平仄平。","平○平○仄，平仄平平○。","平平○仄平，仄仄平仄○。"],"paragraphs":["春霖漫不已，杨柳一何衰。","江国多晏寒，微晹来亦迟。","岂不念向荣，惜逐秋风悲。","植物固如此，劳生何可为。","谁将区中境，遥与青松期。","匆匆从古然，滞念良可遗。"],"title":"春霖"}
