{"author":"方回","id":149704,"strains":["仄仄平平仄仄平，平仄仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["九日侵寻蜡日徂，金钿尚可泛屠苏。","凿冰池畔枝尤劲，栽竹林边蕊不枯。","同味迟生新枸杞，齐名久谢旧茱萸。","土龙弃我登高侣，端肯趋时媚我无。"],"title":"腊月菊"}
