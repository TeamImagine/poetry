{"author":"项安世","id":53817,"strains":["○平仄平仄，仄仄平平平。","仄平仄仄仄，仄仄仄平平。","平仄平仄平，平○仄○平。","仄平仄仄仄，仄仄仄○平。","仄平仄○平，平仄平○○。","○○仄仄平，仄仄仄仄平。","平○仄平仄，仄仄平仄○。","○平仄仄仄，仄仄平平平。","仄仄仄仄仄，平平仄平平。","仄仄平○平，仄仄平平平。"],"paragraphs":["重云閟佳月，世谓天公悭。","一年待一夕，一夕阻开颜。","持此窥大炉，何如管中斑。","两轮驾宇宙，万世浩相关。","不知几中秋，来往于其间。","中间一晦明，琐细不足删。","惟应一樽酒，慰此清夜闲。","闲讥月姊懒，醉骂云师顽。","客去我自寐，悠然梦高攀。","斫却婆娑林，永断寒蟾跧。"],"title":"中秋不见月"}
