{"author":"畅当","id":7513,"strains":["仄仄仄仄平，仄○平仄仄。","○仄○仄仄，仄平平仄仄。","平平仄平平，平仄仄平仄。","平仄仄平平，平平仄平仄。","仄仄仄平平，仄仄仄○仄。","仄平平平仄，仄仄平仄仄。","平平平平仄，仄○仄平仄。","平仄仄平仄，平平平仄仄。"],"paragraphs":["仆本濩落人，辱当州郡使。","量力颇及早，谢归今即已。","萧萧若凌虚，襟带顿销靡。","车服率然来，涔阳作游子。","郁郁寡开颜，默默独行李。","忽逢平生友，一笑方在此。","秋情宁风日，楚思浩云水。","为语弋林者，冥冥鸿远矣。"],"title":"南充谢郡客游澧州留赠宇文中丞"}
