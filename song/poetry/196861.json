{"author":"朱长文","id":196861,"strains":["平仄平平仄仄平，平平仄仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["身在尘劳未免忧，伤春伫立碧江头。","回肠只𣨼千锺饮，方寸那容万斛愁。","懒着锦袍凌巨浪，好乘黄犊傍高丘。","池塘得句频相示，直把珠玑为暗投。"],"title":"次韵公权子通唱酬诗四首 春日旅怀"}
