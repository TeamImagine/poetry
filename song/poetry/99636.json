{"author":"洪咨夔","id":99636,"strains":["平平仄平平，仄平○平仄。","平平仄平平，仄仄仄平仄。","仄平仄平平，仄仄仄平仄。","平平仄平平，仄仄仄平仄。","仄平仄仄仄，仄仄仄仄仄。","仄平仄平平，平平仄平仄。","平平平○仄，平仄仄仄仄。","仄平平平平，平仄仄平仄。"],"paragraphs":["春风拍天梯，夕舂堕寒浦。","潭潭水晶宫，滟滟赤金柱。","汞炉煮丹砂，酿作九霞醑。","阳侯醉而狂，唤起烛龙舞。","湿红照白发，客子有酒所。","举鞭问同来，扶桑在何许。","同来狂更甚，摇手作虏语。","上流屠鲸鲵，流血一川雨。"],"title":"大云寺同王翚父晚归"}
