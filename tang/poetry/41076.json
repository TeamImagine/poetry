{"author":"贯休","id":41076,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["盐梅金鼎美调和，诗寄空林问讯多。","秦客弈棋抛已久，楞严禅髓更无过。","万般如幻希先觉，一丈临山且奈何。","空讽平津好珠玉，不知更得及门么。"],"title":"酬韦相公见寄"}
