{"author":"曹勋","id":12854,"strains":["平平仄仄仄平平，仄仄仄平仄仄平。","平仄仄平平仄仄，仄平平仄仄平平。","仄平仄仄平仄仄，仄仄仄平平仄平。","仄仄平平仄仄仄，平平仄仄仄平平。"],"paragraphs":["梅风欲转白蘋洲，一笑忘怀接胜流。","公已吉祥求止止，我方奔走觅休休。","故山应有猿鹤怨，壮节但随蒲柳秋。","荐读公诗固三叹，从今可但破牢愁。"],"title":"用前韵言归"}
