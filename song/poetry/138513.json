{"author":"王义山","id":138513,"strains":["仄仄平平平仄平，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["父子眉山多一苏，衣冠盛事再堪图。","岫云懒出官情薄，霖雨未成舆望孤。","横海仅存遗藁在，临川有此老师无。","瓣香久欠南丰敬，东望灵车天一隅。"],"title":"挽横海曾朝议"}
