{"author":"释德洪","id":228212,"strains":["平仄平平仄仄平，仄平平仄仄平平。","仄平仄仄平平仄，仄仄仄仄平仄平。","平平仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["灯下文章已倦看，欲凭诗苦洗辛酸。","世途忽起风波易，富贵不忘贫贱难。","桃坞路迷安石冢，桐川水落子陵滩。","卧闻屐响东廊静，催粥华鲸吼夜残。"],"title":"元夕读书罢假寐"}
