{"author":"刘敞","id":174488,"strains":["平仄平仄平，平平平仄平。","仄平平仄仄，○仄○仄○。","○仄平平平，○仄平仄平。","○平仄平仄，仄仄仄仄平。","仄仄仄仄仄，平平平仄○。","平平平平平，仄仄平平平。","平平平平○，仄仄平仄平。","仄仄平平平，仄仄○仄○。"],"paragraphs":["晨起风雨交，萧萧秋意寒。","出门无所诣，行道如此难。","思我平生游，相得他日欢。","兴来未尝约，趣合不待言。","浊酒有与醉，孤琴能一弹。","时时商声歌，磊落千琅玕。","浮云归无期，宿草秋向残。","独咏鸡鸣诗，一唱三四叹。"],"title":"雨中独居有怀江梅"}
