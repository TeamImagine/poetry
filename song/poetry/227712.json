{"author":"释德洪","id":227712,"strains":["仄平仄○○○仄，仄仄平平平仄仄。","平仄平平仄仄平，仄仄平平仄仄仄。","○○仄仄仄仄○，仄仄仄○平仄仄。","○平仄平○仄仄，平仄仄平仄平仄。","平仄平平平仄○，仄平仄仄平平仄。"],"paragraphs":["晓痕翠浪行将遍，掠面柔风初剪剪。","梅颊欺寒底死香，柳眼窥烟皱未展。","相看感此故意长，欲别忍看春尚浅。","离情恼人深造次，撩我小诗弄清婉。","肠断江头无语中，谢郎匹马嘶风远。"],"title":"送子美友"}
