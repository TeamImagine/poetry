{"author":"周孚","id":63475,"strains":["仄仄仄平仄，平○仄○平。","仄仄仄仄○，平仄仄仄平。","仄○平仄平，仄仄○平○。","平平仄○仄，平平仄平平。","仄仄仄○仄，仄仄仄仄平。","平平仄仄○，仄仄平平平。","平平仄仄平，仄仄平仄平。","仄○仄仄平，仄仄平仄○。","仄仄仄平仄，○○仄平平。","仄仄仄仄○，仄仄平仄平。","仄仄平仄平，平○仄平平。"],"paragraphs":["妙语富停蓄，高标邈巉岩。","半面逆旅中，知子固不凡。","语离今几时，岁月如惊帆。","南谯再相遇，黄尘扑征衫。","握手互叹息，白发不可芟。","吾侪与世疏，触事俱殽函。","饥鹰久已疲，狡兔方自毚。","二顷可以休，此意神所监。","纵复落痴钝，犹应免贪馋。","一语子可思，病马愁辔衔。","寄语同社人，吾将老寒岩。"],"title":"赠王南仲"}
