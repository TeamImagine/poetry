{"author":"刘克庄","id":114006,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["门外沙鸥忽散群，云何飞矢远寻君。","今身莫是前□干，异世宁无后子云。","早岁多言生悔吝，暮年双聩断知闻。","吾儿谨勿趋华藻，宁使班书议少文。"],"title":"门外  其一"}
