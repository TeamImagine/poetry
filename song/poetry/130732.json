{"author":"释大观","id":130732,"strains":["仄仄仄平仄，仄平仄平○。","平仄平平平仄仄，平平仄仄平平平。","仄仄○○平仄仄，仄仄平平○仄仄。","仄平仄仄仄平○，仄平平仄○仄仄。","仄平仄仄平平平，仄仄平仄平仄○。","平平仄仄仄仄仄，仄平仄仄平仄○。","仄平仄仄平仄仄，○平○仄平平仄。","仄○仄仄仄○仄，仄仄仄平仄仄仄。","仄平仄仄平平平，平平仄仄仄○○。","平平仄仄仄平平，○仄仄平仄平仄仄平。"],"paragraphs":["两沼滟寒碧，一堂纳宽闲。","高柳逢春新翠展，寒梅霁雪清香繁。","好本栽培常烂熳，四序芳馨看互换。","杂华境遍刹尘中，十波罗蜜更主伴。","觉心隠几随彷徉，六用俱妙无可降。","跏趺不语亦不默，篆烟一缕春昼长。","释迦老子何所见，教谭三百皆方便。","就中一处最亲切，转物不为物所转。","此堂物物元无殊，随人受用有亲疏。","尘尘摄入大毗卢，应笑本来物无转亦无。"],"title":"题觉心居士转物轩"}
