{"author":"徐夤","id":33856,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["闭却闲门卧小窗，更何人与疗膏肓。","一生有酒唯知醉，四大无根可预量。","骨冷欲针先觉痛，肉顽频炙不成疮。","漳滨伏枕文园渴，盗跖纵横似虎狼。"],"title":"闭门"}
