{"author":"袁瓘","id":45732,"strains":["仄平仄仄仄，仄平仄平仄。","仄仄平仄平，仄平仄平仄。","平仄平平平，仄仄仄平平。","平平仄○仄，平仄仄○○。","仄仄平平仄，平平平仄仄。","平○仄仄平，仄平平平仄。","平仄仄平平，平平仄仄○。","○○仄仄仄，○仄仄○平。","仄○仄平仄，平平仄仄仄。","仄平○仄平，平○仄平仄。","平仄平○平，○平仄仄平。","仄平平仄仄，仄仄仄平平。","仄仄仄○仄，平平平仄仄。","仄○仄仄○，平平仄○仄。","○仄平平○，仄平仄仄平。","○平○仄仄，仄仄仄平平。","平平仄○仄，仄平仄○仄。","仄仄○平平，仄平仄仄仄。","仄仄○○○，○仄仄平平。","○○仄仄仄，仄仄平平平。","仄仄○仄仄，平平平仄仄。","仄仄仄仄平，仄平仄○仄。"],"paragraphs":["少年买意气，百金不辞费。","学剑西入秦，结交北游魏。","秦魏多豪人，与代亦殊伦。","由来不相识，皆是暗相亲。","宝马青丝辔，狐裘貂鼠服。","晨过剧孟游，暮投咸阳宿。","然诺本云云，诸侯莫不闻。","犹思百战术，更逐李将军。","始从灞陵下，遥遥度朔野。","北风闻楚歌，南庭见胡马。","胡马秋正肥，相邀夜合围。","战酣烽火灭，路断救兵稀。","白刃纵横逼，黄尘飞不息。","虏骑血洒衣，单于泪沾臆。","献凯云台中，自言塞上雄。","将军行失势，部曲遂无功。","新人不如旧，旧人不相救。","万里长飘飖，十年计不就。","弃置难重论，驱马度鸿门。","行看楚汉事，不觉风尘昏。","宝剑中夜抚，悲歌聊自舞。","此曲不可终，曲终泪如雨。"],"title":"鸿门行"}
