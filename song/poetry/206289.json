{"author":"黄庭坚","id":206289,"strains":["仄仄仄平平仄平，仄平○仄仄平平。","仄平仄仄平仄仄，仄仄仄○平仄平。","仄平平仄平仄仄，仄仄○仄仄仄平。","仄平仄仄仄仄平，仄平仄仄平平平。","平平仄○仄平仄，平○平仄平平平。","仄平平平平仄仄，仄平仄○平仄平。","仄平仄仄仄平仄，平仄平平平仄平。","平平仄仄平平仄，仄仄仄仄仄仄平。","仄平仄仄仄○仄，平仄仄○平仄平。","仄仄平平平仄仄，平○仄仄仄○平。"],"paragraphs":["太史琐窗云雨垂，试开三马拂蛛丝。","李侯写影韩干墨，自有笔如沙画锥。","绝尘超日精爽紧，若失其一望路驰。","马官不语臂指挥，乃知仗下非新羁。","吾尝览观在坰马，驽骀成列无权奇。","缅怀胡沙英妙质，一雄可将千万雌。","决非皂枥所成就，天骥生驹人得之。","千金市骨今何有，士或不价五羖皮。","李侯画隠百僚底，初不自期人误知。","戏弄丹青聊卒岁，身如阅世老禅师。"],"title":"咏李伯时摹韩干三马次子由韵简伯时兼寄李德素"}
