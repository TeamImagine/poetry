{"author":"张侃","id":118526,"strains":["平平仄平平，仄仄平平○。","仄○平仄○，仄仄平平仄。","平平仄仄平，仄仄仄平○。","平？仄仄平，仄仄仄平仄。","仄仄平仄○，仄仄仄仄○。","仄仄仄平平，平平平仄○。","仄平平仄仄，平仄平仄仄。","仄○平仄仄，平平○○仄。","平○仄平平，仄仄平仄仄。","仄仄仄平平，仄平仄平仄。","仄平仄○平，平仄平仄仄。","仄平仄仄平，仄平○仄仄。","仄仄平仄平，仄仄平仄仄。","仄平仄仄平，仄仄○仄仄。","平平仄仄平，仄仄仄平仄。","仄平仄平平，平平平仄仄。"],"paragraphs":["营居在西关，炼句谁能和。","水深舟已行，雨骤云无奈。","残花蝶倦栖，弱柳鸟惊堕。","桥杆挂稻头，小定事舂簸。","带湿芒尽除，易破粒渐瑳。","世路久羊肠，人情随蚁磨。","每祈天雨宝，非是心好货。","力行毋自画，浮言空相挫。","因闲到农家，暂憩同客坐。","别港野凫归，断篱瘠牛卧。","老翁语殷勤，今岁多坎坷。","望晴眼力枯，护田衣袂涴。","政恐官税亏，不顾茅屋破。","老翁勿预愁，太守兼劝课。","丘明纪大饥，孟子悯人饿。","瑞花舞绥绥，来秋真可贺。"],"title":"十月二十四夜雪霰用苏文忠和赵虢令韵"}
