{"author":"王珪","id":175997,"strains":["平平平仄平平仄，平仄平平仄仄平。","平仄仄平平平仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["将军戈甲从天下，丞相旌旗匝地来。","堪笑怒螳犹强臂，不知蛰户欲惊雷。","咄嗟武相深冤洗，指顾山东治境开。","吏部声名千古在，断碑何处卧苍苔。"],"title":"登悬瓠城感吴季子"}
