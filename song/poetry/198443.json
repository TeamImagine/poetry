{"author":"苏辙","id":198443,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["遗墨消磨顾陆余，开元一一数吴卢。","本朝唯有宗元近，国本长留后世模。","出世真人气雍穆，入蕃老释面清癯。","居人不惜游人爱，风雨侵陵色欲无。"],"title":"题郾城彼岸寺二首 武宗元比部画文殊玄奘"}
