{"author":"李若水","id":6952,"strains":["平仄○仄○○平，平○仄仄平平平。","平平仄仄仄平仄，平仄平平仄仄○。","仄仄平平平仄仄，○仄平平平仄仄。","○仄仄仄平平平，平平仄仄平平仄。","平○仄仄平仄平，仄仄仄平平仄平。","平仄平平仄○仄，仄仄仄仄平平平。","仄仄平○○○仄，平仄○平平仄仄。","○平仄仄仄仄平，平仄平○仄平仄。"],"paragraphs":["金印如斗封王侯，何如烂漫江南游。","山能不老阅今古，云自无心忘去留。","我似孤松蟠涧底，斤斧之余流落此。","轻便却羡无根蓬，随风直上青霄里。","壶中变态何所无，色色略同朝与晡。","千里飞蝇政缘骥，百兽畏虎元非狐。","置是休论且行乐，明月张灯天展幕。","更持北斗{奭斗}酒泉，浇我胸中万邱壑。"],"title":"次颜博士游紫罗洞五首  其五"}
