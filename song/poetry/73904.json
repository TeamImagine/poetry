{"author":"赵蕃","id":73904,"strains":["平○平仄仄平仄，仄仄仄平平仄仄。","仄平○仄仄仄仄，仄仄仄平平仄○。","仄○○仄仄仄○，仄仄平平仄○仄。","平平仄仄平仄仄，平仄仄平平仄○。","仄平仄仄仄平平，仄仄仄平平仄仄。"],"paragraphs":["阴从元日到人日，四体不佳真若病。","每烦从事与料理，百战不能图一胜。","几思屏去不复亲，茗椀薰炉事闲静。","鸣鸠聒聒殊未已，门外雨狂风亦横。","此时但觉浊醪贤，少日漫知黄卷圣。"],"title":"次韵元衡病酒伏枕"}
