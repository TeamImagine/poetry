{"author":"欧阳修","id":79486,"strains":["平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["槐柳依依禁籞长，初寒人意自凄凉。","凤城斜日留残照，玉阙浮云结夜霜。","老负渔竿贪国宠，病须樽酒送年光。","归来解带西风冷，衣袖犹霑玉案香。"],"title":"崇政殿试贤良晚归"}
