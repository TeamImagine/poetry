{"author":"欧阳澈","id":10221,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["耐久交情古所难，松筠高节实能攀。","弗思小怨心怀恚，惟嗜狂吟笑解颜。","谗口任教华似锦，忠言到底臭如兰。","翻惭不识奇男子，窥管徒知见一斑。"],"title":"寄良臣"}
