{"author":"司马光","id":177237,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昔岁琼林花气曛，今朝长乐柳梢春。","事随流水滔滔度，鬓结繁霜戢戢新。","世路饱谙都是梦，人生可贵莫如身。","会须筑室临清洛，相与携筇戴葛巾。"],"title":"长安送李尧夫同年"}
