{"author":"卫宗武","id":133592,"strains":["平仄平仄平，仄仄仄平仄。","仄仄仄仄○，平仄○仄仄。","仄仄平平○，○仄仄平仄。","仄平仄○仄，平仄仄仄仄。","○平仄平仄，仄仄仄平仄。","平平仄仄平，平仄仄平仄。"],"paragraphs":["秋至山愈奇，独不入凡目。","翳荟既扫除，清峭如削玉。","剥落千林空，中有岁寒木。","雪霜自凝沍，柯叶不改绿。","犹夫古君子，凛不可荣辱。","贞心以自持，乌肯混流俗。"],"title":"秋怀  其五"}
