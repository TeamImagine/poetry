{"author":"白居易","id":16348,"strains":["仄平平平仄，仄仄仄平仄。","○○○仄平，仄仄平平仄。","仄平仄平仄，仄仄平仄仄。","○平○仄平，平仄仄仄仄。","平仄仄平仄，平仄平仄仄。","平平仄仄平，仄仄平平仄。"],"paragraphs":["一双华亭鹤，数片太湖石。","巉巉苍玉峰，矫矫青云翮。","是时岁云暮，淡薄烟景夕。","庭霜封石棱，池雪印鹤迹。","幽致竟谁别，闲静聊自适。","怀哉庾顺之，好是今宵客。"],"title":"寄庾侍郎"}
