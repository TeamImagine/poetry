{"author":"方岳","id":127828,"strains":["平○仄仄平平仄，仄平仄仄平○仄。","平平仄仄仄仄平，仄仄平平仄平仄。","仄平平仄仄平仄，仄仄仄平平仄仄。","仄平仄平仄○仄，仄仄平平平仄仄。","平平平平平仄平，仄仄仄平平仄仄。","仄平仄仄仄仄仄，仄仄平平仄平仄。","平仄仄平平○平平仄仄，平平仄平仄平仄。","仄仄仄仄平仄仄平仄平，仄仄仄平仄○仄。","仄平○仄平仄平，仄仄平平○平仄。","平平仄仄○平○，平○平平仄平仄。"],"paragraphs":["髯参草卧残阳浦，拔毛竟作文中虎。","金华化石久已陈，玉署摛辞疾于羽。","醉猩耆酒少遒劲，狡兔饱霜工媚妩。","磔残鼠须肯收录，剥落鸡毛谁比数。","文章诸公多好奇，往往得名专翰府。","乃知草圣不世出，罕识公孙大娘舞。","君不见华元分羹奇祸作，糜身鼎烹竟无补。","又不见晋宫洒盐儿女曹，愤郁令人噤难吐。","物生正系遭不遭，敢向词林叹辛苦。","椽书大砚如南溟，吾其鹏乎尔鹦鹉。"],"title":"诸公赋翠毛笔因次韵为羊毛笔叹"}
