{"author":"史浩","id":19505,"strains":["仄仄仄平平，仄平平○仄。","仄仄仄平平，平平○仄仄。","仄仄仄平平，平平仄平仄。","仄平平仄仄，仄○仄平仄。","平仄仄仄平，平平○平仄。","仄仄仄平平，仄平平仄仄。","仄仄平○平，仄仄○平仄。"],"paragraphs":["帝予四时春，着花无浪蕊。","殖本在蓬壶，非烟笼翠紫。","雪里友寒梅，芳辰领繁卉。","每蒙天一笑，睿思涌泉水。","霑丐及老臣，芬芗胜荃芷。","况复屡褒嘉，载赓宁但已。","第愧狂斐辞，不足溷琼几。"],"title":"恭和御制长春花诗  其二"}
