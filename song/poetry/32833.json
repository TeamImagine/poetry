{"author":"陆游","id":32833,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["拾遗白发有谁怜，零落歌诗遍两川。","人立飞楼今已矣，浪翻孤月尚依然。","升沉自古无穷事，愚智同归有限年。","此意凄凉谁共语，夜阑鸥鹭起沙边。"],"title":"夜登白帝城楼怀少陵先生"}
