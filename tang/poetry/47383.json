{"author":"施肩吾","id":47383,"strains":["平平仄平平仄平，仄平仄仄平平平。","平平平仄仄平仄，仄仄平平平仄平。","仄平仄仄仄仄平，仄平仄仄仄仄平。","仄平○仄仄平仄，平○仄仄平平平。","仄平仄平○仄仄，仄平○仄平平仄。","平平仄仄仄仄平，仄仄仄平平仄仄。","仄平仄仄仄平平，仄平仄仄平平平。","平○平仄仄仄仄，仄仄平平平仄平。","平仄仄平平仄仄，仄○仄仄平平仄。","仄平仄仄仄仄平，平○仄仄平平仄。","仄仄平平仄仄○，仄平仄仄平平平。"],"paragraphs":["荣阳郑君游说余，偶因榷茗来桐庐。","幽奇山水引高步，暐煜风光随使车。","算𦈏百万日不虚，吏人业里唯簿书。","眼前横制断犀剑，心中暗转灵蛇珠。","有时退公兼退食，一尊长在朱轩侧。","胡商大鼻左右趍，赵妾细眉前后直。","醉来引客上红楼，面前一道桐溪流。","登临山色在掌内，指点霞光随杖头。","东郭野人慵栉沐，使将破履升华屋。","数杯酩酊不得归，楼中便盖江云宿。","却被江郎湿我衣，赖君借我貂襜归。"],"title":"过桐庐场郑判官"}
