{"author":"杨万里","id":47355,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["竹边台榭水边亭，不要人随只独行。","乍暖柳条无气力，淡晴花影不分明。","一番过雨来幽径，无数新禽有喜声。","只欠翠纱红映肉，两年寒食负先生。"],"title":"春晴怀故园海棠二首  其二"}
