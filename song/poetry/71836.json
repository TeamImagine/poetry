{"author":"彭龟年","id":71836,"strains":["平平仄平平，仄仄仄○仄。","平平仄平仄，平仄仄○仄。","平平仄仄平，仄仄仄仄仄。","平平仄平仄，○仄平仄仄。","平平平平平，仄仄仄平仄。","平平平仄仄，平仄仄平仄。","仄仄仄平○，仄仄仄仄仄。","平平平仄平，仄仄仄仄仄。","平平平仄仄，平仄仄平仄。","平平仄仄仄，平仄仄仄仄。","平仄平○平，平仄仄仄仄。","仄○仄仄仄，仄仄仄平仄。","仄平平仄平，仄仄仄仄仄。","○○仄平仄，平仄仄平仄。","平平平仄仄，仄仄仄○仄。","平○平平平，仄仄平○仄。"],"paragraphs":["秋风掠梧桐，岁月去如掷。","功名趁强健，君子有行役。","朝家政急贤，黼座不满席。","巍巍庙堂望，留客良独惜。","谁为君兰言，亦有子公力。","居然怀墨绶，懽喜动颜色。","宰邑世情难，指作富贵厄。","公尝为我言，百里岂摈斥。","虽无槐鼎贵，均是代天职。","人方事趣办，声誉已赫赫。","公独安其常，容与不可迫。","静观物议定，岂止较寻尺。","愿公充此心，寿此一世脉。","行行见天子，清问下文石。","区区尝试语，要不若亲历。","公看江南贫，此岂州县责。"],"title":"别宜春柯宰"}
