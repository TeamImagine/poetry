{"author":"宋庠","id":2679,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["倾坐仙姿掩石麟，奉章车府应观宾。","谢庭早占芝兰族，禹会初陪玉帛臣。","削牍西清催笔距，赐衣中禁换袍银。","东归待看荣乡品，年似终童禄及亲。"],"title":"送齐进士奉章阙下"}
