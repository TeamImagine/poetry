{"author":"邵桂子","id":159863,"strains":["○仄仄平仄平平，仄仄平平平仄○。","仄平仄仄仄平仄，仄仄平平仄平○。","平平仄仄仄仄仄，平仄仄平仄平仄。","仄仄平仄平平平，仄仄平平○仄仄。","仄○仄仄平仄○，仄仄仄仄平平平。","仄平仄平仄平仄，平仄仄仄○平平。"],"paragraphs":["三足老蟆太阴精，夜载阿姮朝帝庭。","澡形不假桂花露，背负金轮浴沧溟。","腾腾跃起几万尺，痴腹一团露圆白。","睨目光射蛟宫寒，海若天吴难遁迹。","腹中万斛蝌蚪藏，吐作列纬森光芒。","晓骖六龙驾羲驭，腾踏未必输飞黄。"],"title":"海蟾"}
