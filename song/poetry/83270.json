{"author":"陈文蔚","id":83270,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["秋来无日不登临，独喜今宵月满襟。","仰面青天思把酒，寄情古调欲携琴。","凉风舞袂身将举，白露沾衣夜向深。","要看一台清影满，尽教移转碧梧阴。"],"title":"月台观月"}
