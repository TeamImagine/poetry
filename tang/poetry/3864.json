{"author":"杜甫","id":3864,"strains":["仄平平仄仄，平仄仄平○。","仄仄平○仄，平平仄仄平。","平平平仄仄，平仄仄平平。","仄平平平仄，平平仄仄平。","仄平○仄仄，○仄○○平。","仄仄平平仄，平平仄仄○。"],"paragraphs":["汝啼吾手战，吾笑汝身长。","处处逢正月，迢迢滞远方。","飘零还柏酒，衰病只藜床。","训喻青衿子，名惭白首郎。","赋诗犹落笔，献寿更称觞。","不见江东弟，高歌泪数行。"],"title":"元日示宗武"}
