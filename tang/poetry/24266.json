{"author":"薛逢","id":24266,"strains":["平仄平平平仄平，平平仄仄仄平平。","平平仄仄平平仄，平仄仄平平仄平。平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["金榜前头无是非，平人分得一枝归。","正怜日暖云飘路，何处宴回风满衣？门掩长淮心更远，渡连芳草马如飞。","茂陵自笑犹多病，空有书斋在翠微。"],"title":"李先辈擢第东归有赠送"}
