{"author":"郑獬","id":181879,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["蘧公四十已知非，长揖公卿卧翠微。","结绶才还双阙下，上书便乞故乡归。","伏辕赤骥相随老，出网冥鸿自在飞。","应向黄梅访逋客，白云飘洒紫荷衣。"],"title":"吴比部致仕归蕲阳"}
