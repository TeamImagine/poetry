{"author":"苏过","id":229978,"strains":["仄仄平平仄仄平，仄平仄仄仄平平。","平平平仄平平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["未试陵云白日仙，此声固已速邮传。","阴功何止千人活，法眼要求一大缘。","枕上轩裳真昨梦，腹中梨枣是归田。","他时汉殿观遗鼎，犹记曾陈柏寝年。"],"title":"大人生日  其二"}
