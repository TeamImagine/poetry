{"author":"张镃","id":80906,"strains":["平仄仄平平，平仄仄平仄。","○平仄仄仄，平平仄平仄。","仄平仄平平，仄仄○平仄。","仄仄仄仄○，○平仄平仄。","仄平仄平仄，仄仄平平仄。","平○仄仄平，平仄仄平仄。"],"paragraphs":["风月属渔樵，真味岂能领。","雍容补国手，斯宜理烟艇。","乐天未归时，极口献忠鲠。","十上九不行，回身避机阱。","酒徒与诗伴，共煮香山茗。","流传画九人，公貌粹而整。"],"title":"杂兴  其三九"}
