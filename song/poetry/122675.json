{"author":"释善珍","id":122675,"strains":["仄平平仄平平平，平平仄仄○仄平。","平平仄○平仄平，平○平仄仄仄平。","仄平平仄仄仄平，仄○仄仄仄仄平。","平平仄仄平仄平，仄○平○平平平。","平平平仄平平平，平平仄仄平平平。","仄平仄仄平平○，平平仄○平仄平。","仄○仄平仄仄平，平仄仄仄○仄平。","○平平平仄仄○，仄仄仄仄○仄平。","仄平仄仄○平平，平○仄仄平平平。","平平仄仄平仄平，平平仄○平平平。"],"paragraphs":["岭西支郡联荆湖，时危选帅劳庙谟。","公才健如天马驹，胸中戈甲敌万夫。","向来持节犯贼区，贼降不用丈二殳。","浮云散尽明月孤，世间公论何时无。","煌煌丹诏来天衢，阴风策策随兵符。","大旗十丈车前驱，弓刀武骑前后趋。","我占福星岁在吴，孱虏数尽当磔诛。","笼烽平安羽檄疏，玉帐亦可吟抚须。","奏功入觐乘锋车，峨冠儤直承明庐。","公家事业青史书，公家祖相兄鸿枢。"],"title":"送静江曾帅"}
