{"author":"翁溪园","id":172978,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["鲁台昨夜已书云，喜报今朝纪绂麟。","五色祲呈迎瑞气，一阳道长庆亨辰。","定知昴宿锺英质，须信长庚现后身。","敢效髯秦诗格献，蓂敷十一寿千春。"],"title":"寿刘上舍将仕  其一"}
