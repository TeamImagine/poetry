{"author":"刘子翚","id":15167,"strains":["平平仄平平，平平○○仄。","平平仄仄平，平平仄平仄。","仄仄仄平平，平平仄仄仄。","平○仄仄○，仄仄平平仄。","仄仄仄平平，平平仄平仄。","仄仄平平平，平平仄平仄。","平平仄仄平，平仄平仄仄。","仄仄仄○○，平平仄平仄。","平平平仄平，仄仄仄平仄。","仄仄平○平，平平仄平仄。"],"paragraphs":["何年老乌龙，排山折其角。","渔人网得之，澄渊起雷雹。","异物世常猜，神光夜潜觉。","流传岁月深，质槁纹斑剥。","漆简射晶荧，玄圭靡雕琢。","孰谓乔松烟，能成此坚确。","晴窗试墨池，云雾生掌握。","只恐化蜿蜒，飞腾入冥邈。","莱孙真可儿，句法有家学。","赠汝囊中珍，惭余鼻端斲。"],"title":"莱孙求墨并以诗与之"}
