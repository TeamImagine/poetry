{"author":"陆游","id":39453,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。"],"paragraphs":["随计当时入帝城，笙歌灯火夜连明。","宁知六十余年后，老眼重来看太平。"],"title":"绍兴癸亥余以进士来临安年十九明年上元从舅光州通守唐公仲俊招观灯后六十年嘉泰壬戌被命起造朝明年癸亥复见灯夕游人之盛感叹有作"}
