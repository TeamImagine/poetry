{"author":"罗隐","id":30992,"strains":["○仄仄仄仄平仄，仄仄仄仄仄仄平。","仄○平仄仄仄仄，仄平平仄平平○。仄平平仄仄○仄，仄仄仄仄平仄平。","仄平仄平仄平仄，仄仄仄仄平平平。","○○仄仄仄仄仄，仄平仄仄平平平。","仄平平仄仄仄仄，平仄仄仄平仄平。","仄平平仄仄仄仄，仄仄平仄○平平。","仄○平仄仄○仄，平平平仄○仄平。","仄○仄仄仄仄仄，○仄仄仄平○平。","平○仄仄仄仄仄，平○仄仄平平○。","仄平仄平平仄仄，仄平平仄平平平。","○平仄仄仄平仄，仄平平仄平平平。","平平仄仄仄○仄，仄○仄仄平平○。","平平仄仄平仄仄，平仄仄仄平仄平。","平平仄仄仄○仄，仄仄平仄平平平。","平平仄仄仄仄仄，仄平平仄平平平。"],"paragraphs":["正月十一日书札，五月十六日到来。","柳吟秦望咫尺地，鲤鱼何处闲裴回？故人情意未疏索，次第序述眉眼开。","上言二年隔烟水，下有数幅真琼瑰。","行吟坐读口不倦，瀑泉激射琅玕摧。","壁池兰蕙日已老，村酒蘸甲时几杯。","鹤龄鸿算不复见，雨后蓑笠空莓苔。","自从黄寇扰中土，人心波荡犹未回。","道殷合眼拜九列，张濬掉舌升三台。","朝廷济济百揆序，宁将对面容奸回。","祸生有基妖有渐，翠华西幸蒙尘埃。","三川梗塞两河闭，大明宫殿生蒿莱。","懦夫早岁不量力，策蹇仰北高崔嵬。","千门万户扃锁密，良匠不肯雕散材。","君今得意尚如此，况我麋鹿悠悠哉。","荣衰贵贱目所睹，莫嫌头白黄金台。"],"title":"酬丘光庭"}
