{"author":"韩愈","id":10065,"strains":["仄平仄平仄，仄仄仄平平。","平平平平平，平仄仄平平。","平平平仄仄，仄平仄○平。","仄平仄平仄，平平平仄平。","平○仄平仄，仄仄仄仄平。","仄平仄平仄，平平仄○○。","仄○仄平仄，仄平平仄平。","平仄仄仄○，平仄仄○○。","仄仄仄平○，平平仄○平。","○仄仄仄平，仄仄平仄平。","平平平仄仄，仄平仄平平。","仄平仄平仄，平仄平平平。","仄平平仄○，平平仄○平。","仄平平平仄，仄仄仄仄仄。","平仄平○仄，仄仄○仄平。","仄仄○平平，平仄仄仄平。","平仄仄仄平，仄仄仄仄○。","仄仄平仄○，仄平仄平平。","仄仄○平仄，平平仄平平。","平平仄仄仄，平仄仄平平。","○仄平平平，平仄仄仄○。","平仄平仄平，仄平平平平。","○平仄仄仄，仄仄平平仄。","平平仄仄仄，平平仄平平。","平仄仄仄○，仄平仄仄平。","仄仄仄仄仄，平仄仄平平。","平仄仄○仄，仄平仄平○。"],"paragraphs":["木之就规矩，在梓匠轮舆。","人之能为人，由腹有诗书。","诗书勤乃有，不勤腹空虚。","欲知学之力，贤愚同一初。","由其不能学，所入遂异闾。","两家各生子，提孩巧相如。","少长聚嬉戏，不殊同队鱼。","年至十二三，头角稍相疏。","二十渐乖张，清沟映污渠。","三十骨骼成，乃一龙一猪。","飞黄腾踏去，不能顾蟾蜍。","一为马前卒，鞭背生虫蛆。","一为公与相，潭潭府中居。","问之何因尔，学与不学欤。","金璧虽重宝，费用难贮储。","学问藏之身，身在则有余。","君子与小人，不系父母且。","不见公与相，起身自犂鉏。","不见三公后，寒饥出无驴。","文章岂不贵，经训乃菑畬。","潢潦无根源，朝满夕已除。","人不通古今，马牛而襟裾。","行身陷不义，况望多名誉。","时秋积雨霁，新凉入郊墟。","灯火稍可亲，简编可卷舒。","岂不旦夕念，为尔惜居诸。","恩义有相夺，作诗劝踌躇。"],"title":"符读书城南"}
