{"author":"文同","id":173380,"strains":["平仄仄仄仄，仄仄平○仄。","○仄仄仄平，仄平平○平。","平○仄仄仄，仄仄平平平。","仄仄仄仄○，仄仄仄仄平。","平平仄仄○，仄仄仄仄平。","○平仄平仄，仄仄平平平。","仄平仄仄仄，○仄仄仄○。","平○平仄仄，平平平仄平。"],"paragraphs":["河北扼虏要，定武承其咽。","分道宿劲兵，望之为中权。","朝廷倚注地，择用须材贤。","黠猃詟所闻，射猎不敢边。","兹焉势愈重，岂谓甲马然。","将军庙堂老，御史蓬瀛仙。","合谋运潜略，胜气压古燕。","惟当陪缓带，壶觞铃阁前。"],"title":"送周介之学士通判定州  其二"}
