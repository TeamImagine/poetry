{"author":"钱时","id":98758,"strains":["仄○仄仄仄，仄○仄仄平。","仄平仄○平，平仄平平平。","仄平仄仄平仄仄，仄仄○平仄○仄。","平仄○平仄仄○，仄平仄仄○平仄。","平平仄○平仄平，仄仄仄仄仄仄平。","仄平仄仄仄平仄，仄仄仄平平仄平。","平平平仄仄仄仄，仄仄仄平仄平仄。","仄仄仄仄平仄平，平平仄仄平平仄。"],"paragraphs":["旧闻四月筀，不闻二月萌。","箨龙忽当门，头角何峥嵘。","朅来此地荒秽耳，远隔长林不相倚。","群穉犹埋粪壤中，挺然剑拔参天起。","人云瑞应非偶然，妙不可诘那可言。","孰前孰后孰为瑞，孰识此根天地先。","祇今孤秀骇众目，半脱锦绷耸新绿。","善守勿令风雨摧，他年满地皆修竹。"],"title":"杰侄所居之前旧无竹二月中忽出筀笋一根特立可爱为赋长句"}
