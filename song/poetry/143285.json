{"author":"真山民","id":143285,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["鹤护松扉久不开，蒲团端坐思悠哉。","故交只向梦中见，闲事不经心上来。","双屐蹑云春采药，一筇拄月夜观梅。","东风似见山童懒，自与幽人扫径苔。"],"title":"幽栖"}
