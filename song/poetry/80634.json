{"author":"黄干","id":80634,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["鹈鴂才鸣歇众芳，忽看佳菊变秋光。","江头雨涨梅同熟，陇上风清麦正黄。","莫待重阳拼一醉，不愁长夏自微凉。","篱根休遣儿曹见，又说梨花捧寿觞。"],"title":"和魏元明四月菊"}
