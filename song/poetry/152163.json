{"author":"方一夔","id":152163,"strains":["平平？平平，仄仄平平仄。","平平仄平平，平仄仄平仄。","平平仄平平，仄仄平平仄。","仄仄仄平平，仄仄仄平仄。","平平仄平平，仄平仄平仄。","平仄仄仄平，仄仄平仄仄。","平平仄仄平，仄仄仄平仄。","平仄仄○平，仄仄平仄仄。","仄仄仄平平，平平仄○仄。","平平仄仄平，○仄平仄仄。","仄仄平仄平，平平仄平仄。","平平平平平，仄平仄平仄。","仄平平平仄，仄仄平平仄。","仄平仄平平，平仄仄仄仄。","仄平平仄平，平仄平○仄。","○○平平仄，仄仄平平仄。","○仄仄平仄，平仄平平仄。","仄平仄平○，仄仄平平仄。","平仄仄平平，平仄○仄仄。","平仄仄平平，平平仄平仄。"],"paragraphs":["新都玻璃江，下会东阳派。","南图俟扶摇，东首掉澎湃。","千峰白云粘，百道清泉洒。","仳室旧樵贫，钓濑老渔怪。","桐君古仙居，稚川昔高迈。","都忘语嘿殊，未觉高下隘。","栖身傍冷门，吐口洗残债。","针石远相粘，盐卵危不坏。","露翰倦孤飞，金波炯三桂。","惊心岁月遒，过眼风雨快。","感此桑扈鸣，春蚕续菅蒯。","悠然耕田歌，早秧补葵芥。","岂无田园念，未脱尘氛械。","去来久无书，情愫不比画。","自惭榱桷材，曾螫虫虺虿。","难将西山景，少补东隅败。","妻子累寒饿，文字欺聋聩。","未酬醉乡封，暂倒仙源界。","萧散纵孤骞，游戏留一慨。","他日对床情，为君作佳话。"],"title":"将归戏作此以别诸友"}
