{"author":"王之望","id":16920,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["灵舆归路肃班班，帐殿秋风响珮环。","九庙向来连北阙，五陵依旧对南山。","玉衣不受清尘涴，风马应随彩仗还。","行起奉常陪荐享，天威咫尺侍悬间。"],"title":"温原庙神御北还和谢景思韵"}
