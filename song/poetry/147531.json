{"author":"方回","id":147531,"strains":["平平平仄仄平平，仄仄平平仄仄平。","仄仄平平平仄仄，平平平平仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["山肩寒耸月随归，榾柮炉红闭板扉。","跨灶郎来温课册，齐眉人为折深衣。","花传喜信灯如语，草就佳篇字欲飞。","旧日声名刘夜坐，能传家钵似君稀。"],"title":"次韵刘元𪸩初寒夜坐"}
