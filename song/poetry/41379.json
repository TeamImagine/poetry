{"author":"陆游","id":41379,"strains":["平仄平平仄仄平，仄平仄仄仄平仄。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["车马无声昼漏长，野人与世已相忘。","屏除长物轩楹爽，洗濯尘襟肺腑凉。","秋近平郊鸣鹳鹤，日斜荒径下牛羊。","兴来欲唤筇枝去，更尽铜炉一炷香。"],"title":"南堂杂兴八首  其一"}
