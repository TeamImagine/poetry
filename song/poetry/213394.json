{"author":"贺铸","id":213394,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["三尺京尘衮衮中，略无闲地贮清风。","鲈鱼菰菜经年别，皂盖朱轓一日东。","俗眼强分青白在，芳樽未觉圣贤空。","鄱阳不乏江山助，高兴都卢属谢公。"],"title":"送周开祖出守鄱阳"}
