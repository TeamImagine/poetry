{"author":"卓田","id":99231,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["自恨今秋赋不工，功名分付酒杯中。","已知得失关乎数，始把荣枯问此翁。","未必一夫司予夺，由来六画管穷通。","果然许我真端的，从此君行易已东。"],"title":"赠易卦者"}
