{"author":"曹勋","id":12970,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["连雨霏霏作晓阴，倚栏不复见遥岑。","已疏日上三竿报，只听风随十日霖。","枝上绽梅肥自坠，庭中新绿色逾深。","田苗涨水横斜卧，甚悯为农种植心。"],"title":"连雨有感"}
