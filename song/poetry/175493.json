{"author":"刘敞","id":175493,"strains":["平仄平仄仄，平平平仄平。","仄平平仄○，平仄仄仄平。","平仄平平仄，平平仄仄平。","平○仄仄仄，○仄仄平平。","平仄平仄仄，○平平仄仄。","仄平平仄仄，仄仄仄平平。"],"paragraphs":["春色池上好，公来朝日初。","栋梁归喜燕，霖雨跃潜鱼。","云气随歌妓，林光暗碧车。","心闲簿领暇，兴适酒杯余。","言志吾与点，论诗商起予。","定知金谷集，不比右军书。"],"title":"社日宴临波亭呈府公"}
