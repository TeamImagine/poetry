{"author":"李邴","id":248506,"strains":["仄平仄仄仄仄平，平平仄仄平平平。","○平仄仄平仄仄，仄仄○平平仄○。","平平仄仄仄平仄，平平仄仄平平平。","平平仄平仄仄仄，○仄仄仄○○平。","平○平平仄平仄，仄仄仄仄平平平。","仄仄仄仄仄平仄，平平仄仄○仄平。","平平仄平仄平仄，仄仄仄仄平仄○。","仄平仄○平仄仄，仄仄平仄○○平。","○平仄平仄平仄，仄仄仄仄平平平。","平平仄仄○平○，仄仄仄仄平○平。","平平平○仄平仄，平仄平○仄仄平。","仄平仄仄平仄仄，仄仄仄仄平平平。","平平仄仄仄平仄，仄仄仄仄○平平。","平平仄仄仄仄仄，○平仄仄平平平。","平○平平仄仄仄，平平仄仄平平平。","○平仄平平仄仄，仄仄仄仄平平平。","仄平平平？仄仄，仄仄仄仄平平平。","仄平仄仄○仄仄，仄仄平仄平平平。","仄平平平○仄仄，平仄仄仄平平平。","平平仄平平仄仄，平仄仄○平仄○。","平平平平仄仄仄，仄○仄仄平○平。","仄仄平平仄平仄，仄仄仄○平仄平。"],"paragraphs":["晋公伐叛致太平，归来绿野勤经营。","沈沦不复经济意，晚节更为人所评。","文饶佐武取河朔，平泉草木罗清英。","功成未尝一寓目，镵石作记空传名。","何如堂堂渭川老，崛起自与天扶倾。","岁在作噩骇机发，忠臣愤叱思殒生。","氛埃不为紫霄蔽，日月却向黄道行。","壮年铁衣勤汗马，白首金鼎调和羹。","张皇国威起颓压，约敕吏蠹归章程。","羌戎破胆思寻盟，盗贼脱甲来输诚。","辕门诸将指呼耳，公有胸中十万兵。","锐然请老樊小圃，爨席却与渔樵争。","烟霞放目傲轩冕，水石步屧遗机衡。","虽然四海望不置，搴旒下瞩煕皇明。","宣王于今事北伐，周公不日歌东征。","迎还两宫天地庆，埽洒六合风尘清。","是时公归迺可耳，岂得遽适羲皇情。","祝公寿考如卫武，百岁箴儆谋群卿。","祝公功名如郭令，身与庙社同安荣。","忠诚向来金石贯，勋烈遂将天壤幷。","他年升堂奉杖屦，愿留隙地诛柴荆。","但令公孙肯开合，不用野王来抚筝。"],"title":"建炎丞相成国吕忠穆公退老堂诗"}
