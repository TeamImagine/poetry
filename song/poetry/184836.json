{"author":"范纯仁","id":184836,"strains":["平仄平平仄仄平，仄平仄仄仄平平。","仄平平仄仄平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["元老邀宾乐事并，每居右席愧群英。","里中耆旧唯公长，醉里篇章映古清。","柔袂缓舒鸾鹤舞，短箫轻引凤凰鸣。","莫嫌尊酒过从数，向老交游更有情。"],"title":"和持国赠微之"}
