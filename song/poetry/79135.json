{"author":"欧阳修","id":79135,"strains":["平平仄平平，仄仄仄平仄。","仄平平平○，平平○仄仄。","仄○仄平平，仄仄仄平仄。","平仄仄仄仄，仄仄仄平仄。","平平平仄仄，仄仄仄仄仄。","平平仄仄平，平仄平○仄。","仄平仄平平，仄仄仄平仄。","平平平平平，仄仄平仄平。","○平仄平仄，仄仄仄平仄。","仄仄仄○仄，平平平仄仄。","○平仄平仄，仄仄平○仄。","平平仄平仄，仄仄平平仄。","○仄○平仄，仄平平仄仄。","平平平仄仄，仄仄仄平仄。","仄平平仄平，○仄平仄仄。","仄平○仄仄，仄仄平平仄。","平平平仄仄，○仄仄平○。","平平仄仄平，平仄平仄仄。"],"paragraphs":["炎歊郁然蒸，午景炽方焰。","子来清风兴，萧萧吹几簟。","又如沃琼浆，遽饮不知厌。","嗟予学苦晚，白首困铅椠。","危疑奚所质，孔孟久已窆。","群儒窒自私，惟子通且赡。","幸时丐赢余，屡得饱饥歉。","严严春秋经，大法谁改觇。","三才失纲纪，五代极昏垫。","盗窃恣胠箧，英雄争奋剑。","兴亡两仓卒，事迹多遗欠。","才能纪成败，岂暇诛奸僭。","闻见患孤寡，是非谁证验。","尝欣同好恶，遂乞指瑕玷。","反蒙华衮褒，如誉嫫母艳。","救非当在早，已暴何由敛。","苟能哀废痼，其可惜针砭。","风舲或许邀，湖绿方濪濪。"],"title":"答原父"}
