{"author":"黄滔","id":33673,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["一从门馆遍投文，旋忝恩知骤出群。","不道鹤鸡殊羽翼，许依龙虎借风云。","命奇未便乘东律，言重终期雪北军。","欲逐飘蓬向岐路，数宵垂泪恋清芬。"],"title":"出京别崔学士"}
