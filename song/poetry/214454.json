{"author":"晁补之","id":214454,"strains":["平平仄仄平平仄，平仄○○平仄仄。","平仄平平平仄平，仄仄仄平平仄仄。","○平平仄仄仄平，○仄○平仄○仄。","仄平仄仄仄平平，仄仄平平平仄仄。","平平仄仄仄平仄，平仄仄平平仄仄。","平平仄仄○○平，平仄○平仄平仄。","仄平仄仄仄平仄，平仄平平平仄仄。","仄仄○平○仄仄，仄仄仄平平仄仄。","仄平仄仄○仄平，仄仄○平仄平仄。","○平平仄仄○平，仄○仄仄平平平。","仄平平仄仄仄仄，仄平仄仄平平平。","○平仄仄仄平仄，仄仄仄仄平平平。","○平仄○仄平仄，仄仄仄仄平平平。","平平平仄平○仄，平仄仄平平仄仄。","平平平仄仄平○，平仄平平仄平仄。","仄仄仄平平仄仄，仄仄仄平平仄仄。","仄平平仄仄平平，仄仄仄平平○仄。","平平仄仄仄平仄，仄仄仄平○仄仄。"],"paragraphs":["樊山夜涨河鸣鼓，奎火占中知溽暑。","颜阖居邻胡子都，共喜夏麋登宴俎。","参军河北主簿南，骑马相逢不相语。","市西老屋断人居，自觉天风生广宇。","青菅席坐土阶湿，黄绠汲泉塼井古。","翩翩后至王将军，开口相投律呼吕。","丈夫得意吐然诺，杯酒形骸安足数。","露顶张颠且勿帻，起舞我能先众客。","二豪礼法空是非，一斗三杯眼方白。","中虚呕冷腹横𫄠，汗如槁壤朝阳蒸。","咈然烦厌暂莫遏，饮蛇不省疑吞绳。","豨苓卷桂导停饮，两日不咀公厨冰。","长篇忽听凤皇曲，却似半岭逢孙登。","君家铛勺还应洗，须我下床仍食美。","西池何似汉江长，谁使蒲萄变新泚。","醉捉蟹螯挛五指，吏部拍浮非在水。","抱琴宁复待招邀，昨夜雨凉孤兴起。","金丹定有换肠药，不用俗医论表里。"],"title":"和颜随饮酒"}
