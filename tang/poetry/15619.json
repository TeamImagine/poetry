{"author":"白居易","id":15619,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平仄仄仄，仄平平仄仄平平。"],"paragraphs":["曾于太白峰前住，数到仙游寺里来。","黑水澄时潭底出，白云破处洞门开。","林间暖酒烧红叶，石上题诗埽绿苔。","惆怅旧游那复到，菊花时节羡君回。"],"title":"送王十八归山寄题仙游寺"}
