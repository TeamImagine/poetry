{"author":"陈普","id":161464,"strains":["平平仄仄○仄仄，仄仄仄平平仄仄。","仄仄仄平○平平，仄仄仄平仄仄仄。","仄平仄仄○仄平，仄仄平仄平平仄。","平平平仄仄仄仄，平仄平平平仄仄。","○平平仄○仄平，平仄仄平仄平仄。","平平平平仄仄仄，平平平仄平○仄。","仄○仄仄平仄仄，平仄平平平仄仄。","平平平仄仄仄仄，仄仄平平仄平仄。","○平仄仄○○平，仄仄仄仄仄○仄。","平平仄仄平仄仄，平平仄平仄仄仄。","仄平平仄仄平平，平仄平平仄○仄。","仄平平仄仄仄仄，平仄仄仄平平仄。","平平平仄平仄平，仄平仄仄仄平仄。","平○仄平仄平仄，平仄○仄仄仄仄。","○仄仄仄仄仄平，仄平仄仄仄仄仄。","○平平仄仄平仄，平仄○仄平仄仄。","仄平平仄平平平，仄仄○仄仄○仄。"],"paragraphs":["同堂合席分汝尔，况乃邈然千万里。","寸总不知从何来，一夜拥衾八九起。","井田未复思扣阍，忍见秋夏田无水。","甘霖才是渴者饮，何事骄阳骄不止。","旄倪奔走缘木求，惟有气龙尚循理。","焉知天心不广大，无愚无智皆如子。","拜泥祷偶都不问，衔石移山良可喜。","云飞风起作气势，野雾山昏酝甘美。","三朝遂作渰渰萋，一点一粒不胜纪。","吁嗟尔辈何惜命，欢呼噎呕舞欲死。","有身安得不求生，天地之心固如此。","草茅藜藿有一策，尧舜是亦人而已。","端居廊庙同此身，及人及物唯推己。","宫中圣人念民物，春不折柳漱避蚁。","论道燮理岂不知，一夫不获古所耻。","三年耕有一年食，尧水汤旱无死徙。","有民心也为民谋，此道如砥直如矢。"],"title":"久旱得雨"}
