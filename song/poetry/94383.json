{"author":"丁黼","id":94383,"strains":["仄仄仄平仄仄平，平平仄仄仄平平。","仄平仄仄仄仄仄，仄仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["正是朔风吹雪初，行縢结束问征途。","不能刺刺对婢子，已是昂昂真丈夫。","常惠旧曾随属国，乌孙今亦病匈奴。","不知汉节归何日，准拟殷勤说汴都。"],"title":"送亲戚钱尉入国"}
