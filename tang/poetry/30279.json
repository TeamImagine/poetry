{"author":"方干","id":30279,"strains":["平仄平仄仄仄仄，○仄平平平仄平。","仄仄平平平仄仄，○平仄仄仄平平。","平平○仄平平仄，仄仄平平仄○平。","仄仄平○仄平仄，平平仄仄仄平○。"],"paragraphs":["非唯孤峭与世绝，吟处斯须能变通。","物外搜罗归大雅，毫端剪削有余功。","山川正气侵灵府，雪月清辉引思风。","别得人间上升术，丹霄路在五言中。"],"title":"赠李郢端公"}
