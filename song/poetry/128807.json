{"author":"释绍嵩","id":128807,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["别后沧波路几迷，竹风松雨共凄凄。","十年依旧双瞳碧，四海仍传一角犀。","池上溶溶浮日暖，山中物物是诗题。","先生莫道心如铁，可忍红英半著泥。"],"title":"酬胡圣闻"}
