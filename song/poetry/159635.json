{"author":"郑思肖","id":159635,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["语声带咽吐新诗，彻骨衔冤痛不知。","报国心惟忧汉贼，读书人肯学胡儿。","剑携入手霜三尺，镜挂当胸月一规。","终久难磨天理在，匪伊谈笑定时危。"],"title":"答"}
