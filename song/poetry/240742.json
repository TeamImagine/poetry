{"author":"周紫芝","id":240742,"strains":["仄仄平平仄仄平，平平平仄仄平平。","仄平平仄仄仄仄，平仄平平平仄○。","仄仄仄平平仄仄，平平仄仄仄平○。","仄平仄仄平平仄，○仄平平仄仄仄。"],"paragraphs":["带雨山云晚尚繁，黄流先已涨江干。","海边鸥鸟恐不下，濠上游鱼谁肯观。","锦里十家俱半壁，龙门八节定无滩。","早知四载归神禹，疏凿谁能泄浩漫。"],"title":"次韵冯远猷观水"}
