{"author":"黄庭坚","id":207814,"strains":["平平仄仄仄平平，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["飘萧阅世等虚舟，叹息眼前无此流。","满地悲风盘翠竹，半丛寒日破红榴。","青山空在衣冠古，白鹤不归宫殿秋。","王令平生樽酒地，千年万岁想来游。"],"title":"题双凫观"}
