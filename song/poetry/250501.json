{"author":"沈与求","id":250501,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["茅屋秋风斗破除，萧骚浑似浣溪居。","青山侍坐从吾好，黄帽笼头与俗疏。","赖有园官能送菜，可无溪友解留鱼。","从今辄莫惭枵腹，一饱须烦插架书。"],"title":"秋日闲居"}
