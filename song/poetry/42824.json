{"author":"陆游","id":42824,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["晓鶑催系柳边舟，老陌东风拂面柔。","客里又惊春事晚，梦中重续括苍游。","欢情饮量年年减，古寺名园处处留。","却羡少年轻岁月，角声如此不知愁。"],"title":"南园四首  其一"}
