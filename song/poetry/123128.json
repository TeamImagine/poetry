{"author":"吴潜","id":123128,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["凛凛清规百世师，功名仅见奉天时。","忠谋任起奸邪忌，感泣宁无士卒思。","落日桑榆存旧迹，西风芦苇护荒祠。","忠宣流落何遗恨，留得良方与后医。"],"title":"陆宣公祠"}
