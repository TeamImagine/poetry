{"author":"孙应时","id":81993,"strains":["平平平○仄，仄仄平仄仄。","平平仄仄仄，仄仄平仄仄。","仄平平仄仄，仄平仄仄仄。","平平仄平仄，仄仄平仄仄。","仄平平仄平，仄仄○仄仄。"],"paragraphs":["荆州形胜地，控引吁广莫。","英雄昔用武，跬步图宛洛。","至仁先内治，岂曾废远略。","公来手摩抚，士气端可作。","载歌江汉诗，奋袂空爵跃。"],"title":"送张敬夫栻以追送不作远为韵赋诗五章借手言别不胜惓惓爱助之诚情见乎辞惟高明幸教  其四"}
