{"author":"周紫芝","id":240128,"strains":["平平平仄仄，平仄仄○○。","平仄仄仄仄，仄仄仄仄平。","仄仄仄平○，平平仄平平。","平平仄仄平，○○仄平平。","平仄平仄仄，仄平平仄平。","平仄平仄仄，仄平仄平平。","仄仄平○仄，平仄仄平平。"],"paragraphs":["人言秋日短，无事日更长。","篱落既补治，稼穑已涤场。","薄暮有微兴，悠然步东冈。","东冈枣与梨，累累半青黄。","幽菊虽未吐，已含风露香。","风物良可喜，客来有杯觞。","但使常如此，贫贱亦何伤。"],"title":"壬午秋日观桥刈获五首  其四"}
