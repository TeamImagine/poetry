{"author":"林表民","id":107385,"strains":["平仄平平平仄仄，仄平仄仄平平仄。","仄平平仄仄平平，仄仄平平平仄仄。","平平仄仄平○平，仄仄○○仄仄平。","仄○仄○平○仄，平仄○○仄平仄。"],"paragraphs":["江路冥迷飞霰密，道人定起幽情逸。","忽邀龙子幻新妆，粉淡香干春一笔。","寒梢瘦著苔衣昏，坏色空留梦里身。","几回月堕交疏晓，霜发相看不知老。"],"title":"题徐无竞所藏花光仁老墨梅"}
