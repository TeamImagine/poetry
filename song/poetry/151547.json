{"author":"刘玉","id":151547,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春风休记旧繁华，举案园林乐事赊。","月引池光归座榻，云含花气入窗纱。","鹿门本是庞公宅，栗里谁寻旧令家。","相对莫论终岁计，酒狂诗癖自生涯。"],"title":"赠内"}
