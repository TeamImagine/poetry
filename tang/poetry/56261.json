{"author":"李白","id":56261,"strains":["平仄仄仄平，平平仄平仄。","○仄平平平，平平仄平仄。","平仄仄○平，平平仄平平。","平平平平仄，○仄仄平○。","仄仄仄平仄，平平仄仄平。","平平仄仄仄，仄仄平平○。","平仄仄平仄，平○仄仄平。","平平仄平仄，○仄仄平平。"],"paragraphs":["春水月峡来，浮舟望安极。","正是桃花流，依然锦江色。","江色绿且明，茫茫与天平。","逶迤巴山尽，摇曳楚云行。","雪照聚沙雁，花飞出谷莺。","芳洲却已转，碧树森森迎。","流目浦烟夕，扬帆海月生。","江陵识遥火，应到渚宫城。"],"title":"荆门浮舟望蜀江"}
