{"author":"王灼","id":27427,"strains":["○平仄平○仄仄，仄平○平仄平仄。","平平仄平仄平平，仄仄平平仄平仄。","平仄平平仄仄仄，仄○平仄平平仄。","仄平仄仄○仄仄，平平平仄仄○仄。","平仄○仄平平平，平○平仄仄仄仄。","平平○平仄仄仄，平仄仄仄平○仄。","仄仄平平仄平仄，平平仄仄平平仄。","仄平○仄仄仄平，平仄平平仄○仄。","平平仄仄仄平仄，仄仄平平○仄仄。","平仄仄平仄仄仄，仄平仄平○仄仄。","平平仄平仄平平，仄仄仄仄平平仄。","平平○平平仄仄，仄平仄仄仄仄仄。","仄仄平仄仄仄仄，仄平仄仄平平仄。","平仄仄仄平仄仄，仄平仄仄○○仄。","仄平平○仄仄仄，仄仄仄仄平平仄。","平平平平仄仄仄，仄仄仄仄○仄仄。","平平平仄平仄仄，仄平平仄平平仄。","仄平平○仄仄仄，平平仄仄平○仄。","仄平仄仄平仄仄，仄仄平仄平○仄。","仄平仄仄仄○仄，平平仄平仄平仄。"],"paragraphs":["三吴黑风吹地拆，太湖浪高一千尺。","龟鼋两山压湖心，岁岁飞涛恣冲射。","山骨虽坚亦破碎，穴穿根断瑰奇出。","古来石品称上首，罗浮天竺乃其乙。","吴蜀相望天东西，而从何处得此石。","初逢颇惊丑怪状，徐视不见镌镵迹。","月暗烟昏鬼神怒，沙平草短狻猊掷。","或云王孟窃据时，曾是宣华苑中物。","奸雄败灭化为土，独此顽然苍玉立。","流落几家到李氏，命名以君相主客。","为君榜堂诧乡人，爱赏不啻连城璧。","金珰中官来奉使，一时气焰手可炙。","利诱威胁拟夺去，仲高誓死君之侧。","先世所宝吾敢坠，贵人缩首三叹息。","会昌丞相乃远祖，嗜好夙有烟霞癖。","平泉山居付梦想，石上刻字空照日。","朱崖精爽虽可畏，洛阳群盗旋充斥。","故知幽胜岂易保，天公似向人间惜。","政须洒扫堂上下，置酒招我无难色。","酒阑气壮拂衣起，摩挲石君话畴昔。"],"title":"李仲高石君堂"}
