{"author":"梅尧臣","id":57484,"strains":["平仄仄仄仄平仄，平平仄平平仄平。","仄平仄仄平平仄，仄平平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄仄平○仄平。"],"paragraphs":["堂下一匹郑虔马，栏边两株安石榴。","但能有酒邀佳客，亦任狂花落素瓯。","侍女红裙无好色，主人白发自侵头。","欲歌翠树芳条曲，已去洛阳三十秋。"],"title":"和楚屯田同曾子固陆子履观予堂前石榴花"}
