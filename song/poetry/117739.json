{"author":"戴昺","id":117739,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。","平仄平平平仄仄，仄平平仄仄平平。"],"paragraphs":["多赀徒作守钱奴，伏腊无忧便有余。","世路本夷休自险，人情太密反成疏。","非图报施方为善，岂为功名始读书。","门外良田堪种秫，自牵黄犊试犂鉏。"],"title":"自况"}
