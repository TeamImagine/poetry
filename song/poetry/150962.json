{"author":"李春叟","id":150962,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["谁把渔竿老渭滨，拨开尘鞅对清薰。","乾坤浩荡台非旧，湖海凄凉我接君。","有客携家来上冢，无人载酒共论文。","山阴兴尽空归去，何处天风落五云。"],"title":"钓鳌台"}
