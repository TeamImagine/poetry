{"author":"苏过","id":229863,"strains":["平平平仄平，仄平○平仄。","平仄仄仄○，○平仄平仄。","仄仄平平平，仄仄仄平平仄。","平仄仄○平，平仄○仄仄。","仄仄仄仄平，平○仄平仄。","仄平平○平，平○仄平仄。","仄仄○仄平，仄仄仄平仄。","仄仄○仄平，仄仄仄平仄。","平平仄仄仄，仄仄平平仄。","仄仄平仄平，平平仄平仄。"],"paragraphs":["边城无一娱，孰云从军乐。","惟有退食间，柴门可罗雀。","念我江湖人，久不负渔樵约。","安得漫浪游，时解冠带缚。","令尹我辈人，孤标寡然诺。","晚逢任参军，诗思涌泉落。","裹饭从子来，隐几访南郭。","庶结三友懽，一笑忘杯酌。","西溪渌已涨，渚柳风交错。","目断君不来，孤鸿没山脚。"],"title":"子庄约况之游西溪不至任有诗次其韵"}
