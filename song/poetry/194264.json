{"author":"苏轼","id":194264,"strains":["平平平仄仄平平，平仄仄仄仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["沈郎清瘦不胜衣，边老便便带十围。","躞蹀身轻山上走，欢呼船重醉中归。","舞腰似雪金钗落，谈辩如云玉麈挥。","忆在钱塘正如此，回头四十二年非。"],"title":"次韵王巩颜复同泛舟"}
