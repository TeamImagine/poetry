{"author":"李纲","id":242794,"strains":["平仄仄平平仄仄，仄平仄仄仄平平。","仄平仄仄平平仄，平仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["秋到寓轩殊不恶，满庭爽气有余清。","架松著雨须髯奋，盆沼因风鳞甲生。","葵向日光金盏侧，荷翻露颗玉盘倾。","焚香默坐无人会，自觉诸缘次第轻。"],"title":"题寓轩"}
