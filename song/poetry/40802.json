{"author":"陆游","id":40802,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["独处将如长夜何，直将寂默养天和。","爱身不惰如怀璧，守气无亏似塞河。","尘箧空存获麟笔，烟陂懒和饭牛歌。","年来勋业君知否，纛下新降百万魔。"],"title":"明日观孤寂诗不觉大笑作长句自解"}
