{"author":"冯澄","id":167054,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄仄平仄，仄仄仄平仄仄平。","平仄平平仄平仄，平平仄仄仄平平。"],"paragraphs":["编阑春思倩吟鞭，著面和风软似绵。","黄犊乌犍秧谷候，雄蜂雌蝶菜花天。","把鉏健妇踏烟垄，抱瓮丈人分野泉。","忙事关心在何处，流鶑不听听啼鹃。"],"title":"春日田园杂兴"}
