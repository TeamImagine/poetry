{"author":"李廌","id":218901,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["雨脚如麻未肯收，雨中还作法王游。","云埋辇路烟初合，水溅松岩雪乱流。","心畏险途常恐失，寒侵病骨已知秋。","群峰耸峭犹无畏，为语山僧不用留。"],"title":"雨中游法王寺诗"}
