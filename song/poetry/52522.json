{"author":"释宝昙","id":52522,"strains":["平仄平平平仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["东观何如双树家，丝絇归践故园沙。","静知水镜中人物，香识炉烟上鬓华。","尽有春风飞燕子，岂无诗兴到梅花。","自怜老子归来晚，不得追随八月槎。"],"title":"呈胡舍人二首  其一"}
