{"author":"杨万里","id":47758,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["敬轩居士子胥孙，河出昆仑学有源。","秋鹗屡看书祢表，春风两度对尧轩。","钓竿已拂珊瑚树，拄笏新霑雨露恩。","暂作祝融香火吏，裹轮早晚到柴门。"],"title":"送伍耀卿监庙西归"}
