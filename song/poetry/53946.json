{"author":"项安世","id":53946,"strains":["○仄仄仄平，仄仄平仄平。","平平平仄仄，仄仄仄仄平。","平平仄仄仄，仄○平平平。","平平仄仄仄，仄仄仄仄○。","仄仄○平仄，平平平○平。","平○仄仄平，仄○平平平。","平平仄仄仄，仄仄○平平。","平平仄仄仄，仄仄平平平。","○平仄仄仄，仄仄平平平。","○平仄仄仄，仄仄平平平。","仄仄仄平仄，仄平平仄平。","平平平仄平，仄仄平仄○。","仄仄仄平仄，仄平平仄平。","仄平○平平，仄仄平平○。"],"paragraphs":["相识十五年，未有今日谈。","沉沉千丈绠，窈窈太古潭。","灵关乍掣锁，宝藏初抽函。","为于万亿秭，出此一二三。","戢戢骑无数，津津饴正甘。","天驱远色冥，日堕西晖酣。","言归澣垢泽，少俟收炎惔。","凉风转右桷，好月来东庵。","听君十日语，饫我平生贪。","毫厘得细数，窾隙容周谙。","万象斗维北，八方车指南。","明明绳尺陈，皎皎星月参。","外物复何有，此懽诚可耽。","愿推轻财心，慷慨倾籝甔。"],"title":"呈陈正己十四韵"}
