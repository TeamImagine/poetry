{"author":"章甫","id":64803,"strains":["平平平平仄仄仄，平仄平平仄○仄。","仄仄平平○仄平，平仄平平平仄平。","仄平平平平仄仄，仄○平平仄平仄。","仄仄平平○仄○，仄仄平平仄○仄。","仄仄平仄平○平，平平仄仄平○平。","仄平仄仄仄平仄，仄仄平平仄平仄。"],"paragraphs":["前朝西风不肯住，红雨毵毵落深树。","昨日东风更放颠，香雪纷纷飘满园。","四时催人头发白，薄相春风亦欺客。","渐觉繁枝过眼空，历历黄花乱疏麦。","野店沽酒酸如虀，先生不饮春将归。","屋头向晚雨声急，自炷炉香坐盘膝。"],"title":"惜花"}
