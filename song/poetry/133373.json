{"author":"张蕴","id":133373,"strains":["仄平平仄仄，○仄仄平平。","平仄平平仄，平平仄仄平。","平平平仄仄，仄仄仄○○。","平仄平○仄，平平仄仄平。","平平平仄仄，仄仄仄平平。","○仄平○仄，○平仄仄平。","平平平仄仄，○仄仄○平。"],"paragraphs":["小春霜宇晓，闲访古招提。","何岁斋鱼废，初弦顾兔迷。","先民堂上像，寓客柱间题。","僧户蜂分小，山形虎穴低。","松青江庙北，竹老野桥西。","亲汲聊煎茗，深登信杖藜。","琴师年九十，相见手重携。"],"title":"月泉纪游"}
