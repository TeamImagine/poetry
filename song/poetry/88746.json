{"author":"徐侨","id":88746,"strains":["平平平仄仄，平平平仄平。","仄仄仄平○，仄仄仄仄平。","平平仄○仄，平平平仄平。","平平平仄仄，仄仄仄仄平。","平仄仄仄仄，仄平平平平。","仄仄仄平仄，仄○平仄平。","平平仄平仄，平平仄平平。","平仄仄仄仄，仄○仄平平。","平仄仄，平仄○，仄仄平仄仄，平仄仄平平。","平平仄仄仄仄仄，仄仄平仄平平平。","平仄平平平仄仄，平平仄○仄平平。","平平平仄仄仄仄，○仄仄仄平○○。"],"paragraphs":["幽人寻坦道，为言柔履刚。","所利在艰正，未取马逐良。","云山坐深窈，无人兰自芳。","青青松与竹，障暑拒雪霜。","人迹所罕到，亶为烟云乡。","老我志雕落，发苍而视茫。","怀哉此丘壑，闲踪寄忀徉。","人事辄往复，世虑忘暄凉。","书数种，琴一张，竹布充野服，筇杖替游缰。","生来坦率得自遂，客至嘲诮庸何伤。","非故逃名甘寂寂，攻嫌助长病茫茫。","君诗明澹起予意，留取伴我山中藏。"],"title":"次陈和仲惠云山歌韵"}
