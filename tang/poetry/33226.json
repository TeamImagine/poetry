{"author":"韦庄","id":33226,"strains":["平平仄仄仄平平，平仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["前年送我曲江西，红杏园中醉似泥。","今日逢君越溪上，杜鹃花发鹧鸪啼。","来时旧里人谁在，别后沧波路几迷。","江畔玉楼多美酒，仲宣怀土莫凄凄。"],"title":"江上逢故人"}
