{"author":"杨万里","id":47431,"strains":["平平○平仄仄仄，平平平仄○仄仄。","平平仄仄平仄平，平平仄仄平平仄。","仄平平仄仄平平，平平仄仄平仄平。","平仄平仄仄仄平，仄仄仄平平仄平。","仄平仄仄○平仄，仄仄平平平仄仄。","平平平仄仄○○，平仄仄平平仄仄。","仄仄平平仄仄平，平平平仄仄平平。","仄平仄仄平仄平，仄平平仄平平平。","仄平平平仄仄仄，仄平○○○仄仄。","仄平仄仄仄平仄，仄平仄平仄仄仄。","平平仄仄平平平，平平仄仄平平○。","仄平○仄仄平仄，平平平仄仄平平。","仄平平仄○平仄，平平平仄平平仄。","仄平仄仄仄○平，仄仄仄○平仄仄。","仄平仄仄○仄平，仄平平仄○仄平。","平平仄仄仄仄仄，仄平○仄平仄平。","仄平仄平○平仄，仄平仄仄平平仄。","仄平仄仄仄仄平，仄仄○平仄平仄。"],"paragraphs":["吴绫缝囊染菊水，蛮砂涂印题进字。","淳熙锡贡新水芽，天珍误落黄茅地。","故人鸾渚紫微郎，金华讲彻花草香。","宣赐龙焙第一纲，殿上走趋明月珰。","御前啜罢三危露，满袖香烟怀璧去。","归来拈出两蜿蜒，雷电晦冥惊破柱。","北苑龙芽内样新，铜围银范铸琼尘。","九天宝月霏五云，玉龙双舞黄金鳞。","老夫平生爱煮茗，十年烧穿折脚鼎。","下山汲井得甘冷，上山摘芽得苦硬。","何曾梦到龙游窠，何曾梦吃龙芽茶。","故人分送玉川子，春风来自玉皇家。","锻圭椎璧调冰水，烹龙庖凤搜肝髓。","石花紫笋可衙官，赤印白泥牛走尔。","故人气味茶样清，故人风骨茶样明。","开缄不但似见面，叩之咳唾金石声。","麹生劝人堕巾帻，睡魔遣我抛书册。","老夫七椀病未能，一啜犹堪坐秋夕。"],"title":"谢木韫之舍人分送讲筵赐茶"}
