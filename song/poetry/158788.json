{"author":"史卫卿","id":158788,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["宝炬燃红映百坊，佛灯相照有余光。","樽前尽被公孙礼，席上惟无处士狂。","午夜笙歌欢是伯，几家帘幕醉成乡。","都人犹怕春宵短，共乐何妨舞袖长。"],"title":"依韵奉和司徒侍中龙兴灯夕"}
