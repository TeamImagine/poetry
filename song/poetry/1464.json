{"author":"杨朴","id":1464,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["软绿柔蓝著胜衣，倚船吟钓正相宜。","蒹葭影里和烟卧，菡萏香中带雨披。","狂脱酒家春醉后，乱堆渔舍晚晴时。","直饶紫绶金章贵，未肯轻轻博换伊。"],"title":"莎衣"}
