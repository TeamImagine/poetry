{"author":"黄裳","id":204417,"strains":["仄仄○平仄平仄，仄仄○平仄平仄。","平平平仄平平○，仄仄○平仄○仄。","平平仄平平平平，仄仄仄仄○仄仄。","仄仄仄平平仄平，○仄平平仄平仄。","仄仄平平平仄仄，平仄平○○仄仄。","平仄仄仄仄平平，平仄平仄平○平。","仄仄○平仄平仄，平平○仄平○平。","平平平仄仄仄仄，平○平仄平平平。","平平平仄仄仄仄，仄仄仄仄平○平。","○平平仄仄仄仄，仄仄仄○○平平。","仄○仄仄仄仄仄，仄仄仄仄平平平。","仄仄仄仄仄平仄，平平○仄平平○。","仄○平平仄平仄，平仄仄平○仄仄。","仄平仄仄○平○，平平○仄平平仄。"],"paragraphs":["大学闲官闭门坐，渍墨磨丹满文藁。","霜风门外潮头过，马首长须欲吹倒。","双眸厌为尘沙昏，出外遽止从予好。","不复见君今几时，相忆还惊岁华老。","恨得新诗何太晚，瓜李为期闲梦断。","余酒喜见忘机翁，声色尝与心相同。","小沼荷花未云昨，君来且负炉中红。","东邻交友亦爱客，烹鲜盘馔工于侬。","青蜗乌贼欠此可，蟹蛤已有吴间风。","劳生多故岂足念，莫不有分劳冲冲。","有钱取醉亦足矣，满腹以外吾何容。","漫漫雪意稍含蓄，瑶池将见涵春空。","两骑翩翩踏琼玖，州北主人相望久。","解颜一笑如君难，区区论报非吾友。"],"title":"酬子明冬后出思正夏中见招之什"}
