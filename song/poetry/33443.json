{"author":"陆游","id":33443,"strains":["平平平仄仄，仄仄平仄仄。","平平仄平仄，仄仄○仄仄。","平平仄仄仄，仄仄○仄仄。","○平平平仄，○仄仄平仄。","平平平平○，平仄仄平仄。","仄平仄仄仄，平仄仄平仄。","仄平仄仄仄，仄仄仄仄仄。","平仄仄仄平，仄○仄平仄。"],"paragraphs":["微阴寒不力，破腊春暗动。","林梢报梅白，水际闻鸟哢。","羁鸿渐整翮，一一劳目送。","应怜飞蓬客，犹作浣花梦。","平生江淮间，裘马事豪纵。","岂知老畏死，斋钵受蔬供。","忍馋每自笑，小饮未敢痛。","何以慰寂寥，卧听压春瓮。"],"title":"数日寒顿减颇有春意感怀赋短歌"}
