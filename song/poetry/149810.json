{"author":"方回","id":149810,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["暮年无不与心违，节物过从事总非。","何处青梅尝煮酒，谁家红药试单衣。","半酣便合拏舟去，骤热犹容借扇归。","忽忆向来独立处，雪天闲看白鸥飞。"],"title":"三月八日百五节林敬舆携酒约盛元仁戴帅初方万里访赵仲实宣慰于西湖第五桥之曲港南山书院五首  其三"}
