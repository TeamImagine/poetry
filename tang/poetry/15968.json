{"author":"白居易","id":15968,"strains":["平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["身觉浮云无所著，心同止水有何情。","但知潇洒疏朝市，不要崎岖隐姓名。","尽日观鱼临涧坐，有时随鹿上山行。","谁能抛得人间事，来共腾腾过此生。"],"title":"荅元八郎中杨十二博士"}
