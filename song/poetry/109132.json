{"author":"陈元晋","id":109132,"strains":["平平仄仄平，平仄仄平仄。","平平仄○○，○平仄平仄。","仄○平仄仄，仄仄平仄仄。","平平仄平平，仄仄仄平仄。","仄平仄○平，平平仄平仄。","○平平仄平，仄仄平仄仄。","平○平○平，仄仄仄仄仄。","平○仄仄仄，仄仄平仄○。","平平仄平平，仄仄仄平仄。","平平平○平，仄○平仄仄。","仄平仄平仄，仄平仄平仄。","平平仄仄平，仄仄仄仄仄。"],"paragraphs":["诚斋已古人，文字上无古。","云龙渺相从，传家有文武。","异闻蕲一面，渴予心独苦。","龙门快先登，羡子赏音遇。","廖师抱长材，弥明吐奇语。","牵联千载名，政以韩子序。","君从萧滩来，我向赣水去。","饥驱我漫出，可耐尘土污。","云山固招君，底事闯城府。","秋凄君且归，我行方出户。","稻粱亦何味，茯苓自堪煮。","何时扣白云，借我一坐具。"],"title":"别玉笥何炼师  其二"}
