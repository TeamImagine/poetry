{"author":"岑参","id":57231,"strains":["平仄仄仄仄，平平仄平平。","平○仄平平，仄仄平仄平。","仄仄仄仄仄，平平平仄平。","平平仄仄仄，平仄平平平。","仄仄仄仄仄，平平平仄平。","平平仄仄仄，平仄平平○。","平仄仄平仄，平○○仄○。","平平○平仄，平仄平平平。"],"paragraphs":["家在日出处，朝来起东风。","风从帝乡来，不异家信通。","绝域地欲尽，孤城天遂穷。","弥年但走马，终日随飘蓬。","寂寞不得意，辛勤方在公。","胡尘净古塞，兵气屯边空。","乡路眇天外，归期如梦中。","遥凭长房术，为缩天山东。"],"title":"安西馆中思长安"}
