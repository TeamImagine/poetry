{"author":"陆游","id":37113,"strains":["平仄仄平仄，仄仄平仄平。","平平仄仄仄，仄仄平平○。","仄仄平仄平，仄仄仄仄平。","平仄仄仄仄，仄仄仄仄平。","○仄仄平平，仄平仄平平。","平○仄仄仄，仄仄平仄平。","仄平仄平仄，仄仄平平平。","仄仄仄仄平，仄仄平平平。"],"paragraphs":["时雨及芒种，四野皆插秧。","家家麦饭美，处处菱歌长。","老我成惰农，永日付竹床。","衰发短不栉，爱此一雨凉。","庭木集奇声，架藤发幽香。","莺衣湿不去，劝我持一觞。","即今幸无事，际海皆农桑。","野老固不穷，击壤歌虞唐。"],"title":"时雨"}
