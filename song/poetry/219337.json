{"author":"晁说之","id":219337,"strains":["仄平仄仄平平平，仄仄平平仄仄平。","平平仄仄平仄仄，平仄仄仄仄仄仄。","平平平仄仄平仄，仄平仄平仄平仄。","仄仄仄仄仄仄平，仄仄○平仄仄仄。","平平仄仄平平平，平平平○平平平。","仄○仄仄仄仄仄，仄仄平平平仄平。"],"paragraphs":["善人有怒而无嗔，美酒何曾病着人。","夫君自是愁鬼着，愁鬼一勺百气振。","夫君何以致愁鬼，十年一官冷于水。","况令复似未第时，酩酊长编痛料理。","君言不觉身无聊，西家醪胜东家醪。","是中有米亦可饱，枉费东坡歌小槽。"],"title":"闻圆机累日病酒戏作存问之"}
