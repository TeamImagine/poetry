{"author":"项安世","id":53915,"strains":["仄平仄仄平，平仄○仄仄。","○平仄平仄，仄仄仄仄仄。","平平平仄仄，仄仄平仄仄。","平仄仄仄○，仄仄仄○○。","平平仄○平，○仄仄平仄。","○平仄○仄，仄仄仄仄仄。","仄平平平平，仄仄仄平仄。","仄平平平仄，仄仄平平仄。","仄○仄平平，平○○仄仄。","平○仄仄仄，仄仄仄仄仄。","仄仄平仄平，平平仄平仄。","仄平平仄仄，平仄仄仄仄。","仄平仄○仄，仄仄仄仄仄。","平平平仄仄，平仄平仄仄。"],"paragraphs":["葛公未易谈，佳处当自晓。","轻身托人主，岁晚那得保。","哀哉杨德祖，所恨机太早。","文若岂不迟，万变要难了。","书生法当骄，正惧此身小。","空桑视汤币，不博一介草。","向来磻溪人，所愿直钩老。","孔明平生志，岂必书江表。","但从德翁游，时和司马好。","胸中管乐事，本自不足道。","所以刘葛交，终焉契鱼藻。","旧时耕凿地，千岁迹未扫。","客来访遗事，泪落日杲杲。","冈头双白鹭，飞去何渺渺。"],"title":"隆中次吴襄阳韵二首  其一"}
