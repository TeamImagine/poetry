{"author":"赵友直","id":162823,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["晓来一雨忽初收，九畹分香绕碧流。","裛露灵苗凝浅翠，迎风素质拂轻柔。","自甘深谷同巢许，不羡巍阶并管周。","物类尚知羞媚世，污名秽节岂吾俦。"],"title":"咏兰"}
