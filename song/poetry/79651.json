{"author":"欧阳修","id":79651,"strains":["平平○平仄，平仄仄仄平。","○平仄平仄，平仄仄平平。","仄仄仄○平，平平平仄平。","仄○平平平，仄仄平仄平。","平仄仄平仄，平平○仄平。","仄平平平仄，平仄仄平平。","平仄平仄仄，平平平○平。","○仄仄○○，仄仄仄平平。"],"paragraphs":["吾尝思丰乐，魂梦不在身。","三年永阳谪，幽谷最来频。","谷口两三家，山泉为四邻。","但闻山泉声，岂识山意春。","春至换群物，花开思故人。","故人今何在，憔悴颍之滨。","人去山自绿，春归花更新。","空令谷中叟，笑我种花勤。"],"title":"思二亭送光禄谢寺丞归滁阳  其二"}
