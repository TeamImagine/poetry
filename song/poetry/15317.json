{"author":"刘子翚","id":15317,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["幽姿淑态弄春晴，梅借风流柳借轻。","初种直教围野水，半开长是近清明。","几经夜雨香犹在，染尽烟脂画不成。","诗老无心为题拂，至今惆怅似含情。"],"title":"海棠花"}
