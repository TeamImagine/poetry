{"author":"白居易","id":17092,"strains":["仄仄平仄平，平仄平仄仄。","平仄仄平仄，仄平平仄仄。","仄平平仄仄，仄仄平仄仄。","仄仄仄平平，平平仄平仄。","平仄平仄仄，仄平○仄仄。","平○仄仄○，平平仄平仄。","仄○平仄○，仄○○平仄。","仄平仄平仄，仄仄平○仄。","仄仄仄○○，○平平仄仄。","仄仄仄平○，仄平平仄仄。"],"paragraphs":["杲杲冬日光，明暖真可爱。","移榻向阳坐，拥裘仍解带。","小奴捶我足，小婢搔我背。","自问我为谁，胡然独安泰。","安泰良有以，与君论梗概。","心了事未了，饥寒迫于外。","事了心未了，念虑煎于内。","我今实多幸，事与心和会。","内外及中间，了然无一碍。","所以日阳中，向君言自在。"],"title":"自在"}
