{"author":"陆龟蒙","id":28432,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["已上星津八月槎，文通犹自学丹砂。","仙经写得空三洞，隐士招来别九华。","静对真图呼绿齿，偶开神室问黄芽。","方诸更是怜才子，锡赉于君合有差。"],"title":"和袭美寒日书斋即事三首每篇各用一韵 二"}
