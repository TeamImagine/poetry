{"author":"张嵲","id":8837,"strains":["平仄仄平仄，平仄仄平平。","仄平平平仄，平平仄仄平。","○平仄平仄，平仄平仄平。","平平仄仄仄，仄仄平平平。","平仄仄仄仄，平平平仄平。","仄○平平仄，平○平○平。","平○仄平仄，仄仄平仄平。","仄仄仄仄平，平平平○平。","平平○平仄，仄仄○平○。","仄仄仄平仄，○平○○平。"],"paragraphs":["春雪欲垂地，春水縠纹浮。","乱山无人到，梅花供客愁。","轻风侧乌帽，韶序欺白头。","攀条记旧赏，嗅蘂悲前游。","斜日忽反照，烟华风际流。","已叹繁华盛，俄观青荫稠。","沉吟两京路，恻怅濒汉洲。","尚想万玉妃，清樽交献酬。","天涯叹憔悴，览物空夷犹。","饮罢不能赋，临风三叹休。"],"title":"南山观梅"}
