{"author":"杜牧","id":21430,"strains":["平平平仄仄仄仄，平平平仄仄平平。","仄平仄○平仄仄，平仄平平平仄平。","仄平仄仄仄平仄，仄仄仄平平仄平。","平平仄仄平仄仄，平仄平平平仄平。"],"paragraphs":["云光岚彩四面合，柔柔垂柳十余家。","雉飞鹿过芳草远，牛巷鸡埘春日斜。","秀眉老父对樽酒，蒨袖女儿簪野花。","征车自念尘土计，惆怅溪边书细沙。"],"title":"商山麻涧"}
