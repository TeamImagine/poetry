{"author":"袁甫","id":108097,"strains":["仄仄平平平仄仄，仄平平仄仄平平。","仄平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["老干森森当翠屏，壁间诗句有留名。","昔逢利口挤之死，今伴苍髯凛若生。","雪压枝擎犹有力，月高林静更双清。","抚松似共黄门语，况听萧萧枕上声。"],"title":"和令君岁寒亭韵"}
