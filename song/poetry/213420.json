{"author":"贺铸","id":213420,"strains":["仄平平仄仄平平，平仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["未闻东观奏书成，俄见西南万里行。","从坐何关李都尉，补亡犹待褚先生。","心悬黄犬沈来耗，耳惯青驹祗旧鸣。","时节私庭差自慰，凤将雏去雁随兄。"],"title":"有僧自峡中来持黄黔州手制茶兼能道其动静与潘豳老赋二首  其一"}
