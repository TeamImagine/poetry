{"author":"张嵲","id":8845,"strains":["平平仄仄仄，平平仄仄平。","平○仄平仄，仄仄平？○。","平平○仄仄，仄仄○平平。","平平仄仄仄，仄仄平仄平。","仄仄仄仄仄，仄仄平仄平。","仄平仄仄平，仄仄仄平平。","平仄仄平仄，仄平平仄平。"],"paragraphs":["残方岁已晏，层阴万里生。","何如苦寒际，子有关陕行。","风烟正浩荡，夜雨吹成冰。","时危壮士志，日暮游客情。","感子请别意，令我肝胆倾。","告之以尽言，念子远徂征。","聊代绕朝策，勉旃图令名。"],"title":"赠赵端"}
