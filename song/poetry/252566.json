{"author":"洪皓","id":252566,"strains":["平仄仄仄平，仄仄平平仄。","仄平仄仄平，仄平仄平仄。","平平仄仄平，仄仄平仄仄。","平平仄仄○，平仄仄平仄。","仄仄仄○平，○平仄平仄。","平平仄平平，仄仄仄平仄。","仄仄仄平平，平平仄平仄。","仄平平平平，平仄仄平仄。","○○仄平平，平○仄平仄。","仄仄平平平，仄○平仄仄。","平平仄平仄，○仄仄平仄。","仄平平仄平，平仄平仄仄。","平仄仄○○，仄平仄平仄。","仄仄平仄平，仄仄仄平仄。","仄仄平○平，仄○仄平仄。","仄仄平平仄，平平仄平仄。","仄仄仄平平，平仄平平仄。","仄仄仄平平，平平平○仄。","仄平仄仄平，平仄仄平仄。"],"paragraphs":["无马假犊车，岂必朱丹毂。","驾言暂出游，写忧慰穷独。","寻芳不见花，宿莽埋槲樕。","区区十里间，良友始追逐。","晤语得正人，颇欣富方谷。","书斋大萧条，四面少林麓。","欲作纳凉亭，因兹出求木。","履桥虽云安，欹柱恐颠覆。","临深念垂堂，徒行漫扪腹。","道险能摧轮，畏闻声辘辘。","形骸久衰惫，摇几屡颦蹙。","五方民杂居，濒泽非广谷。","鸡犬或相闻，要知是荒服。","跋涉频问津，引领主人屋。","老稚俱迎门，击鲜馈豚肉。","日暮途修阻，还辕不辞速。","吻燥藉醇醪，糊口资𫗴粥。","翌日睹新诗，珠玑圆且熟。","可追宝剑篇，髙诵素灵哭。"],"title":"次三月望日出游"}
