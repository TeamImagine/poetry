{"author":"华镇","id":212175,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["桑弧蓬矢是男儿，故国松楸亦重违。","架构自知惟壁立，绸缪谁敢羡翚飞。","桑麻地狭妻孥笑，堂庑檐低燕雀稀。","清世薄才何所用，求田问舍未应非。"],"title":"卜居"}
