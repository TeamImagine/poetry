{"author":"苏辙","id":197591,"strains":["平平仄平平，仄仄仄○仄。","仄平○平仄，平平仄平仄。","平平仄平仄，仄仄仄○仄。","平平○仄○，○仄平平仄。","平平仄仄仄，仄仄仄平仄。","仄平平平平，仄仄仄平仄。","仄○仄平仄，仄仄○仄仄。","平○仄平仄，平平仄平仄。","平○仄仄平，仄仄仄仄仄。","平平仄平仄，仄○仄平仄。","仄仄仄平平，仄平仄平仄。","平平仄仄仄，平仄仄平仄。","平平仄仄仄，○仄仄仄仄。","平平仄仄仄，○仄平仄仄。","仄仄平仄○，仄仄平仄仄。","仄平平平仄，平仄仄仄仄。"],"paragraphs":["扬州望金山，隠隠大如幞。","朅来长江上，孤高二千尺。","僧居厌山小，面面贴苍石。","虚楼三百间，正压江潮白。","清风敛霁雾，晓日曜金碧。","直侵鱼龙居，似得鬼神役。","我行有程度，欲去空自惜。","风吹渡江水，山僧午方食。","波澜洗我心，笋蕨饱我腹。","平生足游衍，壮观此云极。","铁瓮本谁安，海门复谁植。","东南递隠见，遥与此山匹。","兹游几不遂，深愧幕府客。","归时日已莫，正值江月黑。","顾视天水并，坐恐星斗湿。","使君何时罢，登览不可失。"],"title":"游金山寄扬州鲜于子骏从事邵光"}
