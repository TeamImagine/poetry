{"author":"邹浩","id":221202,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["简在天心世所知，赐环欣与我同归。","耦耕曩已神先受，追路今休咏式微。","洗脚上船无昨梦，举头见日有祥辉。","扶摇本自南溟起，只恐难淹九万飞。"],"title":"喜闻莹中同预归田之数"}
