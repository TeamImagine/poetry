{"author":"刘兼","id":1182,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["郡城楼阁遶江滨，风物清秋入望频。","铜鼓祭龙云塞庙，芦花飘市雪粘人。","莲披净沼群香散，鹭点寒烟玉片新。","归去杜陵池馆在，且将朝服拂埃尘。"],"title":"郡楼闲望书怀"}
