{"author":"郭祥正","id":192190,"strains":["平仄平平平，平平仄平仄。","仄仄平平平，仄平仄平仄。","平平仄平仄，平仄平仄仄。","平○仄平平，仄仄仄平仄。","仄平平平仄，仄仄仄平仄。","仄平仄平平，仄仄平○仄。","平平仄平仄，仄仄仄平仄。","仄仄仄平仄，仄仄平仄仄。","平仄仄平仄，仄仄○仄仄。","平平平平平，平仄仄平仄。","仄○仄平○，○平仄平仄。","平仄○仄仄，○平○仄仄。"],"paragraphs":["陈子贫无居，东家借茅屋。","达士宁羞贫，四方所居隩。","平台荔阴下，天匠资尔筑。","青分一畦兰，绿种万竿玉。","幸遭文明运，志岂效孤竹。","又非远人音，欲以逃空谷。","翛然置藤榻，示疾肖金粟。","咒饭施诸鬼，夜半风肃肃。","嗟予在罗网，未暇亲杞菊。","忧愁无端来，刀剑搅胸腹。","渺思泛沧浪，期君濯双足。","时或临大野，泥耕看健犊。"],"title":"陈安止迁居三首  其二"}
