{"author":"饶节","id":225178,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["圣主生知本解禅，故教勘破普周天。","一原大似东西水，同体何殊左右肩。","把定丝毫浑沮丧，放开顷刻便芳鲜。","衲僧败阙知多少，且笑髯舒三十年。"],"title":"比复僧相不愚戏作三颂恐傍观以谓吾徒实有喜愠故复次来韵不免道破兼寄祖禹同参道人"}
