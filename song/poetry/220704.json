{"author":"邹浩","id":220704,"strains":["平平仄○平，仄仄仄平仄。","仄平平仄○，仄仄仄仄仄。","平平仄○○，仄仄平平仄。","平平仄仄平，仄仄仄平仄。","仄平仄平仄，仄仄仄平仄。","平平仄平○，平平仄平仄。","仄平仄仄平，仄仄○仄仄。","平平平平仄，○仄仄平仄。","平平仄○平，仄仄仄仄仄。","仄平平仄平，仄仄仄仄仄。","平平仄平○，平平仄平仄。","平平仄平平，仄仄平仄仄。","○仄仄平平，平平仄平仄。"],"paragraphs":["秋声起庭端，索索故时语。","几人清镜中，鬓髪默自许。","东邻坐长叹，曰此非吾所。","平生困一官，湎若醉醪醑。","幸今豁然醒，可以事高举。","田园熟瓜芋，茅茨庇风雨。","向来避席人，把臂相尔汝。","年光虽云暮，犹足送寒暑。","斯言不浪酬，即日去幕府。","我惟尘世浮，贵贱等逆旅。","寛为百年期，形骸一丘土。","夫君脱身还，岂不知所处。","行矣数珠功，青天走龙虎。"],"title":"送察推贾时以通直郎致仕还荆南"}
