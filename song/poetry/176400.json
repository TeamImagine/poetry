{"author":"司马光","id":176400,"strains":["○平平仄仄，○仄仄○平。","平平仄仄仄，平平仄平平。","仄仄平仄仄，平平平仄平。","仄仄平○平，仄仄平平平。","？？仄仄○，仄平○仄平。","○○仄仄平，仄仄仄平平。","？？仄平仄，平仄仄平平。","仄仄仄仄○，平平仄平平。"],"paragraphs":["王城名利窟，冠盖郁相交。","夫君独鳯举，彯然去喧呶。","颍水清可濯，箕山高可巢。","反顾公相荣，一芥浮堂坳。","□□大吕重，岂知轻斗筲。","苍苍气象严，万木拥寒郊。","□□点隈曲，初旭染林梢。","去去善自将，因声访衡茅。"],"title":"送韩太祝归许昌"}
