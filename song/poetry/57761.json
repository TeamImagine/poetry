{"author":"梅尧臣","id":57761,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蔼蔼荆州几万家，竟持壶酒望高牙。","里儿尚唱铜鞮曲，耆旧争随画鹿车。","雄鸭绿头看汉水，肥鳊缩项出渔查。","乡人应笑张平子，只有归田赋可夸。"],"title":"送周谏议知襄阳"}
