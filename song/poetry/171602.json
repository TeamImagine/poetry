{"author":"李𫐄","id":171602,"strains":["平平平仄○平仄，仄仄平平仄平仄。","平平仄仄仄平平，平平仄仄平○仄。","仄平仄仄仄仄○，仄平仄仄平○平。","平平仄仄仄平仄，仄平仄仄平平平。","仄仄仄，仄平平平仄平仄。","平平平仄仄○平，仄仄平平○仄仄。","仄仄仄，平仄○平仄仄平。","仄仄平平平仄仄，平○平仄仄平平。","平仄仄平仄平仄平仄仄仄，仄仄平平○仄仄。","仄仄仄平仄仄仄仄仄仄平，平仄平平○仄平。","平○仄仄平平仄，仄仄仄平平仄仄。","仄平平仄仄平平，仄仄仄平○仄仄。"],"paragraphs":["刘兄胸次参元化，不发为文发为画。","心工入妙手通神，声名直与僧繇亚。","月宫拔得玉兔毫，缚成篆笔铦如刀。","纷然万有类形役，竹梅两品方清高。","打一撇，籊为寒筠洒为叶。","高低浓淡总相宜，不问风烟和雨雪。","再一扫，清作疏花瘦作枝。","向背斜阳俱造妙，任从篱落与垣池。","君不见刘梦梁画梅不画竹，一枕清风长不足。","又不见文与可画竹不画梅，千树江头空自开。","争如作者多精艺，庾岭渭川俱着意。","梦梁同姓表同文，却把信来更与字。"],"title":"赠尽梅竹刘信可"}
