{"author":"汪元量","id":163298,"strains":["仄平平仄仄平平，仄仄平○仄仄○。","平仄仄平平仄仄，仄平平仄仄平平。","○平仄仄平平仄，仄仄平平仄仄平。","仄仄仄平○仄仄，平平仄仄仄平平。","○○仄仄平○仄，仄仄○平仄仄平。","仄仄平平平仄仄，平平平仄仄平平。"],"paragraphs":["凤州山馆有清辉，古木扶疏散陆离。","红尾锦鸡鸣古埭，绿头花鸭荡幽池。","荷声策策秋来后，桂影团团月上时。","病马啮荄思故枥，惊乌绕树宿何枝。","三分割据人如梦，满目兴亡客自痴。","走笔成诗聊纪实，岷峨风土出蹲鸱。"],"title":"凤州"}
