{"author":"曹松","id":35427,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["高僧不负雪峰期，却伴青霞入翠微。","百叶岩前霜欲降，九枝松上鹤初归。","风生碧涧鱼龙跃，威振金楼燕雀飞。","想得白莲花上月，满山犹带旧光辉。"],"title":"江西逢僧省文 二"}
