{"author":"陈杰","id":144571,"strains":["仄仄平仄仄平平，仄仄仄平仄平仄。","平平仄仄平仄仄，○仄平平仄平仄。","平平平仄仄仄平，平仄仄平○仄仄。","平平仄仄平平仄，仄仄○平仄平仄。","平平仄仄平仄平，仄仄仄平○仄仄。"],"paragraphs":["客有云自矩山来，急欲问公起虚左。","能言近履殊快活，更诵新篇极精妥。","奚奴添个富锦囊，樊子遣余疏药裹。","田租不及胡椒斛，寿数行多念珠颗。","江涛恼杀浮海翁，野水白鸥闲似我。"],"title":"客谈矩山大资近事近诗及新相麻云欲浮海以安归走笔附讯"}
