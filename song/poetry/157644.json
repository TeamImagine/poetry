{"author":"韩维","id":157644,"strains":["平平平平平，仄仄○平平。","仄平平平仄，仄仄平平平。","○平仄平○，○平○仄平。","仄仄平平仄，平平平○平。","平○仄平仄，平平仄仄平。","仄仄仄平仄，○仄平仄平。"],"paragraphs":["清风何飘飘，万里吹曾轩。","侧身红尘外，却视飞云根。","王都屹雄胜，长河中怒奔。","上有怀归子，心随惊浪翻。","登临岂非壮，悲伤久客魂。","日暮下危级，且复同一樽。"],"title":"同邻几和叔登定力阁"}
