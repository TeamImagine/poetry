{"author":"楼钥","id":66550,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["春空吹雨作余寒，去去扁舟不可扳。","伊昔曾游三大水，到今独记九华山。","想君脉脉征途远，属我悠悠梦境闲。","回首江山固无恙，怀人倚待好诗还。"],"title":"送人之官池州"}
