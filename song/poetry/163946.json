{"author":"仇远","id":163946,"strains":["仄平仄平仄，平仄仄○仄。","仄平仄平平，仄仄○仄仄。","平平仄仄仄，仄仄仄仄仄。","仄仄仄仄平，○○平仄仄。","仄○仄平仄，仄仄仄仄仄。","仄仄仄仄○，仄仄平○仄。","平平仄平仄，仄仄○仄仄。","平平仄平平，仄仄○仄仄。"],"paragraphs":["忽惊小窗白，开户雪如此。","去年腊前无，一白从此始。","霏霏甚可爱，落落势未已。","炯炯眼界明，沾沾田畯喜。","静闻野厖吠，立见蛰蝻死。","鼓腹饱可期，勿畏寒堕指。","穷檐绝烟火，闭籴三日矣。","开仓粜官粮，太守如父子。"],"title":"雪"}
