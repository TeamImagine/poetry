{"author":"饶节","id":225000,"strains":["平平平平仄平仄，仄平平仄仄仄仄。","平平仄仄仄平平，仄仄仄平仄仄仄。","仄平平○仄平仄，仄平仄仄平仄仄。","仄平仄仄仄平平，平仄仄平仄平仄。","仄仄平平仄仄仄，平平平仄仄平仄。","平平仄仄仄○平，仄仄平平平平仄。","平仄平平平○仄，平平○仄平平仄。","仄仄平平平仄平，仄平仄仄平平仄。","○仄平平平仄平，○仄仄仄平仄平。","仄平仄仄平平○，○平仄仄平平平。","平平仄仄○平平，○平仄仄平平平。","平平平平平○平，仄平○○仄仄平。"],"paragraphs":["飞来之峰可图写，画工摇笔不敢下。","玲珑八面尚能摩，万古冷泉那可画。","赵公胸中有泾渭，爱山自得山水意。","向来与客到峰前，亭上酌泉赏泉味。","我客峰边一蔀室，关门无事辄终日。","公来剥啄自敲门，𫏐解跏趺为公出。","池上烟光初过雨，岩花胶轕开无数。","曳杖惟愁猿狖惊，笑谈复恐蛟龙怒。","闻道公归朝玉京，王事不敢宽作程。","想公拜舞升天廷，雍容奏议详而明。","知公不独称安宁，疏民利害通民情。","吾君忧民精且诚，愿公中和辅太平。"],"title":"送赵廉访"}
