{"author":"白居易","id":17209,"strains":["平仄平平仄，平平平仄○。","仄平仄仄仄，仄仄仄平平。","平仄平平仄，平平仄仄平。","仄平○仄仄，○仄仄平平。","○仄平平仄，平平仄仄平。","仄平平仄仄，仄仄仄平平。"],"paragraphs":["萧洒伊嵩下，优游黄绮间。","未曾一日闷，已得六年闲。","鱼鸟为徒侣，烟霞是往还。","伴僧禅闭目，迎客笑开颜。","兴发宵游寺，慵时昼掩关。","夜来风月好，悔不宿香山。"],"title":"喜闲"}
