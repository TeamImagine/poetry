{"author":"姜特立","id":31879,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。","仄仄平平仄平仄，仄平平仄仄平平。"],"paragraphs":["先生种柳已成围，柳外孤亭但夕晖。","如觉隠侯前日去，不知丁令几时归。","云帆夜夜沙头落，风叶年年城上飞。","吊古登临仰词伯，苦吟精思入幽微。"],"title":"极目亭有怀韩常伯"}
