{"author":"利登","id":136090,"strains":["仄仄平平仄平仄，平仄平平平仄仄。","仄平平仄仄○平，仄仄平平平仄仄。","平平仄仄仄○平，仄仄平平仄平仄。","平平仄仄仄仄平，仄仄平平平仄仄。","平平○仄仄平平，仄仄平平平仄仄。","仄平仄平○平平，仄仄仄仄○平仄。"],"paragraphs":["一涧潺潺泻烟树，流到溪庄平不度。","竹风凄瑟夏犹寒，石气萧森朝自雾。","时平古寨尚留名，世否谁人此逃数。","乾坤一转地有灵，日月无边江又暮。","幽潭闻说尚龙宫，石屋安知非洞府。","愿君半天更高楼，送此到海长溪去。"],"title":"董叔宏为予道溪庄胜趣赋古调"}
