{"author":"林旦","id":191732,"strains":["仄仄平平仄，平平仄仄平。","平平平仄仄，仄仄仄平平。","仄仄平平平，平平仄仄平。","平平平仄仄，仄仄仄平平。"],"paragraphs":["十亩红桃径，穿花过水西。","清泉来不断，行客到应迷。","露锦披芳坞，晴霞倒碧溪。","年年春意在，当会自成蹊。"],"title":"余至象山得邑西山谷佳处暇日过游因其亭榭泉木离为十咏 桃源径"}
