{"author":"虞俦","id":62266,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["属和何须蚌鹬持，笙歌鼎沸政相宜。","劝君莫惜松醪酒，容我来看柳叶眉。","春去自怜鶑命友，夜来空费雨催诗。","海棠还有风流伴，留得芳菲不恨迟。"],"title":"子长来诗乃有杜口毗那之语但天女天花未尝见也诗以先之"}
