{"author":"谢薖","id":231677,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄仄平。","平平仄仄仄平仄，仄仄仄平平仄平。","仄仄仄平仄仄仄，仄仄平仄仄平平。"],"paragraphs":["道人真是伊蒲塞，顿顿园蔬入馔来。","紫芥寒葅参薤韭，黄橙苦酒伴盐梅。","蒸豚不羡贮人乳，饭豆亦能羮芋魁。","但恐酪奴不解事，搅令枵腹转春雷。"],"title":"食菜"}
