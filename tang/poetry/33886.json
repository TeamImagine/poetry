{"author":"徐夤","id":33886,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["蓓蕾抽开素练囊，琼葩薰出白龙香。","裁分楚女朝云片，翦破姮娥夜月光。","雪句岂须徴柳絮，粉腮应恨帖梅妆。","槛边几笑东篱菊，冷折金风待降霜。"],"title":"追和白舍人咏白牡丹"}
