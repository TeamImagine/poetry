{"author":"连久道","id":25884,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄仄。","平仄平平平仄仄，仄平平仄仄平平。"],"paragraphs":["栖真已得寻西洞，神应谁能辨雨锺。","水奏五音鸣玉凤，山回九锁踞苍龙。","古杉疑复天台去，怪石时从福地供。","它日重游应更好，拟登天柱最高峰。"],"title":"洞霄琳宫  其二"}
