{"author":"曹勋","id":12887,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["晓程寒水散城隅，款段徐行得自摅。","天外好山宜日衬，风前老柳半虫书。","赓诗已玷清新后，扣户仍烦剥啄初。","忙似老农无住着，看人仓庾亟持锄。"],"title":"和王应夫见贻六首  其六"}
