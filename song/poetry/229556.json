{"author":"吕颐浩","id":229556,"strains":["平平平仄仄平平，平仄平仄仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["天台山下草堂深，樽酒时倍钓叟倾。","屏迹分甘归畎亩，放怀谁复羡公卿。","幽栖幸免牵荣辱，高遁何须隐姓名。","洛浿词人通显后，愿来相访伴山行。"],"title":"次朱通判敦儒韵  其二"}
