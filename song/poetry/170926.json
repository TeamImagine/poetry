{"author":"林昉","id":170926,"strains":["平仄平平仄仄平，仄平仄仄仄平平。","仄平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["南北春归有许忙，一晴轻策度林塘。","柳摇别岸东风瘦，花落断桥流水香。","老去客游空剑气，日来心事只诗囊。","幽情一点云天远，独鸟无声飞夕阳。"],"title":"春归"}
