{"author":"韩元吉","id":29510,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["蚤接君家大父游，迺翁幕府尚淹留。","文华遂见诸郎秀，名宦悬知异日优。","朝雨拍溪梅正熟，晴云烘路麦初秋。","渭南自昔多贤尉，官近长安不用愁。"],"title":"送李直刚盐官县尉"}
