{"author":"韩维","id":157355,"strains":["平平仄仄仄，平平仄仄平。","仄仄仄平平，平平仄○平。","仄仄平平仄，平平仄平平。","仄仄平仄仄，平仄仄平平。","○平仄平平，仄平仄平平。","平平仄仄仄，仄仄仄平平。","仄仄仄仄○，仄仄平平平。","平平仄平仄，仄仄平仄平。","仄平仄仄○，仄仄仄仄平。","平平仄仄○，仄仄平○平。"],"paragraphs":["微风稍破冻，芳萌亦吐林。","百鸟感春阳，钩辀弄其音。","振策遵城曲，逍遥写烦襟。","爱此堂下石，青润挺琅琳。","中坳贮清泉，测之不盈簪。","纤鳞候暖戏，寂历自浮沉。","默视澹忘虑，白日为移阴。","人生本虚静，垢浊无自侵。","忽为外物牵，至性不可寻。","于焉得所监，一洗尘中心。"],"title":"初春吏隠堂作"}
