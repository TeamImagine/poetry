{"author":"华岳","id":98927,"strains":["仄仄平平仄仄平，仄平平仄仄平平。","仄平平仄仄平仄，仄仄仄平仄仄平。","平仄平平仄平仄，仄平平仄仄平平。","平平平仄仄平仄，仄仄平平仄仄平。"],"paragraphs":["十日春愁不出门，出门春事已消魂。","摘花掀帽倩人插，索酒得杯和月吞。","啼鸟声中近寒食，落花阴里又黄昏。","春来春去总休问，往事悠悠付一樽。"],"title":"春愁"}
