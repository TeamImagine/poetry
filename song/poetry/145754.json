{"author":"乐雷发","id":145754,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["泷吏崖翁是赏音，江流泯泯对秋吟。","天虾扑火帆樯晚，水狗捎鱼岛屿深。","千里庭闱云满眼，十年湖海雁惊心。","今宵客枕清如水，称读西山夜气箴。"],"title":"宿金滩"}
