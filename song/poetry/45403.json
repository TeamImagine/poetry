{"author":"杨万里","id":45403,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["玉节星槎下九天，祝融海若让云烟。","故人一别还三岁，新句如今更几篇。","忆昨待班南内否，论诗看雪未央前。","梦中若个韶州路，庾岭梅花正可怜。"],"title":"寄广东提刑林谦之司业"}
