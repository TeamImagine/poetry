{"author":"仇远","id":164183,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["夜雨溪头泊客船，檐花沟溜亦涓涓。","灯前诗酒留三宿，纸上功名付百年。","寒雁叫霜投木末，晴云扶日出山巅。","欲归苦被微官缚，不得相从酌冷泉。"],"title":"和张辅之赠别"}
