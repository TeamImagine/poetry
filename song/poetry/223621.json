{"author":"吴则礼","id":223621,"strains":["平仄仄平仄仄○，平平仄仄平仄平。","平平仄○○○平，仄平仄仄平仄平。","平平平仄平平仄，平平仄仄平平仄。","平平仄仄仄仄平，平平平仄○平仄。","平平仄仄平仄平，平平平仄仄○仄，仄仄仄平平仄平。"],"paragraphs":["宫様缬罗舞袖长，纤眉巧学时世妆。","薫炉夜烧司衣香，酒杯到手天雨霜。","檀槽徐作春雷转，龙纹拨打黄金面。","梨园妙处世不知，为君弹彻霓裳遍。","淮南日日花信风，新声投老爱轻拢，试与小桃催小红。"],"title":"听梁圣民家琵琶"}
