{"author":"冯时行","id":16473,"strains":["仄仄仄，仄平平。","仄平○平仄仄仄，仄仄平仄平○平。","平平仄仄平平平，平平○仄平仄平。","仄仄仄○平仄仄，平平仄仄平仄平。","平平平○仄平仄，平平仄仄平平平。","平平仄仄仄平仄，仄平平仄平仄○。","平○仄仄仄仄仄，仄○仄仄平仄平。","平平仄平仄仄仄，仄平平仄平仄平。"],"paragraphs":["振振鹭，鹭于飞。","白华遗音咏洁白，故此翔鹭呈鲜仪。","萱堂八十癯仙姿，无心更出风絮词。","夜入佛观灯耿耿，晨翻贝叶多发丝。","郎君风标晋人上，芙蕖照映清涟漪。","晨昏定省履声细，鹭兮飞跃随彩衣。","吾闻击石百兽舞，又闻上世巢可窥。","余生眼明见异事，感今怀昔为此诗。"],"title":"广安朱义从为渝上霜台之客母夫人年八十余极其孝养一日有三白鹭翔集中庭不去义从作翔鹭亭识其事缙云子为赋此诗"}
