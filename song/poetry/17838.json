{"author":"吴芾","id":17838,"strains":["仄平仄平仄，平仄仄仄平。","仄仄仄仄仄，平仄平平平。","仄仄平仄仄，平平仄仄仄。","仄仄仄仄仄，仄仄平平平。","仄平仄仄仄，仄仄平平平。","平平仄仄仄，仄仄平平平。","仄平仄平仄，平仄平平○。","仄仄仄仄平，仄仄仄平○。"],"paragraphs":["退之讼风伯，风伯罪固彰。","未若旱魃甚，千里尘沙黄。","我欲持斧钺，尸诸古道傍。","此志竟未就，展转成悲凉。","使君有妙术，在德非馨香。","神龙不敢卧，感会趋灵场。","霈然下甘雨，天地森开张。","旱魃不待诛，一旦自摧藏。"],"title":"和林大任上许守喜雨"}
