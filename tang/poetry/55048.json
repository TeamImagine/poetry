{"author":"刘长卿","id":55048,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["翠屏瀑水知何在，鸟道猿啼过几重。","落日独摇金策去，深山谁向石桥逢。","定攀岩下丛生桂，欲买云中若个峰。","忆想东林禅诵处，寂寥惟听旧时钟。"],"title":"送惠法师游天台因怀智大师故居"}
