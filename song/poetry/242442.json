{"author":"李纲","id":242442,"strains":["仄仄仄平仄，平仄平平平。","平平仄仄仄，平仄平平平。","仄仄仄仄仄，平平仄平○。","平平仄平仄，平平仄平平。","平平仄平仄，仄仄平平平。","仄○平平平，仄仄平平平。","平仄○仄仄，仄平平仄平。"],"paragraphs":["夕发富春渚，朝次桐君庐。","桐君采药地，今作僧家居。","石磴上窈窕，林芿下扶疏。","山根二江合，清波见游鱼。","霜晴响钟磬，日落归樵渔。","客从何方来，弭櫂聊踟蹰。","清景难久驻，怅然还问途。"],"title":"觉度寺"}
