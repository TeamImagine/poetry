{"author":"苏轼","id":196111,"strains":["平平仄仄仄，○平仄平平。","平平仄平仄，仄仄仄仄平。","仄平仄仄平，仄平平仄平。","仄仄仄仄○，仄仄仄仄○。","平平仄○仄，仄仄平平平。","平平仄仄仄，仄仄平平平。"],"paragraphs":["风师挟帝令，号呼肆徂征。","云师畏推逐，蓄意不敢争。","雨师旷厥官，所苟朝夕生。","帝眷一夕回，旱议旦暮行。","翻然沛膏泽，夜半来无声。","青秧发广亩，白水涵孤城。"],"title":"句  其三六"}
