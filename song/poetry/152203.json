{"author":"方一夔","id":152203,"strains":["仄仄平平仄仄○平平，仄仄平仄平仄平。","仄○平仄仄仄仄，仄仄平平平仄平。","平平平仄仄平仄，仄仄平平仄平仄。","平平○平仄平仄，仄平仄仄平○仄。","仄仄仄仄仄仄平，平平仄仄仄平平。","仄平仄仄平○仄，平仄仄仄平○？。","仄仄平平仄平仄，○平○仄平平仄。","平平仄仄仄平仄，平仄○○仄平仄。"],"paragraphs":["忆昔金仙去后遗双狻，化作双玉南海边。","洞庭山鬼逐不得，夜吼云根今几年。","先生曾作橘洲客，屡撼梧桐怖龙伯。","携归深山动光彩，黑䝙缩爪罴藏迹。","烂烂眼有百步威，安眠不动镇书帷。","自惭四座无长物，烦护老颖书中□。","醉墨淋漓日千幅，毫端犹带湖光绿。","怜渠骏猛助奇怪，他日相从校天禄。"],"title":"太湖石狮子笔架"}
