{"author":"李咸用","id":29716,"strains":["仄平平仄平，平平平仄仄。","仄仄平○○，仄仄平平仄。","平平平平○，平仄平平仄。","仄仄平仄平，平平仄平仄。","○平仄仄平，仄仄平平仄。","平仄仄平平，仄仄平平仄。","平仄○○○，平仄平○仄。","平平仄仄平，仄仄平平仄。","平仄平平平，平仄平仄仄。","仄平平仄平，仄仄平平仄。","仄仄平平平，平仄仄平仄。"],"paragraphs":["伯牙鸣玉琴，幽音随指发。","不是锺期听，俗耳安能别。","高山闲巍峩，流水声呜咽。","一卷冰雪言，清泠冷心骨。","分明古雅声，讽谕成凄切。","皴皵老松根，晃朗骊龙窟。","荆璞且深藏，瑉石方如雪。","金多丑女妍，木朽良工拙。","奸宄欺雷霆，魑魅嫌日月。","蝶迷桃李香，鲋惘江湖阔。","不寐孤灯前，舒卷忘饥渴。"],"title":"览友生古风"}
