{"author":"孟郊","id":11895,"strains":["仄仄仄○仄，仄平仄平平。","仄平○仄仄，仄仄平平平。","仄仄○仄仄，仄平仄平平。","平平平仄仄，仄仄仄平平。","平仄仄仄平，仄平仄仄平。","○平平仄仄，平仄仄平○。","平仄仄平仄，仄平平○○。"],"paragraphs":["远客夜衣薄，厌眠待鸡鸣。","一床空月色，四壁秋蛩声。","守淡遗众俗，养疴念余生。","方全君子拙，耻学小人明。","蚊蚋亦有时，羽毛各有成。","如何骐骥迹，踡跼未能行。","西北有平路，运来无相轻。"],"title":"西斋养病夜怀多感因呈上从叔子云"}
