{"author":"洪咨夔","id":99956,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["红红白白两般栽，浅浅深深一气催。","但爱透从清水出，不辞脱自淤泥来。","随花着盖相依立，聚菂为房忍擘开。","妙洁色香无间断，床头更拨洗儿醅。"],"title":"敬和老人荷花"}
