{"author":"章孝标","id":20252,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["文聚星辰衣彩霞，问谁兄弟是刘家。","雁行云掺参差翼，琼树风开次第花。","天假声名悬日月，国凭骚雅变浮华。","曾穷晋汉儒林传，龙虎虽多未足夸。"],"title":"赠刘宽夫昆季"}
