{"author":"方回","id":149974,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["老儒致聘女师儒，二十言归四十夫。","令弟阶庭骈两玉，贤郎门户俨双珠。","摽梅迨吉年虽浅，泛柏维仪志不逾。","冠帔笏袍相照映，称觞真可画成图。"],"title":"题王𤩽王珪母郭氏义节记"}
