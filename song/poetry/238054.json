{"author":"王庭珪","id":238054,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄仄平仄，仄仄仄平平仄平。"],"paragraphs":["马上吟诗雪满须，垂鞭信马不须驱。","病余消渇浇茶枕，醉后狂歌打唾壶。","坐见词锋森武库，还如禁脔出天厨。","笔间能作有声画，似看辋川摩诘图。"],"title":"再次前韵二首  其一"}
