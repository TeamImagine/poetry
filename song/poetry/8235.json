{"author":"张炜","id":8235,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄仄。"],"paragraphs":["心远郊居闲亦胜，砖炉纸阁类僧房。","倦抽乐府翻吴韵，独对骚经味楚羌。","句到夺将袍锦赤，功成消得带金黄。","相逢毎惜芝兰种，犹在潇潇水竹傍。"],"title":"寒月郊居"}
