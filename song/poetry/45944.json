{"author":"杨万里","id":45944,"strains":["仄○仄仄平平仄，平○仄仄平平仄。","平平平仄平平平，平仄仄平平仄仄。","平平平仄平平平，仄平仄仄平仄平。","仄平仄平平仄仄，仄平平平平仄平。","平平平平○仄仄，平仄平平平仄仄。","平平仄仄仄平平，仄平平仄○仄平。","仄仄仄平平仄仄，平仄平仄平○平。","仄平平仄仄平仄，平平平仄○平仄。","仄平平仄平○平，平平仄仄○○平。","平平平仄仄仄平，平仄仄仄平○平。","○平仄平仄仄仄，○仄○平平仄○。","仄平○仄仄仄仄，平仄○平仄平仄。","平平仄仄仄平仄，仄○平平仄平仄。","平平仄仄平○平，仄仄仄平仄仄仄。","仄平仄仄平仄平，仄仄平仄平平平。","仄平仄仄仄平仄，仄仄仄仄平平平。"],"paragraphs":["羽衣晓谒玄元殿，霜封万屋明飞霰。","扶桑跳出丹砂丸，光射半天萦紫电。","归涂微暖春衫知，小风不动旗脚垂。","老夫掉头心独喜，翟园梅花招我嬉。","呼儿媻姗且勃窣，才出谯门寒刮骨。","东风十里卷黄尘，眼花头眩吹倒人。","劣到翟园风便止，猿鹤前导花迎门。","玉林亭子绝幽绝，江梅千树吹香雪。","茂松轩里清更清，松风一鼎煎茶声。","春光催柳未肯青，池水借日无留冰。","殷勤犯寒我不枉，分付胜游天岂轻。","主人看客眼不白，鹦鹉传呼饷肴核。","桃花碎片点鲈鲊，紫茸堆盘擘鹑腊。","霜余橘颗金弹香，雪底笋芽玉版色。","老夫欲醉金叵罗，穉子先唱骊驹歌。","不羞冷面对风物，奈尔玉笋金柑何。"],"title":"初三日游翟园"}
