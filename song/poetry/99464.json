{"author":"洪咨夔","id":99464,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["留滞周南命使然，莫疑上水逆风舡。","乡山故故随人后，客月依依堕我前。","半夜索樽同决计，五更回柂不成眠。","笋舆吹面新凉入，须信封姨正自贤。"],"title":"遇风出陆金陵道中次程及甫韵"}
