{"author":"葛胜仲","id":230650,"strains":["仄平仄平仄，平仄平平平。","仄平仄仄仄，仄仄平仄平。","平平仄平仄，平仄仄○平。","平平仄仄平，平仄平平平。","仄平平平仄，平仄平平平。","平平仄仄平，仄仄平仄平。","仄平平仄○，平平平仄○。","仄仄平仄仄，仄仄平平平。"],"paragraphs":["锦溪足墟落，高陆推繁华。","岂惟邑屋富，政自山水佳。","幽清背人境，千柱梵王家。","巍巍二子亭，云表飞檐牙。","我生功名忤，岩壑为生涯。","山僧类祝田，施薄求者奢。","乞书鸣刹疏，无鹅惟泼茶。","一笑为涉笔，勿笑蟠秋蛇。"],"title":"戊戌次福胜院"}
