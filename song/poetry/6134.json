{"author":"林季仲","id":6134,"strains":["平仄平平仄仄平，仄平平仄仄仄平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。","仄平平仄平平仄，平仄平平平仄平。"],"paragraphs":["南郭先生卧病余，瘦如骐骥服盐车。","厌尝漆叶青黏散，旋理司空城旦书。","长陌欲登秋色薄，一樽相对鬓毛疏。","晋江波与温江接，消息频传双鲤鱼。"],"title":"送思深赴泉州录参"}
