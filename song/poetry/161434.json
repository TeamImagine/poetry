{"author":"陈普","id":161434,"strains":["仄仄仄仄平，仄仄仄仄仄。","平平仄仄○，仄仄仄仄仄。","平平平仄平，仄仄仄仄仄。","平平仄平仄，仄仄平仄仄。","平平平仄平，仄仄仄平仄。","仄平仄仄平，仄仄仄平仄。","平仄仄平○，○仄○仄仄。","仄仄仄仄平，仄仄平平仄。","平平仄○平，平仄平仄仄。","平平○仄平，仄仄平平仄。","仄平○仄仄，仄平仄平仄。","仄仄仄仄平，仄仄平平仄。","平仄仄仄平，平平仄○仄。","仄仄仄平平，仄仄仄○仄。","仄仄平平平，平仄平平仄。","平仄仄仄平，仄仄平平仄。","平平仄仄仄，仄仄平平仄。","平平仄仄平，○仄平平仄。","仄仄仄仄○，仄平仄平仄。","平平仄平仄，仄仄平平仄。","○仄仄平平，平○仄平仄。"],"paragraphs":["孟氏继孔徂，凤鸟竟寂寞。","千年性命传，造化欲废阁。","生人无所之，死者不可作。","人心万山隔，治统千大落。","天生周与程，得手始撑拓。","百年复考亭，体用遂磅礴。","精密洗麤疏，深厚驱浅薄。","窾郤靡不周，混沌元无凿。","谁家不藏书，心目迷博约。","身为行秘书，所适常迷错。","考亭三十匣，独为百川壑。","万善始有条，列圣元非昨。","千派得一原，灵龟不劳灼。","卷帙浩无边，要处自如跃。","岁月荒苔生，风雨惟丹雘。","翁死六十年，辄起人哀乐。","同心在咫尺，闵此无声铎。","为推去后心，如受生前托。","倬彼得不磨，坏乎赖爰度。","人心已开辟，万象森冲漠。","重构理斯文，同盟敢无诺。"],"title":"劝考亭收文公书兼聚书"}
