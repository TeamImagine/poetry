{"author":"虞俦","id":62101,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["明月从来忌暗投，污渠尤忌映清沟。","上书未办诛屠伯，束带何曾问督邮。","袒裼直前当暴虎，善刀那见有全牛。","区区三仕并三已，喜愠眉间了不留。"],"title":"丁钦夫来宰吾县几三年清德美政兹不复道二诗送行意之所寓钦夫固已默喻他日见东夫告出似之发数百里一笑  其一"}
