{"author":"方岳","id":127342,"strains":["仄仄平平仄仄平，仄平仄仄仄平平。","平平平仄平平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["尺雪专为我辈寒，故人亦肯记袁安。","麒麟红作千金直，鹦鹉绿随双玉干。","贷米不烦临古帖，敲门未敢兀吟鞍。","明朝第一番花信，也办琼丝翠缕盘。"],"title":"桂子白大监𫗵酒冰炭"}
