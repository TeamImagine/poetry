{"author":"舒岳祥","id":143851,"strains":["仄仄平平仄仄平，平平仄仄仄平平。","平平仄仄平仄仄，平平平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["又见王师下海夷，书生笔砚自非宜。","风尘宇内成百战，花坞山中自四时。","故旧凋零今已矣，江山寂寞子何之。","篮舆载雨匆匆去，一饭无因话别离。"],"title":"正仲过我一宿蓐食而行叙怀追饯之"}
