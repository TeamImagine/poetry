{"author":"虞世南","id":12578,"strains":["仄○○仄仄，平平仄仄平。","仄平仄平仄，○平平仄平。","平平平仄仄，仄仄仄平平。","平平仄仄仄，仄○仄平平。","仄○仄平仄，平平仄仄平。","○平仄平仄，平仄仄平平。","仄仄平平仄，平平平仄平。","仄仄平平仄，平仄平平平。","仄平仄平仄，平平仄仄平。","仄仄仄○仄，仄仄平平平。"],"paragraphs":["上将三略远，元戎九命尊。","缅怀古人节，思酬明主恩。","山西多勇气，塞北有游魂。","扬桴上陇坂，勒骑下平原。","誓将绝沙漠，悠然去玉门。","轻赍不遑舍，惊策骛戎轩。","凛凛边风急，萧萧征马烦。","雪暗天山道，冰塞交河源。","雾锋黯无色，霜旗冻不翻。","耿介倚长剑，日落风尘昏。"],"title":"出塞"}
