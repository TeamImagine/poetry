{"author":"李正民","id":242305,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["凛然气节压冰霜，经岁朝绅惹御香。","吾道难行惊俗眼，斯文将堕振颓纲。","他年致主千秋鉴，此日荣亲太守章。","父子相仍居两省，莱衣归奉冻醪觞。"],"title":"送明仲舍人知邵州"}
