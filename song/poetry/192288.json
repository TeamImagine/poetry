{"author":"郭祥正","id":192288,"strains":["仄仄仄○平，平仄○平仄。","平平○○平，仄仄平仄仄。","平仄仄平仄，平仄仄平仄。","仄平平平平，仄平仄○仄。","平仄仄平○，仄仄仄平仄。","仄平平平仄，平仄仄平仄。","仄仄○平平，平仄仄平仄。","仄仄仄仄平，仄仄仄仄仄。","平平仄平平，平平平平仄。","仄仄平平○，平平仄平仄。"],"paragraphs":["濯濯水中华，香艳胜蘋藻。","英英泥中根，絜素常自保。","房实又堪食，无一不为好。","乃知金仙经，譬喻肆论讨。","游宴集宾僚，赏咏固宜早。","一朝霜飚至，茎叶变枯槁。","抑亦如佳人，妍媚忽衰老。","顾眄岂复怜，弃置不足道。","幽怀向君开，芳樽为倾倒。","木末谁能搴，愁烟起孤岛。"],"title":"赏莲"}
