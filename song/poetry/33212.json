{"author":"陆游","id":33212,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["断笮飘飘挂渡头，临江立马唤渔舟。","少城已破繁华梦，老境聊寻汗漫游。","斜日驿门双堠立，早霜风叶一林秋。","诗材满路无人取，凖拟归骖到处留。"],"title":"自江源过双流不宿径行之成都"}
