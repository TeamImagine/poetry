{"author":"陆游","id":42566,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["书生事业苦难成，点检常忧害至诚。","梦寐未能除小忿，文辞犹欲事虚名。","圣言甚远当深考，古义虽闻要力行。","汉世陋儒吾所斥，若为青紫胜归耕。"],"title":"书生"}
