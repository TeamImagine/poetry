{"author":"陈傅良","id":66174,"strains":["平仄平平仄仄平，仄平平仄仄平平。","仄平仄仄平平仄，仄平平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["无岁探梅不恨迟，缉斋今送两三枝。","也知造物多生意，亦为畸人解笑颐。","壬子恰同身堕地，庚申还值国开基。","数家夸道明年好，好在长贫诵系辞。"],"title":"己未生朝谢莘叟兄送梅  其一"}
