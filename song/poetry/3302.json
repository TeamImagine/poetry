{"author":"陈与义","id":3302,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["北风日日吹茅屋，幽子朝朝只地炉。","客里赖诗增意气，老来唯懒是工夫。","空庭乔木无时事，残雪疏篱当画图。","亦有张侯能共此，焚香相待莫徐驱。"],"title":"招张仲宗"}
