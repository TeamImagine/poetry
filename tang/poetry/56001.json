{"author":"李白","id":56001,"strains":["平仄平○平，○平仄仄○。","平平平仄仄，仄仄平平平。","仄仄仄平仄，平平平仄平。","平平平仄仄，仄仄平平平。","平○仄平平，仄仄仄平平。","仄平仄平仄，仄仄平平平。","仄平仄平平，仄仄仄平○。","平仄平仄仄，平平仄平平。","○仄平仄仄，平平仄平平。","仄平仄平仄，平仄仄平平。","平○仄仄仄，仄仄○平平。","仄仄仄仄平，仄平仄平平。","仄平仄○平，仄仄平平平。","○平仄仄仄，仄仄○平平。","仄仄仄平平，仄平仄○平。","平平仄平仄，仄仄仄平平。","平○平平平，仄仄仄平平。","仄仄平仄仄，平平仄平平。","平平平仄仄，仄仄仄平平。","平仄仄仄平，平平仄○○。","仄平仄平仄，仄仄○平平。","仄仄仄平仄，仄○仄平平。","仄仄仄平平，仄平仄平平。","平平平平仄，平仄仄平平。","仄仄平仄仄，○平仄平平。","○平仄平平，仄仄仄○平。","平○○仄仄，仄仄仄○平。","仄仄仄平仄，仄平平平平。","仄仄平仄仄，平平仄○平。","平仄○仄○，○平仄平平。","平平平仄仄，仄仄仄平○。","平平平仄仄，仄仄仄平平。","仄平仄平平，平仄仄○平。","仄仄○平仄，平平仄平平。","仄仄仄仄仄，平平仄○○。","仄平仄平仄，○仄仄平平。","○仄平仄仄，○○平仄平。"],"paragraphs":["天籁何参差，噫然大块吹。","玄元包橐籥，紫气何逶迤。","七叶运皇化，千龄光本支。","仙风生指树，大雅歌螽斯。","诸王若鸾虬，肃穆列藩维。","哲兄锡茅土，圣代罗荣滋。","九卿领徐方，七步继陈思。","伊昔全盛日，雄豪动京师。","冠剑朝凤阙，楼船侍龙池。","鼓钟出朱邸，金翠照丹墀。","君王一顾盼，选色献蛾眉。","列戟十八年，未曾辄迁移。","大臣小喑鸣，谪窜天南垂。","长沙不足舞，贝锦且成诗。","佐郡浙江西，病闲绝驱驰。","阶轩日苔藓，鸟雀噪檐帷。","时乘平肩舆，出入畏人知。","北宅聊偃憩，欢愉恤惸嫠。","羞言梁苑地，烜赫耀旌旗。","兄弟八九人，吴秦各分离。","太贤达机兆，岂独虑安危。","小子谢麟阁，雁行忝肩随。","令弟字延陵，凤毛出天姿。","清英神仙骨，芬馥茝兰蕤。","梦得春草句，将非惠连谁。","深心紫河车，与我特相宜。","金膏犹罔象，玉液尚磷缁。","伏枕寄宾馆，宛同清漳湄。","药物多见馈，珍羞亦兼之。","谁道溟渤深，犹言浅恩慈。","鸣蝉游子意，促织念归期。","骄阳何太赫，海水烁龙龟。","百川尽凋枯，舟檝阁中逵。","策马摇凉月，通宵出郊圻。","泣别目眷眷，伤心步迟迟。","愿言保明德，王室伫清夷。","掺袂何所道，援毫投此辞。"],"title":"感时留别从兄徐王延年从弟延陵"}
