{"author":"方回","id":148971,"strains":["平平仄仄平，仄仄○平平。","平平仄平仄，平仄平平平。","仄平仄平仄，平平仄平平。","仄仄仄仄仄，仄平平仄○。","平仄仄仄仄，平平仄平平。","平平仄仄仄，平平仄仄平。","○○平仄仄，平仄平平平。","仄仄平平仄，仄仄仄仄平。","仄仄○仄仄，平平平○平。","平平平○平，仄平仄仄平。","仄仄仄仄仄，平平平仄平。","仄仄仄仄仄，平仄○平平。"],"paragraphs":["南山有别峰，石树相因依。","兹晨偶流目，遥见青烟微。","未知此林下，谁家掩荆扉。","我亦欲一往，结茅纫槲衣。","秋饭所种粟，春羹自生薇。","今年四阅月，孤城闭贼围。","当其薪粲绝，无翅何由飞。","客谓郊关外，似觉事转非。","岁俭剽夺急，村荒游徼稀。","豺狼方磨牙，择人以自肥。","市隠世态恶，岩栖心事违。","四海岂不广，惆怅将焉归。"],"title":"望南山别峰见树间烟出知有隠者"}
