{"author":"杨万里","id":45126,"strains":["仄仄平平仄，仄平平仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["说着岷江士，未逢眉已申。","殷勤来相府，解逅得诗人。","不是胸中别，何缘句子新。","谈今还悼昔，喜罢反悲辛。"],"title":"蜀士甘彦和寓张魏公门馆用予见张钦夫诗韵作二诗见赠和以谢之  其一"}
