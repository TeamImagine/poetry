{"author":"洪适","id":28736,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["览胜寻幽性所耽，不教驺哄滓筠杉。","霞城散绮留仙袂，露磴凝珠拂客衫。","曾有金龙潜邃洞，却因赤蚁远崇岩。","来游无复从容计，自笑羸骖束辔衔。"],"title":"中岩寺"}
