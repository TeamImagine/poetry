{"author":"司空曙","id":7679,"strains":["平平○仄仄平平，仄仄平平仄仄平。","仄仄○平平仄仄，平○仄仄仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["微才空觉滞京师，末学曾为叔父知。","雪里题诗偏见赏，林间饮酒独令随。","游客尽伤春色老，贫居还惜暮阴移。","欲归江海寻山去，愿报何人得桂枝。"],"title":"下第日书情寄上叔父"}
