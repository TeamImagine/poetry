{"author":"朱翌","id":11159,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["茸茸风草弄春柔，密密桑阴向绿稠。","江上星居多草阁，波间斗转一渔舟。","吾行适此心无事，客去何妨刺漫留。","尚戒奚奴休叱驭，不辞小住看潮头。"],"title":"龙山送客"}
