{"author":"陈著","id":139466,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["斑发朱颜楚秀翁，陶陶乐意与天融。","凌虚长啸天无际，耐静高眠日过中。","茅屋生涯消几许，梅花气味最相通。","诗书风日何妨共，载得归来自甬东。"],"title":"次韵弟茝醉中示弟观二首 为弟茝道"}
