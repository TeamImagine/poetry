{"author":"王之望","id":16936,"strains":["仄仄仄平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["六艺潜心老益尊，此邦耆旧众推贤。","高文早出诸儒右，清节宜书独行篇。","白首可怜才半刺，朱衣犹得贵重泉。","佳城一閟成千古，寂寞哀笳惨暮烟。"],"title":"挽季通判"}
