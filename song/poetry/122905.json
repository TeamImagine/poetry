{"author":"徐元杰","id":122905,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["至诚之道可前知，知命如君亦甚奇。","二十八星轮指掌，两三年事印蓍龟。","春来春去元无尽，花落花开自有时。","门外青山知此意，只教松柏镇如斯。"],"title":"赠谈星叶生"}
