{"author":"吴泳","id":103935,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["自乞银符守汉嘉，就持汉节问梅花。","庭扉讼少闲徽棘，堰水流多沤纻麻。","论击回邪羝触角，化销彊暴鼠无牙。","更看植杖扶犁叟，清议依前说使家。"],"title":"寿周提刑二首  其二"}
