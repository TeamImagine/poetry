{"author":"文同","id":168966,"strains":["平仄仄平仄，平平平仄平。","仄平仄平平，仄仄平仄○。","平仄仄仄仄，仄仄平仄平。","仄仄仄平仄，仄仄平仄平。","仄平仄平仄，仄仄平○○。","仄仄仄平平，仄仄平仄平。","仄仄仄○仄，仄仄平仄平。","仄平平○○，平仄平平平。","仄仄仄仄仄，仄仄○平平。","平平仄平仄，仄平平○平。","仄仄仄仄仄，仄仄平仄平。","仄仄仄仄仄，仄仄○仄平。","仄仄○仄平，仄仄平仄平。","平平平仄平，仄仄平平平。","仄仄仄平○，仄仄平仄平。","仄仄仄平平，平平仄平平。","平仄仄仄仄，平平仄平平。","仄仄○○○，平○仄平平。","仄仄平仄仄，仄平平仄○。","平平仄仄仄，仄平平平○。","仄○仄平平，平平平平平。","仄平仄平仄，平仄○仄○。"],"paragraphs":["崔觐者高士，梁州城固人。","读书不求官，但与耕稼亲。","夫妇既已老，左右无子孙。","一日召奴婢，尽以田宅均。","俾之各为业，不用来相闻。","遂去隠南山，杂迹麋鹿群。","约曰或过汝，所给为我陈。","有时携其妻，来至诸人门。","乃与具酒食，啸咏相欢欣。","山南郑馀庆，辟之为参军。","见趣使就职，漫不知吏文。","已复许谢事，但谓长者云。","补阙王直方，本觐之比邻。","文宗时上书，召见蒙咨询。","荐觐有高行，用可追至淳。","诏授起居郎，褒斜走蒲轮。","辞疾不肯至，高风概秋旻。","我昨过其县，裴回想芳尘。","访问诸故老，寂无祠与坟。","斯人久不竞，薄夫何由敦。","此县汉唐时，诸公扬清芬。","刻诗子坚庙，来者期不泯。"],"title":"崔觐诗"}
