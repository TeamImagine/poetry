{"author":"林尚仁","id":130884,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["每个虚亭坐片时，旋寻古迹上岩梯。","石含秋色苔痕老，洞接云天树影低。","樵客出林惊虎啸，道人临水听猿啼。","吟边欲记阳明事，恐动山灵不敢题。"],"title":"游阳明洞天"}
