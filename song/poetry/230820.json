{"author":"葛胜仲","id":230820,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["山城真称著寒儒，遶屋青苍似故居。","吏牍纠纷惭磔鼠，斋厨萧索待泔鱼。","懒如园令将移病，穷似虞卿合著书。","赖是丰年民气乐，梦回时见旐维旟。"],"title":"二陈作书怀诗亦次韵"}
