{"author":"范成大","id":44112,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["阳春白雪雅音希，俚耳冬烘辄笑嗤。","麋见丽姬翻决骤，鸟闻韶乐却忧悲。","烂奚轻薄人何敢，伏猎荒唐自不知。","蚓窍蝇鸣莫嘲诮，彭亨菌蠢正当时。"],"title":"有感今昔二首  其一"}
