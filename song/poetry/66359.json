{"author":"楼钥","id":66359,"strains":["仄仄仄仄平仄平，仄仄仄平仄○○。","○○平平○仄仄，仄平仄仄平平平。","仄○平仄○仄仄，○仄仄仄平平平。","仄仄仄仄仄平仄，仄仄仄仄平平平。","○仄仄平仄○仄，平仄仄仄平平平。","平平平平平仄仄，平仄仄平平仄平。","仄平平○仄平仄，仄仄平仄平仄平。","仄仄仄仄仄平仄，仄平仄仄仄仄平。","仄仄○仄仄平仄，○仄仄仄平平平。","仄平平平仄仄仄，仄○○仄平平平。","仄平仄仄仄仄仄，仄仄仄仄仄○平。","平平仄仄仄仄仄，仄平平仄平平平。","平平仄仄平平○，○仄仄平平仄平。","平○平平仄平仄，平仄仄仄平平平。","仄平仄仄仄仄仄，仄平仄仄平平平。","平平仄○平仄仄，仄○仄仄平○平。","平平仄仄仄仄仄，平平仄仄平平平。","仄平平平○仄仄，仄○仄仄平○平。","仄平仄仄仄仄仄，仄平○仄平仄○。","平平平○仄平仄，平平仄仄平平平。","仄仄平平仄仄仄，仄仄平平平仄平。","平平仄平仄平○，○仄仄仄平平平。"],"paragraphs":["丙午九月才入冬，晦日忽惊雪堕空。","传闻都城更复早，万官入贺明光宫。","自从开霁更不雨，和气直似青春浓。","斗柄插子日丁卯，夜煽裂缺鞭雷公。","从以震霆至三四，惊破蛰户纷昆虫。","宁知玄冥全未究，翻手作云千里同。","暗窗初听洒珠雹，巽二滕六方施工。","一日喜见瓦沟积，忍寒待伴炯不融。","二日三日遂盈尺，膏润四海恩无穷。","古来诗人咏不尽，巧思横出昌黎翁。","少时奋笔不肯已，老矣袖手便疏慵。","儿曹作戏记昨梦，舞狻狞踞金双瞳。","谁人苦欲撩诗思，更作玉山高数峰。","移将刘叉两冰柱，辉映愈觉清心胸。","见之跃跃忽技痒，起呵冻笔寻诗筒。","开门一看天宇阔，素蜺百万翻长风。","琼楼玉宇满妙界，千林宝树春玲珑。","恨无高台三百尺，纵观万象凌空蒙。","固知幻景有变灭，一时如入昆阆中。","仙家俄顷阅尘劫，安知此际非神功。","賸喜年来米价贱，便欲扶犂随老农。","墙头浊醪走来过，相与痛饮歌年丰。"],"title":"雪"}
