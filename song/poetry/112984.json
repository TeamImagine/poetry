{"author":"王禹偁","id":112984,"strains":["平仄仄仄仄，仄平仄○平。","仄平仄平仄，仄平仄平平。","平仄仄仄仄，平平仄平平。","仄平仄平平，○仄平平仄。","仄仄平○平，仄仄平平○。","仄仄仄仄仄，仄仄仄仄平。","仄平平仄仄，仄平平仄○。","仄仄仄平仄，仄○○仄○。","仄仄平仄仄，仄平仄仄平。","仄仄仄仄○，平平○仄平。"],"paragraphs":["西汉十二帝，孝文最称贤。","百金惜人力，露台草芊眠。","千里却骏骨，鸾旗影迁延。","上林慎夫人，衣短无花钿。","细柳周将军，不拜容櫜鞬。","霸业固以盛，帝道或未全。","贾生多谪宦，邓通终铸钱。","谩道膝前席，不如衣后穿。","使我千古下，览之一泫然。","赖有佞幸传，贤哉司马迁。"],"title":"读汉文纪"}
