{"author":"贺铸","id":212903,"strains":["仄平平仄平仄平，平平仄仄仄仄平。","仄平仄○仄仄仄，仄○仄平仄仄平。","平平仄仄平平平，仄平○平仄仄仄。","仄平仄平○仄仄，平平仄仄平平仄。","○平仄平平仄仄，平平仄仄平平仄。"],"paragraphs":["百疴沉顿弥两年，何图壮女死我先。","失声忍号气窒咽，泪如绠縻汲九泉。","呜呼尚敢尤诸天，托非其人死失所。","父孱母嚣犹弃汝，吞辛咀楚申何许。","萎荑殒英春不主，呜呼万古为冤土。"],"title":"亡女胜璋哀辞"}
