{"author":"司空曙","id":7682,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["拥褐安居南岳头，白云高寺见衡州。","石窗湖水摇寒月，枫树猿声报夜秋。","讲席旧逢山鸟至，梵经初向竺僧求。","垂垂身老将传法，因下人间逐北游。"],"title":"赠衡岳隐禅师"}
