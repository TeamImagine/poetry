{"author":"周麟之","id":28831,"strains":["○平仄仄平平○，仄仄○平仄○仄。","仄仄平平仄仄平，平平仄仄平平○。","仄○仄仄平平平，仄平仄仄平平仄。","仄平仄仄仄平平，仄仄平平仄平仄。"],"paragraphs":["相门旧列名臣传，挺挺遗风眼中见。","远览初褰贾父帷，仁风已满袁宏扇。","坐看诏玺天边来，袖章入对金銮殿。","好追乐事醉升平，日奉宸游玉津宴。"],"title":"与苏州守十诗以兵卫森画戟燕寝凝清香为韵  其六"}
