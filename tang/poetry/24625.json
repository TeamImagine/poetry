{"author":"姚鹄","id":24625,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["盖世英华更有谁，赋成传写遍坤维。","名科累中求贤日，苦节高标守郡时。","楼上叫云秋鼓角，林间宿鹤夜旌旗。","征归诏下应非久，德望人情在凤池。"],"title":"虢州献杨抑卿二首 一"}
