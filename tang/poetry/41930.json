{"author":"齐己","id":41930,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["洪偃汤休道不殊，高帆共载兴何俱。","北京丧乱离丹凤，南国烟花入鹧鸪。","明月团圆临桂水，白云重叠起苍梧。","威仪本是朝天士，暂向辽荒住得无。"],"title":"送错公栖公南游"}
