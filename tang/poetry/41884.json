{"author":"齐己","id":41884,"strains":["仄仄平平平仄平，仄平平仄仄平平。","平平仄仄平平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["水隔孤城城隔山，水边时望忆师闲。","清泉白日中峰上，落日半空栖鸟还。","云影触衣分朵朵，雨声吹磬散潺潺。","传心莫学罗浮去，后辈思量待扣关。"],"title":"宜春江上寄仰山长老二首 一"}
