{"author":"袁燮","id":77227,"strains":["平仄平○平仄平，仄平○仄平平平。","仄平平平仄○仄，仄平仄仄○平平。","平平仄仄平平仄，平平平仄平仄平。","平○仄仄仄平仄，○仄仄仄平○平。","平平仄仄仄仄仄，平仄○仄平平平。","平平仄仄仄平仄，仄仄平仄平平平。","仄平仄仄仄仄仄，仄○平仄○平平。","○平仄仄仄仄仄，平仄仄仄平平平。","仄平仄平仄平仄，○仄仄仄平平平。","仄平平仄仄仄仄，平平仄仄平仄平。","仄平平仄○平仄，平仄仄仄平仄平。","仄平平平仄平仄，平平仄仄平仄平。","平平仄仄仄平仄，平○仄仄平平平。","平平仄仄仄平仄，仄仄仄仄平平平。","○平仄仄仄仄仄，平平仄仄平平○。","仄平仄仄仄平平，仄仄平○仄仄平。","仄○平仄仄仄仄，平平仄平○仄平。","平○仄仄平仄仄，○仄仄仄平平○。"],"paragraphs":["姑射山中冰雪姿，凛然标格欺寒威。","一经蒙庄品题后，使人起敬如宾尸。","仙风道骨今何有，韶颜丰颊夸绝奇。","闽中有美信姝丽，衣被五色光参差。","荧煌已讶色夺目，柔滑更喜香浮肌。","天工着意破炎毒，故遣佳实生繁滋。","旨哉悦口众所嗜，岂闻来去分招麾。","其他所产亦有取，游女敢自同宫妃。","我家甬东萃闽舶，胜事屡入骚人辞。","有时根拔信宿至，风枝露叶殊未衰。","杂然红绿间陈紫，图牒所在生致之。","始知河豚与江柱，诗人取譬聊滑稽。","宾朋恣食水晶颗，残膏賸馥霑群儿。","年来吏役困奔走，此志不展常低垂。","轻红酽白不易得，西风每起莼鲈思。","忽蒙杰句警偷懦，一洗尘虑忘渴饥。","此中滋味甚不薄，吾曹哜嚅当及时。","挥毫咏物聊复尔，相待莫负平生期。"],"title":"和李左藏荔支"}
