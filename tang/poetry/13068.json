{"author":"孟郊","id":13068,"strains":["仄仄仄平平，仄仄仄仄平。","平仄仄仄仄，仄仄仄仄平。","平仄仄平仄，仄平仄仄平。","○○仄仄仄，仄仄平平○。","仄仄○仄平，○平仄○平。","平仄仄平仄，仄平仄仄平。","○○仄平仄，仄仄○○平。"],"paragraphs":["日月不同光，昼夜各有宜。","贤哲不茍合，出处亦待时。","而我独迷见，意求异士知。","如将舞鹤管，误向惊凫吹。","大雅难具陈，正声易漂沦。","君有丈夫泪，泣人不泣身。","行吟楚山玉，义泪沾衣巾。"],"title":"答姚怤见寄"}
