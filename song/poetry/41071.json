{"author":"陆游","id":41071,"strains":["仄平仄仄仄平平，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄平平平平仄仄，平平仄仄仄平平。"],"paragraphs":["寺钟吹动四山昏，系缆来投江上村。","木落不妨生意足，水归犹有涨痕存。","炉红手暖书差健，鼎沸汤深酒易温。","勿为无年忧寇窃，狺狺小犬护篱门。"],"title":"旅舍"}
