{"author":"孙何","id":188641,"strains":["仄仄平平仄仄平，平平平仄仄平平。","仄○仄仄平平仄，仄仄平平仄仄平。","平仄仄平○仄仄，平平平仄仄平○。","平平仄仄○平仄，平仄平平仄仄○。","平仄仄平平仄仄，仄○平仄仄平平。","○平仄仄平平仄，仄仄平平仄仄○。","仄仄仄○平仄仄，仄平平仄仄平○。","仄平仄仄平平仄，仄仄平平仄仄平。"],"paragraphs":["六阙旌门事若何，诸生常不绝弦歌。","鲤庭共禀诗书训，隠巷齐登俊造科。","宗族有光传孝弟，乡闾无讼化淳和。","芝兰子弟相熏习，金石交朋互切磋。","遥望楚江波迥急，却分庐阜影偏多。","题名石鼓围松桂，讲易高堂绕芰荷。","采药路从洪井出，买书船自孺亭过。","我惭已在瀛洲直，不得西山隠薜萝。"],"title":"咏华林书院"}
