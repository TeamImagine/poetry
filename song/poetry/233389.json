{"author":"李彭","id":233389,"strains":["平仄仄平平仄平，平平仄仄仄平平。","平平仄仄仄平仄，仄仄平平仄仄平。","仄仄平平仄平仄，仄平仄仄仄平平。","平平仄仄仄仄仄，仄仄仄平平仄平。"],"paragraphs":["蒲柳望秋今复衰，遥岑雨罢抹修眉。","寒林要使入方尺，妙笔悬知愧画师。","不见扬雄草玄手，细看束晳补亡诗。","何时共饮建业水，更把北山烟雨犂。"],"title":"宿同安用旧韵呈云叟"}
