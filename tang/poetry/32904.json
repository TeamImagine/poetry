{"author":"杜荀鹤","id":32904,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["出京无计住京难，深入东风转索然。","满眼有花寒食下，一家无信楚江边。","此时晴景愁于雨，是处莺声苦却蝉。","公道算来终达去，更从今日望明年。"],"title":"长安春感"}
