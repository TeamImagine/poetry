{"author":"韩元吉","id":29469,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["长年游宦已堪嗟，寓舍无田岂是家。","母子分飞还岁换，弟兄相望各天涯。","尘埃阅世丹心在，朱墨萦人两鬓华。","闻道过庭新哭鲤，开书空有泪横斜。"],"title":"寄怀子云兄"}
