{"author":"马廷鸾","id":145426,"strains":["平仄仄平仄仄平，仄平平仄仄平平。","仄平仄仄仄平仄，平仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["哀郢那能拾穗歌，卧陶谁复杖藜过。","白头老我已如此，青眼看君余几何。","风雨夜吟蛩满砌，云山寒影雁横坡。","暮年亲友临分苦，小酌村醪借脸酡。"],"title":"饯朱婿"}
