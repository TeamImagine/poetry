{"author":"释延寿","id":135,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["万般惟道最堪依，一瞬荣枯万古悲。","强笑低颜何忽忽，忘机绝虑自怡怡。","潜龙终要投深浦，巢鸟应须占健枝。","名利门中难立足，隠藏云水更何之。"],"title":"山居诗  其五四"}
