{"author":"梅尧臣","id":46097,"strains":["平平平仄平平仄，平仄平平仄仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄仄。","平仄仄平平仄仄，平平平仄仄平仄。"],"paragraphs":["春风来解吹残雪，灯烛迎阳万户燃。","竟看繁星在平地，不妨明月满中天。","赭袍已向端门御，仙曲初闻法部传。","车马不闲通曙色，康庄时见拾珠钿。"],"title":"和宋中道元夕二首  其二"}
