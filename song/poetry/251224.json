{"author":"王洋","id":251224,"strains":["平平平仄平平仄，仄仄平平仄平仄。","仄○仄仄仄仄平，○仄平平仄平仄。","仄平仄仄平平平，仄平仄仄平仄平。","平平仄仄仄平仄，平平仄仄平平○。","○○平仄平仄平，平仄仄仄平平平。","仄平平仄平○平，仄平平仄仄仄平。","平仄仄仄平平平，仄仄仄平平仄平。"],"paragraphs":["浮云踪迹真何处，会若无心是同住。","此间我若解忘情，应与闲云共来去。","面山结屋开虚明，屈伸与我同太清。","红尘洗淡一翻手，悠然适见云平凝。","回看诗客时满堂，雕刻品汇俱奔忙。","亦知泉石成膏肓，与人装取锦绣肠。","寥廓万里同翺翔，唯有白云来帝乡。"],"title":"凝云堂"}
