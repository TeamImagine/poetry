{"author":"袁燮","id":77216,"strains":["平仄仄平仄，平○仄平仄。","平平仄平仄，平仄平仄仄。","平平仄平平，仄仄仄平仄。","平平仄仄仄，仄仄平平仄。","平平仄仄○，仄仄平○仄。","仄仄平仄仄，仄仄平平仄。","平平仄○○，平平仄平仄。","仄仄仄平仄，平平仄平仄。","平○仄平○，○仄○仄仄。","平平平仄平，平平仄平仄。","仄平仄平仄，平○仄○仄。"],"paragraphs":["秋雨洗残暑，秋空渺寥廓。","秋清入花骨，风致殊洒落。","何人剪瑠璃，被以宝璎络。","英英妙点缀，细细疑纷错。","谁知一粟中，十里香喷礴。","自便金气爽，不赴东皇约。","黄裳得中正，无心羡丹雘。","我欲纵幽赏，村醪不堪酌。","攀折不辞劳，相对空索寞。","风流贤使君，襟怀富丘壑。","敬为使君寿，芳菲两相若。"],"title":"桂花上侯使君"}
