{"author":"范成大","id":43345,"strains":["仄仄仄仄平，○仄平平平。","仄平平仄平仄○，仄仄平仄○○平。","仄平仄仄平平平，○仄平仄平仄○。","仄仄平仄平平平，仄仄平平平平平。","平平仄仄仄○仄，平平平仄平平仄。"],"paragraphs":["拂我膝上琴，当客清风襟。","我琴无轸弦不和，愿借之子调其音。","美人一笑千黄金，弹作江岸花木深。","下有同队之游鱼，上有同声之鸣禽。","琴声一叠一叹息，江花江草无终极。"],"title":"古风酬胡元之"}
