{"author":"韩偓","id":32025,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平平仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["莫恨当年入用迟，通材何处不逢知。","桑田变后新舟檝，华表归来旧路岐。","公干寂寥甘坐废，子牟欢抃促行期。","移都已改侯王第，惆怅沙堤别筑基。"],"title":"余寓汀州沙县病中闻前郑左丞璘随外镇举荐赴洛兼云继有急征旋见脂辖因作七言四韵戏以赠之或冀其感悟也"}
