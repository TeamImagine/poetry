{"author":"韦应物","id":56804,"strains":["平平平○平，平平平平平。","平平仄仄仄，仄仄平平平。","仄仄平平平，平仄仄平平。","仄平平仄○，平仄仄仄平。","平平仄仄仄，仄仄○平平。","仄平平平平，平仄仄平○。","仄○平平仄，平平仄平平。","仄平仄平平，仄仄○平平。","仄平仄平仄，仄仄仄仄平。","○仄仄仄仄，平平仄平平。","仄平仄平仄，平平平平平。","平平仄仄仄，平仄平平平。","仄平平仄平，平仄平平平。","仄仄仄平仄，○平仄平平。","平仄仄○仄，平平仄平○。","仄平平仄仄，仄仄○平平。","仄仄仄平仄，仄平平仄○。"],"paragraphs":["亭亭心中人，迢迢居秦关。","常缄素札去，适枉华章还。","忆在沣郊时，携手望秋山。","久嫌官府劳，初喜罢秩闲。","终年不事业，寝食长慵顽。","不知为时来，名籍挂郎间。","摄衣辞田里，华簪耀颓颜。","卜居又依仁，日夕正追攀。","牧人本无术，命至茍复迁。","离念积岁序，归途眇山川。","郡斋有佳月，园林含清泉。","同心不在宴，樽酒徒盈前。","览君陈迹游，词意俱凄妍。","忽忽已终日，将酬不能宣。","甿税况重叠，公门极熬煎。","责逋甘首免，岁晏当归田。","勿厌守穷辙，慎为名所牵。"],"title":"荅崔都水"}
