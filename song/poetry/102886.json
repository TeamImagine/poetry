{"author":"魏了翁","id":102886,"strains":["仄平仄平仄，平仄平平平。","平平仄仄仄，平仄平平○。","仄平仄平仄，平仄○平平。","仄仄平仄仄，仄平平平平。","仄平仄平仄，平仄平○○。","仄平仄仄仄，平仄平平平。","○仄仄仄仄，仄仄平平平。","仄○仄平仄，平仄平仄平。","平平仄仄仄，平仄平仄仄。","仄平平仄○，○平平平平。","平仄仄仄平，仄仄仄○○。","平仄仄平仄，平仄仄平平。","平平仄平仄，仄仄平○平。","平仄仄○仄，仄平仄○平。"],"paragraphs":["冁然一开口，天也非人谋。","江山自旧管，风景仍新收。","一门令兄弟，而我从之游。","卫玠珠玉侧，李膺神仙舟。","主宾有良晤，兄弟无相犹。","雨余白日静，江远青天浮。","相彼宇宙广，觉我心休休。","世传浣溪女，声迹疑谬悠。","灵均亦已远，英烈今在不。","又怀唐拾遗，泯然哀江头。","陵谷几变迁，屈孟独长留。","于此本何负，而以德为雠。","因时慨前哲，坐久风飂飕。","良会惜难再，作诗以相酬。"],"title":"再和浣花韵呈李彭州李参政"}
