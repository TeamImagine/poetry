{"author":"陆游","id":33801,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄仄仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["少时谈舌坐生风，管葛奇才自许同。","闭户著书千古计，变名学剑十年功。","酒醒顿觉狂堪笑，睡起方知梦本空。","他日故人能忆我，葛仙矶畔觅渔翁。"],"title":"宿鱼梁驿五鼓起行有感二首  其二"}
