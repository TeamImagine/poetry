{"author":"韩驹","id":237403,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["扬眉吐气快生风，万里归来虎帐中。","竭节任公营大计，解纷排难激丹衷。","只凭忠信行蛮貊，遂使声名等岱崧。","一德一心天所祐，定知福寿享无穷。"],"title":"上太师公相生辰诗十首  其三"}
