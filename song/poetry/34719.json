{"author":"陆游","id":34719,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。"],"paragraphs":["鳌负三山碧海秋，龙骧万斛放翁游。","少舒我辈胸中气，一扫群儿分外愁。","醉斩长鲸倚天剑，笑凌骇浪济川舟。","悠然高咏平生事，龌龊宁能老故丘。"],"title":"泛三江海浦"}
