{"author":"项安世","id":53067,"strains":["平仄平平平仄仄，平仄○平仄平仄。","平○仄仄仄平平，仄仄平平平仄仄。","仄平平仄仄平仄，仄仄平平平仄仄。","仄○仄○仄平平，○仄○平○仄仄。","平仄仄仄仄○平，平仄平○平仄仄。","平平仄仄仄○○，平仄○平○仄仄。","平○仄仄仄平平，仄仄○平平仄仄。","仄平○仄仄平平，仄仄平平平仄仄。"],"paragraphs":["南郡佳人胡伯始，辽鹤重来藕花里。","皮冠翠被俯曾城，一一人民皆故里。","罪人虽在四民外，亦是官家穷赤子。","已将密荫庇龟鱼，更把闲情亲鹿豕。","东日旧德宛如新，他日荣观皆仿此。","年登八十岂其难，官至三师行复尔。","都将厚福与之同，只有中庸渠未是。","却须回向澹庵翁，此是君家真性理。"],"title":"胡抚干仲方"}
