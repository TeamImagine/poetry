{"author":"梅尧臣","id":57779,"strains":["平平仄平仄，平仄○平平。","平仄平平平，仄平仄平平。","平平仄仄仄，平仄平平平。","平仄仄平平，平仄平仄平。","平仄仄仄平，仄仄平平平。","平平仄平○，仄仄仄平平。"],"paragraphs":["函关见残雪，褒谷闻春禽。","禽响通朱轮，马嘶入青林。","花明乱石路，云抱寒泉岑。","天外汉江来，城下渔网沉。","庖供缩项鳊，坐使宫娥斟。","农桑不须教，古俗自通今。"],"title":"送韩玉汝太傅知洋州三首  其一"}
