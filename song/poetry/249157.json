{"author":"曾几","id":249157,"strains":["仄平仄仄仄平平，仄仄平平仄仄仄。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["外台隐吏极风流，记得衰翁旧日不。","三岛十洲曾接武，千岩万壑更从游。","官曹闲似云间鹤，贾舶纷如海上鸥。","幸有西湖应着我，时操艇子过明州。"],"title":"寄提舶王季羔"}
