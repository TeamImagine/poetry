{"author":"袁燮","id":77206,"strains":["仄平仄仄平，仄仄仄○仄。","平平平仄仄，仄仄仄平仄。","仄平仄仄平，仄仄平仄仄。","平平仄○○，平仄仄仄仄。","平平仄仄平，仄仄○仄仄。","平平仄平仄，仄仄仄平仄。","平平仄平仄，仄仄平仄仄。","仄仄仄平仄，平平仄仄仄。","平平仄平平，平仄仄仄仄。","○仄平仄○，平平仄○仄。","仄仄平平平，平平平仄仄。","平平平仄仄，仄○仄○仄。","平平仄仄平，平仄仄平仄。","仄平平仄仄，平仄仄○仄。","平平平仄○，仄仄仄平仄。","仄平仄平平，仄仄平仄仄。","平平仄○平，仄仄平仄仄。","平平仄平仄，○仄平仄仄。","仄仄平仄仄，仄仄平平仄。","仄仄仄仄仄，平平仄平仄。","仄平仄平平，仄平仄平仄。"],"paragraphs":["去冬雪意悭，稍稍腊三白。","飞霙才到地，转盼已消释。","缅怀大有年，兆见琼玉积。","今兹杳难期，春信亦已迫。","天公岂不仁，拙政难感格。","何时惬人意，四顾苦无策。","东林惠佳句，似庆平地尺。","见戏唯何甚，余方自刻责。","东林达余心，精祷觊有获。","沈水烟未收，冰花已如席。","皓皓埋群山，霏霏连数夕。","郊原迷畔岸，径畛失分画。","儿童见未曾，耆老记畴昔。","几年无此瑞，惊喜欲折屐。","皆云穷腊中，得此夜光璧。","莫言不坚牢，究竟多利益。","端能殄遗蝗，亦复滋宿麦。","欢声沸闾里，和气蠲疠疫。","老守差自慰，足寄孤危迹。","小己不足道，吾民幸安宅。","作诗谢东林，至诚动金石。"],"title":"喜雪谢东林"}
