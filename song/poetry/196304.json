{"author":"张舜民","id":196304,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["江上篱边见早梅，天寒地暖数枝开。","为怜北客漂流远，偷报东君信息回。","香气轻于新酿熟，襟怀重似故人来。","舟中莫问无兼有，急急呼儿贳酒杯。"],"title":"舟行湘岸见早梅盛开"}
