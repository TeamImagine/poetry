{"author":"皮日休","id":27941,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["钓公来信自松江，三尺春鱼拨刺霜。","腹内旧钩苔染涩，腮中新饵藻和香。","冷鳞中断榆钱破，寒骨平分玉箸光。","何事贶君偏得所，只缘同是越航郎。"],"title":"奉和鲁望谢惠巨鱼之半"}
