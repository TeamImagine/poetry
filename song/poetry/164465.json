{"author":"仇远","id":164465,"strains":["仄仄平平仄仄平，仄平平仄仄平平。","平平仄仄仄仄仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["行遍山巅又水涯，尚无红叶与黄花。","长松夹道六七里，小墅通村十数家。","竺国云深僧寂寞，草堂洞古石嵯牙。","野翁共醉官垆酒，扶醉归来已暮鸦。"],"title":"游天竺二首  其一"}
