{"author":"李嘉祐","id":2211,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["吴门别后蹈沧州，帝里相逢俱白头。","自叹马卿常带病，还嗟李广未封侯。","棠梨宫里瞻龙衮，细柳营前著豹裘。","想到滑台桑叶落，黄河东注荻花秋。"],"title":"送马将军奏事毕归滑州使幕"}
