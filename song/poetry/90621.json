{"author":"韩琦","id":90621,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["官绶飞花使毂丹，腊天行色犯轻寒。","持平久奉虞刑恤，宣泽新承汉诏宽。","拥传想逢关吏叹，爱棠还接陕民欢。","三堂风物应如旧，公退先寻记字看。"],"title":"陈洎太博知虢州"}
