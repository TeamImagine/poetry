{"author":"高适","id":2441,"strains":["平平仄○平仄平，仄平仄仄平平平。","仄仄仄仄仄平仄，仄仄仄平平仄平。","○平仄仄○平仄，仄仄平○仄平仄。","仄仄○○仄仄仄，平平仄平仄○仄。","仄平平仄仄仄平，仄平仄仄平○平。","仄平？仄平仄仄，○仄平平平仄平。"],"paragraphs":["东山布衣明古今，自言独未逢知音。","识者阅见一生事，到处豁然千里心。","看书学剑长辛苦，近日方思谒明主。","斗酒相留醉复醒，悲歌数年泪如雨。","丈夫遭遇不可知，买臣主父皆如斯。","我今蹭蹬无所似，看尔崩腾何若为。"],"title":"送蔡山人"}
