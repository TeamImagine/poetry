{"author":"姚合","id":19816,"strains":["平仄平○仄，平平仄仄平。","仄○平仄仄，仄仄仄平平。","平仄平平仄，平平仄○平。","仄平平仄仄，平仄仄平○。","平仄○○仄，平平仄仄平。","平平平仄仄，○仄仄○平。","平仄平平仄，平平仄仄平。","平平仄平仄，仄仄仄○平。","仄仄○平○，平平仄仄○。","平平○仄仄，平仄仄○○。","仄仄○平仄，平平仄仄平。","仄平○仄仄，○仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平○仄，平平○仄平。","平平平仄仄，平仄仄平平。","平仄仄平仄，平平仄仄平。","仄平○仄仄，平仄仄平平。","仄○平平仄，平平仄仄平。","仄平平仄仄，仄仄仄平平。","平仄平○仄，平○仄仄平。","○平仄平仄，平仄仄平平。"],"paragraphs":["银汉波澜溢，经旬雨未休。","细听宜隔牖，远望忆高楼。","风急飘还断，云低落更稠。","走童惊掣电，饥鸟啄浮沤。","丝网张空际，蛛绳续瓦沟。","青蛙多入户，潢潦欲胜舟。","雷怒疑山破，池浑似土流。","灰人漫禳厌，水马恣沈浮。","广陌应翻浪，贫居恐作湫。","阳精藏不耀，阴气盛难收。","远色重林暮，繁声四壁秋。","望晴思见日，防冷欲披裘。","枕润眠还懒，车羸出转忧。","散空烟漠漠，迸溜竹修修。","树暗蝉吟咽，巢倾燕语愁。","琴书凉簟净，灯烛夜窗幽。","天下那能向，龙边岂易求。","湿烟凝灶额，荒草覆墙头。","酒思凄方罢，诗情耿始抽。","下床先仗屐，汲井恐飘瓯。","危坐徒相忆，佳期未有由。","劳君寄新什，终日不能酬。"],"title":"酬任畴协律夏中苦雨见寄"}
