{"author":"梅尧臣","id":35341,"strains":["平平平仄平，平仄平平平。","平平○仄平，仄仄仄平平。","○仄仄仄仄，○仄仄仄平。","仄仄仄○仄，仄仄○平平。","平○平仄仄，仄平平仄平。","仄仄○平仄，平平平仄平。","平仄平平平，仄仄仄平平。","平平仄平仄，平仄仄○平。","仄仄仄平仄，仄○○仄平。","仄平平平平，仄仄平○平。","仄仄平仄平，平平仄平平。","仄仄平仄平，仄仄平仄平。","平仄平仄仄，○○仄平平。","仄仄仄仄○，仄平平仄平。"],"paragraphs":["春洲生荻芽，春岸飞杨花。","河豚当是时，贵不数鱼虾。","其状已可怪，其毒亦莫加。","忿腹若封豕，怒目犹吴蛙。","庖煎苟失所，入喉为镆铘。","若此丧躯体，何须资齿牙。","持问南方人，党护复矜夸。","皆言美无度，谁谓死如麻。","我语不能屈，自思空咄嗟。","退之来潮阳，始惮餐笼蛇。","子厚居柳州，而甘食虾蟆。","二物虽可憎，性命无舛差。","斯味曾不比，中藏祸无涯。","甚美恶亦称，此言诚可嘉。"],"title":"范饶州坐中客语食河豚鱼"}
