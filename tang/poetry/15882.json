{"author":"白居易","id":15882,"strains":["平仄○平仄，平○仄○○。","仄平平仄仄，平仄仄平平。","仄仄平平仄，○平仄仄○。","○平仄平仄，仄仄仄○平。","平仄○平仄，平平仄仄○。","平平○仄仄，平仄仄○平。"],"paragraphs":["为问长安月，谁教不相离。","昔随飞盖处，今照入山时。","借助秋怀旷，留连夜卧迟。","如归旧乡国，似对好亲知。","松下行为伴，谿头坐有期。","千岩将万壑，无处不相随。"],"title":"山中问月"}
