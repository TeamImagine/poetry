{"author":"高似孙","id":83577,"strains":["平平仄仄仄，仄仄平平平。","仄仄仄平仄，○平○仄平。","仄平○仄平，平仄仄仄○。","平平仄仄仄，平仄平平平。","平仄仄仄仄，平平仄平平。","平仄仄仄仄，平平仄平平。","仄平仄平平，平仄平仄平。","平仄平仄平，平平仄平平。"],"paragraphs":["青天不惜日，壮士偏知秋。","自古有奇画，如今空白头。","彼时当再来，吾老不可留。","天推璧月上，星入银河流。","躔度若此急，人生与之浮。","终夜自起舞，无人共登楼。","典谟有陈言，河洛非故州。","黄鹤呼不来，谁能理残裘。"],"title":"答辛幼安"}
