{"author":"洪适","id":28078,"strains":["仄仄○○仄仄平，仄平仄○平仄平。","平平仄仄仄平仄，仄仄平仄○平平。","平平仄仄仄平仄，仄仄仄平平仄○。","平○仄仄平仄仄，平仄平平平仄○。"],"paragraphs":["宝地深深俯碧潭，有僧酌茶延我谈。","千岩状秀蹑风磴，万竹含翠藏云庵。","西来指柏本无著，一见悟桃须再参。","登临已是秋欲半，霜叶枝头才两三。"],"title":"宿广润寺书伦上人灵云庵"}
