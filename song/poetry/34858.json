{"author":"陆游","id":34858,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["帘外桐疏见露蝉，一壶聊醉嫩寒天。","团脐磊落吴江蟹，缩项轮囷汉水鳊。","投老宦游真漫尔，平生怀抱固超然。","文书缚急何由耐，会向长安市上眠。"],"title":"小酌"}
