{"author":"晁公溯","id":21268,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["故乡乔木莫知年，闻道端居似玉川。","勿谓鲁侯吾不遇，试言卫政子奚先。","传家学问三冬足，插架文书四库全。","颇复因君怀柱史，当时高会有群贤。"],"title":"次韵程愿以十诗见示篇中多及故起居舍人程子山老懒姑取其一用韵答之"}
