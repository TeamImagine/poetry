{"author":"刘敞","id":175432,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["辟疆园圃厌城闉，闻道池台事事新。","自置一樽消永日，别留槃石待幽人。","雨添草色迷三径，风散花香入四邻。","亦欲肩舆乘兴去，主人何必旧相亲。"],"title":"于司录东园"}
