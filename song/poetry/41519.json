{"author":"陆游","id":41519,"strains":["仄平仄仄仄平仄，平仄仄平平仄仄。","仄平仄仄○仄仄，平仄平平仄平仄。","平平仄仄仄平平，仄仄仄○○仄仄。","○仄仄平平仄仄，仄平平仄平平仄。","仄平仄仄仄仄仄，仄仄仄平仄平仄。","仄平仄仄仄仄平，仄仄平平○仄仄。"],"paragraphs":["宦途到处不黔突，惟有剑南縻岁月。","屡游老泽苍玉嶂，疑是虚皇白银阙。","松肪𢭏𪎊具晨餐，槲叶作衣胜短褐。","泥饮不容繁杏落，浩歌常送寒蝉没。","水边洞口适有遇，握手一言换凡骨。","少陵老子未识真，欲倚黄精除白发。"],"title":"怀青城旧游"}
