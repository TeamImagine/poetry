{"author":"贯休","id":40640,"strains":["平平平平平○平，仄仄仄仄平平平。","平平仄平仄仄仄，平仄平仄。","○仄仄仄，仄仄○平平。","平平平仄○仄○仄，平平平平仄平○平。","平仄平仄平仄仄，仄○仄仄○仄平。","仄仄仄仄仄平平仄平仄，仄平仄平平平仄。","仄平平仄仄仄仄，仄仄仄平平仄仄。","仄○仄仄平仄仄，○平平仄仄仄仄。","平平仄平仄平仄，仄平平○平平仄。","仄仄平平○仄仄，仄平平平仄平仄。","？仄平平仄平仄，仄平平仄○仄仄。","平仄平平仄○○，仄平仄仄平仄平，平仄仄平○平仄。"],"paragraphs":["吾师楞伽山中人，气岸古淡僧麒麟。","曹溪老兄一与语，金玉声利。","泥弃唾委，兀兀如顽云。","骊珠兮固难价其价，灵芝兮何以根其根。","真貌枯槁言朴略，衲衣烂黑烧岳痕。","忆昔十四五年前苦寒节，礼师问师楞伽月。","此时师握玉麈尾，报我却云非日月。","一敲粉碎狂性歇，庭松无韵冷撼骨。","搔窗擦檐数枝雪，迩来流浪于吴越。","一片闲云空皎洁，再来寻师已蝉蜕。","薝卜枝枯醴泉竭，水檀香火遗影在。","甘露松枝月中折，宝师往日真隐心，今日不能堕双血。"],"title":"经旷禅师院"}
