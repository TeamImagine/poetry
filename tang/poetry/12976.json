{"author":"张九龄","id":12976,"strains":["平仄仄平仄，仄平○仄○。","仄平仄仄仄，平仄平平平。","仄仄平平仄，平平仄仄平。","平平平仄仄，平仄仄平平。","仄仄平平仄，仄平○仄平。","平平仄仄仄，仄仄仄平平。","平仄仄仄仄，平平平仄平。","平平平仄仄，平仄仄平平。","仄仄仄平仄，仄仄平平平。","仄仄○平仄，平平仄仄○。"],"paragraphs":["为郡久无补，越乡空复深。","茍能秉素节，安用叨华簪。","却步园畦里，追吾野逸心。","形骸拘俗吏，光景赖闲林。","内讼诚知止，外言犹匪忱。","成蹊谢李径，卫足感葵阴。","荣达岂不伟，孤生非所任。","江城何寂历，秋树亦萧森。","下有北流水，上有南飞禽。","我愿从归翼，无然坐自沈。"],"title":"郡舍南有园畦杂树聊以永日"}
