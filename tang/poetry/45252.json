{"author":"武平一","id":45252,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["銮辂青旗下帝台，东郊上苑望春来。","黄莺未解林间啭，红蘂先从殿里开。","画阁条风初变柳，银塘曲水半含苔。","欣逢睿藻光韶律，更促霞觞畏景催。"],"title":"奉和立春内出彩花树应制"}
