{"author":"刘攽","id":183084,"strains":["平平仄仄仄，平平平仄平。","仄仄仄仄仄，○仄平仄平。","仄平平平平，仄仄平仄平。","仄仄平仄平，平○平仄平。","平平○仄平，仄仄○仄平。","仄平仄平仄，平仄仄仄平。","平平仄○○，平仄仄平平。"],"paragraphs":["为贫始愿仕，逢辰叨典州。","朴直守故学，迟暮悲旧游。","此邦诗书林，处士原宪俦。","怪我何所为，千骑居上头。","君恩重泰山，未有毫发酬。","远惭遂初赋，清节第一流。","桑榆不相遗，欢笑脱羁愁。"],"title":"次韵孙少述二首  其二"}
