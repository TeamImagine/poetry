{"author":"叶梦得","id":234981,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["地近中原怯早寒，一杯何处复追欢。","同寻涧壑闲谁共，强逐风尘老自难。","归梦孰知元有约，故情应得旧相看。","闭关且示维摩病，图画他年付瓦官。"],"title":"去岁以九日期贺子忱徐惇济祝子权为松竹台之会作寒字韵诗唱酬数次今岁郡斋独坐慨然有怀复用前韵寄惇济子权时皆在湖州"}
