{"author":"李纲","id":244402,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["三年奔走未容归，敝尽东周季子衣。","断垅连冈平野阔，扁舟短櫂寸心违。","凌晨白雾霑裳湿，薄暮彤云夹日飞。","回首梁谿杳何处，翠烟空锁钓鱼矶。"],"title":"自蒲圻临湘趋岳阳道中作十首  其四"}
