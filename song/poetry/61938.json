{"author":"虞俦","id":61938,"strains":["平仄平平仄仄平，仄平平仄仄平平。","平平仄仄仄仄仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["平昔相期汗漫游，杖藜还肯访林丘。","君来便觉客不恶，我醉无言山自幽。","柏子乍燃香拂袖，酪奴初试雪浮瓯。","慈亲眉寿闲居好，谁道周南叹滞留。"],"title":"和俞孚仲游南坡  其二"}
