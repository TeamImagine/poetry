{"author":"吴潜","id":123176,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["饭抄云子得能香，秋赛村村答上苍。","雀集田畴营宿饱，牛闲篱落卧新凉。","栖栖底用干邻粟，翼翼惟应咏我箱。","一稔居然宽百虑，不须禹稷更皇皇。"],"title":"八用喜雨韵三首  其一"}
