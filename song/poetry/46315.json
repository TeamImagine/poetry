{"author":"梅尧臣","id":46315,"strains":["平平仄仄平平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["江南腊月前溪上，照水野梅多少株。","艳薄自将同鹄羽，粉寒曾不逐蜂须。","桃根有妹犹含冻，杏树为邻尚带枯。","楚客且休吹玉笛，清香飘尽更应无。"],"title":"梅花"}
