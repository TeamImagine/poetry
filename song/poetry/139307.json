{"author":"陈著","id":139307,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["嫩绿扶疏红倒垂，红闲黄染数茎丝。","牢存本色心为主，懒竞时妆面向谁。","受二气中开止昼，当三伏里傲炎曦。","阴崖故国长安路，万里倾阳共藿葵。"],"title":"连山王开诗试子午花四首  其二"}
