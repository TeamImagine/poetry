{"author":"刘攽","id":184200,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["越舶吴商倚万桡，绀园金刹起中宵。","鱼龙听法多因雨，江海归心每上潮。","林黑夜深灯影白，川平天阔梵声遥。","心知水怪俱调伏，惜取灵犀不用烧。"],"title":"长芦寺"}
