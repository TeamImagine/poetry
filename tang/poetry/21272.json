{"author":"杜牧","id":21272,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["丰貂长组金张辈，驷马文衣许史家。","白鹿原头回猎骑，紫云楼下醉江花。","九重树影连清汉，万寿山光学翠华。","谁识大君谦让德，一毫名利鬬蛙蟆。"],"title":"长安杂题长句六首 六"}
