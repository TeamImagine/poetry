{"author":"闻九成","id":171623,"strains":["平平平平平仄平，仄仄仄仄平○平。","平平平平平仄仄，平平仄仄○仄○。","仄平仄仄平仄仄，平仄平仄平平平。","仄平平平仄仄仄，仄仄平○○仄平。","平○仄仄仄平仄，平仄仄仄平平平。","平平○平仄仄仄，仄仄仄仄平平平。","○平○仄平平平，平仄仄仄平平平。","仄○平仄平仄平，仄平仄仄平平○。"],"paragraphs":["余杭之西天柱峰，下有石洞蟠苍龙。","斋居无尘山四合，仙人宴坐空翠中。","夜扪北斗罡气接，晨吸东日精光通。","醉凌高风驾白鹤，笑视黄庭驱玉童。","人间自有赤松子，方外或友洪崖公。","丹泉吹阴晓雾碧，野果变色秋山红。","献酬且尽琉璃锺，谈笑便是蓬莱宫。","肯如金粟衰病翁，散花丈室谈虚空。"],"title":"洞霄山隠斋"}
