{"author":"朱松","id":10406,"strains":["平平仄平仄仄平，平平仄平仄平平。","仄○平仄仄平平，平平仄平平仄平。","仄平仄平○仄仄，仄平仄仄仄仄平。","平平平仄○平仄，平仄仄仄平平平。"],"paragraphs":["门前北风裂我襦，知君未能出僧庐。","忍看烟雨冻梅肤，南枝北枝香欲无。","可无一杯相煖热，道人酒熟不用沽。","区区濡沫浪辛苦，安得共似江湖鱼。"],"title":"约金确然不至"}
