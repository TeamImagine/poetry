{"author":"杜甫","id":2963,"strains":["平平仄平平，平平○平平。","仄平仄仄仄，仄仄平仄平。","仄平仄仄平，○仄平仄平。","仄○仄平仄，○仄平平平。","仄仄平○仄，仄平仄仄平。","平平仄仄仄，○仄平○平。","仄仄○平平，仄平仄仄平。","仄○仄平仄，平平平仄○。","平○平平仄，仄仄平平○。","○平仄仄仄，仄仄平平平。","仄仄仄平仄，仄平○仄平。","仄平平平仄，仄仄平○平。","平平平仄仄，仄仄○仄平。","平平仄平仄，仄仄○仄平。","仄○仄平仄，仄仄平平平。","仄仄平平平，平仄仄平平。","仄仄仄○仄，仄○平仄平。","仄仄仄平平，○仄○仄平。","仄○仄仄平，○仄平平平。","平平仄平仄，平仄平平平。","仄平仄仄仄，平仄仄平平。","仄仄仄平仄，仄仄仄○平。","平仄平仄○，仄平仄仄平。","仄平仄○仄，仄仄平平平。","仄○仄仄○，平仄平仄平。","平仄○平仄，平平平仄○。"],"paragraphs":["贤豪赞经纶，功成空名垂。","子孙不振耀，历代皆有之。","郑公四叶孙，长大常苦饥。","众中见毛骨，犹是麒麟儿。","磊落贞观事，致君朴直词。","家声盖六合，行色何其微。","遇我苍吾阴，忽惊会面稀。","议论有余地，公侯来未迟。","虚思黄金贵，自笑青云期。","长卿久病渴，武帝元同时。","季子黑貂敝，得无妻嫂欺。","尚为诸侯客，独屈州县卑。","南游炎海甸，浩荡从此辞。","穷途仗神道，世乱轻土宜。","解帆岁云暮，可与春风归。","出入朱门家，华屋刻蛟螭。","玉食亚王者，乐张游子悲。","侍婢艳倾城，绡绮轻雾霏。","掌中琥珀锺，行酒双逶迤。","新欢继明烛，梁栋星辰飞。","两情顾盼合，珠碧赠于斯。","上贵见肝胆，下贵不相疑。","心事披写间，气酣达所为。","错挥铁如意，莫避珊瑚枝。","始兼逸迈兴，终慎宾主仪。","戎马暗天宇，呜呼生别离。"],"title":"奉送魏六丈佑少府之交广"}
