{"author":"欧阳修","id":79219,"strains":["仄平仄平平平仄平平，仄平仄平平仄平平仄。","仄○○○仄平仄，仄仄仄仄平平仄。","仄平仄仄仄平平，平仄仄平平仄○。","平平平仄平平仄，仄仄○平○仄仄。","平仄平，仄仄仄○○仄仄。","仄平仄，平仄平平平仄仄。","平平仄仄平仄平，仄仄仄仄平平仄。"],"paragraphs":["酌君以荆州鱼枕之蕉，赠君以宣城鼠须之管。","酒如长虹饮沧海，笔若骏马驰平坂。","爱君尚少力方豪，嗟我信衰欢渐鲜。","文章惊世知名早，意气论交相得晚。","鱼枕蕉，一举十分当覆盏。","鼠须管，为物虽微情不浅。","新诗醉墨时一挥，别后寄我无辞远。"],"title":"奉送原甫侍读出守永兴"}
