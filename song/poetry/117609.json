{"author":"徐鹿卿","id":117609,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["文星今夕照儒宫，多士青云路已通。","沾溉有原芹泮水，吹嘘无际杏坛风。","温醇德意覃千里，教养规模肇一同。","畴昔周程鸣道处，鸢飞鱼跃化钧中。"],"title":"侍林府判斋宿举似顷在海阳县斋丁祭诗依韵即席和呈"}
