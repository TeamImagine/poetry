{"author":"司马光","id":177190,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平仄仄，仄仄平平仄仄平。"],"paragraphs":["负米承亲愿已赊，耻随鸡鹜啄泥沙。","一朝投绂真高士，万卷藏书旧世家。","齿髪未衰非药物，山林不返为云霞。","庞眉尚有郎潜者，徇禄忧生直可嗟。"],"title":"和吴仲庶寄吴瑛比部安道之子壮年致政归隐蕲春"}
