{"author":"董嗣杲","id":154193,"strains":["平平仄○仄，○仄平平平。","仄仄平仄○，平仄平平平。","仄仄平○○，仄仄平平○。","仄平平平仄，平仄平仄平。","平平平仄仄，仄仄平仄平。","平○○平仄，仄仄平平平。","仄仄仄仄仄，平仄平平平。","平仄仄平平，仄仄平平平。","平平仄平平，平平仄仄平。","平平仄仄○，仄仄平仄平。","○平仄平仄，仄仄仄仄平。","○仄仄仄仄，平仄○平平。","○平平仄平，仄仄仄仄○。","平平仄仄平，仄仄○仄平。","平○平仄○，平平仄平平。","平仄仄仄仄，平平仄平平。","平平○平○，仄仄平仄平。","仄平仄仄○，仄仄平仄平。","仄平○平仄，平仄平平○。","平平平仄平，仄仄○平○。"],"paragraphs":["谯楼罢传角，将启东方明。","我欲披野衣，西出湓江城。","整屐休迟回，径作匡庐行。","是时凉云阁，茅屋鸡互鸣。","萧萧篱落破，已递机杼声。","沿回且多趣，仰睇山峥嵘。","湛露著草木，秋色何光荣。","云树漏初曦，小立伤前程。","岩翁乐髙褰，因知跋涉情。","盘兹翠阁深，自照泉影清。","听猿步荒寂，乳窦百怪呈。","屏障互隠见，松竹相回萦。","兼懐知己多，此际莫合并。","萝阴匝道周，野卉难辨名。","聊从兰若留，危阑压飞甍。","丘垅入怅望，牛羊践榛荆。","人生如浮沤，失壮良可惊。","及时不济胜，老去懐不平。","了然看山眼，山意争邀迎。","穷崖由此探，大笑长江横。"],"title":"晓出西门问程庐山因懐云翁"}
