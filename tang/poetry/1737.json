{"author":"李贺","id":1737,"strains":["平平○平仄平仄，仄仄平平平仄仄。","○仄平平平仄平，平仄平平仄○仄。","平平平仄○平○，○平平仄平仄平。","平平仄仄平仄平，平仄仄○平仄平。","仄平○仄平仄仄，仄仄平平仄平仄。","仄平仄仄平平平，仄仄平平仄平仄。","仄平仄仄仄平平，仄平仄仄仄○平。","○仄平平仄○仄，仄仄平平仄仄仄。"],"paragraphs":["南风吹山作平地，帝遣天吴移海水。","王母桃花千遍红，彭祖巫咸几回死。","青毛骢马参差钱，娇春杨柳含细烟。","筝人劝我金屈卮，神血未凝身问谁。","不须浪饮丁督护，世上英雄本无主。","买丝绣作平原君，有酒惟浇赵州土。","漏催水咽玉蟾蜍，卫娘发薄不胜梳。","看见秋眉换深绿，二十男儿那刺促。"],"title":"杂曲歌辞 浩歌"}
