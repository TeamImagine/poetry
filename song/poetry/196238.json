{"author":"张舜民","id":196238,"strains":["平平平仄，平仄平平。","仄仄○仄平平平，平平仄仄平平平。","仄○平平平○平，○平仄仄仄仄平。","平仄仄仄平仄平，仄平仄仄仄平平。","平仄？平仄仄平，平平仄平平平平。","平平仄仄仄平平，仄仄平平平仄平。","平仄平仄仄，平平仄仄平○○。","平○平仄仄，平仄平平平仄仄。","仄仄平平仄仄○，仄平仄仄平平仄。","仄仄平仄平平平，仄仄平○平仄仄。","平仄仄仄仄平平仄仄平，仄仄平平平仄仄。","平平平仄仄平○，仄仄仄平平仄仄。","仄仄仄仄仄仄平○仄平，仄平仄仄○平仄。","仄平仄仄仄仄平，仄平平仄平○仄。","仄平平平仄仄仄，仄平平仄平平仄。","平平平仄平仄○，仄仄平平平仄仄。"],"paragraphs":["河汾之会，韩晋之津。","在昔王马今何人，青衫木笏排风尘。","面如桃花髭如银，长篇大字妙入神。","关辅后辈谁等伦，四方仕宦足邅迍。","归老阌乡玉涧滨，云为友兮山为邻。","森森绿槊万霜筠，汩汩清涟飞两轮。","亭上何所见，荆山早暮来相亲。","斋中何所有，新旧歌诗千百首。","细大搜罗万象劳，放开日月东西走。","世上儿女徒纷纷，作者须教归老手。","君不见古往今来富贵人，灿灿金章悬紫绶。","金珠初入宠方深，骨肉未消名已朽。","又不见李杜死来三百年，至今仰望如星斗。","一联一句挂齿牙，便同金石垂长久。","乃知皇天造万物，独于吾辈偏加厚。","还翁诗卷翁细思，岂是生平都不偶。"],"title":"还李彀士雄卷"}
