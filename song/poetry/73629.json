{"author":"赵蕃","id":73629,"strains":["平平仄仄○，平仄平平仄。","平平平仄○，仄仄平仄仄。","平平仄平仄，仄仄仄○仄。","平○仄平仄，平仄仄仄仄。","仄平仄○平，仄仄○仄仄。","○平仄○仄，○仄○平仄。","平平仄仄仄，仄仄仄平仄。","平平平仄平，仄仄仄仄仄。","仄仄仄平○，平平仄○仄。"],"paragraphs":["舟才汭口过，山已鹅湖出。","樯随鸦鹊兴，缆与鸥鹭夕。","青青玩鱼藻，烂烂数滩石。","经行尽吾旧，佳处悉不宅。","有身漫漂流，有志空郁积。","题诗喜将见，重子深垂忆。","吾侪信老大，触事异畴昔。","君能师友偕，我愧洒扫役。","岁月又何如，骎骎戒轻掷。"],"title":"次韵斯远入城见迎"}
