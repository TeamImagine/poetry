{"author":"陈傅良","id":65813,"strains":["平○仄仄仄，仄○仄平平。","○平仄平仄，○仄仄仄平。","仄平平仄平，仄仄仄仄平。","平平仄仄平，仄仄仄仄平。","仄平仄仄仄，仄仄仄仄平。","仄仄仄平仄，仄仄仄仄平。","平○仄平仄，仄仄仄仄平。","仄仄平仄仄，仄平○平平。","平平平○平，平仄仄仄平。","平平仄○仄，仄仄仄仄○。","平平仄仄平，仄仄平仄○。","仄平仄平仄，仄仄平仄平。","平平仄仄平，平仄仄仄○。","○仄仄仄仄，仄仄仄仄平。","仄仄仄仄平，仄平仄平平。","仄平仄仄仄，平仄○平平。"],"paragraphs":["闽中岂不好，莆中况多儒。","其山有丹荔，其水有子鱼。","艾轩诸老生，典则故所余。","堂堂退傅门，海内欲曳裾。","宦游得此乐，饯者酒满车。","我亦劝君酒，我意独未舒。","尝闻入林猎，不可背水渔。","背水渔尚可，背时更崎岖。","方今朝廷尊，绅笏日走趋。","官多岂胜记，势远复易疏。","媒身众所同，借口谁不如。","柰何但温饱，去向天一隅。","平生拙自谋，蓬巷岁月除。","更事亦既熟，画此未必愚。","岂有服茝兰，佩之以琼琚。","令人爱不见，搔首空踟蹰。"],"title":"送鲍清卿教授莆中"}
