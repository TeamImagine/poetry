{"author":"洪迈","id":31177,"strains":["仄平仄平仄，仄仄仄平仄。","平平仄平仄，○仄平仄仄。","仄平平仄仄，仄仄仄平○。","仄○平仄平，仄仄仄仄仄。","平平仄仄仄，仄仄仄平仄。","○平平仄平，平仄○○仄。","仄平仄平○，平平仄仄仄。","平平○仄平，○○仄仄仄。","平平仄平仄，仄仄平仄仄。","仄平平平平，仄仄仄平仄。"],"paragraphs":["客心既岑寂，节物亦倥偬。","幽篱菊初暗，深壑梅已动。","古人微尺璧，顾谓寸阴重。","欲从夫子游，掣肘愧不勇。","松高节磊砢，鹤老格清耸。","当知山泽臞，谁羡将相种。","一官戏人间，丛书以自拥。","微言闻绪余，三叹手辄拱。","青天本寥廓，不受云雾滃。","愿言瞻清明，茗椀不辞捧。"],"title":"用前韵答翁子静"}
