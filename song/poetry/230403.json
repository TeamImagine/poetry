{"author":"许景衡","id":230403,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["绿髪蒙茸初著巾，翁翁唤作掌中珍。","始知诗礼趋庭早，又见芝兰满院春。","青紫近来如拾芥，文章此去不劳神。","尘埃衮衮元无补，应笑年家老丈人。"],"title":"赠张同年诸孙诗"}
