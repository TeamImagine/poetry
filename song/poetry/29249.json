{"author":"韩元吉","id":29249,"strains":["仄平仄仄平，仄仄仄仄仄。","平平平仄仄，仄仄仄○仄。","仄仄仄平平，○平仄平仄。","仄平平平仄，仄仄仄仄仄。","仄仄仄平平，仄仄平仄仄。","仄平平平仄，仄仄平仄仄。","平平仄仄仄，○仄平仄仄。","仄仄平○平，仄仄仄仄仄。"],"paragraphs":["忘机亦忘言，政作口挂壁。","因君强一语，习气乃乘隙。","昨夕饮君家，看朱忽成碧。","醉归城南路，不记足所历。","尚想两红妆，翠袖香襞积。","我歌君为舞，举手还恨窄。","诗成漫不省，叹我真恶客。","賸肯来看山，未厌一水隔。"],"title":"明远次韵超然谈道因以谑语为戏将无同耶"}
