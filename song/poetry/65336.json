{"author":"廖行之","id":65336,"strains":["平平平仄平，平平仄平仄。","○○仄○仄，仄仄平平仄。","平平平仄○，仄仄平平仄。","平平仄○仄，仄仄仄平仄。","平平仄平仄，仄仄○仄仄。","仄平○平平，仄平仄仄仄。","仄平平平平，仄平仄仄仄。","仄平仄平平，仄平仄平仄。","仄平仄仄仄，○仄平平仄。","平平仄平平，仄平平仄仄。","平平平仄○，仄仄平平仄。"],"paragraphs":["灵根何许来，初春首移植。","封培极膏壤，灌溉勤朝夕。","惟知人力胜，可与天工敌。","侵寻度重九，荏苒复旬日。","含芳似悭吝，细蓓犹的历。","得非司花神，不为徇世习。","闭关存清高，后时养介僻。","不然蓐妆灵，护持莫庸释。","未容遽烂熳，留作秋归忆。","胡为倚墙隈，向人殊寂寞。","虽非彭泽长，汝勿余于惜。"],"title":"重九后菊未开"}
