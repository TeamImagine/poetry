{"author":"韦骧","id":190974,"strains":["仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["二月东风势渺漫，侵陵和景作清寒。","发扬造化非无力，鼓动芳菲自有端。","鬭草戏儿忧手瘃，怀边思妇忍眉攒。","祗输便腹忘机者，不废书帷昼寝安。"],"title":"和久中春风"}
