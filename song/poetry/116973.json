{"author":"许棐","id":116973,"strains":["仄仄平仄仄，平仄平平平。","仄平仄○仄，仄仄平仄○。","平平仄平仄，平○仄仄平。","仄仄仄平仄，仄平平平平。","平仄仄平仄，仄平平仄平。","仄平平仄仄，仄平平仄平。"],"paragraphs":["隔市能几步，幽趣逾山林。","凿池小如斗，水浅鱼自深。","檐任树枝碍，阶从草色侵。","不肯一锄斫，恐伤春风心。","朝出货仁义，暮归炊古今。","客来无可款，石炉添水沉。"],"title":"题常宣仲草堂"}
