{"author":"李白","id":56421,"strains":["○仄平平平，平平平仄平。","仄平平仄仄，仄仄仄平平。","仄仄仄平仄，平平仄平平。","仄平仄平仄，○仄仄平平。","仄仄平仄仄，平平仄平平。","仄仄仄平仄，平平仄仄平。","平平仄平仄，仄仄仄平平。"],"paragraphs":["王子耽玄言，贤豪多在门。","好鹅寻道士，爱竹啸名园。","树色老荒苑，池光荡华轩。","此堂见明月，更忆陆平原。","埽拭青玉簟，为余置金尊。","醉罢欲归去，花枝宿鸟喧。","何时复来此，再得洗嚣烦。"],"title":"题金陵王处士水亭"}
