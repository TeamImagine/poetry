{"author":"孔平仲","id":203337,"strains":["仄仄平○仄，仄仄平仄平。","仄仄平仄○，平平仄平平。","平平仄○仄，仄仄仄○○。","仄平仄仄仄，仄仄仄仄平。","平平平○平，仄仄仄平平。","○仄平○仄，仄平平仄平。","仄平仄仄仄，平仄平仄○。","仄仄仄仄仄，仄仄仄平平。","平仄平仄仄，仄○平仄平。"],"paragraphs":["蔌蔌林中叶，落势殊未休。","念汝春夏间，芃芃一何稠。","朝烟坐苍翠，暮雨借膏油。","及今乃委地，只以藉马牛。","焚之扬其灰，或用粪田畴。","当记排空出，结阴弥道周。","物生固有数，时去安可留。","况汝易摆触，性质本纤柔。","惟有松竹秀，独当天地秋。"],"title":"马上咏落叶"}
