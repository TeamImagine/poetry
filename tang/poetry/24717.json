{"author":"项斯","id":24717,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["青云有意力犹微，岂料低回得所依。","幸念翅因风雨困，岂教身陷稻粱肥。","曾游碧落宁无侣，见有清池不忍飞。","纵使他年引仙驾，主人恩在亦应归。"],"title":"病鹤"}
