{"author":"刘攽","id":183929,"strains":["○仄仄仄仄，平平平仄平。","仄平平仄仄，平仄仄平平。","平仄平○仄，平平仄仄平。","仄平平仄仄，平仄仄平平。","仄仄平○○，平平仄仄○。","仄○平仄仄，仄仄仄平平。","仄仄○○仄，平平仄仄平。","仄平平仄仄，仄仄仄平平。","仄○平平仄，平平仄仄平。","仄平平仄○，平仄仄平平。","平仄平平仄，平○仄仄平。","平○仄平仄，仄仄仄平平。"],"paragraphs":["胜事略就手，兹楼无复加。","栋梁宏可爱，丹碧丽非华。","风月登临最，川原眺望赊。","斗城知日近，瀛海自云遮。","杖屦欢乘兴，文移谨报衙。","昼闲禽语静，岁熟市声哗。","柳影重重幕，莲香处处霞。","舳舻随渚远，睥睨向人斜。","话听游童乐，诗烦上客夸。","国风麟趾应，宾宴鹿鸣嘉。","雕鹗无余力，骐驎不待挝。","衰迟竟何补，幞被念还家。"],"title":"次韵和宋职方北楼"}
