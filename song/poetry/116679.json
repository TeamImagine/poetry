{"author":"刘子寰","id":116679,"strains":["○平仄平平，平仄仄仄仄。","平平○仄仄，平仄仄平仄。","仄○平平平，平平仄平仄。","仄仄平○仄，仄仄仄仄仄。","平仄仄平平，平平仄平仄。","仄平○平平，仄仄仄仄仄。","仄平平仄仄，仄仄仄平仄。","仄平○○○，仄仄仄仄仄。","仄平平仄平，平仄平平仄。","平平仄平平，平仄仄平仄。","平仄仄平平。"],"paragraphs":["当阳楚名都，畴昔用武国。","山余磨剑石，陵有拖枪谷。","自从春秋来，纷纷几蛮触。","霸主争盟会，盗贼逞杀戮。","城郭递锄夷，生灵尽鱼肉。","到今犹荒凉，旷野鬼昼哭。","道途烟火绝，一驿数茅屋。","盛衰相乘除，治乱有反复。","可怜江汉民，生比牛山木。","灵禽避天风，高士弃周粟。","遥望武陵源。"],"title":"当阳道间  其一"}
