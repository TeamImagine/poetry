{"author":"陈瓘","id":218175,"strains":["仄平仄仄平平仄，平仄平平仄平仄。","仄平平仄仄平平，平平仄仄平平仄。","平平仄○平平○，平平仄仄平平平。","平○仄仄仄仄仄，仄仄仄平平仄平。","仄仄平平仄平仄，仄仄平平仄○仄。","平平仄仄仄○平，仄仄平平仄平仄。","仄仄仄仄平平平，仄仄仄平平○平。","平仄平平仄平仄，仄仄仄仄○平平。","○平仄仄平平仄，○仄仄平平仄仄。","○平平仄仄○平，仄仄平平仄平仄。","平平平仄仄平○，仄仄仄平平○平。","仄仄仄平平仄仄，仄平平仄仄平平。"],"paragraphs":["丈人八十身尤健，心似闲云恣舒卷。","故人邀作武林游，拏舟不道江湖远。","澄波万顷冲融间，尘埃洗尽光阴闲。","登临不倦谢太傅，好与共寻窗外山。","梵刹琳宫绕飞阁，霭色岚光日参错。","遥岑并入眼中来，却爱清秋有摇落。","酒价在逐秋风高，一倒百壶诗正豪。","潮落潮生几人老，我独世累如鸿毛。","兴来即是烟波客，兴尽欲归归便得。","疏巾藜杖日相随，不许征途有南北。","天南天北屡经过，不独丈人清兴多。","欲棹小舟同一醉，手边朱墨奈忙何。"],"title":"送致政郏丈赴张杭州西湖之约"}
