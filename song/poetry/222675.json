{"author":"毛滂","id":222675,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["年来去国故迟迟，坂上长鸣老益悲。","不作居山惭捷迳，彊须了事学痴儿。","风霜冷面何能笑，藜藿空肠未厌饥。","里巷定无杨得意，朝廷合有郑当时。"],"title":"去国"}
