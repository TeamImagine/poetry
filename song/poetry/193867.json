{"author":"苏轼","id":193867,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["何年僵立两苍龙，瘦脊盘盘尚倚空。","翠浪舞翻红罢亚，白云穿破碧玲珑。","三休亭上工延月，九折巌前巧贮风。","脚力尽时山更好，莫将有限趁无穷。"],"title":"登玲珑山"}
