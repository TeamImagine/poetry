{"author":"韦骧","id":190966,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["元宵锁宿礼闱清，春意寒威两战争。","月照楼台疑昼景，风传车马讶雷声。","蹉跎自愧青云志，勤苦须怜皓首生。","勿叹拘挛度良夕，共开精鉴选经明。"],"title":"和赵达夫元夕礼闱锁宿"}
