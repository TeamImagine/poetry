{"author":"王炎","id":69717,"strains":["平平仄仄仄，仄仄平平平。","仄仄仄仄平，仄平仄仄平。","平仄仄平仄，仄仄平○平。","仄仄仄平仄，○仄○仄平。","仄仄仄仄平，仄平仄○○。","○平平仄平，○仄○平○。","仄平仄仄平，○仄仄仄平。","仄仄平平平，○仄○仄平。","仄仄仄平仄，仄平仄○平。","平平平仄仄，平仄○○平。","仄平仄平平，平○平○○。","仄仄仄仄仄，平平仄平平。","仄○仄○仄，平仄平仄平。","平仄平○平，仄仄平平平。","仄平○仄仄，平仄平平平。"],"paragraphs":["南山雾豹隠，北海风鹏飞。","显晦不在人，屈伸各有时。","之子后来秀，蹑𪨗飘长裾。","俗眼变青白，论士相目皮。","父执谢艮斋，片言借吹嘘。","闻君方远游，行李将何如。","食梅不免酸，弹铗不免悲。","易尽床头金，难浣衣上缁。","白发倚门望，岂宜去庭闱。","林乌能反哺，人亦称其慈。","勿徒走踆踆，而更归迟迟。","志定学始进，身臞道方肥。","譬如汲深井，修绠斯得之。","持此为亲荣，玉润山含辉。","苦言当赠策，申以南陔诗。"],"title":"送许士龙秘校"}
