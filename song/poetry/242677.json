{"author":"李纲","id":242677,"strains":["仄仄平平平仄仄，平平平仄平平仄。","仄平仄仄仄平平，平仄仄仄平仄仄。","平平仄仄仄仄○，仄仄平平平仄仄。","仄平平仄仄仄仄，仄仄平平仄平仄。","仄平仄仄仄平平，○仄平○仄平仄。","仄平平仄仄仄平，○仄平○○平仄。"],"paragraphs":["石上菖蒲何所拟，虬然连络龙蛇尾。","寸余九节痩根茎，能辅五臓坚髪齿。","清泉白石养案间，璀璨芬芳诚可喜。","子于何处得此本，叶大根粗恐非是。","乞邻岂误进菖阳，遗我还将比芹子。","物虽非是意已勤，且置盆中浸寒水。"],"title":"志宏送石菖蒲乃菖阳也作此诗以戏之"}
