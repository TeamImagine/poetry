{"author":"度正","id":94521,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["六阳浩荡奏薰风，白雨肥梅纂纂红。","学到狼胡心湛湛，性同麟趾步融融。","已锄汉戚更王化，行建周宗辅圣聪。","师友一源端复振，世间从此卜兴隆。"],"title":"上茶使赵伯川  其一"}
