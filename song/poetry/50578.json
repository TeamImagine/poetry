{"author":"周必大","id":50578,"strains":["仄仄平平平仄仄，仄平平仄平仄仄。","仄平平仄仄○○，平仄平平仄平仄。","平平仄仄平平平，○仄平仄平仄○。","仄仄仄仄仄仄平，仄○仄仄平平平。"],"paragraphs":["尺壁之珍城价买，寸金之土连郭外。","岂知风月不论钱，谁主谁宾眼为界。","斯楼广大由心胸，应有嘉客倾坐中。","厌厌夜饮乐未终，白间已射朝曦红。"],"title":"次韵廷秀待制寄题李纪风月无边楼"}
