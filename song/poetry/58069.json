{"author":"张栻","id":58069,"strains":["平平仄仄仄，平平仄○仄。","平平仄平平，仄仄仄平仄。","仄仄平仄平，仄仄平仄仄。","平仄仄平平，平仄仄平仄。","平平仄仄仄，平平○○仄。","仄仄仄仄○，仄仄平仄仄。","仄平仄仄平，仄仄仄仄仄。","仄平○平仄，平仄仄平仄。","仄仄仄仄平，平平仄平仄。","平平平平仄，仄○仄平仄。"],"paragraphs":["南风驾小雨，群山净如沐。","吾归及新凉，所历慰心目。","轧轧柔橹鸣，卧见山起伏。","推枕意悠然，还取我书读。","平生领解处，于焉更三复。","老矣百念疏，但欲斯境熟。","向来五岭游，日力半吏牍。","小心了官事，终觉愧惸独。","世路自险夷，人情费追逐。","翩翩孤飞翼，息荫望林麓。"],"title":"静江归舟中读书"}
