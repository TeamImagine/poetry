{"author":"王柏","id":123872,"strains":["仄仄仄○平，平平仄平仄。","○平○平仄，仄平平仄仄。","仄仄仄仄仄，平仄仄仄仄。","仄平仄仄平，平平仄○仄。","仄平仄仄平，仄仄仄平仄。","仄仄○仄○，仄仄仄○仄。","平平○仄平，仄仄仄平仄。","仄仄仄仄平，仄平仄平仄。","仄平仄平仄，仄平平仄仄。"],"paragraphs":["小雨敛轻尘，秋声壮亭驿。","驱车过南浦，别怀徒襞积。","世道一以坏，为善不自力。","一朝鲁两生，为人作行色。","后山薄命篇，竟不待它日。","送子行复行，一步一叹息。","谁知离索悲，有甚万锺失。","此事已忘言，此情未能释。","有时诵吾句，或为千里益。"],"title":"送希夷之江西"}
