{"author":"喻汝砺","id":245231,"strains":["仄仄平仄平，仄仄平仄平。","平平仄平仄，仄仄平平平。","仄仄平仄仄，仄仄仄仄平。","仄平仄仄平，仄仄平平平。","○仄仄仄仄，仄平平仄平。","仄仄平仄平，平平仄平平。","○平仄平仄，仄仄平仄仄。","仄仄仄仄仄，平平仄平平。","仄平仄○仄，平仄平仄平。","仄○仄平仄，平平平仄平。"],"paragraphs":["杳杳天宇凉，月坠星亦稀。","朝晖下檐隙，远色开林扉。","寂坐无物役，隐几或在斯。","旷焉耳目清，拟觉形神归。","溷世迹若近，抱冲心独微。","故殿经几年，何人所摹规。","当时亦姱嫮，作者良已罢。","快意取一好，于身亮何私。","不知壮观地，徒使来者悲。","坐顷又成昔，安知今是非。"],"title":"清晓坐四天王院"}
