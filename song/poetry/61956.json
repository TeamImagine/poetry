{"author":"虞俦","id":61956,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尊前一醉莫辞频，三万场当岁十旬。","况有好诗能泣鬼，宁无妙画可通神。","快呼左手持螯客，莫著倾身障鹿人。","绿涨大江浑是酒，蒲萄波面已生春。"],"title":"劝汉老弟饮酒"}
