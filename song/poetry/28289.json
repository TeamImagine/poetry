{"author":"洪适","id":28289,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["望中赤叶渍霜华，林下徐行便当车。","好处见山仍见水，兴来呼酒不呼茶。","旋移朱橘添卢橘，更拣红花间白花。","出郭最欣尘事少，饱看孤鹜逐飞霞。"],"title":"园中观种树"}
