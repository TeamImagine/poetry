{"author":"李光","id":236137,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["已过重阳得胜游，海南秋色尚迟留。","旋沽白酒君须醉，未信黄花蝶解愁。","菡萏香浮曲沼静，槟榔叶暗小亭幽。","始知风景中原隔，对泣何须效楚囚。"],"title":"重阳后二日会严氏野趣亭坐客吴德永裴尧文杜志林林元宪李彦实严君锡魏介然及予八人因成拙诗以纪一时之集云"}
