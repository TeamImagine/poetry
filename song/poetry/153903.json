{"author":"周密","id":153903,"strains":["○平仄平仄平仄，仄仄平平平仄仄。","平平仄仄仄平平，仄仄平平仄平仄。","平平仄平平仄平，平平平仄仄仄平。","仄平仄仄仄平仄，仄平平仄平平平。","仄○平平仄平仄，仄仄仄平○仄仄。","平平仄仄仄平平，仄仄平平仄平仄。","平平平仄平仄平，平平仄仄平平平。","平平仄仄仄仄仄，仄平○仄○平平。","平平仄平平仄仄，平仄仄平平仄仄。","平平○仄仄平平，仄仄平平平仄仄。"],"paragraphs":["空光不流八纮净，巀嶭神鳌开海镜。","蓬莱八万四千门，琲琲珠房照仙影。","琪花扑天天地香，天吴清海海不扬。","鸟飞不度水沉羽，隔花安得窥渔郎。","白霓仙人按仙曲，七十二鬟吟冷玉。","鹅箫小品未成声，几度秋蜗换蛮触。","帘花宫叶春不同，江妃一一金芙蓉。","刘郎骨朽梦不到，五云空廓吟饥龙。","灵霞漾红春苒苒，犀彩玉光摇宝焰。","元君正坐郁萧台，笑指神州烟九点。"],"title":"神山行题澄江仙刻"}
