{"author":"鲍溶","id":18954,"strains":["○平仄平平，平平仄平仄。","平仄仄平平，平平平平仄。","仄平仄仄仄，仄仄平平仄。","平仄○○平，平○仄平仄。","平平平仄仄，仄仄○○仄。","仄仄平仄平，平平平仄仄。","○○平仄仄，仄仄平平仄。","仄仄仄仄平，○平仄平仄。","平平○仄仄，平仄仄仄仄。","仄平平平平，仄仄平仄仄。","仄仄仄平仄，平平仄平仄。","仄仄平平仄，仄仄平仄仄。"],"paragraphs":["丧车出东门，生时马无力。","何处入黄泉，嵩高山西北。","室人万里外，久望君官职。","今与牵衣儿，翻号死消息。","平生江海上，我不空相识。","远客迷畏途，孤鸿伤一翼。","行将鸡黍祭，已是乌鸢食。","劝酒执御郎，行人有哀色。","先悲三尺土，经岁哭不得。","眼前双双流，故袂安可拭。","一拜隔千里，生人意何极。","唯有阳春曲，永播清玉德。"],"title":"悼豆卢策先辈"}
