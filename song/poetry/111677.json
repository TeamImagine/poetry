{"author":"刘克庄","id":111677,"strains":["仄平仄平仄平仄，仄仄仄仄平平仄。","平平仄仄仄仄平，平仄平仄仄仄仄。","仄○仄仄仄平平，仄仄仄仄仄平平。","○平仄仄仄平仄，仄平仄仄平平平。","仄平仄平仄平仄，平仄仄平○平仄。","○平○仄○平平，平仄平平仄平○。"],"paragraphs":["一尖一髠一逢掖，鼎足剧饮豪无敌。","前杯未釂注后杯，髠腹虽大盛不得。","就中觱篥胆尤麤，奋臂乃欲倒葫芦。","瞿聃有此两高弟，彼儒以是丘之徒。","老夫少年亦酣畅，衰病著身屏盆盎。","颇能和会三家书，安敢追陪百觚量。"],"title":"三醉图"}
