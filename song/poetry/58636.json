{"author":"陈造","id":58636,"strains":["平平平仄○，仄○仄仄仄。","○平仄平平，仄仄平仄仄。","仄平仄○平，平仄○平平。","仄仄仄平仄，仄仄平平平。","平平平○平，仄仄仄○仄。","仄仄平平平，○仄平平仄。","仄平平仄○，平仄平平○。","仄平仄仄平，仄仄仄仄平。","仄仄仄仄仄，平仄仄平仄。","仄仄仄仄○，平仄平仄仄。","仄仄平平平，平○平○平。","○平平平平，平仄平仄平。"],"paragraphs":["名山邦域中，每叹梦境隔。","如何夏而春，共苦沽水厄。","向来梦中山，真作缘云升。","夜气与僧话，凛凛冰壶清。","初宵潺淙声，大慰望霓意。","睡醒钟鱼鸣，犹是翻盆势。","不因官事驱，宁许山门留。","况今浴种天，顿释嗣岁忧。","雨既副我祷，山亦入吾手。","一旦二喜并，谁谓终不偶。","涉世嗟聱牙，天颇怜其穷。","更持灵台香，归谢渊德龙。"],"title":"宿云岩山"}
