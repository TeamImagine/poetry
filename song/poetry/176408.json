{"author":"司马光","id":176408,"strains":["平平仄平○，仄仄平平平。","平○仄平仄，仄仄平仄平。","仄仄仄平？，仄仄平仄平。","平平仄平平，平仄平平平。","平平仄平仄，仄仄○平○。","平○平仄平，仄仄仄仄平。","平平仄平仄，仄仄平仄平。","仄○仄仄仄，仄仄○平○。","仄平仄平仄，仄平平仄平。","仄仄仄平平，平仄仄平平。","仄平仄平仄，○仄○平平。","仄平仄平○，仄仄平平平。","平仄仄仄仄，○平○平平。","仄仄平仄仄，仄仄平平平。","仄平仄平仄，仄仄仄平平。","仄平仄仄仄，仄○平平平。","平○仄平仄，仄仄平平平。"],"paragraphs":["吴僧画团扇，点缀成微虫。","秋毫宛皆具，独窃天地功。","细者及蛛蝥，大者才阜螽。","枯枝拥寒蜩，黄蘃粘飞蜂。","翾然得生意，上下相追从。","徒观飞动姿，莫睹笔墨踪。","儿曹取真物，细校无不同。","恐其遂跃去，亟取藏箱中。","乃知艺无小，意精神可通。","不与误图蝇，能惑紫髯翁。","子猷状蝉雀，藏宝传江东。","不知古何如，此画今为雄。","人墓木已拱，其徒颇能工。","旧法存百一，要足超凡庸。","友人幸为赐，物薄意何隆。","玩之不替手，爱重心无穷。","常如对君子，穆穆来清风。"],"title":"谢兴宗惠草虫扇"}
