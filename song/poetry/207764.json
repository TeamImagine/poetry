{"author":"黄庭坚","id":207764,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["鸦啼残照下层城，僧舍初寒夜气清。","风乱竹枝垂地影，霜干桐叶落阶声。","不遑将母伤今日，无以为家笑此生。","都下苦无书信到，数行归雁月边横。"],"title":"宿广惠寺"}
