{"author":"文天祥","id":156236,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["曾见尊前此客哉，笑携麈尾拂莓苔。","水边飞雁年年见，湖上新亭日日来。","酹菊醉余披草坐，探梅吟罢带花回。","北崖尚被刚风隔，笑按匆匆上马杯。"],"title":"山中再次胡德昭韵  其三"}
