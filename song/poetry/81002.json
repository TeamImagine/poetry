{"author":"张镃","id":81002,"strains":["仄平仄平○仄○，平仄仄仄○平平。","仄平平平仄仄仄，平仄仄仄平平○。","仄平○平仄平仄，平仄仄仄平平平。","仄平仄仄平仄仄，仄仄仄仄平平平。","平平仄仄平仄仄，仄仄仄仄平平平。","平平仄仄仄仄仄，平仄仄仄平○平。","仄平仄仄仄平仄，平仄仄仄平平平。","平平○仄仄仄○，平仄仄仄平平平。","平平仄仄仄仄仄，平仄仄仄平平平。","平平仄仄仄平仄，平仄仄仄○平平。","平平平仄仄仄仄，平仄仄仄○平平。","仄平仄仄仄仄仄，平仄仄仄平平平。","○平仄仄仄平仄，仄仄○仄○平平。"],"paragraphs":["我生好奇难比论，流水古木期终身。","卜居城隅易得趣，窗户日与青山亲。","出门陂湖旧湮涸，连岁乃尔成奫沦。","结亭据要虽屡赏，物景尚厌非清真。","商飚入序才两夕，猛雨尽洗炎歊尘。","今晨已复暑不奈，挥汗几欲捐衣巾。","晚风引履到云镜，萧爽意象生无垠。","须臾从地出伟观，光洁万丈推冰轮。","波明上下互发越，弥望但怪镕黄银。","烟芦窣飒杂虫响，渔艇隠约收丝缗。","人生何用计俗眼，强起口笑胜眉颦。","急倾巨盏叫李白，今古不问交精神。","相随拟造广寒阙，共醉更住三千春。"],"title":"七月望烟波观对月"}
