{"author":"韩淲","id":86221,"strains":["平平仄○○，平仄仄平仄。","仄仄仄仄仄，仄平平仄仄。","仄平仄平仄，○仄平仄仄。","平平平平仄，仄仄平仄仄。","平○仄仄平，平平仄平仄。","仄○仄仄仄，仄仄平○仄。","仄仄仄平仄，平平仄仄仄。","仄仄仄仄平，○仄平仄仄。","仄仄仄仄○，平平仄平仄。"],"paragraphs":["人生贵相亲，风味入杯酒。","不在识面早，啸歌而握手。","乐哉唱酬富，且复知取友。","茫茫江湖道，屈指谁耐久。","吾行古赞州，溪山照窗牖。","是中得雅士，意气何深厚。","便合置青琐，谁云尚墨绶。","隠吏有子真，相望千载后。","冻雨古道长，微茫湿枯柳。"],"title":"赠孙尉"}
