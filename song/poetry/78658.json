{"author":"陈藻","id":78658,"strains":["仄仄○平仄仄平，仄仄平平仄平平。","平平平仄平仄○，仄平仄仄○○平。","仄仄平平仄平平，平平仄仄平平平。","仄平仄仄仄○平，仄仄平平仄平平。","仄仄仄仄平，仄平○仄平。","仄仄仄仄平，仄仄平仄平。","仄平○仄仄，平仄平平平。","平仄仄平○，仄仄平仄平。","平平平仄平，平平仄平仄。","仄平平仄仄，仄仄平平仄。","平仄仄仄平，仄仄○仄平。","平平平仄仄平平，平仄仄平平仄平。","仄仄仄，平仄平，仄仄○仄平仄平。"],"paragraphs":["六度封书向小孤，一度逢人寄书无。","刘郎嗔我无短吟，素书百纸难论心。","我爱刘郎可无诗，刘郎爱客还笞儿。","我为父执倍其年，见我呼兄挟渠贤。","拨弃勿复陈，对君吟此身。","忆昔在桂堂，疟鬼罹我殃。","世情疏客病，移我君家床。","儿女不辞劳，仆妾何惮忙。","秋风黄叶飞，明灯药炉傍。","我身何日殒，此念何时忘。","丘嫂晚岁归，敬我如小郎。","他年山下结吾庐，朝暮往来摩白须。","我抱子，君抱孙，却使相叙为弟昆。"],"title":"寄刘八"}
