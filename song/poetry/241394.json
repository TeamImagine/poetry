{"author":"周紫芝","id":241394,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["小结茅庐寄一椽，夜灯聊与客周旋。","闻知急雨来何处，题作蓬斋亦偶然。","政欲搔君江上寄，莫嫌惊我醉中眠。","老翁辜负渔竿久，何日烟蓑上钓船。"],"title":"题王季共蓬斋"}
