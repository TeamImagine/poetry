{"author":"王禹偁","id":177516,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["狼藉金钱撒野塘，几丛无力卧斜阳。","争偷暖律输桃李，独亚寒枝负雪霜。","谁惜晚芳同我折，自怜孤艳袭人香。","幽怀远慕陶彭泽，且撷残英泛一觞。"],"title":"雪霁霜晴独寻山迳菊花犹盛感而赋诗"}
