{"author":"杜甫","id":2832,"strains":["仄仄○仄平，平平仄仄仄。","仄平仄○平，仄仄仄平仄。","平仄平平○，平○仄○仄。","仄仄平仄平，平平仄平仄。","仄平平平仄，平仄仄仄仄。","仄仄平仄平，平仄仄仄仄。","仄平○平仄，仄仄平平仄。","仄平仄仄仄，仄仄仄平仄。","仄平仄平仄，仄仄平仄仄。","平平平仄平，○仄仄仄仄。","平平仄仄平，仄仄平平仄。","平平仄平仄，仄仄仄仄仄。","平仄平平平，平仄平仄仄。","平平仄平仄，仄仄仄平仄。","平平仄仄仄，仄仄仄平仄。","仄仄仄仄平，平仄仄仄仄。","仄平仄仄仄，仄仄平仄仄。","仄平仄仄平，平仄平仄仄。","平平仄仄○，○仄平平仄。","仄仄平平○，○仄平仄仄。","平平平仄仄，仄仄仄○仄。"],"paragraphs":["忆昨离少城，而今异楚蜀。","舍舟复深山，窅窕一林麓。","栖泊云安县，消中内相毒。","旧疾甘载来，衰年得无足。","死为殊方鬼，头白免短促。","老马终望云，南雁意在北。","别家长儿女，欲起惭筋力。","客堂序节改，具物对羁束。","石暄蕨芽紫，渚秀芦笋绿。","巴莺纷未稀，徼麦早向熟。","悠悠日动江，漠漠春辞木。","台郎选才俊，自顾亦已极。","前辈声名人，埋没何所得。","居然绾章绂，受性本幽独。","平生憩息地，必种数竿竹。","事业只浊醪，营葺但草屋。","上公有记者，累奏资薄禄。","主忧岂济时，身远弥旷职。","循文庙算正，献可天衢直。","尚想趋朝廷，毫发裨社稷。","形骸今若是，进退委行色。"],"title":"客堂"}
