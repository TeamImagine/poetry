{"author":"汪莘","id":100697,"strains":["仄仄仄仄仄，仄仄仄平平。","平平平○平，仄仄仄平平。","平平仄仄仄，仄平仄平○。","平仄仄平仄，○仄平平平。","仄平仄○仄，仄仄平平平。","平仄平仄平，仄仄○平平。","仄平平仄仄，平仄仄平平。","平平○仄○，平仄平仄平。"],"paragraphs":["绿水绕北户，白日挂南荣。","岑楼高中天，引领望咸京。","咸京望不见，远山与云横。","鸾凤邈何许，燕雀巢朱甍。","谷风起将夕，偃月哉生明。","童子焚妙香，稚女弹神筝。","似非今世曲，无乃古人情。","为言且勿弹，吾疾方未平。"],"title":"春怀  其三"}
