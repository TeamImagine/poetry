{"author":"王庭珪","id":237829,"strains":["平平仄仄平平平，平平平仄○仄平。","平○平平仄仄仄，平平仄仄○平○。","仄平平仄平仄仄，平仄仄○平○平。","仄平仄仄平平仄，仄仄平平仄平仄。","仄平仄仄○仄平，仄仄仄平平仄仄。","平平仄○仄平平，仄仄平平仄平仄。"],"paragraphs":["浮云卷尽天无风，青山衔日犹半红。","谁弹乌啼夜鹤怨，平明结客长安中。","大颠初识韩吏部，清檗亦参裴相公。","尚书气欲吞胡虏，手挽天河作霖雨。","响泉韵磬应自携，昵昵莫为儿女语。","为陈古操有平戎，此曲聊堪佐旗鼓。"],"title":"方外庵听惠端弹琴明日赴李似矩尚书招"}
