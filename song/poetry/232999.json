{"author":"范仲淹","id":232999,"strains":["仄平仄仄仄，○○平仄仄。","仄仄仄○平，平仄平平仄。","仄仄平平仄，仄仄○平仄。","平平仄平平，平平仄○仄。","仄仄平平平，仄仄平平仄。","平平平平平，平平仄平仄。","仄平平仄仄，平○○平仄。","仄平仄仄平，平仄○平仄。","仄平仄仄平，平平仄平仄。","平平仄仄仄，仄平○平仄。"],"paragraphs":["圣人作耒耜，苍苍民乃粒。","国俗俭且淳，人足而家给。","九载襄陵祸，比户犹安辑。","何人变清风，骄奢日相袭。","制度非唐虞，赋敛由呼吸。","伤哉田桑人，常悲大弦急。","一夫耕几垄，游堕如云集。","一蚕吐几丝，罗绮如山入。","太平不自存，凶荒亦何及。","神农与后稷，有灵应为泣。"],"title":"四民诗 农"}
