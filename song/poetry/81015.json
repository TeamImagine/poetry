{"author":"张镃","id":81015,"strains":["平平○仄○平仄，○仄仄仄平仄平。","平平平仄仄仄仄，仄仄○仄平平平。","平平平平平○仄，平仄仄平平仄平。","平平仄仄仄○仄，仄仄仄仄平平平。","仄平仄仄仄平○，仄平仄仄仄平平。","仄平平仄仄平仄，平平仄仄平平平。"],"paragraphs":["披岚长啸和岩洞，衣汗未冷毛发知。","贪奇甘恋足欲驻，拥鼻将返心还疑。","清音来贤祇过目，亭下树边俱欠诗。","归舆渐受雨沾洒，客盖转适风倾欹。","出门倚涧得雄观，放泉出匮供游嬉。","勉赓新句未为报，他年共隠非公谁。"],"title":"次茂洪韵"}
