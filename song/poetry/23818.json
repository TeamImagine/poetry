{"author":"王十朋","id":23818,"strains":["平平平仄仄平平，仄仄平平仄平平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["先生名与卞山齐，贱子来归自瀼西。","自愧蒹葭难倚玉，暂教松柏俯同藜。","万言谠论惊天阙，八咏高才压婺溪。","柳恽苏仙旧吟处，愿陪杖屦遍留题。"],"title":"沈书和诗再用韵"}
