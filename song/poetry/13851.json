{"author":"宋祁","id":13851,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["风御凭空揽玉尘，急飘斜舞碎霙匀。","九重阙里都无夜，五出花前自作春。","賸借薄寒添雁夕，强留余晦恼鸾晨。","须知柳絮纷纷态，迷杀章台便面人。"],"title":"春雪寄郑府尹"}
