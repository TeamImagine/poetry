{"author":"邹浩","id":222301,"strains":["仄仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["鼓腹从今得果然，不须称美道州前。","一箪颇异山雌意，满钵还同香积天。","糁作藜羮夸举挟，剖为钓饵戏沉渊。","只疑好事传将去，饭颗兴嘲有谪仙。"],"title":"送米  其二"}
