{"author":"朱南杰","id":133440,"strains":["仄仄平平平仄平，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["帆指长河风力微，渔舟个个有鱼归。","一声水际笛三弄，几处梅边竹四围。","桑伐远扬蚕事熟，花消浓艳柳绵飞。","西湖只在钱塘外，又见孤山梅子肥。"],"title":"过长河堰"}
