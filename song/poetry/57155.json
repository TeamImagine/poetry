{"author":"梅尧臣","id":57155,"strains":["平平仄仄仄，仄平仄仄○。","平○仄平平，○仄○平平。","仄仄平仄平，仄仄平平○。","平平平平仄，仄仄○○平。","仄仄仄仄仄，仄仄平仄平。","仄仄○仄平，仄平仄平平。"],"paragraphs":["何言自我去，眼前一似空。","城中岂无人，过目犹飞虫。","又厌尘事多，枳棘生胸中。","安知秋江水，浄碧如磨铜。","尚恨有世累，不及垂钓翁。","望望当速来，止琴视孤鸿。"],"title":"寄李献甫"}
