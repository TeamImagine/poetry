{"author":"韩偓","id":32205,"strains":["仄平平仄仄平平，仄仄仄平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["往年曾约郁金床，半夜潜身入洞房。","怀里不知金钿落，暗中唯觉绣鞋香。","此时欲别魂俱断，自后相逢眼更狂。","光景旋消惆怅在，一生赢得是凄凉。"],"title":"五更"}
