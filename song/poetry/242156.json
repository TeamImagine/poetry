{"author":"李正民","id":242156,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["交流苕霅转城闉，尚想汀洲咏白蘋。","择胜已居莲社界，归耕恰及杏花春。","雕胡映碗抄云子，鲙缕堆盘破玉鳞。","鲑菜腥咸何足道，未应回首海之滨。"],"title":"寄霅上故人"}
