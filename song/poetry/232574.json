{"author":"王周","id":232574,"strains":["仄平仄平平，平平仄仄仄。","仄仄仄？平，○仄仄平仄。","平仄仄仄平，平仄平仄仄。","仄仄仄仄平，平平平仄仄。","平仄？○仄，仄仄仄○仄。","平平○○○，仄平○仄仄。","平平仄平仄，○仄仄平仄。","仄仄平平○，仄仄仄平仄。","仄平仄平平，仄平仄平仄。","仄平平仄仄，仄平仄○仄。","仄仄平仄○，○仄平仄仄。","仄仄仄平平，仄仄仄○仄。","○平仄平仄，仄仄平仄仄。","平平仄平平，平仄仄○仄。"],"paragraphs":["少尝侍先君，余闲诵白氏。","始得入峡诗，深味作诗旨。","云有万仞山，云有千丈水。","自念坎𡒄时，尤多兢慎理。","山束峡如口，水漱石如齿。","孤舟行其中，薄冰犹坦履。","孱颜屹焉立，汹涌勃然起。","百丈为前牵，万险即平砥。","破之以筼筜，续之以麻枲。","砺之坚以节，引之直如矢。","杼轴连半空，长短随两涘。","铁锁枉驰名，锦缆谩称美。","长绳岂能系，朽索何足拟。","苟非{纟念}之为，胡可力行此。"],"title":"志峡船具诗 百丈"}
