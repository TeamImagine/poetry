{"author":"苏辙","id":198702,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["一生有志恨无才，久尔萧萧白发催。","力学当年真自信，初心到此未应回。","旧人化去浑无几，新障重生拨不开。","七十三年还住否，获麟后事转难裁。"],"title":"七十三岁作"}
