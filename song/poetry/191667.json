{"author":"王钦臣","id":191667,"strains":["平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["黄叶山头初带雪，绿波尊酒暂回春。","已闻璧月琼枝句，更著朝云暮雨人。","老愧红妆翻曲妙，喜逢佳客放怀新。","天明又出桃源去，仙境何时再问津。"],"title":"与秦少游于恭敏李公闲燕堂联句"}
