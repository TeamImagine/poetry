{"author":"赵希{木路}","id":92628,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["飞下瑶天整复斜，一番余冻损芳华。","荒荒月晓三千界，漠漠烟寒十万家。","柳外直疑先著絮，梅边浑似后开花。","东风吹作巴江水，浩荡龙涛赴海涯。"],"title":"春雪"}
