{"author":"张徽","id":178841,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["河势横斜带地形，碧油具旆昔常经。","驿名未改风尘黑，碑字犹存雨藓青。","荐福园林僧杳渺，撷芳洲渚续娉婷。","汝南一值贤人降，分野于今占德星。"],"title":"闻龙学平昔曾游颍川西湖有诗以寄之"}
