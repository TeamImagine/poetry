{"author":"温庭筠","id":26216,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["穆满曾为物外游，六龙经此暂淹留。","返魂无验青烟灭，埋血空生碧草愁。","香辇却归长乐殿，晓钟还下景阳楼。","甘泉不复重相见，谁道文成是故侯。"],"title":"马嵬驿"}
