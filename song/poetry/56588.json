{"author":"卫博","id":56588,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["邂逅溪源一梦中，空余罗袖叠春丛。","生怜烟杏匀肌薄，不分江梅映肉红。","要识临塘比西子，便须索酒对东风。","随君拄杖敲门去，莫惜觥船一棹空。"],"title":"张君请同次前韵速郑少尹赏桃"}
