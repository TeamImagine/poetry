{"author":"黄履","id":185023,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一寸逍遥气自春，等闲语默见天真。","艰难世事尝来遍，平淡交情久更亲。","会面只惊蓬鬓改，离亭还折柳条新。","世间冷暖随通塞，三纪如常有几人。"],"title":"白鹭亭送运判张全翁"}
