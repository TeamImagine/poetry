{"author":"孟郊","id":13140,"strains":["仄平仄平仄，仄平○○○。","平平仄平仄，平仄平平平。","平仄仄平仄，仄平平平平。","平仄仄仄仄，仄仄仄○平。","仄平平平仄，仄仄平仄平。","仄仄平仄仄，平平平平平。","平平平平仄，仄仄平仄平。","平平平仄仄，仄仄平平平。","○平仄仄仄，仄仄平○平。","仄平平○仄，仄仄平平○。"],"paragraphs":["洛河向西道，石波横磷磷。","清风送君子，车远无还尘。","春别亦萧索，况兹冰霜晨。","零落景易入，郁抑抱难申。","百宵华灯宴，一旦星散人。","岁去弦吐箭，忧来蚕抽纶。","绵绵无穷事，各各驰遶身。","徘徊黄缥缈，倏忽春霜宾。","相为物表物，永谢区中姻。","日嗟来教士，仰望无由亲。"],"title":"寿安西渡奉别郑相公 一"}
