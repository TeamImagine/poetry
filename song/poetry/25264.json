{"author":"林之奇","id":25264,"strains":["平仄仄平仄仄○，仄仄仄仄仄平仄。","仄平仄仄平平平，平仄○平平仄仄。","仄○仄○仄平仄，平平平仄平仄○。","仄平仄仄○平平，仄仄仄平仄仄仄。","仄平平仄仄○仄，平仄○仄仄平平。","？仄○仄平仄仄，仄平仄仄平平平。","平仄仄平○平平，仄平仄平仄平仄。","仄平仄仄○仄仄，平仄○仄平？平。","平仄平平仄平○，平○仄仄平平仄。","○仄？平平○仄，仄仄？仄平仄平。","平平仄仄平仄平，仄平仄仄平○仄。"],"paragraphs":["稽首泗州普照王，曩以宝塔接群品。","塔今败坏成微尘，随意分身无不在。","我观世间有为法，无常迁变同一空。","假饶建塔如恒沙，未有不归幻灭者。","岂惟淮塔有兴废，阿育王造亦非坚。","菩萨应感常现世，不随宝塔俱存亡。","耕雨获晴长淮风，普为众生作饶益。","我今绘此应感象，常以正念为皈依。","于此员光一寻中，而兴七级浮屠想。","正念皈依无间断，普愿菩萨常感通。","洪锺小大随叩鸣，所求所请皆如意。"],"title":"泗州画赞"}
