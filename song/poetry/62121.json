{"author":"虞俦","id":62121,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["鼯鼠相将五技穷，东来岁月太匆匆。","冷官敢恨知音少，直道难教与俗同。","翻忆对床听夜雨，不堪举扇障西风。","诗来唤起还家梦，目断成行天际鸿。"],"title":"用韵和仲兄"}
