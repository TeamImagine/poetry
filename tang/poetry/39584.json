{"author":"寒山","id":39584,"strains":["仄平仄仄平，仄平仄仄仄。","仄平仄仄平，仄仄平平仄。","仄仄仄平平，仄平平平仄。","仄仄仄平平，平仄仄平仄。","仄仄平仄平，仄仄平平仄。"],"paragraphs":["有人笑我诗，我诗合典雅。","不烦郑氏笺，岂用毛公解。","不恨会人稀，只为知音寡。","若遣趁宫商，余病莫能罢。","忽遇明眼人，即自流天下。"],"title":"诗三百三首 三百三"}
