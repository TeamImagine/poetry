{"author":"李中","id":36934,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["鸟栖庭树夜悠悠，枕上谁知泪暗流。","千里梦魂迷旧业，一城砧杵捣残秋。","窗闲寂寂灯犹在，帘外萧萧雨未休。","早晚莱衣同著去，免悲流落在边州。"],"title":"海城秋夕寄怀舍弟"}
