{"author":"蔡肇","id":219063,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平平仄平。"],"paragraphs":["卧听高斋落叶风，清诗交咏想晨钟。","故人厚意论千载，正始遗音仅一逢。","胶漆初期在俄顷，云龙莫恨不相从。","芸房深锁秋香冷，郁郁葱葱佳气浓。"],"title":"次韵慎思贻无咎文潜诵诗"}
