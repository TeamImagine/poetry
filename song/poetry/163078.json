{"author":"汪元量","id":163078,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["西风吹我度函关，古壑泉声静自闲。","老子骑牛沙上去，仙人化鹤苑中还。","断崖木脱悬残日，绝域云横失好山。","旧说度关珠履客，一声鸡唱翠微间。"],"title":"函谷关"}
