{"author":"方干","id":30266,"strains":["仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。"],"paragraphs":["纵目下看浮世事，方知峭崿与天通。","湖边风力归帆上，岭顶云根在雪中。","促韵寒钟催落照，斜行白鸟入遥空。","前人去后后人至，今古异时登眺同。"],"title":"登龙瑞观北岩"}
