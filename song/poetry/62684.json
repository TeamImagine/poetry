{"author":"薛季宣","id":62684,"strains":["仄仄平平仄，○平仄仄平。","仄平仄○仄，○仄平平平。","仄仄仄仄仄，平平仄平平。","平平仄平仄，仄仄？平○。","仄仄平仄仄，平平仄平平。","○平仄仄仄，平平仄○○。","平平平仄平，平平仄平平。","平平仄平平，○仄平平平。","○仄仄平仄，平平仄○○。"],"paragraphs":["夕泛春江里，扁舟万里心。","仰头竟空碧，疏樾成清阴。","浩志曷可遂，归怀讵能寻。","波随乱山急，意若□流深。","日落洲上苇，霞生雾堆金。","重渊狎已贯，飘风顾难禁。","岩峦多李花，冰霜积梅林。","为何纵松舟，且以开吾襟。","迎送未云已，浮云逐行吟。"],"title":"春江夕泛二首  其二"}
