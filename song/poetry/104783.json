{"author":"陈耆卿","id":104783,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["为讯华亭鹤唳无，琴声断处客悲渠。","日边消息花争闹，露下光阴柳变疏。","未叹子云新第宅，最怜定国旧门闾。","风檐读罢闲居赋，向后何人奉板舆。"],"title":"挽陈知县"}
