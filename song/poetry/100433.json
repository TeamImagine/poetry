{"author":"郑清之","id":100433,"strains":["仄仄平平仄仄仄，平平仄仄平平仄。","平平仄仄仄平仄，仄仄平平仄平仄。","平平平仄平仄平，仄仄○平平仄仄。","平平仄仄仄仄平，仄仄仄平仄平仄。","平平仄仄仄仄仄，仄平平仄？平仄。","平仄平平仄平仄，仄平○仄平平仄。","仄仄仄平平仄仄，仄仄平○平仄仄。"],"paragraphs":["好恶移人信有力，宫姬尚取昆仑织。","刚姿未必广平爱，皓首谁怜赵岐息。","夷车衡茝荪芷荃，富矣离骚夸博识。","灵均颂橘不及梅，内白孰为有精色。","夫何卞玉楚见弃，素荣无乃碔砆石。","梅古贤人又何怨，伯夷正自求仁得。","氏以墨胎端自污，请效公输为削墨。"],"title":"昨虽移韵于兰然石鼎联章不可以不成也再赋一则语以殿众作亦骚之乱词云  其一"}
