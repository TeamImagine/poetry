{"author":"宋祁","id":13955,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["东泊骖驔一驻车，騩云芣木澹扶疏。","风经御寇仙游外，野识裨谌草创余。","颍谷寒烟仍井邑，侯门残日但丘墟。","两都大道过从盛，不称支离佩左鱼。"],"title":"官下"}
