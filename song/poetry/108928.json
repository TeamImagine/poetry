{"author":"罗{门旦}","id":108928,"strains":["仄仄平仄仄仄平，仄平平仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["百世期令固本支，一身宁复许安危。","前瞻象郡贤方去，后有鹤山人效奇。","地接宜阳山谷笑，舟回湘水屈原知。","椟中龟玉而轻毁，禄位何妨善保持。"],"title":"挽胡季昭用王卢溪韵  其二"}
