{"author":"释元肇","id":117271,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄仄。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["四面湖山展画屏，故人相见眼偏青。","迎风春鸟语犹滑，过雨山花睡欲醒。","出处既分南北海，别离空恨短长亭。","明朝又作松江去，几棹烟波月满汀。"],"title":"别心首座"}
