{"author":"方一夔","id":152078,"strains":["平仄仄仄仄，平平仄仄平。","仄平平平仄，仄仄平平平。","平平仄○仄，仄仄○平平。","○平仄○仄，仄仄仄仄平。","平平仄平仄，仄仄平仄○。","平平平仄仄，仄仄平平平。","仄平仄仄仄，平仄○平平。","平平仄仄仄，仄仄○平平。","平○仄仄仄，仄仄平仄平。","仄平平平平，○仄平平平。"],"paragraphs":["都尉出塞北，全军战浚稽。","喊声春霆震，杀气阴云低。","单于不相识，借问将军谁。","将军本将种，氏族派陇西。","天明鼓音死，剑斩军士妻。","尘沙昏白日，道路东西迷。","马蹄去不返，边草空萋萋。","高堂视白发，到死长悲啼。","归期日复日，老病天一涯。","可怜龙门翁，空作无阴儿。"],"title":"咏史 李陵"}
