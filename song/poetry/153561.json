{"author":"刘辰翁","id":153561,"strains":["平平平仄仄，平仄仄平平。","仄仄平○仄，平○仄仄平。","仄平平仄仄，仄仄仄平平。","仄仄仄平仄，○○仄仄平。","平平平仄仄，仄仄仄平平。","仄仄平平仄，平平○仄平。"],"paragraphs":["虽霜晴可爱，容我俯前轩。","纵是围燕玉，何如负赵暄。","自怜鲐背痒，敢负太阳恩。","已觉曲身直，犹胜挟纩温。","衰年知潦倒，造物足温存。","尚有葵心在，何因献至尊。"],"title":"冬景 负暄"}
