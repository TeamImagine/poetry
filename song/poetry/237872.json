{"author":"王庭珪","id":237872,"strains":["平平仄仄平仄平，平平仄仄平仄平。","平○仄平仄平仄，仄仄仄仄平平平。","平平平仄○平仄，仄○平平平仄仄。","仄平○仄仄平平，平平仄平平仄仄。","平平平仄仄平平，仄平仄仄○平平。","平平平仄平仄仄，平平○仄平平平。","仄○平仄平平仄，仄仄平平仄平仄。","○○○仄仄平平，仄仄平平平仄仄。"],"paragraphs":["安成斗绝吴楚东，妖氛未息仍歳凶。","公当是时宰斯邑，眼底日厌旌旗红。","胡儿初寇中原地，驿骑符移星火至。","众方敲捶立威名，公能使民歌恺悌。","公家人物自魁雄，弟兄蹀躞骑青骢。","端能经世任国事，同时献纳蓬莱宫。","绣衣持斧今无对，虎节麟符照湖海。","行看三鳯接云飞，共济艰危熙帝载。"],"title":"送安成知县周子发"}
