{"author":"孔平仲","id":203967,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平仄仄仄仄平平。"],"paragraphs":["殊邦会遇喜亲依，聚散参差志愿违。","君屈清才尚南戍，我随流水欲东归。","沈吟晚日愁堪掬，顾盼江云泪满衣。","冀得佳篇慰离苦，且令行色有余辉。"],"title":"旦夕北归征晦之诗为别"}
