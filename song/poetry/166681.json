{"author":"陈纪","id":166681,"strains":["平平仄仄仄平平，仄仄平平仄仄平。","仄仄仄平平仄仄，仄平仄平仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["贪诗如蜜睡如饧，二贶偕来敢不登。","锦轴一编夔府稿，雪衾万杆剡溪藤。","朝来诵句能驱疟，夜半眠云称伴僧。","只恐痴儿骄踏裂，起来仍唤读书灯。"],"title":"谢谢叠山惠杜诗纸被"}
