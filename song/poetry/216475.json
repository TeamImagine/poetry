{"author":"张耒","id":216475,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["浮梁淮面欲飞腾，金碧浮屠间玉层。","古岸萧条风卷雪，长河咽绝水浮冰。","留连淮汴残年客，蹭蹬尘埃一老僧。","闻道都梁梅未拆，可随桃李畏严凝。"],"title":"都梁雪天晚望"}
