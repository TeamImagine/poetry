{"author":"陈造","id":58676,"strains":["平平仄仄○，平仄仄仄平。","平仄仄平仄，仄平仄仄仄。","平仄○○平，仄平仄○平。","仄仄仄平仄，仄仄仄仄平。","平平仄仄仄，仄仄平平平。","仄平平仄仄，平仄平仄平。","仄平平仄平，○仄仄仄平。","平仄仄平仄，仄○平仄平。","仄平平仄仄，平仄平仄平。","○平仄平平，仄仄仄仄平。","平平仄平仄，仄平平仄平。","平平仄仄仄，平仄○仄平。","仄平仄仄仄，仄仄仄仄平。","平仄仄仄仄，平仄平仄平。","平○仄平○，○平○○平。","仄仄平○仄，○仄平平平。","仄○仄仄○，平仄仄平○。","仄仄仄仄仄，仄平平仄平。"],"paragraphs":["湖阴数里间，山麓矻两矶。","矶麓突江出，禹功不及施。","千古妨行舟，死生系毫厘。","我昔步矶上，雨歇暑气微。","惊湍下百尺，怒势轰千鼙。","尚忧坤轴动，无怪沙岸欹。","蛰龙渠得安，过鸟翅欲垂。","头眩胆为掉，坐叹舟上儿。","壮哉天下险，奸轨容抵巇。","如身护风寒，要地此几希。","今来岁华暮，去舟良坦夷。","人言水进退，寒暑分盛衰。","古来设险守，亦有可易时。","函谷与剑阁，秦汉尝用之。","人轻地亡重，正烦折棰笞。","恃险无兴国，兴国须藩篱。","帝王所取重，文武各攸司。","险易倏变改，即矶余可推。"],"title":"上下驿矶"}
