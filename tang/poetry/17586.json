{"author":"白居易","id":17586,"strains":["仄仄○平平，平○仄平仄。","平○仄平○，仄仄○平仄。","平○仄仄仄，仄仄平仄仄。","平仄平仄平，仄○仄平○。","仄平仄平平，平平仄平仄。","仄平仄平仄，仄仄平平仄。","仄平平仄仄，平仄平仄仄。","仄仄仄平平，仄平仄仄仄。"],"paragraphs":["雨砌长寒芜，风庭落秋果。","窗间有闲叟，尽日看书坐。","书中见往事，历历知福祸。","多取终厚亡，疾驱必先堕。","劝君少干名，名为锢身鏁。","劝君少求利，利是焚身火。","我心知已久，吾道无不可。","所以雀罗门，不能寂寞我。"],"title":"闲坐看书贻诸少年"}
