{"author":"范祖禹","id":200898,"strains":["仄仄平平平仄仄，平○平仄平平仄。","仄平平仄仄平平，仄仄平平仄平仄。","平平仄仄平仄平，仄仄平平平仄平。","○平仄仄平平仄，仄仄仄平平仄平。","仄平仄平○仄仄，○平平仄平平仄。","○平仄仄仄○平，平仄平平仄平仄。","仄○平平仄仄○，？○仄仄仄平平。","平平仄仄仄平仄，平仄平平仄仄平。","平平仄仄仄○仄，平仄仄仄平平○。","仄平平仄平仄仄，仄仄仄仄平平平。"],"paragraphs":["忆昔仁皇凭玉几，延和春昼神龙起。","赭袍黄伞放诸生，却下红帘半天里。","君为第二惊众人，愧我非才居后尘。","题名桂籍皆年少，有似鹤鸿毛羽新。","尔来四朝三十载，相逢何怪容颜改。","昭陵拱木郁参天，麟阁名臣几人在。","侍从同登白玉除，毎思夙昔梦华胥。","君今出作八州牧，千里旌旗引舳舻。","淮阳卧治岂当久，宣室夜召终非踈。","下车先表崔节妇，助我汗简成新书。"],"title":"送陈元舆侍御赴庐江"}
