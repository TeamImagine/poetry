{"author":"朱长文","id":196866,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["贤守忧劳鬓欲霜，通宵霡霂满吴疆。","五湖水阔鱼龙喜，九曲尘清桧柏香。","更入高乡多{禾罢}䅉，虽当浅处泛艅艎。","为霖事业传家世，润泽应难限一方。"],"title":"吴门比月不雨司封使君深闵而精祈俄有佳应谨吟成七言二首聊代谒贺  其一"}
