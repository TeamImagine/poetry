{"author":"白居易","id":16568,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["少年宾旅非吾辈，晚岁簪缨束我身。","酒散更无同宿客，诗成长作独吟人。","蘋洲会面知何日，镜水离心又一春。","两处也应相忆在，官高年长少情亲。"],"title":"郡中闲独寄微之及崔湖州"}
