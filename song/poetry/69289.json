{"author":"王炎","id":69289,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄平仄平平仄仄，平仄仄仄仄平平。","平平仄仄平平仄，仄仄平平仄仄平。"],"paragraphs":["跃马乘轩四十年，谁知公是地行仙。","向来曳履星辰上，今作游山杖屦缘。","总为鼻端清栩栩，能令脚底步翩翩。","青鞋若许陪行乐，早晚诛茅半隠边。"],"title":"吕待制所居八咏 缓步"}
