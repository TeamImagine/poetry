{"author":"强至","id":182093,"strains":["仄○仄仄仄，仄平仄平仄。","平平○仄仄，仄仄仄平仄。","平平仄平仄，平平仄仄仄。","平仄平仄平，仄仄仄仄仄。","○仄平平平，仄仄仄平仄。","仄平仄仄平，平仄平仄仄。","○平平平平，平仄仄○仄。","平平仄平仄，仄仄仄○仄。","仄仄平仄仄，仄仄仄○仄。","仄仄仄平○，仄○仄平仄。","仄仄仄仄仄，仄仄仄平仄。","仄平仄○仄，平仄仄仄仄。","仄平○平○，平仄仄平仄。","平仄仄平平，仄仄仄平仄。","平平平平平，平仄仄平仄。","平仄仄仄仄，仄平仄平仄。","仄平仄仄仄，仄仄平平仄。"],"paragraphs":["至和岁甲午，德音绝常轨。","宽徭且宥罪，外复讲群祀。","君言一朝发，人神共悦喜。","今我官浦阳，距邑越十里。","闻有仙姑祠，独弗识何氏。","按图得本原，云是黄帝女。","当年追仙游，兹地倏轻举。","于今数千载，庙貌尚留此。","几欲私谒款，吏事日劳止。","遽会郡符降，奉行德音止。","以庙隶邑境，俾我即祠所。","诘朝叩庭下，牲体已夙庀。","岿然重林间，楹桷极华美。","姑一妇人焉，血食反无已。","丹朱虽男儿，而又作尧子。","生失四海位，没同若敖鬼。","大夫不自立，始信徒为尔。"],"title":"祠仙姑回马上作"}
