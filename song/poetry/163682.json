{"author":"于石","id":163682,"strains":["平平平平仄，仄仄平仄平。","平平仄平仄，平平○平平。","平平○平仄，仄平仄○平。","○平仄仄仄，仄仄平仄平。","仄仄仄○仄，仄平仄平平。","○平仄平仄，仄仄平仄平。","平仄平仄仄，仄仄平仄平。"],"paragraphs":["群栖平沙雁，有警奴辄鸣。","鸣多谓奴妄，哀嗷堕弓矰。","甡甡中林鹿，以媒诱其群。","相呼入网罟，鹿死媒独生。","骨肉不相信，效忠况他人。","轻言托心腹，卖友终不仁。","君子能审友，四海皆弟兄。"],"title":"感兴  其五"}
