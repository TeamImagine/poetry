{"author":"陆佃","id":202495,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["牡丹犹自欲推先，传语诸花莫恨偏。","泪眼始看金谷坠，指环寻伴玉箫圆。","此身那复思前事，半面犹应记往年。","毕竟得归归甚处，玉楼深在九重天。"],"title":"依韵和再开芍药十六首  其八"}
