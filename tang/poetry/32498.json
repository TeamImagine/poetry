{"author":"吴融","id":32498,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["曾听豪家碧玉歌，云床冰簟落秋河。","月临高阁帘无影，风过回廊幕有波。","屈指尽随云雨散，满头赢得雪霜多。","此时空见清凉影，来伴蛩声咽砌莎。"],"title":"月夕追事"}
