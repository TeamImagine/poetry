{"author":"郭祥正","id":192689,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄仄平仄仄平平。","仄平平仄平平仄，平仄平平仄仄平。"],"paragraphs":["巨镇还须济世才，要宾览古笑谈开。","蜀山迥出千螺秀，肥水长萦一带回。","犹有金城藏后浦，不唯铜雀起高台。","异时争战归何处，秋雁年年去复来。"],"title":"次韵行中龙图游后浦六首  其四"}
