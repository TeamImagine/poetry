{"author":"陆游","id":37547,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["蓬窗夜半竹骚然，坐守残编悄不眠。","辛苦空成左传癖，逍遥常愧大慈仙。","风宁可系功名误，日不能黏岁月迁。","明旦觅船湖上去，西村桃李淡春烟。"],"title":"夜坐"}
