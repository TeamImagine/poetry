{"author":"顾禧","id":9614,"strains":["平平仄仄仄平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["湖南几曲石桥底，细雨蒙蒙暗碧溪。","欸乃渔歌声不断，参差桑树望中迷。","花田香散泥初湿，柳圃烟深莺乱啼。","此地千年多买犊，耕男谁复怨征鼙。"],"title":"苎邨烟雨"}
