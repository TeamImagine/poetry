{"author":"方回","id":148092,"strains":["仄平平平平，仄仄平仄仄。","仄平仄平仄，仄仄仄平仄。","仄仄仄平仄，平仄仄平仄。","仄仄仄平平，平○平仄仄。","仄○仄仄平，仄仄仄平仄。","仄仄仄仄平，仄平仄仄仄。","仄仄仄仄平，仄○平仄仄。","仄平仄○仄，仄平仄仄仄。","仄仄平仄平，平○○平仄。","平仄平平平，仄仄仄仄仄。"],"paragraphs":["吏方居官时，美誉无不有。","及乎恶声出，乃在解官后。","有势易为好，无势易为丑。","万事要诸终，公论翻覆手。","请看楚大夫，得代数年久。","两邑父老言，至今不改口。","予决未始私，馈献无所受。","不为病留此，热官已唾取。","鼎贵何足云，人当论贤否。","黟歙君桐乡，此亦足不朽。"],"title":"送前歙黟楚□□五首  其三"}
