{"author":"赵蕃","id":73311,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。"],"paragraphs":["汭口成孤泊，章岩说旧游。","征商毋见挽，日暮自应休。","烟暝栖鸦树，沙昏宿鹭洲。","浮生真泛泛，吾道莽悠悠。"],"title":"闰月二十日离玉山八月到余干易舟又二日抵鄱阳城追集途中所作得诗十有二首  其五"}
