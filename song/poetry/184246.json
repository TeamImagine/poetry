{"author":"马云","id":184246,"strains":["平平仄平平，平仄仄仄○。","平仄仄平平，平仄平仄平。","仄仄仄仄仄，平平平仄平。","平平仄仄仄，仄仄○平平。","平平平仄○，仄仄仄平平。","仄仄平平仄，平平平○平。"],"paragraphs":["檀栾遍岩川，幽谷气象鲜。","风玉自宫征，秋籁成管弦。","夕霭起碧雾，晨曦生绿烟。","花繁紫凤饱，质劲苍虬挛。","藤萝交密荫，仰不见云天。","欲访桃源路，坞坞疑相连。"],"title":"踞湖山六题 修竹坞"}
