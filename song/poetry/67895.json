{"author":"杨冠卿","id":67895,"strains":["仄仄仄平平，平平仄平仄。","平仄仄平平，平平仄平仄。","仄平仄平平，仄仄平平仄。","仄仄仄平平，平平仄平仄。","仄仄平○平，○仄○仄仄。","○平仄仄平，仄仄平平仄。"],"paragraphs":["掷米作珠玑，麻姑已仙去。","沧海变桑田，乾坤自今古。","我来访灵踪，日落青山暮。","玉殿琐清秋，霞裾隔烟雾。","户外黄冠师，三问三不顾。","骑麟翳凤凰，笑指虚无路。"],"title":"秋日麻姑山"}
