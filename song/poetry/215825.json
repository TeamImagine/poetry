{"author":"张耒","id":215825,"strains":["平仄仄平平，○平平○仄。","平○仄平仄，平仄仄平仄。","平○平平仄，仄仄平仄仄。","平平仄平平，仄仄仄仄仄。","平平○平仄，平仄仄平仄。","平平○仄仄，平仄仄平仄。","平平仄仄仄，仄仄仄平仄。","仄平仄平仄，仄仄平平仄。","平平仄平仄，平仄仄平仄。","仄平平平仄，仄仄仄平仄。","平平平仄仄，仄仄仄平仄。","仄平平仄平，平仄平仄仄。"],"paragraphs":["桃李欲开时，长安春正好。","晴空倚阊阖，朝日散驰道。","云收龙蛇榜，烂烂金碧晓。","清都不容尘，虎士守洒扫。","家无当关警，襟袂免颠倒。","何惭驱款段，吾事不须早。","儒生近卜祝，本自异时好。","圣朝尚文雅，诏使窥鸿宝。","平生一杯酒，江海送吾老。","静喧非人事，不得守怀抱。","跳梁干造物，乃取镆铘诮。","委怀随所遭，千叶才一笑。"],"title":"晓赴秘书省有感"}
