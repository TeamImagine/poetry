{"author":"谢翱","id":164745,"strains":["平平仄平平，仄仄仄仄仄。","平仄仄○平，仄仄平平仄。","○平仄仄平，仄仄仄○仄。","平平平仄平，仄仄仄仄仄。","平平仄仄○，仄仄仄平仄。","○仄仄仄平，仄平仄○仄。","仄仄仄仄仄，平平仄平仄。"],"paragraphs":["山厨压炊烟，野雨起薄莫。","孤客卧空床，不识门前路。","回风已若休，入壑忽如赴。","荒林啼鬼车，往往不见处。","邻翁起厌胜，咒作禹余步。","听雨杂咒声，起歌助其语。","咒静雨亦止，还眠向窗曙。"],"title":"听雨"}
