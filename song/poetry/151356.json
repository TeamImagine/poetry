{"author":"杨公远","id":151356,"strains":["仄平仄仄仄平平，仄仄平平○仄仄。","平仄平○平仄仄，平平平仄仄平平。","平○平仄平平仄，仄仄平○仄仄平。","平仄平平平○仄，平平仄○仄仄仄。"],"paragraphs":["小楼炙烛未成眠，好雨知时听不厌。","风急斜敲窗上纸，檐高微洒楯边帘。","花应憔悴啼丹脸，麦定惺愡磔翠髯。","添得明朝诗兴好，池塘草长水渐渐。"],"title":"春夜听雨"}
