{"author":"萧立之","id":132170,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平仄仄，仄仄平平仄仄平。","仄仄平平平仄仄，仄平平仄仄平平。"],"paragraphs":["蛰龙初动雨峥嵘，黄浊连宵与树平。","路入峡头天一握，梦回蓬背月三更。","江村无复鱼盐市，客饭初尝菌蕨羹。","小泊桥南沽斗酒，一街灯火灌婴城。"],"title":"赴官舟中"}
