{"author":"陈普","id":161449,"strains":["平平仄平仄，仄仄平○仄。","平平仄仄仄，平平平仄仄。","平仄仄仄○，？仄仄仄仄。","仄仄平平仄，仄仄仄○仄。","仄仄仄平○，平平平平仄。","仄仄仄仄仄，仄仄平平仄。","仄平平仄平，仄平仄○仄。","仄平平仄平，仄仄平仄仄。"],"paragraphs":["儿童恨芳草，不识春长在。","箪瓢乐不断，焉知颜发改。","黄鹤雅入听，𫛸鴂亦可罪。","混沌何曾死，拱璧莫轻碎。","野马恣流行，游丝无罣碍。","太极物物一，乐事频年再。","缅怀良友心，不言默相对。","愿为蛩駏交，共话蝼螘戴。"],"title":"和友人韵"}
