{"author":"陈天瑞","id":155831,"strains":["平平仄平平，仄仄平平仄。","○平平仄仄，平平仄仄仄。","仄仄仄平平，仄仄○平仄。","仄仄仄平平，仄仄○平仄。","平平平平平，仄平平仄仄。","平平○仄仄，平仄平平仄。","平仄平○○，仄仄仄仄仄。","○○仄仄平，○仄平平仄。"],"paragraphs":["炎威一何骄，不有商飇惨。","苍茫云海路，飞龙不可览。","我本灌园人，昔乃从铅椠。","万事已灰心，十载空尝胆。","亭亭松篁边，小池开菡萏。","芬清泥自污，根固波徒撼。","终日哦其间，一卧寂百感。","相期晚节香，看此秋容淡。"],"title":"大暑松下卧起二首  其二"}
