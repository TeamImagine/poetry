{"author":"陆游","id":37674,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["北园西出路逶迤，荆作门扉枳缚篱。","锄麦正忙人满野，营巢未定鹊争枝。","招呼父老尝新酿，约束儿童筑坏陂。","遇兴闲行便终日，隔溪绩火已参差。"],"title":"北园篱外放步"}
