{"author":"黄庭坚","id":206696,"strains":["平平仄仄仄平平，仄平平仄仄仄平。","仄平平平仄仄平。","仄平平平仄仄平，仄○仄仄平○平。","平平平平仄仄平，仄仄仄平？仄平。","平仄○仄仄仄平，仄平仄仄仄仄平。","仄仄平平仄仄平，○○仄平仄平平。","平平仄仄仄平平，平平平平平仄平。","仄平仄平仄平平，仄仄平平仄平平。","平平仄平仄○平，○平平平仄仄平。","仄平平平仄仄平，平平○仄平平○。","平仄仄平仄平平，平仄平仄○平平。"],"paragraphs":["依山筑阁见平川，夜阑箕斗插屋椽。","我来名之意适然。","老松魁梧数百年，斧斤所赦今参天。","风鸣娲皇五十弦，洗耳不须菩萨泉。","嘉二三子甚好贤，力贫买酒醉此筵。","夜雨鸣廊到晓悬，相看不归卧僧毡。","泉枯石燥复潺湲，山川光辉为我妍。","野僧早饥不能𫗴，晓见寒谿有炊烟。","东坡道人已沈泉，张侯何时到眼前。","钓台惊涛可昼眠，怡亭看篆蛟龙缠。","安得此身脱拘挛，舟载诸友长周旋。"],"title":"武昌松风阁"}
