{"author":"韦庄","id":33083,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄平。"],"paragraphs":["极目晴川展画屏，地从桃塞接蒲城。","滩头鹭占清波立，原上人侵落照耕。","去雁数行天际没，孤云一点净中生。","冯轩尽日不回首，楚水吴山无限情。"],"title":"题盘豆驿水馆后轩"}
