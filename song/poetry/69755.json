{"author":"王炎","id":69755,"strains":["仄仄平平仄，仄平仄平仄。","平仄仄仄仄，平○仄○仄。","仄仄平平平，○仄仄平仄。","仄○仄平平，平仄仄平仄。","仄平仄仄平，平平仄仄仄。","仄仄平仄平，仄平仄○仄。","仄仄仄仄仄仄平，平平仄仄平平平。","平平仄仄仄仄仄，仄仄平平平仄平。","平平仄仄仄平仄，仄仄平平平仄平。","平平仄仄○平仄，仄平仄仄平平平。"],"paragraphs":["羽客家何在，翠微有仙躅。","谁谓绛阙远，功行要纯熟。","小筑开壶天，燕坐媚幽独。","室中阅丹经，檐外养修竹。","竹清不受尘，人清不受俗。","意甚珍惜之，命名以苍玉。","此玉可种不可餐，檀栾秀色青于蓝。","琅玕碧树未足贵，直节虚心同岁寒。","风前历历戛球磬，雪里珊珊鸣珮环。","他年化作苍龙去，紫霄直上追鸾骖。"],"title":"题苍玉轩"}
