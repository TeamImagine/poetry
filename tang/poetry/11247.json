{"author":"刘禹锡","id":11247,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["宋日营阳内史孙，因家占得九疑村。","童心便有爱书癖，手指今余把笔痕。","自握蛇珠辞白屋，欲凭鸡卜谒金门。","若逢广坐问羊酪，从此知名在一言。"],"title":"送周鲁儒赴举诗"}
