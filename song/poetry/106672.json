{"author":"程公许","id":106672,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["梦想云端路屈盘，幽寻今果到云端。","三间矮屋烟霏拥，一片闲情宇宙宽。","土锉间搜灵药煮，天坛不遣篆香残。","谁能好事时供给，结足空山也不难。"],"title":"访云端庵居"}
