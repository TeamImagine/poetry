{"author":"苏泂","id":95708,"strains":["平平平○平仄平，仄○仄仄平平平。","仄平平○仄平仄，仄仄平仄○○平。","平平仄仄平平仄，仄仄平平仄平仄。","平平仄平仄仄○，仄仄平平仄平仄。"],"paragraphs":["青牛宫中青草生，数间老屋徒欹倾。","老人婆娑坐牛背，似怪关尹闻其名。","东来万里西游客，倚遍宫前旧时柏。","巫咸大招不可期，欲向青牛问消息。"],"title":"青牛宫"}
