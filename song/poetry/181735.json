{"author":"郑獬","id":181735,"strains":["平仄仄仄平平平，平○仄平○仄平。","仄平○仄仄平仄，仄平平仄平平平。","仄平○仄仄○仄，平○仄仄○仄平。","平平仄仄○仄仄，平平仄仄○平平。"],"paragraphs":["天子晓坐朝明光，丞相叩头三拜章。","乞还相印避贤路，愿为天子专城隍。","上恩深厚未闻可，丞相退让闻四方。","浓书大纸批圣语，鸣驺却入中书堂。"],"title":"读朝报"}
