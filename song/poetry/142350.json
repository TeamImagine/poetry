{"author":"释绍昙","id":142350,"strains":["○平仄仄○平仄，○仄仄平平仄仄。","仄仄平平仄仄平，平○平仄平平仄。","平仄平平平仄平，仄平仄仄平平平。","仄平平仄仄平仄，仄仄○平平○仄。","仄平仄仄平○仄，仄仄平平平仄仄。","仄仄仄平仄仄○，平仄仄平平仄平。"],"paragraphs":["劳生梦寐分途辙，深省一声何处发。","客系枫林半夜舟，僧敲烟寺黄昏月。","争似凌霄峰顶头，怒鲸吼彻千林秋。","饱噇眠汉不知晓，有眼如盲还听否。","我侬会得无闻性，说与头陀终不信。","不信试归撞击看，风递落花山意寒。"],"title":"示宝头陀之径山打钟"}
