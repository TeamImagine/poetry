{"author":"郑刚中","id":251874,"strains":["平○○平平仄平仄仄，平仄仄平平仄仄。","平平平仄仄平仄，仄仄平平仄仄仄。","平平平平仄○平，仄仄平平○仄仄。","仄平仄仄仄平仄，仄仄平平平平仄。","平平仄仄仄平平，平仄平平仄平仄。","平平平○仄平平，平仄平平仄平仄。","仄○仄仄平平仄，仄仄平○○平仄。","平平仄仄仄平仄，仄仄○平仄平仄。","平平仄仄平仄平，仄仄平平仄平仄。"],"paragraphs":["吾闻县官渔海鱼不出，捐以予民鱼乃复。","天之生物岂无意，殆欲怜贫补不足。","吾家元无二顷田，卒岁何人分半菽。","小园自幸有余地，背负经书刀锄𣃁。","年来种植类櫜驼，随手髙低便新绿。","魁然瓜芋塞区肥，无数桃梅压枝熟。","既收弄暖开须麦，又摘多穰过拳粟。","虽无蓄积累瓶盎，采掇犹能饫肠腹。","天于此圃非偶然，坐作山居野人禄。"],"title":"家有小园比他处果蓏倍登或问郑子何术致此告之曰汉武帝使海上县官亲渔鱼皆不出其后捐以予民则鱼复来因知天之生物本以惠济穷民彼富足者不可兼而得也吾贫甚矣安知造物者不以是少私之耶戏为一诗"}
