{"author":"刘过","id":82725,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄仄平仄仄，平平仄仄仄平平。"],"paragraphs":["既无文彩又颠狂，五十余年梦一场。","错认我为林子晦，也教人唤贺知章。","樽前鹤翅从谁舞，老去槐花尚自忙。","船解酒醒人不见，长江万里水茫茫。"],"title":"舟次富池寄九江诸公"}
