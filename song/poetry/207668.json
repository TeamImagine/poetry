{"author":"黄庭坚","id":207668,"strains":["平仄仄平仄，仄仄仄平仄。","平仄平平仄，○○仄平仄。","仄○仄仄平，仄仄○仄仄。","仄平○○平，仄仄仄平仄。","平平仄平平，仄仄仄平仄。","仄仄仄仄平，仄仄仄仄仄。","仄平平仄平，平仄仄平仄。","平平仄平平，仄仄○仄仄。"],"paragraphs":["廉蔺向千载，凛凛若生者。","曹李虽无恙，如沈九泉下。","短长略百年，共是过隙马。","事来磨其锋，意气要倾泻。","风云灭须臾，草木但春夏。","唯此一物灵，不可藉外假。","誉髦天下才，西伯本心化。","君无诮斯文，可以观大雅。"],"title":"观道二篇  其二"}
