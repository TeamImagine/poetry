{"author":"林希逸","id":119894,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["两朝人物号耆英，九折崎岖亦饱经。","几度拂衣心似石，重来曳履发如星。","争名可是因文字，转臂堪嗟失典刑。","何处藏山犹有史，悲笳幽咽若为听。"],"title":"赵虚斋挽诗  其一"}
