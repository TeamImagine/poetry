{"author":"戴昺","id":117773,"strains":["平仄平平仄仄平，平平仄仄仄平平。","仄平平仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["生长由来接社枌，台山越水偶中分。","一朝倾盖便知我，千里携家得傍君。","风厚大鹏培怒翼，天寒征雁拆同群。","折梅相送齐山路，愁绝江东日暮云。"],"title":"送陈竹屋提干东归"}
