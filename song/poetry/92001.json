{"author":"释居简","id":92001,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平仄仄平。"],"paragraphs":["浮俗伽梨水上萍，池塘密密蔽澄明。","疏开堂印邀麾节，袖出台缄救劓黥。","才办买山钱未了，又营捩鼻木随行。","悬知不是缁云福，讵敢忘忧衒独清。"],"title":"寄王平江侍郎  其二"}
