{"author":"释慧空","id":10055,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["足疾三年只杜门，孤怀如月耿朝昏。","同风不昧古人意，此道当期老者论。","露地白牛纯到角，雪山香草细和根。","苏州未解吾家事，夜对高僧无一言。"],"title":"和刘天常见寄"}
