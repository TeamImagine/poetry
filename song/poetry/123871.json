{"author":"王柏","id":123871,"strains":["平平○仄仄，平平平平平。","平平仄仄仄，平仄平平平。","仄仄仄仄仄，仄仄平平平。","仄平仄平仄，平仄平平平。","仄仄仄仄仄，仄仄平平平。","仄○仄○仄，仄仄平仄平。","平平平仄仄，仄仄○平平。","平平仄仄仄，平平仄平平。","仄仄仄仄仄，仄仄平仄平。","平仄平仄仄，仄仄平仄○。","仄仄平仄仄，○○平仄平。","平平仄仄仄，平平仄平平。","平平仄平仄，仄仄平平平。","仄仄平仄○，○○平○○。","平平仄平仄，仄平仄平平。","平平仄仄仄，平仄平平平。","○仄平○○，仄○○○平。","平仄仄仄仄，平平仄仄平。","仄仄仄？仄，仄平平仄平。","仄仄平仄仄，仄平平仄平。"],"paragraphs":["皇天分四序，春生而秋成。","春风焕九野，秋气呈清明。","万物一以实，物物含生生。","我公秉元化，全体涵金晶。","义概抱宇宙，智略吞群英。","五行互相制，自昔谁去兵。","狂酋干帝纪，赤舄司专征。","神谋运玉帐，灵旗绕毡营。","韅靷鞅靽备，广距甄角精。","残丑肝胆破，束手祈受盟。","肃肃荆楚浄，汤汤江汉清。","东西亘万里，齐民竞春耕。","归来辅皇极，一稔舒群情。","翼翼周鼎重，亹亹宸虑轻。","前星燿垣象，德星萃神京。","旗常伟实纪，前史辞虚声。","当此秋正中，角亢迎长庚。","于赫衮绣瑞，绵绵彩绶荣。","玉露滴𫛛鹊，珥貂宣宝觥。","陛下千万岁，与公同太平。"],"title":"寿秋壑"}
