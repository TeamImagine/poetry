{"author":"朱淑真","id":245866,"strains":["平平仄仄仄平平，平仄平平仄仄平。","平仄仄平仄仄仄，平平平仄仄平平。","仄平仄仄平平仄，仄仄平平仄仄平。","仄仄仄仄平仄仄，平平仄仄仄平平。"],"paragraphs":["黄锺应律好风吹，阴伏阳升淑气回。","葵影便移日长至，梅花先趁小寒开。","八神表日占和岁，六琯飞葭动细灰。","已有岸旁迎腊柳，参差又欲领春来。"],"title":"冬至"}
