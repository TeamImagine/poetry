{"author":"僧齐己","id":1649,"strains":["平仄○，仄仄○，○平平，仄仄仄。","仄仄平平仄仄○，平平仄仄平平仄。","平仄○平平仄平，平平仄仄○平平。","仄○平仄○平平，平平仄仄平平平。","○平仄仄平平仄，仄仄平平仄○仄。"],"paragraphs":["身不沈，骨不重，驱青鸾，驾白凤。","幢盖飘飘入冷空，天风瑟瑟星河动。","瑶阙参差阿母家，楼台戏闭凝彤霞。","五三仙子乘龙车，堂前碾烂蟠桃花。","回头却顾蓬山顶，一点浓岚在深井。"],"title":"杂曲歌辞 升天行"}
