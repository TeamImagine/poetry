{"author":"范成大","id":43322,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["郊庙熙成霈率滨，罪如猾夏亦维新。","边烽已却来南虏，使节犹烦第一人。","遥想穹庐占汉月，便呼重译布唐春。","单于若问公家世，说与麒麟画老臣。"],"title":"送洪内翰使虏二首  其一"}
