{"author":"韩琦","id":101019,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["许公亭馆压通津，强率羸躯接会宾。","万陇得苗经饱雨，满车余粟有归民。","退花杏小惊春晚，系马蔬柔辨食珍。","风伯入谗憎乐事，怒号终日走埃尘。"],"title":"会食许公亭"}
