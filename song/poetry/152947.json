{"author":"汪梦斗","id":152947,"strains":["仄仄仄平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄平○。","平仄仄平仄，平平仄仄平。","平平仄平仄，平仄仄平平。","仄仄平○仄，仄平○仄平。","平平平仄仄，平仄仄平平。","仄仄仄平仄，平平仄○○。","仄平仄仄○，仄仄仄平平。","仄仄平平仄，○平仄仄平。","○平仄平仄，平仄仄○平。"],"paragraphs":["建邺古都会，东南气势雄。","宣流分汉使，礼乐有周公。","自是通儒术，元非急治功。","一江秋色外，九郡月明中。","云泽遍田里，声华彻昊穹。","藩方小盘薄，廊庙即舂容。","力可安燕祚，学能传孔宗。","经纶方寸起，勋德古人同。","妄息五官寂，灵存万虑空。","井寒那起浪，木静不惊风。","定者心之主，行兮用以充。","苍生望霖雨，宁久蛰泥龙。"],"title":"上宣副定甫十二韵"}
