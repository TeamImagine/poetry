{"author":"姚合","id":19848,"strains":["仄平平仄平，仄仄平平平。","平○仄仄仄，仄仄○平平。","平平仄仄平，仄仄平仄平。","仄仄○仄○，平平仄平○。","仄仄仄仄平，仄仄仄仄平。","仄平仄仄仄，平仄○○平。","仄仄○仄平，仄仄仄仄○。","仄○仄平仄，平仄平仄平。","仄平仄平平，○○仄平平。","仄仄仄仄仄，○仄平平平。","仄平平平平，仄仄平平平。","仄平仄仄平，平仄○仄平。","仄平仄仄仄，仄仄平平平。"],"paragraphs":["我尝游太湖，爱石青嵯峨。","波澜取不得，自后长咨嗟。","奇哉卖石翁，不傍豪贵家。","负石听苦吟，虽贫亦来过。","贵我辨识精，取价复不多。","比之昔所见，珍怪颇更加。","背面淙注痕，孔隙若琢磨。","水称至柔物，湖乃生壮波。","或云此天生，嵌空亦非他。","气质偶不合，如地生江河。","置之书房前，晓雾常纷罗。","碧光入四邻，墙壁难蔽遮。","客来谓我宅，忽若岩之阿。"],"title":"买太湖石"}
