{"author":"张嵲","id":9103,"strains":["仄仄平平仄仄平，平平仄仄仄平平。","仄平仄○平平仄，仄仄仄平平仄平。","平仄平平○仄仄，平平仄仄仄○平。","仄平仄仄平平仄，平仄平平仄仄平。","仄仄平平平仄○，平平○仄仄平○。","平平平仄平平仄，仄仄平○○仄平。"],"paragraphs":["独见凉蟾欲上时，西园爽气溢清池。","坐欣万顷潮方满，欲举一杯谁与持。","虚阁排云空窈窕，青山绕郭自参差。","气澄象表轮逾迥，光泛高林影骤移。","一岁佳时今鹜过，谁家横笛未休吹。","城乌何事翻飞急，不学鹪鹩占一枝。"],"title":"和李少卿"}
