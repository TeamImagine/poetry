{"author":"王光庭","id":45451,"strains":["平○仄平平，平平平仄平。","仄平平仄仄，平仄仄○平。","仄仄○平仄，平平平仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","仄平平仄仄，平仄平平平。"],"paragraphs":["贤相德符充，朝推文武雄。","海波先若镜，关草豫从风。","钺助将军勇，威成天子功。","琼章九霄发，锡宴五衢通。","玉辗龙盘带，金装凤勒骢。","虎貔纷儗儗，河洛振熊熊。","戈剑千霜白，旌旗万火红。","示刑夷夏变，流惠鬼方同。","寇息军容偃，尘销朔野空。","用师敷礼乐，非是为獯戎。"],"title":"奉和圣制送张说巡边"}
