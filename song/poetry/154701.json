{"author":"董嗣杲","id":154701,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["谁舍尘身石骨巅，浮屠突兀拂霄躔。","方隅端拱明离位，梯级髙营石晋年。","土穴有龙嘘重雾，草庵无衲坐空禅。","虚危直视烟霞路，镗鞳风铃到处传。"],"title":"南髙峰塔"}
