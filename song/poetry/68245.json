{"author":"石介","id":68245,"strains":["平平仄平仄，仄平仄仄平。","仄仄仄仄平，仄仄仄仄平。","平平平仄○，仄仄平平平。","平仄仄仄仄，平平平平平。","平平仄仄仄，仄仄仄平○。","仄平○仄仄，仄仄平仄平。","仄仄平仄仄，仄平仄仄平。","仄仄仄仄仄，仄仄仄仄○。","仄仄平平平，仄○平仄平。","仄平仄仄平，仄仄平仄○。","仄平平仄平，仄平平平平。","仄仄仄仄仄，平仄仄平平。","平平仄仄仄，仄平仄仄○。"],"paragraphs":["潮阳瘴烟黑，去京路八千。","吏部有大功，得罪斥守藩。","朝冲江雾行，夜枕江涛眠。","蛟蜃作怪变，时时攀船舷。","鱼龙吐火焰，往往出波闲。","故为相恐怖，倏忽千万端。","道在安可劫，处之自晏然。","我乏尺寸效，月食二万钱。","自请西南来，此行非窜迁。","蜀山险可升，蜀道高可缘。","上无岚气蒸，下无波涛翻。","步觉阁道稳，身履剑门安。","惟怀吏部节，不知蜀道难。"],"title":"蜀道自勉"}
