{"author":"程俱","id":235382,"strains":["平平○平平，仄仄平仄仄。","平○仄平平，○仄仄平仄。","仄○平仄平，仄仄平○仄。","平平仄仄平，仄仄平仄仄。","平平平仄仄，平仄仄仄仄。","仄仄仄仄平，平平仄平仄。"],"paragraphs":["危心如危弦，未断先凛凛。","风庭忽知秋，中夜不安枕。","力行无远涂，积缕成重锦。","男儿未盖棺，雅志安得寝。","荣衰非所念，身世固已审。","亦复羡久生，聊为老篯饮。"],"title":"蔡州叶翰林寄示近诗次韵八首 九日雨中对菊忽忽块坐用雨中对花韵三首 其三"}
