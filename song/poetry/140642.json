{"author":"姚勉","id":140642,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["有客来从仕国中，多时竹马闹儿童。","争言记壁崔斯立，今属诗家姚武功。","一节清如金掌露，十分明似水晶笼。","先声已好为官易，飞鹗联翩遇顺风。"],"title":"奉饯万安赞府兄长之官  其一"}
