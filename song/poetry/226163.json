{"author":"洪炎","id":226163,"strains":["仄仄仄平仄，平平仄平仄。","平平仄仄仄，仄仄仄平仄。","平仄仄平仄，平平仄○仄。","平平仄平平，仄仄平仄仄。","仄仄仄平平，○平平平仄。","平平仄仄平，仄仄仄平仄。","仄仄平平平，○平仄平仄。","仄平仄仄○，平仄仄○仄。","○平平平仄，仄仄平仄仄。","仄平仄平仄，仄仄平仄○。","仄平仄平仄，仄仄平○仄。","平仄平平平，仄○仄平仄。","仄平仄仄平，仄仄平仄仄。","仄平仄平仄，仄仄仄平仄。","仄仄○仄平，仄○仄平仄。"],"paragraphs":["浥露出南郭，遵涂眄西岭。","幽寻不惮远，陟𪩘造殊境。","悬瀑泻天路，高斋跨参井。","麻姑固神人，上下凌倒景。","逸驾不容追，遗踪抟尘影。","仙坛独岿然，藓蚀此山顶。","古屋鸣鸺鹠，污池浴蛙黾。","葛颜有异闻，源委邈难省。","空余丰碑字，欻若猊骥骋。","永言赏心遇，所乐尘务屏。","濯缨欲师孔，斲鼻还思郢。","安得斯人徒，置论挈裘领。","圣真岂远而，炯炯金在矿。","九渊孕明月，七返閟神鼎。","至道如可求，汲深愿修绠。"],"title":"游麻姑山仙都观"}
