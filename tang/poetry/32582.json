{"author":"吴融","id":32582,"strains":["平平平，仄平平，○平仄仄平平○。","平仄平仄平平仄，平平仄仄平平平。","仄平平仄，仄平平平。","平平仄平仄，仄仄平平平。","平平仄仄仄仄仄，○仄平平仄平仄。","平平仄仄仄平平，仄仄平平○仄仄。","○仄平平仄仄仄仄平仄，仄仄平平仄仄平仄。","平○○仄仄仄平，平仄仄仄仄平平。","仄平平仄仄仄仄，仄平平仄平平平。","平平仄平仄平仄，○平仄仄仄仄平。","仄仄仄平平○仄仄仄，○平仄仄○。","仄平平仄仄平○，仄仄平平仄仄○。","仄仄平平平仄平仄平仄，平○○平仄平仄。","仄○平平仄仄平，仄仄仄平平仄仄。","仄○平平平○平，平平仄仄平仄平。","平平仄仄平仄仄，仄仄仄仄平○平。","平平仄仄仄平仄，平仄平平仄仄平。","仄仄○平仄平仄，平平平仄平○仄。","仄平平仄仄平平，平平平仄○平仄。","仄仄平○仄仄平，仄平仄仄平○仄。","仄平仄仄仄平○，平仄平平平仄○。"],"paragraphs":["风骚骚，雨涔涔，长洲苑外荒居深。","门外流水流澶漫，河边古木鸣萧森。","敻无禽影，寂无人音。","端然拖愁坐，万感丛于心。","姑苏碧瓦十万户，中有楼台与歌舞。","寻常倚月复眠花，莫说斜风兼细雨。","应不知天地造化是何物，亦不知荣辱是何主。","吾囷长满是太平，吾乐不极是天生。","岂忧天下有大憝，四郊刁斗常铮铮。","官军扰人甚于贼，将臣怕死唯守城。","又岂复忧朝廷苦弛慢，中官转纵横。","李膺勾党即罹患，窦武忠谋又未行。","又岂忧文臣尽遭束高阁，文教从今日萧索。","若更无人稍近前，把笔到头同一恶。","可叹吴城城中人，无人与我交一言。","蓬蒿满径尘一榻，独此闵闵何其烦。","虽然小或可谋大，[嫠]妇之忧史尚存。","况我长怀丈夫志，今来流落沧溟涘。","有时惊事再咨嗟，因风因雨更憔悴。","只有闲横膝上琴，怨伤怨恨聊相寄。","伯牙海上感沧溟，何似今朝风雨思。"],"title":"风雨吟"}
