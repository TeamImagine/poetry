{"author":"王阮","id":77796,"strains":["仄平仄仄仄平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["往来定是一年一，时节长逢三月三。","天气未佳宜且住，树犹如此我何堪。","花飞与客浑无与，酒好招人只自惭。","安得惠风和畅景，与君方櫂看淮南。"],"title":"上巳日雁叉阻风呈宋彦起一首"}
