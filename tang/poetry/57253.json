{"author":"岑参","id":57253,"strains":["仄○平平平平仄，平平仄仄仄○仄。","仄仄仄仄仄仄平，○仄仄平○○平。","仄仄平仄平仄仄，○○仄仄平平仄。","平平仄仄平仄平，仄○平平○仄仄。","平仄仄○平仄平，平仄平平平仄平。","仄平仄仄平仄仄，仄平仄仄平平平。","仄平仄仄平平仄，○仄仄平仄平仄。","仄平平平平仄平，仄仄平仄平平仄。"],"paragraphs":["侧闻阴山胡儿语，西头热海水如煮。","海上众鸟不敢飞，中有鲤鱼长且肥。","岸傍青草常不歇，空中白雪遥旋灭。","蒸沙烁石然虏云，沸浪炎波煎汉月。","阴火潜烧天地𬬻，何事偏烘西一隅。","势吞月窟侵太白，气连赤坂通单于。","送君一醉天山郭，正见夕阳海边落。","柏台霜威寒逼人，热海炎气为之薄。"],"title":"热海行送崔侍御还京"}
