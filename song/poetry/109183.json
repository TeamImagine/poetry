{"author":"陈元晋","id":109183,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["人间寒信到阶蛩，天外清商入井桐。","孤馆无人同夜月，长年作客又秋风。","想君局促重帘底，似我栖迟逆旅中。","何事人生苦拘束，得闲来此一樽同。"],"title":"七月初十夜对月呈留粹中"}
