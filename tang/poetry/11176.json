{"author":"刘禹锡","id":11176,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["越声长苦有谁闻，老向湘山与楚云。","海峤新辞永嘉守，夷门重见信陵君。","田园松菊今迷路，霄汉鸳鸿久绝群。","幸遇甘泉尚词赋，不知何客荐雄文。"],"title":"酬令狐相公赠别"}
