{"author":"元稹","id":14657,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["西江流水到江州，闻道分成九道流。","我滴两行相忆泪，遣君何处遣人求。","除非入海无由住，纵使逢滩未拟休。","会向伍员潮上见，气充顽石报心雠。"],"title":"相忆泪"}
