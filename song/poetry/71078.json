{"author":"辛弃疾","id":71078,"strains":["仄平○○平，仄仄仄○仄。","平平平平平，仄仄仄平仄。","平平平仄仄，仄平仄平仄。","平平仄仄平，仄○仄○仄。","仄平仄仄平，平仄仄平仄。","平平仄平仄，平平仄平仄。","平仄仄平仄，仄仄平○仄。","仄仄平仄平，平仄仄仄仄。","仄仄仄平平，平仄仄仄仄。","平平平○仄，平平仄平仄。","仄仄○仄平，○平○仄仄。","仄平仄平平，平仄仄仄仄。","仄平平○○，仄仄仄平仄。","平仄仄平仄，仄仄仄仄仄。","仄平平仄仄，仄仄仄仄仄。","仄○平平平，仄○平仄仄。","平平平仄仄，仄仄仄平仄。","仄平○仄平，仄○仄平○。","仄○仄平仄，平仄仄平仄。","仄仄仄仄仄，仄仄仄仄仄。","仄仄平仄平，○仄平仄仄。","仄平仄仄仄，仄仄仄平仄。","○平仄仄仄，仄平仄平仄。","仄仄仄○平，仄仄平仄仄。","平仄平平平，平仄平○仄。","仄○平仄仄，仄仄仄平仄。","仄平平平仄，平仄平平仄。","平○平平仄，仄平○仄仄。"],"paragraphs":["两峰如长喉，有石鲠其内。","千金随侯珠，磊落见微颣。","何言西子美，捧心作颦态。","夷齐立着肩，欲间使分背。","小亏或大全，知恶及真爱。","堂堂老充国，荒寻得幽对。","朝夕与山语，俯仰弥三载。","谓我知子心，茅塞厌荟薱。","有美玉于斯，雕琢那可废。","芝兰生当户，虽芳亦芟刈。","邑有从事贤，闻之重慷慨。","太清点浮云，谁令久滓秽。","指挥俄顷间，急雨破春块。","开豁喜新辟，偪仄忘旧碍。","得非神禹手，勇凿耻不逮。","又如持金篦，刮膜生美睐。","渠言农去草，见恶佩前诲。","主人吟古风，格调剧清裁。","我评此章句，真是杜陵辈。","入蜀脚未定，欲掷石笋退。","火与金水同，其石为铄焠。","劝君莫放手，玉石恐俱碎。","累然颈下瘿，割之命随溃。","此石幸胜之，此举君勿再。","姑置毋多谈，俱想增胜槩。","会当携酒去，物理剖茫昧。","此邦刘知道，光焰文章在。","今将清风峡，与岩传百代。"],"title":"和赵晋臣敷文积翠岩去颣石"}
