{"author":"孙觌","id":238962,"strains":["仄仄平平仄，平平仄仄平。","仄平○平仄，仄仄仄平平。","仄仄平平○，平平仄仄平。","仄○平仄仄，仄仄仄○平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","平平仄仄仄，○仄仄平平。"],"paragraphs":["日上千峰乱，风涵万壑秋。","两崖折天罅，一水涨岩幽。","绝岸飞桥过，寻源秉炬游。","倚空翘翠葆，漱石走苍虬。","老树搀天立，奔云接地流。","壮怀开浩荡，病骨耸飕飗。","皓首殊方去，清尊尽日留。","无人与说似，胜事满南州。"],"title":"礲岩"}
