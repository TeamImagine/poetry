{"author":"欧阳修","id":79023,"strains":["仄仄仄仄○，平平仄平平。","○仄仄平仄，平平仄平○。","平平仄仄仄，仄仄仄平○。","仄仄仄仄仄，仄平平仄仄。","平○仄仄平，平平仄○平。","仄仄仄平平，仄仄平○平。","仄仄仄仄仄，仄○仄平平。","仄仄仄○仄，仄平仄平平。","平平平平仄，仄仄仄○○。","仄仄仄平○，○○○仄○。","平平平仄仄，仄仄仄平○。","仄平仄平仄，平平仄平平。","平平○平仄，○○仄仄○。","仄平仄仄○，○仄○平平。","平平仄平仄，仄仄平仄平。"],"paragraphs":["猛虎白日行，心闲貌扬扬。","当路择人肉，罴猪不形相。","头垂尾不掉，百兽自然降。","暗祸发所忽，有机埋路傍。","徐行自踏之，机翻矢穿肠。","怒吼震林丘，瓦落儿堕床。","已死不敢近，目睛射余光。","虎勇恃其外，爪牙利钩铓。","人形虽羸弱，智巧乃中藏。","恃外可摧折，藏中难测量。","英心多决烈，自信不猜防。","老狐足奸计，安居穴垣墙。","穷冬听冰渡，思虑岂不长。","引身入扱中，将死犹跳踉。","狐奸固堪笑，虎猛诚可伤。"],"title":"猛虎"}
