{"author":"王洋","id":251270,"strains":["平平仄○平仄平，平平仄○平仄平。","平平仄仄仄平仄，平仄平仄仄仄平。","仄○仄仄仄仄仄，平仄○仄○平平。","平平仄仄仄平仄，平平仄仄平平平。","平平仄平平○仄，仄仄仄仄○平平。","仄平仄仄仄仄仄，仄平仄仄平仄平。","平平平仄仄平仄，仄仄仄仄平仄○。","仄平仄仄仄仄仄，仄仄○仄平平平。","仄○平平仄仄仄，平仄平仄仄平仄。","仄平仄仄仄平平，仄仄平平仄平仄。","仄平仄平平仄仄，仄仄平平仄平仄。","仄平平仄仄仄平，仄仄○平○仄仄。"],"paragraphs":["吴山草长春暖时，吴人髻中金卷箷。","家家馈荐作寒食，贫富丰俭要适宜。","富兼庶品助取醉，贫得胜具兼哦诗。","金缾玉箸固华丽，雕章缋句真瑰奇。","西溪友生居占野，不务结屋留园葵。","岁时供给不外索，野花满院蔬本肥。","今朝怀我寄余剂，色照匕箸光陆离。","我惭此腹负此物，但用当肉无它辞。","旧闻书生饭不足，朝暮虀盐只充腹。","劝餐齿颊杂宫商，若比哥舒荐梁肉。","我歌短章持报辱，恐子诗成费追逐。","好音佳惠不敢虚，寄以离骚三十六。"],"title":"又谢丁执中寄黄龙菜"}
