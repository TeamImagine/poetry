{"author":"梅尧臣","id":46839,"strains":["仄平平平仄，仄仄平平平。","平平仄仄平，平仄仄平○。","平○○平平，仄仄○平平。","仄平仄平平，仄仄平平平。","平平仄仄平，仄平平○平。","○○仄○仄，仄仄仄？？。"],"paragraphs":["旧居苕溪上，久客咸阳东。","归来得虎符，驰马向巴中。","歌将听巴人，舞欲教渝童。","况尝善秦声，乐彼渝人风。","忠州白使君，竹枝辞颇工。","行当继其美，贡葛勿匆匆。"],"title":"送张子野屯田知渝州"}
