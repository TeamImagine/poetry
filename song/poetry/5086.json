{"author":"释正觉","id":5086,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄仄平平仄仄。","平仄仄平平仄仄，仄平平仄仄平平。"],"paragraphs":["空岩俨若虎头苍，云腻岩前草木光。","竹吐锦萌春雨饱，松含黄粉野吹香。","石床蟠足散征倦，道境洗心聊坐忘。","投饭上方兰若去，未能痴学顾长康。"],"title":"过虎头岩"}
