{"author":"和凝","id":44396,"strains":["平平仄仄平平仄，平仄平仄○平。","仄平○仄仄平平，仄平平仄仄○平。","平仄仄平平仄仄，仄平平仄平平。","○平仄仄仄平平，平○平仄仄平○。"],"paragraphs":["披袍窣地红宫锦，莺语时转轻音。","碧罗冠子稳犀簪，凤凰双飐步摇金。","肌骨细匀红玉软，脸波微送春心。","娇羞不肯入鸳衾，兰膏光里两情深。"],"title":"临江仙 二"}
