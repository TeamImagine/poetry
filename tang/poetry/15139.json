{"author":"白居易","id":15139,"strains":["○仄仄仄仄，平仄仄平仄。","平平仄平仄，仄仄平平仄。","平平仄仄仄，仄仄平平仄。","○仄仄仄平，平平仄平仄。","平仄仄平仄，平平仄○仄。","仄仄仄仄○，平仄平平仄。","平○平○仄，平仄平仄仄。","平仄平仄仄，平平仄仄仄。","仄平平仄平，○仄平平仄。"],"paragraphs":["空腹一盏粥，饥食有余味。","南檐半床日，暖卧因成睡。","绵袍拥两膝，竹几支双臂。","从旦直至昏，身心一无事。","心足即为富，身闲乃当贵。","富贵在此中，何必居高位。","君看裴相国，金紫光照地。","心苦头尽白，才年四十四。","乃知高盖车，乘者多忧畏。"],"title":"闲居"}
