{"author":"陆文圭","id":165914,"strains":["仄仄仄仄平，平○仄平仄。","平平平平平，仄仄仄平仄。","仄平仄仄平，仄仄仄○仄。","仄平平仄仄，仄仄仄仄仄。","仄平平仄平，仄仄平仄仄。","仄平仄仄仄，仄仄○仄仄。","仄仄仄仄平，平仄仄平仄。","仄仄仄仄平，平平仄平仄。","仄平仄仄○，仄仄仄平仄。","仄平平仄仄，仄仄○仄仄。","○平平平仄，平仄仄○仄。","仄仄平平平，仄平平仄仄。","平仄仄仄平，仄仄仄平仄。"],"paragraphs":["髪燥始出游，心期结明主。","天方穷畸人，世不喜生语。","绝弦恨伯牙，抱璞泣和氏。","独怜身皓皓，不救俗靡靡。","竞趋声利途，孰蹈仁义轨。","寘之勿复道，作者敦窃比。","婺女宝气明，箕尾德星聚。","杂遝贡棘闱，高明识芝宇。","鉴衡付有司，尺度失奇士。","少需知我者，一第溷子耳。","瓠樗嗟无用，车斗可胜数。","老矣何能为，欿然徒自视。","安得善及人，共勉学为己。"],"title":"婺州傅仁贽诗求见依韵和之"}
