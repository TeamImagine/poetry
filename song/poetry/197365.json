{"author":"苏辙","id":197365,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["尺棰西来垅亩中，驱驰力尽众兵冲。","旧封独守君臣义，故国长修俎豆容。","平日军声同破竹，少年心事喜摧锋。","锦衣眷恋多乡思，肯顾田家社酒醲。"],"title":"和李公择赴历下道中杂咏十二首 宿迁项羽庙"}
