{"author":"吕陶","id":186237,"strains":["仄仄平平仄，平○仄仄平。","平平平仄仄，仄仄仄平平。","仄仄平○仄，平平仄仄平。","仄平平仄仄，仄仄仄平○。","平仄平平仄，平平仄仄平。","仄平平仄仄，平仄仄平平。","仄仄平○仄，平平仄仄○。","平平仄平仄，平仄仄平平。","仄仄○平仄，平平仄仄平。","仄平平仄仄，仄仄仄平平。"],"paragraphs":["切慕真仙理，能收至静心。","纷华虽尔共，势利莫吾侵。","造化归三鼎，逍遥托五禽。","一言平物我，万事委浮沈。","研味经翻玉，吁嗟砾变金。","太霞方梦想，流水漫光阴。","得郡情应乐，休官志已深。","遐飞脱尘网，髙视笑蹄涔。","旧德淹卿寺，清风耸士林。","却忧公议在，未易解朝簪。"],"title":"送茹世美少卿"}
