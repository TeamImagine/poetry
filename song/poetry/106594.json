{"author":"程公许","id":106594,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["我生恨不际休嘉，浩荡忧思未有涯。","书剑伴人常作客，氍毹暖梦暂还家。","葭灰渐喜回阳律，麦陇时须润雪花。","休沐许宽书檄绕，静中较似日长些。"],"title":"和冯洁己节夜见过二首  其一"}
