{"author":"王炎","id":69860,"strains":["仄仄○○平仄仄，平仄平平仄平仄。","仄平仄仄平仄平，仄平平平○仄仄。","平平平仄仄仄平，平平仄仄平仄仄。","平平仄仄平平○，平仄平平平○平。","仄仄平平仄平仄，仄仄平平平仄平。","○仄仄平平仄仄，仄仄平平仄平仄。"],"paragraphs":["寤寐闲思畴昔事，来往于怀日凡几。","伯鸾不可无孟光，岂为青眉并玉齿。","阿咸今与我不同，蛩蛩得草鱼得水。","流苏帐暖双杯行，春近梅妆香更清。","试唱刘郎竹枝曲，道是无晴还有晴。","长夜老夫方独坐，手把楞伽对灯火。"],"title":"秀叔和章自言及再娶之事用元韵戏答之"}
