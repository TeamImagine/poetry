{"author":"方岳","id":127583,"strains":["仄仄平平仄仄平，平平平仄仄平平。","仄平仄仄仄平仄，仄仄平仄仄仄平。","平仄平平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["白玉为堂月一栏，何如茅屋雪中看。","笑堪索否便堪醉，盟可寻欤不可寒。","枝北春风惊婉娩，江南烟雨几悲酸。","清香吹落骚人手，墨妙笔精并二难。"],"title":"约刘良叔观苔梅  其四"}
