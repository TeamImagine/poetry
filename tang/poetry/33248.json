{"author":"韦庄","id":33248,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["雨花烟柳傍江邨，流落天涯酒一樽。","分首不辞多下泪，回头唯恐更消魂。","我为孟馆三千客，君继宁王五代孙。","正是中兴磐石重，莫将憔悴入都门。"],"title":"江南送李明府入关"}
