{"author":"苏辙","id":197274,"strains":["仄仄平平平仄平，仄平平仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["岁月飘然风际烟，紫萸黄菊又霜天。","莫思太室杉松外，且醉青州歌舞前。","杯酒追欢真一梦，天涯回望正三年。","近来又欲东观海，听说毛诗雅颂篇。"],"title":"和青州教授顿起九日见寄"}
