{"author":"苏轼","id":194466,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["二年相伴影随身，踏遍江湖草木春。","擿石旧痕犹在眼，闭门高节欲生鳞。","畏途自卫真无敌，捷径争先却累人。","远寄知公不嫌重，笔端犹自斡千钧。"],"title":"乐全先生生日以铁拄杖为寿二首  其二"}
