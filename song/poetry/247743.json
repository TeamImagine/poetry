{"author":"朱弁","id":247743,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["浚都同聚读书萤，楚岸春风忆送行。","三十年前初识靣，四千里外更关情。","出疆我亦徒劳尔，入仕君今何似生。","旅雁相逢须一问，要从邮上得新声。"],"title":"忆锺离濬"}
