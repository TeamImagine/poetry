{"author":"秦观","id":210118,"strains":["仄仄仄平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄仄仄，平仄仄平○。","平仄○平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平平仄平仄，平仄仄平平。","平仄平○仄，平平仄仄平。","仄○平仄仄，平仄仄平平。","平仄平平平，平平仄仄平。","仄平○仄仄，平仄仄平平。","仄仄仄平仄，平平平仄平。","平平平仄仄，○仄仄平平。"],"paragraphs":["岁晚倦城郭，联骖度嶪峨。","天黄云脚乱，村黑鸟翎讹。","潦水侵生路，晴天落慢坡。","澄江练不卷，温井鉴新磨。","渔火分星远，沙鸥散点多。","霸祠题玉箸，龙窟受金波。","琬琰存吴事，儿童记楚歌。","孤龛瘦居士，双塔老头陀。","飞鼠鸣深穴，胡蜂结巧窠。","晚参圆白足，昏梵礼青螺。","云驭沉荒游，仙舂没浅莎。","杖藜从莫逆，谈笑入无何。","惨淡日连雾，萧骚风转阿。","华清俄梦断，回首失烟萝。"],"title":"还自汤泉十四韵"}
