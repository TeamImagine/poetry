{"author":"章甫","id":64819,"strains":["仄○仄仄平平平，仄仄仄仄平○平。","仄平仄仄仄平仄，仄仄仄平平仄平。","仄仄平仄仄平仄，仄平仄仄仄平仄。","仄平仄仄仄平平，○仄平平平仄仄。","仄仄仄平平○平，平平仄仄平平平。","平平仄平平仄仄，平平平仄平平仄。"],"paragraphs":["数间破屋城南街，坐卧一榻心如灰。","现身幻化本无住，疾病问渠何自来。","剥喙谁欤破幽寂，道人定起北山北。","齿冰骨玉两高寒，禅病诗魔俱辟易。","我倦欲眠君且归，篮舆入郭知何时。","贫家客来无准拟，为君时供鸡苏水。"],"title":"与北山长老"}
