{"author":"白居易","id":15058,"strains":["仄平平，仄平平，平平仄仄平仄平。","平仄仄平平仄仄，仄平仄仄平平平。","仄仄平平仄仄仄，○平仄仄平仄平。","平平平仄仄平仄，○仄平平仄仄平。","仄仄○平仄仄仄，平平仄仄平平平。","平仄仄仄○○仄，仄仄仄仄平平平。","仄仄平平仄平仄，仄平平仄平仄平。","平○仄平平仄仄，○○仄平○仄平。","平平仄仄仄平仄，仄仄仄平平仄平。","仄仄平○平仄仄，平平仄仄仄平平。","仄仄○平仄平仄，平平○仄仄○仄。","○平仄平仄平仄，平平仄仄平平平。","仄平仄仄仄平仄，平平仄○平仄平。","仄仄平仄○平仄，平平仄平平仄○。","仄平仄仄平○仄，平○平仄平平平。","平平平仄仄仄仄，仄平平平平仄平。","○仄仄平平○仄，平平○平仄○仄。","○平仄仄仄平平，○平仄仄平平仄。","平○平仄平平平，仄仄仄平平○平。","仄仄平平平仄仄，平○仄仄平平仄。","平平仄仄○仄平，平平仄仄平平平。","平平平，仄○仄，仄仄仄平仄仄仄。","仄仄仄平平仄仄，仄平平仄仄平平，平仄平平平仄仄。"],"paragraphs":["牡丹芳，牡丹芳，黄金蘂绽红玉房。","千片赤英霞烂烂，百枝绛点灯煌煌。","照地初开锦绣段，当风不结兰麝囊。","仙人琪树白无色，王母桃花小不香。","宿露轻盈泛紫艳，朝阳照耀生红光。","红紫二色间深浅，向背万态随低昂。","映叶多情隐羞面，卧丛无力含醉妆。","低娇笑容疑掩口，凝思怨人如断肠。","秾姿贵彩信奇绝，杂卉乱花无比方。","石竹金钱何细碎，芙蓉芍药苦寻常。","遂使王公与乡士，游花冠盖日相望。","庳车软轝贵公主，香衫细马豪家郎。","卫公宅静闭东院，西明寺深开北廊。","戏蝶双舞看人久，残莺一声春日长。","共愁日照芳难驻，仍张帷幕垂阴凉。","花开花落二十日，一城之人皆若狂。","三代以还文胜质，人心重华不重实。","重华直至牡丹芳，其来有渐非今日。","元和天子忧农桑，恤下动天天降祥。","去岁嘉禾生九穗，田中寂莫无人至。","今年瑞麦分两岐，君心独喜无人知。","无人知，可叹息，我愿暂求造化力。","减却牡丹妖艳色，少回乡士爱花心，同似吾君忧稼穑。"],"title":"新乐府 牡丹芳\t美天子忧农也"}
