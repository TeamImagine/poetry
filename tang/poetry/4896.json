{"author":"韩翃","id":4896,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["绿丝帆𫄴桂为樯，过尽淮山楚水长。","万里移家背春谷，一官行府向东阳。","风流好爱杯中物，豪荡仍欺陌上郎。","别后心期如在眼，猿声烟色树苍苍。"],"title":"送齐明府赴东阳"}
