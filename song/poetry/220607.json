{"author":"邹浩","id":220607,"strains":["仄○仄仄平，仄仄仄平仄。","平平仄仄○，仄仄仄仄仄。","仄仄仄仄平，仄○仄平仄。","仄平仄平平，仄仄平平仄。","仄仄平仄平，平平仄平仄。","○仄仄仄平，仄平仄平仄。","仄仄平仄○，仄平仄仄仄。","○平仄平○，平平平仄仄。","平平仄仄平，仄仄平平仄。","仄平仄平平，○仄仄平仄。","仄平仄平平，平仄平仄仄。","仄仄平仄平，仄仄仄平仄。","○仄仄仄○，仄仄仄平仄。","仄仄仄平平，平平仄平仄。"],"paragraphs":["肇分五岳尊，上帝委奇石。","维嵩据地中，屹立万仞壁。","远与四镇殊，式应土圭测。","有人仰崇高，坐厌拘名迹。","邂逅天际来，骅骝脱车轭。","将圣祭泰山，此心岂悬隔。","扰扰尘土中，一朝复一夕。","闻君有风期，欣然双蜡屐。","焉知马足非，迥隔千峰碧。","古人亦多端，相望托幽寂。","法音动山灵，松栝惟所适。","寄径登显途，自恃捷无敌。","遗辙谅未泯，一一可游历。","借问去来人，谁堪比心迹。"],"title":"次韵世美游嵩山"}
