{"author":"白居易","id":15734,"strains":["仄仄平平仄仄平，仄平平仄仄平平。","仄仄平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["地僻山深古上饶，土风贫薄道程遥。","不唯迁客须恓屑，见说居人也寂寥。","溪畔毒沙藏水弩，城头枯树下山魈。","若于此郡为卑吏，刺史厅前又折腰。"],"title":"送人贬信州判官"}
