{"author":"林希逸","id":119325,"strains":["平平仄平平仄仄，仄平仄仄平平仄。","平平仄仄仄○○，仄平仄仄仄平仄。","仄平平仄仄平平，仄平平仄平仄仄。","仄仄平平仄仄平，平仄平平平仄仄。","○平仄仄仄平○，平平仄○平平仄。","仄平仄平仄平平，仄仄仄○平仄仄。"],"paragraphs":["华门鼠忧多唧唧，我贫不厌瓜牛窄。","痴人虎视欲眈眈，我宁老守兔园册。","莫愁龙具苦酸寒，等为蛇跗祇瞬息。","试问蓝关马不前，何似金华羊可叱。","娇羞已笑沐猴冠，卑栖那更争鸡食。","掉头一任犬狺狺，掩耳莫听猪嚄嚄。"],"title":"戏效刘苕溪十二辰歌"}
