{"author":"白居易","id":15031,"strains":["仄仄仄，仄仄平，○仄仄仄仄平○。","平○仄平仄平仄，○仄○平平仄仄。","仄平平仄平○仄，仄平仄仄仄仄平。","仄○平仄仄仄平，平平仄仄仄仄平。","仄仄仄仄平仄平，仄仄仄仄仄仄仄。","○仄仄仄仄仄平，平平仄仄平平仄。","仄仄平平仄平仄，平仄○平仄仄○。","平平仄仄○平仄，仄平仄仄仄仄仄。","○仄平○平仄仄，仄仄○平仄仄平。","仄平仄仄平平仄，仄平○仄仄平平。","仄仄平仄○仄平平仄仄仄仄仄仄，○平仄平仄仄仄。","仄平仄仄仄仄仄○平，仄平仄平平平平。","仄平仄仄仄仄仄，平仄仄平平仄平。","平仄仄，仄仄仄，仄平仄仄平平仄。","仄平仄平仄，仄平平仄平。","仄平仄仄平○仄，○仄平○仄仄平。"],"paragraphs":["七德舞，七德歌，传自武德至元和。","元和小臣白居易，观舞听歌知乐意。","乐终稽首陈其事，太宗十八举义兵。","白旄黄钺定两京，擒充戮窦四海清。","二十有四功业成，二十有九即帝位。","三十有五致太平，功成理定何神速。","速在推心置人腹，亡卒遗骸散帛收。","饥人卖子分金赎，魏徵梦见子夜泣。","张谨哀闻辰日哭，怨女三千放出宫。","死囚四百来归狱，翦须烧药赐功臣。","李𪟝呜咽思杀身含血吮创抚战士，思摩奋呼乞效死。","则知不独善战善乘时，以心感人人心归。","尔来一百九十载，天下至今歌舞之。","歌七德，舞七德，圣人有作垂无极。","岂徒耀神武，岂徒夸圣文。","太宗意在陈王业，王业艰难示子孙。"],"title":"新乐府 七德舞\t美拨乱，陈王业也"}
