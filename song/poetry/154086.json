{"author":"金履详","id":154086,"strains":["仄平？平平，平仄平平平。","仄平平仄平，仄仄○平平。","○平平平平，平仄平平平。","仄仄仄平平，仄仄仄平平。","○仄○平平，平○平平平。","○○仄平仄，平仄仄平平。","平仄仄平仄，平仄仄平○。","平平平平平，仄平仄○○。","仄仄仄平仄，仄平平仄平。","○仄仄仄仄，平平平仄○。","○平仄平平，仄仄仄平平。","平平仄平○，仄仄平？平。","仄仄仄平平，仄仄仄仄平。","平平平仄平，仄○平仄平。","仄平○平平，仄平平仄平。"],"paragraphs":["我歌逺游篇，西望心悠然。","孰能为此游，渺渺重山川。","和鸾车班班，珩佩声珊珊。","块视几邱陵，带视几流泉。","正气凝阳刚，端操凌云烟。","犹将径天地，奚独此江山。","黄鹄以为御，鸾鳯以为参。","云旗何扬扬，八龙亦蜿蜿。","一举众山小，再驰天地寛。","三驾跨八极，高驰阊阖间。","正阳以为粮，六气以为餐。","金丹毓天和，玉色頩脕颜。","俯视世蚊虻，起灭瓮盎邉。","高超凌太初，达观真后天。","愿言膏吾车，执鞭随两骖。"],"title":"逺游篇寿立斋"}
