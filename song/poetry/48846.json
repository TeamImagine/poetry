{"author":"杨万里","id":48846,"strains":["平仄仄仄平，平仄平○仄。","仄○仄平平，仄仄仄平仄。","○平仄平平，仄仄仄仄仄。","仄平仄仄仄，仄仄平平仄。","平平平仄仄，○平平仄仄。","仄仄仄仄仄，仄平仄平仄。","平○仄仄平，○平仄平仄。"],"paragraphs":["天暖酒易醺，春暮花难觅。","意行到南园，杏子半红碧。","轻风动高枝，可望不可摘。","耸肩跂一足，偶尔攀翻得。","攀条初亦喜，折条还复惜。","小苦已自韵，未酸政堪吃。","聊将插鬓归，空樽有余沥。"],"title":"折杏子"}
