{"author":"苏辙","id":197946,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["对案青山云气腾，天将隙地养无能。","窗扉迎署梅将溜，虚市无人冷欲冰。","寂默忘言惭社燕，毰毸困睡比春鹰。","深知大府容衰病，复值年来蚕麦登。"],"title":"次韵答人见寄"}
