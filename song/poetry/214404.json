{"author":"晁补之","id":214404,"strains":["○平仄仄仄○○，仄平平仄仄仄平。","仄平○平仄平仄，仄○平仄平平平。","平平平平仄仄仄，仄仄仄平平仄平。","仄平平平仄仄仄，平仄平仄○平平。","仄○仄平平仄仄仄仄，仄平仄仄平平平。","平平○仄仄平仄，平○仄仄平平平。","平平仄仄仄平仄，○仄仄仄○平平。","仄平仄仄仄仄仄，平平仄仄平平平。","○平仄仄○仄仄，仄仄平仄平平平。","平平平○仄○仄，仄仄平平仄平仄。","仄平平仄仄仄平，仄仄仄○平仄仄。","仄○平仄平平○，平平仄仄仄仄仄。","仄平仄平○仄○仄平，仄平仄仄平仄平。","平平仄仄○平仄，仄仄仄仄平平平。","平仄仄平平仄仄仄○仄，仄仄○平仄平仄。","仄仄仄平仄仄平，仄平○仄平平仄。","平平仄仄平仄仄，平仄仄平平仄仄。","仄平平仄仄仄平，仄仄仄平平仄○。","仄○仄仄仄仄平，平仄仄平○仄仄。","平平仄仄仄仄平，平平仄仄仄平平。","○平平仄○仄仄，○仄仄○平平平。","平平仄仄平○仄，平平仄仄平平仄。","仄○仄仄平平○，仄仄○平仄平仄。"],"paragraphs":["王郎见若不胜衣，眇然儒者未有奇。","我知王郎有奇处，议论涛海拏蛟螭。","由周而来逮五季，故事本朝能尽知。","不惟知之业有用，斟酌成败中无疑。","我闻昔时崔浩亦复尔，所怀百万非熊罴。","人才如此后来少，朝廷水镜区妍媸。","胡为五十尚尘土，长翮似剑犹差池。","愀然对我数白发，追风逐日无由羁。","三书自荐应不暇，五府交辟终何为。","邢侯胸中有王霸，不但游谈汉终贾。","勇于吾道一臂扶，往不畏难忧助寡。","似闻诗有云龙期，云何计出柏马下。","岂非事君难进从古然，不然富贵终在天。","堆金买玉患无玉，玉至自骇无因前。","君不见东秦逐守拙难似，木石当前以身抵。","接淅去齐未敢言，退飞过宋聊堪比。","神形自问还自答，因拙得全方至此。","少狂干世等画蛇，老罢食功同履豨。","向长毕事渐可涯，彭泽弃官从此始。","山林不着一物随，平生万卷付群儿。","收光牛背看屋壁，更不刮膜烦金𫔇。","遭时有用君当起，丹青宛转麒麟里。","我行此计无赢输，世事从来弈棋耳。"],"title":"赠王顺之歌"}
