{"author":"晁说之","id":219848,"strains":["平仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["城下之师莫问天，只将性命托忠贤。","效官三黜未为恨，闭户七奔方可怜。","虎变不宜怀犹预，龙韬岂惮费迍邅。","前村父老来相问，本望今年是好年。"],"title":"题县南庄壁"}
