{"author":"赵汝腾","id":130220,"strains":["平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["槃涧老龙埋骨久，交游得尔最知心。","诗摹海屿天风景，琴弄仙台玉笥音。","畴昔羽衣曾过我，只今石鼎又联吟。","丹成若欲归山去，恐被人间有物侵。"],"title":"赠萧高士"}
