{"author":"王之道","id":7427,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["迟日轻风过雨天，草青南陌欲生烟。","江湖节物登王鲔，村落归心起杜鹃。","已办寻芳游野寺，何当修褉泛溪船。","路逢少妇携笼去，为说蚕儿向雨眠。"],"title":"春日次韵张叔元"}
