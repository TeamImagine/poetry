{"author":"李吕","id":30356,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平平仄平。"],"paragraphs":["里闬推高足善良，不才何幸玷东床。","修容方喜超宾馆，奠雁翻成举酹觞。","晚铎飘声空有恨，酸风吹泪不成行。","诸郎头角多馀庆，褒赠行看为显扬。"],"title":"代人挽妻父号道者"}
