{"author":"韩琦","id":90933,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["三十年来契分隆，更从亲炙达真空。","明非独善诸昏破，理到无心万事通。","莫话离悰伤祖席，且留欢刻醉春风。","海棠亭下花看发，坏子胭脂点点红。"],"title":"贻崔公孺国博"}
