{"author":"杜甫","id":2710,"strains":["仄平○仄仄，平仄仄仄平。","平仄仄仄仄，平○○平平。","仄平仄仄平，平仄平○平。","仄仄仄平仄，仄○平仄平。","仄平平○平，仄仄平平平。","平平平？仄，平仄仄仄平。","仄仄仄平仄，平平仄平平。","平平仄仄仄，仄仄平平平。","仄平仄仄平，仄仄平仄平。","○仄平仄仄，平○仄平平。","平仄平仄仄，仄平仄平○。","仄仄仄仄平，仄平○仄○。","仄仄仄平仄，平平仄平平。","○平○平仄，仄仄平平平。","仄仄平仄平，○平平仄平。","仄平平平仄，平仄○平平。"],"paragraphs":["我衰更懒拙，生事不自谋。","无食问乐土，无衣思南州。","汉源十月交，天气凉如秋。","草木未黄落，况闻山水幽。","栗亭名更佳，下有良田畴。","充肠多薯蓣，崖蜜亦易求。","密竹复冬笋，清池可方舟。","虽伤旅寓远，庶遂平生游。","此邦俯要冲，实恐人事稠。","应接非本性，登临未销忧。","谿谷无异石，塞田始微收。","岂复慰老夫，惘然难久留。","日色隐孤戍，乌啼满城头。","中宵驱车去，饮马寒塘流。","磊落星月高，苍茫云雾浮。","大哉乾坤内，吾道长悠悠。"],"title":"发秦州"}
