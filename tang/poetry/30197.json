{"author":"方干","id":30197,"strains":["平仄平平仄仄平，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["湖北湖西往复还，朝昏只处自由间。","暑天移榻就深竹，月夜乘舟归浅山。","遶砌紫鳞欹枕钓，垂檐野果隔窗攀。","古贤暮齿方如此，多笑愚儒鬓未斑。"],"title":"湖北有茅斋湖西有松岛轻棹往返颇谐素心因成四韵"}
