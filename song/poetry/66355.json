{"author":"楼钥","id":66355,"strains":["平平仄仄平仄平，仄平仄仄○平平。","平平仄仄○○平，平仄仄仄○平平。","仄平平仄仄仄仄，平仄仄仄○平○。","平平平平仄仄仄，仄仄○平平仄平。","平仄仄仄仄○○，平平仄仄平○平。","平平仄○仄仄○，○仄平仄仄平平。","仄平○仄仄平仄，仄仄仄仄平平平。","仄仄平仄○仄平，平仄仄仄○平平。"],"paragraphs":["鲟黄不减鲸与鳣，逆风鼓鬣喷腥涎。","渔人不顾浪如山，谈笑坐致扁舟前。","一钩香饵不得去，何用大网相萦缠。","挥刀纷纭脔肉骨，巨口𪡋喁诚可怜。","珍鲊万瓮不论钱，头颅万里頳行肩。","星郎日参玉版禅，颇厌蔬食供盘筵。","尚书亲作孟宗寄，坐觉匕箸生春妍。","却笑多事张茂先，光怪异说空千年。"],"title":"玉版鲊次陆子元郎中韵"}
