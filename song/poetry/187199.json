{"author":"刘挚","id":187199,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风霜乌府不谋身，丞掾鸿枢号得人。","九转已欣丹换骨，一麾聊免甑生尘。","时今关陇烟云静，地古岐周气俗淳。","正恐暂均劳逸去，肯容文酒恋朱轮。"],"title":"薛景庸太丞昌朝守邠州"}
