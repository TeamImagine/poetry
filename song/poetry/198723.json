{"author":"苏辙","id":198723,"strains":["仄仄○平平，仄仄○仄○。","平平仄仄仄，仄仄仄平平。","○仄仄○仄，平平平仄平。","仄仄仄仄平，平仄平平平。","平仄仄仄○，仄仄平仄○。","平平仄平仄，仄仄平平○。","仄仄仄平仄，平平仄○○。","平平仄仄仄，仄仄仄平平。"],"paragraphs":["穉柏如婴儿，冉冉三尺长。","移根出涧石，植干对华堂。","重露恣膏沐，清风时抑扬。","我老不耐寒，怜汝堪风霜。","朝夕望尔长，尺寸常度量。","知非老人伴，可入诸孙行。","想见十年后，檐前蔚苍苍。","人来顾汝笑，诵我此诗章。"],"title":"厅前柏"}
