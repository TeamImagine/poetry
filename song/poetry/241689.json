{"author":"周紫芝","id":241689,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["白璧尝遭按剑疑，古来投分要相知。","惊人未有平生句，绝妙空贻幼妇词。","我亦去为庐阜客，君应多寄辋川诗。","来书更觉寛陈债，八节滩头上水时。"],"title":"王元东寄长篇病中未能和韵先寄此诗为谢"}
