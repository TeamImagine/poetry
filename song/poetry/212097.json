{"author":"华镇","id":212097,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["空阶昨夜响淋漓，正是东皋渴雨时。","蝼蚁未应能有感，乾坤自是本无私。","已知协气通三壤，想见嘉禾秀两岐。","更待秋冬高廪后，与君同赋誉尧诗。"],"title":"和陈承事喜雨应祈见贺"}
