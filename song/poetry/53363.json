{"author":"项安世","id":53363,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["管领孤梅近小窗，推排茗椀当壶浆。","且然入局无公事，除却申台有印章。","饭已抄经临小楷，兴余挥句落斜行。","不堪平日诗千首，刚被人求米万箱。"],"title":"次韵张部门"}
