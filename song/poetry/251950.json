{"author":"郑刚中","id":251950,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["经史何须万卷开，书多方朔反诙谐。","能言正恐迷难出，绝学方知进有阶。","角逐英雄都扫地，留传功业谩磨崖。","若无反照观心术，永堕诸尘万事乖。"],"title":"义荣见示和禅月山居诗盥读数过六根洒然但余素不晓佛法今以受持孔子教中而见于穷居之所日用者和成七首  其七"}
