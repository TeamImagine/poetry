{"author":"项安世","id":53283,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["千年故国阳春地，今日王孙尚姓熊。","坐上堂堂皆此客，云间衮衮看诸公。","题诗小苑春风里，把酒夕阳烟雨中。","莫恨来迟桃李过，绿襕衫色正葱葱。"],"title":"同舍置酒孙园招熊莘老"}
