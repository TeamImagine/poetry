{"author":"黄裳","id":204554,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["放船初向白公楼，渺渺天光簇簇洲。","绿竹岸深疑士隠，紫烟波远恐仙游。","宾朋欲散且看月，风俗虽忙犹买舟。","最好四山环绕处，一家中占五湖秋。"],"title":"泛湖"}
