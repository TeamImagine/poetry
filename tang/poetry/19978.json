{"author":"姚合","id":19978,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平平仄，平平平仄仄平平。","仄平仄仄平平仄，平仄平平仄仄平。"],"paragraphs":["遶鬓沧浪有几茎，珥貂相问夕郎惊。","祗应为酒微微变，不是因年渐渐生。","东观诗成号良史，中台官罢揖高名。","即提彩笔裁天诏，谁得吟诗自在行。"],"title":"奉和前司封苏郎中喜严常侍萧给事见访惊斑鬓之什"}
