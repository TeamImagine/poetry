{"author":"王禹偁","id":177257,"strains":["平平仄仄平，仄仄平平仄。","平仄仄平平，平平仄平仄。","仄平仄平仄，仄仄仄仄仄。","仄平仄仄仄，平仄仄平仄。","平仄仄平平，平○仄平仄。","平平仄仄仄，仄仄仄仄仄。","仄平仄平仄，平仄平仄仄。"],"paragraphs":["泠泠庶子泉，落落阳冰笔。","云气势崩垂，龙蛇互蟠屈。","峄山既劘灭，石鼓又缺失。","唯兹数十字，遒劲倚云窟。","模印遍华夷，流传耀缃帙。","书诚一艺尔，小道讵可忽。","乃知出人事，千古名不没。"],"title":"八绝诗 阳冰篆"}
