{"author":"包信","id":171888,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。","平仄平○仄，平平仄仄平。","平平○仄仄，仄仄仄○○。"],"paragraphs":["野蔓高台下，前朝记不诬。","金文翻古偈，汉字变胡书。","彩线风飘断，缃帘火烬余。","破云开白日，穿水照芙蕖。","科斗频更改，庵园几遍锄。","真门兼逸韵，两欲慕相如。"],"title":"翻经台白莲池"}
