{"author":"罗隐","id":30687,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["吴塞当时指此山，吴都亡后绿孱颜。","岭梅乍暖残妆恨，沙鸟初晴小队闲。","波阔鱼龙应混杂，壁危猿狖奈奸顽。","会将一副寒蓑笠，来与渔翁作往还。"],"title":"西塞山"}
