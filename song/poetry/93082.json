{"author":"刘宰","id":93082,"strains":["平○○仄平，仄仄仄仄平。","仄仄仄平平，平平仄平平。","平仄仄平○，平平平仄平。","○平仄平仄，仄仄平平平。","仄平仄仄仄，仄平仄平平。","○○仄平平，○○平平平。","仄平仄仄平，平○仄仄平。","平平仄仄仄，仄仄仄平平。","仄○平仄仄，仄仄仄平平。","仄仄仄仄仄，仄仄平平平。","仄仄平仄仄，仄仄平平平。","仄仄仄平平，○仄仄平平。","○平仄○仄，平仄平仄平。","仄平仄平平，仄平仄平仄。"],"paragraphs":["投闲三十年，日与木石俱。","暮景际休明，搜罗逮樵渔。","洪造赐甄收，群公交荐书。","殷勤奉明诏，婉娈辞田庐。","一寒不自揣，五穷暗揶揄。","行行步京畿，迎劳多轩车。","眼青见故人，皆叹此老臞。","形容不自惜，奈此气昏愚。","席间迷旧识，笔底误新书。","十目所共睹，一语良非虚。","傥昧知止戒，不反田园居。","去去入修门，蹇步接天衢。","深虞眩闻见，狂易滋发舒。","吁天写真情，浩歌赋归欤。"],"title":"吴门道归书怀"}
