{"author":"宋庠","id":2242,"strains":["○平平仄平，仄仄仄平仄。","仄仄仄平平，平平仄平○。","平平仄平仄，平仄平平仄。","仄仄仄仄平，平平仄平仄。","平仄平仄平，平平仄平平。","平平仄平仄，仄仄仄平○。","平仄○平仄，仄仄平平平。","平仄平仄仄，仄仄仄平平。","○平仄仄仄，仄仄平平平。","平仄仄○仄，平平平○平。","平平仄平仄，平仄平○仄。","○仄仄仄○，仄仄平平仄。","仄平仄平仄，仄○仄平仄。","平平仄平平，仄仄仄○仄。","仄仄仄仄○，平平仄平仄。","仄仄仄仄仄，平平仄平仄。","平平平仄○，仄仄平平仄。","平仄仄平仄，○平平仄○。","○仄仄仄平，平平平仄平。","平○仄平仄，仄○仄平平。","○平平仄仄，仄仄仄平平。","仄平仄平仄，仄仄仄○平。"],"paragraphs":["长安冬鼓喧，里舍隙尘晓。","有客驻歌骊，归途指江徼。","晨庖爨苏冷，穷巷乡舆少。","乃肯顾我庐，欢言复悲啸。","悲啸诚易知，夫君韵经奇。","才高洛阳贾，赋动楚湘累。","平昔应贤诏，览德扬英蕤。","孚尹倾宝肆，沛艾络仙羁。","献书北阙下，对策东堂垂。","逢吉旦兼暮，谐音埙且箎。","天官选初筮，黄绶聊藏器。","三釜乐及亲，尺檄甘为吏。","迩来预冬集，再调郁奇意。","群公亟为言，力命乃相戾。","奏牍辄报闻，官书责勤莅。","簿领百里佐，风烟六朝地。","销魂南浦行，拄颊西山气。","君子永来誉，胜襟无累欷。","行矣勿载哗，乡枌方省家。","春桡碎溪月，晓帆弄江霞。","长洲纷藉草，故树杂生花。","予心若为处，岁晏𥩟疏麻。"],"title":"送上元勾簿吴昌卿"}
