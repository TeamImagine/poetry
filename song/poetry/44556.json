{"author":"范成大","id":44556,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["交游稀似晓来星，岁月飘如水上萍。","桂海宦情诗可纪，吴山别恨酒难平。","我今以病为欣戚，公合于时系重轻。","安得故人来话旧，碧空日日暮云生。"],"title":"次韵谢郑少融尚书为寿之作"}
