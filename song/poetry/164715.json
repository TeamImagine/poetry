{"author":"谢翱","id":164715,"strains":["平仄仄，仄平仄，仄平平仄平平仄。","平平平仄平仄仄，仄平仄平仄平仄。","○平平仄平仄平，平平仄仄仄平平。","平平平平平仄○，仄仄平平平平○。","仄平平仄平平○，仄仄平平平仄○。","仄平仄仄○仄平，仄○平平仄平平。","平○平平仄仄仄，平仄○○仄平仄。"],"paragraphs":["前甲子，小元祐，句章祲黑权臣死。","端平天子初改纪，袭芳泰陵种兰芷。","当秋淮甸枯草黄，弯弧北向射天狼。","狐南星光天狗堕，入蔡生擒完颜王。","是年南海无波浪，月湿珠胎君以降。","只今六十空白头，独骑麒麟补春秋。","天回星周美恶复，人世更传蔡州录。"],"title":"小元祐歌寄刘君鼎"}
