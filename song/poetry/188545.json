{"author":"魏野","id":188545,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["花骢秋健绣旗开，渐远棠郊近帝台。","耳目紧官终拜去，股肱雄镇暂迎来。","两州将相为交代，三径渔樵阻接陪。","犹赖雅章留刻石，时时闲看拂尘埃。"],"title":"送李殿院移镇淮阳"}
