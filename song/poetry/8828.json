{"author":"张嵲","id":8828,"strains":["平○仄仄仄，平仄仄平仄。","平仄仄仄平，平平仄○仄。","○平平○仄，平仄仄平仄。","仄仄仄○仄，仄平平仄仄。","平平平仄平，仄仄平仄仄。","平平仄仄仄，○平仄平仄。","平仄仄仄平，平平仄平仄。","平平仄仄仄，平平仄○仄。","仄仄仄平○，平平平仄○。","仄平平○仄，仄仄平仄仄。","平仄仄平平，○仄平仄仄。","平仄○仄仄，仄仄仄平仄。","仄仄平仄○，平○仄平○。"],"paragraphs":["吴王避暑地，西施采香路。","陵谷偶未移，山川尚如故。","遗宫俱泯灭，轮奂乃僧户。","梵放想遗转，考槃疑簨簴。","繁华随化迁，歘若高鸟度。","忧勤及豫怠，兴隆与倾仆。","何异貉一丘，同归易晞露。","平湖际远海，环山莽回互。","涧草足芳菲，山泉多沮洳。","昔人经行处，赏会今已屡。","来者复为谁，将亦遵往步。","新故更递代，一往复何故。","日暮钟磬闲，聊将澹吾虑。"],"title":"游灵岩寺"}
