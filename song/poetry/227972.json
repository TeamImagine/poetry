{"author":"释德洪","id":227972,"strains":["仄平平仄仄，仄仄平仄平。","仄平仄仄仄，仄仄○平平。","平平仄仄仄，仄仄平平平。","平平仄仄平，仄平平仄平。","○平仄平仄，平○仄仄平。","平平仄仄平，平仄平仄平。","平仄平仄仄，○仄仄平平。"],"paragraphs":["解鞍成小寝，部曲营夜炊。","此生一寄耳，梦幻相拘縻。","风餐杂舍者，水宿依江湄。","何时步八塼，压犀帘幕垂。","三湘在图画，开屏供卧披。","公宜宿玉堂，明甚无可疑。","今复聊尔耳，闲作虎头痴。"],"title":"次韵过醴陵驿"}
