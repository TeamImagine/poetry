{"author":"卢照邻","id":12767,"strains":["平仄平仄平，○平平仄仄。","仄平仄平仄，平平仄平仄。","平平仄仄平，仄仄平平仄。","平平○仄仄，仄仄○平仄。","仄仄仄平平，平平仄平仄。","仄仄平仄仄，平平仄平仄。","仄仄○○平，平○平仄仄。","平平仄平仄，平仄○平仄。","仄仄仄平平，平平仄平仄。","平仄仄平仄，平平仄平○。"],"paragraphs":["跻险方未夷，乘春聊骋望。","落花赴丹谷，奔流下青嶂。","葳蕤晓树滋，滉瀁春江涨。","平川看钓侣，狭径闻樵唱。","蝶戏绿苔前，莺歌白云上。","耳目多异赏，风烟有奇状。","峻阻将长城，高标吞巨舫。","联翩事羁靮，辛苦劳疲恙。","夕济几潺湲，晨登每惆怅。","谁念复刍狗，山河独偏丧。"],"title":"奉使益州至长安发锺阳驿"}
