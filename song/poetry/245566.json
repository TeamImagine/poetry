{"author":"张斛","id":245566,"strains":["平平仄平平，平仄平仄仄。","平平仄仄仄，平仄平仄仄。","？平仄仄○，○仄仄仄仄。","○○仄仄仄，仄仄平仄仄。","仄仄平仄平，仄仄仄仄仄。","仄平平仄平，平平仄平仄。"],"paragraphs":["高林俯青冥，柯叶森若织。","阳光已转午，阴岭仍半黑。","峥嵘乱石间，行子有苦色。","临深地势入，涉险天宇塞。","四顾无所投，迹茧去未息。","怅然增百忧，冥冥羡归翼。"],"title":"平安关道中二首  其一"}
