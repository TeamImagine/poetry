{"author":"吴融","id":32575,"strains":["仄○平仄平平仄，平○仄仄平平仄。","仄仄平平仄仄平，平平仄仄平平仄。","平平平平○平仄，仄○仄仄平○仄。","仄○○平仄仄仄，仄○平仄仄平仄。","仄○平平平，仄○仄仄仄。","仄○仄平平，平平○仄仄。","仄仄○仄仄仄平，○平仄仄平平平。","平平仄仄平○仄，○仄仄平平仄○。","仄平○仄○平平，○仄仄平平仄仄。","○平仄仄仄平平，仄仄平平○仄平。","仄平平仄○平仄，平仄仄平○仄平。","平仄平平仄仄仄，仄平平仄平平平。","仄平平仄仄平仄，平仄仄平平仄平。"],"paragraphs":["洞庭山下湖波碧，波中万古生幽石。","铁索千寻取得来，奇形怪状谁能识。","初疑朝家正人立，又如战士方狙击。","又如防风死后骨，又如於菟活时额。","又如成人枫，又如害瘿柏。","雨过上停泓，风来中有隙。","想得沈潜水府时，兴云出雨蟠蛟螭。","今来硉矹林庭上，长恐忽然生白浪。","用时应不称娲皇，将去也堪随博望。","噫嘻尔石好凭依，幸有方池幷钓矶。","小山丛桂且为伴，锺阜白云长自归。","何必豪家甲第里，玉阑干畔争光辉。","一朝荆棘忽流落，何异绮罗云雨飞。"],"title":"太湖石歌"}
