{"author":"孙应时","id":81998,"strains":["仄仄仄平仄，平平仄平平。","平平平仄仄，平仄平平○。","仄平仄仄平，○平仄平平。","仄仄平仄仄，○平仄平平。","平平仄平仄，平平仄平平。","仄平仄平平，仄仄○平平。","仄平仄平仄，仄仄○平平。","平平仄○仄，仄仄平○平。"],"paragraphs":["岁序忽云夏，青春去安归。","天清风气朗，游子怀芳菲。","碧湖泛我舟，轻云湛晴晖。","入谷山寂寂，缘溪水围围。","翛然得幽憩，丹葩耀岩扉。","鸟声自歌呼，竹色相因依。","举觞伫遥念，日月如梭飞。","平生静中愿，岁晚无相违。"],"title":"立夏日泛舟游青山憩杨氏庵示诸生"}
