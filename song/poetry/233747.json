{"author":"王安中","id":233747,"strains":["平平仄平平，仄仄平仄仄。","○仄平仄平，仄○平仄仄。","平平仄仄平，平仄仄仄仄。","○平仄平平，平仄仄平仄。","仄平平平仄，仄仄平平仄。","○平仄平平，仄仄平仄仄。","平平仄仄平，仄○仄○仄。","平平仄平平，仄仄平平仄。","仄平平平仄，仄仄仄平仄。","○平平仄平，平仄仄仄仄。"],"paragraphs":["初年种交梨，可奈荆棘树。","闻道千圣前，不传才一语。","彭殇几许争，端作旦暮遇。","衣珠价连城，谁遣泣穷路。","子知无生法，未短飞升数。","当身认同归，绝学何外慕。","龙眠玉颊翁，是中得深趣。","萧然住山人，妙甚垂天赋。","我为杨侯计，政欲借前箸。","从翁须及今，频脱户外屦。"],"title":"次韵杨时可李元中酬赠之作"}
