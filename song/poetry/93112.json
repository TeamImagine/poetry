{"author":"刘宰","id":93112,"strains":["仄仄仄○平仄○，平○平仄仄仄平。","平平仄平仄平仄，仄仄平平平仄仄。","平仄平平仄仄平，仄平仄仄平平平。","○平仄仄平平仄，平平仄仄仄平仄。","平平仄仄○平仄，平仄平平仄平仄。","平平仄○○，平仄平仄仄。","仄平平平平，仄平平仄仄。","平平仄平仄，仄仄仄平仄。","平平仄仄仄，平仄仄○仄。","平平仄平仄，仄仄仄○仄。","仄○仄仄平○仄，平仄平○平仄仄。","仄平平仄仄平平，平仄仄平平仄仄。","仄○仄平仄仄仄仄平，仄仄仄？平平平。","仄仄○平仄平仄，仄仄仄平平仄仄。","平平仄仄○平平，仄平平仄平仄平，仄平仄仄仄平平。","仄平仄仄仄，仄仄平仄仄。","仄仄平○平，仄仄仄平○。"],"paragraphs":["乳母夜深纫故衣，针堕儿侧姥不知。","儿肤受针口啼哭，展转无眠针入肉。","明日啼声甚夜来，问儿疾苦谁能猜。","拊摩忽到伤针处，儿啼欲绝姥方悟。","医师睨视了无策，邻母惊嗟悉来睹。","群儿窃听闻，肩竦毛发竖。","芮生昻然来，自言医此屡。","探怀出良药，布指揣针路。","斯须颖脱出，肌理自如故。","嗟哉此神术，小试辄如许。","我闻在昔陈留市，刀镊工中人避世。","至今山谷后山诗，明月夜光光照地。","又闻宋人有药手不龟，世世澼絖无赢赀。","客得其方说吴主，大败越师因胙土。","方今北境犹多虞，万金良药时所须，汝胡不往此踟蹰。","芮生莞尔笑，幸利吾所诮。","喟彼陈留翁，异世或同调。"],"title":"赠芮医"}
