{"author":"梅尧臣","id":35824,"strains":["仄平平仄平平平，平平仄仄平平平。","仄平仄仄平仄平，仄平仄仄平平平。","仄平○平仄仄平，平平仄仄平仄平。","仄平仄仄仄仄平，平平平仄平平○。","仄仄仄仄平仄平，平仄○仄平平平。","平仄仄平平○平，平平仄仄仄仄平。"],"paragraphs":["朔风声满枯桑枝，阴云不定蛟龙归。","冻禽聚立高树时，密云万里增寒威。","访君留连举酒卮，胡琴奏罢欢已微。","小驹跨去没四蹄，飘花凌乱霑人衣。","醉目远望天地迷，何暇更问孤鸿飞。","茅屋岂无单且饥，平明共贺麦陇肥。"],"title":"雪中通判家饮回"}
