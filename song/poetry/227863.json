{"author":"释德洪","id":227863,"strains":["平平仄平仄，仄仄平仄平。","仄平仄仄仄，仄仄平平平。","平平仄仄仄，仄○平平平。","仄仄平平平，平○仄仄○。","平平仄平平，仄平仄平平。","仄平仄○仄，仄仄平平平。","平平仄○平，平仄仄平平。","仄平仄仄仄，平平平仄平。","仄仄平仄○，仄平平平平。","仄○平平仄，仄仄平仄平。","平平○○仄，○仄仄平平。"],"paragraphs":["先生谪儋耳，一叶航渺茫。","褊心隘世议，怒骂成文章。","昆虫伏孔垤，仰看青鸾翔。","世欲羁縻之，凡虑不自量。","琼山遶珠渊，宝光夜煌煌。","我曾至其舍，月出波心房。","追惟对遗编，灯火夜初凉。","丽词有逸韵，文君方小妆。","便觉胸次间，八窗玲珑光。","似闻青冥上，幢节鸣珮珰。","先生应过我，衣袖识天香。"],"title":"次韵苏东坡"}
