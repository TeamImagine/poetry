{"author":"钱暄","id":173500,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["清晨渡水陟秋山，日上高原叶叶丹。","已傍松筠寻磴道，更瞻台殿倚层峦。","梁间云气蒸衣润，窗外岚光照席寒。","顾我尘劳嗟少暇，暂驱熊轼一盘桓。"],"title":"游日山"}
