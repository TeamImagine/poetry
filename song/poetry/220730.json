{"author":"邹浩","id":220730,"strains":["仄平仄平平仄平，仄平○仄平平平。","平平平仄仄仄仄，仄仄仄仄平仄平。","仄○平平仄平仄，仄○仄仄平平平。","仄○平平仄平仄，仄平平仄平平平。","平平仄仄○仄仄，仄仄仄仄平○平。","平平平仄平○仄，平平仄仄平平平。"],"paragraphs":["阁东阁西安石榴，两株相映花枝稠。","山高江阔万木叶，独此烂熳开不休。","有如牙门集缨绂，碧油幢外红光浮。","又如青天驻羲御，火龙鳞鬛惊人眸。","朝朝莫莫看愈好，直若有意寛离忧。","无穷归念姑且置，栏边取醉商声讴。"],"title":"榴花"}
