{"author":"李纲","id":243122,"strains":["平平平仄仄平平，仄仄平平仄仄平。","平仄平平仄平仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["年年青女久横陈，赖有江梅漏泄春。","孤洁如亲隐君子，风流似对谪仙人。","雅期兰蕙香非远，解笑松华色未真。","开罢枝头著青实，故教桃李一番新。"],"title":"次季弟韵赋梅花三首  其二"}
