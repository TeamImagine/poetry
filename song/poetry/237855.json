{"author":"王庭珪","id":237855,"strains":["仄仄仄仄仄，仄平仄平仄。","平平平平仄，仄仄仄仄仄。","仄仄仄仄平，○平仄平仄。","仄○仄平平，仄○仄○仄。","仄仄仄平仄，平仄仄平仄。","仄平平仄平，仄仄平仄仄。","仄平○仄仄，仄仄仄平仄。","平○仄○平，仄平平仄仄。","○平仄仄○，平平仄平仄。","平平仄○平，平平仄平仄。","平平仄仄仄，平平仄平仄。","平○平平平，平平仄平仄。","平平仄仄○，平仄仄仄仄。","○平仄仄仄，仄仄○平仄。","仄仄平○平，平平仄平仄。"],"paragraphs":["捧檄困米盐，戴星入州府。","官卑强趋走，出语不媚妩。","坐此触骇机，三人忽成虎。","况闻郡公曹，士论极患苦。","祸福在牙颊，骄气溢眉宇。","念君鸾鳯栖，孰若黄鹄举。","负材淹簿领，摆脱即骞翥。","高兴动长川，插旗催转𫇛。","帆经一柱观，清风九江渚。","蛟龙蹙横波，楼船照秋浦。","兹游定有得，因之壮心膂。","丞相新开藩，门阑压吴楚。","豪英气概中，人物粲可数。","相逢一笑乐，细与论今古。","若问山间人，披蓑钓烟雨。"],"title":"送葛德裕"}
