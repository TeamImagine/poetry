{"author":"范成大","id":43288,"strains":["仄仄平○○仄平，平平仄仄仄平○。","平平仄仄平平仄，平仄平○仄仄○。","仄仄平平平仄仄，○平平仄仄平平。","平平仄仄平平仄，仄仄平平仄仄仄。"],"paragraphs":["玉笋翻乘县佐车，飘然不肯待新除。","才名已被人争说，官薄何妨计小疏。","忆昨西湖同我载，从今南浦望君书。","遥知敛板趋风后，始觉丞哉果负予。"],"title":"送吴元茂丞浦江"}
