{"author":"韦骧","id":190669,"strains":["仄平平仄仄平平，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["杂花交错裹楼台，二月向残三月来。","尘迹遇时随分乐，酒樽逢景等闲开。","幽禽有意名相唤，飞絮无情舞自回。","游覧莫为频数厌，逡巡便举送春杯。"],"title":"和潘通甫中春即事"}
