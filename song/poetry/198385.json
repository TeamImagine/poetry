{"author":"苏辙","id":198385,"strains":["仄仄仄平仄，平平平仄仄。","平平仄仄仄，仄仄平仄仄。","○平仄平仄，仄平仄仄仄。","平○仄平仄，仄仄仄平仄。","仄仄平仄○，仄平仄○仄。","仄仄平平仄，○仄平仄仄。","仄○○平平，平○仄平仄。","平平仄仄仄，○○平仄仄。"],"paragraphs":["剑气夜干斗，精诚初莫隔。","全身寄狱户，隠约还自得。","张雷彼知我，勉为汝一出。","腰间杂环佩，亦既报之德。","凛凛天地间，要非手中物。","跃入延平水，三日飞霹雳。","出当乘风雷，归当卧泉石。","千年故穴在，三叹泉上客。"],"title":"赋丰城剑"}
