{"author":"薛季宣","id":62814,"strains":["平仄仄平仄，平平平仄平。","平？仄平○，平平仄平平。","平平仄○平，○○仄平平。","仄仄仄仄仄，○平○平平。","○平平仄平，○平仄○平。","平平仄平○，仄仄仄○平。","仄仄仄○仄，平平仄○○。","平平仄平平，平平仄平平。","仄仄平仄平，平平仄平平。","平平○平仄，平平仄平平。","平平仄平平，仄平仄平平。","平平仄平仄，平平仄○平。"],"paragraphs":["春雨不知止，新晴旋复阴。","霏霺散秋毫，虚檐水鸣琴。","琤𪻐响疏窗，庭除有余音。","跬步莫可纵，苍苔看侵淫。","县斋知几秋，中堂漏相寻。","涓涓溅人衣，黯黯乏胜襟。","发策漫如渍，明眸暗沈吟。","翛然薄云开，风声到园林。","坐觉筠筀芽，罗鞭粲修森。","巾车过坊市，沟渠涨江浔。","言归转通渠，举头见西岑。","峰青雾衔白，何堪送迎心。"],"title":"春雨"}
