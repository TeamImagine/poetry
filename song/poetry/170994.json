{"author":"陈宗远","id":170994,"strains":["仄仄平平仄仄平，平平仄仄仄平平。","平平仄平平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一派流泉遶坐奇，红尘不到客来稀。","含烟竹坞朝常失，当户松阴晚自移。","想有寒猿当月啸，应看孤鹤唳风归。","火云六月流金石，绝景应须称此时。"],"title":"萧季贤有斋名雪涧求鄙语置诸贤之后勉成四韵"}
