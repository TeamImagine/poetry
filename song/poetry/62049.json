{"author":"虞俦","id":62049,"strains":["平平仄仄仄平平，仄仄平平仄仄平。","仄平平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["经年不踏软红尘，偶入修门事事新。","本为湖山寻旧约，却愁风雨送行人。","多情黄菊空搔首，无伴芳醪可入唇。","今岁重阳殊草草，南坡归梦夜来频。"],"title":"离都下"}
