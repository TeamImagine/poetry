{"author":"黄庭坚","id":207537,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["喜色侵淫动搢绅，俞音下报谪仙人。","惊回汝水间关梦，乞与江天自在春。","罨画初游冰欲泮，浣花何处月还新。","凉州不是人间曲，伫见君王按玉宸。"],"title":"次韵清虚喜子瞻得常州"}
