{"author":"苏辙","id":198438,"strains":["仄仄平平○，○仄仄○仄。","仄平仄平仄，仄仄仄平仄。","○平仄仄仄，平仄仄○仄。","平平仄平仄，仄仄平仄仄。","平平仄平平，仄仄平平仄。","平平仄仄○，仄仄仄平仄。","仄仄○平平，仄仄○仄仄。","仄仄○平平，平平仄○仄。","平平仄仄仄，平仄仄○仄。","仄平仄平仄，仄仄仄○仄。","平平仄平平，仄仄仄平仄。","仄○仄仄仄，仄仄仄平仄。","平平仄仄仄，仄仄平平仄。","仄平平平仄，仄仄○平仄。"],"paragraphs":["避世山林中，衣草食芋栗。","奈何处朝市，日耗太仓积。","中心久自笑，公议肯相释。","终然幸宽政，尚许存寄秩。","经年汝南居，久与茅茨隔。","祠官一扫空，避就两皆失。","父子相携扶，里巷行可即。","屋敝且圬墙，蝗余尚遗粒。","交游忌点染，还往但亲戚。","闭门便衰病，杜口谢弹诘。","余年迫悬车，奏草屡濡笔。","籍中顾未敢，尔后傥容乞。","幽居足暇豫，肉食多忧栗。","永怀城东老，未尽长年术。"],"title":"罢提举太平宫欲还居颍川"}
