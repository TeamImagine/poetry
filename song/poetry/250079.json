{"author":"郭印","id":250079,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["满眼烟光困不胜，群红委地绿堆林。","空庭鸟下簿书退，小院燕归帘幕深。","千里故人萦午梦，一樽新酒隔春岑。","多情柳外莺声啭，似向东风写客心。"],"title":"次韵袁德夫春日书事二首  其二"}
