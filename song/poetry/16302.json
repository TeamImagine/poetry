{"author":"胡铨","id":16302,"strains":["仄仄平平平仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄仄仄仄平平仄，仄仄平平仄仄平。"],"paragraphs":["不踏金堤新筑沙，却寻寂寞紫云家。","一春弦管花间鸟，半夜笙歌水底蛙。","荣悴安时犹竹柏，行藏有待岂匏瓜。","独醒正渴杯中物，薄薄茅柴亦胜茶。"],"title":"辞朝"}
