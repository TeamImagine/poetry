{"author":"苏辙","id":198330,"strains":["仄○仄平仄平平，平平仄平仄仄仄。","仄平仄仄仄平仄，仄仄仄仄平平平。","仄○平仄○仄仄，平仄平平仄平仄。","平平仄仄仄平平，仄仄平平平○仄。","仄平平仄○平平，仄○仄仄○仄平。","○平仄仄平平仄，仄仄平平平仄平。","平平仄平仄仄仄，平平平仄仄平仄。","仄平仄仄平平平，仄仄平平仄平仄。","仄平仄仄仄○平，仄仄平平仄仄平。","仄平仄仄平平仄，仄仄平平仄平仄。","平平平仄平仄平，平平仄平仄平仄。"],"paragraphs":["蜀中荔支止嘉州，余波及眉半有不。","稻糠宿火却霜霰，结子仅与黄金侔。","近闻闽尹传种法，移种成都出巴峡。","名园竞撷绛纱苞，蜜渍琼肤甘且滑。","北游京洛堕红尘，箬笼白晒称最珍。","思归不复为莼菜，欲及炎风朝露匀。","平居着鞭苦不早，东坡南窜岭南道。","海边百物非平生，独数山前荔支好。","荔支色味巧留人，不管年来白发新。","得归便拟寻乡路，枣栗园林不须顾。","青枝丹实须十株，丁宁附书老农圃。"],"title":"奉同子瞻荔支叹"}
