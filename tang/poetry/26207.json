{"author":"温庭筠","id":26207,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["钓轮形与月轮同，独茧和烟影似空。","若向三湘逢雁信，莫辞千里寄渔翁。","篷声夜滴松江雨，菱叶秋传镜水风。","终日垂钩还有意，尺书多在锦鳞中。"],"title":"寄湘阴阎少府乞钓轮子"}
