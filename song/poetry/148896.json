{"author":"方回","id":148896,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["归来誓墓学羲之，政坐机张触处危。","久已光芒韬巨阙，更能文采眩长离。","奏书方朔三千牍，饮酒渊明二十诗。","索米长安饥欲死，何如终保傲霜枝。"],"title":"九日诗冯伯田王俊甫刘元𪸩杨泰之见和复次韵二首  其二"}
