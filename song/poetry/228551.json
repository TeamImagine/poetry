{"author":"释德洪","id":228551,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["大河卷浪雪翻风，桥压千艘卧彩虹。","岱岳烟云连绝域，北门楼阁碍层空。","浪游荆椘重湖外，更在沩源叠嶂中。","水餠槐芽动乡思，近来归梦与谁同。"],"title":"赠道禅者"}
