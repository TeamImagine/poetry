{"author":"韩琦","id":101275,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["十里溪源注北塘，贮成宽碧澹泱泱。","新蒲弱荇参差绿，去鹜来凫断续行。","一缆轻波摇鹢舸，满罾斜日晒鱼梁。","使君思拙无清梦，高柳阴成草自长。"],"title":"早夏  其三"}
