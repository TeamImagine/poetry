{"author":"董嗣杲","id":154295,"strains":["平平平仄平平仄，○仄平平平仄○。","平仄平平平仄仄，仄仄平平仄○仄。","仄仄平平平仄仄，平○仄仄平平仄。","平平平平仄○仄，仄平仄仄仄平仄。","平仄仄仄平平仄，平仄平平仄平仄。","仄○平平？仄平，仄平平仄平平仄。","○平仄仄○平平，○仄○仄平○仄。","仄仄仄平仄仄平，仄仄平平平仄仄。"],"paragraphs":["苏州藤枕蕲州簟，更着洪州蝉翼扇。","髙卧西窗风外榻，栩栩羲皇梦中见。","客寄无聊归未易，搜吟搅得酸肠遍。","莼香鲈肥自相忆，季鹰肯羡洛阳掾。","为客不似家居好，身老江湖已云倦。","要盟东林逺法师，白家池上泉珠溅。","听泉坐石且幽寻，收拾胜迹归吟卷。","我欲往游志已坚，只恐同游心易变。"],"title":"午睡中懐约山游"}
