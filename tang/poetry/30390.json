{"author":"罗邺","id":30390,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["当时无德御乾坤，广筑徒劳万古存。","谩役生民防极塞，不知血刃起中原。","珠玑旋见陪陵寝，社稷何曾保子孙。","降虏至今犹自说，冤声夜夜傍城根。"],"title":"长城"}
