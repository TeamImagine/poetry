{"author":"陆游","id":42498,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。"],"paragraphs":["不求奇骨可封侯，但喜枯肠不贮愁。","数点残灯沽酒市，一声柔橹采菱舟。","元知泽国偏宜夜，已就天公探借秋。","归过三更风露重，纱巾剩觉发飕飗。"],"title":"夏夜泛溪至南庄复回湖桑归"}
