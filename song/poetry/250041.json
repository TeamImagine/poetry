{"author":"郭印","id":250041,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["野老樵夫作比闾，儒宫一亩亦安居。","浇愁剰买村前酒，引睡频拈架上书。","江近云烟长到户，人稀鸟鹊自驯除。","不才已分时流弃，犹幸能延长者车。"],"title":"次韵杨信仲见贻郊居二首  其二"}
