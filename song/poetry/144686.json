{"author":"陈杰","id":144686,"strains":["仄仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["稍觉阑干远水漪，枉持钱贯去安之。","湖山千古户庭内，帘栋几番鸾玉时。","记好尽堪邕辍翰，序工且放颢题诗。","西风何限凭高事，铁笛吹愁酒一卮。"],"title":"滕王阁"}
