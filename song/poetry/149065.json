{"author":"方回","id":149065,"strains":["平平平仄仄平平，仄仄平平仄仄平。","仄仄仄平仄仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["今年春夏极穷忙，日检医书校药方。","甫得木瓜治膝肿，又须荆芥沐头疡。","一生辛苦身多病，四至平和脉尚强。","寿及龟堂老睦守，不难万首富诗囊。"],"title":"病后夏初杂书近况十首  其七"}
