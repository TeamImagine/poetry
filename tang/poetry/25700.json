{"author":"贾岛","id":25700,"strains":["平平平平仄，仄○仄仄平。","○仄仄仄仄，○仄平平仄。","平平仄仄平，平仄仄仄○。","平仄仄仄仄，仄仄平平平。","○平仄平仄，仄平仄仄平。","仄仄仄仄仄，平仄○○平。","平○仄平○，仄平平仄平。","仄仄仄仄平，仄平仄仄平。","○平平仄○，○○仄仄○。"],"paragraphs":["贤人无官死，不亲者亦悲。","空令古鬼哭，更得新邻比。","平生四十年，惟着白布衣。","天子未辟召，地府谁来追。","长安有交友，托孤遽弃移。","冢侧志石短，文字行参差。","无钱买松栽，自生蒿草枝。","在日赠我文，泪流把读时。","从兹加敬重，深藏恐失遗。"],"title":"哭卢仝"}
