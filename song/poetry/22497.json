{"author":"王十朋","id":22497,"strains":["仄仄平仄平，平仄平仄仄。","平平仄平平，平仄平仄仄。","○平仄平仄，○仄仄仄仄。","平平仄○○，平仄平平仄。","平平仄平仄，仄仄平平仄。","平平○仄平，平平平仄仄。","平平仄平平，平仄仄平仄。","仄仄平平仄，平平仄平仄。"],"paragraphs":["孟夏游会稽，禾稼方薿薿。","南风翼新苗，生意殊未已。","重来觉非久，相去百日耳。","黄云万顷空，蘋末凉风起。","园林亦摇落，触目成疑似。","人生过隙驹，朱颜何足恃。","胡为向迷涂，奔走不停轨。","得失无荣辱，归来实堪喜。"],"title":"和韩秋怀十一首  其一"}
