{"author":"冯山","id":191328,"strains":["平○仄○平，仄平平平平。","○平仄○仄，○仄平平平。","仄平仄平仄，仄仄平平○。","仄平仄○○，○平平○平。","平平仄仄仄，仄仄平平平。","仄平仄平平，平仄平平平。","○平仄平仄，仄仄平平平。","仄仄仄仄仄，仄仄平平平。","仄仄仄仄○，○平平仄平。"],"paragraphs":["温汤气如蒸，冷泉寒于冰。","并流不相入，汹涌争奔腾。","佛庐焕金碧，法地何时兴。","二泉洒其间，回环清且澄。","维舟爱古柏，磴道垂千层。","殿堂绝纤埃，潇洒严香灯。","敲栏施鱼食，弄水摇悬藤。","一掬洗病眼，再漱袪烦膺。","远访岂惮劳，胜游诚可矜。"],"title":"温汤寺"}
