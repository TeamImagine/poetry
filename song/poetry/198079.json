{"author":"苏辙","id":198079,"strains":["平仄仄仄平仄仄平平平，仄平仄仄平平平。","平仄○○○仄仄，仄仄仄仄平○平。","平平仄平仄平仄，仄平仄仄平平平。","仄平○仄平仄仄，仄平○仄平仄平。","仄平仄仄平仄仄，○平○仄平平平。","仄平平仄平仄仄，平平仄仄平平平。","仄平仄仄仄平仄，仄平仄仄平仄平。","平平仄仄仄平仄，仄平平仄平○平。","○平仄仄仄○仄，仄平平仄平平平。"],"paragraphs":["君不见景灵六殿图功臣，进贤大羽东西陈。","能令将相长在世，自古独有曹将军。","嵩高李师掉头笑，自言弄笔通前身。","百年遗像谁复识，满朝冠剑多伟人。","据鞍一见心有得，临窗相对疑通神。","十年江海须半脱，归来俯仰惭簪绅。","一挥七尺倚墙立，客来顾我诚似君。","金章紫绶本非有，绿蓑黄箬甘长贫。","如何画作白衣老，置之茅屋全吾真。"],"title":"赠写真李道士"}
