{"author":"释印肃","id":26388,"strains":["仄仄仄平平仄仄，仄仄○平平仄仄。","平仄平仄○平平，仄仄仄○平仄仄。","平平平，平仄仄，平仄○平○仄仄。","仄平仄仄仄平平，仄仄仄平平仄仄。","平仄平，仄○仄，仄仄平平平仄仄。","平平仄仄仄○平，○平平○仄平仄。","仄○仄，平仄仄，仄仄仄平仄○仄。","平平仄仄仄平平，仄仄平平仄平仄。","仄平仄，仄平仄，平仄平平平仄仄。","仄仄仄仄仄○平，仄仄仄平平仄仄。","仄仄平，平平仄，仄平平，仄仄仄。","仄平仄仄仄仄平，仄仄仄平平？？。","○仄平，平○仄，仄仄平○平仄仄。","仄仄仄仄仄平平，仄仄平平平○仄。","仄平○，仄平仄，平？平平平仄仄。","仄平平仄仄平平，平仄仄平○仄仄。"],"paragraphs":["不识本家元宝贝，汩没缘尘生死快。","阿赖耶识藏无明，十八界缠缯网盖。","贪嗔痴，常在在，心镜空花分内外。","不知四大假成躯，妄执六尘增渴爱。","迷此心，有三界，大地茫茫谁晓解。","依师戒定学看经，闻通真空即生怪。","世间物，无不坏，唯独法身镇长在。","毛吞巨海有谁知，芥纳须弥实奇最。","本无外，亦非内，心法无形无可对。","假施七宝满三千，道眼未开心不会。","莫说知，休谈解，自骊珠，不着买。","用无尽处示众生，识不破人还□□。","听语言，为教诲，不脱声闻生进退。","刹那一念入魔群，万劫虚招无间罪。","本无传，莫求解，祇这灵光终不昧。","大无边表细无尘，圆觉一轮如意袋。"],"title":"显元歌"}
