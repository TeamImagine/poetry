{"author":"韩淲","id":86305,"strains":["仄仄仄仄仄，○平平○平。","仄平平平平，平平平仄平。","平平仄仄仄，仄仄平平○。","仄仄仄仄仄，仄仄○仄平。","仄仄仄平仄，仄仄仄仄平。","○○仄平仄，仄仄仄仄平。","平平平平仄，平平仄○○。","平仄平仄平，平平仄平○。","仄仄仄仄平，平平平仄平。"],"paragraphs":["世味嚼蜡尔，临风强吟哦。","故人今谁来，门前车马多。","招邀忽聚集，款曲成婆娑。","齿发我已老，岁月如掷梭。","有酒不为饮，奈此好事何。","分题咏清趣，但恐俗所呵。","吴侯金闺彦，公余乃相过。","欢笑酬座人，时春复清和。","濯我涧上泉，因之而啸歌。"],"title":"吴推官同昌甫诸人饮涧上"}
