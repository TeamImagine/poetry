{"author":"仇远","id":164111,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["梅霖寒似麦秋天，风葛凄凄未脱绵。","金弹落池卢橘熟，红裙委地石榴鲜。","汨罗遗恨空千载，濑水闲居尚一年。","蒲酒相邀须径醉，归寻枕席付高眠。"],"title":"雨坐  其一"}
