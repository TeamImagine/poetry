{"author":"李曾伯","id":129562,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄仄平仄仄平。"],"paragraphs":["才听鸣蜩叶底声，倏闻振羽草根吟。","物情感我千丝鬓，时事萦人一片心。","读易床头新课业，回文机上旧光阴。","客怀休用嗟畴昔，更老那知得似今。"],"title":"自和"}
