{"author":"李洪","id":52848,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["柳眼青葱桃萼红，东皇试手放春功。","峰峦矗矗孤云耸，涧壑涓涓细水通。","出谷抗尘身已去，登高能赋思无穷。","驱车更过幽居寺，暂听猿吟杳霭中。"],"title":"雨中过幽居寺"}
