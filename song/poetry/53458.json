{"author":"项安世","id":53458,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闲里光阴已自娱，近添衰病更宜居。","罗禽乐甚无宾客，庭草欣然罢吏胥。","一霎阴风催下箔，满堂流水唤开渠。","家童莫笑先生急，雨过先生缓有余。"],"title":"大雨"}
