{"author":"方回","id":148057,"strains":["仄仄仄平平仄仄，仄仄○平仄○仄。","平平平仄仄平仄，仄仄仄平平仄仄。","平平平仄平仄仄，○仄○平○仄仄。","仄平仄仄平平仄，○平仄○平平仄。","平平平平仄平仄，平平仄仄仄平仄。","仄仄平○平平平，平○仄○平平平。","平平仄平平平仄，仄○平仄○平平。","仄平平仄○仄仄，平仄平平仄平仄。","仄○仄仄平平○，平仄平平平仄平。","仄仄平仄仄仄平，仄平平仄平仄平。","仄仄仄仄仄仄仄，平○仄仄平平仄。","仄平仄仄仄○平，平平仄仄○平仄。","平平仄仄平平平，平平仄平平仄平。","仄仄仄平平仄平，仄仄平○平仄平。"],"paragraphs":["识本色人须本色，臭味论心不论迹。","青莲居士浣花老，画像有人能画得。","非陈无己黄鲁直，看画题诗难落笔。","醉翁万代文章伯，中年偶堕滁阳谪。","琅琊山亭酿泉酒，翁心不醉醉宾客。","庆历朝廷天清明，谁张党论摇升平。","禽鸣不知人之乐，党论无乃犹禽鸣。","一时人乐从太守，交错觥筹送杯酒。","乐其所乐翁来思，宾客欢哗终不知。","既是宾客尚不知，画工焉得而画之。","彼弈者弈射者射，摇毫臆度丹青解。","醉翁醉态尚难摹，翁心乐处如何画。","皆山一曲吾能歌，童而习之今鬓皤。","翰墨世无苏老坡，奈此图中风景何。"],"title":"醉翁亭图引为赵达夫作"}
