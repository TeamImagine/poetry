{"author":"杨万里","id":48621,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["过湖未得匹如闲，何幸湖心泊画船。","宇宙中间都是月，波涛外面更无天。","谁知造物将奇观，不与伧人付谪仙。","管领渠侬无一物，镂冰剪雪作新篇。"],"title":"月夜阻风泊舟太湖石塘南头四首  其三"}
