{"author":"白居易","id":15841,"strains":["仄仄仄平平，平平仄仄平。","仄平平仄仄，仄仄仄平平。","仄仄平○仄，平平仄仄平。","仄○○仄仄，仄仄仄平平。","平仄平○仄，○平仄仄平。","平平平仄仄，仄仄仄平平。"],"paragraphs":["笛竹出蕲春，霜刀劈翠筠。","织成双锁簟，寄与独眠人。","卷作筒中信，舒为席上珍。","滑如铺薤叶，冷似卧龙鳞。","清润宜乘露，鲜华不受尘。","通州炎瘴地，此物最关身。"],"title":"寄蕲州簟与元九因题六韵"}
