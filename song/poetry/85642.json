{"author":"陈淳","id":85642,"strains":["仄平平仄平平平，平○平仄○平平。","平○仄仄平平○，平平仄仄仄平平。","仄仄仄仄仄平仄，平仄仄仄平？平。","平平平仄仄平仄，○仄仄仄平仄平。","平平仄仄○仄仄，平平平仄平平平。","仄平平仄平仄仄，○○平仄平仄平。","仄平○平仄平仄，平平仄仄平平平。","仄平仄仄仄平仄，平平仄仄○平平。"],"paragraphs":["史君幽趣钟灵台，胸中图画如天开。","居闲薄发林塘胜，根原福寿两山来。","石骨旁峙虎蹲踞，泉脉下绕龙瀊洄。","高低随巧结亭榭，收拾造化成锦堆。","绯黄紫绿献态度，纤洪浓淡敷条枚。","四时春色常在目，嘘咻无用邹律催。","那知禁林凤池上，须君缓步锵鸣瓌。","讵容袖手此山下，龟朋鹤侣相追陪。"],"title":"和林叔己咏扬守福寿林塘之韵"}
