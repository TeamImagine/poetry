{"author":"李洪","id":52732,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄仄平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["海甸寻盟肯遽寒，叵嗔久未竖樯竿。","张仪尚有口中舌，贡禹未弹头上冠。","处处句奇有神护，行行墨妙似龙盘。","阿连知有惊人语，鹤膝因君举似看。"],"title":"移竹诗伯封垂和且闻兄弟皆欲作因用元韵奉寄  其一"}
