{"author":"韦骧","id":190191,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄仄平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["阴霖继月酷相因，旱魃今年遽丧神。","膏泽翻忧害东作，芳期那敢爱青春。","蜼谷虽智能蒙鼻，奈有民咨易动唇。","天听甚卑群语切，雨师何事未回轮。"],"title":"和久雨"}
