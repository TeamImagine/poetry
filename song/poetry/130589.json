{"author":"赵希逢","id":130589,"strains":["仄仄仄平平仄仄，仄平仄仄仄平平。","平平平仄仄平仄，平仄仄平平仄平。","平仄平平平仄仄，仄平仄仄平平平。","平平仄仄仄平仄，平仄平平仄仄平。"],"paragraphs":["邂逅那堪皆我辈，一觞一咏觉情深。","浮荣槐枕半炊梦，清兴竹林千古心。","风涨晴空飞絮急，雨滋冷砌任苔侵。","池亭小立便幽寂，时听清泉戛玉音。"],"title":"和池亭即事"}
