{"author":"陆游","id":40244,"strains":["仄仄平平○，仄仄○平平。","仄仄平仄仄，仄仄平○平。","仄仄平仄仄，仄平平仄平。","平平仄仄仄，仄仄○仄平。","仄仄平平仄，○平平仄平。","平仄平平平，仄仄平平平。","仄仄仄○仄，仄仄仄仄平。","○平平平仄，仄仄平平平。"],"paragraphs":["百屋堆金钱，万户封公侯。","富贵人所羡，熟计终缪悠。","有酒君但饮，有山君但游。","虽云亦梦事，要是胜一筹。","独醉新丰市，遗魂招马周。","清啸苏门山，旷度交公休。","烂烂目如电，凛凛气愈遒。","骑鲸归东海，已矣吾何求。"],"title":"山中饮酒"}
