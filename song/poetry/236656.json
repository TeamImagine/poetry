{"author":"汪藻","id":236656,"strains":["○平仄平平，仄仄平仄仄。","平平仄仄仄，仄仄○仄仄。","平平仄平仄，仄仄平仄仄。","仄○仄平仄，○仄仄仄仄。","仄平平仄仄，仄仄平仄仄。","平平仄仄仄，仄仄仄平仄。","平平平仄仄，平仄仄平仄。","平平仄平仄，平仄仄平仄。","平平平仄仄，仄仄平仄仄。","平平仄平仄，○仄仄仄仄。","仄平平仄仄，仄仄仄平仄。","○平平仄仄，仄○平仄仄。"],"paragraphs":["缘江故多峰，秀色无可拣。","何须着脚力，政欲长在眼。","诗翁筑飞阁，似恨山意懒。","纵横数州碧，收拾付酒盏。","客来何所命，濯濯千髻绾。","晴岚入肺腑，宝唾落碑版。","翁家诚可乐，人境两萧散。","炉香侣趺坐，终日对编简。","风流前辈接，细说须自挽。","居然典刑在，听者辄忘返。","会须营一壑，万事等鹏鷃。","从翁时对榻，卧看烟雨晚。"],"title":"聚山阁为吴氏题"}
