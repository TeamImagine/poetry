{"author":"陆文圭","id":166023,"strains":["仄仄平平仄平仄，仄平仄○平平仄。","平平仄仄仄○○，平平仄仄平仄仄。","平平仄仄仄平仄，仄仄平平仄平仄。","仄○平仄仄平平，○○仄平平仄仄。","仄平仄仄仄仄仄，平仄平平仄○仄。","仄○平仄仄仄平，仄仄平仄平平仄。","○平仄仄仄仄平，仄平○仄平平仄。"],"paragraphs":["九里河梁昔携手，酒酣共折城南柳。","春风六载忽吹过，浮云万事无不有。","余生闭户忍寒饿，薄宦随方困奔走。","径从莲幕换青衫，犹胜兔园嘲白首。","我床昨夜破却瓮，君印何时大如斗。","肯将车服耀故人，未觉来往烦佳友。","从今出处可忘言，柳边重饮城南酒。"],"title":"送祝君晟之官昌化"}
