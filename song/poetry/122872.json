{"author":"徐元杰","id":122872,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["温温中旨肃传宣，鲁语书陈诵说专。","圣意聿宗伊洛训，愚臣谨绎考亭编。","寸心普物根源地，百拜承颜咫尺天。","尧舜吾君持所学，敢陈他道对王前。"],"title":"入讲论语二首  其一"}
