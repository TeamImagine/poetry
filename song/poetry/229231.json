{"author":"释德洪","id":229231,"strains":["平平○仄仄仄仄，平仄仄平仄仄仄。","仄仄○平仄仄○，仄仄仄○平仄仄。","仄仄平平平仄平，仄平平仄平平仄。","仄平平仄仄平平，仄仄仄○平仄仄。"],"paragraphs":["黄龙三月十有七，天下衲僧信不及。","尽道三关透者难，鼻直眼横谁不识。","满院东风花不言，死生情尽于今日。","汨罗江上小丛林，放意说禅无愧色。"],"title":"三月十七老黄龙生辰"}
