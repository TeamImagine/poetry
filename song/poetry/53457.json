{"author":"项安世","id":53457,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄平平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["胜绝今年第一筹，钱湖刘寺雨中游。","汤倾衢点云随肘，羹泛戎酥雪满瓯。","竹坞张烟围客住，梅檐翻水劝人留。","只因元气淋漓手，计会天公作此谋。"],"title":"刘寺置酒遇雨次韵答王大著"}
