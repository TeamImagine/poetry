{"author":"韦应物","id":57079,"strains":["平平○○仄，仄仄仄仄平。","仄仄○平○，平仄平平平。","仄○○仄平，○仄仄平平。","仄平平○仄，仄平仄平平。","平平仄仄平，仄仄○仄平。","○平仄平仄，○仄仄平平。","平平平仄平，平仄仄平平。","平仄仄平仄，平平仄仄平。"],"paragraphs":["良辰且燕乐，乐往不再来。","赵瑟正高张，音响清尘埃。","一弹和妙讴，吹去绕瑶台。","艳云凌空散，舞罗起徘徊。","辉辉发众颜，灼灼叹令才。","当喧既无寂，中饮亦停杯。","华灯何遽升，驰景忽西颓。","高节亦云立，安能滞不回。"],"title":"乐燕行"}
