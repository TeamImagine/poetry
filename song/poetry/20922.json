{"author":"晁公溯","id":20922,"strains":["平平仄平平，平仄仄仄○。","平仄仄仄平，仄平平仄平。","平平仄仄仄，○○仄仄平。","平平平仄仄，仄仄仄平平。","平平仄仄仄，仄平○仄○。","○仄○○○，平平仄平○。","平仄仄平仄，仄仄平仄平。","平平平平仄，平平仄仄平。"],"paragraphs":["浮云淡高天，清雨洒广庭。","池馆飒以凉，始知秋气生。","蒲荒叶乱委，荷折盖已倾。","微风经草木，猎猎有寒声。","炎蒸岂得久，四时相代更。","当暑思折胶，纤𫄨不为轻。","冬复念裘褐，乃与寒暑争。","谁能安天运，伤哉世上情。"],"title":"七月二十日雨中"}
