{"author":"苏轼","id":195507,"strains":["平平平仄平，○仄仄平仄。","仄平平仄平，仄仄平仄仄。","平平仄平仄，○仄仄仄仄。","平平仄平仄，仄仄平仄仄。","仄仄仄仄平，平仄平仄仄。","○平仄仄仄，仄○仄平仄。","平平仄平平，仄仄仄平仄。","平平仄仄仄，平仄仄平仄。","○平仄仄平，仄仄仄平仄。","平平仄平仄，仄仄○仄仄。","仄仄仄平仄，平平仄仄仄。","仄○平仄仄，○○仄平仄。"],"paragraphs":["前年家水东，回首夕阳丽。","去年家水西，湿面春雨细。","东西两无择，缘尽我辄逝。","今年复东徙，旧馆聊一憩。","已买白鹤峰，规作终老计。","长江在北户，雪浪舞吾砌。","青山满墙头，{髟委}鬌几云髻。","虽惭抱朴子，金鼎陋蝉蜕。","犹贤柳柳州，庙俎荐丹荔。","吾生本无待，俯仰了此世。","念念自成劫，尘尘各有际。","下观生物息，相吹等蚊蚋。"],"title":"迁居"}
