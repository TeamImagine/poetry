{"author":"释德洪","id":228320,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["海隅相识笑谈余，清境同疑在玉壶。","方作灵山栖小岭，又随苕水出东吴。","透须白雪惊衰老，脱手青春入叹吁。","悬想他年衡岳寺，雨窗相对话西湖。"],"title":"灵隐送僧还南岳"}
