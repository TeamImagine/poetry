{"author":"宋庠","id":2750,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["九十芳期去不留，解痟何计贳珍裘。","炉残晋俗清明火，水冷山阴祓禊洲。","风径舞花催暮色，雨梁归燕说春愁。","离归莫问年华事，赋笔悲于宋玉秋。"],"title":"暮春感兴"}
