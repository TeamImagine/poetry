{"author":"陆游","id":37348,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老去人间乐事稀，一年容易又春归。","市桥压担莼丝滑，村店堆盘豆荚肥。","傍水风林莺语语，满原烟草蝶飞飞。","郊行已觉侵微暑，小立桐阴换夹衣。"],"title":"初夏行平水道中"}
