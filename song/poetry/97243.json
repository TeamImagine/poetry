{"author":"陈宓","id":97243,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","仄仄平平平仄仄，仄平平仄仄平平。","仄平平仄平平仄，仄仄仄平仄仄平。"],"paragraphs":["不到南山逐胜游，新诗题遍柳公楼。","须驱尘世蚊虻暑，唤起云天雕鹗秋。","盏斝献酬依未荫，笑谈喧寂间川流。","自怜因病成慵懒，一日那无一日休。"],"title":"潘丈游南寺灵岩天台回遂呈刘学录"}
