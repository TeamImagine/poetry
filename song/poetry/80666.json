{"author":"黄干","id":80666,"strains":["仄平仄平仄，平仄平平仄。","○○仄仄仄，仄仄平平仄。","仄仄仄仄平，仄仄平平仄。","平仄平○平，平仄仄仄仄。","平平仄○仄，仄仄仄仄仄。","仄仄仄平平，仄仄平仄○。","仄平平平仄，平仄平仄仄。","平平仄仄仄，仄仄仄平仄。","平平平仄平，仄仄仄平仄。","平平仄平仄，仄仄仄○仄。","平平仄平仄，○○平平仄。","平○仄仄仄，仄仄平仄仄。","平平仄仄仄，仄仄平仄仄。","平平仄平仄，仄仄仄平仄。","○平仄仄仄，仄仄仄○仄。"],"paragraphs":["送君北门阪，遥望东瓯路。","峩峩白鹤岭，渺渺飞鸾渡。","上有虎豹嗥，下有蛟龙怒。","车马坚且良，维檝夙已具。","褰裳涉其险，万怪不足惧。","世路剧羊肠，皦皦诚易污。","但能心无愧，穷达安所遇。","毋为婉娈者，暂蹶辄惊顾。","生平麋鹿姿，处世每多忤。","胡为展良觌，握手便如故。","高怀发针石，正论谐韶濩。","情亲复告别，欲语谁与晤。","乾坤一逆旅，日月双脱兔。","寒儒守蓬荜，白首困章句。","期君以远大，庶足慰迟暮。"],"title":"送章元德司理罢官归永嘉"}
