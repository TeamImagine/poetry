{"author":"曹唐","id":29409,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["好风吹树杏花香，花下真人道姓王。","大篆龙蛇随笔札，小天星斗满衣裳。","闲抛南极归期晚，笑指东溟饮兴长。","要唤麻姑同一醉，使人沽酒向余杭。"],"title":"王远宴麻姑蔡经宅"}
