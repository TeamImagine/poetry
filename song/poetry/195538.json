{"author":"苏轼","id":195538,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["共惜相从一寸阴，酒杯虽浅意殊深。","且同月下三人影，莫作天涯万里心。","东岭近开松菊径，南堂初绝斧斤音。","知君善颂如张老，犹望携壶更一临。"],"title":"次韵惠循二守相会"}
