{"author":"蔡戡","id":71374,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["又持一节向东州，自怪平生欠此游。","胜地百年开雁荡，漏天千古泻龙湫。","云生半岫轻随足，泉落空岩急打头。","却恨昔贤无辙迹，谢公岭上更迟留。"],"title":"雁荡"}
