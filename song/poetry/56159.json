{"author":"张孝祥","id":56159,"strains":["平平平仄平平仄，仄平平平仄平仄。","仄仄仄仄平仄仄，平平仄仄平仄仄。","仄平仄平仄○仄，仄仄○平仄平仄。","○平仄仄平仄仄，仄仄仄平仄平仄。","仄仄仄仄○○仄，仄仄平仄仄仄仄，仄平○平○仄仄。"],"paragraphs":["崇宁天子开皇极，发挥神谟诏群辟。","十八学士天与力，攀鳞附凤才一日。","翰林尚书古遗直，不作三公奄窀穸。","当时盛事刊乐石，后五十年已今昔。","令我再拜三叹息，尚有之子似世德，不羸其躬且赫奕。"],"title":"刘倅示崇宁上舍题名翰林其父也"}
