{"author":"李处权","id":8488,"strains":["平平仄平仄仄平，仄仄仄仄平平平。","仄平平仄○仄仄，仄仄平平平仄平。","平平仄仄仄平仄，平仄仄仄○平○。","平○仄平仄○仄，仄仄平平平仄平。","○平仄仄仄平仄，仄仄仄平○仄平。","平平仄平仄平仄，仄仄平平○仄○。"],"paragraphs":["亭皋树林五月寒，坐损秀爽披孱颜。","使君清雅颇好事，妙墨风流名闯山。","云归雨罢作佳色，山在杳霭空蒙间。","烟中合还展屏障，鸟外纡余堆髻鬟。","疏帘卷尽一搔首，决眦荡胸如可攀。","江头好山不知数，供给骚人犹等闲。"],"title":"闯山亭"}
