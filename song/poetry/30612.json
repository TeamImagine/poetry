{"author":"李流谦","id":30612,"strains":["平平平仄仄，平仄平平仄。","仄仄○仄仄，平仄仄平仄。","仄平仄平平，平仄平○平。","平平平平○仄仄，仄仄平平仄仄仄。","平平仄仄仄仄平，平平仄平○○仄。","○○仄，平○仄仄平平平，仄仄平平○仄仄。"],"paragraphs":["人言明月好，明月无私照。","海水深不测，明月照无极。","九州浩茫茫，明月无遗光。","谁家高楼三百尺，上有浮云翳突兀。","浮云翳月月不知，楼头美人空叹息。","空叹息，何当赤手披云师，放出清光如白日。"],"title":"明月篇"}
