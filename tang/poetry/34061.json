{"author":"苏颋","id":34061,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["翠辇红旗出帝京，长杨鄠杜昔知名。","云山一一看皆美，竹树萧萧画不成。","羽骑将过持袂拂，香车欲度卷帘行。","汉家曾草巡游赋，何似今来应圣明。"],"title":"扈从鄠杜间奉呈刑部尚书舅崔黄门马常侍"}
