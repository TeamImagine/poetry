{"author":"赵汝回","id":108196,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["鹤骨虽癯发未斑，秋风鸥鹭共翛闲。","芙蓉夹径才通马，杨柳沿池不碍山。","外稿定于何日上，中兴只在十年间。","谷城片石无人识，胡骑堂堂出汉关。"],"title":"呈水心先生"}
