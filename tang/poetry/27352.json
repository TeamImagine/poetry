{"author":"袁皓","id":27352,"strains":["平仄平平仄仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["金榜高悬姓字真，分明折得一枝春。","蓬瀛乍接神仙侣，江海回思耕钓人。","九万抟扶排羽翼，十年辛苦涉风尘。","升平时节逢公道，不觉龙门是崄津。"],"title":"及第后作"}
