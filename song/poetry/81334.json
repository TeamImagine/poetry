{"author":"张镃","id":81334,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["持也眈眈老比邱，吾如松涧瀑春流。","经年欲见浑无便，连日相逢若旧游。","柏子轩窗翻梵夹，荷香亭上款茶瓯。","真成此外无余事，莫说机关向上头。"],"title":"赠嗣持上人"}
