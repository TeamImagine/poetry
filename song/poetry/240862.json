{"author":"周紫芝","id":240862,"strains":["仄平○平仄平仄，仄仄平平仄平仄。","仄平仄仄平平仄，仄仄○平仄平仄。","仄平平仄平仄仄，仄仄平平仄平仄。","平平仄仄平仄仄，仄仄仄仄仄仄仄。","仄○仄仄平仄仄，平仄平○仄平仄。","仄平平平仄平仄，仄仄○○仄○仄。","平平仄仄○平仄，平仄平平平仄仄。","平平仄仄仄仄仄，仄仄仄平平仄仄。","仄仄○平仄平仄，平平仄仄仄平仄，平仄平○仄平仄。"],"paragraphs":["谪仙骑鲸上天去，万古风流一丘土。","去天尺五城南杜，晚上瞿塘望江渚。","两翁憔悴人不与，造物嗔渠作奇语。","陈侯笔势谁可御，九鼎自可独力举。","梦中尺锦君尽取，时向胸中作吞吐。","邵郎诗高孰宾主，一笑相看两相许。","清歌那忍听金缕，渠坐诗穷君勿怒。","衰翁老气不可鼓，篆鼎瓦棺心好古。","此别相逢定何所，他时剥啄叩君户，藜杖经行尚堪拄。"],"title":"次韵邵文伯怀桐渚与陈子高唱酬之乐"}
