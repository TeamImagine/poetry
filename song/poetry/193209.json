{"author":"章惇","id":193209,"strains":["仄平平仄平，仄仄平○仄。","仄○平平平，仄仄○仄仄。","仄平平平○，平仄仄仄仄。","平平仄平平，仄仄平仄仄。","仄平仄平平，平仄仄平仄。","平平○仄仄，平仄平仄仄。","平○仄○平，仄仄仄仄仄。","平平仄平仄，○仄仄○仄。","仄仄平平平，仄仄仄平仄。","平平仄○仄，仄仄○○仄。"],"paragraphs":["我生山水乡，习得山中乐。","每观唐人诗，梦寐思紫阁。","欲为秦山行，常苦道路邈。","君言旧曾游，使我心踊跃。","我今既西来，而子滞天角。","云山空在眼，诗酒乖侑酢。","谁题壁间诗，岁久墨色薄。","人生定能几，当此感离索。","积霭浮青春，落日满岩壑。","骊龙俨将驾，顾我犹淹泊。"],"title":"紫阁"}
