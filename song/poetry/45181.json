{"author":"杨万里","id":45181,"strains":["仄仄平平仄仄平，仄平仄仄仄平平。","仄平仄仄仄平仄，仄仄平仄平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["薄宦江湖苦异途，十年骨肉隔音书。","此行政尔见公面，又迫归欤巾我车。","安得从容林下去，相从漫浪物之初。","念公不是渔竿客，合结丝絇立玉除。"],"title":"和文黼主簿叔惠诗之韵"}
