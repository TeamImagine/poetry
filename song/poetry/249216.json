{"author":"曾几","id":249216,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["郑公高义绝陈雷，别我姑胥首重回。","书迹横斜良足喜，讣音曲折可胜哀。","定知泡影垂垂尽，故傍江湖得得来。","俗眼看公终未是，无生灭处咏归哉。"],"title":"挽郑禹功"}
