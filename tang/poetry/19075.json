{"author":"鲍溶","id":19075,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄仄平仄，仄仄平平平仄平。"],"paragraphs":["太白星前龙虎符，元臣出将顺天诛。","教闻清净萧丞相，计立安危范大夫。","玉帐黄昏大刁斗，月营寒晓小单于。","鲁连未必蹈沧海，应见麒麟新画图。"],"title":"淮南卧病闻李相夷简移军山阳以靖东寇感激之下因抒长句"}
