{"author":"韦骧","id":190604,"strains":["仄仄仄平仄仄平，平平平仄仄平平。","平平平仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["薄宦予嗟少定踪，贤劳君叹久西东。","相从山国春多雨，共忆公园花已丛。","酒约倒杯忻有伴，诗寻险韵惧无功。","勤乘闲隙酬清兴，便与分襟櫂短篷。"],"title":"次韵德夫推院有感"}
