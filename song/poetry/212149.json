{"author":"华镇","id":212149,"strains":["平平仄仄仄平仄，平仄平平仄仄平。","平仄平平平仄仄，平平平仄仄平仄。","平平平仄平平仄，仄仄平平仄仄平。","平仄仄平平仄仄，仄平平仄仄平仄。"],"paragraphs":["闲来步月上银潢，天宇无尘夜色凉。","双阙高寻佳气耸，三街平衬绿槐长。","沈沈琳馆东西迥，袅袅珠楼左右光。","归去不须寻蜀客，莫教知到斗牛傍。"],"title":"崇宁元年五月十六日天汉桥月下闲步"}
