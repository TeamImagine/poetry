{"author":"陆游","id":42046,"strains":["仄平仄平仄，仄仄平仄仄。","○平仄仄仄，仄仄平平仄。","仄平仄○仄，○仄仄平仄。","仄仄仄仄平，平仄仄仄仄。","平仄平仄平，平仄平仄仄。","○仄仄平仄，仄仄仄○仄。","平平仄仄仄，仄仄平仄仄。","仄仄仄仄平，平平仄平仄。"],"paragraphs":["我初学诗日，但欲工藻绘。","中年始少悟，渐若窥宏大。","怪奇亦间出，如石漱湍濑。","数仞李杜墙，常恨欠领会。","元白才倚门，温李真自郐。","正令笔扛鼎，亦未造三昧。","诗为六艺一，岂用资狡狯。","汝果欲学诗，工夫在诗外。"],"title":"示子遹"}
