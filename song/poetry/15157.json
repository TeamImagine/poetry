{"author":"刘子翚","id":15157,"strains":["平平仄仄平，仄仄平平平。","○平仄平平，仄仄○仄平。","平平仄仄仄，平仄仄仄平。","平平仄仄平，仄仄仄仄平。","仄仄仄仄仄，平平平仄平。","○仄仄平平，平平○仄○。","○平平仄仄，平○仄○平。","平平仄○○，仄○仄平平。","仄平仄仄仄，仄平平平平。","平平仄平平，仄仄仄仄平。","仄仄仄仄仄，平平仄平平。","仄仄平○平，仄仄平仄平。"],"paragraphs":["悬墙挂德音，尽弛今年租。","旄倪发懽谣，助达和气舒。","皇恩施甚厚，疲瘵望少苏。","吁嗟吏舞文，诏纸墨未渝。","借贷尽白著，勾稽穷宿逋。","掊克傥归公，民贫犹乐输。","量权征倍耗，夤缘窃其余。","宁逢盗剽攘，厌闻吏追呼。","盗奸久必戢，吏奸无由鉏。","雷霆不言威，肉食忍自诬。","故态勿狃习，穷阎勿侵渔。","勿谓天听高，勿谓黔首愚。"],"title":"谕俗  其一二"}
