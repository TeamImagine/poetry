{"author":"冯山","id":191528,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平平平平仄仄平。"],"paragraphs":["经世才高若命何，微茫骚雅寄编摩。","纯音已落人间久，孤愤犹存集外多。","喜看仙巢鸣鸑鷟，重闻古匣奏云和。","殷勤归秩非无报，谁为沉文吊汨罗。"],"title":"还杨恬天隐长官家集"}
