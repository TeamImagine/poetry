{"author":"王安石","id":180384,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["十年怊怅蹑山阡，终欲持杯滴到泉。","东路角巾非故约，西州华屋漫修椽。","幽明永隔休炊黍，真俗相妨久绝弦。","遗墨每看疑邂逅，复随人事散如烟。"],"title":"全椒张公有诗在北山西庵僧者墁之怅然有感"}
