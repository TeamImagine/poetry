{"author":"陈轩","id":190057,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平平平平仄平仄，仄平仄仄仄平平。"],"paragraphs":["松阴江曲旧斋堂，别业归来各一方。","吟想晚潮烟柳湿，梦游春槛露花凉。","杨朱路远空南北，青帝亭闲自短长。","何门扬鞭访前景，竹窗重整读书床。"],"title":"忆雉山书斋"}
