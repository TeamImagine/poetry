{"author":"周必大","id":50096,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["官闲未觉往来妨，疏懒从公意自长。","松柏有心寒始见，芝兰入室久弥香。","送秋容我无何饮，畦夏怜渠有底忙。","霜倒池莲雨荒菊，禅房真似赞公房。"],"title":"次韵秋日禅房"}
