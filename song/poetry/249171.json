{"author":"曾几","id":249171,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄仄仄，平仄平平平仄平。","仄仄平平仄平仄，仄平仄仄仄平平。"],"paragraphs":["公知此老发船时，不作河梁送别诗。","但说江湖留我住，为言岩壑与人期。","凝香燕寝定自好，怀绶稽山无不宜。","早晚欢迎剡溪上，去公亦复意迟迟。"],"title":"次苏守朱新仲舍人留会稽之行韵"}
