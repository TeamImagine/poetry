{"author":"胡寅","id":12116,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["为问东风有底忙，吹成疏雪洒林塘。","应知剩馥归香骨，谁拾残英试粉妆。","安得反魂三折臂，漫披能赋九回肠。","枝间赖有青青子，不遣行人折过墙。"],"title":"和彦达落梅"}
