{"author":"吴芾","id":18387,"strains":["仄平平仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["海滨何处足春风，尽在王孙小圃中。","雨洗山光供几席，日移花影上帘栊。","扁舟回首烟波隔，尊酒何时笑语同。","若对扬雄赏幽胜，杯行应亦话衰翁。"],"title":"到双胜匆匆不及款舟中成小诗寄良器兼简杨宰"}
