{"author":"李绅","id":18758,"strains":["平○平仄○平仄，仄仄平平平仄仄。","平仄○平平仄平，平平仄仄平○仄。","平○仄仄平平平，仄仄仄仄平平平。","平○平仄仄平○，仄仄○平平仄平。","平平仄仄平平仄，平仄平平仄平仄。","仄仄平平仄仄平，平平○仄○平仄。","平平仄仄平仄平，平平平○仄平平。","平平仄仄仄平○，仄仄平○○仄平。","仄平仄仄平○仄，仄仄平平仄○仄。","仄仄平○平仄平，○平仄仄平平仄。","平平仄仄平平平，仄平仄仄平平平。","仄平仄仄仄平仄，○平仄仄平平平。","？平平仄平○仄，平仄仄平平仄仄。","仄仄平○仄仄平，仄平平仄平平仄。","平平仄仄仄平○，仄仄○平仄仄○。","平仄仄平平仄仄，仄平○仄平平平。","平平仄仄平平仄，平仄平平仄平仄。","平仄○平仄仄○，平平仄仄平○○。","仄平平仄仄平平，平仄平平仄仄平。","平仄仄平○仄○，仄平平仄仄平平。","仄平仄仄平平仄，仄仄平平仄平仄。","仄仄平平仄仄平，平○仄仄平平仄。","平平仄仄仄平平，仄仄平平仄仄平。","仄仄仄平平仄仄，○平平○○平平。","平平仄仄平○仄，仄仄平平仄平仄。","○仄平○仄仄平，平仄仄仄平平仄。"],"paragraphs":["天将南北分寒燠，北被羔裘南卉服。","寒气凝为戎虏骄，炎蒸结作虫虺毒。","周王止化惟荆蛮，汉武凿远通孱颜。","南标铜柱限荒徼，五岭从兹穷险艰。","衡山截断炎方北，回雁峰南瘴烟黑。","万壑奔伤溢作泷，湍飞浪激如绳直。","千崖傍耸猿啸悲，丹蛇玄虺潜蜲蛇。","泷夫拟檝劈高浪，瞥忽浮沈如电随。","岭头刺竹蒙笼密，火拆红蕉焰烧日。","岭上泉分南北流，行人照水愁肠骨。","阴森石路盘萦纡，雨寒日煖常斯须。","瘴云暂卷火山外，苍茫海气穷番禺。","鹧鸪猿鸟声相续，椎髻晓呼同戚促。","百处谿滩异雨晴，四时雷电迷昏旭。","鱼肠雁足望缄封，地远三江岭万重。","鱼跃岂通清远峡，雁飞难渡漳江东。","云蒸地热无霜霰，桃李冬华匪时变。","天际长垂饮涧虹，檐前不去衔泥燕。","幸逢雷雨荡妖昏，提挈悲欢出海门。","西日眼明看少长，北风身醒辨寒温。","贾生谪去因前席，痛哭书成竟何益。","物忌忠良表是非，朝驱绛灌为雠敌。","明皇圣德异文皇，不使无辜困鬼方。","汉日傅臣终委弃，如今衰叟重辉光。","高明白日恩深海，齿发虽残壮心在。","空愧驽骀异一毛，无令朽骨惭千载。"],"title":"逾岭峤止荒陬抵高要"}
