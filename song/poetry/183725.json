{"author":"刘攽","id":183725,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["郴江清澈照毫毛，吹笛平阳舍有蒿。","乡信不嫌无过雁，宦游正复长儿曹。","青枫雨后如人立，南极秋来出地高。","齐难楚称何日就，钓竿元自欲连鳌。"],"title":"酬黄安期推官见寄"}
