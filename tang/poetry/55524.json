{"author":"李白","id":55524,"strains":["仄仄仄仄仄，平平仄平平。","○平仄仄仄，仄仄平平平。","平仄○仄仄，平平仄平平。","○平平平平，平仄仄平平。","平仄仄平平，平平仄平平。","仄○平仄仄，仄平仄仄平。","仄○仄平平，仄仄仄仄平。","仄仄仄平仄，平○仄平平。","平平仄平平，○仄仄仄平。","平仄○仄仄，仄平平平平。","仄仄仄平仄，平平？平平。","平仄○仄仄，仄仄平仄平。"],"paragraphs":["大雅久不作，吾衰竟谁陈。","王风委蔓草，战国多荆榛。","龙虎相啖食，兵戈逮狂秦。","正声何微茫，哀怨起骚人。","扬马激颓波，开流荡无垠。","废兴虽万变，宪章亦已沦。","自从建安来，绮丽不足珍。","圣代复元古，垂衣贵清真。","群才属休明，乘运共跃鳞。","文质相炳焕，众星罗秋旻。","我志在删述，垂辉暎千春。","希圣如有立，绝笔于获麟。"],"title":"古风 一"}
