{"author":"曹勋","id":12336,"strains":["平平仄仄平平仄，○平仄仄平平仄。","平仄平平仄仄平，平平仄仄平平仄。","平平仄仄仄平平，仄仄平平平仄○。","仄平平仄仄平平，平平仄○平平仄。","仄平仄仄仄平平，仄仄平平○平仄。"],"paragraphs":["桐花叶密春风老，长门路暗迷芳草。","萤烛流辉露湿光，蟾蜍景落莎鸡晓。","金乌出谷上蟠桃，别院笙箫歌未了。","九华烟满醉杨妃，樊姬静听鸡声悄。","旧人直莫妒新人，别有蛾眉更妍巧。"],"title":"长吟续短吟"}
