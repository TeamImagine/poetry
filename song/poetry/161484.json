{"author":"陈普","id":161484,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["识道知时乃圣贤，合人统物一之天。","两间惟有心长在，万变咸归理自然。","王屋大行从艮止，北溟南海谨坤先。","行藏悉是乾龙体，要得无惭只在渊。"],"title":"积雨写怀  其一"}
