{"author":"强至","id":182760,"strains":["平平仄仄平平仄，仄仄平平仄仄平。","仄仄平平平仄仄，平平平仄平平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["官居冷落人稀到，病枕欹移日几回。","薄宦淹留无处说，平生怀抱为君开。","盘中饤饾延粗饭，瓮面澄凝泛好醅。","更有无穷欲言事，可能重跨蹇馿来。"],"title":"予在病告君玉见过翌日成短篇奉招"}
