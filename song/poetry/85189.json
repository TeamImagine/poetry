{"author":"裘万顷","id":85189,"strains":["平平○平平，平平仄仄平。","平平○仄平，平仄平平平。","仄仄○仄平，○平仄平平。","仄仄仄仄平，平仄仄平平。","平○仄○平，平仄仄○平。","平仄仄仄平，仄平仄仄平。","仄平○仄○，仄平平平○。","平平仄仄平，仄仄平○仄。","仄○仄仄○，仄○仄？平。","平平仄平平，仄仄仄仄平。","平平平仄平，仄平仄平平。","平仄仄仄平，○仄平○平。","仄仄平仄平，平仄平平平。","平平平仄平，平平平平平。","仄平仄仄平，仄仄○仄平。"],"paragraphs":["玄冥将归休，勾芒已促装。","江边疏柳青，江上寒梅香。","有客当此时，中流驾风樯。","欲学太史公，穷汶泗沅湘。","吾闻帝王州，雄丽几钱塘。","畴昔驻六龙，至今绘未央。","鹭洲横渺弥，凤台摩青苍。","名山与大川，往往遥相望。","是间或小留，不妨月徜徉。","平生学屠龙，袖手五字章。","兹逢贤主人，定知奏宫商。","追李逐杜陵，相与升其堂。","要令千万篇，金薤垂琳琅。","秋风鸿雁来，因之东南翔。","写君磊磈胸，慰我离别肠。"],"title":"送范光伯北行"}
