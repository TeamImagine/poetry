{"author":"冯时行","id":16685,"strains":["平平仄平平平平，仄平平平平平平。","平平仄仄平平平，仄平平平平仄平。","平平仄平平平○，平平○仄○仄○。","平平○仄平平平，平平仄平平仄平。","仄平仄平仄平平，仄平仄仄○平平。","平平平平仄○平，仄平仄平仄平平。","平平仄仄○○平，平平仄仄平平平。","平平仄平平平○，仄仄仄仄平平平，平平平平仄平平。","仄仄仄平仄○平，仄平平平仄平平。"],"paragraphs":["霜朝马蹄无纤埃，锦城城西江之隈。","金兰合沓俱朋来，白沙鳞鳞江水洄。","梅花傍江高崔嵬，人言犹是王建栽。","豪华过眼浮云哉，飞英送香来酒杯。","酒酣疾呼竹篱开，走寻屋角如龙梅。","梅龙虽多此其魁，睡龙屈盘肘承胲。","风皴雨散封苍苔，孙枝迸出谁胚胎。","天公抚摩春为回，慎勿变化随风雷，年年开花照尊罍。","我欲结茅买芋煨，与梅周旋送衰颓。"],"title":"梅林分韵得梅字"}
