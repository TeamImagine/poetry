{"author":"赵抃","id":101526,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蜀道群山尽可名，更逢佳处愈神清。","初疑谷口连云掩，入见天心满洞明。","怪石磷磷蹲虎豹，飞泉落落碎瑶琼。","嵬巅别有神仙路，又得攀跻向上行。"],"title":"题三泉县龙洞"}
