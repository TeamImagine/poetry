{"author":"张孝祥","id":56198,"strains":["仄仄仄平仄，平仄仄仄平。","平仄仄仄平，平仄平仄平。","仄平仄仄平，仄仄平仄平。","平仄仄仄仄，仄仄仄仄○。","○平仄○仄，仄仄平平平。","仄仄仄仄平，仄仄平仄平。","仄仄仄○平，仄仄平平平。","平平仄平仄，仄仄○○仄。","○仄仄平仄，仄仄仄仄○。","仄仄平○平，仄平仄？○。"],"paragraphs":["两李有佳句，冰雪洒肺肝。","清越石在悬，圆熟珠走盘。","我家十二楼，下俯千仞湍。","谁掣白玉琐，借与二子看。","临风度长篴，瘴海为清寒。","却立望九州，隘狭非所安。","便欲驭长鲲，九万扶摇抟。","神山在吾牖，弱水空弥漫。","回首五千劫，不费一指弹。","绝笑尘中年，摄提与涒滩。"],"title":"与邵阳李守二子用东坡韵"}
