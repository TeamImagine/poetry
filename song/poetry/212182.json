{"author":"华镇","id":212182,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["至足无求触处同，小斋和气日冲融。","几筵已得啸歌地，赤白何须绘画工。","况有午檐容爱日，曾无北户召寒风。","清心迥出尘埃外，讵见高堂数仞崇。"],"title":"暖斋诗"}
