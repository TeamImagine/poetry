{"author":"张守","id":245994,"strains":["平平仄○仄，平平平仄平。","仄仄仄○仄，仄平仄仄平。","仄平○仄平，？仄仄平平。","仄平平○平，仄仄仄仄平。","平平仄○仄，仄仄平仄○。","仄平平仄平，仄仄平平平。"],"paragraphs":["涎涎社燕尾，嗈嗈霜雁声。","两物巧相避，寸阴不得停。","我来燕未归，倏见雁南征。","客游何当还，节物凛可惊。","哀歌抚长铗，独夜羞短檠。","念营堂上巢，愧尔飞冥冥。"],"title":"客居闻雁有感"}
