{"author":"苏过","id":230002,"strains":["平仄平平仄仄平，平平仄仄仄平仄。","平平仄仄平平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["豪气峥嵘老不除，求田未分赋归欤。","功名日暮空弹铗，须髪霜雕为著书。","想像柴门延履舄，凄凉滍水但丘墟。","从今忍过西州路，暮树悲风拥素车。"],"title":"李方叔挽词二首  其二"}
