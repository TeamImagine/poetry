{"author":"李白","id":55737,"strains":["平仄平平平仄平，平平○平平仄平。","平平仄仄仄平仄，平平仄仄平仄平。","平平平仄平仄仄，平平仄平仄平仄。","仄平平平仄仄平，平平○仄仄平仄。","○平仄仄○仄平，仄平平仄平仄平。","仄仄平平仄平仄，仄仄平平平仄平。","平平仄仄平仄平，○仄仄仄平平平。","平平仄仄仄仄仄，平平平仄仄仄○。","仄平仄仄平仄仄，平平平平仄平仄。","仄○仄仄平平平，平平平平仄平平。","仄平仄仄仄平仄，○仄平平仄平平。"],"paragraphs":["西岳峥嵘何壮哉，黄河如丝天际来。","黄河万里触山动，盘涡毂转秦地雷。","荣光休气纷五彩，千年一清圣人在。","巨灵咆哮擘两山，洪波喷箭射东海。","三峰却立如欲摧，翠崖丹谷高掌开。","白帝金精运元气，石作莲花云作台。","云台阁道连窈冥，中有不死丹丘生。","明星玉女备洒扫，麻姑搔背指爪轻。","我皇手把天地户，丹丘谈天与天语。","九重出入生光辉，东来蓬莱复西归。","玉浆傥惠故人饮，骑二茅龙上天飞。"],"title":"西岳云台歌送丹丘子"}
