{"author":"苏泂","id":96503,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["都下重来百事非，故人相见少相知。","绝怜水减西湖瘦，更喜兵强北虏衰。","顾虑每怀医国计，仓黄犹忆过家时。","书生老矣都无用，自卷波澜入小诗。"],"title":"重到西湖"}
