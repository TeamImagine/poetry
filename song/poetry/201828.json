{"author":"彭汝砺","id":201828,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["英谋一发破昏冥，道路喁喁侧耳听。","千里啸歌趋雨露，百胥奸猾避雷霆。","闾阎有让风长暖，囹圄无尘草自青。","朝罢雍容问民瘼，愿言康乐上宸庭。"],"title":"送太守舒郎中赴阙  其一"}
