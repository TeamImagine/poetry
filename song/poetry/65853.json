{"author":"陈傅良","id":65853,"strains":["○○仄仄仄，○仄平仄○。","仄平仄仄仄，仄仄仄仄平。","平平仄仄仄，平仄仄仄○。","平平仄平仄，仄○平平平。","平平平○仄，平仄仄仄平。","仄仄仄仄仄，平平仄○平。","仄仄仄仄仄，仄仄仄仄平。","平平仄仄○，平仄平仄平。","平平○平仄，平仄平平平。","仄仄仄仄仄，平平仄○平。","仄仄平仄仄，平平仄○平。","平平仄仄平，平仄平平平。","仄平仄平平，仄仄平平○。","仄仄仄仄仄，平仄仄仄平。","○平仄平仄，平○平仄平。","平平仄仄仄，平平○平平。"],"paragraphs":["将行客有戒，正热人不禁。","出门一昔雨，解缆十日阴。","湘山益以碧，湘水益以深。","天光接云梦，野暝蒙衡郴。","蝇无盘中迹，蝉有木末音。","顾乃废枕簟，爰方索衣衾。","我起问夹岸，往岁孰与今。","衡茅或数间，丛竹皆十寻。","蒲莲间华实，鸥鹭时浮沉。","老穉各有得，渔樵不相侵。","早插禾欲孕，新炊粟如金。","为之失倦游，于以成孤斟。","永怀泛湘人，屈贾多愁吟。","往者亦此境，今者亦此心。","空名但千载，佳思谁一襟。","时哉不可失，浯溪更骎骎。"],"title":"行湘喜雨简刘公度周明叔"}
