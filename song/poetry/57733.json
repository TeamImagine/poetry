{"author":"梅尧臣","id":57733,"strains":["○平仄仄仄○平，平仄仄仄仄仄平。","平平平仄仄平仄，仄仄仄仄平仄○。","仄平平平仄平仄，平仄○○○仄平。","仄平仄○平仄仄，○平平仄平仄平。","仄平○○仄○仄，仄仄平平平仄平。","仄平仄平仄仄仄，仄仄仄仄○仄平。","平平仄仄仄仄仄，仄平仄平平仄平。","平平仄平平仄仄，仄仄平仄平平○。"],"paragraphs":["当年仕宦忘其卑，朝出饮酒夜赋诗。","伊川嵩室恣游览，烂熳遍历焉有遗。","是时交朋最为盛，连值三相更保厘。","谢公主盟文变古，欧阳才大何可涯。","我于其间不量力，岂异鹏抟蒿鷃随。","见君弟兄入太学，俊誉籍籍闻一时。","而今两鬓各已白，偶因赠酬言及斯。","升沉是非休要问，百岁欢乐谁能期。"],"title":"依韵和答王安之因石榴诗见赠"}
