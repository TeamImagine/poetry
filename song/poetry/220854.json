{"author":"邹浩","id":220854,"strains":["仄仄○平仄，○平仄仄平。","仄平○仄仄，平○仄平平。","仄仄平平仄，○平仄仄平。","平平平仄仄，仄仄仄平平。","平仄平○仄，平○仄仄○。","平平仄平仄，仄仄○仄○。","仄仄○平仄，平平仄仄平。","○平平仄仄，平仄仄平○。","仄仄平平仄，平平仄仄平。","仄平平仄仄，平仄仄平平。","○仄仄平仄，平平○仄仄。","平平○仄仄，○仄仄平平。"],"paragraphs":["凤诏传天北，輶轩指建章。","既能思贾谊，何患老冯唐。","况是高门庆，从来美誉彰。","灵台悬宝镜，峻节凛秋霜。","庖刃诚难敌，黄陂岂易量。","承家但清白，报国颇施张。","属部分牦犬，终朝事锦囊。","收功殊俗士，知已恃明王。","此去堪前贺，胡为独倍伤。","昔霑淮水润，今借德星光。","折柳故多恨，衔环空不忘。","他年重望履，应已步岩廊。"],"title":"送王宪赴阙"}
