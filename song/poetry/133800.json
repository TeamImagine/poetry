{"author":"卫宗武","id":133800,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["几年有负倾城艳，惭愧今朝对洛花。","忆昔富文同胜集，慨今姚魏属谁家。","赏心不作园林想，过眼聊为几席华。","回首一年春又了，绿阴芳草接天涯。"],"title":"巨室遗牡丹有作  其一"}
