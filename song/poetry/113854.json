{"author":"祖无择","id":113854,"strains":["仄平平仄仄平平，仄仄平平仄仄平。","平仄平平平仄仄，仄平平仄平仄平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["异乡何处散幽怀，赖得城中百尺台。","还向天涯经岁住，那知春色为唯来。","雪消江上看梅发，风暖衡阳有雁回。","强拟登高聊赋咏，再三愧乏楚人才。"],"title":"又和题宜春台"}
