{"author":"方岳","id":127801,"strains":["平仄仄平平仄仄，平仄平平仄平仄。","平平平仄仄仄○，仄仄平平仄平仄。","平平仄仄平平平，平平平仄平平平。","平平仄仄仄仄仄，平平仄仄平平平。","仄平○仄平○仄，仄仄平平仄平仄。","平平仄仄仄○平，仄仄仄平平仄仄。"],"paragraphs":["春日电光飞霹雳，元日奇寒雪盈尺。","销琼融玉夜色凝，赑屃穹林矗僵立。","鲛人泪滴珊瑚枝，通身擎出青琉璃。","霜皮溜雨冻不解，无人报与春风知。","晓光穿漏晴相射，锐士衔枚甲初卸。","山人不读五行书，未省木冰吁可怕。"],"title":"木稼"}
