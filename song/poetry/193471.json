{"author":"苏轼","id":193471,"strains":["平仄仄仄仄平仄，仄平○仄仄仄○。","仄○仄仄平仄平，平仄仄仄平平仄。","仄○平仄仄仄仄，仄仄平○平仄仄。","平平仄仄平仄○，仄平仄仄仄平仄。","平平平仄平仄仄，平仄仄仄○仄仄。","仄平仄平仄仄平，○平平仄仄平仄。","仄仄仄○○仄仄，仄平仄仄仄平仄。","平平仄仄仄平平，仄仄○平仄平仄。","平平仄仄仄平仄，仄仄平平仄平仄。","○平仄仄仄平平，仄仄平仄平仄仄。","仄平平仄○仄仄，仄仄平平平仄仄。","仄仄平平平平仄，○平仄仄仄平仄。","仄仄平平○仄平，○○平平平平平。","平平平仄仄平仄，仄仄仄平平仄仄。","仄平仄仄仄平仄，平仄平平仄平○。","仄平仄平○○仄，仄平仄仄平平仄。","平平仄仄仄平平，仄仄平平平？仄。","平○仄仄仄平仄，平仄仄仄○平仄。","仄平平仄平仄仄，仄仄平仄仄平仄。","仄○平平○仄仄，仄仄平平仄仄仄。","仄○平平仄仄仄，平仄仄仄平平仄。","○平平平仄仄平，仄仄平仄○平仄。","平平仄仄仄平仄，仄仄平仄平平仄。","平平平仄平仄仄，平仄平仄仄平仄。","仄平仄仄仄平平，仄仄仄○平仄仄。","○○仄仄平仄仄，仄仄仄平平仄仄。","仄平仄仄平平仄，平仄仄仄仄平仄。","仄平仄仄平仄仄，平仄平平仄仄仄。","○平仄仄仄仄平，仄仄仄平平仄仄。","仄○仄仄仄○仄，平平平仄○仄仄。"],"paragraphs":["冬十二月岁辛丑，我初从政见鲁叟。","旧闻石鼓今见之，文字郁律蛟蛇走。","细观初以指画肚，欲读嗟如箝在口。","韩公好古生已迟，我今况又百年后。","强寻偏傍推点画，时得一二遗八九。","我车既攻马亦同，其鱼维𫚈贯之柳。","古器纵横犹识鼎，众星错落仅名斗。","模糊半已隠瘢胝，诘曲犹能辨跟肘。","娟娟缺月隠云雾，濯濯嘉禾秀稂莠。","漂流百战偶然存，独立千载谁与友。","上追轩颉相唯诺，下揖冰斯同鷇{彀弓=孑}。","忆昔周宣歌鸿雁，当时籀史变蝌蚪。","厌乱人方思圣贤，中兴天为生耆耈。","东征徐虏阚虓虎，北伏犬戎随指嗾。","象胥杂沓贡狼鹿，方召联翩赐圭卣。","遂因鼓鼙思将帅，岂为考击烦蒙瞍。","何人作颂比嵩高，万古斯文齐岣嵝。","勋劳至大不矜伐，文武未远犹忠厚。","欲寻年岁无甲乙，岂有名字记谁某。","自从周衰更七国，竟使秦人有九有。","埽除诗书诵法律，投弃俎豆陈鞭杻。","当年何人佐祖龙，上蔡公子牵黄狗。","登山刻石颂功烈，后者无继前无偶。","皆云皇帝巡四国，烹灭强暴救黔首。","六经既已委灰尘，此鼓亦当遭击剖。","传闻九鼎沦泗上，欲使万夫沉水取。","暴君纵欲穷人力，神物义不污秦垢。","是时石鼓何处避，无乃天工令鬼守。","兴亡百变物自闲，富贵一朝名不朽。","细思物理坐叹息，人生安得如汝寿。"],"title":"凤翔八观 石鼓歌"}
