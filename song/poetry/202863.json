{"author":"释道潜","id":202863,"strains":["平仄仄仄平仄仄○平平，仄平仄仄平平平。","平平仄仄仄平仄，仄○仄仄平平○。","仄仄平平仄平仄，仄仄平平平仄平。","平平仄平仄仄仄，仄仄仄仄平仄○。","平平仄○仄○仄，仄仄平○○仄平。","平平平平平仄○，仄平平仄○平○。","平平仄平仄平仄，仄仄仄平平仄平。","仄平平仄仄平仄，平仄仄仄平仄平。","○平平平仄平仄，仄平仄仄平仄○。","平平平○○平仄，平仄平平平仄平。","平平仄仄仄仄仄，仄仄平仄○平平。","平平仄仄仄平仄，仄仄平平○仄平。","平○仄平仄仄仄，仄仄平仄平平平。","仄平平平仄平仄，○平仄仄平○○。","平平仄仄仄平仄，仄仄仄平平仄平。"],"paragraphs":["君不见宋清市药长安西，众工就取资刀圭。","疮疡疾病一皆往，所应不必黄金赍。","度未能酬辄焚券，耻学庸生忧噬脐。","人人德清莫肯负，日获远利丰子妻。","公侯馈遗日相属，螘食华衣乘𫘝𫘨。","罗池神人为作传，至今名誉横云霓。","邹君业医世淮海，泻盛补衰知径蹊。","玉函金匮恣探讨，拏以自副能不迷。","顷年西游抵京室，达官贵吏争品题。","归来乡县颇萧瑟，湖水粘云芳草萋。","怜余寝瘵古佛刹，每辱珍剂相扶携。","倾囊倒橐愿为赠，唯有圆蒲并杖藜。","君闻掉头不我顾，止索诗句光衡圭。","夜披陈编见清事，重嗟此道今如泥。","君诚有意嗣前躅，箧笥不忧无锦绨。"],"title":"赠邹医"}
