{"author":"张扩","id":234047,"strains":["仄平○平平，仄仄平仄平。","平平仄○平，平仄仄仄平。","仄仄仄平平，平平仄平平。","仄仄仄平平，平仄平仄平。","平平仄平○，仄仄仄平平。","仄仄○平仄，平平仄仄平。"],"paragraphs":["乱山如群羊，合沓千里犇。","君山屹当前，盘踞老虎蹲。","巨镇压坤维，层巅没云屯。","下瞰大溪流，千尺清不浑。","舟人落风帆，挽纤系山根。","欲上看星斗，悬崖那可扪。"],"title":"君山"}
