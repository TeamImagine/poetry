{"author":"陈造","id":59052,"strains":["○平仄仄仄平仄，仄平○平○仄仄。","平平仄仄平○仄，平仄平平仄平仄。","平平平仄仄平仄，平○平平仄平仄。","平平仄？平平仄，平仄平平仄平仄。","平平仄○平仄仄，平平仄○平仄仄。","仄○平平平仄平，仄平○仄平平仄。","平○仄仄仄平仄，仄仄平平仄平仄。","仄平平仄平平仄，平平平○仄平仄。"],"paragraphs":["长翁饮德腹为实，赵侯论交胶在漆。","官曹未肯孤吟赏，车载鸱夷挽衰疾。","楼前红树媚晴霁，楼间清风细披拂。","峥嵘帝皞专花事，仿佛江妃奏瑶瑟。","巾欹帻堕人傲兀，堂堂饮兴方未毕。","眼看韶华吾嗫嚅，气摩苍昊君豪逸。","人间乐事易陈迹，便恐清欢转头失。","孰知椽笔今诗史，烦君挥毫记今日。"],"title":"赠赵子野"}
