{"author":"李商隐","id":22589,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["消息东郊木帝回，宫中行乐有新梅。","沈香甲煎为庭燎，玉液琼苏作寿杯。","遥望露盘疑是月，远闻鼍鼓欲惊雷。","昭阳第一倾城客，不踏金莲不肯来。"],"title":"隋宫守岁"}
