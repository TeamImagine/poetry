{"author":"李白","id":56408,"strains":["平平仄平仄，仄仄平仄○。","仄仄平平平，平平仄平仄。","平平平仄仄，平仄平仄仄。","平平平平平，平仄仄仄仄。","平平平○仄，仄仄○平仄。","平○平○○，仄仄仄平仄。","平平仄仄仄，仄仄平平○。","仄仄平平平，仄平仄仄仄。","○平仄平仄，仄仄平平仄。","仄仄平平平，○平仄平仄。"],"paragraphs":["真僧闭精宇，灭迹含达观。","列嶂图云山，攒峰入霄汉。","丹崖森在目，清昼疑卷幔。","蓬壶来轩窗，瀛海入几案。","烟涛争喷薄，岛屿相凌乱。","征帆飘空中，瀑水洒天半。","峥嵘若可陟，想像徒盈叹。","杳与真心冥，遂谐静者玩。","如登赤城里，揭步沧洲畔。","即事能娱人，从兹得消散。"],"title":"茔禅师房观山海图"}
