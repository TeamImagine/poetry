{"author":"赵湘","id":178200,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["严子陵边水自流，夕阳无语倚松舟。","乍逢风月羞为客，及到溪山识尽秋。","移树断蝉初过雨，立沙孤雁偶随鸥。","乡心旅思何人会，芦苇萧萧一笛幽。"],"title":"秋晚舟泊桐江"}
