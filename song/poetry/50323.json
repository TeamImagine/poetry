{"author":"周必大","id":50323,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["好因轮斲悟观书，莫守筌蹄觅兔鱼。","华岳登来卑步仞，沧溟浮罢眇支渠。","命穷且戏娱亲彩，道合须牵奉诏裾。","此外文章真小技，未应倾慕蜀相如。"],"title":"陈平叔相从四年文行粹然临分惠诗有立身行道之问敢用阳司业勉学者之意次韵为赠"}
