{"author":"苏轼","id":193853,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["海山兜率两茫然，古寺无人竹满轩。","白鹤不留归后语，苍龙犹是种时孙。","两丛恰似萧郎笔，十亩空怀渭上村。","欲把新诗问遗像，病维摩诘更无言。"],"title":"孤山二咏 竹阁"}
