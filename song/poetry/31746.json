{"author":"姜特立","id":31746,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["坐叨厚廪饮醇醪，不挟文书不坐曹。","检校园花为日课，裒寻诗草计年劳。","仍将书册供慵卧，时唤杯盘佐老饕。","感激大恩何以报，唯祈圣寿等天高。"],"title":"闲咏"}
