{"author":"陆游","id":33177,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["巢燕成归秋景奇，颇容老子醉哦诗。","山晴更觉云含态，风定闲看水弄姿。","痛饮何由从次道，并游空复忆安期。","天涯又作经年客，莫对青铜恨鬓丝。"],"title":"秋思三首  其二"}
