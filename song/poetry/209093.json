{"author":"毕仲游","id":209093,"strains":["仄仄平平仄，○平仄仄平。","平平平仄仄，平仄仄平平。","仄仄平平仄，平平仄仄平。","平○平仄仄，仄仄仄○仄。","仄仄○平仄，平平仄仄仄。","平平平仄仄，仄仄仄○○。","仄仄平平仄，平○仄仄平。","平平○仄仄，仄仄仄○平。","仄仄平平仄，平平仄仄平。","平平平仄仄，仄仄○平平。"],"paragraphs":["十月清宵永，空斋已怯寒。","霜篱飞叶密，风案拂沙干。","晏叔狐裘稳，公孙布被完。","檐澌方缀瓦，井冻渐封干。","饱食留鹰距，虚惊落雁翰。","谁来沽酒饮，自笑典衣难。","想望存心曲，嘻吟恣笔端。","河冰思泽国，路雪寄长安。","邑邑炉灰冷，荧荧烛烬阑。","门前生计在，苇席称车单。"],"title":"早寒"}
