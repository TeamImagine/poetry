{"author":"刘禹锡","id":11187,"strains":["仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["酒法众传吴米好，舞衣偏尚越罗轻。","动摇浮蚁香浓甚，装束轻鸿意态生。","阅曲定知能自适，举杯应叹不同倾。","终朝相忆终年别，对景临风无限情。"],"title":"酬乐天衫酒见寄"}
