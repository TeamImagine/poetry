{"author":"释文珦","id":134948,"strains":["平○平○平，仄仄仄仄平。","仄仄仄○仄，仄仄○平平。","仄仄平平平，○仄平仄平。","仄平仄○平，平平仄平平。","仄平仄○平，平平仄平平。","平仄平平平，仄仄平仄平。","平仄仄○○，仄仄平仄仄。","平平仄平平，平仄仄平平。","仄平仄平仄，仄仄平平○。","仄仄仄平仄，仄仄平仄平。"],"paragraphs":["鹪鹩巢中林，所择唯一枝。","俛啄草间粒，自可长无饥。","绝意于翺翔，其乐诚在兹。","挟之上空虚，高风亦奚为。","体微力难任，飘飘竟何归。","穷达悬于天，赋予常不齐。","君子识其分，小大随所施。","狂夫每争先，虚骋不知疲。","以之致高位，未免多瑕玼。","静退以为德，此理良可推。"],"title":"题鹪鹩巢林行"}
