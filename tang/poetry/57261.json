{"author":"岑参","id":57261,"strains":["平仄仄平仄平，平平仄仄仄平仄。","仄平仄仄平仄仄，○仄平平○仄仄。","仄仄平平○仄平，仄平平仄仄平平。","仄仄平平平仄仄，平平仄平○仄平。","○平仄仄○仄仄，仄仄仄平○○仄。","仄平仄仄仄○平，平仄平平仄平仄。","仄平平○仄仄平，平平仄平仄仄○。","仄平平仄平仄仄，○仄平平平仄平。"],"paragraphs":["君不见函谷关，崩城毁壁至今在。","树根草蔓遮古道，空谷千年长不改。","寂寞无人空旧山，圣朝无外不须关。","白马公孙何处去，青牛老人更不还。","苍苔白骨空满地，月与古时长相似。","野花不省见行人，山鸟何曾识关吏。","故人方乘使者车，吾知郭丹却不如。","请君时忆关外客，行到关西多致书。"],"title":"函谷关歌送刘评事使关西"}
