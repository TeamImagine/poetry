{"author":"黎廷瑞","id":165796,"strains":["平平仄仄仄，平平仄平平。","平仄平仄仄，平平仄平平。","仄仄平仄仄，仄仄平仄○。","仄平仄仄平，平仄平平平。","平平仄平○，平平仄平○。","仄仄仄平仄，平仄○平平。","平平仄仄平，平仄平平平。","平平仄平仄，仄仄平○平。","仄仄平仄仄，仄仄平仄平。","仄平仄平○，平平○平平。"],"paragraphs":["枯筇倚落日，危阑眺西风。","溪水清练练，云山碧丛丛。","仰视天宇阔，俯瞰尘世空。","谪仙有妙音，飞入蓬莱宫。","钧天动清听，云章照晴虹。","故殿已秋草，兹地犹青松。","双龙护玺文，尘暗珠丝蒙。","徘徊惬幽赏，感慨怀深忡。","万梦天地老，一笑今古同。","自携白团扇，悠悠遗飞鸿。"],"title":"登聚远亭"}
