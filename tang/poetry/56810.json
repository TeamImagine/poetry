{"author":"韦应物","id":56810,"strains":["仄仄平仄仄，仄平仄仄平。","平仄平平仄，仄仄○平平。","平平平仄仄，仄仄平仄平。","平仄平平仄，平仄仄平平。","平仄○平仄，仄仄○平平。","仄平○平仄，仄仄仄平平。","仄仄平平仄，平仄仄平平。","仄平仄平仄，○仄平仄平。","仄仄平仄仄，平仄仄○○。","平平平仄仄，平平仄平平。","平仄平仄仄，仄平平平平。","仄仄仄平仄，仄平仄仄○。","○平仄仄平，仄仄仄平平。","平仄平○仄，仄仄仄○平。","仄平平仄仄，○仄仄○平。"],"paragraphs":["弃职曾守拙，玩幽遂忘喧。","山涧依硗{石脊}，竹树荫清源。","贫居烟火湿，岁熟梨枣繁。","风雨飘茅屋，蒿草没瓜园。","群属相欢悦，不觉过朝昏。","有时看禾黍，落日上秋原。","饮酒任真性，挥笔肆狂言。","一朝忝兰省，三载居远藩。","复与诸弟子，篇翰每相敦。","西园休习射，南池对芳樽。","山药经雨碧，海榴凌霜翻。","念尔不同此，怅然复一论。","重阳守故家，僴子旅湘沅。","俱有缄中藻，恻恻动离魂。","不知何日见，衣上泪空存。"],"title":"答僴奴重阳二甥"}
