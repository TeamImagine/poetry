{"author":"白居易","id":15373,"strains":["平仄仄仄平，○平○仄仄。","平平○○平，仄平平仄仄。","仄平仄仄仄，平仄平仄仄。","仄仄○仄平，平仄平仄仄。","仄平仄仄仄，仄仄平平仄。","仄○仄仄平，仄仄仄平仄。","仄平仄仄仄，○仄平平仄。","平仄仄平平，平平仄仄仄。"],"paragraphs":["衰病四十身，娇痴三岁女。","非男犹胜无，慰情时一抚。","一朝舍我去，魂影无处所。","况念夭札时，呕哑初学语。","始知骨肉爱，乃是忧悲聚。","唯思未有前，以理遣伤苦。","忘怀日已久，三度移寒暑。","今日一伤心，因逢旧乳母。"],"title":"念金銮子二首 一"}
