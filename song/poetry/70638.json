{"author":"袁说友","id":70638,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["扁舟伊轧乱秋声，花下新凉暑不侵。","浓叶衬成螺展髻，芳苞拆尽玉垂簪。","谁将茉莉评高下，未必清香较浅深。","把酒问花花不语，微吟空伴小蛩吟。"],"title":"迓金国聘使舟中逢玉簪花"}
