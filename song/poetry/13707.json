{"author":"宋祁","id":13707,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平平平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["出休连日似山郎，坐有蛩毡沐有汤。","缸面酒华随日转，琴中松韵共风长。","宫卑宁为今无巧，愚极曾闻古是狂。","自顾支离身碌碌，幞归囊被亦何妨。"],"title":"休沐"}
