{"author":"范成大","id":43619,"strains":["平仄○仄仄，平平仄平平。","仄○仄仄○，仄仄○平平。","仄平仄仄仄，平平平仄平。","平平仄平平，仄平平仄平。","仄仄仄平平，○平仄平○。","仄仄仄平平，平平仄平平。","平平仄仄仄，○平平仄平。","仄仄仄仄平，仄仄平平平。","平平平平仄，仄仄仄仄平。","仄仄平平平，平仄平平平。","平平仄仄仄，平仄平仄平。","平平平平仄，仄仄仄仄平。","仄仄仄仄平，仄仄平平平。","平平○平平，仄仄仄○○。","仄仄仄平仄，○仄平○平。","仄仄仄仄仄，平平仄○平。"],"paragraphs":["山水敦夙好，烟霞痼奇怀。","向闻乳洞胜，出岭更徘徊。","雪林缟万李，东风知我来。","华裾绣高原，故人纷后陪。","系马玉溪桥，嵌根豁崔嵬。","荡荡碧瑶宫，冰泉漱墙隈。","芝田溉石液，深畦龙所开。","丐我一掬悭，颒此炎州埃。","仍呼轮袍舞，醉倒瑞露杯。","但恐惊山灵，腰鼓轰春雷。","薪翁杂饷妇，圜视欢以咍。","兹岩何时凿，阅世几劫灰。","始有此客狂，后会真悠哉。","南游冠平生，已去首犹回。","岁月可无纪，三洞俱磨崖。","会有好事者，摩挲读苍苔。"],"title":"兴安乳洞有上中下三岩妙绝南州率同僚饯别者二十一人游之"}
