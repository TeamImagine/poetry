{"author":"冯道","id":36335,"strains":["仄平平仄仄平平，仄平平平仄平平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["去年今日奉皇华，只为朝廷不为家。","殿上一杯天子泣，门前双节国人嗟。","龙荒冬往时时雪，兔苑春归处处花。","上下一行如骨肉，几人身死掩风沙。"],"title":"北使还京作"}
