{"author":"胡铨","id":16283,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["感时湔泪几时干，顾影伶俜独立难。","自恐节孤无与对，谁怜族冷不胜寒。","未应一世供愁断，长愿三更秉烛看。","雨过花边行更好，犹嫌子美借银鞍。"],"title":"和林和靖先生梅韵  其一"}
