{"author":"戴复古","id":93928,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["一时议论动诸公，有诏西来玉节东。","又见清朝更大化，好趋丹陛奏孤忠。","片云不隔梅花月，一雪翻成柳絮风。","把酒莫辞今夕醉，明朝车马去匆匆。"],"title":"赵用甫提举梦中得片云不隔梅花月之句时被命入朝雪中送别用其一句补以成章"}
