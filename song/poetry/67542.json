{"author":"王信","id":67542,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄仄平仄仄平。"],"paragraphs":["闻道东阳水乐亭，一经坡句万年声。","我来石洞得飞瀑，谁赋新诗留美名。","平地有雷鸣不断，半天无雨势如倾。","欲知山水醉翁意，且请主人迟酒行。"],"title":"飞瀑"}
