{"author":"郭印","id":250127,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["拂秽清尘志自殊，斯文危弱更当扶。","嘉言亹亹手尝御，高步徐徐身与俱。","驱犊几曾遭戏笑，化龙应亦在斯须。","龟毛兔角人人用，莫道吾家此物无。"],"title":"和许觉民麈尾笻竹杖"}
