{"author":"程俱","id":235371,"strains":["仄仄仄仄仄，平平平仄平。","平平○平仄，平仄平平平。","平平仄○平，平平仄平平。","平平仄平○，平平仄平平。","仄仄平仄仄，平平仄平○。","仄仄平仄○，平平○平平。","仄平○平仄，仄仄平平平。","○○仄平仄，仄仄○平平。"],"paragraphs":["会意不在远，巢枝良有余。","居然胜林境，鱼鸟皆欣娱。","危城俯回谿，归航数风蒲。","幽蹊接遐观，褰裳欲凌虚。","却顾容膝地，清阴绕扶疏。","念此晨日长，言旋更踟蹰。","翰林留新句，体骨超黄初。","深藏恐飞去，照夜空江湖。"],"title":"同游胜林亭次韵"}
