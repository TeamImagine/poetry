{"author":"王义山","id":138401,"strains":["仄平仄仄仄平平，仄仄平平仄仄平。","平仄平平仄平仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["静中乐处是琴书，此乐输君二美俱。","明镜无尘佛关捩，内丹养火夜工夫。","梅花窗下参同契，翠草庭前太极图。","探得黄庭真诀了，不须更看养生符。"],"title":"寄题黄静斋"}
