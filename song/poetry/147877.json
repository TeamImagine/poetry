{"author":"方回","id":147877,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄仄平仄，平仄平平平仄平。","平仄仄平平平仄，仄平仄仄仄平平。"],"paragraphs":["宿收家信醉慵开，早报潮船泊岸隈。","钓濑儿将诗箧至，钱塘人索酒钱来。","道途奔走动千里，时节挨排聊一杯。","新岁雪晴看吾圃，歙城亦有马城梅。"],"title":"钱塘人来"}
