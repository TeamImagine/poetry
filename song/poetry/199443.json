{"author":"丁谓","id":199443,"strains":["仄仄平○仄，平○仄仄平。","仄平平仄仄，仄仄○平平。","平仄平平仄，平○仄仄平。","仄平平仄仄，仄仄仄平平。","仄仄平○仄，平平仄仄平。","平平平仄仄，平○仄○平。","○仄平平仄，平平○仄平。","仄平平仄仄，○仄仄平平。","仄仄○平仄，平平平仄平。","平○平仄仄，平○仄平平。","仄仄○平○，平平仄仄平。","仄平平仄仄，仄仄仄平○。","平仄平平仄，平平仄仄平。","仄平○仄仄，仄仄○平平。","仄仄平平仄，平平仄仄平。","平平○仄仄，平仄仄平平。"],"paragraphs":["北苑龙茶者，甘鲜的是珍。","四方惟数此，万物更无新。","才吐微茫绿，初沾少许春。","散寻萦树遍，急采上山频。","宿叶寒犹在，芳芽冷未伸。","茅茨溪口焙，篮笼雨中民。","长疾勾萌并，开齐分两均。","带烟蒸雀舌，和露叠龙鳞。","作贡胜诸道，先尝祇一人。","缄封瞻阙下，邮传渡江滨。","特旨留丹禁，殊恩赐近臣。","啜为灵药助，用与上樽亲。","头进英华尽，初烹气味醇。","细香胜却麝，浅色过于筠。","顾渚惭投木，宜都愧积薪。","年年号供御，天产壮瓯闽。"],"title":"北苑焙新茶"}
