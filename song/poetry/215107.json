{"author":"杨时","id":215107,"strains":["仄平仄平○，仄仄平○○。","仄仄仄仄平，平平仄○平。","仄平仄平仄，平仄平平平。","仄平仄平平，仄仄平平平。","仄平仄平仄，仄仄平仄平。","仄平平仄平，平平仄平平。","仄平仄平仄，仄仄平平平。","平仄仄仄平，平平仄平平。","平平仄平○，仄平平仄○。","○平仄○平，仄仄仄仄平。","平平仄○仄，仄仄平平平。"],"paragraphs":["凤山郁崔嵬，下有千顷陂。","峻极不可攀，浮光亘长鬐。","晦冥滴风雨，澄淡含瓌奇。","吸呼入君怀，万态罗心脾。","吐辞丽金雘，焕若星斗垂。","朅来荆渚游，红蕖照清漪。","故宫久零落，一洒增余辉。","惇族贵老成，尧言下丹墀。","浮骖驾云帆，眷然成仳离。","长裾曳王门，岂比困盐虀。","骅骝踏长坂，万里谁能羁。"],"title":"送赵循道赴都讲"}
