{"author":"唐庚","id":227542,"strains":["平平○平○仄仄，平仄仄平平仄仄。","仄仄○○仄平仄，平平仄仄○平仄。","平平平平仄○仄，仄平平平平平仄。","仄○○平仄○仄，仄仄仄平平仄仄。","平○○仄仄仄仄，平平仄仄○○仄。","仄仄平平仄○仄，仄仄○平平仄仄。","仄平仄仄平平仄，仄仄平平仄平仄。","仄平○仄○○仄，仄仄平○平仄仄。"],"paragraphs":["公才过人其倍十，词艺即今谁跂及。","万卷收藏富编集，诗人阃域称优入。","西州书生学穿执，朅来东游为丝粒。","十分折腰敢长揖，欲吐壮怀还自吸。","朋从调笑鬬捷给，狂言偶发难收拾。","语意俳谐韵牵絷，不敢献公公密缉。","报章大是鲛人泣，一一珠玑落圆湿。","自惭思竭如空笈，口吻悲吟知窘急。"],"title":"通判苏君俞见和复次韵答之"}
