{"author":"吴中复","id":135496,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄平平平平仄，仄平平仄平仄平。"],"paragraphs":["海云摸石近东城，莽苍春郊去路平。","遶寺溪光照金络，夹堤柳色混青旌。","榴花新酿盈樽渌，玉柄高谈照座清。","上客西州胜京口，给鲜牛炙旋供烹。"],"title":"续和签判太博游海云"}
