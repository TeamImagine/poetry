{"author":"苏辙","id":197824,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["宿雨晴来春已晚，众花飘尽野犹香。","舞雩便可同沂上，饮禊何妨似洛阳。","新圃近闻穿沼阔，涨江初喜放舟长。","年来簿领萦人甚，何计相随入醉乡。"],"title":"次韵王适游陈氏园"}
