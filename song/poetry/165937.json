{"author":"陆文圭","id":165937,"strains":["平仄仄仄仄，平仄仄○平。","仄仄仄○仄，仄○平仄平。","仄仄仄仄仄，平仄仄仄○。","仄平平仄仄，仄仄平平平。","平平仄仄仄，仄仄平仄平。","平平平仄仄，仄仄仄平平。","平仄平平○，平仄仄平平。","仄平平○平，仄仄仄仄平。","仄仄平仄仄，仄仄仄平平。","仄仄仄平平，平仄平○平。","仄平仄平仄，平仄平平平。"],"paragraphs":["山体本至静，仁体亦如之。","乐者有深味，鲁论无费辞。","目玩唯自得，心契若有期。","逝川同一旨，妙理无容窥。","刘公本好古，雅志非好奇。","诸君为著语，殆类爱山诗。","泉石涵清思，松柏媚幽姿。","古来山中人，此道未必知。","蜡屐毋乃癖，拄笏殆成痴。","独有首阳高，薇苦甘如饴。","得仁即无怨，千载真吾师。"],"title":"为刘君符赋乐山诗"}
