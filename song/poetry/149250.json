{"author":"方回","id":149250,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["想见吾儿挈我孙，浇松烧笋杏花村。","自怜久罄青蚨橐，犹喜能赊绿蚁樽。","万事是非双鬓识，十人兄弟一身存。","春残决合为归计，未听啼鹃已断魂。"],"title":"清明日有感"}
