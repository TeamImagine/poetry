{"author":"楼钥","id":67455,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["归来亲戚话通情，准拟流花得再行。","已荷适斋容接武，敢从酌古遽渝盟。","乌衣门巷人非远，绿野樽罍计未成。","官已得闲身未暇，因仍恐或过清明。"],"title":"约访王卿已而中辍次韵"}
