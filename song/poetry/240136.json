{"author":"周紫芝","id":240136,"strains":["平平○仄平，平仄平仄仄。","仄仄平平平，○平仄平仄。","仄仄平仄平，○平仄平仄。","仄平平？平，仄仄○平仄。","仄平仄○平，平平仄平仄。","仄仄仄○平，仄仄平仄仄。","平平仄仄平，仄仄仄平仄。","平平平仄仄，○仄仄仄仄。","平平仄平仄，仄仄平仄仄。","仄仄平仄平，仄仄平仄仄。"],"paragraphs":["人生如落花，随寓皆可喜。","但恐兜罗绵，牵连入荆杞。","我马今未羁，犹堪作幽事。","道逢西菩山，欲问参寥子。","举鞭信蹇驴，褰裳渡流水。","隐约望三山，展转才十里。","吴儿指似侬，但隔一山耳。","涂穷殊可笑，兴尽亦复止。","吾曹坐天厄，万事无不尔。","小者今复然，大者斯已矣。"],"title":"道由于潜将游西菩问之路人则云过之已远"}
