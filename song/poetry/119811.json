{"author":"林希逸","id":119811,"strains":["仄仄平平仄，平○仄仄○。","仄平○仄仄，平仄仄平平。","仄仄○平仄，平平仄仄平。","平平○仄仄，仄仄仄○平。","仄仄平平仄，平○仄仄平。","仄平平仄仄，仄仄仄平平。"],"paragraphs":["苦忆君颜色，归期未有期。","好风吹梦断，明月使人疑。","对影三人共，怀贤万里悲。","徘徊如欲舞，恍惚与论诗。","蝶化凭谁诘，蟾留讶我痴。","暮云樽酒在，只恐见无时。"],"title":"月疑照颜色"}
