{"author":"何颉之","id":218318,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["穷荒未信子年欺，自笑山林老一枝。","海上尝思龟壳卷，天涯欲化鸟工窥。","丹青阎令如曾到，风俗张骞旧独知。","公喜著书尤博雅，山经暇日补残遗。"],"title":"观李伯时题阎立本西域图"}
