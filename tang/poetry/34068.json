{"author":"苏颋","id":34068,"strains":["仄平仄平仄，仄仄仄平平。","平仄○平仄，平平仄仄平。","仄平○仄仄，平仄仄平平。","平仄平平仄，平平仄仄平。","仄平平○仄，仄○仄平平。","仄仄平平○，平○仄仄平。"],"paragraphs":["尚书列侯第，外戚近臣家。","飞栋临青绮，回舆转翠华。","日交当户树，泉漾满池花。","圆顶图嵩石，方流拥魏沙。","豫游今听履，侍从昔鸣笳。","自有天文降，无劳访海槎。"],"title":"奉和圣制幸礼部尚书窦希玠宅应制"}
