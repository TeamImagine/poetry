{"author":"释德洪","id":227683,"strains":["○平平平○仄仄，仄仄平平仄平仄。","平平平仄仄平平，平仄仄平○仄仄。","平平仄仄仄平平，仄仄平仄平平平。","平○仄仄仄平仄，仄○平仄平平平。","平平○平平仄仄，平○仄仄平平仄。","仄仄仄仄仄○○，平仄平○仄平仄。","○平平平平仄○，仄仄○平平仄平。","平平平仄仄平仄，仄平平仄平平平。","仄仄○平平仄仄，○平仄仄○平仄。","平平平仄平平平，仄平仄仄平平仄。"],"paragraphs":["三峰棱层如削玉，一派悬泉泻寒绿。","平生山水性贪婪，聊与白云相伴宿。","松风竹露有余清，夜伴孤月依檐楹。","神凝气爽睡无梦，不闻楼上霜钟鸣。","庵头禅翁头雪白，麻衣草履提筇策。","谓予久与世缘疏，青眼逢迎喜诗客。","三峰高兮溪水深，造物留之无古今。","新生松竹不须剪，四时风露常萧森。","粥罢收盂知我去，殷勤乞与题诗句。","山头尘土任茫茫，白云自在来时路。"],"title":"留题三峰壁间"}
