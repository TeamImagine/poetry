{"author":"刘应时","id":32430,"strains":["平仄仄仄仄，平平仄平平。","仄平仄平平，仄仄平仄平。","平平仄平仄，仄仄平平平。","仄仄仄仄平，仄仄仄平平。","仄平仄仄○，仄仄仄○平。","仄仄仄仄仄，平仄仄平平。","仄平平平平，仄平仄仄平。","仄平平仄平，仄仄仄平平。","平平仄仄仄，○仄仄平○。"],"paragraphs":["仙事不可考，灵踪閟幽微。","我怀采芝人，寤寐心目怡。","松阴月华冷，竹露晨光晞。","福地萃七贤，语屑落霏霏。","凤鸣怅莫闻，鹤驾邈难追。","斲石出秀句，神物尚凭依。","眷兹玄云英，挺然柱石姿。","孰能鞭万牛，挽此岁寒枝。","臧孙信有后，深慰鲁人思。"],"title":"次韵闻人参议来贤岩"}
