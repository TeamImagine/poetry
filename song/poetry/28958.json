{"author":"汪应辰","id":28958,"strains":["平平仄○仄，平平仄平平。","平平仄平仄，仄仄仄仄平。","平平仄平平，平仄仄仄平。","仄仄仄仄平，仄仄平仄○。","仄平仄仄仄，平仄仄仄平。","○仄仄平平，平仄仄仄平。","平平仄仄平，仄仄平仄平。","仄平平仄仄，仄○○仄平。","仄平仄○平，仄仄仄平平。","平平仄仄平，平仄仄仄平。","仄仄平仄平，平平仄○○。","仄平仄平仄，仄仄平平平。","平○平仄仄，仄仄仄仄平。","平平仄平平，○仄平平平。","平○仄仄仄，○仄平仄平。"],"paragraphs":["南峰不藏善，逢人说南岩。","南岩亦何好，造化秘此缄。","烟云印全提，松竹色半酣。","去郭十里赢，守戒僧二三。","乞身满一日，幽事亦可探。","行客问征途，居者索辔衔。","萧条野店烟，夐静弥勒龛。","念非尘外侣，不分禅味甘。","受佣作闲人，自缚亦何惭。","于时日在房，山色染蔚蓝。","一径盘郁青，群峰列空嵌。","冷泉计涓滴，瀹鼎消尘凡。","端如常德静，可警疾步贪。","联镳出云门，回首怜烟岚。","公其吐妙语，胜事须指南。"],"title":"和游南岩"}
