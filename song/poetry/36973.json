{"author":"陆游","id":36973,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平仄。","仄平平仄平平仄，仄仄平平仄仄平。"],"paragraphs":["枫叶全丹槲叶黄，江城残角伴斜阳。","琴书自足闲中乐，天地能容醉后狂。","老死山林初不憾，梦游河渭独难忘。","谷城黄石今安在，取履犹思效子房。"],"title":"霜天杂兴三首  其一"}
