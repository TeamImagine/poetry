{"author":"李益","id":7121,"strains":["仄仄仄平仄，平○仄平○。","平平仄平○，仄仄○仄平。","仄仄平仄仄，平平平仄平。","平平仄仄仄，平仄平平平。","仄仄仄平仄，平平仄平平。","平平仄平仄，仄仄○仄平。","仄平仄○仄，仄○平仄○。","仄平平平仄，仄仄平平平。"],"paragraphs":["五月渡淮水，南行遶山陂。","江村远鸡应，竹里闻缲丝。","楚女肌发美，莲塘烟露滋。","菱花覆碧渚，黄鸟双飞时。","渺渺溯洄远，凭风托微词。","斜光动流睇，此意难自持。","女歌本轻艳，客行多怨思。","女萝蒙幽蔓，拟上青桐枝。"],"title":"莲塘驿"}
