{"author":"苏轼","id":194985,"strains":["仄仄平平平仄平，平平仄仄仄平平。","平平仄仄仄平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["我识南屏金鲫鱼，重来拊槛散斋余。","还从旧社得心印，似省前生觅手书。","葑合平湖久芜没，人经丰岁尚凋疏。","谁怜寂寞高常侍，老去狂歌忆孟诸。"],"title":"去杭州十五年复游西湖用欧阳察判韵"}
