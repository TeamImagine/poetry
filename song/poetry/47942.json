{"author":"杨万里","id":47942,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["辛卯中书落笔年，曾陪学士堵墙间。","看渠手把州麾去，故里春迎昼绣还。","我似青蒿君玉树，君方绿鬓我苍颜。","一尊话别休辞醉，报政归来紫禁班。"],"title":"送钱寺正出守广德军二首  其二"}
