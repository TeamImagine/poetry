{"author":"释如净","id":85789,"strains":["仄仄仄仄，仄仄○仄。","仄仄仄仄，平平仄仄。","仄仄平○仄仄平，平平仄仄仄平平。","仄仄仄仄平○仄仄仄，仄仄平平仄仄。","仄仄平○平仄仄，仄平平仄仄仄仄，平平平○平仄仄。","平仄仄平，平平平仄。","平仄仄○仄，○平仄仄仄。"],"paragraphs":["一滴不息，两滴三滴。","滴滴沥沥，连朝至夕。","变作滂沱勿奈何，山河大地衮风波。","总不出衲僧喷嚏一激，直得云开日出。","朗朗晴空吞八极，若还依旧水漉漉，浑家飘堕罗刹国。","稽首释迦，南无弥勒。","能救世间苦，观音妙智力。"],"title":"偈颂三十四首  其二九"}
