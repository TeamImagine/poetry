{"author":"李益","id":7090,"strains":["仄仄平平仄，仄仄仄平平。","仄平平仄仄，平仄仄平平。","仄仄仄仄仄，仄仄仄仄平。","平平仄平仄，仄仄仄平平。","平仄平仄○，平平仄仄平。","仄平仄仄仄，平仄仄仄平。","仄仄仄仄平，仄平仄仄平。","平○仄○仄，仄仄仄○○。","平仄仄○○，平平仄平仄。","仄仄平仄平，平平仄○仄。","平平仄平仄，仄仄仄平平。","仄仄仄平仄，平仄平平平。","仄○平平仄，仄仄平平○。","平仄仄仄平，○○仄○仄。","仄平平仄平，平仄平○平。","仄仄平平仄，仄平平仄平。","平仄仄○仄，平平平仄平。","仄平平平仄，仄仄平平平。","仄仄仄仄平，平仄平仄平。","平平仄仄仄，平仄仄平平。","仄仄仄平仄，仄平○仄平。","平仄仄仄平，平平平仄平。","○平仄平仄，仄平仄仄仄。","平仄仄平平，○平仄平仄。","仄平平平仄，仄仄平平仄。","平○平仄○，平仄平平仄。","平仄仄平平，平仄仄平仄。","仄平平仄平，平仄平仄仄。","仄平平仄平，平平仄平仄。"],"paragraphs":["妾本蚕家女，不识贵门仪。","藁砧持玉斧，交结五陵儿。","十日或一见，九日在路岐。","人生此夫婿，富贵欲何为。","杨柳徒可折，南山不可移。","妇人贵结发，宁有再嫁资。","嫁女莫望高，女心愿所宜。","宁从贱相守，不愿贵相离。","蓝叶郁重重，蓝花若榴色。","少妇归少年，华光自相得。","谁言配君子，以奉百年身。","有义即夫婿，无义还他人。","爱如寒炉火，弃若秋风扇。","山岳起面前，相看不相见。","丈夫非小儿，何用强相知。","不见朝生菌，易成还易衰。","征客欲临路，居人还出门。","北风河梁上，四野愁云繁。","岂不恋我家，夫婿多感恩。","前程有日月，勋绩在河源。","少妇马前立，请君听一言。","春至草亦生，谁能无别情。","殷勤展心素，见新莫忘故。","遥望孟门山，殷勤报君子。","既为随阳雁，勿学西流水。","尝闻生别离，悲莫悲于此。","同器不同荣，堂下即千里。","与君贫贱交，何异萍上水。","托身天使然，同生复同死。"],"title":"杂曲"}
