{"author":"刘弇","id":209485,"strains":["平平平仄仄仄仄，仄仄仄平平仄平。","仄平仄○仄平仄，平○平仄平平平。","平平仄仄平○仄，仄仄仄平平仄○。","仄平仄仄○仄仄，平仄仄仄平平平。"],"paragraphs":["萧条门巷未足愧，晼晚岁时胡不归。","绿葵白芋故园老，黄颔赪尾前溪肥。","浮名莫羡风过耳，久客可憎尘满衣。","约君对拥当户榻，聊割一亩秋蟾辉。"],"title":"招季山还家"}
