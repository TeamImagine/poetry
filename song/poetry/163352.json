{"author":"汪元量","id":163352,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["自笑儒衣世法疏，穷愁何日得伸舒。","一从挟策来燕地，几拟陈情乞鉴湖。","风雨凄凄鸿雁瘦，雪霜凛凛鹡鸰孤。","湘江楼上无憀甚，不见吴山似画图。"],"title":"唐律寄呈父凤山提举  其一○"}
