{"author":"晁补之","id":214524,"strains":["仄仄平平仄仄仄仄平，平平仄仄○平平仄仄。","仄平平仄仄平仄，平仄仄平平仄仄。","平平仄仄仄平平，仄平仄仄平平仄。","平平仄平仄仄仄，○仄仄平平仄仄。","仄平○仄平仄仄，○仄平平仄平仄。","平平平仄仄平平，仄仄平平平仄仄。","平平仄仄仄平平，仄仄平平平仄仄。","仄平仄仄仄平平，仄仄仄平仄平仄。","仄○仄仄仄平平，仄仄仄平平仄仄。","平平平仄平平平，○仄平平平仄仄。"],"paragraphs":["仲子甘心织屦避万锺，渊明不肯折腰为五斗。","一年鸿雁识来往，终日沐猴何去取。","甥诗意慕两君闲，读书要在存心久。","平生所谈性命奥，长弃不忧金石朽。","我今颇习鹙子定，犹复晨朝怖头走。","刳心先拟谢声名，不作羊邹凄岘首。","云梯雨矢集无方，我已心灰同墨守。","恐甥自是禹门鳞，未可潜逃入吾薮。","琢磨晚觉孟光贤，畏我放言时被肘。","甥能锄我青门瓜，正午时来休老手。"],"title":"次韵棠美述志"}
