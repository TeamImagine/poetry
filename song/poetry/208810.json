{"author":"吕南公","id":208810,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["临邛大邑少鸿生，初敬多辞马长卿。","几许分财来涤器，不如收迹去躬耕。","生前遇主无高位，死后遗文有盛名。","毕竟负他贤令意，被人传说是闲情。"],"title":"和酬李宣德二首  其二"}
