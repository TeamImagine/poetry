{"author":"晁公溯","id":20903,"strains":["仄仄平平平，平仄仄平平。","仄仄平平平，仄仄平○平。","平平仄仄仄，平仄平仄○。","仄平平仄仄，平仄仄○平。","平○仄仄仄，仄仄○平平。","平平仄平○，仄仄仄仄平。","仄○仄仄平，仄仄平平平。","仄仄○平平，仄平○仄平。","平仄仄仄仄，仄仄仄仄○。","仄仄仄平仄，平平平平平。"],"paragraphs":["往者华阳公，熊轼始西还。","不断吴松江，但取江中山。","千岩与万壑，归置函丈间。","白云生宴坐，青壁照苍颜。","高标可想见，逸驾难追攀。","公孙喟然叹，顾我敢自闲。","要兴故老家，再立清朝班。","结绶思登畿，弃𦈡行入关。","嗟予忝父客，送子亦涕潸。","愿谨视风水，鱼龙多神奸。"],"title":"送宇文安行如吴下"}
