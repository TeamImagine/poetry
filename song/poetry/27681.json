{"author":"邓深","id":27681,"strains":["平平平仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["将兵还似将风骚，军帐从容自不劳。","鼓角悲风肃人马，旌旗蔽日闪弓刀。","折冲正自烦樽俎，急檄宁闻借羽毛。","洗眼临淮新号令，凭谁挑战醉挥毫。"],"title":"秋大阅呈月湖先生"}
