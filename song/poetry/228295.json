{"author":"释德洪","id":228295,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["月胁云行夜未深，满庭风露叶辞林。","知谁墙外千竿竹，分我窗西一畒阴。","山好已无归国梦，老闲犹有读书心。","剩题诗句酬幽隐，岁月翩翩接趐禽。"],"title":"次韵超然竹阴秋夕"}
