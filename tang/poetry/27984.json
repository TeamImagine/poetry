{"author":"皮日休","id":27984,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["贫病于君亦太兼，才高应亦被天嫌。","因分鹤料家资减，为置僧餐口数添。","静里改诗空凭几，寒中注易不开帘。","清词一一侵真宰，甘取穷愁不用占。"],"title":"奉和鲁望病中秋怀次韵"}
