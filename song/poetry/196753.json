{"author":"韩忠彦","id":196753,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["恢崇儒教顿生光，天子亲来幸上庠。","星弁煌煌环帝座，霜袍密密缀周行。","庙祠稽首尊先圣，书义终篇劝嗣王。","学道深惭非入室，此辰荣事亦升堂。"],"title":"驾幸太学"}
