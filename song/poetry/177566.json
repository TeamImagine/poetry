{"author":"王禹偁","id":177566,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["身世龙钟且自宽，追量才分合饥寒。","朝中旧友休夸贵，箧里新诗不博官。","晓发静梳微霰落，夜琴闲拂古风残。","会须归去沧江上，累石移莎拥钓滩。"],"title":"自宽"}
