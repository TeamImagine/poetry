{"author":"叶茵","id":126450,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄仄平仄仄平。"],"paragraphs":["枯坐如僧欠钵单，年来梦不赴槐安。","稀行种竹容风入，大字钞书就月看。","为有故人同冷淡，非干明主弃孤寒。","因闲悟得家山趣，堪笑世间行路难。"],"title":"次韵"}
