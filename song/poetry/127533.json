{"author":"方岳","id":127533,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["摩挲倦眼一登楼，雁落寒声半古愁。","付与老天推甲子，径将明月闰中秋。","功名不直一杯水，人世宁须万户侯。","坐对青山谈到此，政应举白与君浮。"],"title":"闰中秋"}
