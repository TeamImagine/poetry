{"author":"陆游","id":36242,"strains":["仄平平○仄，仄仄仄仄仄。","平平平平仄，仄○平仄仄。","○平平○仄平仄，仄仄平平仄○○。","仄平仄仄平仄平，仄仄仄仄平平仄。","平仄仄仄仄仄平，○平平仄平平平。","平○平仄仄○仄，仄仄仄仄○平平。"],"paragraphs":["鲤鱼财三尺，浅水不覆脊。","虽怀江湖乐，已叹刀几赤。","长鲸之长几千丈，雪蹴山倾万重浪。","纵逰不厌沧海寛，一跃已在青天上。","身世局促古所哀，𪡋喁贪饵胡为哉。","人间沟渎莫更顾，夜半变化乘风雷。"],"title":"鲤鱼行"}
