{"author":"赵蕃","id":75155,"strains":["仄仄平平仄仄平，仄平仄仄平平平。","仄平仄仄平平仄，平仄平仄平仄平。","仄仄平平平仄仄，平平仄仄仄平仄。","平平仄仄平平仄，仄仄平平平仄平。"],"paragraphs":["共旅长安暑未徂，到家忽已秋风初。","十诗道别心期远，千里相望魂梦疏。","驿使梅来应寄我，衡阳雁渺更愁予。","如君乃作诸侯客，顾使谁雠东观书。"],"title":"寄怀畏知二首  其二"}
