{"author":"郭祥正","id":192291,"strains":["平平平仄仄，仄仄平仄平。","平仄仄平平，仄仄平平平。","平仄仄○仄，仄平平仄平。","仄平○仄平，○○仄平○。","平仄仄平平，仄仄平平平。","仄仄仄平仄，平平仄平平。","仄平○仄仄，仄仄平平平。","平平仄○平，平仄平仄平。","○平仄平○，仄仄平平○。","平平仄平仄，○平仄平平。","平仄仄仄平，平平仄平平。","平仄○仄平，平平平仄○。","○仄平仄仄，平平仄平○。","仄仄仄平○，平○平○○。","仄○平仄仄，平仄仄仄平。"],"paragraphs":["南方多苦热，北地尤苦寒。","徐子掾招宜，七载滨夷蛮。","杨李仕并代，毳裘霜雪残。","一朝相续归，相看涕汍澜。","扪涕唤家僮，草草罗杯盘。","念昔共庠序，垂髫竞痴顽。","及今过六十，各各嗟衰颜。","光阴信如驰，生死无百年。","妻儿半凋丧，少喜多忧患。","吾方慕陶潜，行歌眷南山。","山气日夕佳，吾庐未尝关。","猿鸟相与居，丝桐时一弹。","三子方急禄，遑遑未能闲。","努力佐州县，须防官长难。","暂当陪我醉，余事不足言。"],"title":"徐子美杨君倚李元翰小酌言旧"}
