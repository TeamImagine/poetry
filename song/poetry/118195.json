{"author":"高鹏飞","id":118195,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["卷地西风翻巨浪，小舟仍泊夜来湾。","行沽携榼虽无酒，卧看开篷幸有山。","原草正肥黄犊饱，汀蘋未老白鸥闲。","平生遇险须知止，眼对江神一解颜。"],"title":"丈亭渡阻风"}
