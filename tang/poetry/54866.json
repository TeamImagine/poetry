{"author":"刘长卿","id":54866,"strains":["平平平仄仄，平仄仄○○。","○仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。","平仄○平仄，○平平仄平。"],"paragraphs":["山人今不见，山鸟自相从。","长啸辞明主，终身卧此峰。","泉源通石径，磵户掩尘容。","古墓依寒草，前朝寄老松。","片云生断壁，万壑遍疏钟。","惆怅空归去，犹疑林下逢。"],"title":"栖霞寺东峰寻南齐明征君故居"}
