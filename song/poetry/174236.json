{"author":"刘敞","id":174236,"strains":["仄平平平平，○仄平仄平。","仄平仄仄仄，仄平○仄平。","仄平仄仄仄，仄平仄平平。","仄平仄平仄，平仄○仄平。","平仄仄仄仄，仄平仄平平。","仄仄仄平平，平平平仄仄。","仄仄平仄仄，仄平仄平平。"],"paragraphs":["伯夷逃西山，尼父居九夷。","世苟不我用，我方从此辞。","道悠岂忌远，义丰不云饥。","世非乏贤士，为问从者谁。","由也实好勇，叔齐固同时。","舍此乃无人，籧篨而戚施。","远矣千歳后，怆焉我心悲。"],"title":"杂诗二十二首  其一八"}
