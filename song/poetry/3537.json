{"author":"陈与义","id":3537,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["斜阳步屧过东家，便置清樽不煮茶。","高柳光阴初罢絮，嫩凫毛羽欲成花。","群公天上分时栋，闲客江边管物华。","醉里吟诗空跌宕，借君素壁落栖鸦。"],"title":"题东家壁"}
