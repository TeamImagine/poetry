{"author":"冯山","id":191332,"strains":["○平仄仄仄，平仄平仄平。","平平仄仄平，仄仄平平平。","平平仄仄仄，平仄平○○。","仄平仄仄平，仄仄○仄平。","平平平仄○，仄仄平○平。","仄仄平仄平，平平仄平平。","仄平仄仄仄，仄仄平平平。","仄平仄平仄，仄仄仄仄平。"],"paragraphs":["燕嬉各异处，君子时以居。","虚堂背治开，面直东南隅。","林峦照几席，花木纷庭除。","委蛇外不烦，浩荡中有余。","雄雄台府间，寂若山中庐。","美景开宴觞，清谈会宾裾。","孰穷吏隐趣，但见民情舒。","鄙夫不知要，仆仆困簿书。"],"title":"利州漕宇八景 巽堂"}
