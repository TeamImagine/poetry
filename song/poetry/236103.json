{"author":"李光","id":236103,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["蕴藉风流绝世稀，妙年词赋迈云机。","汉庭留滞冯唐老，越国雍容贺监归。","方喜锵金翔禁闼，忽惊埋玉掩泉扉。","伤心里巷从游地，独对秋风泪湿衣。"],"title":"悼陆公彦常右司"}
