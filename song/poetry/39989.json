{"author":"陆游","id":39989,"strains":["仄平仄平平，仄○仄平○。","平仄仄平○，仄仄平仄仄。","○仄仄仄平，平平仄○仄。","平平平仄○，平仄仄平仄。","平平仄平仄，仄仄平仄仄。","仄仄仄仄○，平平仄○仄。"],"paragraphs":["绝湖上兰亭，不过一炊顷。","湖废缭堤行，往返常毕景。","犹有古寺钟，迢迢下重岭。","烟云含莽苍，风露共凄冷。","萧然草堂卧，度此清夜永。","百念一洗空，于焉发深省。"],"title":"秋夜闻兰亭天章寺钟"}
