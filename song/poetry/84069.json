{"author":"葛天民","id":84069,"strains":["平平仄仄平仄仄，仄平仄仄仄平仄。","仄平平仄仄平平，○平平平仄平仄。","平仄平仄平仄平，平平仄仄平平平。","仄平○平仄仄仄，仄平平仄平仄平。","仄平平平平仄○，仄平仄仄平平仄。","平仄○平仄仄○，平仄平平平仄仄。","平平平仄仄仄平，仄平仄仄○平平。","仄平平平仄仄仄，仄仄仄仄平平平。","平平仄仄○平仄，○仄仄平仄仄仄。","仄仄平平仄仄平，仄平仄仄平平仄。"],"paragraphs":["平生寡合虽竭斗，几曾自饮一杯酒。","不因风月与湖山，更为松篁与花柳。","今夕何夕风雨来，知侬渴肺生秋埃。","麹生三缄忽自荐，请为风雨聊一开。","老夫呼前呼未了，死生脱帽倾怀抱。","风雨横斜入坐中，宾主淋漓俱醉倒。","须臾风止雨亦休，主人送客凝双眸。","葛天无怀不可状，但觉两耳风飕飕。","匆匆便是中秋节，更与麹生潜地说。","此夜宁容著杂宾，一尊只办浇明月。"],"title":"雨中独酌"}
