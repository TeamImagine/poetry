{"author":"苏轼","id":193758,"strains":["平仄仄平仄平○仄，仄○○平○平仄。","平平仄仄平平平，仄仄仄仄仄仄仄。","仄平平仄平仄仄，仄平○平仄仄仄。","仄平仄○仄仄平，平仄平仄仄仄平。","○○○○仄仄仄，平仄仄仄○仄○。","平仄平平○仄仄，仄平平仄○平平。"],"paragraphs":["君不见夷甫开三窟，不如长康号痴绝。","痴人自得终天年，智士死智罪莫雪。","困穷谁要卿料理，举头看山笏拄颊。","野凫翅重自不飞，黄鹤何事两翼垂。","泥中相从岂得久，今我不往行恐迟。","江夏无双应未去，恨无文字相娱嬉。"],"title":"再用前韵寄莘老"}
