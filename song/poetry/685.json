{"author":"徐铉","id":685,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，仄仄平平仄仄平。"],"paragraphs":["百里临民自可怜，青云何必藉阶缘。","家贫聊欲资三径，政简无非草太玄。","处众忘怀均物我，程才不器任方员。","江湖相望真堪喜，聚散悲欢尽偶然。"],"title":"又和刁秘书寄李太保"}
