{"author":"强至","id":182678,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["隔雾南山愁漠漠，破烟东日淡晖晖。","风欺白发勤吹帽，酒妒黄花故点衣。","九日泪兼疏叶落，几时身逐短蓬归。","青云欲早秋先晚，更惜登高乐事违。"],"title":"依韵和伯宪九日感怀"}
