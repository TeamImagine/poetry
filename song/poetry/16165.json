{"author":"仲并","id":16165,"strains":["仄仄平平平仄平，平平仄仄仄平平。","平平仄仄仄平仄，仄仄平平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["往岁声驰淮海滨，曾歌紫绶照青春。","光华万里古无辈，献纳三朝国有人。","剩约横山供胜事，细凭芳醑寿斯辰。","百年黄合身犹健，重看归来一幅巾。"],"title":"胡枢密生辰  其三"}
