{"author":"范纯仁","id":184695,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["古祠清燕敞虚堂，乔木森森昼景长。","池面雨来荷助响，席间风细篆生香。","乌纱倾侧朋簪乐，翠縠翩翻舞袖长。","牵俗自嗟行役去，阻陪千骑醉瑶觞。"],"title":"和仲庶江渎避暑"}
