{"author":"韦骧","id":190644,"strains":["仄仄仄平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","○平平仄仄，仄仄仄○平。","仄仄平平仄，平○仄仄平。","仄平平仄仄，平仄仄平平。","仄仄平○仄，平平仄仄○。","平平平仄仄，仄仄仄平平。","仄仄平平仄，○平仄仄○。","平平平平仄，平仄仄平平。"],"paragraphs":["众卉已萧索，朱栏始盛开。","尚先秋后菊，肯羡腊前梅。","秀出丝头软，红深脍缕堆。","疏明怜点襭，巧丽爱重台。","倍得花神力，偏当吏部才。","雨枝成堕髻，风叶自扶腮。","彩笔真难写，金刀未易裁。","狂香晴转暴，醒态晓方回。","议品须推贵，论功鄙接栽。","仙宫疑仿佛，安得不徘徊。"],"title":"和潘通甫芍药十韵"}
