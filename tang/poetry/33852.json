{"author":"徐夤","id":33852,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["十里烟笼一径分，故人迢遰久离群。","白云明月皆由我，碧水青山忽赠君。","浮世宦名浑似梦，半生勤苦谩为文。","北邙坡上青松下，尽是锵金佩玉坟。"],"title":"十里烟笼"}
