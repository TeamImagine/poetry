{"author":"于石","id":163717,"strains":["平平平平仄平仄，仄仄平平仄平仄。","平平仄仄仄仄平，仄仄仄平○仄仄。","仄平平○仄仄仄，平仄仄平平仄仄。","仄平仄仄平○仄，仄仄平○平仄仄。","仄○仄仄仄平平，仄仄平平○仄仄。","仄仄仄平平仄仄，仄○平平平仄仄。","平平平仄仄平仄，平平仄仄平平仄。","仄平仄仄平仄平，仄仄平平平仄仄。","平仄仄平平平仄仄，平仄仄平平仄仄。","平平平仄仄平平，平平仄仄平平仄。"],"paragraphs":["金华山巅一挥手，俯视尘寰仰星斗。","闲云满地白鹤飞，积雪暗天苍兕吼。","北山周回七百里，名著洞天非不久。","世人未识山中乐，问我山中何所有。","旧传叱石化羊眠，亦有耕田驱鹿走。","大士浴缾今尚在，孝标书堂谁与守。","翩然东访赤松子，何须辟谷能延寿。","出门一笑天地宽，龊龊徒为儿女丑。","君不见东坡游赤壁，东望武昌西夏口。","江山风月两依然，谁能与客携鱼酒。"],"title":"答诸公游山作"}
