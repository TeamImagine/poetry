{"author":"邹浩","id":220908,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["河东文物久尘埃，之子亭亭郁有材。","已见中天鸣鸑鷟，不应环堵更蒿莱。","绿衣春色知谁共，青简风流自此开。","倾耳西州人快意，玉阶曾上直言来。"],"title":"送薛唐卿赴省试"}
