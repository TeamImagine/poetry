{"author":"刘禹锡","id":11289,"strains":["平仄平平仄，仄平平仄平。","平○？仄仄，平仄仄仄仄。","仄仄平平仄，平○仄仄平。","仄平平仄仄，仄仄○平平。","仄仄○平仄，平平仄仄平。","仄平平仄仄，仄仄仄平平。","平仄○平仄，平平仄仄平。","仄○平仄仄，平仄仄平平。","仄仄平平仄，平平仄仄○。","仄○○仄仄，平仄仄平平。","平仄平？仄，平平仄仄平。","平平平仄仄，仄仄仄○平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","仄○○仄○，仄仄仄平平。","平仄平平仄，平平仄仄平。","仄○平仄仄，仄仄仄平平。"],"paragraphs":["朱户凌晨启，碧梧含早凉。","人从桔柣至，书到漆沮傍。","抃会因佳句，情深取断章。","惬心同笑语，入耳胜笙簧。","忆昔三条路，居邻数仞墙。","学堂青玉案，彩服紫罗囊。","麟角看成就，龙驹见抑扬。","彀中飞一箭，云际落双鸧。","甸邑叨前列，天台愧后行。","鲤庭传事业，鸡树遂翱翔。","书殿连𫛛鹊，神池接凤凰。","追游蒙尚齿，惠好结中肠。","铩翮方抬举，危根易损伤。","一麾怜弃置，五字借恩光。","汝海崆峒秀，溱流芍药芳。","风行能偃草，境静不争桑。","转斾趋关右，颁条匝渭阳。","病吟犹有思，老醉已无狂。","尘满鸿沟道，沙惊白狄乡。","伫闻黄纸诏，促召紫微郎。"],"title":"酬郑州权舍人见寄十二韵"}
