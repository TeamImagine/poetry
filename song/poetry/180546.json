{"author":"王安石","id":180546,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["盛德无心漠北窥，蕃胡亦恐势方羸。","塞垣高垒深沟地，幕府轻裘缓带时。","赵将时皆思李牧，楚音身自感锺仪。","惭君许我论边锁，俎豆平生却少知。"],"title":"次韵酬子玉同年"}
