{"author":"许及之","id":61092,"strains":["仄仄平平仄仄平，仄平仄仄仄平平。","仄平仄仄平平仄，平仄仄平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["不鼓君家爨下材，渴心古井欲生苔。","柳枝未放行云去，巫峡又还为雨来。","似染霜髭欺黑漆，尚禁醋齿试青梅。","不妨雨过同心赏，一架酴醾花正开。"],"title":"戏赠"}
