{"author":"楼钥","id":66727,"strains":["平平仄仄仄平平，仄仄平平仄仄仄。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","平仄平平仄平仄，仄平仄仄仄平平。"],"paragraphs":["经帷亲见犯天颜，口伐何劳抗可汗。","故国应悲周黍稷，遗黎犹识汉衣冠。","殊邻谍报终难测，累岁要盟恐易寒。","驰至金城上方略，始知颇牧在金銮。"],"title":"送倪正父侍郎使虏"}
