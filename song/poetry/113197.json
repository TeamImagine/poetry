{"author":"李觏","id":113197,"strains":["平平仄仄仄，仄仄仄平○。","仄平平仄仄，平仄平○仄。","仄仄平平平，平平仄平仄。","平仄仄平仄，仄仄○仄仄。","仄仄仄平平，平平仄○仄。","仄○○仄仄，仄平平仄仄。","仄平平仄仄，平平○仄仄。","仄仄仄平仄，平平仄仄○。","仄仄平平仄，仄平仄○仄。","平平仄平仄，平仄平仄仄。","○仄仄平仄，仄平○仄仄。","仄仄○仄仄，平平○仄仄。","仄○仄仄○，仄仄仄仄仄。","平平仄平仄，平仄仄仄仄。","仄仄仄仄平，平平仄○仄。","仄仄仄仄平，仄仄平仄仄。"],"paragraphs":["平生尚倜傥，壮大苦摧折。","主人能结纳，佳境为铺设。","渺{氵皛}东江来，谽谺暮云裂。","倡女稍多艺，市酒且供啜。","侠气复何聊，心朋幸相悦。","解冠从放荡，大呼谁挽掣。","咄哉千里足，嗟呼三寸舌。","海物唤龙取，天葩令鬼折。","艳唱声非雅，戏谈理当谲。","帷房笑私昵，闾巷嘲琐屑。","更鼓莫催睡，夜风谗去热。","俗士鲜大志，于今重小节。","内行豕在泥，外貌犬伏绁。","吾侪古豪杰，方寸浴日月。","被谤肯自疑，为欢顾犹拙。","放饭彼不惭，使我无齿决。"],"title":"江亭醉后"}
