{"author":"韩驹","id":237394,"strains":["○平平仄仄平平，仄平仄仄平平平。","○平仄仄○平仄，仄平平仄平平平。","平平仄仄仄平仄，仄仄平平仄平仄。","仄仄平仄平仄○，仄仄平平仄平仄。","平平仄仄平平，平平平仄平平平。","仄平平仄仄平仄，仄仄平○仄仄○。","平平仄仄仄平仄，平仄平平仄平仄。","○平平仄仄平平，平仄平平平仄仄。","○平仄仄仄平平，仄○仄○平仄平。","平平仄仄平平仄，平平仄仄平平平。","平平仄仄○平仄，仄仄平○仄平仄。","平仄平平仄仄平，平平平仄平平仄。"],"paragraphs":["参差鸳瓦对清霜，玉虬荐瑞初腾骧。","三山一夜应图谶，晓来沙碛堪褰裳。","荧煌戟户挂弧矢，瑞气氤氲结霞绮。","帝令来作金鼎和，趁得寒梅雪香蕊。","精神照坐神仙，滔滔挥翰倾何源。","杜诗韩笔继骚雅，凤髓鸾胶室世传。","皇皇辔骆耀乡国，春逐霜蹄满南陌。","禁城龙阁俨书图，班近天颜还咫尺。","泥书细札九天飞，好看锦衣荣衮知。","亨时得路方平坦，沙堤斝错黄金羁。","年年爱日回南陆，庆寿阶庭照兰玉。","南极仙翁识姓名，星宫曾见刊琼箓。"],"title":"上陈龙图生辰诗"}
