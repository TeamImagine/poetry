{"author":"王禹偁","id":177494,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["未赴吾君凤诏征，蒲轮何似板舆荣。","自期物外长无事，谁觉人间已有名。","饵术肯尝锺鼎味，纫兰应笑珮环声。","洛南迁客堪羞死，犹望量移近帝城。"],"title":"恭闻种山人表谢急征不赴荣侍因成拙句仰纪高风"}
