{"author":"张耒","id":215982,"strains":["平仄仄仄仄，平仄平平平。","平平○平仄，仄仄仄仄平。","平平仄仄仄，仄仄○平平。","仄平仄平仄，平仄仄平平。","仄○仄平平，仄仄仄平○。","○平平仄仄，平仄仄仄平。","平平仄平仄，仄仄平平平。","平仄仄仄仄，仄仄平平平。"],"paragraphs":["秦子我所爱，词若秋风清。","萧萧吹毛发，肃肃爽我情。","精工造奥妙，宝铁镂瑶琼。","我虽见之晚，披豁尽平生。","又闻与苏公，复与子同行。","更酬而迭唱，钟磬日撞鸣。","东吴富山水，草木余春荣。","悲予独契阔，不得陪酬赓。"],"title":"寄答参寥五首  其三"}
