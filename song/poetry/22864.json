{"author":"王十朋","id":22864,"strains":["仄仄平平仄平仄，平仄平平仄平仄。","仄平平仄平平平，仄仄平平仄平仄。","仄平仄仄平仄平，仄仄仄平○仄仄。","仄平平仄○平平，仄仄平平仄平仄。"],"paragraphs":["照眼非梅亦非菊，千叶繁英刻琮玉。","色含天苑鹅儿黄，影蘸瀛波鸭头绿。","日烘喜气光烛须，雨洗道装鲜映肉。","此梅开后更无梅，莫惜攀条饮醽醁。"],"title":"省中黄梅盛开同舍命予赋诗戏成四韵"}
