{"author":"杨万里","id":47404,"strains":["仄○平平平，平仄平仄仄。","平平平仄仄，仄仄平仄仄。","仄仄仄平平，仄平仄平仄。","仄平○仄仄，仄仄仄仄仄。","仄○平仄仄，仄仄仄平仄。","仄仄仄仄仄，仄仄仄仄仄。","仄平○仄仄，平○○○仄。"],"paragraphs":["我从灵洲来，惟见芳草渡。","蒹葭随水远，旷野无立树。","挂席上真阳，好山忽无数。","好山如隠士，避世不自露。","不应官道傍，乃有见山处。","借识卫叔玠，未睹乐彦辅。","石峰难再得，舟过更回顾。"],"title":"明发陈公径过摩舍那滩石峰下十首  其九"}
