{"author":"高适","id":1717,"strains":["平平平平平仄仄，仄平平○平平仄。","平平仄仄平平仄，仄仄仄平平仄仄。","仄○平仄仄平平，平仄平仄○平平。","仄平平仄仄平仄，仄平仄仄平平平。","平仄仄平平平仄仄，平平仄仄平○仄。","仄平仄仄平仄平，○平平仄平仄平。","○仄仄平仄仄仄，仄平仄仄平平平。"],"paragraphs":["邯郸城南游侠子，自矜生长邯郸里。","千场纵博家仍富，几度报雠身不死。","宅中歌笑日纷纷，门外车马如云屯。","未知肝胆向谁是，令人却忆平原君。","君不见今人交态薄，黄金用尽还疏索。","以兹感激辞旧游，更于时事无所求。","且与少年饮美酒，往来射猎西山头。"],"title":"杂曲歌辞 邯郸少年行"}
