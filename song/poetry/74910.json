{"author":"赵蕃","id":74910,"strains":["平仄仄平仄仄平，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。","仄平平仄平平仄，平仄平平仄仄平。"],"paragraphs":["沅有茝兮澧有兰，到今风物尚班班。","有怀未觉千年远，无力能追一字还。","赠我诗何富风月，知君助不待江山。","况闻方奏凌云赋，宁复留𦈡待出关。"],"title":"和答李季蓬因观鄙语见赠"}
