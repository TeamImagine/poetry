{"author":"李白","id":55688,"strains":["仄仄平仄仄，仄仄○仄○。","仄仄平○仄，○平平平○。","仄仄仄仄仄，平平平平平。","平平仄平平，平仄平仄平。","仄仄仄仄仄，平平仄○平。","平平仄平平，仄仄平仄平。","平○平平仄，仄仄○仄平。","仄仄平仄仄，平○仄○平。","仄仄仄仄仄，平平仄平平。","仄仄仄仄仄，仄平仄仄○。","仄仄仄仄仄，○平仄平平。","仄仄仄仄平，平仄平仄平。","○仄仄仄仄，平平平平平。","平仄○仄平，平平仄平平。"],"paragraphs":["北上何所苦，北上缘太行。","磴道盘且峻，巉岩凌穹苍。","马足蹶侧石，车轮摧高冈。","沙尘接幽州，烽火连朔方。","杀气毒剑戟，严风裂衣裳。","奔鲸夹黄河，凿齿屯洛阳。","前行无归日，返顾思旧乡。","惨戚冰雪里，悲号绝中肠。","尺布不掩体，皮肤剧枯桑。","汲水涧谷阻，采薪陇坂长。","猛虎又掉尾，磨牙皓秋霜。","草木不可餐，饥饮零露浆。","叹此北上苦，停骖为之伤。","何日王道平，开颜睹天光。"],"title":"北上行"}
