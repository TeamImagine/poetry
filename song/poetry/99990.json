{"author":"洪咨夔","id":99990,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["埋盆作沼野人家，数斛山泉拍两涯。","人立晚风凉似水，荷浮香气胜于花。","蛙声恰恰宜飞雨，鹜影依依欠落霞。","齐物逍遥无大小，不须烦恼发生丫。"],"title":"敬和老人盆池"}
