{"author":"蔡戡","id":71287,"strains":["○平平仄平平平，平平平仄平平平。","仄平仄平平平仄，仄仄平仄○平平。","仄仄平平仄平仄，仄仄仄仄平仄○。","平平平仄仄○仄，仄仄平仄平平○。","仄平平仄仄仄仄，仄仄○仄○仄平。","仄○平○仄仄仄，仄仄仄仄平平平。","仄平仄仄仄仄仄，仄仄仄○○仄○。","仄仄平平○仄仄，仄仄仄仄仄仄○。","平平平仄仄平仄，仄平仄仄○○平。","仄平仄仄仄仄仄，平平仄仄仄仄○。","仄仄仄仄仄平仄，平仄平仄平仄平。","仄平平仄平平仄，仄仄仄仄仄仄平。","平平仄平仄仄仄，仄平○仄平平平。","仄平仄仄仄仄仄，仄平平仄平平平。","平平仄仄仄仄仄，平仄仄仄平平平。","平平平平○平仄，仄仄平仄平平平。","平平平仄仄仄仄，仄仄平仄平平○。","仄平仄仄平○仄，仄○仄仄平平平。","平仄仄○平仄仄，平平仄仄平○平。","平平仄仄仄平仄，平○仄仄仄仄平。","仄平仄平仄仄仄，仄仄仄仄平○平。","平平仄仄仄平仄，仄平仄仄平平平。","仄平仄仄平仄○，平仄仄仄仄仄平。","平平平仄平仄仄，平仄仄仄○平○。","仄仄仄仄○平仄，平仄平仄仄仄平。","○平仄仄○平仄，平仄仄仄平平平。"],"paragraphs":["长安车马声隆隆，千官朝入明光宫。","我时迹通金闺籍，猥以麋鹿参鹓鸿。","魏阙联镳竞趋走，汉殿属袂陪肃雍。","银章朱绂赤县令，一见倾盖稠人中。","搢绅交口誉盛美，政有三异如鲁恭。","不劳烹鲜抚赤子，不惮拔薤锄强宗。","二年惠泽洽百里，一日治行闻九重。","帝曰卿才当大用，乃使骥𫘧试蚁封。","毗陵今日股肱郡，往来水陆当其冲。","比年积蠹寖不治，公私赤立帑廪空。","与我共理二千石，无以逾此强项公。","割鸡焉用庖丁手，斲鼻乃见匠石工。","公初下车问疾苦，万家和气生春风。","政平讼理百废举，昔襦今袴喧儿童。","铃斋宴坐未暖席，宣室趣召还追锋。","公来邦人叹何暮，不谓公去仍匆匆。","依刘多士愿莫遂，借寇千里嗟无从。","圣朝吁俊方重内，此行自与登仙同。","高士不妨为主簿，先儒盖亦尝司农。","功名富贵傥来物，宁论小釜与大锺。","古人立朝有始末，出处进退常雍容。","君家伯氏典刑在，愿君勉力追前踪。","赠言敢窃仁者号，聊以写我磊磈胸。","方今天子尧舜上，安得稷契输诚衷。","士气委靡思苟得，民力雕弊屡告穷。","闻君欲草三千牍，宜以此语裨宸聪。"],"title":"送莫子漳还朝"}
