{"author":"舒岳祥","id":143835,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平平仄平。","仄仄平平平仄仄，平平平仄仄平平。"],"paragraphs":["溪山潇洒最宜秋，缓步何须百尺楼。","乱后见花如故旧，老来得酒更风流。","幽荪暗折谁知处，好鸟一啼人举头。","欲对黄花开口笑，茫然消息也堪愁。"],"title":"木芙蓉"}
