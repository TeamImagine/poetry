{"author":"王炎","id":69900,"strains":["仄平平仄仄平仄，仄仄平平平○仄。","仄平仄仄仄平○，仄仄平平仄平仄。","仄仄仄○平仄○，平平仄仄平仄平。","平平仄平仄仄仄，仄仄平平平仄平。","仄平平仄平仄仄，仄仄平平○仄仄。","○平○○平仄平，仄仄仄平平仄仄。"],"paragraphs":["笋舆呕轧度何许，水满东皋新过雨。","主人倒屣出门迎，喜气津津贯眉宇。","别易会难宜少留，清谈绝倒殊不休。","青衿诵诗劝客饮，客亦欢然争旅酬。","向来青鬓今白首，自古交情难耐久。","从今乘兴时一来，请属细君多酿酒。"],"title":"汪直卿相招子大先至有诗炎后至子大再至因次其韵"}
