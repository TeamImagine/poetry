{"author":"韩淲","id":87182,"strains":["平仄平平仄仄平，平平仄仄仄平平。","平平仄仄平平仄，平仄仄平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["山愈深时地愈高，春寻积李散崇桃。","林庐但觉无尘话，田里那知有载醪。","华发苍颜俱老大，清泉白石更周遭。","常年每厌居城郭，时复从翁敢惮劳。"],"title":"十六日至章泉水"}
