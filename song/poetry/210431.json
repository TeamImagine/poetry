{"author":"杨亿","id":210431,"strains":["平平仄仄仄，仄仄○平平。","仄仄平平仄，平平平仄平。","平平平○仄，平仄仄平○。","仄仄平平仄，平平平仄平。","仄平平仄仄，仄仄仄平平。","仄仄平平仄，○平○仄平。"],"paragraphs":["门墙日以峻，德望暗然彰。","弟草西垣诏，身为南省郎。","埙箎欢并奏，龙虎俨成行。","宴客牛心炙，朝天鸡舌香。","曲池春涨水，碧瓦晓飞霜。","此景知何事，留宾泛羽觞。"],"title":"次韵和盛博士寄赠虞部李郎中之什"}
