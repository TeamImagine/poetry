{"author":"饶节","id":225152,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["阿师歌咏过腾腾，岂是寻常粥饭僧。","自了木平三担土，何须寂子四挥藤。","新诗似锦谁能濯，高论如天不可升。","饭罢关门香一豆，浄琉璃钵泛轻冰。"],"title":"用前韵答湛长老"}
