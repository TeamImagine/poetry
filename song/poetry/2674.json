{"author":"宋庠","id":2674,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["年华摇落自骚骚，衰境牵人更畔牢。","月里惊乌愁夜永，箧中团扇恨风高。","烟霏曲霤蜘蛛织，气袭空阶蟋蟀号。","恩重才疏归计晚，可怜身世一鸿毛。"],"title":"小园秋思"}
