{"author":"萧昕","id":55250,"strains":["仄仄仄平仄，平仄平仄仄。","平平仄仄平，平仄仄平仄。","仄平平仄仄，仄仄平平仄。","仄平仄仄平，平仄平平仄。","仄平平仄仄，仄仄仄平仄。","仄仄仄平平，平平仄平仄。"],"paragraphs":["海内昔凋瘵，天网斯浡潏。","龟灵启圣图，龙马负书出。","大哉明德盛，远矣彝伦秩。","地敷作乂功，人免为鱼恤。","既彰千国理，岂止百川溢。","永赖至于今，畴庸未云毕。"],"title":"洛出书"}
