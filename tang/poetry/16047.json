{"author":"白居易","id":16047,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老去襟怀常濩落，病来须鬓转苍浪。","心灰不及炉中火，鬓雪多于砌下霜。","三峡南宾城最远，一年冬至夜偏长。","今宵始觉房栊冷，坐索寒衣托孟光。"],"title":"冬至夜"}
