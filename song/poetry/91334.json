{"author":"释居简","id":91334,"strains":["仄仄平平仄仄平，仄平平仄仄平平。","仄平平仄仄平仄，平仄平平仄仄平。","平仄仄平平仄仄，仄平平仄仄仄平。","仄平平仄平平仄，仄仄平平仄仄平。"],"paragraphs":["拙速诙谐与巧迟，约三章法赴吟期。","一从鸥鹭忘情后，都是池塘入梦时。","星履盍酬高步武，竹符聊试小施为。","凛然心事明如日，况是从来畏四知。"],"title":"和赵湖州见寄"}
