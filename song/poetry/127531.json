{"author":"方岳","id":127531,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["晓入云堂已起单，病留法喜太无端。","当涂月拟中秋见，建邺水仍江上寒。","与世不供三笑别，暮年转觉四并难。","鸬鹚杓有铜花绿，最负今宵白玉盘。"],"title":"中秋"}
