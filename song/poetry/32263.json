{"author":"姜特立","id":32263,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄仄仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["平生出处半参辰，胸臆今朝获重陈。","二老白头欣得侣，千枝红艳欲无春。","已拼把酒同中圣，况是司花别有神。","来岁如今好时节，诗翁著句更芳新。"],"title":"和叶枢相送芍药  其一"}
