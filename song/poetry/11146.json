{"author":"朱翌","id":11146,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平仄仄仄，平平仄仄仄平平。"],"paragraphs":["薰风永日一帘垂，剥芡从容待晚炊。","举白且看连引满，汗青不用叹无期。","昼思夜梦人非远，客附书来喜可知。","千里与公供一笑，何时相遇战低棋。"],"title":"寄范伯达"}
