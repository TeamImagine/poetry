{"author":"郑刚中","id":252266,"strains":["平平平仄仄，仄仄平平仄。","平仄仄平○，平平仄平仄。","平平平仄平，平仄平平仄。","平平平仄仄，仄仄○○仄。","仄仄平平仄，仄仄平平仄。","平平仄平仄，仄仄平○仄。","平平仄仄仄，平平仄平仄。"],"paragraphs":["东君滋万宝，雨点无头数。","穷巷一居深，编茅四檐注。","风平江静流，山近云低度。","州城杯斗小，没骭泥藏路。","远望池塘绿，似是春生处。","幽人本多睡，麹蘖仍相助。","陶然醉复醒，邻鸡管朝暮。"],"title":"久雨  其二"}
