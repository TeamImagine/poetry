{"author":"李石","id":20318,"strains":["仄○平仄平仄仄，仄仄平○○仄仄。","平平仄仄仄仄○，平仄平平平仄仄。","仄平仄仄仄仄○，仄平○仄仄平○。","仄仄仄平仄仄仄，仄仄平平平仄○。","平平○仄平仄仄，仄仄○○○仄仄。","平平仄仄仄平平，平仄平平？仄仄。","仄仄仄仄平○平，仄○仄○平平平。","平平仄仄仄仄仄，平○○○仄平仄。"],"paragraphs":["髧如丫角垂两耳，口诵黄庭调绿绮。","诸公拂榻乃肯留，疑是前时徐孺子。","我琴挂壁久不弹，浙声分作蜀声看。","但得古人指下趣，转觉良工心事难。","欣然过我同一笑，旧曲重闻如再少。","咸韶本自凤凰鸣，筝笛任夸蚯蚓窍。","孺子孺子年更痴，十三大胜陶家儿。","阿端不识六与七，随分牵衣觅梨栗。"],"title":"徐童子弹琴极聪慧诗勉其学"}
