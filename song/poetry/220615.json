{"author":"邹浩","id":220615,"strains":["平○仄平平，平仄平仄仄。","仄仄平仄平，平○仄平仄。","仄平平仄平，○仄仄平○。","仄仄平仄○，平平仄平仄。","平平仄平平，平仄仄平仄。","仄仄平仄平，平仄平仄○。","平平平仄平，平仄仄平仄。","仄仄仄仄平，平平平仄仄。","○平仄平平，○仄平仄仄。","仄仄平平平，平平仄平仄。"],"paragraphs":["儒衣隘绵区，冰炭非一种。","邂逅心事同，清标揖孤耸。","驾言仁义涂，相与戒前从。","廓廓膺肺间，何由纳天宠。","春风入高堂，文字竞拳勇。","妙句窥杜陵，微语倾叔重。","翘然真四夔，吾道有扶拥。","遂令斥鷃姿，端为钟鼓悚。","从今日喧妍，胜处宜接踵。","独恨韩城君，伶俜泣新垄。"],"title":"靖节堂分题得重字"}
