{"author":"蔡戡","id":71451,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。"],"paragraphs":["等闲栽遍小园花，賸拟春来赏物华。","不觉琼英先满树，更看缟带暗随车。","光摇玉镜冰初泮，冻屈金钩草未芽。","料得小桥人不到，江梅欺压任横斜。"],"title":"次蔡介卿雪中见寄  其二"}
