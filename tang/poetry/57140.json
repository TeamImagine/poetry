{"author":"张谓","id":57140,"strains":["仄仄平平仄，平平仄仄平。","○○仄平仄，平仄仄○○。","平仄平平仄，平平仄仄平。","○平平仄仄，○仄仄平平。","仄仄平○仄，平○仄仄平。","仄平平仄仄，平仄仄平平。"],"paragraphs":["共许寻鸡足，谁能惜马蹄。","长空净云雨，斜日半虹霓。","檐下千峰转，窗前万木低。","看花寻径远，听鸟入林迷。","地与喧闻隔，人将物我齐。","不知樵客意，何事武陵谿。"],"title":"同诸公游云公禅寺"}
