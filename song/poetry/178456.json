{"author":"司马光","id":178456,"strains":["平平平仄仄，仄仄仄○○。","仄仄仄仄仄，平平仄仄平。","平平平仄仄，仄仄仄○平。","仄仄平平仄，平平仄仄平。","平平平仄仄，平仄仄○○。","平仄平平仄，平○仄仄平。"],"paragraphs":["吁嗟方请雨，润溽果如占。","黍稷固有望，来麰亦未嫌。","声繁清倦枕，气冷入疏帘。","蔓喜龙头举，泉惊虎爪添。","田畴诚最急，花药不妨兼。","诗伯才盈斛，聊应费笔尖。"],"title":"和安之喜雨"}
