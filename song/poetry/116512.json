{"author":"陈起","id":116512,"strains":["仄平仄仄平平平，仄仄仄平平平○。","仄平平平平平仄，○○仄仄平平平。","平仄平平仄仄仄，仄仄仄仄平仄○。","仄平平仄仄平仄，平仄仄仄平平平。","平平仄仄平平平，仄平仄平仄仄平。","仄平○仄仄平仄，○仄平平平仄平。","仄○仄仄平仄平，平仄平平仄仄平。","仄仄仄○○仄仄，仄平平○仄○平。"],"paragraphs":["二年不觌盂山贤，戍客打门惊幽禅。","手持姑溪之双鲤，中藏片玉龙鸾镌。","弘璧天球匠意古，未数大历郎与钱。","自非仙蜕得灵骨，何以坐拍洪崖肩。","秋高约我西湖边，是时抱衾借枕眠。","未赓疏影暗香句，且继寒泉秋菊篇。","箧中尚有诗一编，持赠虽微意则虔。","锦段料应重下剪，向来清思涌如泉。"],"title":"汪起潜谢送唐诗用韵再送刘沧小集"}
