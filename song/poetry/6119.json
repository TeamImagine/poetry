{"author":"林季仲","id":6119,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["朝来爽气自横空，蹑屐宁须学谢公。","似此江山何处有，合分风月与人同。","消磨万古潮声里，摇兀千林酒浪中。","欲和阳春无好语，尊前莫笑嗫嚅翁。"],"title":"次韵梁守登富览亭  其一"}
