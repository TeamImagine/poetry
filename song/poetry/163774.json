{"author":"于石","id":163774,"strains":["平平仄仄仄平平，仄仄平平仄仄平。","仄仄仄仄平仄仄，仄平仄仄仄平平。","平平平仄仄平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["榴花灼烁露初干，乍试香罗怯晓寒。","自古独醒多见忌，与君一醉笑相看。","无邪安用艾悬户，徇俗聊将黍饤盘。","千载沉湘呼不起，至今遗恨楚江干。"],"title":"端午次韵和徐改之  其一"}
