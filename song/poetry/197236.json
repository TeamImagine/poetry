{"author":"苏辙","id":197236,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["百顷西湖十里源，近依城郭带川原。","古台𫘟騀先临水，野寺参差半掩门。","远泛便成终日醉，幽寻不尽数家园。","钱塘未到能先说，更着青山两岸屯。"],"title":"癸丑二月重到汝阴寄子瞻二首  其二"}
