{"author":"牟𪩘","id":150283,"strains":["平平平平仄，平仄平仄仄。","仄仄仄仄仄，仄仄平仄仄。","平平平平平，仄平○仄仄。","平平平仄○，平平仄平仄。","仄平仄仄平，平仄仄仄平。","平○平仄仄，仄仄仄仄仄。","平平仄仄平，仄仄仄平仄。","仄仄仄仄平，仄○仄仄仄。","仄平仄平仄，○仄○平仄。","平仄仄○仄，平平平仄仄。","仄平仄平○，仄平仄○仄。","平仄仄仄平，平仄平仄仄。","平平仄仄仄，仄平仄仄仄。","平平仄平仄，平平仄○仄。","仄仄仄仄平，仄仄仄平仄。","○平仄平○，仄仄仄平仄。","○仄平仄平，仄仄平平仄。","平平平仄仄，○仄平仄仄。","仄○平仄○，仄仄仄平仄。","仄平仄平仄，仄平仄平仄。","平平仄仄仄，仄○平仄仄。","仄仄平仄仄，仄仄仄仄仄。","平仄平平平，平仄○平仄。"],"paragraphs":["眉山锺神秀，翁季天下伟。","直到仲虎辈，奕奕殊未已。","家为文章家，百年兼两侍。","存翁名侍从，颐山古肤使。","秘书性具存，文脉益演迤。","前除罗玉树，乃复有令子。","超趋夐不群，老气压纨绮。","早岁瑟僴篇，短檠午夜几。","要渠绍编刬，教示正勤止。","家宝未轻出，吾侪方侧耳。","一朝着斑衣，束书事行李。","堂上白发翁，为尔颜色喜。","涛江日日静，酒酣可以起。","慈湖在何许，精庐屹其沚。","我欲鼓枻游，浩渺曷涯涘。","长风驾高浪，瞥忽可千里。","如此宁不超，踔厉前无比。","须知归宿处，其道元甚迩。","鲤庭尊所闻，固自有源委。","愿毋厌凡近，读书愈穷理。","修程与远业，亦从今日始。","合沓来众誉，烜赫继世美。","持以贻家尊，良足当甘旨。"],"title":"送家自昭长慈湖"}
