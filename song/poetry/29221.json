{"author":"韩元吉","id":29221,"strains":["仄仄仄仄仄，平平○平平。","○平平平仄，仄仄仄仄平。","平平仄○仄，○平平仄平。","平仄仄平平，平平仄平平。","仄平仄平仄，仄仄○○平。","平平平平仄，○仄仄仄仄。","平平平平○，仄仄平仄平。","仄平仄○仄，仄平仄平平。","平平○仄平，平平仄平平。","平仄仄平平，仄平仄○○。","平平仄平○，仄仄仄仄平。","平仄仄○平，仄仄仄仄平。"],"paragraphs":["百岁自逆旅，微官更周流。","应知归来乐，不减万户侯。","渊明一县尹，折腰憎督邮。","松菊绕东篱，田园事西畴。","素琴酌樽酒，稚子相献酬。","朱侯青云士，颇复有此不。","方为功名驱，乃与贤达侔。","筑堂寄闲暇，笑谈指林丘。","蕉黄间荔丹，蚝山荐新𥬠。","嗟我实何人，市朝亦淹留。","因君动佳兴，拟作汗漫游。","安得二顷田，可卧百尺楼。"],"title":"归乐堂"}
