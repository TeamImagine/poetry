{"author":"李流谦","id":30597,"strains":["仄仄平平平，仄平仄平仄。","平平○仄平，仄仄仄平仄。","仄仄仄仄仄，平平平平仄。","仄仄仄仄仄，平平仄仄仄。","平仄仄仄仄，仄仄仄平仄。","平仄平仄平，平平仄仄仄。","○○平平平，平仄仄平仄。","平平仄平仄，仄平○仄仄。","平仄仄仄平，仄仄仄仄平。","平平○平仄，平仄仄平仄。","仄○仄平仄，平平仄平仄。","平平仄仄仄，仄仄仄仄仄。","平平仄平平，平平仄仄仄。","○仄平平仄，仄仄平平仄。","○平仄○仄，平仄仄仄仄。","平仄平仄平，仄平仄平仄。","仄○仄平仄，仄仄平平仄。","仄平平仄○，仄仄平仄仄。"],"paragraphs":["雅故非今朝，两门自金石。","山头堕泪碑，宰木共萧瑟。","幕府盖宝府，球琳琅玕璧。","一一不可拣，于君况夙昔。","常愧砾与瓦，照映乏颜色。","於菟生则斑，窥牛乳尚湿。","其传祗斯文，余事博悬掷。","尝觇赋千字，诵之当搢笏。","戎索赞斗枢，杀气掩剑{卓戈}。","舂容凝香地，功用阒无迹。","忽驱两轓去，惊鸿眇南北。","专城岂不乐，所乐在母侧。","扶舆度春风，霜毛未上帻。","更著摩挲手，一起穷山瘠。","中年每患别，连日足怅惜。","方酌江上杯，送君又郊陌。","熟思令人老，只有加餐食。","尚余黄发期，好语为再出。"],"title":"送勾龙伯秋出幕守三荣得出字"}
