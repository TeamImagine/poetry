{"author":"白玉蟾","id":121077,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["四时风物现安排，醉上高楼眼豁开。","云散远山元不断，池成明月自然来。","夕阳妆点丹青树，烟雨和匀水墨梅。","此是天工无尽巧，何曾染惹俗尘埃。"],"title":"题天开图画"}
