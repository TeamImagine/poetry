{"author":"李洪","id":52833,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["至后阳和已发生，野梅官柳动诗情。","偶为寻壑经邱计，故作穿云渡水行。","近郭好山皆可隠，隔林踈磬有余清。","他时粗免微官缚，归去深谋谷口耕。"],"title":"至后二日至东禅"}
