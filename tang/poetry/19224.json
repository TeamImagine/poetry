{"author":"殷尧藩","id":19224,"strains":["平平仄仄平仄平，平平仄仄平平平。","平仄○平仄平仄，平平平仄平平平。","仄平仄仄仄仄仄，仄仄仄仄平○平。","平平仄仄仄平仄，平仄仄平平仄○。"],"paragraphs":["微云敛雨天气清，松声出树秋泠泠。","窗户长含碧萝色，溪流时带蛟龙腥。","一官到手不可避，万事役我徒劳形。","飘然曳杖出门去，无数好山江上横。"],"title":"李舍人席上感遇"}
