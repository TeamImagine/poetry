{"author":"高似孙","id":83530,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["人间宁有几松江，蟹到强时橙也黄。","非是龟蒙无此隽，自从茂世孰为忙。","乾坤大半渔为宅，雪月从头笔做床。","不读晋书谁了此，晋书曾读也苍茫。"],"title":"同父送松江蟹"}
