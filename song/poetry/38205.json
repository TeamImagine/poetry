{"author":"陆游","id":38205,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["秋气萧萧暑已归，晚云更送雨霏微。","床收珍簟敷菅席，笥叠纤𫄨换熟衣。","遣醉纵横驰笔阵，乘闲谈笑解棋围。","出门未免流年叹，又见湖边木叶飞。"],"title":"秋雨益凉写兴"}
