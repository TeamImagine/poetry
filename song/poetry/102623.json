{"author":"真德秀","id":102623,"strains":["平仄仄平平，仄仄平平平。","平平仄平平，平仄仄仄平。","平○平仄平，○平仄平○。","仄平平仄○，平○平仄平。","仄仄仄平平，平平仄平平。","仄平○仄平，平仄平平平。","平○仄平○，仄仄平平○。","仄平仄仄仄，仄仄○平平。"],"paragraphs":["刘子出西江，访我江之东。","何人与偕来，衔袖八钜公。","韩欧开济姿，如晴月生空。","潞公山岳重，文正霜桧同。","玉立者坡仙，天游匪涪翁。","一朝参我前，毛发生清风。","凄其赵韩王，小异凌烟中。","半山执拗面，亦得传无穷。"],"title":"题八君子图后"}
