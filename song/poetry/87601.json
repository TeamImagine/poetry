{"author":"韩淲","id":87601,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄仄平仄，平仄仄平平仄平。"],"paragraphs":["长笛残星赵倚楼，吟边供断一生愁。","渭南作尉诚微宦，江上逢人忆远游。","风景不因今古异，琴樽宁与是非休。","章泉传到涧泉上，凉意满天河影秋。"],"title":"昌甫携渭南诗见过"}
