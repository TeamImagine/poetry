{"author":"张镃","id":81320,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["槐叶鶑声两度春，笑言常恨独参辰。","相过便说幽居好，别后应多秀句新。","贺监湖边山作伴，若耶溪上月为邻。","凉秋定扣松扉去，一舸从君理钓缗。"],"title":"锦池泛舟赠庄器之二首  其一"}
