{"author":"楼钥","id":66760,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["舅甥相与自垂髫，游宦归来鬓已凋。","坐上可无车武子，酒酣时赖盖宽饶。","喜公自此驱千骑，顾我从今守一瓢。","间与适斋同怅望，草堂樽酒幸清朝。"],"title":"送季舅汪江州  其二"}
