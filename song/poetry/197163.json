{"author":"苏辙","id":197163,"strains":["平平平仄仄平平，平○○仄平平○。","仄平仄仄平○仄，平平仄仄平平平。","平平仄仄仄平仄，平仄仄仄平○平。","平平仄仄仄平仄，仄仄○仄平仄平。","仄平平仄仄仄仄，仄仄○仄○平平。","平平平仄仄平仄，仄仄○仄平平平。","仄平仄仄仄平仄，平仄仄仄平平平。","平平○仄仄仄仄，仄仄仄仄平平平。","仄平仄○平仄仄，仄仄仄仄平平平。","仄平仄仄平仄仄，平平仄仄平平平。","○平平仄仄○仄，仄仄平仄○平平。","仄平仄仄仄平仄，仄平仄仄平平平。"],"paragraphs":["金山游遍入焦山，舟轻帆急须臾间。","涉江已远风浪阔，游人到此皆争还。","山头冉冉万竿竹，楼阁不见门长关。","金山共此一江水，只有胜绝无此闲。","野僧终日饱一饭，与世相视如髦蛮。","门无舟楫断还往，说法教化鼋鼍顽。","偶然客至话乡国，西望落日低铜镮。","岷峨正在日入处，想象积雪堆青鬟。","稻田一顷良自给，仕宦不返知谁扳。","久安禄廪农事废，强弓一弛无由弯。","行逢佳处辄叹息，想见茅屋藏榛菅。","我知此地便堪隠，稻苗旆旆鱼斑斑。"],"title":"和子瞻焦山"}
