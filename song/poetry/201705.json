{"author":"彭汝砺","id":201705,"strains":["平仄平平仄仄平，平平仄仄仄平仄。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["归上慈亲酒一觞，吾荣不啻插麾幢。","雨沾马辔行春野，风满舟樯泛晓航。","江路好山随步履，人家流水照轩窗。","梅仙不怪多诗思，鶑语纷纷燕子双。"],"title":"和祖道渡江"}
