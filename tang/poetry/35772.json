{"author":"唐求","id":35772,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["曾闻半偈雪山中，贝叶翻时理尽通。","般若恒添持戒力，落叉谁算念经功。","云间晓月应难染，海上虚舟自信风。","长说满庭花色好，一枝红是一枝空。"],"title":"赠楚公"}
