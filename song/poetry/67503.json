{"author":"楼钥","id":67503,"strains":["仄平仄仄仄平平，平仄平平仄仄平。","仄仄平平平仄仄，平平平仄仄仄平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["自怜鹤发奉慈亲，家舅还欣托宝邻。","已向云间收倦翼，甘从波底作潜鳞。","幸然松菊连三径，谁谓神仙隔一尘。","野服相从成二叟，不须更现宰官身。"],"title":"次韵十诗  其七"}
