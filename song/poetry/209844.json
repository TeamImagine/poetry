{"author":"秦观","id":209844,"strains":["仄平平○仄平平，平平仄仄仄仄平。","仄平平平仄仄平，仄仄平仄平平平。","仄○平平仄平平，平平仄仄平平平。","仄平平平平仄平，仄平仄仄平○平。","平平○平平仄平，○平仄仄平平平。","平仄仄平○仄仄，平平○仄平平仄。"],"paragraphs":["故山无期大刀头，黄尘溽暑未罢休。","步云之篇忽我投，便见冰玉悬清秋。","顺兴山川甲闽瓯，无风万壑松飕飕。","步云之人人品优，御风御寇真其俦。","仙人乘槎凌斗牛，回环十见天星周。","猿鹤忽惊空蕙帐，周家正要磻溪望。"],"title":"次韵黄冕仲寄题顺兴步云阁"}
