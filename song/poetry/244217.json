{"author":"胡宿","id":244217,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["浙河分镇压东西，铁瓮由来重会稽。","地势顿惊江海近，天文全觉斗牛低。","鸣秋鼓角翻朱鹭，映日楼台拂彩霓。","绿发名郎才韵秀，政成看奉紫芝泥。"],"title":"送周屯田倅南徐"}
