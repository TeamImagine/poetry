{"author":"朱熹","id":55224,"strains":["仄仄仄平仄，仄平平仄平。","平平仄仄仄，仄仄平平平。","仄仄平仄仄，仄平平仄平。","平○仄平仄，仄仄平平平。","仄仄平仄仄，仄平平仄○。"],"paragraphs":["白日照寒野，缅然千里平。","驰晖一以没，浩荡惊飙生。","露彩林表见，月华波上明。","同行鲁狂士，忽发商歌声。","洗耳金石奏，信知尘累轻。"],"title":"次韵择之夜宿进贤客舍"}
