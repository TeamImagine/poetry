{"author":"杜甫","id":2619,"strains":["仄仄平平仄，平平仄仄平。","○○仄仄仄，仄仄仄平平。","仄仄仄平仄，平平平仄平。","仄平平仄仄，仄仄仄○平。","仄仄仄平仄，平○平仄平。","平平仄平仄，仄仄仄平平。"],"paragraphs":["细软青丝履，光明白氎巾。","深藏供老宿，取用及吾身。","自顾转无趣，交情何尚新。","道林才不世，惠远德过人。","雨泻暮檐竹，风吹青井芹。","天阴对图画，最觉润龙鳞。"],"title":"大云寺赞公房四首 二"}
