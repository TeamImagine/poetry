{"author":"释居简","id":92108,"strains":["平平平仄○平仄，仄仄仄平平仄仄。","平平仄仄仄平○，○仄仄平平仄仄。","平○仄平仄平仄，○仄○平平仄仄。","仄仄○平仄仄平，○平仄仄平平仄。","平平仄平仄仄仄，平○平仄平平仄。","仄平平平仄仄平，仄仄平○仄平仄。","平仄仄○平仄仄，平平仄仄平平仄。","仄仄平平仄仄平，仄仄平○仄○仄。"],"paragraphs":["凌霄峰顶三年别，信亦不通书不达。","怡山素约已休论，更欲染云歌一钵。","鹪鹩一枝在林杪，三穴空嗟秋兔狡。","况复疏慵与世乖，乘流却把乌藤拗。","随流入流眼卓朔，胸中泾渭元清浊。","曲为今时一线通，老鼠何妨入牛角。","无限旁观皆罔措，它家自有通霄路。","此理明明说向谁，笑倒无称老禅虎。"],"title":"寄西禅骥无称"}
