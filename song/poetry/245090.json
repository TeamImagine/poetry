{"author":"綦崇礼","id":245090,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["掌武当朝独老成，运筹分阃厌勋名。","旌旄载偃琼台路，符竹新抛铁瓮城。","近塞尚虞秋马健，空山底恤晓猿惊。","更须重拟平戎去，欲赞公休似不情。"],"title":"观使太尉俯用拙韵有述怀之作谨赋一篇奉酬嘉咏"}
