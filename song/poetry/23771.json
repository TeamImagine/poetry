{"author":"王十朋","id":23771,"strains":["仄仄平平仄仄仄，仄平平平○仄仄。","仄平○仄平仄平，平仄平平仄平仄。","仄平仄仄平平平，平仄平平平仄仄。","平平○仄平仄仄，仄仄平平仄平仄。","仄平○仄仄仄仄，平平平平仄平仄。","平○仄仄○仄平，仄仄仄○平仄仄。"],"paragraphs":["太尉前军得活鹿，使君殷勤分我肉。","定知应是秦失余，苗裔仍为世人逐。","使君好客今平原，秋浦楼头罗水陆。","青州从事嘉屡拜，白鹿山人赐新沐。","社风留客去未得，清溪山头两经宿。","频将口腹溷使君，大嚼戏吟诗一幅。"],"title":"富文送鹿肉"}
