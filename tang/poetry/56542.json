{"author":"韦应物","id":56542,"strains":["仄仄仄？仄，平○平仄平。","平平平平仄，仄仄○仄○。","平平仄平仄，仄仄○仄平。","仄平平仄平，仄仄仄仄平。","仄平仄仄仄，○仄平平平。","平仄仄仄平，平仄平仄平。"],"paragraphs":["古宅集祆鸟，群号枯树枝。","黄昏窥人室，鬼物相与期。","居人不安寝，搏击思此时。","岂无鹰与鹯，饱肉不肯飞。","既乖逐鸟节，空养凌云姿。","孤负肉食恩，何异城上鸱。"],"title":"杂体五首 二"}
