{"author":"洪咨夔","id":99815,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["槎使携归饷老人，高棱疏节屈中伸。","拨开豺虎凭陵气，摄取蛟龙变化身。","访洗头盆还喜健，伴行脚笠未嫌贫。","一般仙骨清如鹤，倚看沧溟解起尘。"],"title":"邛杖次韵"}
