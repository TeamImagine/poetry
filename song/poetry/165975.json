{"author":"陆文圭","id":165975,"strains":["平平仄仄仄，仄仄仄平仄。","仄仄仄平平，平平仄平仄。","仄○仄仄仄，平仄仄仄仄。","平平平平仄，仄仄平平仄。","平平仄仄平，仄仄仄平仄。","仄○仄平仄，仄仄平仄仄。","仄仄平仄仄，平仄仄仄仄。","平平仄○平，仄仄仄仄仄。","仄平平仄仄，平平仄平仄。","仄平平仄仄，仄平平仄仄。"],"paragraphs":["衰年八十一，草露骨垂朽。","有客款荆扉，甘言许吾寿。","假如活百岁，祇欠十有九。","辛勤抛书册，散诞耽棋酒。","时时课小诗，不自觉妍丑。","袖中出新句，见客惊欲走。","反顾仍疾读，佳处辄肯首。","呼儿急传觞，晚喜得此友。","久之来告别，秋怀挂衰柳。","百金无所赠，五言聊借手。"],"title":"送吴宽斋并谢惠诗"}
