{"author":"陈舜俞","id":146508,"strains":["仄平仄○平，仄仄平仄仄。","仄○仄○平，平平仄平仄。","仄○○平平，仄仄平仄仄。","○平○平仄，平平仄平仄。","仄○平平仄，仄仄仄仄仄。","平○平仄平，平仄平平仄。","仄平仄仄仄，仄仄○仄仄。","平仄仄仄仄，仄平仄平仄。","仄平平仄○，仄仄仄仄平。","○平○仄仄，仄仄平仄仄。","仄平仄○仄，仄仄仄仄○。","平平仄仄平，平仄平仄仄。","仄仄仄仄平，仄仄平仄仄。","仄仄仄仄仄，仄仄仄仄仄。","仄平仄仄仄，仄仄平仄仄。","○仄平平平，平平仄平仄。","仄仄平仄平，○○仄平仄。"],"paragraphs":["舳舻溯隋堤，积潦涵楚甸。","大帆挂长樯，薰飚借良便。","气张中军旗，势疾强弩箭。","浪头喷飞雪，波心落流电。","或如春雷振，又若疾雨溅。","天空文鹢归，珠媚渊龙战。","久来去意切，幸此行色变。","舟子啸引项，挽夫喜盈面。","揭篙无施劳，跃马莫我先。","行吁思景附，坐指交勇羡。","日阴未顷刻，道里历宇县。","津亭倏渡淮，官堠俄入汴。","盛夏草树齐，远水蘋藻遍。","晚景稍可爱，少瞬不再见。","我非欲速者，疾目憎转眩。","衣袂聊虚凉，心焉独安宴。","向夕风少休，迟留乐幽眷。"],"title":"遇便风"}
