{"author":"王庭珪","id":238232,"strains":["○平仄仄仄平平，平仄仄仄○平平。","平平仄平仄仄仄，平平○仄仄○平。","平仄仄平○仄平，仄平平仄仄平平。","仄○○仄仄仄仄，平仄平平仄仄平。"],"paragraphs":["潢池赤子弄锄耰，天子择日除元侯。","今君去为幕下士，多材应与幄中筹。","官弩近围临桂峒，捷书飞入未央楼。","想当磨盾作露布，何异裴公取蔡州。"],"title":"送黄子默湖南机宜"}
