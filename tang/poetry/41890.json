{"author":"齐己","id":41890,"strains":["平平仄仄仄平平，仄仄仄平仄仄平。","平平仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["飞尘不敢下相干，暗脉傍应润牡丹。","心任短长投玉绠，底须三五映金盘。","神工旧制泓澄在，天泽时加潋滟寒。","太傅欲旌前古事，星郎属思久凭栏。"],"title":"和翁员外题马太傅宅贾相公井"}
