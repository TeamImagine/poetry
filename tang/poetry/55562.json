{"author":"李白","id":55562,"strains":["平平仄仄仄，平仄平仄仄。","平仄平仄平，平平仄平平。","平平平平仄，仄仄平平○。","仄仄仄平平，平平平仄平。","平平平○仄，仄仄平平平。","○仄平仄平，仄平○仄○。"],"paragraphs":["登高望四海，天地何漫漫。","霜被群物秋，风飘大荒寒。","荣华东流水，万事皆波澜。","白日掩徂辉，浮云无定端。","梧桐巢燕雀，枳棘栖鸳鸾。","且复归去来，剑歌行路难。"],"title":"古风 三十九"}
