{"author":"李纲","id":244449,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["路入春山春日长，穿林渡水意徜徉。","溪环石笋横舟小，风落林花扑面香。","山鸟不知兴废恨，岭云自觉去来忙。","炎荒景物随时好，何必深悲瘴疠乡。"],"title":"象州道中二首  其一"}
