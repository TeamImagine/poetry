{"author":"张嵲","id":8792,"strains":["平仄平仄仄，平平平仄平。","平平仄仄仄，仄仄平平平。","仄仄平仄仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平○。","仄仄平平仄，平平仄仄平。","○平平仄仄，仄仄仄平平。","平○平平平，平○仄仄平。","平○○仄仄，仄仄仄○平。"],"paragraphs":["秋至今几日，山云峰尚奇。","新亭独骋望，咏我秋怀诗。","碧水萦麓转，幽蝉映叶悲。","古藤依翠壁，茂树镜清池。","赏会情方适，忧来忽自滋。","荒山逃死地，落日故园思。","遇乱甘身弃，持心与世违。","应人时懒语，兀坐独搘颐。","沉思山烟冥，微吟暮影移。","祗应从此去，寂寞但如斯。"],"title":"晚游新亭"}
