{"author":"陈傅良","id":65957,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["此夕其如好客何，秋风袅袅水微波。","渡江公子今无恙，上蔡家声世不多。","未放清朝空老去，欲谈前事竟谁过。","阻陪觞豆彷徨久，坐想风流为一歌。"],"title":"谢倅生日"}
