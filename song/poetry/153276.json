{"author":"俞德邻","id":153276,"strains":["平仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["门外红尘竞往还，小轩容膝自怡颜。","三杯对影夜邀月，一笏拄颐朝看山。","芳草落花春不老，鸣鸠乳燕乐相关。","人间寻遍无闲境，闲境由来祇此间。"],"title":"闲境"}
