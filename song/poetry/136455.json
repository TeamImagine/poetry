{"author":"胡仲弓","id":136455,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["别驾元来是重臣，穷通不足累其身。","直言悟主成遗恨，劲节如公能几人。","泉泻冢堂垂鹤泪，苔封碑石剥龙鳞。","至今绘像丹青手，难写灵台一点真。"],"title":"九日山拜姜相遗像"}
