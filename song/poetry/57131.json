{"author":"梅尧臣","id":57131,"strains":["平平仄平平，仄仄仄仄仄。","平仄平仄平，仄平○仄仄。","仄仄平平平，平平平仄仄。","仄平平仄仄，平仄平仄仄。","？平平仄仄，平仄仄仄仄。","仄平平仄仄，仄仄平平○。","仄仄仄仄平，仄平平仄仄。"],"paragraphs":["平生爱庐山，梦寝不可去。","江上饶贾船，偶来看已饫。","释子言南游，徘徊瞻瀑布。","月飞金熨斗，光展千尺素。","嫦娥呼织女，机杼勿复措。","必虞山鬼笑，皎洁无纤污。","尔若见远公，赠之为坐具。"],"title":"送僧了素游庐山"}
