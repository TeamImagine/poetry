{"author":"王之道","id":7430,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["肠断江城敛暮烟，一声清笛短亭前。","扬舲共喜风初转，戏彩当期月正圆。","水落双溪和石出，霜余叠嶂与云连。","令人暗想昭亭路，屈指归来又四年。"],"title":"和秦寿之中秋玩月三首  其三"}
