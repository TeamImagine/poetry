{"author":"戴叔伦","id":6408,"strains":["仄○仄平仄平仄，平平仄仄仄平仄。","平平平平仄仄平，平平仄仄平仄○。","仄平平平仄平仄，○平○平仄仄仄。","仄平平仄平平○，仄仄仄平平仄○。","平平仄仄仄平仄，仄平仄平平仄平。","仄仄○平平○仄，仄仄仄平仄仄仄。","○平平仄○仄平，仄仄平平仄平仄。","仄○平平仄仄平，仄平平仄仄平平。","平平平仄平仄仄，仄仄平平仄仄○。"],"paragraphs":["乳燕入巢笋成竹，谁家二女种新谷。","无人无牛不及犁，持刀斫地翻作泥。","自言家贫母年老，长兄从军未娶嫂。","去年灾疫牛囤空，截绢买刀都市中。","头巾掩面畏人识，以刀代牛谁与同。","姊妹相携心正苦，不见路人唯见土。","疏通畦陇防乱苗，整顿沟塍待时雨。","日正南冈下饷归，可怜朝雉扰惊飞。","东邻西舍花发尽，共惜余芳泪满衣。"],"title":"女耕田行"}
