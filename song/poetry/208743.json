{"author":"吕南公","id":208743,"strains":["平平平仄仄平平，仄平平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["秋来风味苦阑珊，偶为繁红略据鞍。","何处更期征雁过，祗今聊作故人看。","三冬已至休争气，九月将残未觉寒。","自有荣华趁时节，免将憔悴惜幽兰。"],"title":"晓过城隍街马上看木芙蓉"}
