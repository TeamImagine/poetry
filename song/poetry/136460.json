{"author":"胡仲弓","id":136460,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["诸贤出处最关时，独有先生早见机。","汉柜昔曾藏谏笔，吴江今可澣朝衣。","剩留千古清名在，带得一身公论归。","世事如碁吾懒著，敢将局面例言非。"],"title":"送汤武谕倅吴门"}
