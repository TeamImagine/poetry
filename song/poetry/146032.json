{"author":"蔡襄","id":146032,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["故国逢君慰喜偏，清宵行宴重留连。","山楼上火人初合，天汉无云月自圆。","乐色时闻花院里，春风都在酒旗边。","莫辞彻晓须沈醉，后会还应不计年。"],"title":"宋君辅许当世陈彦谦苏宣甫自远还乡上元同饮"}
