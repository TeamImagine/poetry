{"author":"赵抃","id":101675,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["孤峰诸寺耸云楼，寺脚周环枕碧流。","和靖久居勤赋咏，乐天临别叹勾留。","拏舟直度闲千骑，佩印重来仅十秋。","预约前春挂冠去，湖山阁好换休休。"],"title":"题孤山寺湖上阁"}
