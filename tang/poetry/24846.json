{"author":"马戴","id":24846,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["白茅为屋宇编荆，数处堦墀石叠成。","东谷笑言西谷响，下方云雨上方晴。","鼠惊樵客缘苍壁，猿戏山头撼紫柽。","别有一条投涧水，竹筒斜引入茶铛。"],"title":"题庐山寺"}
