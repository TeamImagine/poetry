{"author":"虞俦","id":62015,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["南坡千树总琼瑶，走马来看及未消。","短鬓风前愁素领，衰颜酒后借红潮。","松饶苍鬣犹能奋，梅耿香魔苦费招。","此景此时无我共，新诗吟罢独长谣。"],"title":"雪后过南坡  其一"}
