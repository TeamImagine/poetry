{"author":"张伯玉","id":135668,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["拂雾酴酥酒满巡，越山如鬣水如鳞。","日边虽望龙庭远，海上初传凤历新。","好景融融来破雪，和风细细欲黏人。","莫言老守无心计，排比宾僚醉过春。"],"title":"正旦呈诸僚友"}
