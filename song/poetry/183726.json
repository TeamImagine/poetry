{"author":"刘攽","id":183726,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["既将鱼目换骊珠，富润囊箱足贾余。","顾我能知天下马，呼儿藏作箧中书。","老羞流辈为千诺，狂守初心付两如。","相助飞鸣竟何力，祇宜空手讲玄虚。"],"title":"酬黄推官"}
