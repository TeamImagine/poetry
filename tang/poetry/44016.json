{"author":"文丙","id":44016,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["万物承春各鬬奇，百花分贵近亭池。","开时若也姮娥见，落日那堪公子知。","诗客筵中金盏满，美人头上玉钗垂。","不同寒菊舒重九，只拟清香泛酒卮。"],"title":"牡丹"}
