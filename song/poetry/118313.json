{"author":"吴惟信","id":118313,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["名不昭时迹晦沉，读书辜负雪窗深。","贫参万事方知命，人到中年始识心。","柳得烟多鶑尚恋，花随雨尽蝶空寻。","江湖身老春风晚，谁肯相从说苦吟。"],"title":"寄意书记"}
