{"author":"陈深","id":167444,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["城南不得遂相羊，又著纶巾出草堂。","李白杯中停月影，米家船上贯虹光。","西来江水知乡近，北望淮山引兴长。","应傍荆公祠下过，向来松竹尚苍苍。"],"title":"送邓觉非赴金陵学职"}
