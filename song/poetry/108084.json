{"author":"袁甫","id":108084,"strains":["平仄仄仄平仄平，平平平平仄仄平。","仄仄平平○平平，仄平平平仄平平。","平平仄平仄○平，仄仄平平仄平平。","平仄平平仄平平，仄平仄仄仄平○。","平平平平仄平平，仄仄平平仄平平。","仄仄平仄仄平平，仄○仄仄仄平平。","平平仄仄仄平平，仄仄平○平平平。","平○○仄仄，○仄仄平平。","仄仄○平仄仄平，平平仄仄○平平。"],"paragraphs":["天下大物山与泉，山泉为蒙义皎然。","坐对岩岩听潺潺，以兹名斋日周旋。","杨君作诗老更妍，解把山泉写天全。","山谷松梅咏坡仙，到今笔语带芳鲜。","松梅双清固堪怜，孰似山泉浩无边。","顾我蒙养钻弥坚，要参圣处力加鞭。","杨君一见出佳篇，古淡端如朱丝弦。","弦中传雅奏，难共俗人言。","我欲和君一两联，山泉入梦且高眠。"],"title":"和杨秀甫韵"}
