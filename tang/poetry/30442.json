{"author":"罗邺","id":30442,"strains":["仄平平仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["洛阳春霁绝尘埃，嵩少烟岚画障开。","草色花光惹襟袖，箫声歌响隔楼台。","人心便觉闲多少，马足方知倦往来。","愁上中桥桥上望，碧波东去夕阳催。"],"title":"洛阳春望"}
