{"author":"顾况","id":5737,"strains":["仄仄平平平仄平，仄仄仄仄仄平平。","仄仄仄平平仄仄，仄仄仄仄仄平平。","仄平仄仄平平仄，仄仄平平平仄仄。","仄○平平仄仄平，仄平平仄平平仄。"],"paragraphs":["我欲升天天隔霄，我欲渡水水无桥。","我欲上山山路险，我欲汲井井泉遥。","越人翠被今何夕，独立沙边江草碧。","紫燕西飞欲寄书，白云何处逢来客。"],"title":"悲歌 二"}
