{"author":"王质","id":63657,"strains":["平平○仄仄平平，平平平仄平平平。","○平仄平仄平仄，仄仄仄○平仄平。","平平平仄平平平，仄仄平平平仄○。","仄平仄仄仄平仄，仄仄○平仄仄平。","平平○仄平平仄，平平仄仄平平仄。","平仄仄仄○平平，仄仄仄○○仄仄。","平仄仄平平仄○，平平平仄平平平。","平平仄仄仄平仄，仄仄仄平仄平仄。"],"paragraphs":["生涯挑上古藤梢，归心飞渡鄞江潮。","长安贵人足官府，不似育王山色高。","山前山后松风岑，一衲无尘双𫏋轻。","月寒濯足半溪玉，日浄穿林两袖云。","吾生浪走逾千里，天涯踏破青鞋底。","谁令插脚堕红尘，只恐愈深收不起。","千载此山端有期，翩翩清梦随君飞。","他年拄杖叩泉石，莫认此翁作生客。"],"title":"送空上人归育王"}
