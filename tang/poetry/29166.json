{"author":"周繇","id":29166,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平平仄平。"],"paragraphs":["身没南荒雨露赊，朱门空锁旧繁华。","池塘凿就方通水，桃杏栽成未见花。","异代图书藏几箧，倾城罗绮散谁家。","昔年埏埴生灵地，今日生人为叹嗟。"],"title":"经故宅有感"}
