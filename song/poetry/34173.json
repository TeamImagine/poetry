{"author":"陆游","id":34173,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["鹤瘦龟饥与静宜，更阑徙倚并清池。","月当三五初盈夜，河直西南欲落时。","浩浩醉歌群鹜起，翩翩孤影角巾欹。","飞仙授我青瑶简，索赋山中夜兴诗。"],"title":"夜兴"}
