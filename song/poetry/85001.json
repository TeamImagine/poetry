{"author":"崔与之","id":85001,"strains":["仄仄平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平○仄，仄仄平平○仄平。","仄仄仄平平仄仄，平平平仄仄平○。"],"paragraphs":["碧幢红旆白貂裘，去踏西风万里秋。","要得处方医坏证，便须投矢负全筹。","百年机会真难遇，一线光阴更易流。","早办出师诸葛表，祁山斜谷郁绸缪。"],"title":"送聂侍郎子述  其一"}
