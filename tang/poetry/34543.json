{"author":"张说","id":34543,"strains":["平○平仄平，平平仄平仄。","仄平平仄仄，平○平仄仄。","仄仄平平仄，平仄平平仄。","仄仄平仄平，平平平仄仄。","仄仄○平仄，平平仄平仄。","仄平平仄仄，仄○平平仄。","仄仄平仄平，平平平仄仄。","平平仄平仄，仄仄平平仄。","仄○○仄平，平平仄平仄。"],"paragraphs":["文教资武功，郊畋阅邦政。","不知仁育久，徒看禽兽盛。","夜霰氛埃灭，朝日山川净。","绰仗飞走繁，抨弦筋角劲。","帝射参神道，龙驰合人性。","五豝连一发，百中皆先命。","勇爵均万夫，雄图罗七圣。","星为吉符老，雪作丰年庆。","喜听行猎诗，威神入军令。"],"title":"奉和圣制义成校猎喜雪应制"}
