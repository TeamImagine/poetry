{"author":"王安石","id":180466,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["台殿荒墟辱井堙，豪华不复见临春。","北山漠漠云垂地，南埭悠悠水映人。","驰道蔽亏松半死，射场埋没雉多驯。","登高一曲悲亡国，想绕红梁落暗尘。"],"title":"次韵王微之登高斋"}
