{"author":"王安石","id":180082,"strains":["仄平仄平○仄仄，平平仄仄仄仄○。","○仄仄仄仄平○，仄平○仄○仄平。","平平平平仄仄仄，平平仄仄○仄仄。","仄平仄平○仄平，平平仄平仄仄仄。","仄平仄平平○平，仄仄仄仄平平○。","仄平仄仄仄平仄，平平平平平仄仄。"],"paragraphs":["去年北风吹瓦裂，墙头老树冻欲折。","苍叶蔽屈忽扶疏，野禽从此相与居。","禽鸣无时不可数，雌雄各自应律吕。","我床拨书当午眠，能惊我眠聒我语。","古诗鸟鸣山更幽，我念不若鸣声收。","但忧此物一朝去，狂风还来欺老树。"],"title":"老树"}
