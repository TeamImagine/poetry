{"author":"陈造","id":59311,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["良辰邀醉得钱无，雪后郊原翠欲铺。","无力晚风摇柳线，有情新日养花肤。","寻芳拟贷愁边意，照水还惊病后臞。","春到祇思为圃乐，賸移杞菊种鸡苏。"],"title":"次韵早春"}
