{"author":"曾丰","id":72166,"strains":["仄仄仄平平仄平，平平平仄平仄平。","仄平仄仄平仄仄，仄仄平平平仄平。","仄平仄仄平平仄，仄平平仄平○仄。","平平仄仄仄平仄，平仄平○平仄仄。","仄平平仄平仄平，平平仄仄平平平。","仄平○仄平仄仄，平平平仄平仄平。","○平仄仄平平仄，仄仄○平平仄仄。","仄平仄仄仄仄平，平平仄仄仄平仄。"],"paragraphs":["造物鼎新开画图，江蟠前后山负隅。","一尘不动鸥出没，万变无心云卷舒。","主人倚坐扶栏立，太清之气交相袭。","风烟席上骨毛醒，文字场中星斗湿。","说诗迁史功日新，江山怪见无精神。","笔头收拾珠玉去，夔为酸鼻河伯颦。","填胸自有真潇洒，沃眼更何须外假。","景饶眼饱欲著书，书成勿示斲轮者。"],"title":"题吴季章挹秀堂"}
