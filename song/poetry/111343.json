{"author":"刘克庄","id":111343,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["黠儿阴挟弹丸随，发巧悬知中必奇。","蝇本至微求附骥，䝙犹可畏况生罴。","烘燖似虱群藏絮，缠缚如蚕自吐丝。","玉汝于成赖渠辈，何须挟策远从师。"],"title":"八和  其一"}
