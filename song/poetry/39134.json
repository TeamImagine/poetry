{"author":"陆游","id":39134,"strains":["仄平平仄仄平平，平仄平平仄仄平。","仄仄仄平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平平仄，仄平仄仄仄平平。"],"paragraphs":["满梳晨起发凋零，亭午柴门未彻扃。","万事忘来尚忧国，百家屏尽独穷经。","楠枯倒壑虽无用，龟老搘床故有灵。","梦里骑驴华山去，破云巉绝数峰青。"],"title":"自咏"}
