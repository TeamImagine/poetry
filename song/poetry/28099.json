{"author":"洪适","id":28099,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["翰墨场中识面初，珠玑粲粲似相如。","盍簪多士登台省，却掾诸曹亲簿书。","白社不妨闲泚笔，赤城更好命巾车。","寸心淟汩方茅塞，快读新诗得剪除。"],"title":"次韵酬丁致远司户"}
