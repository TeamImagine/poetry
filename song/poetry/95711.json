{"author":"苏泂","id":95711,"strains":["平平平仄平○仄，平仄平○仄平仄。","平平○仄仄平平，仄仄平平仄平仄。","平平仄仄仄仄平，平仄仄仄平平平。","平○○仄仄○仄，仄仄○平仄仄平。","平平○仄仄○仄，平仄平○平仄仄。","仄平平仄仄平平，仄仄○平仄平仄。","平平仄仄平仄平，仄平平仄平平平。","仄平平仄仄平仄，仄仄仄仄平平平。"],"paragraphs":["门前车马无行迹，堂上真重戴凭席。","东风吹水绿芹香，课试公勤榜新拆。","研经未羡陆德明，侯喜况有能诗声。","朝廷更化要三杰，聘币应先鲁两生。","休言三仕有三已，时节因缘还在是。","满园桃李竞纷华，未害疏梅粲寒蘂。","皇天着意生孔颜，一匙蔬饭宜加餐。","渺然人物望公等，解后试挽唐虞还。"],"title":"又口占和林奇卿府教春日即事"}
