{"author":"张栻","id":58108,"strains":["平平平仄仄平平，仄仄平平仄仄平。","平仄仄仄平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["玻瓈盆外起千鬟，路入空蒙紫翠间。","心远最便天宇迥，眼明偏见野云闲。","寒泉宰木留千载，清磬疏钟度两山。","我亦湘城三径在，湖边归去洗尘颜。"],"title":"游道场山次沈国录韵"}
