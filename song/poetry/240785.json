{"author":"周紫芝","id":240785,"strains":["仄仄仄仄仄，○仄平仄平。","平平仄仄平，仄仄平平平。","平仄仄平仄，仄仄仄平平。","仄仄仄○仄，仄仄平仄平。","○平仄仄仄，仄仄仄平平。","平平仄平仄，仄仄平平平。","仄平平平仄，仄仄仄仄○。","仄仄仄○仄，仄仄仄○○。"],"paragraphs":["岁事忽已晏，行迈良亦腓。","谁知出岫云，意作无心归。","嗟我寡徒旅，只影夐无依。","况乃远离别，与子千里违。","中原念乱久，意绪转愁悲。","迢迢两溪水，淡淡浮斜晖。","岂无双頳尾，尺素不可迟。","慎勿不相念，弃置忽如遗。"],"title":"送黄子才还姑苏用陶渊明王抚军座送客诗韵"}
