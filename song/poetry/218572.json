{"author":"许梁","id":218572,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["禁苑精庐是切邻，衣巾虽旧不沾尘。","钟鱼声里吟连晚，花柳香中醉过春。","和玉重泥烧药灶，买丝新接钓鱼纶。","绕湖十万人家住，如此清闲有几人。"],"title":"书郭子度壁"}
