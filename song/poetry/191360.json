{"author":"冯山","id":191360,"strains":["仄仄仄仄仄，仄平平○仄。","平平仄平仄，仄平仄○仄。","仄○仄仄仄，仄仄平仄仄。","平平仄平仄，仄仄仄仄仄。","仄平仄仄仄，仄平仄平仄。","仄仄仄仄仄，仄平平平仄。","平仄仄平仄，平平○平仄。","平仄仄○仄，平平○○仄。","仄仄平仄平，平平○平仄。"],"paragraphs":["富贵一鼎味，谓尝须过食。","功名万钧器，负趋少量力。","不胜苦尔体，不厌伤尔臆。","谁能达涯涘，百动靡一息。","古人去我远，独公抱清识。","进退处以道，始终完无隙。","车马切严召，江湖正遥忆。","贤达事如此，贪懦犹且惑。","是岂时俗知，聱牙相缄嘿。"],"title":"送梓宪胡揆少卿赴阙"}
