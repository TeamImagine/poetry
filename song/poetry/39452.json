{"author":"陆游","id":39452,"strains":["平平仄仄仄，仄○仄仄平。","仄仄○平平，仄○平仄平。","○仄平平仄，平仄平平平。","平平仄平平，平平仄平平。","平平平平平，仄平仄平平。","仄仄仄○平，平平平平平。","仄仄仄仄平，仄仄仄仄平。","仄仄平仄平，仄平仄仄○。","仄仄仄平仄，仄平仄仄平。","仄仄仄○仄，平平平仄平。","○平仄仄平，仄仄仄平平。","平仄仄仄平，仄仄仄仄平。"],"paragraphs":["文章有定价，议论有至公。","我不如诚斋，此评天下同。","王子江西秀，诗有诚斋风。","今年入修门，轩轩若飞鸿。","人言诚斋诗，浩然与俱东。","字字若长城，梯冲何由攻。","我望已畏之，谨避不欲逢。","一日来叩门，锦囊出几空。","我欲与驰逐，未交力已穷。","太息谓王子，诸人无此功。","骑驴上灞桥，买酒醉新丰。","知子定有人，讵必老钝翁。"],"title":"谢王子林判院惠诗编"}
