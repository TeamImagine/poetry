{"author":"张嵲","id":8782,"strains":["平仄○平仄，平平平仄仄。","仄○平平平，平平仄○仄。","平仄仄平平，平平平○仄。","仄仄仄平平，仄仄平平仄。","仄仄平平平，平平仄平仄。","平平仄平仄，仄仄平○仄。","仄仄平平平，平○仄平仄。","仄仄仄平平，○○平仄仄。"],"paragraphs":["吴蜀相持地，江山真险固。","昔闻焚夷陵，今兹但遗堵。","山远欲连天，江寛疑浸树。","左顾渚宫涂，右眺襄阳路。","野迥无居人，荒村但豺虎。","依依念鄊井，怆怆悲坟墓。","月淡江风寒，云深楚山暮。","伫立小踟蹰，苍苍归鸟去。"],"title":"夷陵"}
