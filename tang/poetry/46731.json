{"author":"张祜（二）","id":46731,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["阿房宫尽客谁来，可惜连云万户开。","秦地起为千载业，楚兵焚作一场灰。","应知长者名终在，祇是生人意不回。","何事暴成还暴废，祖龙须死项须摧。"],"title":"经咸阳城"}
