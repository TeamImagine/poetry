{"author":"杨万里","id":49130,"strains":["平平仄仄仄○仄，仄○仄仄仄仄仄。","仄平仄仄仄○平，仄仄平仄平仄○。","仄仄仄平○仄仄，○平仄平仄平仄。","仄平仄仄仄仄平，仄仄仄仄平仄平。","仄平仄仄仄平仄，仄仄仄仄仄仄仄。"],"paragraphs":["金陵竹笋硬如石，石犹有髓笋不及。","杜迁市里笋如酥，笋味清绝酥不如。","带雨𣃁来和箨煮，中含柘浆杂甘露。","可齑可脍最可羹，绕齿蔌蔌冰雪声。","不须咒笋莫成竹，顿顿食笋莫食肉。"],"title":"晨炊杜迁市煮笋"}
