{"author":"舒岳祥","id":143766,"strains":["仄仄平○平仄仄，仄平平仄仄平○。","仄平平仄平平仄，仄仄平平仄○平。","平平平仄平平仄，仄仄平平仄仄平。","仄仄平平○仄仄，平平平仄仄平平。"],"paragraphs":["自古惟闻棠棣咏，后人多感紫荆回。","固知天理随机触，亦本诗人起兴来。","枯条谁缀桃花米，嫩蕊初挼撒酒媒。","野老门前栽一树，才开桐角此花开。"],"title":"咏紫荆花"}
