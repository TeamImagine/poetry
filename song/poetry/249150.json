{"author":"曾几","id":249150,"strains":["平平仄仄仄平平，平仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["观台四望楚氛开，云物轮囷瑞九垓。","大雪山阴消得尽，微阳井底放令回。","江心皂帜千艘没，海角黄旗一骑来。","想像天颜知有喜，正衙入贺荐金罍。"],"title":"至日述事时江海大捷"}
