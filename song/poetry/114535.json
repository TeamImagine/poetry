{"author":"刘克庄","id":114535,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["送君怀旧一销魂，谢墅孙陵髣髴存。","下濑楼船皆万斛，曲江宫殿尚千门。","笑陈狎客为俳体，与晋诸贤洗泪痕。","定有奇谋裨玉帐，莫挥麈尾事清言。"],"title":"再送蒙仲二首  其二"}
