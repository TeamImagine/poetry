{"author":"曹唐","id":29443,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["邵陵佳树碧葱茏，河汉西沈宴未终。","残漏五更传海月，清笳三会揭天风。","香熏舞席云鬟绿，光射头盘蜡烛红。","今日却怀行乐处，两床丝竹水楼中。"],"title":"长安客舍叙邵陵旧宴寄永州萧使君五首 一"}
