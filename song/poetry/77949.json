{"author":"巩丰","id":77949,"strains":["仄平仄平仄平仄，仄平仄平仄○仄。","平平○○仄仄平，仄○平平仄平仄。","平平仄仄○仄○，仄平○仄平平平。","平平仄仄仄仄仄，仄仄○平平仄平。","仄平平仄平○仄，平○平仄○平仄。","平平○仄仄平平，○仄平平仄平仄。"],"paragraphs":["大孤小孤在何许，大矶小矶忽当浦。","颠风吹浪未肯停，厌听萧萧打篷雨。","今春积雪深复深，烂银犹照庐山阴。","狐裘欲脱未可脱，蚁醁当斟谁与斟。","晚来潮面乌如石，遥看知是长鱼脊。","篙人且下铁狸奴，更与风波鬭今夕。"],"title":"大孤"}
