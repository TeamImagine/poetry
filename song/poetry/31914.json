{"author":"姜特立","id":31914,"strains":["平平平平平，○仄仄平○。","平平平仄仄，平仄○平仄。","平平仄平平，仄仄平平仄。","仄仄仄平平，平平仄平仄。","○平○○平，仄仄平仄仄。","仄平平仄○，仄仄平仄仄。","仄仄○仄○，平平仄平仄。","仄平平仄仄，仄仄仄○仄。"],"paragraphs":["环滁皆名山，正以醉翁重。","翁时方在郡，朱墨犹遮拥。","君今建斯楼，再食祠官俸。","雅契醉翁心，而无醉翁冗。","看山应更真，物物皆浄供。","便寻庐霍期，莫作京洛梦。","只恐难久闲，移文北山讽。","愿坚仁者守，用静以观动。"],"title":"赋潘叔玠皆山楼"}
