{"author":"曾巩","id":174011,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉甃常浮灏气鲜，金丝不定路南泉。","云依美藻争成缕，月照寒漪巧上弦。","已绕渚花红灼灼，更萦沙竹翠娟娟。","无风到底尘埃尽，界破冰绡一片天。"],"title":"金线泉"}
