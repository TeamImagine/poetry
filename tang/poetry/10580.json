{"author":"柳宗元","id":10580,"strains":["仄仄仄平仄，平平仄平仄。","○平仄仄平，仄仄平平仄。","平平○平仄，仄仄仄仄仄。","○平仄仄平，仄仄平平仄。","仄平○仄仄，平仄平○仄。","仄仄仄仄平，平平○○仄。","仄平○平仄，仄仄平仄仄。"],"paragraphs":["汲井漱寒齿，清心拂尘服。","闲持贝叶书，步出东斋读。","真源了无取，妄迹世所逐。","遗言冀可冥，缮性何由熟。","道人庭宇静，苔色连深竹。","日出雾露余，青松如膏沐。","澹然离言说，悟悦心自足。"],"title":"晨诣超师院读禅经"}
