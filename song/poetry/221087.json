{"author":"邹浩","id":221087,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["昨来不肯听朝鸡，乞得真宫即日归。","老衲蒲团闲共倚，少师玉麈醉同挥。","谁知捷径嵩山在，未觉心驰魏阙非。","绿鸭陂中钓竿手，只应从此叩黄扉。"],"title":"闻存之游京师且邸报达官有荐之者"}
