{"author":"苏辙","id":197904,"strains":["仄仄平平平仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄仄平仄平平仄，仄仄平平仄仄平。"],"paragraphs":["窜逐深山无友朋，往还但有两三僧。","共游渤澥无边处，扶出须弥最上层。","未尽俗缘终引去，稍谙真际自虚澄。","坐令颠老时奔走，窃比韩公愧未能。"],"title":"谢洞山石台远来访别"}
