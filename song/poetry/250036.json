{"author":"郭印","id":250036,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["禀生太极本纯全，七尺身中豁一天。","妙道高深从俗笑，至言微密向谁传。","何须青简书勋业，赖有丹台集圣贤。","诸子但论时世事，令人懒语益思眠。"],"title":"康子思二诗有问道之意和其韵  其一"}
