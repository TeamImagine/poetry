{"author":"张嘉贞","id":45438,"strains":["平仄仄平○，平平仄仄平。","平平○○○，仄仄仄○○。","平仄○平仄，平平仄仄平。","平平○仄仄，仄仄仄平平。","仄仄平平仄，○○仄仄平。","仄平○仄仄，平仄○平平。","仄仄○○仄，平○仄仄平。","仄平平仄仄，仄仄仄平平。","仄仄平平仄，平○仄○平。","平○平仄仄，仄仄仄平○。"],"paragraphs":["天锡我宗盟，元戎付夏卿。","多才兼将相，必勇独横行。","经纬称人杰，文章作代英。","山川看是阵，草木想为兵。","不待河冰合，犹防塞月明。","有谋当系丑，无战且绥氓。","阃外传三略，云中冀一平。","感恩同义激，怅别屡魂惊。","直视前旌掣，遥闻后骑鸣。","还期方定日，复此出郊迎。"],"title":"奉和圣制送张说巡边"}
