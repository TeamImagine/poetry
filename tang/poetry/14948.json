{"author":"白居易","id":14948,"strains":["平平仄○仄，仄仄仄平平。","仄仄仄平仄，平平仄仄平。","仄仄仄仄平，○仄平平平。","平○○仄仄，仄仄仄仄平。","仄仄仄平仄，仄仄平仄○。","○仄仄平○，仄仄平仄平。","仄仄平仄仄，仄仄○仄○。","平平平平仄，○平仄○平。","平平仄平平，仄○平平○。"],"paragraphs":["慈乌失其母，哑哑吐哀音。","昼夜不飞去，经年守故林。","夜夜夜半啼，闻者为霑襟。","声中如告诉，未尽反哺心。","百鸟岂无母，尔独哀怨深。","应是母慈重，使尔悲不任。","昔有吴起者，母殁丧不临。","嗟哉斯徒辈，其心不如禽。","慈乌复慈乌，鸟中之曾参。"],"title":"慈乌夜啼"}
