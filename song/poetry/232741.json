{"author":"夏竦","id":232741,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["锦衣骢马好还家，大别山边汉水斜。","霜简位高增意气，金章恩重有光华。","几程蛮徼云藏驿，一棹荆江月照沙。","多少朝簪鬓成雪，愿君休访楚山茶。"],"title":"送王端公充荆湖北路转运"}
