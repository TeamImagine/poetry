{"author":"赵希逢","id":130488,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["开禧一失晚方收，在位诸公似拙谋。","逞志真成穷鸭绿，悯寒谁识遣貂裘。","王恢首事徒开衅，广利邀功要觅侯。","多少英雄窗下坐，沉吟无语暗搔头。"],"title":"和寄陈士元"}
