{"author":"张镃","id":80928,"strains":["平仄仄平平，仄仄○○平。","平仄平仄仄，仄仄仄仄平。","平仄仄仄平，仄仄仄○平。","仄平仄平平，仄○仄仄平。","平○仄○仄，仄仄仄仄○。","仄平仄○平，平平仄平○。","平平仄○仄，平仄仄○平。","平平平仄仄，仄仄仄仄○。","仄平仄仄仄，仄仄平○平。","平平仄○仄，仄仄平仄平。","仄平平平平，平仄仄仄平。"],"paragraphs":["吾亦爱吾庐，地僻犹深山。","山亦前后有，远望碧玉环。","繄昔近市居，局促几泥蟠。","买园辟荒榛，运量百亩宽。","勤劳艺且筑，就绪五载间。","葛巾雅相宜，何心傲蝉冠。","流光隙中驶，霜鬓映苍颜。","恬愉无竞外，幸免历世患。","旁人笑野拙，枉是家长安。","开门面陂泽，岸岸蒲蓼湾。","此身夫何疑，郊岛乃瘦寒。"],"title":"庄器之贤良居镜湖上作吾亦爱吾庐六诗见寄因次韵述桂隠事报之兼呈同志  其一"}
