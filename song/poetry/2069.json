{"author":"胡宿","id":2069,"strains":["平仄平○仄，○平仄仄平。","仄平平仄仄，仄仄仄平平。","仄仄平平仄，平○○仄平。","仄平平仄仄，平仄仄○平。","仄仄平平仄，平平仄仄平。","平平○仄仄，仄仄仄平○。","仄仄平平仄，平平仄仄平。","平平仄平○，平仄仄平平。","仄仄平平仄，平平仄仄平。","仄○平仄仄，仄仄仄平平。"],"paragraphs":["需奏登中掖，除书出上台。","兽随朝带结，隼映使旌开。","地接朱陵近，人从藏室来。","蠹蟫侵旧帙，浮蚁入离杯。","岭势遥连楚，星文却视魁。","云依苍野住，雁隔楚峰回。","夕梦惊湘瑟，春心托陇梅。","南方本宽教，东里复多才。","驷马荣星驾，千金庆寿罍。","未应嗟远守，素志在循陔。"],"title":"送刘学士出守衡阳"}
