{"author":"卢僎","id":45193,"strains":["仄平○仄仄，仄仄仄平平。","仄仄平仄平，平仄平仄○。","仄平仄仄仄，仄仄平仄平。","平平平仄仄，仄仄平仄平。","平平平仄平，平平仄平平。","仄平平仄仄，仄仄平仄平。","平仄仄平平，仄仄平平平。","平仄○平仄，平仄仄平平。","仄仄仄平仄，仄仄仄仄平。","仄仄平平仄，平平仄平平。","○仄○仄平，仄平平平平。"],"paragraphs":["赋生期独得，素业守微班。","外忝文学知，鸿渐鹓鹭间。","内倾水木趣，筑室依近山。","晨趋天日[晏]，夕卧江海闲。","松风生坐隅，仙禽舞亭湾。","曙云林下客，霁月池上颜。","虽曰坐郊园，静默非人寰。","时步苍龙阙，宁异白云关。","语济岂时顾，默善忘世攀。","世网余何触，天涯谪南蛮。","回首思洛阳，喟然悲贞艰。"],"title":"初出京邑有怀旧林"}
