{"author":"杨巨源","id":9734,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["武皇金辂辗香尘，每岁朝元及此辰。","光动泉心初浴日，气蒸山腹总成春。","讴歌已入云韶曲，词赋方归侍从臣。","瑞霭朝朝犹望幸，天教赤县有诗人。"],"title":"寄昭应王丞"}
