{"author":"舒岳祥","id":143706,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄仄仄，平仄仄平平。"],"paragraphs":["绳祖初弥月，清晨抱见翁。","颇怜头额大，兼爱月时同。","句法何时就，家声待汝洪。","吾年八十二，方见汝成童。"],"title":"腊月朔第二孙绳祖弥月喜其与翁同十一月而又皆乙亥时也因赋以祝之"}
