{"author":"喻良能","id":51853,"strains":["仄平仄仄平○平，仄仄仄仄平平平。","平平仄仄平仄仄，○○仄仄平平平。","○平仄仄平仄仄，平仄仄平○仄平。","仄平平平仄仄仄，仄仄仄仄平平平。"],"paragraphs":["十年不到还重来，往事一梦真悠哉。","寻幽已访涵碧寺，乘兴欲上吴宁台。","苍松怪石虽饱览，黄钿拒霜犹未开。","白云西来入我念，又驭两腋清风回。"],"title":"再游东阳"}
