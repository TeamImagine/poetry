{"author":"莫俦","id":253586,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["久闻胜地有莲宫，乘兴来游杖瘦筇。","庭老樛枝翠璎珞，地生并蒂玉芙蓉。","飞仙何意来题柱，开涧当年想鬬龙。","归骑回看楼阁处，云深隐隐度疏钟。"],"title":"游破山兴福寺"}
