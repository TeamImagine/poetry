{"author":"徐元杰","id":122871,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["丹墀密勿对尧言，忠款拳拳实恋轩。","帝学缉熙方显行，圣心左右已逢原。","光昭宝画敷明训，仪侈琼林匝异恩。","百拜赓歌天日皎，报君惟有此心存。"],"title":"琼林宴恭和御制"}
