{"author":"黄庭坚","id":207879,"strains":["仄仄平平仄仄平，仄平平仄仄平平。","平平仄仄平平仄，仄仄平仄仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["醉卧人家久未曾，偶然樽俎对青灯。","兵厨欲罄浮蛆瓮，馈妇初供醒酒冰。","只见眼前人似月，岂知帘外雨如绳。","浮云不负青春色，未觉新诗减杜陵。"],"title":"饮韩三家醉后始知夜雨"}
