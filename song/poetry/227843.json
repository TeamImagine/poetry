{"author":"释德洪","id":227843,"strains":["平○仄仄平，仄仄○仄仄。","仄平○平平，平仄○平仄。","仄仄仄平平，仄平平仄仄。","平○仄仄仄，仄○仄平仄。","仄○平仄仄，平仄平平仄。","平平仄平仄，仄仄平平仄。","平○仄平○，○仄仄平仄。","平平仄仄仄，仄仄仄○仄。","仄平平仄仄，仄仄平仄仄。","平平○仄平，仄仄平平平。","仄仄仄仄○，○仄平平仄。","平○平平平，仄仄仄仄仄。","平仄仄仄○，平○仄平仄。","仄平仄仄仄，仄仄仄平仄。","仄仄平平平，平仄仄平仄。"],"paragraphs":["山深久不晴，领略三伏暑。","夜凉闻风泉，疑作空阶雨。","但觉纸窗明，不知山月吐。","阶除偶独立，满庭浩风露。","室闲门未掩，时有飞萤度。","余生愿俱子，万壑千岩处。","艰难百忧中，长恐此心负。","今宵复对榻，乐事遽如许。","地偏心亦远，喜俗忧自去。","风光如辋川，窈窕辛夷坞。","以短暴弟长，正坐功名悮。","何如庐山阴，一水断世路。","持远两镜临，于中可无睹。","此诗若散缓，熟读有奇趣。","便觉陶渊明，仿佛见眉宇。"],"title":"十六夜示超然"}
