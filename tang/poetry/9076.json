{"author":"郑絪","id":9076,"strains":["平平平○仄，仄仄仄○平。","仄仄平平○，平○仄仄平。","平平平仄仄，○仄仄平○。","仄仄○平仄，平平○仄平。","仄○平仄仄，平仄仄○平。","平仄平平仄，平平平仄平。"],"paragraphs":["霜钟初应律，寂寂出重林。","拂水宜清听，凌空散迥音。","舂容时未歇，摇曳夜方深。","月下和虚籁，风前间远砧。","净兼寒漏彻，闲畏曙更侵。","遥想千山外，泠泠何处寻。"],"title":"寒夜闻霜钟"}
