{"author":"刘克庄","id":110085,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["深林不语抱幽贞，赖有微风递远馨。","开处何妨依藓砌，折来未肯恋金瓶。","孤高可挹供诗卷，素淡堪移入卧屏。","莫笑门无佳子弟，数枝濯濯映阶庭。"],"title":"兰"}
