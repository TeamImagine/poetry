{"author":"潘正夫","id":6809,"strains":["仄平平平仄平平，仄仄平平平仄平。","平仄仄平平仄仄，平平平仄仄平平。","○○仄仄平平仄，仄仄平平仄仄平。","仄仄○平仄平仄，平○平仄仄平平。","平平仄仄平平仄，仄仄平平仄仄平。","仄仄平平仄○仄，○平仄仄仄平平。"],"paragraphs":["祝融之南近湘滨，地出天开戡翠珉。","金阙不关尘世路，丹葩争发洞宫春。","迟留杖履寻真惯，怅望烟萝入梦频。","弈罢空怀烂柯客，云深多失避秦人。","高悬石栈仙风迥，静对岩扉濯色新。","借问时翁与禅伯，如何导往许为邻。"],"title":"澹岩六韵奉呈逊叔侍郎兼寄惠照禅老"}
