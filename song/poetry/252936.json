{"author":"李弥逊","id":252936,"strains":["平仄仄仄仄，仄仄平仄平。","平仄仄仄仄，平仄仄仄平。","平仄仄仄仄，平平平仄○。","平平仄平仄，仄仄平平平。","仄仄仄仄平，○仄平平○。","平平仄仄仄，仄仄平平平。","平平仄平仄，仄仄平仄平。","平平仄仄平，仄仄○仄平。","平平仄平平，仄仄仄仄○。","仄○平平平，仄仄仄仄平。"],"paragraphs":["春雨两甲子，夏雨知复多。","麰麦已受弊，波及秫与禾。","禾秫尚有望，霖霪人告瘥。","云师挟风伯，斥去烦㧑诃。","后土不得干，浸欲乖时和。","山翁食病粟，一饱宁忧佗。","军储涸邻国，柰此黔赤何。","谁为四达聪，黜陟分两科。","陈谟坐皋夔，御侮用牧颇。","上当天公心，立致击壤歌。"],"title":"次韵连江陈丞闵雨"}
