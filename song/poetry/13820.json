{"author":"宋祁","id":13820,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["倾座仙风冠颍奇，枳鸾移调位犹卑。","兰薰夕膳三林案，草妒春袍一彩丝。","烟戍星残低序雁，陇天云断送歌骊。","报成结课行堪待，慰荐连章达帝帷。"],"title":"送保定张员外"}
