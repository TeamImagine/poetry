{"author":"毕仲游","id":208939,"strains":["平仄仄平平，平平平仄仄。","○平仄仄仄，仄仄平平仄。","仄平平平平，○仄仄平仄。","仄○仄平平，仄仄○仄仄。","平平平平仄，仄仄仄平仄。","仄仄平平平，平仄仄平仄。","仄平仄仄○，仄仄仄仄仄。","○仄平平平，平平仄平仄。","○平仄仄仄，仄仄平平仄。","仄仄平仄平，○平仄平仄。"],"paragraphs":["山大石岩岩，平川沙莽莽。","深崖忽有路，一寺何高敞。","彼僧胡为知，迎我共攀上。","夜深眺前峰，百里如指掌。","诗翁旋沽酒，欲得咏今曩。","下笔皆珠玑，嗟予岂能仰。","往来气益乘，欲敌不敢往。","回笑尘埃人，何殊在罗网。","吟哦不自制，逸韵弥清响。","便可书壁东，留为异时赏。"],"title":"宿崇因寺十韵"}
