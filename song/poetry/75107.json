{"author":"赵蕃","id":75107,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。","仄仄平平仄仄仄，仄平仄仄仄平平。"],"paragraphs":["年高端已辈吾翁，况倚通家夙好同。","长夏江村能数过，论文尊酒未忧穷。","分趋幕府如工部，耻入帝城因子公。","闻道郎君亦轻禄，故知难进是家风。"],"title":"用签判丈送徐大雅之韵呈签判丈兼简子畅兄"}
