{"author":"范纯仁","id":184686,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。","仄仄平平仄平仄，仄平平仄仄平平。"],"paragraphs":["丹葩翠叶竞夭浓，蜂蝶翩翻弄暖风。","濯雨正疑宫锦烂，媚晴先夺晓霞红。","芳菲剑外从来胜，欢赏天涯为尔同。","却想乡关足尘土，只应能见画图中。"],"title":"和吴仲庶龙图西园海棠"}
