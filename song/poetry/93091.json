{"author":"刘宰","id":93091,"strains":["平平仄仄平平平，平平仄仄○平平。","仄平○仄平仄平，平○仄仄仄平平。","仄平仄仄仄平平，平平仄仄平平○。","仄仄仄仄○仄平，平平仄仄平平平。","仄仄平平仄仄平，平平仄仄平平平。","平平仄仄平仄平，仄仄仄仄平平平。","仄仄仄平平仄○，平平仄仄平平平。"],"paragraphs":["西岗水与洮湖通，修梁自昔横西东。","百年兴废人不同，谁其记者竹庵翁。","喜君架木续前功，朝曦夕照明垂虹。","地脉不断和气锺，纡朱曳紫还家风。","邂逅归来一亩宫，幽花野草迷青红。","躬耕会有年谷丰，笑咏五柳卑扬雄。","可但日高花影重，罗帷醉起酣笙钟。"],"title":"喜西岗桥成并书邦美东西桥记后"}
