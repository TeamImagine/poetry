{"author":"姜特立","id":32340,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["花溪溪水出仙源，正对枢臣旧戟门。","聊把一麾随宦牒，只寻三径乐丘园。","传家远继东楼国，好客长开北海尊。","胸次魁奇无一物，百年厚德畀儿孙。"],"title":"楼安抚挽诗"}
