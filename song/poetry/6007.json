{"author":"胡珵","id":6007,"strains":["仄○平○平，仄仄平○仄。","平平仄○仄，仄○仄平仄。","平平仄仄仄，仄○○平仄。","平平○仄仄，仄平平仄仄。","仄○仄仄平，仄仄○仄仄。","仄平平仄仄，平仄平○仄。","○平平○平，仄仄平平仄。","○平仄仄仄，仄仄仄仄仄。","平平仄仄仄，仄仄平平仄。","仄平仄平平，平仄仄仄仄。","平仄仄平仄，平仄○仄仄。","平平仄○仄，仄○平仄仄。","仄平仄平仄，仄仄平仄仄。","仄平仄平平，仄仄平仄仄。","仄平仄仄仄，○仄平仄仄。","仄仄仄仄仄，平仄平平仄。","平仄仄平平，○仄平○仄。"],"paragraphs":["昔闻沧浪亭，未濯沧浪水。","先贤眇遗迹，壮观一何侈。","飞桥跨木末，巨浸折胡垒。","糟床行万瓮，缭墙周数里。","废兴固在天，庶用观物理。","缅怀嘉祐世，周道平如砥。","相君贤相君，子美东南美。","如何一网尽，祸岂在故纸。","青蝇变白黑，作俑兹焉始。","所存醉翁文，垂耀信百世。","无忘角弓咏，嘉树犹仰止。","同来二三子，感叹咸坐起。","缥瓷釂新汲，毁誉均一洗。","忽逢醒狂翁，一别垂二纪。","隽哉老益壮，论事方切齿。","我欲裂绛幔，推着明光里。","安得上天风，吹落君王耳。"],"title":"沧浪亭"}
