{"author":"袁甫","id":108091,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["曲奏梅花促晓更，更声方断又鸣钲。","篮舆咿轧亲巡野，枥马喧填看勉耕。","酒酌田翁添醉色，泽均牧叟助欢声。","天公也欲催佳句，特放晴光分外明。"],"title":"和毛中书劝农韵三首  其一"}
