{"author":"洪刍","id":224626,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["攀跻来借一枝筇，幽讨深行极半峰。","路侧似逢居士𪨗，岁寒空老大夫松。","林间突兀森蹲虎，门外坡陀偃卧龙。","引水作帘真酷似，涓涓初不异秋冬。"],"title":"次友游宣岩韵"}
