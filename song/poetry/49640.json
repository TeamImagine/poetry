{"author":"杨万里","id":49640,"strains":["仄平仄仄平○平，仄仄仄平平仄平。","仄平仄仄平仄仄，○平平仄○仄仄。","平平平平仄仄平，○平仄平仄仄平。","仄仄仄平○仄仄，仄仄平平平仄○。","平平平仄平○平，平平仄仄平仄平。","平平仄平仄仄平，平平平仄平平平。","仄平仄仄仄仄平，平平仄仄仄仄仄。","仄仄○仄仄仄平，仄仄平平平仄仄。","仄仄○平仄平仄，平○仄仄仄平仄。"],"paragraphs":["有虞有宋双重华，两圣一心民一家。","绿针刺水农事起，重华愁早从此始。","黄云登场万宝秋，重华对天失却愁。","二十八年临玉座，太半光阴愁里过。","天颜忧喜丞相知，常平使者陈便宜。","倡为社仓首建溪，旴江吴札承君师。","伯霜仲雪发尔私，支奇虐魃手莫施。","活几侲子几冻黎，诏子文孙孙又子。","个是重华圣人意，无论十世百千世。"],"title":"寄题南城吴子直子常上舍兄弟社仓"}
