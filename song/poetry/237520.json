{"author":"刘一止","id":237520,"strains":["平平仄○平，平仄仄平平。","仄平仄仄仄，仄仄○平平。","平仄仄○平，平仄仄仄平。","仄平仄仄仄，平仄仄仄平。","○平仄平平，仄仄平平平。","平平仄仄仄，平仄仄仄平。","仄平仄仄仄，仄仄仄仄平。","仄平仄仄仄，仄仄平平平。","仄平仄仄仄，仄平仄平平。","平平仄○平，平仄仄仄平。"],"paragraphs":["渊明出从任，初亦计林田。","一朝倦束带，唾弃如飘烟。","无酒每从人，兹事若可怜。","醉来便逐客，卿去我欲眠。","了知此贤胸，醒醉皆超然。","胡为遽止酒，而作止酒篇。","此身役万物，不使一物偏。","有偏即是累，在性皆非圆。","我樽可忘酒，我琴故无弦。","携琴玩空樽，惟我乐也天。"],"title":"家侄季高作诗止酒戏赋二首  其一"}
