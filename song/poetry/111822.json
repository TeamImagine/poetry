{"author":"刘克庄","id":111822,"strains":["仄仄平平仄仄平，平平仄仄仄平平。","平仄仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["帝重南邦妙选抡，徐卿又驾两朱轮。","龙潜不付茧丝手，蜑俗争看玉雪人。","五瘴下车如痛痒，二麾负郭尚清贫。","吾评此去今萧汲，惜不居中牧远民。"],"title":"送仲晦国录赴康州二首  其一"}
