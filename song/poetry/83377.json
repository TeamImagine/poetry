{"author":"陈文蔚","id":83377,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["路入芳池柳岸行，宛然野渡一舟横。","祗缘胸次规模别，便有江湖气象生。","云影恍疑帆影度，啸歌中有棹歌声。","天书恐逐衔芦雁，未许花边卧月明。"],"title":"庐陵于两池中作船亭名卧芦取山谷满船明月卧芦花之句落成为赋小诗"}
