{"author":"齐己","id":41739,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平仄平仄，平平仄仄仄平平。"],"paragraphs":["寒炉局促坐成劳，暗淡灯光照二毛。","水寺闲来僧寂寂，雪风吹去雁嗷嗷。","江山积叠归程远，魂梦穿沿过处高。","毕竟忘言是吾道，袈裟不称揖萧曹。"],"title":"楚寺寒夜作"}
