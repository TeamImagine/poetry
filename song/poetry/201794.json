{"author":"彭汝砺","id":201794,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["天明下诏寂寥滨，师帅高才得献臣。","事出中和民自怿，令捐苛细物长春。","红裙涕泣瞻征旆，白首驩呼滞去轮。","簪绂相先问行色，几时携节渡江濒。"],"title":"送鄱阳太守  其三"}
