{"author":"苏轼","id":195300,"strains":["平平仄平平，仄仄仄仄仄。","仄平平仄仄，仄仄仄平仄。","仄平○仄仄，仄仄平仄仄。","平平平仄仄，仄仄仄平○。","仄平仄仄仄，平仄平仄仄。","平○仄平平，仄仄平平仄。"],"paragraphs":["寒厅不知春，独立耿玉雪。","闭门愁永夜，置酒及明发。","忽惊庭户晓，未受烟雨没。","浮光风宛转，照影水方折。","鬓霜未易扫，眉斧真自伐。","惟当此花前，醉卧黄昏月。"],"title":"次韵钱穆父王仲至同赏田曹梅花"}
