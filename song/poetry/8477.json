{"author":"李处权","id":8477,"strains":["平平○仄○平仄，仄仄平平平仄仄。","平平仄仄仄平平，仄仄平平仄○仄。","平○仄仄○平平，平仄仄平仄○仄。","仄仄平仄仄仄仄，平仄仄平仄仄仄。","平平平仄仄仄平，○仄仄平仄平仄。","平平平仄平○平，平仄仄○○仄○。","仄平仄仄仄平仄，仄仄仄仄○仄平。","仄仄○平仄平仄，平平○仄仄○平。","仄平仄仄仄平平，仄平平仄仄平平。","○平平仄仄平仄，仄仄仄平仄○平。","仄仄平平仄○仄，仄仄平平平仄仄。","平平○仄仄平平，仄仄仄○平仄仄。","仄仄○平仄仄平，仄仄平平平仄○。","仄仄平平仄○仄，平平仄仄○平○。"],"paragraphs":["家山回首三千里，世乱身危今老矣。","由来客子鬬身强，敢弗加餐慎行李。","闽中此地称多贤，招我作邻密且迩。","二子人物夙所慕，倾盖忘形到汝尔。","刘郎能事出世家，胜韵那知集于此。","人生多计才狙公，朝暮不离三四中。","我今一食日还并，士也乃有如此穷。","爱酒犹能致山简，清谈兼喜对王戎。","异时掉臂五侯门，解纷堪作滑稽雄。","如今流落百无用，夜起捋须问苍穹。","白髪萧萧不胜理，客舍灯花虚作喜。","怜君咳唾是珠玑，照眼陆离光棐几。","惜不当年夺绣袍，枉著词锋夸孟劳。","遣我黎明拥吟鼻，寒蝉抱叶空哀号。"],"title":"次韵刘彦冲醉歌"}
