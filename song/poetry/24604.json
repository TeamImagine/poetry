{"author":"宋祁","id":24604,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄仄平仄仄平。","平仄仄平平仄仄，仄平平仄仄平平。"],"paragraphs":["碧天霜气夜棱棱，人在鳌山第几层。","静极禁关闻下键，暝深连阁见通灯。","蕙薰浮篆才余火，酒滴供研自不冰。","无奈此时怀共被，各分台署拥青绫。"],"title":"{礻昔}祠宿太常院闻翰林兄长内当"}
