{"author":"李之仪","id":205658,"strains":["仄仄仄平仄，仄平仄○平。","仄仄仄○平，仄仄仄○平。","仄平平平仄，平○平仄平。","仄仄平○平，仄○平仄平。","平平仄平仄，平仄平○平。","仄平平仄仄，仄仄仄平平。","平仄○仄仄，仄仄仄仄平。","仄仄仄仄仄，仄平平仄○。","平平仄仄仄，仄仄○平平。","平仄仄仄平，平仄平平平。","○○仄仄仄，○仄平○平。"],"paragraphs":["老鹤志千里，候虫戒三秋。","此理定如何，宛在水中洲。","我师南荣去，生从知北游。","岁暮良鲜欢，不如狐首丘。","寒灯伴岑寂，河汉窗间流。","缅怀双白璧，路断水悠悠。","摩诘颇解事，好语供我求。","坐令不可遣，奄然随遇收。","归程只旦暮，妙义思赓酬。","君谓我辈人，吾匪斯人俦。","且将有限力，相与穷深幽。"],"title":"独坐有怀张圣行王成伯偶读摩诘诗因借其韵"}
