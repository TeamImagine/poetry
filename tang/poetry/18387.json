{"author":"李德裕","id":18387,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["宿雨初收晚吹繁，秋光极目自销魂。","烟山北下归辽海，鸿雁南飞出蓟门。","只恨无功书史籍，岂悲临老事戎轩。","唯怀药饵蠲衰病，为惜余年报主恩。"],"title":"雨后净望河西连山怆然成咏"}
