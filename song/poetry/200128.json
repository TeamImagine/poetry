{"author":"刘筠","id":200128,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["杀青和墨度流年，饱食无功鬓飒然。","却忆侯封安邑枣，不能兄事鲁褒钱。","千峰月白猿啼树，六幕风高鹗在天。","招隠诗成谁击节，愿倾家酿载渔船。"],"title":"偶作"}
