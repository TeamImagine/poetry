{"author":"岑参","id":57228,"strains":["仄仄仄平仄，平平仄平平。","仄平平平平，仄平仄平平。","仄仄仄平仄，平平○平平。","平仄平平平，仄仄仄仄平。","平平平平平，○仄平仄平。","仄仄平仄平，平平平仄○。","仄平仄平平，仄仄平平平。","平平仄仄平，仄仄○平平。","平○仄平仄，仄仄平平平。","仄仄仄○平，平平仄仄平。"],"paragraphs":["奉使按胡俗，平明发轮台。","暮投交河城，火山赤崔巍。","九月尚流汗，炎风吹沙埃。","何事阴阳工，不遣雨雪来。","吾君方忧边，分阃资大才。","昨者新破胡，安西兵马回。","铁关控天涯，万里何辽哉。","烟尘不敢飞，白草空皑皑。","军中日无事，醉舞倾金罍。","汉代李将军，微功合可咍。"],"title":"使交河郡郡在火山脚其地苦热无雨雪献封大夫"}
