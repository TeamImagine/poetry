{"author":"罗隐","id":30829,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["紫菊馨香覆楚醪，奠君江畔雨萧骚。","旅魂自是才相累，闲骨何妨冢更高。","𫘧骥丧来空蹇蹶，芝兰衰后长蓬蒿。","屈原宋玉邻君处，几驾青螭缓郁陶。"],"title":"经耒阳杜工部墓"}
