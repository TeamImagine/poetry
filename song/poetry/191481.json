{"author":"冯山","id":191481,"strains":["仄仄平平仄仄平，仄平仄仄仄平平。","仄平仄仄仄平仄，平仄平平平仄平。","平仄仄平平仄仄，仄平仄仄仄平平。","平平仄仄平平仄，平仄仄平仄仄平。"],"paragraphs":["悯雨何须事祷祈，霈然未足便晴晖。","润通垅亩麦禾起，香遍园林樱笋肥。","浮藻水生鱼聚戏，落花泥熟燕交飞。","民谣已洽丰年望，惟恐使车将北归。"],"title":"和徐之才喜雨"}
