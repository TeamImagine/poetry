{"author":"韩驹","id":237020,"strains":["仄○平平仄平平，○平仄仄○平平。","平仄平平平仄仄，仄平仄仄平平仄。","○平仄仄仄平平，仄○仄仄○平平。","仄平仄平仄平仄，仄仄○平仄仄平。","平平仄仄仄平仄，仄仄仄仄○平平。","仄仄平平平仄仄，平平仄仄平平○。","仄○仄平平仄仄，仄仄平平仄平仄。","平平○仄仄○平，平平仄仄平平仄。","仄○仄仄平平仄，平平平仄平平仄。","平平仄仄平仄平，仄仄平平仄仄平。","平平仄平仄仄仄，仄○仄仄平仄平。","平仄仄平平仄仄，○仄平平仄平仄。","仄○仄仄仄仄平，○平平仄平？仄。"],"paragraphs":["昔闻先生隐吴侬，当窗十里横烟峰。","今见先生为楚吏，绕墙四面萦烟水。","从来楚俗带吴风，曲折径路深房栊。","舍前系船柳千丈，舍后参天竹万丛。","牙籖插架似蓬馆，白拂挂壁如僧宫。","扫地焚香欣客至，羮鱼饭稻愁樽空。","不溷不清惟寂寞，大笑先生致身错。","青衫犹作布衣心，朱门却有田居乐。","笔回造化天工怒，胸包今古时人愕。","甘穷自许元次山，蹈海还寻鲁仲连。","吾曹一欢岂易得，世间百岁俱可怜。","何用北窗翻朽策，且向东亭弄春色。","我当酌酒寿主人，滩前飞下双㶉𫛶。"],"title":"阳羡葛亚卿为海陵尉作葺春轩余为赋之"}
