{"author":"褚载","id":33045,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["西风昨夜坠红兰，一宿邮亭事万般。","无地可耕归不得，有恩堪报死何难。","流年怕老看将老，百计求安未得安。","一卷新书满怀泪，频来门馆诉饥寒。"],"title":"投节度邢公"}
