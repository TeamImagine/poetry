{"author":"刘敞","id":174828,"strains":["仄仄仄平○仄仄，平平平○平仄仄。","仄平○仄平平平，平仄平平○○仄。","平平仄○平仄平，仄仄仄仄平平平。","仄平仄仄仄仄仄，○仄平仄平○平。","仄平仄平平仄仄，平仄仄平平仄仄。","仄平仄仄平仄仄，平平仄仄平仄仄。"],"paragraphs":["一日朔风三日雪，冬来严凝春复结。","不知长此终安穷，芳物差池且三月。","雷公怒号何淬嗟，欲起草木呼龙蛇。","可怜惨栗夺气意，正复惟悴哀泥沙。","紫宸放朝车马息，邻里谢交门径寂。","解龟换酒聊自乐，浮云蔽日殊未极。"],"title":"奉和圣俞春雪"}
