{"author":"吕本中","id":246486,"strains":["仄平仄平平，仄仄仄仄仄。","仄○平仄平，○仄仄仄仄。","仄平仄平平，○仄仄仄仄。","平平平○仄，仄仄平仄仄。","仄平仄平仄，仄仄○平仄。","平平仄平仄，平仄仄平仄。","仄平仄仄仄，仄○○仄仄。","平平平平平，仄仄仄仄仄。","仄平平仄仄，平仄仄仄仄。","平平仄平平，仄仄平仄仄。"],"paragraphs":["簿书纠纒人，欲出不自许。","老叟环我前，更作附耳语。","脱身上河堤，颇似昼伏鼠。","河堤平如掌，下有千岁土。","夕阳敛残照，草木过寒雨。","游鱼著钩饵，舟子快新煮。","煮鱼得放饭，尚叹行役苦。","江湖平生心，岁月可逆数。","故人书断绝，吾事有去取。","归来讨清尊，妙句还一吐。"],"title":"十一月一日步河堤上"}
