{"author":"郭祥正","id":191775,"strains":["仄仄平平仄平仄，仄平平平仄平仄。","仄仄平平仄仄平，仄仄○平仄平仄。","平平仄仄仄仄平，仄仄仄平平仄仄。","平平仄仄仄平平，○仄平平仄平仄。","平平○仄仄仄○，仄仄平平仄平仄。","○平仄仄仄仄平，平平平仄○平○。","平平平仄仄平仄，仄仄仄仄○平平。","平平仄仄仄○仄，○仄平平平仄平。","平仄仄仄平平平○仄○，仄平仄平平仄仄。","仄○平仄仄平平，平仄平平○○仄。","平平平平平仄平，○平仄仄平平○。","平平仄仄仄平仄，仄平仄○平平仄。","平平仄仄仄平仄，仄仄仄平平仄仄。","平平仄仄○平平，平仄仄仄平平平。"],"paragraphs":["秀气鸿蒙济州曲，十歌清池万竿竹。","竹里修椽架草堂，不羡长安买华屋。","春生广野碧玉柔，月拥翠岚银粉扑。","低飞白鹭拣晴沙，闻晓黄鹂啭乔木。","明明长剑倚太行，拂拂愁烟蔽盘谷。","重冈渐远势愈高，云开青出分秋毫。","龙蛇鳞甲雪霜洗，壮士四顾空提刀。","阴晴万变恣吟写，三叠琴声猿夜嗥。","君不见古来功名输隐叟，种桃采芝皆皓首。","不将机械搅灵源，能使形骸颇长久。","明公何年归草堂，扁舟我即浮沧浪。","江鱼有味四时美，一蓑醉临芦花傍。","男儿彼此送终毕，自算此身无得失。","江东片月过河阳，为照两处无何乡。"],"title":"济源草堂歌赠傅钦之学士"}
