{"author":"李之仪","id":205530,"strains":["平平平平，仄仄平平。","平○仄仄，平○仄平。","平平平仄，仄仄仄平。","仄仄仄仄，仄平仄平。","平平平仄，平仄仄平。","仄仄仄○，仄平平○。","仄平平仄，平平平平。","仄仄仄仄平仄平仄仄仄，平仄仄平平平。"],"paragraphs":["茅茨为居，脱粟为餐。","牛衣自暖，徒行亦鞍。","凡人皆友，是酒可欢。","略不践迹，未尝恤言。","山林城市，随遇即安。","一旦义重，杀生非难。","彼强增饰，宁知吾全。","盖庶几不淫不移不屈者，而以乐吾之天。"],"title":"为人作真赞  其二"}
