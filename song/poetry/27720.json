{"author":"邓深","id":27720,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["前回藜杖遶芳郊，底处梅花出好梢。","野彴低横盈尺水，竹篱深护数家茅。","春风桃李成生客，腊雪松筠是故交。","剩欲再携樽酒去，柴门应复许人敲。"],"title":"又次韵答克修"}
