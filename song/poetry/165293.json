{"author":"艾性夫","id":165293,"strains":["平仄平平仄仄平，仄平平仄仄平平。","仄平平仄仄平仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["摇落荒村野水涯，貌枯神泽骨槎牙。","一生知历几多雪，绝好只消三两花。","万木尊为诸老行，孤根淡似道人家。","儿时见汝今头白，正拟相看度岁华。"],"title":"老梅"}
