{"author":"杨炯","id":23175,"strains":["仄平○仄仄，仄仄○平仄。","平仄仄平平，平平仄平仄。","平平仄仄仄，平仄平平仄。","平○○平平，平平仄○仄。","仄仄仄平仄，○平平仄仄。","平仄仄平平，平平仄平仄。","平平仄平仄，仄平○仄仄。","平平仄仄平，平平仄平仄。","平平仄平○，平仄平平仄。","仄仄○仄平，○平仄平仄。"],"paragraphs":["广溪三峡首，旷望兼川陆。","山路遶羊肠，江城镇鱼腹。","乔林百丈偃，飞水千寻瀑。","惊浪回高天，盘涡转深谷。","汉氏昔云季，中原争逐鹿。","天下有英雄，襄阳有龙伏。","常山集军旅，永安兴版筑。","池台忽已倾，邦家遽沦覆。","庸才若刘禅，忠佐为心腹。","设险犹可存，当无贾生哭。"],"title":"广溪峡"}
