{"author":"夏竦","id":232712,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["眉山远地蜀川西，九穗嘉禾忽效祺。","东极龙枝人莫睹，环丘玉粒世空知。","中和积粹名方异，繁蔚呈祥事更奇。","自可增封齐北里，岂将同颖比繁禧。"],"title":"闰六月眉州奏禾生九穗"}
