{"author":"□公才","id":172899,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["一本修柟出万蓬，挺生绵邈尚谁穷。","胡为壮烈思严老，雅爱甘棠学召公。","怀德自应存芘荫，企贤那不念英雄。","要知遗躅传无尽，时听龛岩度远风。"],"title":"次庭倚怀古韵"}
