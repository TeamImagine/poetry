{"author":"杨时","id":215133,"strains":["仄平平仄仄仄平，仄平仄仄平○平。","平平平仄仄平仄，平仄仄仄平仄平。","平平仄仄○○仄，仄仄平平仄平○。","平平仄仄平平平，仄平仄仄平平仄。","平平仄仄仄仄平，仄仄平○○仄○。","仄平仄仄平平平，○仄平平仄仄平。"],"paragraphs":["路公溪上鹤发翁，眼光照日颜如童。","厖眉垂鬓有仙骨，骈集五福天所钟。","螭头暂辍三长手，杖节扶舆入闽峤。","弧南一夜晶辉浮，海隅草木俱荣耀。","朱金拜后古所稀，绣绂全胜衣彩衣。","玉觞荐寿须珍奇，更待蟠桃结子时。"],"title":"赠程舍人近侍入闽"}
