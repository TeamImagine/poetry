{"author":"陈藻","id":78859,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["爱君方始卜邻居，君又移家二里余。","日里苦无时刻到，人情便觉往来疏。","风霜今岁携杯几，淮浙明年解缆初。","兄嫂恩多因怨我，语言虽恶敢嗔渠。"],"title":"冬日赠宏仲"}
