{"author":"欧阳澈","id":10241,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["耳冷清谈倏半年，渇心如忆岭头泉。","自惭托迹多南北，无复从游学圣贤。","莫谓卑飞同斥鷃，已全高洁慕鸣蝉。","荒凉不厌幽居趣，假道何妨试着鞭。"],"title":"寄良臣"}
