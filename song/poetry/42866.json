{"author":"范成大","id":42866,"strains":["○○仄仄平平仄，平仄仄平仄平仄。","仄平○仄仄平○，平仄平平仄平仄。","平仄平平仄仄○，平平仄仄平平○。","平○○仄仄○平，平仄平平平仄仄。","仄○平仄仄平仄，仄仄平○仄○仄。","仄平平○○平仄，仄仄平仄平○仄。","仄平仄仄仄平平，平仄平平仄平仄。","平平仄仄仄仄○，○○仄平○仄仄。","仄○平仄仄平平，仄仄平平○仄仄。"],"paragraphs":["长虹斗起蛟龙穴，朱碧烂干夜明灭。","太湖三万六千顷，多少清风与明月。","青鹢惊飞白鹭闲，丹枫未老黄芦折。","谁将横笛叫苍烟，无限惊波翻白雪。","洞庭林屋旧游处，玉柱金庭路巉绝。","水仙逢迎掺修袂，问我归计何当决。","去年匹马兀春寒，今此孤篷窘秋热。","人生意气得失间，轻重剑头吹一吷。","莫将尘土涴朱颜，却待丹砂回白发。"],"title":"过松江"}
