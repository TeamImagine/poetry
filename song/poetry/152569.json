{"author":"俞煜","id":152569,"strains":["仄平平仄平仄仄，仄仄平平仄平仄。","平平仄仄平平平，平平仄仄平平仄。","平平仄平仄仄仄，仄仄平平仄平仄。","平平平仄仄仄平，仄平仄仄平平仄。"],"paragraphs":["万山低伏天柱起，郁郁琳宫锁幽邃。","泉声泻入松风寒，山光滴破云根翠。","仙人不归白日暮，箬下还丹已千岁。","天高辽鹤不可呼，梦魂夜落青山外。"],"title":"游九锁"}
