{"author":"薛能","id":25019,"strains":["平仄仄仄○，仄平平仄○。","仄平平仄仄，平仄○○平。","仄仄平○仄，平平仄○仄。","平○○仄仄，仄仄仄平平。","仄仄○平仄，平仄仄仄平。","○平平仄仄，仄仄仄平平。","仄仄○平仄，平○仄仄○。","仄○仄仄仄，○仄仄平平。","仄仄平平仄，平平仄仄平。","平平仄仄○，平○仄平平。"],"paragraphs":["儒道苦不胜，迩来惟慕禅。","触途非巧者，于世分沈然。","要地羞难入，闲居钝更便。","清和挑菜食，闷寂闭花眠。","累遣期抛俸，机忘怕与权。","妨春愁筦榷，响夜忆林泉。","匪石从遭刖，殊膏枉被煎。","讨论唯子厚，藏退合吾先。","旧制群英伏，来章六义全。","休旬一拟和，乡思乱情田。"],"title":"酬曹侍御见寄"}
