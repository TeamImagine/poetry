{"author":"汪藻","id":236683,"strains":["仄平仄仄平平平，仄仄平仄○仄平。","仄平平平仄平仄，平平仄仄仄仄平。","仄平仄仄仄平仄，仄平仄仄平平平。","平平平仄仄○仄，仄平仄仄平平仄。","仄平平仄仄仄仄，仄○平仄平平平。","仄平仄仄仄平仄，平平平仄平平平。","平平平仄○平仄，仄○平仄平平平。","平平仄仄仄仄仄，仄仄仄仄平平平。","平平仄仄仄平仄，仄仄仄仄平平平。","平平仄仄仄○仄，仄仄仄○平平平。","平平仄仄○平仄，仄仄仄仄平平平。"],"paragraphs":["化人谒帝游清都，俯视宫室如积苏。","那知神仙隐朝市，云窗雾阁在一壶。","古来志士守环堵，宅弥万里乾坤俱。","君今官冷百僚底，世人未识文於菟。","故营容膝尺度足，卷藏风月吞江湖。","客卿笔墨共游戏，维摩床坐同跏趺。","钩帘终日屏尘事，卧听秋雨鸣菰蒲。","伊余想像未得往，一读妙语清而腴。","遥知坐稳肉生髀，满壁但挂归来图。","功名富贵会相迫，恐此骨相山林无。","平泉绿野看他日，莫忘筑室愚溪愚。"],"title":"题周彦约壶斋"}
