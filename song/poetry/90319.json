{"author":"苏舜钦","id":90319,"strains":["仄○仄平仄，仄仄仄平仄。","○平仄仄平，仄平仄平仄。","仄平○○仄，平○仄仄仄。","仄○仄平仄仄仄，仄平仄仄仄○仄。","仄○平平，仄仄仄仄，平平仄仄平平仄。","平○仄仄平，仄仄仄平仄。","仄仄仄仄仄，平平○平仄。","仄○平仄，仄仄仄仄。","平仄仄平，平仄仄仄。","仄仄平平平仄仄，仄平平平仄平仄。"],"paragraphs":["夜分众諠死，耿耿抱真履。","中君湛以宁，不为外官使。","七兵乘间入，攻剽势向圮。","主将不谋阵敌恶，荡然失守遽藏避。","骇浪奔腾，一刻万里，纷纷变化无穷已。","俄如独茧丝，忽复满天地。","乳虎不受缚，狂龙难驯致。","我思精甲，以捍异类。","邪慝弗萌，元辟复位。","辅以逍遥之至道，烂然光辉照无际。"],"title":"夜中"}
