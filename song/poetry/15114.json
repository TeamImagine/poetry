{"author":"刘子翚","id":15114,"strains":["平平仄仄○平仄，仄仄平平平仄仄。","○○仄仄仄平平，平平仄仄平平仄。","平平平仄仄平仄，○仄平平○仄仄。","平平仄仄仄平仄，仄仄平○仄平仄。","平平仄仄仄平平，仄仄○平仄平仄。","平平平仄仄平平，仄仄平平仄○仄。","仄平仄仄仄○平，仄仄仄平平仄仄。","○○仄平平仄平，平仄仄仄平平仄。","平平仄仄仄平仄，仄仄平平仄平仄。","平平仄平平仄仄，平平仄仄平○仄。","平○仄仄仄○平，仄仄平平平仄仄。","仄平平仄仄平平，平平平仄平平仄。"],"paragraphs":["双銮北狩淹归毂，寂寞梁园春草绿。","犹传故老守孤城，官军不到黄河曲。","连云楼橹已灰烬，更倚窗扉防箭镞。","招兵太半出群盗，绣{衤屈}蒙衣屡翻覆。","前宗后社力诛鉏，白刃如霜挂人肉。","州桥灯火夜无光，夹道狐狸昼相逐。","往时汴泗绝行舟，市粜十千尘满斛。","衣冠避胡多在南，胡马却食江南粟。","谋臣武士力俱困，海角飘摇转黄屋。","盘庚五迁方择利，昆阳一战何当卜。","宁闻犬豕乱中华，汉祚承天终必复。","夕烽明处望千门，孤臣祇欲吞声哭。"],"title":"望京谣"}
