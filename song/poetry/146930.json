{"author":"孙固","id":146930,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平平，仄仄平平仄仄平。"],"paragraphs":["东过钱塘第一州，郡城高爽五云浮。","会稽山碧人多秀，贺监湖清月正秋。","偃息乡邦如志意，慰安雅俗自风流。","朝廷贤旧方图任，只恐蓬莱得暂留。"],"title":"送程给事知越州  其二"}
