{"author":"陆文圭","id":165979,"strains":["仄仄仄平仄，仄仄○平平。","平仄平○仄，仄仄仄仄平。","仄仄仄平平，平平仄仄平。","仄平仄平仄，仄平仄平平。","仄平仄平仄，仄仄仄平平。","仄仄仄平仄，平仄○仄○。","仄平平仄仄，仄仄平平平。","仄仄平仄平，仄平平仄平。","仄平仄仄仄，仄仄○平平。","仄仄仄仄仄，平平仄平平。","仄平仄平仄，平仄仄平平。","仄平仄仄仄，仄仄平平平。","仄仄仄平仄，平仄仄平平。"],"paragraphs":["鲁国几男子，陋巷称颜渊。","箪食何从出，赖有负郭田。","养志本无求，求人志可怜。","蜀翁古奇士，束书裹寒毡。","客来拥毡坐，客去挟书眠。","索供广文饭，催送司业钱。","玉瓶何处酒，翠釜谁家烟。","我乃遭数奇，彼胡锺美偏。","厄穷不自悯，静退犹为贤。","揖士撤讲席，呼儿买归船。","后游记何日，今别已高年。","感翁出处迹，抚几心茫然。","握手出门去，梅雨暗江天。"],"title":"送师本竹"}
