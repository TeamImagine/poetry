{"author":"晁说之","id":219943,"strains":["仄仄平平平平仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["海角沙场过冬至，未如今日最伤情。","孝王池畔忧戎垒，炀帝河边叹楚兵。","万寿献觞身不与，百城和议泪空横。","明年高会知何处，击磬焚香毕此生。"],"title":"冬至日涂中"}
