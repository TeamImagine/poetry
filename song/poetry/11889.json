{"author":"胡寅","id":11889,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["未老先衰负疾忧，敢贪荣禄尚为州。","已惭骚客能招隠，更愧疲民欲借留。","斤斧且应存夜气，江湖那得献辰猷。","新诗满把珠玑重，归艇全胜载石舟。"],"title":"和任大夫赠别"}
