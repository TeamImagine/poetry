{"author":"王铚","id":14819,"strains":["仄仄平仄仄○平，平平仄仄平平平。","平平○平仄平仄，平仄平平平仄平。","○平仄平平○平，仄平仄仄平平平。","仄平平平仄平仄，○平仄仄平平仄。","平仄○仄平仄平，○○仄仄平平仄。","平平仄仄仄平仄，平平○仄平仄平。","仄仄平仄○仄仄，平平仄仄平平平。"],"paragraphs":["手拗杨柳赠行人，情条恨叶江南春。","朦胧疏烟湿芳草，摇落微风生白蘋。","长亭短亭销离魂，古情不尽今情新。","一声骊歌几声哭，行人去后春江绿。","歌哭相杂江水头，相看不发情何属。","江河到海有穷日，轮蹄行路无已时。","路傍杨柳折已尽，东风再换明年枝。"],"title":"折杨柳"}
