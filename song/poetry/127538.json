{"author":"方岳","id":127538,"strains":["平仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["风饱横江十幅蒲，秋声正有玉花鲈。","淮渜一梦雨中别，岳麓诸峰天下无。","场屋抵须新议论，书堂更做好规模。","未知雪径青灯夜，谁记临分岸岸芦。"],"title":"送胡兄归岳"}
