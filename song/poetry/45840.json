{"author":"杨万里","id":45840,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["挂冠大谷肯干时，饤坐风流特地奇。","骨里馨香衣不隔，胸中冰雪齿偏知。","卖浆碎捣琼为汁，解甲方怜玉作肌。","老子醉来浑谢客，见渠倒屣只嫌迟。"],"title":"梨"}
