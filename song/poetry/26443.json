{"author":"释印肃","id":26443,"strains":["○平○平仄仄平，平○平仄仄平平。","平平仄仄平平仄，○仄平平○仄○。","平平仄，仄仄平，仄平平仄○平○。","平平仄仄平平仄，仄仄平平仄仄平。","仄平仄，仄平平，仄仄平○仄仄平。","仄仄○平平仄仄，平平仄仄仄平平。","平仄仄，平仄平，平平仄仄仄○平。","仄仄仄平平仄仄，仄平平○仄平平。","平平仄平○，仄仄平平平仄平。","平平平仄○平仄，仄仄平平仄仄○。","平仄仄，仄○平，仄仄平平仄仄平。","○平仄仄○平仄，○仄平平仄仄平。","平平仄，仄○○，仄仄平○仄仄平。","仄仄仄平平仄仄，○平仄仄仄平平。","仄平仄，仄平平，仄仄平平仄仄平。","仄仄平平平仄○，平平仄仄仄平平。","仄仄仄，仄仄○，○平仄仄仄平平。","仄仄仄平平仄仄，○平平仄仄平平。"],"paragraphs":["昭文昭文施一锺，悬空随叩警盲聋。","圆音不断周沙界，纯体金刚空不空。","虽含响，击即通，十方诸佛应声中。","天龙八部生忻悦，外道魔军失却踪。","此圆器，大神功，上祝皇王寿不穷。","日月长辉邦国静，臣忠子孝续尧风。","昏者醒，愚者聪，民歌鼓腹意和浓。","地水火风同一性，刹尘无间体含融。","包声印顽空，鸟树岩峦风月同。","秦时何必驱山铎，大振金铃总脱空。","时节至，自相逢，肯信无心达本宗。","和同一族输金玉，回向南泉铸此锺。","黄昏里，五更中，下下无空彻底通。","近祖远宗迷识解，闻归浄土礼金容。","涅槃侣，契心同，个个全音赞此功。","显理扬真无二听，含灵蠢动一时通。","受者法，施者空，且无地狱与洋铜。","孝子顺孙光远庆，昭文千古振家风。"],"title":"洪锺歌"}
