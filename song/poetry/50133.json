{"author":"周必大","id":50133,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["公才岂合尚题舆，天遣寒儒此曳裾。","午夜灯光曾共赏，三春乐事未全疏。","尊前窈窕传新唱，耳畔澜翻听异书。","此别不须勤怨惜，君王日日问严徐。"],"title":"留别苏仁仲通判"}
