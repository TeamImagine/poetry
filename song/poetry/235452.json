{"author":"程俱","id":235452,"strains":["平仄仄平仄，平平仄○平。","平平仄平仄，仄仄平平平。","平平平仄平，平仄仄仄平。","平平仄平仄，仄仄平仄○。","仄仄平平平，仄仄仄仄平。"],"paragraphs":["群动夜方息，啾啾草间鸣。","残炎未云谢，遽作凉秋声。","秋风来几时，朝暮气已清。","虚窗置方榻，境寂身暂轻。","卧念平生怀，展转不得宁。"],"title":"夜宿丞舍即事呈蒋大匠存诚苏少监元老  其一"}
