{"author":"白居易","id":17015,"strains":["仄○仄仄仄，仄仄仄仄平。","仄平仄平仄，仄仄平平平。","平仄仄平平，仄平仄？平。","平○仄仄仄，仄○平仄平。","平平仄仄仄，仄仄仄平平。","仄仄仄仄仄，仄仄平仄平。","仄仄仄○平，仄○仄仄平。","仄仄仄○仄，仄仄平平平。","仄平仄仄仄，○仄平仄平。","平仄仄仄仄，仄○○仄○。","仄仄仄平仄，仄仄仄平平。","○仄仄仄仄，平平○仄○。","仄仄仄平○，仄仄仄○平。","仄平平仄仄，平仄平平平。"],"paragraphs":["小庭亦有月，小院亦有花。","可怜好风景，不解嫌贫家。","菱角执笙簧，谷儿抹琵琶。","红绡信手舞，紫绡随意歌。","邨歌与社舞，客哂主人夸。","但问乐不乐，岂在钟鼓多。","客告暮将归，主称日未斜。","请客稍深酌，愿见朱颜酡。","客知主意厚，分数随口加。","堂上烛未秉，座中冠已峩。","左顾短红袖，右命小青娥。","长跪谢贵客，蓬门劳见过。","客散有余兴，醉卧独吟哦。","幕天而席地，谁奈刘伶何。"],"title":"咏兴五首 小庭亦有月"}
