{"author":"梅尧臣","id":35914,"strains":["仄仄仄仄仄，仄仄仄平平。","仄仄仄仄仄，平仄平仄平。","仄仄仄仄仄，仄仄仄仄平。","仄仄仄？仄，仄仄○平平。","平仄仄平仄，平仄仄仄平。"],"paragraphs":["野鹘性决裂，所食唯狞飞。","小鸟不入眼，拳发强弩机。","日暮未有获，岂择大与肥。","瞥下攫蝙蝠，去以填肠饥。","休笑老鸱饱，衔得腐鼠归。"],"title":"孙曼叔暮行汴上见鹘击蝙蝠以去语于予"}
