{"author":"周麟之","id":28870,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["猗兰奕叶神明胄，四德宜家绰有余。","盛事可稽彤笔史，当年曾梦紫函书。","子登虎榜朝辉弁，夫握龙韬拱殿庐。","长乐宫中称万寿，犹思翟茀拥𫐌车。"],"title":"杨国夫人赵氏挽章"}
