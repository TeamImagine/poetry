{"author":"郎士元","id":5035,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平平仄平。","仄仄平平平仄仄，平平仄仄仄平平。"],"paragraphs":["闻君感叹二毛初，旧友相依万里余。","烽火有时惊暂定，甲兵无处可安居。","客来吴地星霜久，家在平陵音信疏。","昨日风光还入户，登山临水意何如。"],"title":"赠韦司直"}
