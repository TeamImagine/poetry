{"author":"赵宗德","id":77566,"strains":["平平仄，平平平。","平平仄，平平平。","仄仄仄○，平仄仄○。","平平平仄平仄仄，仄平仄平仄仄仄平平。","平平仄仄平仄仄，仄平仄仄平平○。","平平仄仄仄平仄，仄仄仄仄平仄平。","○平平仄平平仄，平仄平○平仄仄。","仄仄仄仄平仄平平仄，仄平仄仄平○平仄仄。","平平平仄平仄平，平仄平平仄平仄。","仄平仄仄仄仄平，平仄平平平仄仄。","平仄平平平仄平，平平平仄平平仄。","平平平仄平仄平，仄平仄仄平平仄。","仄仄平平仄仄平，平平平仄平平仄。","平平平仄仄仄仄，仄仄仄仄平平仄。","仄平仄仄仄平平，仄仄平平仄平仄。","平平仄仄仄平平，仄仄平平仄平仄。","仄平仄，仄平平。","平平仄仄平平平，仄仄仄仄平○平。","平平仄仄平仄仄，平仄○仄平平平。"],"paragraphs":["东山树，何青青。","镡津水，何泠泠。","茂树可荫，流水可听。","眉山夫子能解事，却于水边树下构危亭。","洪波浴日金错落，瘴云不雨烟蒙溟。","风尘澒洞去天远，草木蓊郁知地灵。","监州为爱黄华节，携我登临邀众客。","假令有酒多似藤江水，岂能洗我胸中之郁抑。","甘侯昆玉文武全，倾盖交游五情热。","故人亦有许判官，清政平生心似铁。","文采风流喻幕宾，曾陪骢马清南越。","刘君元是薇省郎，治民有道多筹策。","令簿怀才亦不群，芳名皆在斯文列。","儒林龚魏两茂学，逸气直与青云接。","孟嘉落帽是何年，岸帻西风感前哲。","天荒地老事茫茫，白发无情满头雪。","醒时饮，醉时歌。","尊前要使衰颜酡，不饮奈此清兴何。","人生聚会能有几，江海亲旧今无多。"],"title":"九日宴浮金亭"}
