{"author":"晁公溯","id":21264,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["高阁前临野外村，坐看急雨洒山根。","黑云合沓奔崖暗，白水崩腾赴硖喧。","已快修渠通草径，稍清瘴土浄柴门。","晚来更报沧江涨，津北津南没旧痕。"],"title":"观雨"}
