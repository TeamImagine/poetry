{"author":"胡仲弓","id":136770,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄仄平平仄平。","平仄平平平仄仄，仄平平仄仄平平。"],"paragraphs":["幽溪几日不曾来，半是红香半绿苔。","乐事每从忙里过，好花偏向雨中开。","惯贫可使居无竹，高隠共忻山有莱。","投老田庐今日倦，不才多病两悠哉。"],"title":"春日杂兴  其一○"}
