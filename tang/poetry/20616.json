{"author":"张祜","id":20616,"strains":["仄仄平平仄，○平仄仄平。","仄平平仄仄，平○仄平平。","仄仄平○仄，平平仄仄○。","平平仄仄○，平仄○平平。","仄仄○平仄，平平仄仄平。","○平仄仄仄，仄仄仄平平。","仄仄平平仄，○平仄仄平。","○平仄平仄，○仄○平平。"],"paragraphs":["座上辞安国，禅房恋沃州。","道心黄叶老，诗思碧云秋。","卷轴朝廷饯，书函内库收。","陶欣入社叟，生怯论经俦。","日色屏初揭，风声笔未休。","长波溢海岸，大点出嵩丘。","不绝羲之法，难穷智永流。","殷勤一笺在，留着看银钩。"],"title":"高闲上人"}
