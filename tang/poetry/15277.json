{"author":"白居易","id":15277,"strains":["○平仄仄○，仄仄仄平仄。","平平平仄仄，仄仄平仄仄。","平仄仄平平，平平仄平仄。","平平仄仄仄，仄仄平平仄。","仄平○仄仄，仄仄平平仄。","平平仄平仄，○仄平平仄。","平平仄平仄，仄仄○○仄。","仄仄平仄仄，平平仄仄仄。"],"paragraphs":["除官去未间，半月恣游讨。","朝寻霞外寺，暮宿波上岛。","新树少于松，平湖半连草。","跻攀有次第，赏玩无昏早。","有时骑马醉，兀兀冥天造。","穷通与生死，其奈吾怀抱。","江山信为美，齿发行将老。","在郡诚未厌，归乡去亦好。"],"title":"除官去未间"}
