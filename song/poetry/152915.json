{"author":"汪梦斗","id":152915,"strains":["平平仄仄仄平平，仄仄仄平平仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当年北骑压杭城，奋起渡江寻旧盟。","本拟郑侨成好去，宁知徐铉播文名。","从班真是觉来梦，别驾犹如退步行。","上介尚能分阃去，不应班爵独公轻。"],"title":"简杨治中"}
