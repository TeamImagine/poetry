{"author":"胡宿","id":2041,"strains":["○仄○平仄，平平仄仄平。","平平○仄仄，仄仄仄平平。","仄仄○○仄，平平仄仄平。","仄平平仄仄，仄仄仄○平。","仄仄平平仄，平平仄仄平。","平平平仄仄，平仄仄○平。"],"paragraphs":["暝色凝无际，寒鸡悄未晨。","蓂枝将换朔，斗柄渐归寅。","水火犹分漏，龙蛇尚蛰身。","四时宁有暇，万物又劳春。","树喜丹葩秀，人忧白发新。","明朝趋宝殿，谁是夺重茵。"],"title":"岁除"}
