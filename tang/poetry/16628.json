{"author":"白居易","id":16628,"strains":["仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄平平仄，平仄平平平仄平。"],"paragraphs":["兀兀寄形群动内，陶陶任性一生间。","自抛官后春多醉，不读书来老更闲。","琴里知闻唯渌水，茶中故旧是蒙山。","穷通行止长相伴，谁道吾今无往还。"],"title":"琴茶"}
