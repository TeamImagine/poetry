{"author":"常建","id":54509,"strains":["仄仄平仄平，平平平仄平。","仄仄平仄平，仄仄平平平。","仄仄平平平，仄仄仄仄平。","平平○平仄，仄仄平平平。","平仄平仄平，仄仄仄平平。","平平仄平仄，平仄仄平○。"],"paragraphs":["五度溪上花，生根依两崖。","二月寻片云，愿宿秦人家。","上见悬崖崩，下见白水湍。","仙人弹碁处，石上青萝盘。","无处求玉童，翳翳唯林峦。","前溪遇新月，聊取玉琴弹。"],"title":"宿五度溪仙人得道处"}
