{"author":"张孝祥","id":56211,"strains":["平平仄平平，仄仄平平○。","平平仄仄仄，平仄○仄平。","仄仄仄仄平，仄仄仄仄平。","仄平仄仄仄，仄仄○仄平。","仄平仄平平，仄仄平仄平。","仄平○平平，仄平仄仄平。","平平仄○仄，仄仄仄仄平。","平平平仄平，仄仄仄平平。"],"paragraphs":["寒梅本无心，适与春风期。","孤根擢岁晚，桃李更媢之。","取我碧玉壶，荐此白雪枝。","故人不可寄，耿耿空自奇。","故人隔湘江，独立知者稀。","采香正滋兰，忍饥不食薇。","拏舟许过我，此约不可违。","江南烟雨村，愿与子俱归。"],"title":"和张钦夫寻梅"}
