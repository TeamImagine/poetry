{"author":"彭汝砺","id":201653,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["忆昔丹书下粉闱，诸公接武上瑶池。","势凌雕鹗双鸿翼，香满蟾蜍一桂枝。","议论所存无赘学，声华此去有真知。","风松无限溪山乐，时倩秋风寄数诗。"],"title":"皇甫乞诗为赠因次其韵"}
