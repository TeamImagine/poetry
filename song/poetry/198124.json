{"author":"苏辙","id":198124,"strains":["仄平仄平仄，仄仄仄仄平。","平平仄仄仄，仄平仄平平。","仄平仄平平，仄○平仄平。","平○仄平仄，平仄仄仄平。","平平仄平仄，仄仄平平平。","平○仄仄平，仄仄仄仄平。","仄仄仄平仄，仄○仄平平。","平平仄○仄，仄仄仄仄○。","○仄○平平，○仄仄仄平。","仄○仄平○，平仄平平平。","平平仄平仄，平○仄平平。","仄仄平仄仄，仄仄平仄平。","仄仄仄仄仄，仄仄平平平。","仄○仄平仄，仄平平仄平。","○平仄仄仄，仄仄平平平。","仄仄平仄仄，仄平仄○○。","平平仄平仄，仄仄○平○。","仄仄仄仄平，仄仄平○平。"],"paragraphs":["少年食糠核，吐去愿一官。","躬耕遇敛获，不知以为欢。","谓言一飞翔，要胜终屈蟠。","朝廷未遑入，江海失所安。","多忧变华发，照影惭双鸾。","恩从万里归，独喜大节完。","日食太仓米，箧中有余纨。","奇穷不当尔，自信处此难。","长女闻孀居，将食泪滴槃。","老妻饱忧患，悲咤摧心肝。","西飞问黄鹄，谁当救饥寒。","二子怜我老，辇致心一宽。","别久得会合，喜极成辛酸。","忽闻倚门望，有书惊岁阑。","深情见缓急，欲报非琅玕。","劝尔勤孝友，慎毋慕衣冠。","渊渟自成井，放泻当生澜。","岂有白雪驹，举足无和銮。"],"title":"次韵子瞻送千乘千能"}
