{"author":"方逢振","id":155247,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平平仄平平。","平平仄仄平平仄，平仄平平仄仄平。"],"paragraphs":["雪棹殷勤泛剡溪，吟香为拂案头埃。","老躯久已乞骸去，瘦骨应难入画来。","但愿东皇怜病瘦，早从西华觅云台。","当年自是渠无分，明主何曾弃不才。"],"title":"至元廿四年十一月二十日得宣命诣朝可庵有诗不敢当次韵以谢  其一"}
