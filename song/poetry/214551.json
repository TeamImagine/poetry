{"author":"晁补之","id":214551,"strains":["仄仄平平仄，平平仄仄平。","仄平○仄仄，平仄仄平平。","仄仄平平仄，○○仄仄平。","平平平仄仄，仄仄仄平平。","仄○平平仄，平平仄仄平。","平平平仄仄，平仄仄平平。","平仄○平仄，平平仄仄平。","平平平仄仄，平仄仄○平。","仄仄平平仄，平平仄仄平。","○平平仄仄，仄仄仄平平。","仄仄平○仄，平平仄仄平。","仄平平仄仄，○仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄○平。","平平平仄仄，仄仄仄平平。","仄仄平平仄，平平仄仄○。","平平仄平仄，平仄仄平平。","平仄平平仄，平平仄仄平。","平平○仄仄，仄仄仄平平。","○仄平平仄，平○仄仄平。","平平仄平仄，平平仄平平。","平仄○平仄，平平仄仄平。","仄平平仄仄，仄仄○平平。"],"paragraphs":["盛世天休沓，真人宝历开。","太任当政闼，元老位公槐。","莫盛官人始，相从试士来。","鸣珂咸俊彦，索米独尘埃。","未叹官曹隔，多惭赏鉴陪。","成川须畎浍，崇厦要条枚。","文武中铨集，丹铅百卷堆。","豚鱼聊可辨，皮弁不应恢。","虎出争亡矢，蛇成屡夺杯。","调锺求雅滥，烈火试珉瑰。","绿暗惊庭叶，朱明换律灰。","得枭夸艾捷，闻鹤悼坚摧。","茧绪谈飞麈，渑波酒挹罍。","赓酬皆绝韵，搜索病非才。","半是仙槎客，曾随禹浪雷。","遭时鱼奋角，失路剑生苔。","胆气冲星在，词源卷汉回。","声名改闾里，轩冕映舆台。","谖草怀堂北，灯花粲妇腮。","凉风吹枕梦，薄雨滞城隈。","号奏天官近，胪传御史催。","康衢骥鸣跃，归檐仆讙咍。","华省深扃钥，衡门翳草莱。","尚怀休假远，别语重徘徊。"],"title":"试院次韵呈兵部叶员外端礼并呈祠部陈员外元舆太学博士黄冕仲"}
